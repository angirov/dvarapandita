drag po lha gsum gyi gsol 'debs rdo rje'i me 'od 'bar ba zhes bya ba bzhugs so //
oM AHhU~M hrIH
kun bzang 'od dpag med dang spyan ras gzigs //
rta mgrin rta skad bzhad la gsol ba 'debs //
gsang chen bka' yi bsdu ba phyag rdor che //
snying rje'i bdag nyid khyung la gsol ba 'debs //
pad+ma thod phreng DA ki mtsho rgyal ma //
bai ro nam snying bcas la gsol ba 'debs //
zab gter mnga' bdag bdud 'joms rdo rje rtsal //
dran chog tshe dbang nor bur gsol ba 'debs //
smin grol chos ston gdul bya skyong mdzad dpal //
drin ldan bla ma mchog la gsol ba 'debs //
yi dam drag po lha gsum rigs bzhi'i 'khor //
bdud 'dul khro bcu'i tshogs la gsol ba 'debs //
zab gter DA ki snying thig gdams pa'i chos //
bskyed rdzogs byin rlabs ldan la gsol ba 'debs //
rgyal bstan srung mdzad bdud mgon lcam dral dang //
spu gri mched gsum bcas la gsol ba 'debs //
dregs 'dul drag po rta phyag khyung gsum gyi //
bla ma lhar bcas rnams la gsol ba 'debs //
rang rig gnyug ma'i lha mchog mngon zhal mjal //
gzung 'dzin ru tra'i bar chad myur sgrol nas //
zhi rgyas dbang drag phrin las rnam bzhi yis //
'gro kun sdug bsngal ma lus myur 'joms shing //
gegs med byang chub 'bras bu che thob nas //
snang ba mtha' yas sku gsung thugs 'grub shog
/ces las smon mchog grub bla ma rnam rgyal gyis bskul ngor chos skyong dpal ldan gyis smras pa'o //
bkra shis ///
/
