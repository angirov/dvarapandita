\u0f88
lam zab bla ma sgrub pa las :
tshe sgrub rdo rje'i snying po bzhugs so :
\u0f88\u0f88\u0f88\u0f88\u0f88\u0f88
gu ru d+he ba d+hA ki nI:
lam zab bla ma sgrub pa las :
rig 'dzin tshe yi sgrub thabs ni :
rgyud las :
tshe sgrub rdo rje'i snying po ni :
bkra shis gnas su stegs bu'i dbus :
b+han+d+ha mtshan bzang bdud rtsis gtams :
gzhan yang mchod tshogs mdzes par bsham :
zhes pas :
rig 'dzin gong mas byin gyis brlabs shing bkra shis pa'i dben gnas su :
stegs bu dmar po la me tog sil ma bkram :
thod pa mtshan bzang gi nang du bcud len gyi sman dang a mr-ita 'bru bcud bzang po sbyar ba dang :
bcud len gyi ril bu bcas bsham :
gzhan yang sman gtor rak+ta mchod tshogs bag dro brjid ldan gyis mdzes par bya'o :
de nas dngos gzhi ni :
rgyud las :
bgegs bskrad mtshams gcod skyabs sems sogs :
sngon du 'gro bas rgyud sbyangs la :
bdag mdun 'chi med tshe yi bdag :
pad+ma badzra yab yum gsal :
spyan drangs mchod tshogs ci rigs 'bul :
zhes pas :
bgegs la gtor ma sbyin nas bskrad :
srung ba'i 'khor los mtshams gcad :
skyabs su 'gro zhing sems bskyed :
mchod gtor byin gyis brlab :
de nas lha bsgom pa ni :
hrI:
'di ltar snang ba'i dngos kun gdod nas stong :
stong pa'i rig rtsal 'gag pa med pa'i gdangs :
snod bcud pad+ma tshe yi pho brang dbus :
ma bcos lhun rdzogs mgon po tshe yi bdag :
pad+ma badzra dmar gsal chags nyams rgyas :
khro 'dzum mche ba bzhi gtsigs spyan gsum pa :
phyag gnyis pad+ma tshe yi bum pa 'dzin :
gsang ba ye shes man+dA ra ba 'khril :
dar dang rin chen ut+pal rus pas brgyan :
rdo rje'i skyil krung pad nyi zla ba'i steng :
snang stong zung 'jug 'od kyi skur gsal ba'i :
thugs kar tshe dpag med mgon yab yum gyi :
'od zer 'phros 'dus ye shes spyan drangs bsam :
spyan 'dren ni :
hrI:
nub phyogs o rgyan dbang gi pho brang nas :
'chi med pad+ma badzra yab dang yum :
tshe lha rig 'dzin mkha' 'gro'i tshogs dang bcas :
thugs rje'i dbang gis 'dir gshegs brtan par bzhugs :
badzra sa ma ya dzaHdza :
dzaHhU~M baM ho :
tiSh+Tha lhan :
phyag 'tshal ba ni :
na mo :
dran pas tshe dang ye shes kyi :
dngos grub mchog stsol rigs brgya'i bdag :
pad+ma badzra tshe yi lhar :
sgo gsum gus pas phyag 'tshal lo :
na mo pu ru sha ya ho :
mchod pa 'bul ba ni :
hrI:
pad+ma tshe yi lha tshogs la :
nyer spyod 'dod yon phyi mchod 'bul :
sman gtor rak+ta nang mchod 'bul :
bde chen gsang ba'i mchod pa 'bul :
blo bral mchog gi mchod pa 'bul :
tshe dang ye shes dngos grub stsol :
oM badzra ar+g+haM sogs /
a mr-ita rak+ta ba liM ta khA hi :
tshogs kyi mchod pa ni :
raM yaM khaM gis bsang sbyang :
oM AHhU~M ha hoHhrI:
zhes pas byin gyis brlabs la 'bul ba ni :
hrI:
pad+ma tshe yi lha tshogs la :
zhal zas tshogs mchod 'bul ba ni :
snod kyi 'jig rten b+han+d+ha ru :
bcud kyi 'gro drug tshogs su spungs :
dgongs brgyud dag pas byin brlabs pa'i :
ye shes bdud rtsi'i rgya mtsho che :
'dod yon lnga ldan mchod pa 'di :
'chi med lha tshogs rnams la 'bul :
nyams chag sdig sgrib nyes ltung bshags :
tshe bdud bar chad bkug cing bsgral :
zhal du bstab bo kha raM khA hi :
ma hA ga Na tsakra pU dza ho :
bzlas brjod bya ba ni :
rgyud las :
thugs srog sngags phreng gsal btab la :
'od zer bdun gyis tshe bcud bsdus :
oM AHhU~M hrIHpad+ma badzra d+hu ma g+ha ye A yur+dz+nyA na sarba sid+d+hi hU~M b+h+rU~M nr-i dza :
'bum phrag gcig bzlas tshe gegs zhi :
zla drug brtson pas 'chi med 'grub :
thun mthar bstod cing thugs dam bskul :
phyag rgya bdun gyis tshe rgyas gdab :
ces pas dzapa? dgongs gsal gdab pa ni :
rang gi thugs kar ye shes sems dpa' tshe dpag med yab yum du gsal ba'i yab kyi thugs ka'i dbus su pad+ma dmar po 'dab ma brgyad pa'i lte bar gser gyi rdo rje rtse lnga pa hrIHyig gis mtshan pa'i mthar sngags kyi phreng ba rang sgra sgrog cing 'od zer bcas gsal btab bo :
tshe bcud bsdu ba ni :
bzlas pa'i rkyen gyis thugs srog dang sngags phreng las 'od zer rim bzhin du 'phros pas :
rang gi bla tshe chad nyams yar pa thams cad dang :
'byung ba chen po sa :
chu :
me :
rlung gi bcud :
sems can gyi tshe bsod :
'phags pa'i thugs rje ye shes thams cad 'od zer bdud rtsi'i rnam par bkug ste thugs srog sa bon la sib sib thim pas 'chi med rdo rje'i tshe dang ye shes kyi dngos grub thob par bsams la sngags dag cing sel med par bzla 'o :
thun mthar mchod pa sngon du 'gro bas bstod pa ni :
hrI:
rang bzhin chos kyi dbyings las ma g.yos kyang :
thugs rje'i chags pa rA ga'i mdangs 'od 'tsher :
tshe dang ye shes dngos grub mchog stsol ba :
pad+ma badzra rtsal la phyag 'tshal bstod :
bskul ba ni tshe mda' g.yab cing :
hrI:
tshe bdag pad+ma badzra rtsal :
gsang ba ye shes man+dA ra :
yab yum mnyam sbyor 'phro 'du las :
pho nya mgyogs ma phyogs bcur spros :
hrI:
rig 'dzin rnal 'byor bdag cag gi :
bla tshe chad nyams yar pa khug :
'byung bzhi'i bcud kyi dwangs ma khug :
khams gsum skye 'gro'i tshe bsod khug :
phyogs bcu'i rtsa gsum rgyal ba yi :
thugs rje byin rlabs nus mthu khug :
dam tshig tshe yi rdzas la stims :
rnal 'byor lus ngag yid la stims :
rig 'dzin tshe yi dngos grub stsol :
tshe b+h+rU~M g.yu b+h+rU~M g.yu tshe b+h+rU~M:
A yur+dz+nyA na g.yu tshe b+h+rU~M:
rgyas gdab pa ni :
hrI:
dang po thig le nyag gcig rgya :
gnyis pa thabs dang shes rab rgya :
gsum pa sku gsung thugs kyi rgya :
bzhi pa tshad med bzhi yi rgya :
lnga pa ye shes lnga yi rgya :
drug pa pha rol phyin drug rgya :
bdun pa dgongs pa'i rtsal gyi rgya :
phyag rgya bdun gyi rgyas gdab pas :
tshe srog sems kyi dbyings su bstims :
sems nyid gnyug ma skye 'chi bral :
rdo rje snying po'i rang bzhin no :
badzra dz+nyA na gar+b+ha a :
zhes brjod cing dgongs pa bskyang :
tshogs la rol :
lhag ma bsdus la bdud rtsis bsang :
oM AHhU~M:
lhag la dbang ba'i mkha' 'gro ging :
mkha' la sprin ltar gtibs nas kyang :
dam tshig gsang ba'i bdud rtsi bzhes :
'khor srungs rkyen zlogs tshe dpal spel :
sa ma ya a mr-ita khA hi :
smon lam gdab bo :
rdzogs rim ni :
rgyud las :
rdzogs rim ka dag ngang la bzhag :
gang shar rtog pa lam du khyer :
skye 'chi med pa'i gding rnyed na :
tshe yi rig 'dzin e ma ho :
zhes pas :
snod bcud thams cad 'od du zhu nas rang la thim :
rang yang thugs srog hrIH'i bar du bsdus te mi dmigs pa'i ngang ka dag bya rtsol dang bral ba'i dbyings su mnyam par bzhag go :
de'ang rdzogs pa chen po nam mkha' che snying po'i rgyud las :
yang dag 'chi med don gyi dgongs pa ni :
lus sems khong klod mig 'bras nam mkhar gtad :
rlung ni rang babs cung zad nang du gzung :
rig stong zang thal cog bzhag sbubs su gzhug :
dus gsum rtog tshogs gang dang ci shar yang :
skye med 'gag med rtsol med gnyug ma'i gnas :
mtha' grol klong yangs chen por thag chod na :
gzung 'dzin skye 'chi'i rdzun phug rang sar brdib :
'chi med gdod ma'i sa la da ltar phyin :
zhes so :
rjes thob lha'i skur ldangs la bsngo smon bkra shis sogs bya'o :
yang rgyud las :
rtags mthong rang don dngos grub blang :
gzhan don tshe yi dbang yang bskur :
tshe sgrub le'u bdun pa 'o :
zhes pas dngos grub blang ba ni :
dngos nyams su lha zhal mthong ba :
dzapa? sgra thos pa :
b+han+d+ha 'phar ba :
bdud rtsi khol zhing 'phel ba :
dri bzang po 'thul zhing nyams dga' ba :
rmi lam du nyi zla shar ba :
rtsi shing lo tog chu bo rgyas pa :
dkar mngar shing tog gi bza' btung la longs spyod pa sogs rtags bzang po byung ba'i tshe :
gtang rag gi mchod tshogs rgya cher phul :
bzlas pa mang du bya :
de'i tshe mdun bskyed thod pa'i lha tshogs kyi gnas gsum nas tshe'i bdud rtsi 'od zer dang bcas pa dpag tu med pa byung :
rang gi gnas gsum du thim pas sku gsung thugs kyi dngos grub ma lus pa bstsal bar bsam :
thugs dam bskul :
de nas thod pa bdud rtsi dang bcas pa rang gi spyi bor blangs la :
hrI:
'chi med bde chen pad+ma badzra rtsal :
rig 'dzin mkha' 'gro'i tshogs bcas dbyings nas bzhengs :
skye shi med pa don gyi dbang mchog skur :
tshe dang ye shes dngos grub bstsal du gsol :
kA ya wA ka tsit+ta sarba sid+d+hi pha la oM AHhU~M hrI:
zhes brjod cing gnas gsum du reg la dbang dang dngos grub blang :
mthar thod pa'i lha tshogs 'od du zhu nas 'chi med tshe dang ye shes kyi bdud rtsir gyur par bsam la bdud rtsi dang bcud len gyi ril bu sogs longs spyad :
tshogs kyi dga' ston la rol :
bkra shis smon lam rgya cher bya'o :
gzhan la tshe'i dbang bskur na maN+Dal :
tshe dpag med mgon ngo bo nyid :
slob dpon mchog nyid bdag la dgongs :
dus min 'chi ba'i bar chad sol :
skye 'chi med pa'i dbang bskur stsol :
ces gsol ba gdab :
rgyud sbyang :
slob ma lhar bskyed :
ye shes dbab :
brtan par bya :
tshe 'gugs pa'i thugs dam bskul :
de nas bdud rtsi'i snod lha dang gzhal yas khang du gsal ba spyi bor bzhag cing gong ltar dbang dang dngos grub sbyin :
thod pa'i lha'i sku las bdud rtsi'i rgyun dpag tu med pa byung :
slob ma'i lus kyi nang gang :
sku gsung thugs kyi tshe'i dngos grub thob par bsam :
mthar lha 'od du zhu ba'i bdud rtsi byin la :
hrI:
tshe bdag mgon po zhu ba'i bcud :
tshe yi bdud rtsi 'di byin pas :
rtsa rlung byang sems rab tu 'phel :
bde chen tshe yi dbang thob shog :
sngags brjod :
tshe bcud ril bu sbyin la :
hrI:
rdo rje tshe yi sgrub pa'i rdzas :
bcud len ril bu 'di byin pas :
zag med bde ba'i longs spyod kyis :
ye shes tshe yi dbang thob shog :
sngags brjod :
tshe rgyas gdab cing bkra shis rgyas par brjod do :
tshe sgrub pa'i rgyab chos su :
rang gis srog gcod spang :
gzhan la srog chod ces mi bsgo :
gang 'byor gyi sems can srog bslu byas pa'i dpral bar nyi zla'i rtags gdab cing tshe ring ba'i bkra shis smon lam bya :
sems can thams cad la tshe ring ba'i smon lam gdab :
sAts+tsha gdab :
nye'u 'don :
lam 'phrang bcos :
dge 'dun la bsnyen bkur :
nad pa la sman sbyin :
dbul phongs la zas skom ster ba sogs dam tshig yin no :
sa ma ya :
rgya rgya rgya :
lam zab sgrub pa'i cha rkyen du :
rig 'dzin tshe yi gdams pa 'di :
tshe bdag pad+ma badzra gyis :
dpal gyi dbang phyug khyod la gdams :
gsang ba'i nyams len snying por dril :
ma 'ongs don phyir gter du sbos :
snyigs ma'i dus su phan par 'gyur :
sa ma ya :
rgya rgya rgya :
gter rgya :
sbas rgya :
zab rgya :
gtad rgya :
gsang rgya :
rgya rgya rgya :
kho bo long po'i rig sngags 'dzin pa mang+ga las sgrub gnas zangs mdog dpal ri'i brag g.yu sgo can nas spyan drangs pa'o //
sarba mang+ga laM///
/
!
'di'i brgyud pa /
chos longs sprul gsum /
ye shes mtsho rgyal /
dpal gyi dbang phyug
/long po bcas sde grub chen bkra shis tshe brtan /
lha btsun chen po /
pad+ma phrin las dbang phyug
/mang thos mi 'gyur rdo rje /
bstan 'dzin ye shes lhun grub /
zhabs drung rdo rje snying po /
bla ma o rgyan 'gro 'dul /
kun mkhyen rdo rje gzi brjid /
des so ///
/
