brgyud pa'i bla ma rnams la gsol ba 'debs pa byin rlabs sprin phung bzhugs so //
gdod ma'i mgon po kun bzang yum chen mo //
nges pa lnga ldan dbyings phyug rgyal mo lnga //
sprul pa'i skur snang rdo rje phag mo la //
gsol ba 'debs so bde chen ye shes stsol //
gsang ba'i bdag po mkha' 'gro las dbang mo //
pad+ma 'byung gnas ye shes mtsho rgyal ma //
ye shes rol pa zur bza' me tog la //
gsol ba 'debs so bde chen ye shes stsol //
rtsa ba'i bla ma rig 'dzin yab dang yum //
ye shes mkha' 'gro dkyil 'khor lha yi tshogs //
dpa' bo DA ki dam can rgya mtsho la //
gsol ba 'debs so bde chen ye shes stsol //
phyi sgrub sgrol mas bskyed rim mtha' ru phyin //
nang sgrub phag mos rtsa rlung las su rung //
gsang sgrub gsang ba ye shes pho nya'i lam //
lhan skyes bde chen rtogs par byin gyis rlobs //
yang gsang man+dA ra ba'i man ngag gis //
brtul zhugs lam slong 'chi med tshe dbang 'grub //
de kho na nyid ye shes mtsho rgyal gyis //
snang bzhi'i ye shes 'grub par byin gyis rlobs //
zhes pa 'di'i bka' babs bde chen chos sgron dang /
dad ldan thon pa'i rje btsun blo bzang chos sgron sogs don gnyer mang pos bskul ngor /
mchog gyur bde chen gling pas mkha' 'gro 'du ba'i gling dpal gyi lha sar sbyar ba'i yi ge pa ni pad+ma rang grol lo ///
/
