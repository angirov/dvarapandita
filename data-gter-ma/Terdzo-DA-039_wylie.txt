gnam chos thugs kyi gter kha'i grub chen Dom+bi pa sogs grub thob so so'i bla sgrub dbang gi skabs /
skyabs sems /
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
mchod pa byin rlabs /
ka dag klong nas sprul pa yi :
gnam sa gang ba'i mchod pa'i sprin :
sman gtor rak+ta lha mor bcas :
zad med gyur cig pU dza ho :
zhes  sngon du 'gro bas /
gter gzhung bzhin bdag mdun bum pa so sor gsal btab la /
gtso 'khor rnams kyi gnas gsum gyi :
'bru gsum las ni 'od 'phros pas :
sgom pa dang mtshungs ye shes pa :
spyan drangs bdag mdun rnams la thim :
bzlas dmigs ni /
thugs kar zla steng rdo rje'i lter //
hrIHmthar sngags kyi phreng bas bskor //
de las 'od zer mchod pa'i sprin //
phar 'phros rgyal ba'i dkyil 'khor mchod //
tshur 'dus byin rlabs dngos grub bsdus //
snang grags lha sngags chos sku'i ngang //
dag pa rab 'byams 'khor lor gyur //
zhes pa'i ting nge 'dzin dang ldan pas bsnyen pa ci 'grub bzla /
mthar mchod bstod spyi 'gre bya /
las bum du rdor sems bskyed bzlas dang /
rig me dor la gnang ba nod /
