snyan brgyud phur pa'i gnad tig gi brgyud pa'i bla ma rnams la gsol ba 'debs pa phrin las char 'beb ces bya ba bzhugs so //
gzhi dbyings gdod nas rnam dag kun tu bzang //
gzhi snang ye shes rol pa rdo rje sems //
dbyings rig zung 'jug badzra ku mA rar //
gsol ba 'debs so phrin las char chen phob //
phur pa'i grub chen pra b+ha hasti'i zhabs //
bdud sde tshar gcod shAkya seng ge rtsal //
bka' babs thugs kyi gzungs ma mtsho rgyal rjer //
gsol ba 'debs so phrin las char chen phob //
snyan brgyud byin thob pad+ma mdo sngags gling /
kha skong ni /
las rigs grub pa'i shing rta gar gyi dbang //
phrin las yongs grub rdo rje dbang mchog rtsal //
gsol ba 'debs so phrin las char chen phob //
rgyal kun rnam thar mdzod 'dzin ma ti'i mtshan //
dil mkhyen gsung ngo //
gdams pa'i bcud 'dzin brgyud ldan bla ma dang //
yi dam lha dang mkha' 'gro dam can la //
gsol ba 'debs so phrin las char chen phob //
rdzas kyis phur bus dgra bgegs rtsad nas chod //
srid pa'i phur bus snang zhen lha skur dag
/byang sems phur bus sa lam dbu mar rdzogs //
rig pa'i phur bus ye shes skur smin shog
/ces pa'ang don gnyer can gyis gsol ba btab pa'i ngor lam 'di'i bka' babs pad+ma 'od gsal mdo sngags gling pa'i sdes bris pa dge
/dge'o //
dge'o ///
/
