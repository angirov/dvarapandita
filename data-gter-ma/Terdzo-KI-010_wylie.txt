@#//
rdo rje phur bu yang gsang spu gri'i las byang kun bzang rol mtsho zhes bya ba bzhugs so //
oM swasti /
rdo rje phur bu yang gsang spu gri'i las byang kun bzang rol mtsho zhes bya ba /
dpal rdo rje gzhon nu la phyag 'tshal lo //
mi 'gyur bde chen rdo rje phur bu yis //
stong nyid 'khor lor rgyas 'debs he ru ka
/bla ma mchog dang dbyer med lhag pa'i lhar //
'dud do dngos grub gnas la gegs med mdzod //
rig mchog 'bum sde'i snying po kI la ya //
yang gsang spu grir 'brel ba'i 'phrin las gzhung //
kun bzang rol mtsho'i 'jings las grub gnyis kyi //
'dod 'jo'i rin chen gter gyi dga' ston bya //
dbang thob cing dam tshig la gnas pa'i sngags pas dben zhing mthun pa'i gnas su sku gzugs kyi rten dgram /
spyan gzigs sna tshogs pas mdzes par brgyan /
mchod gtor sogs phyi nang gsang ba'i dam tshig gi yo byad thams cad tshang zhing mdzes par bshams nas rnal 'byor la 'jug par bya'o //
de'i rim pa ni /
ji skad du shog dril rtsa ba'i tho yig las /
bid+yot+ta ma 'bum sde'i bcud //
rtsa ba yang snying drag sngags 'brel //
yang gsang phur bu'i gzhung bsrang sdom //
sngon 'gro dngos gzhi rjes rim gsum //
dang po mtshams bshags brda' sgo dbye //
phyag 'tshal dam bca' byin dbab brlab //
ces pa'i dang po sngon 'gro la chos bdun las /
dang po mtshams gcod pa ni /
rol mos byin dbab pa sngon du 'gro bas /
rang gi sems nyid skye med chos skur dag pa'i ngang las skad cig gis dpal chen po rdo rje gzhon nu yum dang bcas pa'i skur gyur pa'i thugs ka nas /
sprul pa'i khro tshogs phur bu 'bar ba'i sprin 'phro ba rnams kyis bdud bgegs log par 'dren pa thams cad tshar bcad /
slar 'dus te rdo rje phur bu'i ra bas phyogs thams cad gtams par bsam la /
hU~M/
nyon cig bgegs dang log 'dren tshogs //
nga yi bka' las 'da' ma byed //
rdo rje gsang ba'i bka' las ni //
sdig can gang zhig 'da' byed pa //
stobs chen khro bo chen po yis //
klad pa tshal pa brgya ru khos //
steng yang phur bu'i bla re la //
phur bu'i thog chen char ltar 'beb //
'og kyang phur bu'i sa gzhi la //
phur bu'i 'du 'phro me ltar 'bar //
phyogs mtshams phur bus gtams pa la //
phur bu'i tshwa tshwa skar ltar 'khrugs //
phur bu'i mtshams las ma 'da' zhig
/oM badzra kI li kI la ya /
gardza /
ha na /
da ha /
pa tsa /
b+han+d+ha /
hu lu /
tiSh+Tha /
tshin+da /
b+hin+d+ha /
s+pho Ta ya /
gnod byed 'byung po mA ra ya hU~M phaT/
ces mtshams gcad /
gnyis pa bshags pa bya ba ni /
bla ma rig 'dzin rdo rje phur bu'i dkyil 'khor gyi lha tshogs thams cad badzra sa mA dzaHsa mdun gyi nam mkhar sad pa'i spyan sngar 'gyod tshangs kyi bsam pa drags pos /
hU~M/
bcom ldan bde gshegs rgyal ba zhi khro'i tshogs //
chos sku rnam dag longs sku'i dbyings nas shar //
sprul sku 'gro don rdzogs mdzad phur bu'i lha //
rdo rje gzhon nu sras 'khor ma lus dgongs //
thog med dus nas 'khor 'das bdag gzhan tshul //
chos rnams mnyam yangs spros bral ngang nyid las //
las kyi dbang gis tha dad so sor bzung //
don dam dbyer med ngang du mthol lo bshags //
ma rig bag nyal rnam rtog rkyen dbang gis //
rgyal ba'i dgongs spyod zab mo'i gting ma rtogs //
thabs dang shes rab ya bral blang dor spyod //
bde gshegs bka' dang 'gal spyad mthol lo bshags //
thun mong khyad par rtsa lag dam tshig rnams //
ji ltar bshad pa'i gzhung bzhin ma bsrangs pa //
bla ma yi dam dkyil 'khor lha tshogs la //
gnong 'gyod drags pos mthol bshags tshangs par gsol //
zhes dang spyi bshags /
hU~M/
ye shes sku mchog rang bzhin dkyil 'khor ni //
zla rgyas bzhin du spros pa mi mnga' yang //
thugs rje nyi gsal 'od bzhin snyoms mdzad pa //
'dir gshegs bdag la dgongs shing bzhugs su gsol //
brjod med shes rab mi g.yo chos kyi sku
/bde chen longs spyod rdzogs sku rigs lnga'i gtso //
thugs rje thabs mkhas rgya che rol pa'i lha //
zhi khro sprul pa'i sku la phyag 'tshal lo //
dngos su 'byor dang yid kyis rnam sprul pa'i //
kun tu bzang po bla med mchod sprin gyis //
mkha' dbyings rnam dag rgya cher yongs bkod de //
phyi nang gsang ba'i mchod pa rgya mtshos mchod //
kun tu bzang mo gsang ba'i b+ha ga la //
rgyal ba'i dkyil 'khor ma lus rab 'byams kun //
'du 'bral med pa'i ngang du ro gcig pa //
gnyis med byang chub sems kyis mnyes gyur cig
/sems kyi rang bzhin chos dbyings nam mkha' che //
chos rnams rnam dag ye nas 'od gsal zhing //
rnal 'byor nyid dbyings smra bsam las 'das pa'i //
mnyam nyid byang chub sems la rtag tu 'dud //
kun bzang rdzogs chen ye nas brdal ba la //
phyi nang gsang ba bkod pa'i dkyil 'khor ni //
snang srid rnam dag lha dang lha mo'i dbyings //
'byung dang 'byung gyur yab yum lhun rdzogs rnams //
gsang chen rab dgyes gzugs can bdag nyid ma'i //
mkha' dbyings klong yangs pad+mo 'khyil pa la //
gnyis med thig le chen por 'od gsal zhing //
ma bcos spros med byang chub snying po'i sku
/cir yang snang ba bde chen g.yung drung lha //
'du 'bral med pa gsang ba'i dkyil 'khor 'dir //
bdag nyid chen po rigs lnga yab yum dang //
byang chub lcam dral khro bo khro mo'i tshogs //
rdo rje lha mo tshogs rje tshogs kyi bdag
/rigs lnga dpal chen khro rgyal yab yum bcu //
gnas dang yul gyi phyag rgya sgo ma bzhi //
ye shes sprul pa'i lha tshogs mang po dang //
ma ltar byams shing sring ltar gdung la sogs //
legs nyes stangs 'dzin dam tshig rjes gcod ma //
phyi nang mkha' 'gro rnal 'byor ma yi tshogs //
dpang gyur rdo rje dam can dgongs su gsol //
hU~M/
thugs rje gdung 'tshob rig 'dzin bdag cag gis //
'gro ba'i don du byang chub sems bskyed de //
bla med go 'phang bgrod par bya ba'i phyir //
bstan pa rgya mtsho so so'i 'dul khrims dang //
sku gsung thugs dang mnyam sbyor sdom pa'i mchog
/rdo rje 'da' dka' dam tshig gtan gyi gnyer //
spyi dang khyad par lhag pa'i dam tshig rnams //
snga phyir nos shing gnyer du smras so 'tshal //
yun du mi gtong 'da' bar mi bgyid cing //
don las gol zhing ldog sems ma mchis kyang //
gdod bya long yod snyam pa'i le lo yis //
klong du ma gyur rtsal shugs chung ba dang //
shes bzhin mi ldan bag med dbang gyur te //
sgom la mi brtson bsnyen sgrub g.yel la sogs //
tshor dang ma tshor ma rig dbang gis na //
ston pa'i bka' dang dam las 'gal gyur te //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' las byung zhing de ltar ma lcogs te //
gsang sgo 'chol bas dbye bsal dka' ba dang //
mngon shes med pas skyon can ma rtogs te //
nyams dang tshogs 'dres nyams pa bskang ba dang //
nyams dang snod min rnams la chos bshad dang //
nyams la ma 'dzems nyams pa'i skyon la sogs //
nyams dang 'grogs shing nyams pa de dag gi
/nyams grib skyon gyis gos par gyur to 'tshal //
tshe 'di'i rkyen dang yun gyi sgrib gyur rnams //
rab gnong 'gyod pa'i sems kyis mthol lo bshags //
byams pa'i thugs brtses bdag la dgongs nas kyang //
gnyis med dbyings su mi 'gyur bdag bkod de //
dmigs med btang snyoms ngang la bzhugs nas kyang //
gnyis med don gyi tshangs pa bstsal du gsol //
don dam dmigs med spros las 'das pas na //
rnam rtog gang yang dmigs par mi 'gyur zhing //
kun rdzob sgyu ma tsam gyi dbang gis na //
nongs pa mchis na rab gnong bzod par gsol //
zhes kyang bya'o //
gsum pa brda' sgo dbye ba ni /
ma dag pa'i snang zhen thams cad sbyangs /
rdo rje phur bu rang bzhin lhun gyis grub pa'i dkyil 'khor du tshad med pa bzhi'i 'jug pas zhugs par bsam la /
hU~M/
bde gshegs rgyal ba'i pho brang du //
bdag cag dad pas 'jug 'tshal gyis //
tshad med bzhi ldan sgo ma bzhis //
ye shes bzhi yi sgo phyes shig
/oM badzra pra be sha ya phaT/
bzhi pa brda' phyag ni /
dkyil 'khor gyi lha dang bdag nyid rang bzhin gnyis su med pa rang rig pa'i ngang du rtogs pas gus par 'dud cing /
hoH
yang dag gsang ba'i dkyil 'khor du //
lha dang slob dpon rdo rje mched //
dkyil 'khor lha tshogs thams cad la //
lus ngag yid gsum gus phyag 'tshal //
a ti pU hoH
pra ti dza hoH
lnga pa dam bca' ba ni /
'khor ba ji srid bar du gzugs kyi skus
'gro don bya ba'i phyir rang bzhin chos kyi sku mngon du bya'o snyam du bsam la /
hoH
lhag pa'i lha khyod bdag la dgongs //
ji srid 'khor ba ma stongs bar //
rtag tu 'gro don mi skyo zhing //
byang chub sems bskyed dam bca' 'o //
oM bo d+hi tsit+ta sa ma ya satwaM/
drug pa byin dbab pa ni /
nam mkha' gang ba'i dkyil 'khor gyi lha tshogs thams cad bdag gnas yo byad thams cad la thim pas byin gyis brlabs par mos la /
rol mo'i sgra dang bcas pa'i gdung dbyangs kyis /
hU~M/
srid pa'i phur bu sgrub pa dang //
dbang dang dngos grub blang ba'i phyir //
gnyis med dag pa'i mkha' dbyings nas //
ye shes khro bo gshegs su gsol //
dbang chen rnams kyis dbang skur cig
/byin chen rnams kyis byin phob cig
/mthu chen rnams kyis mthu stsol cig
/rtags dang mtshan ma bstan pa dang //
kI la ya yi dngos grub stsol //
oM badzra kI li kI la ya de ba ga Na a d+hiSh+ThA na A be sha ya aHAH
zhes spos dang rol mor bcas pas dbab bo //
bdun pa mchod rdzas byin brlab ni /
raM yaM khaM/
bdag gi thugs ka nas raM yaM khaM 'phros ye shes kyi me rlung chur gyur pas mchod rdzas kyi nyes skyon dngos 'dzin bag chags dang bcas pa bsregs gtor bkrus te dag par byas /
slar yang thugs ka nas oM dkar po 'phros /
bdud rtsi'i steng gi nam mkha' la ye shes kyi 'od zer 'bar bas rdzas rang ga ma'i rtog pa sbyangs /
AHdmar po 'phros ye shes kyi mer 'bar bas bag chags ngan pa'i gnyis rtog bsregs /
hU~M mthing ga 'phros ye shes kyi bdud rtsir zhu bas bdud rtsi ro mchog brgya dang ldan pa rigs lnga yab yum gyi byang sems dkar dmar ro gcig pa'i rang bzhin nam mkha' dang mnyam par bsam la /
oM AHhU~M sarba pany+tsa a mr-ita hU~M hrIHThAH
zhes brgya rtsa brgyad brjod /
yang /
rang gi thugs ka nas ra yig dmar po 'phros rak+ta'i steng gi nam mkha' la ye shes kyi 'od zer 'bar bas 'khor ba rgyun gcod kyi rak+ta'i rgya mtsho kha zhag dang bcas pa sha chen gyi lhu dum gyis brgyan pa nam mkha' dang mnyam par bsam la /
oM ma hA rak+ta dz+wa la ni hU~M phaT/
ces nyer gcig brjod /
yang /
rang gi thugs ka nas b+h+rU~M 'phros gtor ma'i steng gi nam mkha' la ye shes kyi 'od zer 'bar bas gtor gzhong rin po che'i gzhal yas khang sa gzhi dang mnyam pa'i nang du /
gtor ma 'dod yon lnga'i phung po nam mkha' dang mnyam par bsam la /
oM kha ta li b+h+rU~M ma hA ba liM ta AH
zhes nyer gcig gis byin gyis brlabs la /
hU~M/
rtog bral ye shes bdud rtsi 'bar //
chags med rak+ta'i rgya mtsho 'khyil //
'dod yon lnga yi gtor chen spungs //
kI la ya yi dngos grub stsol //
oM AHhU~M/
zhes pas gsal gdab bo //
spyi don gnyis pa la /
dngos gzhi ting 'dzin rang bzhin las //
zhes pas rnam pa ting nge 'dzin gyi dkyil 'khor bskyed pa dang /
rang bzhin ye shes kyi 'khor lo dgug pa gnyis las /
dang po la /
thog mar ting gsum 'byung rim brtseg
/gzhal yas gdan bcas rten gnas su //
rtsa ba khro bcu phur bu rdzas //
sgo skyong srung ma'i tshogs bskyed bya //
zhes don brgyad du gsungs pa las /
dang po ting 'dzin gsum gyis khog dbub pa ni /
chos thams cad rang sems kyi snang ba tsam du rdzogs pa'i stong pa nyid kyi rdo rje so so rang rig pa'i ngo bor 'bar zhing 'phros pas zhe sdang la sogs pa dug lnga'i rnam rtog gnas su gcod pa de bzhin nyid kyi ting nge 'dzin dang /
de ltar ma rtogs pa'i 'gro ba rigs drug gi sdug bsngal rtsa ba nas gcod par bya'o snyam du snying rje'i mtshon cha chen po sems can gyi khams thams cad du khyab par 'bar ba kun snang gi ting nge 'dzin dang /
stong pa nyid dang snying rje dbyer med pa nam mkha'i dbyings nas sems kyi rten dwangs ma'i srog hU~M yig sngon po thig le'i ngo bo nyid du shar ba rgyu'i ting nge 'dzin te /
rdo rje khros pas zhe sdang gcod //
mtshon chen sngon po 'bar ba yis //
nam mkha'i dkyil nas thigs pa shar //
zhes pas gsal gdab /
gnyis pa rten 'byung ba rim brtseg bsgom pa ni /
dwangs ma'i srog hU~M las e yaM raM suM keM raM rnams mched pa yongs su gyur pa las /
e las nam mkha' chos kyi 'byung gnas 'byams klas pa'i dbyings su /
yaM las rlung gi dkyil 'khor ljang khu rgya gram /
raM las rak+ta'i rgya mtsho dmar po zlum po /
suM las sha chen gyi sa gzhi ser nag gru bzhi /
keM las keng rus kyi ri rab bang rim bzhi pa dkar po rnams brtseg mar gnas pa'i steng du /
raM las ye shes kyi me dpung 'bar ba'i klong chen por bsam /
gsum pa gzhal yas khang bskyed pa ni /
slar yang hU~M las ri rab kyi steng me dpung 'bar ba'i klong du b+h+rU~M kha dog lnga ldan mched /
b+h+rU~M bi shwa bi shud+d+he rat+na b+hany+dza e maN+Da la b+h+rU~M/
zhes brjod pas /
b+h+rU~M yongs su gyur pa las ye shes lnga'i rang bzhin rin po che sna tshogs las grub pa'i gzhal yas khang gru bzhi sgo bzhi pa sgo khyud glo 'bur gyi tshul can /
pho brang nang ma thod pa skam rlon rnyid pa'i rtsig pa sum rim gnam lcags kyi gzer gyis btab cing sgo khyud spangs pa'i sgo bzhi pa /
gzhal yas khang phyi ma la pha gu ser po thod pas dkrigs pa /
thod tshal gyis brgyan pa'i rgyu ma gsar pa'i drwa ba dang drwa ba phyed pa 'phyang ba /
mchod rten gyi rnam pa'i pu shus bskor zhing da ru kad mi'i lag ngar ris su bres pa /
rtsig pa'i rtsa bar 'dod yon gyi snam bu la mchod pa'i lha mo'i tshogs kyis spras pa /
sgo rgyan rta babs bzhi la rus pa'i drwa ba dang chu srin gyis brgyan pa /
steng 'og thams cad phyogs kyi de bzhin gshegs pa bzhi'i kha dog can /
dbus mthing nag gru gsum zla gam dmar po thod skam gyi phreng bas zlum por bskor ba /
de'i phyi rol du rin po che cha brgyad pa'i mu khyud ser po la rin po che'i phra tshom bkra ba /
gzhal yas khang gi phyi dbyibs mchod rten gyi rnam par gsal ba /
phyi rol dur khrod chen po brgyad dur khrod kyi chos rnams kyis 'jigs par byas par bsam la /
hU~M/
rab 'jigs dur khrod 'bar ba'i gzhal yas khang //
gru gsum mthing nag zla gam rin chen 'bar //
gru chad bar khyams sgo bzhi mu khyud rdzogs //
ngo mtshar pho brang ye shes me 'od gsal //
zhes pas gsal gdab bo //
bzhi pa gdan gsal gdab pa ni /
badzra ta taM/
lha gnas thams cad du rdo rje brag chen gtams pa'i sa gzhi /
slar yang rgyu'i hU~M las 'od zer phyogs bcur 'phros /
lha chen po phyogs skyong bcu chung ma dang bcas pa bkug
/so so'i gnas su 'khod pa ni /
ru dra kro d+hI ti ra bam /
dbus su lha chen po /
steng du nyi zla /
shar du dri za /
lhor gshin rje /
nub tu chu lha /
byang du gnod sbyin /
shar lhor me lha /
lho nub tu srin po /
nub byang du rlung lha /
byang shar du dbang ldan /
'og tu sa bdag rnams rang rang gi chung ma dang bcas pa byi chings su bsnol ba'i gdan bsam /
ma sUr+ya maN+Da la /
gdan de rnams kyi steng du ma bcu gcig las nyi ma'i dkyil 'khor re re /
a tsan+d+ra maN+Da la /
nyi ma rnams kyi steng du a yig las byung ba'i zla ba'i dkyil 'khor re re /
paM pad+ma maN+Da la /
zla ba rnams kyi steng du paM las byung ba'i pad+ma dang bcas par bsam la /
hU~M/
rdo rje brag chen gtams pa'i sa gzhi la //
dregs pa lha chen phyogs skyong pho mo bsnol //
thabs shes nyi ma zla ba 'od 'bar dbus //
ma chags pad+ma 'bar ba'i gdan du bsam //
zhes pas gsal gdab /
lnga pa bdag rtsa ba'i dkyil 'khor bskyed pa ni /
nam mkha'i hU~M de dbus kyi gdan la skar mda' lhung ba ltar babs /
hU~M s+pha ra Na phaT/
de las 'od zer 'phros /
rgyal ba thams cad kyi thugs dam bskul /
sems can gyi don byas /
saM ha ra Na hU~M/
slar 'dus hU~M la thim /
badzra hU~M/
de rdo rje rtse dgu par gyur /
de las 'od zer 'phro 'dus gcig tu gyur pa las tshogs gnyis yongs su rdzogs pa'i dpal chen po'i skur gyur pa ni /
oM badzra kI li kI la ya sarba big+h+nAM baM hU~M phaT/
bcom ldan dpal chen rdo rje gzhon nu ni //
dbu gsum phyag drug zhabs bzhi g.yon brkyang tshul //
bzhad pa'i zhal g.yas dkar zhing g.yon dmar gshe
/dbus zhal mthing nag drag tu rngam zhing 'bar //
spyan dgu sdang mig khro gnyer glog stong 'khyug
/shangs nas hU~M 'byin zhal nas phaT sgra sgrog
/rno dbal drag po'i mche ba zur gsum gtsigs //
nyis khri chig stong dbu skra gyen du 'khyil //
bye ba ther 'bum rdo rje'i ba spus gtams //
g.yas kyi dang pos rdo rje rtse dgu gdengs //
g.yon gyi dang pos me dpung 'bar ba bsnams //
g.yas kyi gnyis pas rdo rje rtse lnga 'phyar /
kha T+wAM rtse gsum g.yon gyi gnyis par 'khrol //
tha ma'i phyag gnyis ri rab phur bu 'dril //
rigs lnga'i rtse bran thod skam cod pan can //
tshar gsum thod pa'i phreng ba ga shal bsnams //
sbrul chen rigs bzhi phud sgra sgrog pas brgyan //
rak+ta'i thig le zhag gi zo ris dang //
thal chen tshom bus rab brjid glang chen gyi //
ko rlon zhing lpags g.yang gzhi gos su gyon //
stag lpags sham thabs 'phyang zhing rdo rje yi //
gshog pa gdengs pas bar snang khyab par 'gengs //
mthing nag dar gyi cod pan 'phur ba'i sku
/rdo rje khro bo nyams dgus rol pa'i yum //
'khor lo rgyas 'debs mthing ga khro zhing sgeg
/g.yas pa ut+pal 'dzin pas yab la 'khyud //
g.yon pas b+han dmar stob la rab brtson ma /
khro mo'i rgyan dang gzig lpags sham thabs can //
bde stong sbyor bas 'bar ba'i klong na bzhugs //
yab kyi thugs kar rin chen zur brgyad pa //
margad gur phub lta bu'i srog gi gor //
ye shes sems dpa' rdor sems tshon gang ba //
dkar gsal rdor dril rin chen rgyan cha can //
de yi thugs kar rin chen cha brgyad dbus //
sran ma bkas pa tsam gyi nyi ma la //
rdo rje nas 'bras tsam gyi lte bar hU~M//
yungs 'bru tsam du phra zhing 'bar ba'i mthar //
srog yig 'bru dgus g.yas su bskor ba'i sgo
/rta mgrin dmar po pad+ma b+hany+dza'i phyag
/yum dang gnyis med 'khril bas bsrung bar bsam //
de ltar rim gyis bskyed nas gcig char du gsal gdab pa ni /
hU~M/
sangs rgyas kun gyi ye shes sku
/ngang nyid rdo rje chos dbyings las //
'bar ba'i khro bo mi bzad pa //
sku yi dbyig tu bdag skyed cig
/srog gi go ru shar ba dang //
snying gi dkyil du bsgom par bya //
zhes so //
drug pa phyogs bcu khro bo'i dkyil 'khor bskyed pa ni /
gtso bo yab yum snyoms par zhugs pa'i byang sems 'od kyi gong bu las /
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
zung bcu gdan so so'i steng du mched de yongs su gyur pa las /
oM badzra kro d+ha hU~M kA ra hU~M/
gardza gardza hU~M phaT/
steng phyogs nyi zla bsnol ba'i gdan steng du //
hU~M mdzad sngo skya g.yas ser g.yon dmar zhal //
phyag drug dang pos rdo rjes b+han dmar dkrugs //
rang rtags rgyal byed bar pas mda' gzhu 'gengs //
tha ma gnyis kyis drag po'i phur bu 'dril //
sgra 'byin sngo skya g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men phag dang rmigs bu'i mgo /
oM badzra kro d+ha bi dza ya hU~M/
ha na ha na hU~M phaT/
shar phyogs dri za bsnol ba'i gdan steng du //
rnam rgyal dkar po g.yas sngo g.yon ljang zhal //
phyag drug dang pos rdo rjes b+han dmar dkrugs //
bar pa'i phyag gnyis 'khor lo tri shu la //
tha ma gnyis kyis drag po'i phur bu 'dril //
mda' snyems dkar mo g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men stag dang bya rgod mgo
/oM badzra kro d+ha nI la daN+Da hU~M/
da ha da ha hU~M phaT/
shar lho me lha bsnol ba'i gdan steng du //
dbyug sngon mthing ga g.yas dkar g.yon dmar zhal //
phyag drug dang pos rdo rjes b+han dmar dkrugs //
bar pa'i phyag gnyis me dbal dbyug tho 'phyar //
tha ma gnyis kyis drag po'i phur bu 'dril //
sder mo sngon mo g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men g.yag dang bya rog mgo
/oM badzra kro d+ha ya mAn+ta ka hU~M/
pa tsa pa tsa hU~M phaT/
lho phyogs gshin rje bsnol ba'i gdan steng du //
gshin rje sngo nag g.yas sngo g.yon ljang zhal //
phyag drug dang pos rdo rjes b+han dmar dkrugs //
bar pa'i phyag gnyis dgra satwa be con 'dzin //
tha ma gnyis kyis drag po'i phur bu 'dril //
dur khrod sngon mo g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men sha ba 'ug pa'i mgo
/oM badzra kro d+ha Ar+ya a tsa la hU~M/
b+han+d+ha b+han+d+ha hU~M phaT/
lho nub srin po bsnol ba'i gdan steng du //
mi g.yo ljang sngon g.yas sngo g.yon smug zhal //
phyag drug dang pos rdo rjes b+han dmar dkrugs //
bar pa'i phyag gnyis ral gri zhags par bcas //
tha ma gnyis kyis drag po'i phur bu 'dril //
gtun khung ljang mo g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men gzig dang khwa ta'i mgo
/oM badzra kro d+ha ha ya grI ba hU~M/
hu lu hu lu hU~M phaT/
nub phyogs chu lha bsnol ba'i gdan steng du //
rta mgrin dmar po g.yas dkar g.yon sngo zhal //
phyag drug dang pos rdo rjes b+han dmar dkrugs //
bar pa'i phyag gnyis zhags pa spu gri 'dzin //
tha ma gnyis kyis drag po'i phur bu 'dril //
gtum mo dmar mo g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men byi la pu shud mgo
/oM badzra kro d+ha a pa ra dzi ta hU~M/
tiSh+Tha tiSh+Tha hU~M phaT/
nub byang rlung lha bsnol ba'i gdan steng du //
'dod rgyal dmar skya g.yas ser g.yon ljang zhal //
phyag drug dang pos rdo rjes b+han dmar dkrugs //
bar pa'i phyag gnyis b+hany+dza rnga yab 'phyar //
tha ma gnyis kyis drag po'i phur bu 'dril //
mda' snyems dmar skya g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men spyang ki khra yi mgo
/oM badzra kro d+ha a mr-ita kuN+Da lI hU~M/
ts+tshin+d+ha ts+tshin+d+ha hU~M phaT/
byang phyogs gnod sbyin bsnol ba'i gdan steng du //
bdud rtsi ljang nag g.yas ser g.yon dud kha //
phyag drug dang pos rdo rjes b+han dmar dkrugs //
bar pa'i phyag gnyis rgya gram dbyug tos sdigs //
tha ma gnyis kyis drag po'i phur bu 'dril //
rlung 'byin ljang nag g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men seng ge pha wang mgo
/oM badzra kro d+ha trai lokya bi dza ya hU~M/
b+hin+d+ha b+hin+d+ha hU~M phaT/
byang shar dbang ldan bsnol ba'i gdan steng du //
sum rgyal ser nag g.yas dkar g.yon ljang zhal //
phyag drug dang pos rdo rjes b+han dmar dkrugs //
bar pa'i phyag gnyis mda' gzhu 'gengs la brtson //
tha ma gnyis kyis drag po'i phur bu 'dril //
gsod byed ser nag g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men dom dang sre mong mgo
/oM badzra kro d+ha ma hA ba la hU~M/
s+pho Ta s+pho Ta hU~M phaT/
'og phyogs sa bdag bsnol ba'i gdan steng du //
stobs chen dud kha g.yas nag g.yon ser zhal //
phyag drug dang pos rdo rjes b+han dmar dkrugs //
bar pa'i phyag gnyis tho ba zhags pa bsnams //
tha ma gnyis kyis drag po'i phur bu 'dril //
skyod byed dud kha g.yon nas 'khril ba'i yum //
g.yas pa dril 'khyud g.yon pa dung dmar stob //
sprul pa'i phra men dred dang byi ba'i mgo
/oM badzra ma hA kro d+ha kro d+hI shwa rI/
ma tha ma tha badzra /
dz+wa la dz+wa la badzra /
khro bo bcu po stangs stabs cha lugs dbyibs //
gtso bo dang mtshungs yum rnams gtso mo'i tshul //
za gsod rang rang khro bo'i mdog can g.yas //
phur bu g.yon pa'i phyag na lcags kyu 'dzin //
gcer bu rang rang khros pa'i bzhin ston cing //
dur khrod chas kyis rab brgyan 'phrul gyi gzugs //
de rnams gsal gdab par bya ba ni /
hU~M/
phyogs bcu dregs pa bsnol ba'i gdan steng du //
hU~M dang phaT sgrog srid gsum 'khor ba 'jig
/bdud 'dul mthu chen khro rgyal yab yum bcu //
za byed gsod byed gtum rngams tshogs bcas gsal //
bdun pa phur bu rdzas kyi dkyil 'khor bskyed pa ni /
slar yang gtso bo yab yum snyoms par zhugs pa'i byang sems 'od kyi gong bu las hU~M hU~M hU~M hU~M hU~M hU~M hU~M mthing nag bdun mdun gyi zla gam /
hU~M hU~M hU~M hU~M hU~M hU~M hU~M ljang nag bdun g.yas kyi zla gam /
hU~M hU~M hU~M hU~M hU~M hU~M hU~M dmar nag bdun g.yon gyi zla gam steng du spros te 'khod pa las byung ba'i 'od zer gyi rtse las phur bu phra mo dpag tu med pa 'phros /
khams gsum sems can thams cad kyi sgo gsum dang rigs drug gi bag chags snang zhen thams cad bsregs shing sbyangs /
thams cad dpal chen po'i rang bzhin du gyur /
slar 'dus hU~M yig rnams la thim ste yongs su gyur pa las sras mchog nyer gcig tu gyur pa ni /
oM badzra kro d+ha kI li kI la ya hU~M phaT/
kun kyang khro bo zhal gsum phyag drug pa //
mdun gyi sras bdun mthing dkar dmar ba'i zhal //
g.yas kyi sras bdun ljang dkar dmar ba'i zhal //
g.yon gyi sras bdun dmar dkar ljang ba'i zhal //
dang po'i phyag gnyis rtse dgu me dpung 'bar //
bar pas rgya gram kha T+wAM rtse gsum bsnams //
tha ma gnyis kyis phur bu 'dril zhing 'debs //
sku smad chu srin kha las thon pa yi //
gnam lcags rno dbal zur gsum bam ro yi //
srog gi sgor btsugs dur khrod chas kyis brgyan //
'bar ba'i me 'od tshwa tshwa skar ltar 'khrugs //
snying rjes sgrol ba'i dam tshig kI la ya //
zhes dang gsal gdab pa ni /
hU~M/
snying rjes bsgral ba'i dam tshig ni //
bsad cing mnan pa ma yin te //
phung po rdo rjes gtams byas nas //
rnam par shes pa rdo rjer bsgom //
brgyad pa sgo skyong srung mar bcas pa bskyed pa ni /
slar yang gtso bo yab yum snyoms par zhugs pa'i byang sems 'od kyi gong bu las dzaHhU~M baM hoHbzhi spros te sgo bzhir 'khod pa las /
tshad med bzhi dngos sgo ma bzhi //
rta gdong dkar mo lcags kyu 'dzin //
phag gdong nag mo mche zhags thogs //
nyi zla dmar mo   dred gdong /lcags sgrog sdom //
thal byed ljang khu   spyang gdong /dril 'khrol dgyes //
drag mo dur khrod rgyan cha can //
thar pa chen po'i grong khyer gyi //
sgo skyong rdo rje'i dam tshig ma //
oM badzra kI li kI la ya /
mo hA g+hA ta ya ma ma shI g+h+raM karma ka ra ye hU~M phaT/
dkyil 'khor bar khyams phyogs mtshams su //
dpal chen dam tshig kI la ya'i //
srung ma chen mo bcu gnyis dang //
bse lcags dung sogs ging chen bzhi //
phyi yi 'khor yug lcags ri la //
mkha' 'gro sum cu rtsa gnyis dang //
ma mo bdun dang sring mo bzhi //
dbang phyug nyer brgyad la sogs pa //
rang rang cha byad lag char bcas //
rgyan dang bgo ba bzhon pa 'khor //
so so'i dam tshig bzhin ston pa //
dam can 'khor yug gang bar gyur //
ces pas rje las 'bangs dang nyi ma las 'od zer bzhin mgron thabs su bskyed do //
gnyis pa rang bzhin ye shes kyi 'khor lo dgug pa la /
rang bzhin dgongs gsol spyan drangs la //
phyag bya dbang zhu gnyis med bstim //
sman gtor rak+ta dug gsum dang //
sbyor sgrol gyis mchod bstod bzlas bya //
zhes bcu gnyis su gsungs pa las /
dang po dgongs gsol ni /
rang gi thugs ka'i hU~M yig las byung ba'i 'od zer rang bzhin rdo rje phur bu'i zhing khams thams cad du khyab par 'phros pas /
srid pa'i phur bu gzugs kyi sku gang la gang 'dul gyi mos pa dang 'tsham par sad par bsam la /
hU~M/
rdo rje gzhon nu'i rig 'dzin rnams //
srid pa rdo rjer grub mdzod cig
/srid pa rdo rje phur bu'i lha //
ye shes khro bo grub par mdzod //
oM badzra sa mA dzaH
gnyis pa spyan drang ba ni /
hU~M/
srid pa'i phur bu sgrub pa dang //
dbang dang dngos grub blang ba'i phyir //
ye shes khro bo gshegs su gsol //
ting 'dzin dkyil 'khor 'di la dgongs //
oM badzra kI li kI la ya e h+ye hi b+ha ga wAn sa ma ya dza dzaH
zhes pas /
ye shes kyi dkyil 'khor 'khor lo ting nge 'dzin gyi dkyil 'khor la mngon du phyogs pas mdun gyi nam mkhar bzhugs par bsam la /
gsum pa phyag bya ba ni /
hU~M/
srid gsum gdug pa 'dul ba dang //
nga rgyal chen po brtan pa'i phyir //
rdo rje srin po'i lha tshogs la //
rtse gcig yid kyis phyag 'tshal lo //
a ti pU hoH
pra tits+tsha hoH
zhes pas yid rtse gcig tu 'dud cing rang bzhin gnyis med du rtogs pa'i tshul gyis so //
bzhi pa dbang zhu ba ni /
hU~M/
thabs kyi spyod pas 'gro don du //
byams dang snying rjes gang 'dul ba //
sangs rgyas phrin las rdzogs mdzad nas //
dbang dang byin rlabs bdag stsol cig
/oM AHhU~M/
oM hU~M swA AMHhA/
kA ya wA ka tsit+ta gu Na karma sid+d+hi a b+hi Shiny+tsa hU~M/
ye shes kyi 'khor lo'i lha tshogs rnams kyi gnas gsum nas oM dkar po AHdmar po hU~M sngon po rnams 'phros /
dam tshig gi 'khor lo'i gnas gsum du rgyas btab pas sangs rgyas thams cad kyi rdo rje gsum dang dbyer med du gyur pa la /
slar yang ye shes lnga'i rang bzhin sa bon byung ba spyi bor gnas pa yongs su gyur pas dbang bskur /
sku gsung thugs yon tan 'phrin las lnga'i bdag nyid rigs lnga'i cod pan gyis dbu brgyan par bsam mo /
lnga pa bstim pa ni /
hU~M/
sangs rgyas kun gyi sku gsung thugs //
yon tan phrin las yongs rdzogs pa //
bdag dang dbyer med thim gyur la //
rab tu dgyes shing brtan par bzhugs //
sa ma ya tiSh+Tha satwaM/
zhes pas rang bzhin ye shes kyi dkyil 'khor ting nge 'dzin gyi dkyil 'khor la dbyer med du gyur par bsam mo //
drug pa sman mchod 'bul ba la mchod pa dang dngos grub blang ba gnyis kyi dang po ni /
hU~M/
rang byung gdod nas rnam par dag
/rtsa brgyad stong la sbyar ba'i sman //
rtsa ba 'bum phrag yangs pa'i bcud //
ra sA yA na la sogs sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud drug sems can kun sgrol ba //
dug lnga sel ba sman gyi mchog
/dpa' bo'i ro dang mnyam sbyar nas //
rgyal ba'i dkyil 'khor yongs la 'bul //
bla med 'phrul gyi dngos grub stsol //
ma hA pany+tsa a mr-ita kha raM khA hi /
hU~M/
rgyal ba dgongs brgyud rig 'dzin rig pa'i brgyud //
gang zag snyan brgyud bla ma thams cad la //
rnam dag bdud rtsi dam rdzas mnyes mchod 'bul //
thugs rjes brtser dgongs dbang dang dngos grub stsol //
ma hA pany+tsa a mr-ita kha raM khA hi /
hU~M/
gru gsum mthing nag 'bar ba'i gdan steng du //
dpal chen rdo rje gzhon nu yab yum la /
rnam dag bdud rtsi\u0f8e
thugs rjes brtser dgongs\u0f8e
ma hA pany+tsa\u0f8e
phyogs bcu'i dregs pa bsnol ba'i gdan steng du //
bdud 'dul 'jigs byed khro rgyal yab yum la //
rnam dag bdud rtsi\u0f8e
thugs rjes brtser dgongs\u0f8e
ma hA pany+tsa\u0f8e
khro bo khro mo rol pa'i byin rlabs las //
sprul pa'i mgo brnyan khra thabs nyi shu la //
rnam dag bdud rtsi dam rdzas mnyes mchod 'bul //
thugs rjes brtser dgongs dbang dang dngos grub stsol //
ma hA pany+tsa a mr-ita kha raM khA hi /
zla gam klong chen e yi gdan steng du //
gdug pa'i tshogs sgrol sras mchog phur bu la //
rnam dag bdud rtsi\u0f8e
thugs rjes brtser dgongs\u0f8e
ma hA pany+tsa\u0f8e
shar lho nub byang sgo bzhi srung mdzad pa'i //
gzhal yas sgo skyong sgo ma bzhi rnams la //
rnam dag bdud rtsi\u0f8e
thugs rjes brtser dgongs\u0f8e
ma hA pany+tsa a mr-ita kha raM khA hi /
ma ltar byams shing sring ltar gdung sems can du gyur pa bstan skyong shwa na mched bzhi'i zhal du ma hA pany+tsa a mr-ita kha raM khA hi /
bdag nyid chen mo re ma ti mched bzhi'i zhal du ma hA\u0f8e
sa bdag bse mo mched bzhi'i zhal du ma hA\u0f8e
bse lcags dung sogs gyad chen ging bzhi'i zhal du ma hA\u0f8e
ma bdun sring bzhi 'bar ma'i zhal du ma hA\u0f8e
dbang phyug nyi shu rtsa brgyad zhal du ma hA\u0f8e
chos skyong srung ma thugs dam can rnams kyi zhal du ma hA\u0f8e
zhing skyong gzhi bdag dkar phyogs skyong ba rnams kyi zhal du ma hA\u0f8e
rigs drug gi sems can rdo rje phur bu'i ngo bor dag pa rnams kyi zhal du ma hA pany+tsa a mr-ita kha raM khA hi /
zhes dri med bdud rtsi'i rgya mtsho las mtheb srin nyi zla'i ga'us bcus te phul pas lha thams cad bde ba chen po'i ros mnyes par bsam mo //
gnyis pa dngos grub blang ba ni /
oM AHhU~M/
khro bo chen po gshegs su gsol /
khro bo chen po gshegs nas kyang //
rtags dang mtshan ma bstan pa dang //
kI la ya yi dngos grub stsol //
kA ya sid+d+hi oM/
wA ka sid+d+hi AH
tsit+ta sid+d+hi hU~M/
zhes pas mchod yul gyi gnas gsum nas sku gsung thugs kyi dngos grub oM AHhU~M gi rnam pa bdud rtsi'i steng du 'phros pa rim bzhin blangs nas lcer myangs pas sku gsung thugs kyi dngos grub thob par bsam mo //
bdun pa gtor mas mchod pa ni /
hU~M/
dam rdzas rmad byung gtor chen po //
chos nyid skye med klong nas sprul //
'dod yon rnam lngas rab tu spras //
dpal chen 'khor bcas thugs dam bskang //
oM badzra kI li kI la ya sarba ba lin+ta khA hi /
'dod yon lnga'i longs spyod mkho dgur ldan pas thugs dam bskang bar bsam /
brgyad pa rak+tas mchod pa ni /
nyon mongs rtsa ba 'khor ba'i khrag
/khams gsum 'khor ba stongs bya'i phyir //
dung chen snod du dmar chen bskyil //
dkyil 'khor lha tshogs zhal du 'bul //
badzra kI la ya ma hA rak+ta khA hi /
'khor ba khrag zhag gi rgya mtsho mchod par phul pas 'khor ba gnas nas stongs par bsam /
dgu pa dug gsum mchod pa ni /
gti mug sha chen phungs se phung //
'dod chags khrag mtsho me re re //
zhe sdang rus gram nyi li li //
dpal chen mkha' 'gro'i tshogs la 'bul //
ma hA mAM sa rak+ta kiM ni ri ti kha raM khA hi /
dug gsum rang gnas su dag par bsam /
bcu pa sbyor sgrol mchod pa ni /
hU~M/
khro mo 'bar ba'i gtun khung du //
rdo rje tho bas brdungs byas nas //
lha yang rung ste bsgral bar bya /
kha taM kha taM kha taM/
hU~M hU~M hU~M/
phaT phaT phaT/
badzra yak+Sha kro d+ha kha kha kha raM khA hi ha ha hU~M hU~M phaT phaT/
ce+es shes rab dbyings kyi mkha' gru gsum du rig pa'i ye shes gtun shing gi sbyor bas dgra bgegs bsgral cing rtog tshogs dbyings su dag par sbyor ba'o //
bcu gcig pa bstod pa ni /
hU~M/
dus gsum sangs rgyas ma lus 'dus pa'i dpal //
rdo rje gzhon nu'i sku la phyag 'tshal bstod //
skye med rnam dag shes rab gsal ba'i don //
'khor lo rgyas 'debs ma la phyag 'tshal bstod //
sa bcu'i mnga' bdag zhing bcu tshar gcod dpal /
khro rgyal chen po bcu la phyag 'tshal bstod //
pha rol phyin bcu'i rang bzhin shes rab dngos /
khro mo chen mo bcu la phyag 'tshal bstod //
nyon mongs nyi shu gnas su sgrol mdzad pa /
khra thabs nyi shu'i tshogs la phyag 'tshal bstod //
thugs rje'i shugs kyis gnod gdug thams cad sgrol //
sras mchog 'bar ba'i tshogs la phyag 'tshal bstod //
phyi nang bar chad srung ba'i las la brtson //
drag mo sgo ma bzhi la phyag 'tshal bstod //
rgyal ba'i spyan sngar khas blangs dbang mo che //
phur skyong srung ma'i tshogs la phyag 'tshal bstod //
oM badzra kI li kI la ya hU~M phaT/
bcu gnyis pa bzlas pa la lnga las /
dang po sku phyag rgya la dmigs pa'i dzapa? dgongs ni /
dkyil 'khor gsum spyi dang khyad par bdag rtsa ba'i dkyil 'khor yab yum zhal phyag rgyan cha phra mo'i bar gsal ba'i ngang nas ma yengs par rtse gcig tu bzlas pa'o //
gnyis pa gsung yi ge la dmigs pa ni /
sngar bzhin dkyil 'khor gyi gsal snang brtan pa gzhir byas nas /
bdag rtsa ba'i dkyil 'khor sems dpa' sum brtsegs kyi ting nge 'dzin sems dpa' hU~M yig gi mthar kI la ya 'bru dgu ljang khu spus bris pa tsam g.yas skor du 'khod /
hU~M las 'od nyi zer lta bu 'phros /
khro bcu sras mchog sogs phyogs dus kyi rgyal ba sras bcas la mnyes mchod 'bul /
thugs dam gyi rgyud bskul /
rigs drug gi sems can thams cad la phog
/las dang nyon mongs rnam smin gyi sgrib pa sbyangs /
bde chen gyi zhing la bkod /
dam can srung ma'i tshogs la phog las la btsud /
rig 'dzin bla ma mched lcam la phog thugs dam bskangs /
dgra bgegs thams cad la phog gnod 'tshe gdug rtsub tshar bcad nas slar 'dus dkyil 'khor gsum la thim /
mthu bskyed /
dbang thob /
sku gsung thugs yon tan 'phrin las kyi dngos grub thob par bsam la bzlas pa'o //
gsum pa thugs chos nyid la dmigs pa ni /
thugs dmigs med nam mkha'i dkyil ltar dag pa rang bzhin gyis stong pa'i ngang las rig rtsal 'gag med dkyil 'khor rnam pa gsum du gsal la rtog pa med par shar /
shar dus nyid nas rang bzhin med par dag pa /
skye med kyi ngang la rig pa 'dzin med tshogs drug lhug par bzhag ste bsam med mtha' bral dwangs sang nge ba'i ngang nas grags stong 'dzin med du bzlas pa'o //
bzhi pa yon tan la dmigs pa dbang dang dngos grub len pa'i dzapa? dang /
lnga pa phrin las la dmigs pa spu gri'i sngags drug bzla tshul ni sgrub yig tu gsal lo //
bzla bya'i sngags ni /
oM badzra kI li kI la ya sarba big+h+nAn baM hU~M phaT dzaHhU~M AH
zhes pa bsnyen pa'i sngags te /
de yang /
oM badzra kI li kI la ya hU~M phaT la srog sngags 'bru dgu dang /
sarba big+h+nAn baM la las sngags 'bru lnga dang /
dzaHhU~M AHla mkha' 'gro'i 'phyong sngags 'bru gsum ste /
de ltar na yi ge bcu bdun ni bsnyen pa'i sngags yin no //
bsnyen tshad rab mtshan ma mngon du gyur pa gtso la /
grangs tshad bdun 'bum nyis khri zhes 'byung ngo //
bsnyen sgrub chig chod la drag sngags 'dus pa ste bsnyen sngags la sbrel nas bzla ste /
drag sngags 'dus pa ni /
ma rag mo yag mo :
kA la rU pa snying rtsa la yaM yaM:
srog la yaM yaM:
snying la phril phril :
srog la chum chum :
tsit+ta srog la tung tung :
snying khrag srog la shad shad :
thuM ri li li :
tseg tseg :
'ur 'ur :
shig shig :
gul gul :
myags myags :
sod sod :
DA ki ma ma karma :
shI g+h+raM ka ra ye :
mA ra se na :
pra mAr+d+ha na ye hU~M phaT:
ces pa ste /
them yig las yi ge bdun cu rtsa drug tu 'byung ngo //
gsum pa rjes ni /
rjes tshogs bskul lhag smon lam gsol //
gtor gtang dal bsdu rgyun ting bya'o //
zhes pa ltar brgyad las /
dang po tshogs mchod la byin rlabs spyan 'dren mchod pa gsum las /
dang po byin rlabs ni /
dam rdzas su 'os pa'i yo byad ci 'byor pa bshams pa bdud rtsis bran la /
oM sarba dra byaM bi sho d+ha ya hU~M phaT/
ces pas spyir bsang /
trAM rat+na trai lokya hU~M b+h+rU~M/
ma sUr+ya maN+Da la hU~M/
a tsan+d+ra maN+Da la hU~M/
paM pad+ma maN+Dal hU~M/
zhes brjod pas tshogs gzhong rin po che'i mchod sdong 'dab ma stong ldan gyi snying por tshogs rdzas rnams nyi zla pad+ma'i dkyil 'khor la gnas pa'i hU~M mthing nag 'bar bar gyur /
hU~M las raM yaM khaM byung ma dag pa'i dngos po thams cad bsregs gtor bkrus par bsam la /
gsal gdab pa ni /
hU~M raM yaM khaM/
hU~M/
rdo rje lta bu'i ye shes kyis //
chos kun thams cad sgyu mar rig
/rig pa'i ye shes raM zhes bya //
raM las ye shes me byung bas //
phyi nang dngos por 'dzin pa kun //
thams cad ma lus bsreg par bya'o //
rdo rje lta bu'i ye shes kyis //
chos kun thams cad sgyu mar rig
/rig pa'i ye shes yaM zhes bya //
yaM las ye shes rlung byung bas //
rnam rtog dngos por 'dzin pa kun //
thams cad ma lus gtor bar bya'o //
rdo rje lta bu'i ye shes kyis //
chos kun thams cad sgyu mar rig
/rig pa'i ye shes khaM zhes bya /
khaM las ye shes chu byung bas //
gzung 'dzin mtshan ma'i bag chags kun //
thams cad ma lus bkru bar bya'o //
de nas /
hU~M mUM/
oM lAM/
swA mAM/
AM pAM/
hA tAM/
rigs lnga yab yum gyi dam tshig chen po'i rang bzhin 'dod yon gyi rnam pa ci yang 'char bar bsam zhing /
oM AHhU~M sarba pany+tsa a mr-ita hU~M hrIHThAH
zhes byin gyis brlab bo //
gnyis pa tshogs zhing spyan drang ba ni /
hU~M/
srid pa'i phur bu sgrub pa dang //
dbang dang dngos grub blang ba'i phyir //
zhal zas tshogs kyi mchod pa la //
ye shes khro bo gshegs su gsol //
oM badzra kI li kI la ya dzaHhU~M baM hoH
zhes pas rtsa ba gsum gyi lha tshogs nam mkha' gang ba byon par bsam mo //
gsum pa mchod pa la spyi dang khyad par gyi mchod pa gnyis las /
dang po spyir mchod pa ni /
hU~M/
'byung ba chen po nam mkha' che //
nam mkha' las ni 'dod pa 'byung //
'dod yon mchod pa bzhes su gsol //
oM/
gzugs ma lag gnyis me long thogs //
gzugs mdzes bskyod pa phyogs bcur g.yo //
shin tu sgeg pa'i gzi ldan 'bar //
gzugs kyi lha mo spyan la thim //
oM badzra kI li kI la ya sarba ta thA ga ta naM rU pa ga Na tsakra pU dza me g+ha pra tIts+tsha hoH
oM/
sgra ma lag gnyis pi waM thogs //
bden pa'i sgra snyan phyogs bcur g.yo //
dbyangs snyan yid 'phrog 'jam pa'i dbyangs //
sgra yi lha mo snyan la thim //
oM badzra kI li kI la ya sarba ta thA ga ta naM shab+da ga Na tsakra pU dza me g+ha pra tIts+tsha hoH
oM/
dri ma lag gnyis spos phor thogs //
spos kyi sprin lding bdug pa mo //
dri zhim spos kyi ngad ldang ma //
dri yi lha mo shangs la thim //
oM badzra kI li kI la ya sarba ta thA ga ta naM gan+d+he ga Na tsakra pU dza me g+ha pra tIts+tsha hoH
oM/
ro ma lag gnyis zas gzhong thogs //
bcud len ro mchog lnga brgya ldan //
kun tu ro mchog tshim byed ma //
ro yi lha mo ljags la thim //
oM badzra kI li kI la ya sarba ta thA ga ta naM ra sa ga Na tsakra pU dza me g+ha pra tIts+tsha hoH
oM/
reg gi lha mo yongs 'khyud ma //
thugs ka dag nas yongs su 'khyud //
kun tu reg bdes tshim byed ma //
reg bya'i lha mo sku la thim //
oM badzra kI li kI la ya sarba ta thA ga ta naM spar+she ga Na tsakra pU dza me g+ha pra tIts+tsha hoH
oM/
chos kyi lha mo pusti bsnams //
yid ni tshim par byed pa ste //
thams cad ma lus chos kyi dbyings //
chos kyi lha mo thugs la thim //
oM badzra kI li kI la ya sarba ta thA ga ta naM d+harma ga Na tsakra pU dza me g+ha pra tIts+tsha hoH
zhes 'dod yon lngas spyir mchod nas /
tshogs rdzas thun mong du btegs la /
hU~M/
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
bla ma yi dam lha tshogs rnams la 'bul //
oM gu ru de wa DA ki nI ga Na tsakra khA hi /
zhes 'bul zhing spro na skabs 'dir skong ba'i las rim gsum yang bya'o //
gnyis pa bye brag tu mchod pa ni /
mchod bshags bsgral stob gsum ste /
tshogs phud rim pa gsum du spros la /
dang po mchod pa ni /
hU~M/
dam tshig chen po'i dus la bab //
tshogs phud mchod pa bzhes su gsol //
sprul pa chen po'i dus la bab //
tshogs phud mchod pa bzhes su gsol //
phyag brnyan chen po'i dus la bab //
tshogs phud mchod pa bzhes su gsol //
shwa na mu kha'i dus la bab //
tshogs phud mchod pa bzhes su gsol //
bdag nyid chen mo'i dus la bab //
tshogs phud mchod pa bzhes su gsol //
sa bdag chen mo'i dus la bab //
tshogs phud mchod pa bzhes su gsol //
badzra yak+Sha kro d+ha khA hi /
zhes mchod /
bar pa bshags pa ni /
ye shes lha la rtog pa mi mnga' yang //
de yi 'khor du gtogs pa'i lha srin rnams //
mi yi skyon mthong tsam na bar chad rtsom //
bdag cag ma rig sgo gsum bag med pas //
'dod khro gti mug dbang gis nongs byas bshags //
tshogs kyis mchod do tshangs dbang dngos grub stsol //
sa ma ya hoH
sa ma ya tiSh+Tha satwaM/
tha ma bsgral ba ni /
brub khung du ling+ga bcas /
oM badzra kI li kI la ya sarba big+h+nAn baM dgra bgegs mA ra ya hU~M phaT/
rang nyid dpal chen por gsal ba'i thugs ka'i hU~M las 'od zer ljang nag ba thag gzengs pa lta bu phyogs bcur 'phros pa'i rtse las sras mchog lta bu'i khro bo'i sprul pa dpag tu med pa 'phros /
stong gsum thams cad gang /
snang ba sku
/sgra grags gsung /
rtog tshogs thugs su gsal bas bde gshegs rnams kyi thugs dam bskangs /
srung ma dam can rnams las la bskul /
rnal 'byor pa rnams kyi g.yar dam sor bstsal /
rigs drug bla med kyi gnas su spar /
khyad par bsgral bya'i gnas su 'phros /
rang dbang med par bkug ste ling+ga la thim /
'od zer slar 'dus rang dang gdab phur la thim pas gzi brjid dang mthu stobs dpag tu med par bsam la /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rigs sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par bcom ldan 'das dpal chen rdo rje gzhon nu'i dkyil 'khor gyi lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas /
bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis brdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/ces bden stobs brjod pa sngon du 'gro bas /
oM badzra kI li kI la ya dgra bgegs gnod byed dzaHhU~M baM hoH
shI g+h+raM A na ya hU~M phaTaH
ces dgug gzhug byas nas /
hU~M dzaH
dam tshig chen po'i dus la bab //
sprul pa chen po'i dus la bab //
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
ces pho nya bskul /
hU~M/
byang chub mchog tu sems bskyed cing //
dus gsum rgyal ba'i gdung 'tshob pa'i //
rig 'dzin bdag cag rnams la ni //
gnod cing gdug pa'i dgra dang bgegs //
bdud dang bar du gcod pa rnams /
khro bo chen po'i byin rlabs kyis //
yud tsam gyis ni 'dir bkug nas //
mngon spyod tshul bzhin bsgral ba dang //
lus ngag rdul du bshig nas kyang //
sdug bsngal nyams su myong bar mdzod //
oM laM hU~M laM satwam+b+ha ya nAn /
mo hA g+ha ta ya /
b+ha ga wAn /
hrIHSh+TiHbi krita shrI badzra hU~M kA ra hU~M hU~M phaT phaT/
badzra kI li kI la ya /
dzaHhU~M baM hoH
sarba big+h+nAn /
badzra kI li kI la ya hU~M phaT/
badzra hU~M kA ra hU~M phaT/
hU~M kA ra hU~M a phaT/
ces bzla bzhin du phur bu bsgril zhing gdab ste /
de yang bdag dpal chen po /
phur bu sras mchog
/ling+ga gnod byed kun 'dus su gsal bas /
sangs rgyas thams cad kyi thugs ka nas a dkar po dpag tu med pa byung /
rang gi snying gar a gcig tu gyur pa'i 'od zer gyis sku gsung thugs 'od gsal bar byas /
ling+ga la phog
/sgo gsum gyi sdig sgrib sbyangs /
snying gar tshe rten a 'od kyi thig le'i dbus su kun gzhi nr-i dud kha'i gzugs su gnas pa la /
phur rtser hU~M ldan btab pas nr-i thig le a bcas hU~M la bsdus /
phur rtse a dkar ye re ba de rang la bstan pas bdag gi rdo rje'i tshe srog dang gnyis su med pa'i byang chub kyi sems su gyur /
oM badzra kI li kI la ya hU~M phaT/
brjod cing phur bu'i dbal nas bzung ste klad la bskor bas khams gsum phur bus gang /
thugs ka'i hU~M las 'od 'phros /
khams gsum phur bus gang ba la phog
/sku gsung thugs kyi byin rlabs 'od zer gyi rnam pas slar 'dus /
bdag la thim /
hU~M hU~M hU~M/
zhes brjod /
slar yang hU~M las 'phros pa'i 'od zer gyi rtse las dmigs bya'i rnam shes a yig gi gzugs kyis 'og min du spar /
phaT phaT phaT/
ces brjod pas /
rdor sems yab yum gyi sbyor mtshams su thim /
oM badzra kI li kI la ya hU~M phaT/
ces brjod pas /
rdor sems kyi sras su skyes par bsam pa ni brten pa dbyings su bsgral ba'o //
slar yang bag chags kyi rten gzhi bsgral ba'i phyir /
dngos grub bar chad byed pa'i bgegs //
gdug cing sdang sems ldan pa rnams //
zungs shig rgyob cig rnam par chings //
gtogs shig grogs dang bral bar gyis //
rings par khug la smrar chugs shig
/phob cig rnam par gzir bar gyis //
nga yi dbang du gyur nas kyang //
bsgo ba'i bka' la mnyan par byos //
snyems ma'i phur bu lte bar gdab la   hU~M pa ra bid+yA/
sder mo snying la   ts+tshin+d+ha ts+tshin+d+ha hU~M phaT/
dur khrod ma dang gtum mo dpung pa gnyis la   b+han+d+ha b+han+d+ha hU~M phaT/
gtun khung ma dang mda' snyems ma pus mo gnyis la   gr-ih+Na gr-ih+Na hU~M phaT/
rlung 'byin ma gsang bar   ha na ha na hU~M phaT/
gsod byed ma mgo la   b+hin+d+ha b+hin+d+ha hU~M phaT/
gab pa'i sngags drug ni   trA sha ya trA sha ya hU~M phaT/
ha sa ya ra ha sa ya ra hrIHdaN+Da hU~M phaT/
shI g+h+raM a nA ya hU~M phaT/
dz+wa la pa ya dz+wa la pa ya hU~M phaT/
A be sha ya A be sha ya hU~M phaT/
b+hin+d+ha ya bin+d+ha ya hU~M phaT/
ces brjod cing khro mo so so'i phur bu yod na dang /
gcig las med kyang de dang der mos la rang sngags kyis gnas so sor gdab bo //
bran dang bka' nyan pho nya'i tshogs /
khyed kyi dam tshig dus la bab //
sngon chad khas blangs dam bcas bzhin //
mngon spyod phrin las grub par mdzod //
rnam rgyal gyi phur bu dpral bar gdab la   ha na ha na badzra /
dbyug sngon dpung g.yon   da ha da ha badzra /
gshin rje lte bar   pa tsa pa tsa badzra /
mi g.yo dpyi g.yon   ma thA ma thA badzra /
rta mgrin mgrin par   dz+wa la dz+wa la badzra /
'dod rgyal dpyi g.yas   su ru su ru badzra /
hU~M mdzad spyi bo   mu ru mu ru badzra /
stobs chen gsang gnas   ka TaM ka Ta ye /
sum rgyal dpung g.yas   dza ye bi dza ye /
'khyil pa snying gar   a dzi te a pa ra dzi te /
mA ra se na pra mar+d+ha ni hU~M phaT/
ces sngar bzhin khro bo bcu'i phur bu gnas so sor gdab cing spu gri'i sngags kyis thun rdzas sna tshogs pas kyang brab bo //
gdug cing sdang sems ldan pa yi //
lha 'am 'on te bdud kyang rung //
nga la bar chad byed pa'i bgegs //
mthu dang rdzu 'phrul med par byos //
sgra 'byin ma'i phur pa spyi bor gdab la   sarba A na ya hU~M phaT/
skyod byed ma rkang mthil du gdab la   ta thA ya ta thA ya hU~M phaT/
ces steng 'og gi phur bu spyi gtsug dang rkang mthil du btab pas 'khor 'das kyi mtha' bsal lo //
rdo rje gsang ba'i bka' las ni //
sdig can gang zhig 'da' byed pa //
stobs chen khro bo chen po yis //
klad pa tshal pa brgya ru khos //
nyon cig bgegs dang log 'dren tshogs //
nga yi bka' las 'da' ma byed //
hU~M ma ma pA shaM ku ru ma taM ny+ya ka ra i dan d+ha ti ma ma shI g+h+raM ka ra ye hU~M phaT/
ces mtshon cha sna tshogs kyi char bab par bsam la ral gris gtub bo //
rdungs shig rdo rje 'bar ba'i gtun //
bka' las 'da' byed sdig can 'di //
rdo rje me dbal snying bsregs nas //
lus ngag rdul phran bzhin du rlogs /
khro mo 'bar ba'i gtun khung du //
rdo rje tho bas brdungs byas nas //
lha yang rung ste bsgral bar bya //
bcol pa'i phrin las grub par mdzod /
kha taM kha taM kha taM/
hU~M hU~M hU~M/
phaT phaT phaT/
ces tho gtun yab yum gyi mkha' gsang dbyings rig gi sbyor bas gzugs phung zag med kyi dbyings su bcom par bsam la tho bas brdung ngo //
snyigs ma'i lus bdud rtsir sbar pa gtor mar bstabs la /
hU~M/
dpal chen 'khor bcas zhal phyes shig
/dgra bgegs bsgral pa'i lnga phung 'di //
dpal chen yab yum zhal du stob /
khro rgyal yab yum zhal du stob //
sras mchog 'bar ba'i zhal du stob //
za gsod sgo ma'i zhal\u0f8e
mkha' 'gro ging tshogs zhal\u0f8e
sdang dgra gdon bgegs 'khor bcas rnams //
rdul phran tsam yang med par rol //
badzra yak+Sha kro d+ha kha kha khA hi khA hi /
zhes phul bas /
dgyes par rol te ha ha ha zhes bzhad /
hU~M hU~M hU~M zhes dngos grub bstsal nas 'od gsal du zhu /
phaT phaT phaT ces de las sad pa'i snang cha chos nyid bden pa'i ngang bskyang ngo //
gnyis pa bcol bskul bya ba ni /
pho nya 'dus pas gtso bo'i phur bu 'dril /
bshugs pas 'bod cing rnga thabs dang bstun la /
hU~M dzaH
dam tshig chen po'i dus la bab //
ces sogs bab brgyad kyis pho nya bskul nas /
byang chub mchog tu sems bskyed cing //
sogs phrin las bcol ba las rim drug gi sngags rnams dor la gong bzhin drag tu brjod pas bskul lo //
de yang tshogs tha mar phur gdab kyis brten pa bsgral ba tsam gyi mthar bstab pa sbyar na gong gi bcol bskul nges par bya zhing /
gdab kha rdzogs par byas na bcol bskul ma byas kyang chog go
/de nas las kyi rdo rjes rdo rje rgyal po la phyag byas dza gad dang mAM sa bsnol mar stob cing /
tshogs kyi mchod pa rgyan du rol //
zhes rim bzhin drang /
a la la hoH
zhes brjod cing blangs la /
bdag rtsa ba'i dkyil 'khor rtsa ba gsum 'dus su gsal btab ste /
bdud rtsi'i longs spyod tha mal gyi zhen chags dang bral bas bde ba chen por rol zhing spyod do //
gsum pa lhag ma'i cho ga ni /
lhag ma bsdus nas /
phud so sor bshams la sman raka bran te /
hU~M/
dang po phud kyis mi mchod du //
rdo rje gzhon nu phud kyi bdag
/bar du sprin ltar mi gtib tu //
dge ba'i bshes gnyen gnyen gyi bka'//
tha ma gcig tu mi bsre ru //
ma tshogs dbang phyug lhag ma'i gnas //
lhag ma kha chus mi gdab tu /
khyod dang nged gnyis dam tshig gcig
/ye nas 'du 'bral med don du //
'dus la las rnams kun byos shig
/ces brjod nas phud lhag bsres /
kha phru dang bdud rtsis bran la /
hU~M/
bran dang bka' nyan pho nya'i tshogs /
khyod kyi dam tshig dus la bab //
sngon chad ji ltar dam bcas pa'i //
mngon spyod 'phrin las grub par mdzod //
lhag ma'i mchod pa 'di bzhes la //
bstan pa gnyan po bsrung du gsol //
ma hA pany+tsa a mr-ita khA hi /
ma hA ba liM ta khA hi /
ma hA rak+ta khA hi /
bud+d+ha DA ki nI/
badzra DA ki nI/
rat+na DA ki nI/
pad+ma DA ki nI/
karma sarba DA ki nI kha kha khA hi khA hi /
kiM ka ra ma hA pany+tsa ba lin+ta khA hi /
zhes rol mo'i sgra dang bcas pas gtor ma phyi rol du dor ro //
bzhi pa smon lam gdab pa ni /
hoH
dgongs su gsol lo /
chos nyid kyi bden pa'o //
gsang sngags kyi byin gyi brlab bo //
sangs rgyas kyi mthu'o //
a b+hi tsar+Ya'i dus la bab bo //
brnag pa de kho na la'o //
de ltar gsang sngags kyi spyod pa rmad du byung ba spyad pa'i mthu byin gyis /
bcom ldan 'das dpal rdo rje gzhon nu'i sku gsung thugs yon tan 'phrin las mi zad pa rgyan gyi 'khor lo la longs spyod cing skal pa mnyam par gyur cig
/ces smon lam gdab /
lnga pa bzod par gsol ba ni /
hoH
dpal chen po'i lha tshogs thams cad dgongs su gsol /
ta na sgrol ba gnas su ma stob pa dang /
ga Na sbyor ba byin gyis ma rlob pa dang /
mchod sngags ting 'dzin ma dag cing nyams pa dang /
dge ba bcu dang du ma longs shing mi dge ba bcu rtsad nas ma chod pa dang /
bka' bzhin gzhung ma bsrangs pa dang /
dam tshig rtsa ba dang yan lag nyams chag tu gyur pa ci mchis pa thams cad mthol zhing bshags na bzod pa dam pa mdzad du gsol /
tshe 'di'i rkyen dang phyi ma'i sgrib par mi 'gyur bar tshangs pa dam pa stsol bar ci gnang /
zhes gsol zhing yi ge brgya pa brjod do //
drug pa gtor ma gtong ba la gsum las /
dang po brtan ma bskyang ba ni /
gtor ma phyir bsnur la sman raka sbreng zhing /
hU~M/
brtan ma bcu gnyis 'khor dang bcas /
khyed cag sngon gyi yal gam can //
slob dpon pad+ma thod phreng dang //
slob ma rlangs chen dpal seng gis //
mon kha ne ring rdzong gsum du //
zhing chen bsgral ba'i gdan steng du //
rnal 'byor gral la bzhag nas ni //
thar pa thob pa'i mtshan yang btags //
sgrub pa po la phan gdags phyir //
bran gyi tshul du khas blangs na //
dam las ma 'da' da tshur spyon //
bka' yi gtor ma 'di longs la //
bcol pa'i 'phrin las grub par mdzod //
ces bskul la gtor ma gza' rgyu phyogs dang bstun te gtong /
gnyis pa zor du bskul pa ni /
skabs ji lta bar de nyid shes pas gtor ma mtshon cha'i phung por bsgyur la /
hU~M/
dgra bo'i yul du dmag 'dren no //
dmag dpon rdo rje gzhon nus mdzod //
dmag sna khro bcus phyogs bcur drongs //
sgo bzhi ma mos dmag dpung sdus //
ging chen jag pa phyogs bcur khyes //
gnod byed dgra bgegs bla khug la //
sras mchog nyer gcig gtor zor rgyob /
khrag zor phur zor rdo zor dang //
mda' zor thun zor dug zor rgyob //
oM badzra kI li kI la ya ma rag+mo'i rjes la /
dgra bgegs sha trUM mA ra ya rbad b+h+yoH
zhes dgra phyogs su 'phang /
dul mo brdab dam can pho mo'i dmag tshogs kyis mtshon cha sna tshogs kyi char phab pas dgra bgegs kyi lnga phung rdul du brlags par bsam mo //
gsum pa bro brdung ba ni /
gtor gzhong ri rab tu gsal ba'i 'og tu dam sri mnan par bsam la /
yi dam lha'i stangs stabs kyis /
hU~M/
stong gsum stong gi 'jig rten na //
dbus phyogs stong gi 'jig rten na //
nyi zla bsnol ba'i gdan steng du //
rdo rje gzhon nu'i bro ra bcas //
dbu gsum phyag drug zhabs bzhi bgrad //
zhal gsum phur pa'i dzapa? zlos shing //
phyag drug 'jigs pa'i mtshon cha bsnams //
zhabs bzhi phur bu'i 'od zer 'phros //
sku la dur khrod chas kyis brgyan //
gshog pa rdo rje'i bu yug 'tshub //
rang gi lha dang lha mo yang //
ma bskyed par yang dbyings su 'du //
sdang ba'i dgra dang gnod pa'i bgegs //
ma bkug par yang dbang du 'du //
lta ba chos nyid kI la ya //
snang srid phur btab kI la ya //
lta bas chos nyid zin pa la //
srid pa g.yo 'gul ming yang med //
snang srid phur bus thebs pa la //
dgra bgegs g.yo 'gul ming yang med //
rkang pa g.yas pas bro brdungs pas //
rdo rje gzhon nu thabs kyi bro //
rkang pa g.yon pas bro brdungs pas //
'khor lo rgyas 'debs shes rab bro //
thabs shes dbyer med bro brdungs pas //
dgra ni dum bur gtub pa'i bro //
bdud ni phye mar 'thag pa'i bro //
dam sri thal bar rlog pa'i bro //
'byung po rdul du rlog pa'i bro //
oM laM hU~M laM satwam+b+ha ya nan /
ya ma dam sri nA ga rA tsa dzaHnan /
zhes mnan no //
bdun pa dkyil 'khor bsdu ba ni /
hU~M hU~M hU~M zhes brjod pas snang srid 'od du zhu ba gzhal yas khang la thim /
gzhal yas khang 'khor gyi lha tshogs la thim /
'khor rnams rim gyis gtso bo la /
gtso bo ye shes sems dpa' la /
ye shes sems dpa' thugs srog hU~M la /
hU~M gyen rdzogs thig ler yal ba'i ngang du mi dmigs par bzhag pas rtag mtha' bsal lo //
brgyad pa rgyun gyi ting nge 'dzin ni /
phaT phaT phaT/
stong gsal gyi ngang nas bdag lus chu las nya ldang ba'i tshul du rdo rje gzhon nu yab yum gyi skur langs te snod bcud lha'i 'khor lor sbyang zhing 'dod yon gyi rol pa mtha' dag mchod pa chen po'i dam tshig tu spyad pas chad pa'i mtha' bsal nas zung 'jug gi ting nge 'dzin chu bo'i rgyun lta bu la sbyar ro //
sangs rgyas kun gyi ye shes khrag 'thung dpal //
rdo rje gzhon nu'i dkyil 'khor 'khor lo cher //
yongs shar sgrub pa'i lam bzang bka' gter gyi //
chos tshul rgya mtsho'i snying po bla na med //
phur bu'i mdo tig dril ba rtsa ba dang //
spu grir 'brel ba yang snying gsang sgrub kyi //
las gzhung o rgyan mkhan po'i mgul khug nas //
phyung ste klu bdud lto bar sbas pa gang //
thugs gter bka' babs chos kyi dbang phyug gis //
zab gter sgo brgya phyes las skal bzang 'gror //
grub gnyis 'dod pa 'jo ba'i yid bzhin nor //
bsam 'phel dbang gi rgyal po 'di nyid byung //
gang gi phrin las dam pa'i zhal gyi lung //
bdud rtsi'i chu rgyun kun bzang rol pa'i mtshor //
slar yang 'khyil 'dis don gnyer skal ldan la //
dngos grub rin chen 'byung gnas nyid du mtshon //
'dis thob bsod nams mkha' mnyam srid pa'i 'gro
/sku bzhi'i bdag nyid rdo rje phur bu yi //
'khor lor yongs dag lam bzang mchog 'di yang //
phyogs dus kun tu 'phel zhing rgyas par shog
/dpal rdo rje phur bu yang gsang spu gri'i las byang kun bzang rol mtsho zhes bya ba 'di ni rig pa 'dzin pa 'gyur med rdo rjes sngar bkod pa nyid la slar yang cung zad dag par bcos nas rang lo nga dgu pa la o rgyan smin grol gling gi bsti gnas su sbyar ba'o ///
/
