[<!TCC Tibetan character 3,182 undefined in unicode!>]:
zhus lan lung byang mkhar chu rta rgyun ma bzhugs so :
\u0f88\u0f88\u0f88\u0f88\u0f88\u0f88
slob dpon pad+ma'i sku la phyag 'tshal lo :
dpal gyi bsam yas nas :
ne ring seng ge rdzong gi brag phug tu :
o rgyan yab yum gnyis kyis gnam lo me rta glang gi zla ba'i tshes brgyad la phebs nas :
dpal rdo rje gzhon nu'i tsakra e khrom bcu gsum pa zhal phyes :
zla ba gsum du sgrub pa mdzad :
de'i dus su yos bu zla ba'i nya'i nyin par yul nyi shu rtsa bzhi'i mkha' 'gro rnams dang :
mdor na zhing skyong gi lha srin sde brgyad 'tshogs nas :
tshogs kyi 'khor lo dpag med mdzad :
de'i rjes la bdud po zu ra ra skyes :
dge bsnyen smyon kha :
klu bdud :
klu mo zha mig ma :
spang ri brag btsan dang bzhi la gter kha brgyad kyi gnyer gtad mdzad do :
de'i dus su :
khong bzhi dang :
mtsho rgyal gyis zhus pa :
ma hA gu ru chen po lags :
mkhar chu gsang phug gsang ba'i gter :
gsang ba'i rgyud 'di su yis 'don :
ya rgyal brag la sbas pa'i gter :
las tshogs rgyud 'di su yis 'don :
stag tshang rong du sbas pa'i gter :
mkha' 'gro gsang thig su yis 'don :
ne ring phug mo cher sbas pa'i :
rdzogs chen spyi yi zab gter 'di :
nam zhig gang zag su yis 'don :
gsang phug dal du sbas pa yi :
nyi zla'i snying po'i zab gter 'di :
'don dus gang zag ci lta bu :
de yi g.yas g.yon sbas pa'i gter :
srog ser gtad gsum las tshogs dang :
brtan ma bcu gnyis sgrub mdos dang :
dge bsnyen nyer gcig skong mdos rnams :
'don dus gang zag ci lta bu :
zhes phyag dang bskor ba byas so :
der o rgyan chen pos bka' bstsal pa :
nyon cig dge bsnyen smyon kha khyod :
mkhar chu gsang phug sbas pa'i gter :
'di nas mi lo lnga brgya dang :
bcu gnyis song ste mkha' ri'i shar :
la yag spang stod mkhar dmar du :
chos kyi dbang phyug ces grags pa'i :
mnga' bdag skye bas 'don par 'gyur :
ya rgyal brag la sbas pa'i gter :
rdo rje sprel chung skye ba yi :
shes rab mtshan can dag gis 'don :
zangs phug chen mo'i gter yang 'don :
gung ru mkhar dmar g.yu yi gter 'di yang :
las can de yis 'don par 'gyur :
stag tshang rong du sbas pa 'di :
mnga' bdag myang gi gdung rgyud ni :
mi rabs yang rgyud bcu gsum na :
'jam dbyangs sprul pa blo gros can :
'jam dpal bshes gnyen zhes pas 'don :
gdul bya gangs can yongs khyab 'byung :
phyag chen nyi ma'i snying po 'di :
dkon mchog 'byung gnas skye ba gcig :
skyes thob blo ldan sbas pa'i tshul :
brdzub che brtag dka' nges med gcig :
pad+ma mkha' 'gros byin gyis brlabs :
brla g.yas nang na mkha' 'gro yi :
sha mtshan spyan 'dras mtshan pa gcig :
khyung chen ri yi lho ru 'byung :
gter 'di skal ldan de yis 'don :
'di yi g.yas g.yon sbas pa'i gter :
mtha' phyogs bum thang skyes pa zhig :
dpal gyi seng ge'i skyes mtha' ste :
sngags 'chang tshul khrims rdo rjes 'don :
ma gcig jo mo mtsho rgyal 'di :
rang bzhin dbyings kyi rnal 'byor ma :
sprul pa'i 'gro don dpag med 'byung :
lan gcig lab kyi sgron ma zhes :
de nas khams smad gtsang kha ru :
tshe dpal rgyal mo zhes bya ba :
'khor yang stong phrag gcig gis bskor :
phar phyin don la mkhas par 'gyur :
lan gcig gtsang gi sa stod du :
ma gcig jo mo 'od zer sgron :
yan lag drug gi chos la mkhas :
de nas rgya gar bal yul mtshams :
skal ldan bzang mo sbas tshul byed :
sgyu ma'i lus can mkha' la 'gro :
de nas khrom gling gtsang gi sar :
ma gcig chos ldan 'bum du grags :
'khor rgyun gcod pa'i chos la mkhas :
gnas 'di'i gsang sgo de yis 'byed :
de yi sprul pa yang sprul gyis :
dus kyi mtha' la thug gi bar :
zab gter brgyad po rim gyis 'byed :
khyed rnams sems la de ltar zhog :
de bar thub par khyod kyis srungs :
de sogs bdag dang mtsho rgyal gyis :
byin gyis brlabs pa'i gang zag gis :
rang gi smon lam dang bstun pa'i :
'gro don byed pa dpag med 'byung :
mtha' 'khob bod kyi rgyal khams 'dir :
dus kyi mtha' ru song ba'i tshe :
pad+ma nga yi bstan pa 'byung :
kun kyang gter la spyod par 'gyur :
zhes gsungs :
de nas khong rnams kyis g+ha Na'i mchod pa dpag med mdzad :
yang jo mos zhus pa :
de rnams 'don dus gnas skabs dus spyod ci ltar 'byung :
zhes zhus pas :
gu rus bka' bstsal pa :
gus pas nyon cig 'di lta ste :
chos kyi dbang phyug 'byung ba'i tshe :
stod hor smad hor gnyis ka g.yo :
bod rnams skya ser 'dod pa 'byung :
gnas chen nyams shing sde dgon 'jig :
glo bur rgyal po'i bod khams bdud :
dus ngan tha ma bcu gsum dar :
thams cad rang sdug rang gis shom :
ya rgyal brag dang phug mo yi :
gter kha 'don dus 'di ltar 'byung :
dbus kyi rgyal blon sil bur 'gro :
dpon dang g.yog gnyis yul 'khrugs byed :
rgya yis bod kyi khral rtsis btang :
bsam yas rgyal rgyud skam la thug :
glo bur rgyal po'i 'og tu 'gro :
gsang phug phyag chen nyi ma 'di :
'don dus snyigs ma'i mtha' la thug :
dpon g.yog mi nyan 'khu ldog byed :
pha la bu yis nyan mkhan med :
rang rtsis lta ba skye dman mtho :
chos skad skye bo phal pas gtang :
zas skom mna' dang dug las byed :
gos su khrab gyon grogs srid tshong :
nor du rnam smin sdig pa gsog :
slob dpon dmag dpon byed pa 'byung :
slob bu dgra ru sdang ba dang :
mkhan pos khral rtsis gtang ba 'byung :
dge slong mtshon cha 'dzin pa dang :
gnas la 'thab ra bskor ba dang :
rten rnams mgo mjug zlog pa dang :
sde dpon g.yog la bskor ba dang :
rgyal mo khri sgo shing sgo dang :
'bring thog tshong kha dbye sgo dang :
ti ti stu dam 'grel lte ma :
lcang ra gyi grang phum bu dang :
spa gro 'khum bu bum thang ste :
mtha' 'khob chen po de rnams su :
glo bur nor gyi bstan pa 'byung :
rag g+ho tshogs nas rang sdug shom :
sdug bsngal khrag mtsho 'khyil 'dra 'ong :
de dus bod khams glo bur gyi :
rgyal blon nang 'khrugs bstan pa dar :
mi phyed gri ru 'gum pa 'byung :
de dus bod rnams snying re rje :
stag tshang rong gi gter 'don tshe :
bod kyi glo bur rgyal phran sogs :
rang gi mnga' 'og mi 'dus par :
hor dang se chen rgyal po bkug :
bod rnams rgya 'byi rkun 'chang 'dra :
thams cad rang mgo sil bur 'gro :
rgya yi rgyal pos bka' chad 'beb :
lha sa rgya yi phyed mnga' bdag :
byi'u ser bas brdung ba bzhin :
thang gcig de yi 'og tu 'dus :
'ga' zhig 'dres dang 'ga' zhig sdug :
de tshe bod khams snying rje'i gnas :
gsang phug g.yas g.yon gter 'don tshe :
pa gor bai ro'i sprul pa dang :
rdo rje bdud 'joms sprul pa dang :
chos rgyal khri srong sprul pa dang :
mtsho rgyal khyod kyi sprul pa dang :
sprul sku chen po nyer lnga yis :
bsam yas gtsug lag mnga' gsol lo :
dus der gter kha phal cher rdol :
gnas sgo nyi shu rtsa gcig 'byed :
spyod pa sna tshogs spel ba yis :
bod rnams thams cad bde la bkod :
zab gter brgyad po 'don pa'i dus :
bod la gir ti nag po 'jug :
thams cad rgyal por 'dod pa byed :
dzaM gling byin du bdur bar 'gyur :
bod kyi rten mchod mchod gnas rnams :
thams cad mtha' la khyer bar 'gyur :
kye ma de dus snying re rje :
'on kyang gnas de kun tu yang :
nga yi sprul pa grangs med kyis :
'gro ba mang du 'dren par 'gyur :
de dus sde snod bka' rnams nub :
gsang sngags bstan pa nub med 'gyur :
'on kyang lnga brgya tha ma der :
phan sems byas nas o rgyan ngas :
gdams pa'i gter kha mang sbas kyang :
las kyi dmag dpung mthu che bas :
las can 'ga' zung ma gtogs pa :
log rtog can la phan ma gyur :
de tshe bdag ni yi re skyo :
bdag 'dra pad+ma 'byung gnas kyis :
bsam pa bzang po gser lta bus :
snyigs ma'i sems can phan don du :
zab mo gter kha mang sbas kyang :
bdud mi log yid mi ches so :
de tshe bdag kyang thugs yid skyo :
thugs rje yod kyang gzung thabs med :
'on kyang nga yi gdams pa la :
las 'brel bzang ngan gang yang rung :
thams cad 'brel tshad don ldan yin :
tshig tsam rna bar thos pa yang :
nga yi thugs rjes nges par skyob :
de ltar bstan pa'i dus spyod kyang :
dbyar dgun nam zla'i 'pho 'gyur dang :
dbyar kha'i chu ltar 'pho 'gyur mang :
mar me 'chi kha gsal ba bzhin :
bod 'dir cung zad dar bar 'gyur :
mthar ni gnas gzhi sde dgon kyang :
gyang sgog khra bo stag lpags tsam :
mthar ni byed las de ltar 'gyur :
de phyir blo sna ma ring bar :
brtson 'grus drag pos sangs rgyas sgrubs :
de ma grub na bde skabs med :
zab mo'i snying byang zhal gdams 'di :
dge bsnyen smyon kha lcam dral dang :
dge bsnyen bdud po ra skyes la :
ched du gnyer ro bka' 'di srungs :
lo yang lnga bcu kha ral dus :
ri bo khyung chen lding ba'i lhor :
shes rab blo ldan sbas pa'i tshul :
las can bu la btsas su bzhag :
de bar gter bdag khyod kyi nor :
thon nas las can yongs kyi chos :
'dzad med chos la spyod par shog :
s+m+'a :
kha thaM:
gu h+ya :
zab gter sbas gtad bka' rgya'o :
man+t+ra :
gu h+ya :
sa ma yA:[ \u0f88\u0f88\u0f88\u0f88\u0f88\u0f88 ]rgya rgya rgya :
e ma ho :
zab pa'i mthar thug o rgyan thugs gter rnams :
rgya bdun btab nas gter kha mang du sbas :
mtsho rgyal bdag gis yig rigs bcu gsum shes :
rin chen gter yig phra sbom tshag med gsum :
rdzab gshar ma phyes yi ge'i rang gzugs yin :
spyir ni yig rigs phyogs gcig ma nges pas :
ma 'ongs mkhas pas don rtsis gang shes bya :
gter kha re la o rgyan phyag rtags re :
shog ser yi ge phra ba o rgyan nyid :
zhib la sbom pa a ma mtsho rgyal de :
gsal la dag pa 'dan ma rtse mang yin :
a tsar ye shes sbom rags bde ba ste :
bklag khar bde ba shel dkar mgon skyid yin :
'jam la snyoms pa shel dkar rdor mtsho yin :
gsal dag mnyen lcugs pa gor bai ro lags :
shog ser rnams kyang kha dog ma nges te :
kha dog rigs gsum byung na chos khyad yin :
spyir ni shog ser dri bzang tshos kyis bsgyur :
zab gter phal cher gur gum tshos la drang :
shing shun gro ga chu dar rgya shog legs :
'byung ba'i yi ge rang rang bka' rtags yin :
'byung bzhi'i yi ge 'chos dang brtags pa'i thabs :
rin chen 'phrul yig can du legs par ltos :
shog ser phal cher bsam yas dbu rtse'i shar :
zhal dkar thang la dar 'bol dgu brtsegs steng :
slob dpon bzhugs nas sgra rnams rang 'gyur mdzad :
gsal dag mkhas pa'i yig mkhan mi brgyad kyis :
slob dpon gsung la zin ris so sor byas :
mgyogs pa mthar phyin 'dan ma rtse mang yin :
shog ser phal cher ye shes mtsho rgyal bris :
chos tshan ma 'dres rgyas btab so sor phyes :
mtha' dbus med par gtams pa'i gter gyis bkang :
ma 'ongs dus mthar 'gro ba 'dren par shog :
sa ma yA:
rgya rgya rgya :
gter ston rat+na gling pas mkhar chu gsang phug dpal gyi rta rgyun nas bton pa lags so //
e ma o rgyan zab gter nyi shu rtsa lnga yi //
gter bdag rat+na gling pa la /
khams kyi ban chung byang chub blo gros kyis //
lus dang srog la ma ltos par //
dka' spyad dang blangs zas la sa yang zos //
sgyu ma'i dngos po ma 'bul kyang //
sdug sran brtson 'grus byas pas bla ma mnyes //
lo lnga zla brgyad ma 'bral rtag tu 'grogs //
zab chos gdams pa ma lus tshims par gnang //
da ni tshe gcig sangs rgyas bsgrub bsam yod //
tshe 'di blos btang mi byung sna re 'bul //
des kyang tshe gcig sangs rgyas sgrubs //
ha ha /
nyams dga'/
