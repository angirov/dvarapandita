dpal bka' 'dus chos kyi rgya mtsho'i brgyud pa'i gsol 'debs bsdus pa bzhugs /
gdod ma'i mgon po chos sku kun tu 'chang //
longs spyod rdzogs sku dpal ldan rdo rje sems //
sprul sku gsang bdag phyag na rdo rje la //
gsol ba 'debs so dbang skur byin gyis rlobs //
rig 'dzin yongs kyi gtso mchog kuny+dza ra //
rigs ldan chen po de ba bzang skyong dang //
ye shes mkha' 'gro las dbang chos kyi 'tshor //
gsol ba 'debs so dbang skur byin gyis rlobs //
dkyil 'khor kun bdag o rgyan pad+ma 'byung //
man+dA ra ba ye shes mtsho rgyal ma //
rgyal sras lha rje mchog grub rgyal po la //
gsol ba 'debs so dbang skur byin gyis rlobs //
sprul pa'i gter chen yar rje o rgyan gling //
pad+ma 'od gsal mdo sngags gling pa'i zhabs //
bka' 'dus rig 'dzin rtsa brgyud bla ma la //
gsol ba 'debs so dbang skur byin gyis rlobs //
bde gshegs zhi ba spyi dpal rtsa ba'i lha //
byang chub nyi shu'i ye shes dkyil 'khor ba //
mkha' 'gro chos srung dam can gter bdag la //
gsol ba 'debs so dbang skur byin gyis rlobs //
lha mi'i theg pas blo sna chos la 'khol //
nyan rang 'jug sgos nges 'byung rnam par dag
/byang sems theg pas lam gyi gzhi bzung ste //
rgyal sras spyod pa rlabs chen spyad par shog
/kri yog la brten tshogs bsags sgrib pa bsal //
mos gus stobs kyis brgyud pa'i byin rlabs zhugs //
ma hA yo gas tha mal snang zhen sbyang //
bsnyen sgrub rnam bzhi mtha' ru phyin par shog
/a nu bde chen thabs kyi lam mchog gis //
lhan skyes phyag rgya chen po'i ye shes grub //
a ti rtsol med ka dag lhun grub kyi //
dgongs pa mngon gyur gdod ma'i sar phyin shog
/byang chub sgrub pa'i bar chad mtha' dag zhi //
thun mong khyad par mchog gi dngos grub brnyes //
srid zhi'i spyi dpal kun tu 'chang chen dang //
dbyer med don gnyis lhun gyis 'grub par shog
/ces pa'ang rdzong shod bde gshegs 'dus pa'i thugs gnas he ru ka'i tshogs khang chen mor 'di nyid kyi sgrub chen bgyis pa'i skabs su pad+ma gar gyi dbang phyug gis bsdebs pa dge legs 'phel /
sarba dA mang+ga laM///
/
