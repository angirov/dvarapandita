thugs sgrub dzapa? kyi bkol byang ltar rigs drug dong sprug gi dmigs pa zur phyung ni /
'gro 'dul 'phags pa la bsten nas :
gzhan don rigs drug dong sprug gi :
ting 'dzin rim pa 'di ltar brtag :
'gro 'dul 'phags pa'i thugs kar pad zla'i steng :
dbus su hrIHyig dkar 'tsher 'od 'bar zhing :
'dab ma drug la yig drug sngags kyis mtshan :
rdo rje'i sgra dbyangs dzapa? kyis bskul ba'i mthus :

hU~M las me long ye shes ngo bo nyid :
'od zer mthing nag dmyal ba'i yul du 'phros :
zhe sdang las byung tsha grang sdug bsngal sbyangs :
snod bcud rdo rje 'phags pa'i zhing du gyur :
oM ma Ni pad+me hU~M hrI:

me las mnyam nyid ye shes ngo bo nyid :
'od zer ser po yi dwags yul du 'phros :
ser sna las gyur bkres skom sdug bsngal sbyangs :
snod bcud rin chen 'phags pa'i zhing du gyur :
oM ma Ni pad+me hU~M hrI:

pad las chos dbyings ye shes ngo bo nyid :
'od zer dkar po dud 'gro'i yul du 'phros :
gti mug las byung glen lkug sdug bsngal sbyangs :
snod bcud bde gshegs 'phags pa'i zhing du gyur :
oM ma Ni pad+me hU~M hrI:

Ni las sor rtog ye shes ngo bo nyid :
'od zer dmar po mi yi yul du 'phros :
'dod chags las byung brel 'phong sdug bsngal sbyangs :
snod bcud pad+ma 'phags pa'i zhing du gyur :
oM ma Ni pad+me hU~M hrI:

ma las bya grub ye shes ngo bo nyid :
'od zer ljang gu lha min yul du 'phros :
phrag dog las byung 'thab rtsod sdug bsngal sbyangs :
snod bcud las kyi 'phags pa'i zhing du gyur :
oM ma Ni pad+me hU~M hrI:

oM las 'od gsal ye shes ngo bo nyid :
'od zer dkar 'tsher lha yi yul du 'phros :
nga rgyal las byung 'pho ltung sdug bsngal sbyangs :
snod bcud rigs 'dus 'phags pa'i zhing du gyur :
oM ma Ni pad+me hU~M hrI:

hrIHlas dbyer med ye shes ngo bo nyid :
'od zer dpag yas nam mkha' khyab par 'phros :
mkha' mnyam 'gro ba'i las nyon sdug bsngal sbyangs :
kun kyang 'gro 'dul 'phags pa'i zhing du gyur :
oM ma Ni pad+me hU~M hrI:
snang ba thams cad thugs rje chen po'i sku :
sgrar grags yi ge drug pa'i sngags kyi dbyangs :
dran rtog stong nyid snying rje dbyer med ngang :
'khor ba dong sprugs phrin las mthar phyin gyur :
oM ma Ni pad+me hU~M hrI:
de ltar rtse gcig nyams blangs pas :
bye ba gcig gis las kun 'grub :
dngos nyams 'phags pa'i zhal mthong zhing :
gzhan phan snying rje rtsol med skye :
rmi lam rnag khrag mi gtsang 'bab :
khrus byas gos dkar gyon pa dang :
mkha' la 'phur dang chu steng bgrod :
nyam nga'i gnas las 'gro mang bsgral :
de sogs dge ba'i mtshan ma rnams :
sgrib dag gzhan phan ltas su shes :
sa ma ya :
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
