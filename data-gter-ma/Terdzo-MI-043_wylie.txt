\u0f88
klong gsal mkha' 'gro snying thig las :
yan lag tu drag po'i lha gsum gyi gsang sgrub rdo rje'i me 'od gcig dril zab pa'i mthar thug bzhugs so :
\u0f88\u0f88\u0f88\u0f88\u0f88\u0f88\u0f88
he ru ka thod phreng rtsal la phyag 'tshal lo :
mkha' 'gro snying thig yan lag tu :
pad+ma nga nyid ngo bo las :
gang 'dul rta phyag khyung gsum gyi :
gsang sgrub zab pa'i mthar thug bstan :
sa ma yA:
rgya rgya rgya :
de yang 'di la gsum ste :
sbyor ba dngos gzhi rjes gsum mo :
dang po sbyor ba bca' thabs dang :
sngon 'gro'i rim pa sngon du song nas :
gnyis pa dngos gzhi la :
lha'i rnal 'byor dang :
sngags dang :
ting nge 'dzin gyi rnal 'byor gsum las :
thog mar lha'i rnal 'byor ni :
stong pa'i ngang las skad cig gis :
dur khrod me dpung 'bar ba'i klong :
gdug pa'i sde brgyad bsnol ba'i steng :
hU~M las rang nyid phyag rdor mthing :
mi bsrun rngam brjid khros pa'i gzugs :
sbrul lnga dur khrod chas kyis brgyan :
spyi gtsug rta skad rngam sgra sgrog :
sde brgyad kun brgyal khrag tu skyugs :
phyag g.yas rdo rjes gdug pa gzir :
g.yon pas sbrul lnga zhal du gsol :
thugs kar yak+sha me dbal bskyed :
lcags kyi sdig pa pho nyar 'gyed :
rgyal bsen ma lus zos par bskyed :
spyi bor khroM las bya khyung bsgom :
mthing nag de las 'od zer 'phros :
klu gnyan sa bdag rnams la phog :
thams cad ma lus bsreg par bsam :
gnyis pa sngags kyi dkyil 'khor ni :
oM badzra duSh+TAn ga ru TaHrA tsa tri dza ha ya grI wa hU~M phaT:
ces pa thog ltar bzla bar bya :
sngags kyi 'od zer phar 'phros pas :
gdug pa sde brgyad tshar bcad nas :
tshur 'dus rang gi thugs ka yi :
sa bon hU~M la thim par bsam :
de ltar drag tu bzlas pa'i tshe :
gnod byed gdug pa ma bzod nas :
kho yi rnam rtog bslangs pa'i rtags :
log lta skye zhing tshig pa za :
'dug snying mi 'dod 'gro snying 'dod :
nyal snying 'dod cing 'don mi 'dod :
de ltar byung tshe rigs gsal gdab :
ting 'dzin ngar bskyed thog ltar bzla :
de tshe sum 'bum ci nas 'grub :
gsum pa rdzogs rim rnal 'byor ni :
lha dang gdod nas lhan cig skyes :
stong gzugs nam mkha' lta bur bsgom :
de ltar gong bsnyen rtags thems nas :
shin tu gnyan pa'i las kyi mtha':
drag sngags 'di nyid sbrel la bzlas :
oM drag shaM thuM liM hU~M dza :
drag shaM shaM:
liM yaM yaM:
dgra bgegs kyi snying la rgyug :
so ti tsit+ta :
kha raM tsit+ta :
mA ra ya hU~M dza :
trag rak+sha tsit+ta shaM long :
snying la rak+sha dza :
thuM ri li li :
b+h+yo che ge mo rbad rbad :
sod sod :
mA ra ya phaTaHphaT:
dzaHdza :
trag rak+sha tsit+ta shaM long :
snying kha rak+sha dza :
thuM la dza mo sha :
ru lu ru lu :
he b+h+yo hi b+h+yo :
hi dza dza :
che ge mo rbad rbad :
sod sod :
mA ra ya phaTaHdza dza :
de bzlas rtags kyi rim pa ni :
rgyal bsen thul rtags ban de dang :
bud med bsad dang lha khang bshig :
klu gnyan thub rtags sdom sdig dang :
spyi la sems can gsod pa sogs :
byung tshe the tshom med pa yin :
'di ni mang nyung tshod zin bya :
mang na sde brgyad 'chi bar 'gyur :
'chi na rang la sdig pa che :
lha 'dre'i srog gi spu gri 'di :
ma bstan sde brgyad snying re rje :
pad+ma bdag gi snying 'dra yin :
sa ma yA:[ \u0f80]atsha :
gsum pa rjes la spyi mthun bya :
e ma ho :
drag po lha gsum gsang sgrub mchog :
rdo rje'i me 'od ces bya ba :
lha 'dre'i srog gi spu gri 'di :
zab phyir rin chen gter du sbas :
ma gza' rdor gsum srungs shig rgya :
nga sprul bdud 'joms rdo rje la :
dus su chos bdag srung mas sprod :
badzra sa ma yA:
rgya rgya rgya :
e ma bdag 'dra rig 'dzin bde chen gling //
rang lo nyer lnga me mo yos kyi lo //
sprel zla'i tshes bcu'i nyin par snga dro la //
skal chad min tsam dmu rdo'i brag nas rnyed /
shu b+haM///
/[ \u0f88 ]klong gsal mkha' 'gro snying thig las :
yan lag gi sgrub skor rta phyag khyung gsum las srung zlog rdo rje pha lam them med skor bzhugs so :
drag po lha gsum gyi srung zlog gi shog dril \u0f80atsha :[ \u0f88\u0f88\u0f88\u0f88\u0f88\u0f88 ]'jigs byed he ru ka la 'dud :
bdag 'dra pad+ma 'byung gnas kyis :
mkha' 'gro snying thig yan lag gi :
yi dam drag po lha gsum las :
srung zlog rdo rje pha lam bstan :
sa ma yA:
rgya rgya rgya :
de yang srung dang zlog pa las :
dang po srung ba 'di ltar bsgom :
hU~M hU~M hU~M:
bdag nyid yi dam dbang chen rtsal :
drag po rngam brjid ri rab tsam :
thugs kar phyag rdor spyi bor khyung :
de yi spyi gtsug rta skad ni :
drag po'i rngams skad stong gsum khengs :
lha dang mkha' 'gro lha srin dang :
sde brgyad ma lus dbang sdud bsam :
yang ni rta skad gcig bton pas :
thams cad bka' dang dam 'dogs bsam :
thangs gsum bton pas gdug pa can :
dam las 'gal zhing bar du gcod :
thams cad ma lus rdul phran ni :
rlung gis khyer ltar bskrad par bsam :
de nas bdag gi thugs ka nas :
'od zer mtshon cha rab 'phros pas :
steng 'og phyogs mtshams thams cad du :
rdo rje 'khor lo ral gri dang :
dbyug to rgya gram la sogs pa'i :
mtshon cha'i gur du gyur par bsam :
slar yang thugs nas ye shes kyi :
me dpung kha dog lnga 'phros pas :
steng 'og phyogs mtshams kun tu 'bar :
rab tu 'khyil zhing gur du gyur :
gdon bgegs ma lus skrags shing sngangs :
phyi yi rgya mtsho'i 'gram bros shing :
rab tu byer nas bskrad par bsam :
rlung yang rgyu ba'i skabs med pa'i :
gur khang de yi bar mtshams su :
bdag gi ba spu'i bu ga nas :
khro chung mtshon thogs tshwa tshwa 'phro :
skar ltar 'khrug cing bsrung bar bsgom :
badzra kro d+ha rak+Sha rak+Sha b+h+rU~M:
de ltar rgyun du sus bsgom pas :
nad gdon gang yang gnod mi tshugs :
zab pa'i mthar thug srung ba'o :
sa ma yA:[ \u0f80]atsha :
rgya rgya rgya :
gnyis pa zlog pa zab mo ni :
gong bsnyen thems pa'i rnal 'byor pas :
pha rol rbod gtong byad kha sogs :
bzlog par 'dod pas brag nag dang :
chu 'gram rdo nag zur gsum la :
dug khrag sbyar ba'i mtshal dag gis :
gong sngags sham bur 'di nyid bri :
ra sa sha srog du :
d+ho sa sha srog du :
ku ma sa sha srog du du :
nA ga khams gsum sbur yA:
zlog zlog :
b+h+yo b+h+yo :
bri zhing ngag kyang brgya rtsa bzla :
zor rdo bal tshon byad du bcug :
de nas yugs sa'i skras bzos pa'i :
'ur ting zhing lpags mthil can nang :
bcug nas phyogs mtshams dag tu 'phen :   dgu stong gi stod la /
gnod byed rbod gtong byad kha kun :
skad cig nyid la zlog par bsam :
des ni sngags bon stong dag gis :
bsgrubs pa'i nus kyang skad cig brlag :
rang gshed rang la 'beb par 'gyur :
gtor zlog gzhan dang sbrags kyang zab :
'di las zab pa yod re kan :
ma spel snying gi dkyil na 'chang :
sa ma yA:[ \u0f80]atsha :
de nas gsad pa'i rim pa rnams :
las tshogs sde brgyad kun 'dul shes :
e ma bdag 'dra pad+ma yis :
thugs kyi yang bcud dam pa ste :
dmu rdo'i gnas la gter du sbas :
ma 'ongs rtsub 'gyur drag mtha' la :
las 'phro can dang 'phrad par shog :
badzra sha matra :
rgya rgya rgya :
gter rgya :
sbas rgya :
zab rgya :
gsang rgya :
dam rgya :[ \u0f80]atsha :
bdag 'dra bdud 'joms rdo rje'am /
pad+ma bde chen gling pas dmu rdo nas rnyed pa lags so ///
/[ \u0f88 ]klong gsal mkha' 'gro snying thig las :
yan lag rta phyag khyung gsum gyi las tshogs char 'beb kyi cho ga bde legs kun 'byung bzhugs so :[ \u0f88\u0f88\u0f88\u0f88 ]he ru ka rta phyag khyung gsum lha la phyag 'tshal lo :
bdag 'dra pad+ma 'byung gnas kyis :
klong gsal mkha' 'gro snying thig las :
yan lag rta phyag khyung gsum gyi :
las tshogs char 'beb cho ga bstan :
sa ma yA:
rgya rgya rgya :
de yang 'di la spyi don rnam pa gsum gyis bstan te :
zhi 'beb dang drag 'beb dang shin tu drag 'beb bo :
de la dang po zhi 'beb ni :
mtsho dang rdzing bu chu mig rab tu gnyan zhing klu gnas nges pa can der :
rang nyid phyin nas thog mar byang chub mchog tu sems bskyed la :
gtsang ma khrus nas phyung zhing :
spos kyis bdug :
gos gsar pa dri ma med pa gyon la :
zas dkar gsum sogs gtsang ba brten no :
dal gtsang ma legs par bzhengs la steng du pad+ma 'dab brgyad bris la :
dbus su klu sman bsres pa'i bag zan las dkar gtor cha gcig bsham :
mtha' skor du pad+ma 'dab brgyad la klu chen brgyad kyi gzugs sbrul gyi gdengs ka can :
sku stod lha'i cha lugs smad sbrul mjug g.yas su 'khyil ba :
mu khyud la klu'i gzugs chu gnas sna tshogs bkod :
de'i phyi rim du klu shing sna tshogs btsug la dar tshon bal tshon gyis brgyan no :
rang nyid lhar gsal ba'i mdun du dkyil 'khor de nyid kyi dbus su phyag rdor dkar po zhi bar gsal la :
de bzhin du 'dab brgyad la klu rigs brgyad klu gzugs bzhin du dngos su gsal la pad+ma'i gdan la bzhugs nas gtso bor gus pas thal mo sbyar bar bskyed :
phyi rim yang klu'i 'khor tshogs bsam gyis mi khyab pa dkor nor dang bcas pas bskor bar bskyed :
spyan 'dren bkug bstim dang :
mchod gtor mnyes par phul :
chu gtor ji rigs gtang :
sprin chen dang gsung rab 'don :
klu rnams dgyes shing sprin dang na bun sdud cing char kun 'beb par bsam la :
skabs su phrin las gzhol ba ni :
ho :
rgyal po chen po sde bzhi 'khor dang bcas pas rlung dang rlung lha rlung bdag thams cad ri rab chen po'i zhabs su non cig :
char dbab pa la gnod cing bar du gcod pa thams cad thul cig :
phyogs skyong bcu 'khor dang bcas pas bar snang gi khams gsum sprin dang na bun gyi tshogs chen po rab tu gtibs shig :
klu chen po brgyad 'khor dang bcas pa khyed rnams kyang 'dzam bu'i gling dang yul khams sa phyogs ming 'di zhes bya ba 'dir char chen po'i rgyun rab tu phobs shig :
myur du phobs shig :
drag tu phobs shig :
lo thog 'bras bu 'bru bcud phun sum tshogs par spel cig :
yul ris rgyal khams 'di dag thams cad du bkra shis dpal 'byor dar zhing rgyas par mdzod cig :
ces bcol lo :
klu sman sna tshogs dang :
'bru sna dar zab rin po che sna tshogs dkar gsum mngar gsum bag phye la :
sha chang sgog gsum sogs mi gtsang ba'i dra dri ma song bar ril bu brgya dang rtsa brgyad byas la :
lcags sogs drag po ma yin pa rin po che'i snod du blugs la :
maN+Dal steng du bzhag la sngags 'di ril bu re la brgya rtsa brgyad re bzla :
oM nA ga kA la hU~M:
nA ga le le :
dum pa le le :
nA ga rA dza hU~M phaT:
ces pa'i sngags grangs thems nas ril bu chu mig steng du blugs pas nges par 'beb par gdon mi za'o :
shin tu zab bo :[ \u0f80]atsha :
spyi don gnyis pa drag 'beb ni :
de yang gsog pa'i rdzas rgod lnga ni :
gla rtsi :
btsan dug :
gwa dor :
gtsod khrag :
yugs sa ma'i mngal khrag rnams cha snyoms zhib par 'thag la ril bu byas nas :
smyug ma'am rwa cor blugs la kha la cas dam par bcad nas :
g.yag rog gi rtsid pa'i srad bus rgya gram du bcing ngo :
ri rab gling bzhi dang :
rdo rje rgya gram bris pa'i bar du mnan la chu mig gting du sba bar bya'o :
de nas ting nge 'dzin bskyed pa ni :
rang nyid drag po rta phyag khyung gsum gsal ba'i nga rgyal dang ldan pas :
klu gnyan dbang du sdud pa'i sngags 'di bzla 'o :
thuM thuM:
chem chem :
badzra kha byir chad :
ces ting nge 'dzin ma yengs par drag tu bzlas pas zhag gsum nas drag char 'beb nges so :
de nas rdzas 'don te :
shul du klu gtor mang du gtang :
klu sman dang klu mchod gsol kha ci rigs bya zhing :
klu la bshags pa bya'o :
zab bo :[ \u0f80]atsha :
spyi don gsum pa shin tu drag 'beb kyi las rim la :
rdzas ni :
thod pa mtshan ngan gyi nang du :
sha sna rnyed tshad :
khrag sna snying sna rnyed tshad :
dug sna rnyed tshad bsags la bdug cing :
rang nyid lha'i nga rgyal dang ldan pas drag sngags raM las 'di ma yengs par bzla 'o :
oM g+ha li g+ha li :
b+ha ra sha b+ha ra sha :
sa ma yA:
hU~M hU~M hU~M:
ho ho ho :
phaT:
phaTaHphaTaHphaTaHswA hA:
ces pa drag tu bzlas pas mi 'beb mi srid do :
des ma pheb na klu med pa'i rtags so :
'di lta bu'i drag las byed pa ni :
gong bsnyen thems shing ting nge 'dzin gsal ba'i ngar dang ldan pa gal che ste :
bdag gzhan thams cad kyi lus la thog bsrung dang klu bsrung btags shing :
tshod dang bstun no :
min na rang la ldog nyen no gzab par bya 'o :
zhi drag gang ltar byed kyang byams snying rje byang chub kyi sems dang ldan pa gces :
gtsang sbra la gnas shing :
klu dang yul ris gzhi bdag thams cad la gang dgyes pa'i mchod gtor gtang ngo :
zhi 'beb la nan tan bya 'o :
'di ni kun dang mi 'dra shin tu zab bo :
sa ma yA:
rgya rgya rgya :[ \u0f80]atsha :
de nas las tshogs kha tshar rnams bstan pa ni :
'brug bskul bar 'dod pas :
rang nyid 'brug tu bsgom la :
oM tri zhibs kyi chi bar na so bi sha ra ba tsa ba tsa hU~M phaT:
ces bzla'o :[ \u0f80]atsha :
sprin sdud pa ni :
rang nyid lhar gsal ba'i kha rlangs thams cad sprin du 'thibs par bsam la :
hU~M sab sab :
hU~M sib sib :
ces bzlas pas 'du 'o :[ \u0f80]atsha :
rlung gnon pa ni :
rlung lha sha ba zhon pa sku mdog dud kha lag na ba dan bsnyal nas 'dzin pa bris la :
bkug gzhug mang du byed cing rdza'i ga'ur gzhug nas mchod rten rab gnas can gyi zhabs su mnan pa'i steng rdo rje rgya gram gyis kha bcad do :
de steng tsha tshA bzhag go :
ri rab kyi 'og tu rlung lha dang bcas pa chil gyis mnan par bsam la :
rlung non sngags 'di drag tu bzla :
oM ti ti ti la nan :
char ya chur ya b+ha yu satwaM b+ha ya nan :
ces stong sogs bzlas pas rlung non par the tshom med do :[ \u0f80]atsha :
de nas las tshogs 'thor bu ni :
yang char 'beb kyi man ngag la :
dkar gsum mngar gsum klu sman sna tshogs bsres pa ra dkar ba dmar 'bri zal gang 'dzom gyi 'o mas sbrus la ril bu brgya rtsa brgyad du dril la :
oM nA ga kA la b+ha ri sha ya b+ha ri sha ya swA hA:
ces ril bu re la brgya rtsa brgyad re bzlas nas klu gnyan yod nges pa'i sar blugs pas kyang :
char 'beb par 'gyur ro :[ \u0f80]atsha :
sad bsrung na :
chu sna brgya rtsa brgyad zangs bum la blugs nas da la'i dbus su bshams la :
bsang gsol dang chu gtor gtang :
sprin sdud dang :
rlung non gyi man ngag gong bzhin bya :
yul ris klu dang gzhi bdag la gang dgyes pa'i gtor ma bsngo zhing phrin las gzhol lo :
nA ga sha sha shu shu mu le swA hA:
ces bzlas pas bsrung bar 'gyur ro :[ \u0f80]atsha :
kha char gcod na :
ka lu ka me lu :
satwaM b+ha ya :
shol bar sham :
gru sha bar :
bar sha na tsa lu bi swA hA:
ces bzlas pas phus 'bebs shing mdzub ris byas pas thub bo :
zab \u0f80atsha :
ser ba zlog na :
thal chen la sngags 'di bzla :
char ni char ni swA hA:
ces gtor bas zlog par 'gyur ro :[ \u0f80]atsha :
btsa' bsrung na :
gla ba'i spu'am :
g.ya' ma rtswa dang rdo ba bye ma la :
mi gu chu so phu shel ka li nan :
bum bam ri ni sad :
ces bzlas pas gtor bas btsa' bsrung bar 'gyur ro :
zab bo :[ \u0f80]atsha :
e ma bdag 'dra pad+ma yis :
ma 'ongs snyigs ma lnga rnams ldang :
de dus sa yi bcud nyams nas :
lo nyes mu ge dar ba'i dus :
'bras bu lo thog phan byed kyi :
man ngag zab mo gter du sbas :
nga sprul sems bskyed ldan pa yi :
skal ldan gcig dang 'phrad par shog :[ \u0f88\u0f88\u0f88\u0f88\u0f88 ]gter rgya :
sbas rgya :
zab rgya :
rgya rgya rgya :[ \u0f80]atsha :
e ma bdag 'dra pad+ma bde chen gling //
rang lo nyer lnga me mo yos lo la //
gnas mchog dmu rdo'i brag nas rnyed pa 'o //
'gro ba rnams la phan thogs rgya cher shog
/dge'o ///
/[ \u0f88 ]klong gsal mkha' 'gro snying thig las :
yan lag rta phyag khyung gsum gyi las tshogs rdzas sngags kyi sbyor ba sde brgyad kun 'dul bzhugs so :[ \u0f88\u0f88\u0f88\u0f88\u0f88\u0f88\u0f88 ]he ru ka dpal drag po'i lha la phyag 'tshal lo :
bdag 'dra pad+ma 'byung gnas kyis :
klong gsal mkha' 'gro'i snying thig las :
yan lag drag po'i bsgrub pa yi :
las mtha' sde brgyad gdug pa'i tshogs :
kun 'dul gcig chog zab mo bstan :
sa ma yA:
rgya rgya rgya :
de yang gong gi sgrub bsnyen gyi grangs thems shing nus pa'i rtags dang ldan pas :
lo thog la lha 'dre gang gnod kyi ling ga bri la :
sde brgyad kha sbyor rdzas nag la :
rgya tshil :
bong nga :
shu dag :
mdze klad :
rta bon :
ne'u le'i khrag dang :
gzhan yang dug sna khrag sna gang 'dzom gyi dud pas :
gong gi ling ga dang sbyar la bdug par bya'o :
ling ga brub khung du thod ngan nang du bcug la dgug gzhug drag tu bya zhing :
bdag nyid yi dam lha'i sa mA ti'i thugs ka nas 'od zer lcags kyu lta bus gnod byed dmigs byed bkug nas gzugs la yang yang bstim :
dug khrag thun gyis brab la 'di bzla 'o :
gnod byed che ge mo tsan d+ha tshal pa u ga te :
gnod byed che ge mo tsit+ta shag te tshal pa nan :
nA ga krorta :
tsit+ta ra tsa ya :
shi shi nan nan :
dul dul :
rbad rbad :
thuM ri li li dza :
zhes drag tu bzlas la thub rtags byung tshe thun dang mtshon chas gdab la mchod rten nam :
lha khang byin rlabs can gyi them 'og tu mnan no :
steng du bro brdung :
rang nyid bskyed rdzogs dang ldan par bya'o :
sde brgyad so sor gong gnon gyi ming dang sngags 'khrul shes pa gnad yin no :
gdug rtsub can gyi klu kho na 'dul na drag sngags 'di bzla 'o :
oM nyi ni sa ma yAHnan :
yak+sha tsit+ta mu dra zlog byer :
nA ga shig :
nA ga zlog :
nA ga byer :
nA ga snying la nan :
nA ga mgo la nan :
oM ga ru TaHtsa le tsa le hU~M phaT:
nA ga rA dza mA ra ya phaT:
ces pa thog ltar bzla zhing gong bzhin rtags byung brnag par bya'o :
the tshom med do :
shin tu zab :[ \u0f80]atsha :
gu h+ya :
gnod pa shin tu thu na shi sa bstan pa ni :
de yang shog gu'am gro ga gang rnyed la 'khor lo rtsibs brgyad rtse mo nang du bstan la hU~M re bkod :
de rgyab mu khyud la drag sngags 'di gang shong gis bskor :
de'i phyi rim me ris bskor :
rtsibs brgyad kyi hU~M rnams la yak+sha me dbal re re bskyed :
lte bar khyon yangs par gang gnod pa de'i gzugs bri :
de'i snying khar hU~M gcig bris pa'i mthar gong gnon ming gis bskor :
bdag nyid dbang chen drag po mngon rtogs ltar gsal ba'i thugs ka nas 'od zer me dbal gyi rang bzhin spros pas :
gnod byed dmigs bya rang dbang med par bkug nas gzugs la yang yang bstim zhing :
bden stobs brjod bkug bstim drag tu bya :
khug rtags byung nas snying kha'i hU~M las khro bo yak+sha me dbal 'jigs su rung ba gcig bskyed la :
kho'i gzugs phung dang gnyis su med par bsam :
bdag nyid lha'i sa mA tis drag sngags bzla zhing :
rdzas ni gcan gzan gyi mchu sder dang :
nyungs dkar nag :
lcags zangs khro rdo'i phye ma la sogs kyis brab pas :
mtshon cha sna tshogs kyis char babs pas gnod byed dmigs bya'i lus ngag yid gsum ma lus pa rdul phran bzhin du gtub cing brlags par bsam mo :
lcags kyi sdig pa mgo dgu pas gnod byed kyi snying khrag 'jibs par bsam :
nam mkha'i mtha' khyab pa'i khro bo bsgoms pas bdag la gnod byed thams cad brdungs btags bsad bcad byed cing brlags par bsam mo :
rtags ni :
ban de brdungs dang khyi dkar bsad pa dang :
byi la bsad dang lha khang bshigs pa dang :
'bag seng bcom dang nag chags bsad pa sogs :
gzhan yang sde brgyad so so ru :
gang dmigs so so thub pa'i rtags sna tshogs :
ngos bzung byas la rtags byung na :
tsakra khyi dkar thod par bcug :
mchod rten lha khang them 'og mnan :
de ni shi sa bstan pa yin :
rgyal klu sde brgyad ma lus pa :
gang la byas kyang snying 'gas 'gyur :
'di lta'i gdams pa zab mo ni :
gzhan la ma spel sdig pa che :
rgyal bsen 'byung po snying re rje :
ma nyes pa la 'di byas na :
de bas mtshams med lnga byas dga':
de phyir gang yin mi brtsam mo :
sa ma yA:
zab \u0f80atsha :
de nas gzhan la mdze sogs gso ba'i man ngag ni :
bdag nyid lha'i ting nge 'dzin gsal ba'i ngang las :
rdza'i sdig pa mgo dgu pa rwa bco brgyad kha dgu gdangs shing mig dgu bsgrad pa rab tu 'jigs par byas la :
khro bo yak+sha me dbal gyi sprul pa 'jigs byed gcig rang bzhin gyi gnas nas bkug la bstim :
drag po'i snod du bzhugs su gsol la :
snod ni gru gsum dmar po gcig tu bskyed la sdig pa yak+sha me dbal dang dbyer med pa ri rab tsam gyi kha rab tu gdangs par bsam zhing :
chang zan re dang ngar mi re nad pa'i lus la khyab par byas la :
nad 'dre rnams sngon dmar bun bun thon par bsam zhing :
rtsa sngags dang drag sngags kyi gsham bur :
a wa lo ki te oM sam b+hA ra saM b+hA ra :
na Ta yan b+ha b+ha ga te phu ra :
drag po mi bsrun sdig pa'i gzugs can gyis gnod byed 'byung po che ge mo'i sha khrag la khA hi khA hi :
zhes pa brjod cing gnod byed rgyal bsen klu dang sa bdag thams cad kyi sha khrag ma lus pa sdig pas ljib ljib zos par bsam la :
chu thigs re dang ngar mi re nad pa'i lus drud changs zan re rnams :
sngags tshan res phul bar bya'o :
de nas phrin las drag tu bya zhing gzugs 'gros changs rjes rdzas dang bcas pa mtsho rgya gram mam lam rgya gram du dong gru gsum brus la de'i nang du bcug la mnan no :
ye shes sdig pa dbyings su gshegs par bsam :
de steng dmar gtor gcig lha ru gsal la bzhag go :
khyung gis phyi lam bcad do :
des ni ye shes lha'i gnod pa'ang skad cig nyid la zhi bar 'gyur na :
lha srin sde brgyad kyi gdon tsam la smros ci dgos :
'di 'dra'i man ngag sa steng dkon :
da lta spel ba'i gnas med kyi :
ma 'ongs sde brgyad mi la 'khu :
mdze nad sna tshogs dar ba'i dus :
nus can gcig gis spyod par shog :
sa ma yA:
zab rgya :[ \u0f80]atsha :[ \u0f88\u0f88\u0f88\u0f88\u0f88\u0f88 ]da ni rdzas bsrung rim pa bstan :
thog mar sde brgyad kun thub ni :
gla rtsi :
shing kun :
mu zi :
spyang brun bzhis gzhi blangs la :
bye brag tu rang rang gi gnyen po ni :
rgyal po la gzig snying dang spyang brun :
btsan la stag sder :
bdud la pho rog gi mgo :
ma mo la mu zi nag po :
the'u rang la ske shang tshe :
'gong po la pha wang dreg pa :
gzhan thams cad la rgya tshil dang khyi tshil :
glang ru'i gzhob :
rims nad la ske tshe :
thal chen :
gla rtsi :
sle tre :
sgog skya :
shi skra rnams btul la ril bu byas la sgrub dus drag po'i snod du blugs la bskyed bstim bya :
de nas las la sbyar ba ni :
lus la bcangs pa dang :
bdug pa dang :
byugs pa la sogs gang du byas kyang gnod byed kyi snying 'gas par 'gyur ro :
des ni mi bsrung gcig kyang med :
kun thub gcig chog rgyal po yin :[ \u0f80]atsha :
de nas gdug pa klu srung ba'i rdzas ni :
de yang bcang ba dang :
byug pa dang :
bdug pa'i rdzas gsum las :
dang po bcang ba'i go cha drug ni :
thal chen dang gcig :
tshil chen dang gnyis :
chos sman dang gsum :
nyungs dkar dang bzhi :
dom gyi gdan dang lnga :
dred mong sha dang drug po 'dzom par lus la bcangs so :
gnyis pa byug rdzas 'byung lnga'i lha mo lnga ni :
gla rtsi dang gcig :
shu dag dang gnyis :
gu gul dang gsum :
nyungs dkar dang bzhi :
nya mkhris dang lnga rnams rtag tu byugs shing btang bas zab bo :
gsum pa bdug pa'i rdzas khro bo bcu ni :
sdong ros dang gcig :
gla rtsi dang gnyis :
shing kun dang gsum :
mu zi dang bzhi :
sha chen dang lnga :
dri chen dang drug :
sgog skya dang bdun :
btsan dug dang brgyad :
khyi lud dang dgu :
phag tshil mi tshil gnyis dang bcu po 'di bdug pas gdon bgegs gang yin yang tshal bar 'gro 'o :
byugs kyang klu dang sde brgyad gang gis kyang :
glags rnyed par mi 'gyur ro :
khyad par gag lhog gzer sogs :
shu ba rgya thor 'brum bu bas ldag me lce 'khor lo rnams la phan par the tshom ga la dgos :
lus rul yang myur du phyungs shing gso bar gdon mi za'o :
e ma bdag 'dra thod phreng rtsal :
khog pa'i nang nas snying mtshungs te :
sde brgyad kun thub rdzas sngags mchog :
'di 'dra nyi 'og rgyal khams dkon :
ma 'ongs 'di dang 'phrad pa'i bu :
pad+ma nga dang skal ba mnyam :
gzhan la ma spel sdig che 'o :
rang gi snying dkyil ak+thaM rgya :
zab phyir dmu rdo'i brag gi snying :
rin chen gsang gter rgya yis gdab :
ma 'ongs rtsub 'gyur drag mtha' la :
mi rnams log spyod sna tshogs rkyen :
lha srin sde brgyad kun 'khrugs nas :
mi rung cho 'phrul rlung ltar 'tshubs :
yams rims nad dang mu ges sdang :
khyad par smyo 'bog brgyal nad dang :
mdze rigs sna tshogs dar ba'i dus :
pad+ma thod phreng nga nyid kyis :
thugs sprul sbas pa'i rnal 'byor zhig :
'byung gi de yis bka' 'di spyod :
ma gza' dam gsum thub par srungs :[ \u0f88\u0f88\u0f88\u0f88\u0f88 ]gter rgya :
sbas rgya :
zab rgya :
gsang rgya :
gtad rgya :[ \u0f80]atsha :
bdag 'dra pad+ma bde chen gling pa'am rig 'dzin bdud 'joms rdo rje rtsal gyis rang lo nyer lnga'i dus su dmu rdo'i brag nas bton te lo bdun gsang nas chu mo bya yi lo la ngoms pa yin no ///
/
