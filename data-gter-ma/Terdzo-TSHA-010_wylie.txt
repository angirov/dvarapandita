gshin rje tshe bdag nag po las :
shog dril lnga pa bzhugs so :[ \u0f88\u0f88\u0f88\u0f88\u0f88 ]'jam dpal gshin rje gshed la phyag 'tshal lo :
gzhan don tshom bu 'bum sgrub ni :
phun sum tshogs pa lnga yis gzhi bzung la :
bam blangs shing phyi nang gsang gsum gyi mtshams bcad bam bsgral :
las la bskul zhing dkyil 'khor bris :
phyag rgya sku sngags byang gsung thugs phyag mtshan yon tan thod pa phrin las khram byang khyad par gyi baM rnams bshams la phrin las nar mar btang :
'dzab tu bskul ba ni :
hU~M:
sid+d+hi baM gyi dkyil 'khor chen po 'dir :
dur khrod zhing khams drag po'i pho brang dbus :
'khor lo zla gam e yi gzhal yas dbus :
klu 'bum gnyan khri sa bdag stong gi gdan :
glang rgod ma chags pad+ma nyi zla'i steng :
bcom ldan dpal chen phyag rgya zil gnon dang :
sbyor sgrol dbyings kyi yum chen rnam pa gsum :
gyad gnon rnam brgyad tshe 'chi srog gi bdag :
gshed chen mon pa 'chi bdag yab yum tshogs :
zla ba'i 'chi bdag zhag gi so gnyis dang :
dregs pa sgo bzhi bdun brgya nyi shu'i tshogs :
thams cad sku ni dur khrod chas kyis brgyan :
rang rig ye shes klong nas shar ba'i sku :
'jigs pa'i nga ro grags stong 'dzab kyi dbyangs :
thugs ni sgrol mdzad ye shes srog dang ldan :
dngos grub thob phyir 'dzab kyis thugs dam bskul :
bsnyen sgrub ye shes brtan pa'i las mdzod cig :
ces bskul zhing 'dzab dbyangs bya :
skabs su pho nya bskul zhing nyu le bsgral :
sgrub pa mtharaphyin pa na dngos grub rdzas kyis baM gyi mtha' bskor :
baM bdud rtsi ru byin gyis brlabs la lha rnams mchod pas bde ba chen po'i sbyor mtshams nas dngos grub kyi bdud rtsi babs pas baM la thim :
baM gyi bdud rtsi dang 'dres :
rang phyag rgya zil gnon yab yum sbyor ba'i bdud rtsi rnams bsdus te yab yum gyi zhal lan gsum brgyud de thugs kar thim zhing sku gang bas bde chen ye shes baM gyi dngos grub thob par bsam la bskul ba ni :
hU~M:
dngos grub rmad byung baM gyi dkyil 'khor 'dir :
ma yengs rtse gcig 'jam dpal gshin rje bsgrubs :
da ni dam bca' mtha' ru phyin pa'i dus :
dpal chen rdo rje srin po'i nam langs nye :
dngos grub 'byung ba'i dus la da babs pas :
dpal chen lha tshogs thugs dam ma g.yel cig :
mchog dang thun mong dngos grub bstsal du gsol :
bde chen baM gyi dngos grub bstsal du gsol :
drag po mthu yi dngos grub bstsal du gsol :
sarba sid+d+hi pha la ho :
baM dngos grub tu rol :
mtshams bkrol ni :
thugs dam bskul zor 'phang zhing brtan ma bskyang :
rta bro brdung zhing dkyil 'khor gshegs bsdu bya :
smon lam bkra shis dga' ston tshogs 'khor bya :
de lta bus rang gzhan nus pa mchog dang ldan par 'gyur ro :
sa ma ya rgya rgya rgya :[ \u0f88\u0f88\u0f88 \u0f01\u0f83]:
gshin rje tshe bdag nag po las :
shog dril drug pa bzhugs :[ \u0f01\u0f83]:[ \u0f88\u0f88 ]'jam dpal gshin rje'i gshed la phyag 'tshal lo :
dngos grub baM gyi sgrub pa byed pa la :
dang po baM btsal ba ni :
btsogs nal grir shis ma gos pa'i ro dur khrod du gnas pa phra men ma'i stangs stabs brgyad kyis blangs la spos chus bkru zhing chas su gzhug pa ni :
'og tu bgegs kyi ling ga lag pa gnyis bsnol ba'i steng sman raka spyi bor gtor ma dpral ba la nyi zla skar gsum gyis brgyan :
snying khar phur pa btab pa la gzungs thag btags la phur pas brtod :
gu gul bdug yungs dkar gyis brab bgegs bskrad :
hU~M:
dngos grub che ba'i baM chen la :
mnan pa'i ri rab yin pa'i phyir :
bgegs kyi ling ga 'og tu gzhug :
rnam rtog bdud la mi shor phyir :
ye shes phur pa snying gar btab :
dpal chen dkyil 'khor mchod pa'i phyir :
sman raka gtor mas gnas rnams brgyan :
ye shes srog dang ldan pa'i phyir :
gza' skar rnams kyis dpral bar brgyan :
dngos grub chen po thob pa'i phyir :
baM chen sgrub pa'i rten du bzhag :
baM ti ra tiSh+Tha :
srog phur gtso bo'i rten du byas pa'i snying gar dkyil 'khor yongs rdzogs bskyed la phrin las gzhung bzhin btang la 'dzab bzlas la :
hU~M:
baM chen dngos grub pho brang 'dir :
phyag rgya zil gnon dkyil 'khor te :
dngos grub chen po thob bya'i phyir :
mnyam nyid ngang du bzhugs su gsol :
ces bskul zhing dkyil 'khor gyi dbus su bzhugs su gsol :
slob ma la baM chen gyi dbang bskur na :
slob mas gser gyi maN+Dal phul zhing gsol ba 'di skad gdab :
ho :
bla ma 'jam dpal gshin rje'i gshed :
bdag la brtse bar dgongs su gsol :
dngos grub chen po thob bya'i phyir :
baM chen gsang ba'i dbang bskur stsol :
slob dpon gyis baM chen dar gyi 'do li'i steng du bzhag cing dbang bskur ba ni :
hU~M:
rnam rtog mtshan ma kun spangs shing :
dngos grub chen po'i rdzas su blta :
des ni ye shes mchog thob phyir :
dngos grub chen po 'di longs shig :
hU~M:
bde chen baM gyi pho brang na :
mchog dang thun mong dngos grub 'khyil :
phyag rgya zil gnon ngo bo ste :
thugs bcud ye shes dbang bskur ro :
d+harma d+hA tu tsit+ta shud+d+he A:
ngo sprad pa ni :
rnam rtog spang blang 'dzin zhen rnams :
sems kyi rol par bltas byas te :
ye shes rgyan du shar ba na :
spang blang blo yi gzeb las grol :
rig pa gcer mthong nam mkha' 'dra :
nyon mongs thams cad skyes grol yin :
dug lnga rang grol ye shes che :
sems 'di skye med chos kyi sku :
ka dag lhun grub rang grol lo :
zhes ngo sprad la lha rnams dngos grub kyi bdud rtsir zhu bar bsams la :
baM chen bsil zhing phud lha la 'bul zhing dngos grub tu sbyin pa ni :
ho :
baM chen bdud rtsi 'di sbyin pas :
mchog gi dngos grub thob par shog :
baM chen sha 'di tshe la mtshon :
tshe yi dngos grub thob par shog :
baM chen khrag 'di chang la mtshon :
bde chen ye shes don rtogs shog :
baM chen rus pa mtshon char mtshon :
nus mthu'i dngos grub thob par shog :
a ti ti ra sid+d+hi a la la ho :
dpon slob gnyis kas rol :
smon lam dang bkra shis bya :
'di ni 'jam dpal gshin rje'i gshed kyi dngos grub sgrub pa dang dbang bskur ba'i rtsa ba 'di kho na'o :
de yang sngon du bum dbang dang gsang dbang mtha' rdzogs su ma bskur bar 'di nyid mi bskur :
bskur kyang gcig brgyud bya :
'di ma thob na bsnyen sgrub las gsum gang la yang nus pa thon par mi 'gyur :
de bas na gal che zhing shin tu zab :
i thi sa ma ya rgya rgya rgya :[ \u0f88\u0f88\u0f88 \u0f01\u0f83]:
'jam dpal tshe bdag nag po las :
shog dril bdun pa bzhugs so :[ \u0f88\u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
'jam dpal gshin rje'i gshed kyi dkyil 'khor gyi sgo nas dbang bskur zhing slob ma smin par bya ba la :
bla ma mtshan nyid ldan pas :
slob ma skal ldan brtan thub pa rnams la dbang bskur bar bya ba yin pas :
de la thog mar stegs bu'i khar khrag dang chang gis chag chag gdab :
dbus e mthing nag :
zlum por bskor ba dgu gling du bcad :
zla gam gyi phyi thod rwa :
de'i phyi rol 'khor lo nag po rtsibs bcu gnyis :
gru chad la thod mkhar bcu gnyis mtshon pa'i thod skam bcu gnyis :
'khyams sgo la lcags mkhar so drug :
sgo rdzogs spyi ltar la :
chos 'khor mchod rten gyi rnam pa khyung gi tog gis mdzes pa :
'khor yug la lcags mkhar drug cu rtsa bzhi :
dur khrod rdor ra :
me ri rnams bri :
dbus su bum pa bcud ldan chas kyis brgyan pa :
rigs lnga :
rdor dril :
gsang mtshan :
lha sku :
sngags byang :
phyag mtshan :
rig ma rgyan ldan :
baM dbang bskur na :
baM bcas ldan dkyil 'khor dbus su bzhag :
mnan bsreg 'phang gsum gyi rdzas dang :
mchod rten dkar nag :
phyi nang gsang ba'i mchod tshogs rnams ma tshang med par dgram :
bdag nyid dang mdun gyi dkyil 'khor :
bum pa'i nang :
lha sku :
phyag rgya'i mkhar :
baM gyi snying gar :
mchod rten gyi nang :
bzhin gcig me long mang po'i nang du 'char ba ltar phrin las gcig gis bskyed par nus pa'am :
de ltar ma nus tshe de rnams la phrin las re res bskyed par byas shing 'dzab rnams bzlas :
bdag nyid kyis dbang blangs shing nus ldan du byas :
slob ma mdun du 'khod la :
khrus byas :
bgegs bskrad :
mtshams bcad :
bsrung 'khor bsgom la :
maN+Dal 'bul du gzhug :
gsol ba 'debs pa ni :
bla ma 'jam dpal gshin rje'i gshed :
bdag la thugs rjes brtse bar dgongs :
'gro rnams bsgral 'dod bsam pa la :
'jam dpal dkyil 'khor bstan du gsol :
slob dpon gyis :
slob ma rnams la skyabs 'gro sems bskyed yan lag bdun pa rnams 'bul du gzhug :
ho :
'jam dpal gshin rje'i dkyil 'khor 'dir :
'jug par 'dod pa'i skal ldan rnams :
dam tshig tshul bzhin bsrung dgongs pas :
de phyir snying nas bro bor cig :
slob ma rnams kyis :
ho :
'jam dpal gshin rje'i dkyil 'khor 'dir :
bdag nyid zhugs par gyur phyin chad :
gsang sngags dam tshig thams cad dang :
dkyil 'khor bdag nyid slob dpon mchog :
srog gi phyir yang mi spong bsgrub :
slob dpon gyis :
ho :
'jam dpal he ru'i dkyil 'khor 'dir :
zhugs cing dam tshig bsrung ba ni :
bskal pa du mar rnyed mi 'gyur :
de phyir snying nas spro ba skyed :
nga ni 'jam dpal gshin rje'i gshed :
nga yi bka' las 'da' mi rung :
rdo rje dam tshig chu thungs shig :
nyams na 'dis ni sreg par byed :
bsrung na dngos grub 'dis thob bo :
badzra sa ma ya Tha Tha Tha :
slob ma lhar bskyed la ye shes pa bstims :
brtan par byas nas :
slob mas rigs brtags pa'i phyir me tog puSh+pe pra tits+tshas :
dkyil 'khor du dor :
gang du phog pa'i lha'i mtshan der gras la gsang mtshan gdags :
slob mas :
ho :
ma rig 'thibs pos bsgribs pa yi :
rab rib ling thog 'di nyid ni :
slob dpon thabs mkhas thugs rje yis :
ye shes thur mas bsal du gsol :
slob dpon gyis :
tsak+Shu pra we sha ya phaT:
mig dbye :
dkyil 'khor bstan cing brda sprad :
slob mas maN+Dal phul zhing gsol ba gdab pa ni :
ho :
dkyil 'khor bdag nyid slob dpon che :
'dren pa'i gtso bo bdag la dgongs :
'jam dpal gshin rje'i dkyil 'khor du :
bdag nyid smin par mdzad du gsol :
slob dpon gyis bum pa thogs la :
hU~M:
chos kyi dbyings kyi gzhal yas khang :
drag po e yi bum pa na :
phyag rgya zil gnon zhu ba'i chus :
skal ldan bu la dbang bskur ro :
oM a kro te ka ya mAn+ta ka hU~M phaT:
kA la sha a b+hi Shiny+tsa hU~M:
cod pan gyi dbang bskur la :
oMHhU~MHtrAMHhrIHA:
mu ku TaM a b+hi Shiny+tsa hU~M:
rdo rje dang dril bu lag tu gtad la :
pad+ma badzra d+hA ra hrI:
karma a mo ga sid+d+hi g+haN+Ti a b+hi Shiny+tsa hU~M:
gsang mtshan spyi bor bzhag la :
bud+d+ha bai ro tsa na sarba ta tha ga ta many+dzu shrI nAm :
gtso bo nas rim bzhin lha sku phyag rgya'i dbang bskur la :
hU~M:
chos sku skye med ngang nyid las :
snying rje chen po'i sku bzhengs pa :
phyag rgya zil gnon yab yum bzhi'i :
sku gsung thugs kyi dbang bskur ro :
kA ya wAk+ka tsit+ta a b+hi Shiny+tsa hU~M:
hU~M:
chos sku skye med\u0f8e
snying rje chen po'i\u0f8e
gsang bdag phyag na rdo rje yi :
sku gsung thugs\u0f8e
kA ya wAk+ka tsit+ta a b+hi Shiny+tsa hU~M:
hU~M:
chos sku skye med\u0f8e
snying rje chen po'i\u0f8e
sras mchog ya ma rA tsa yi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
ru sbal rngams pa mi zan gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
shel gyi bya khyung dkar po yi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gshed chen seng gdong yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gshed chen stag gdong yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gshed chen sbrul gdong yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gshed chen khyung gdong yab yum gyi\u0f8e
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
las gshin tshe bdag nag po yi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gsung sprul srog bdag nag po yi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
thugs sprul 'chi bdag nag po yi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
ya ma rA dza yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
myos byed dmar po yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
Ar+Ya me ru yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
ral pa tshar dgu yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
dung gi mon pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
lcags kyi mon pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
bswe yi mon pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
gser gyi mon pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
he le khyab pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
nag po 'dzum med yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
so bdar 'khrigs pa yab yum gyi :
sku gsung thugs\u0f8e
kA ya wAk+ka tsit+ta\u0f8e
hU~M:
chos sku skye med\u0f8e
snying rje chen po'i\u0f8e
ral pa spyir bcings yab yum gyi :
sku gsung thugs kyi dbang bskur ro :
kA ya wAk+ka tsit+ta a b+hi Shiny+tsa hU~M:
hU~M:
gdug pa'i dgra bgegs bsgral ba'i phyir :
dpal gyi spyan sngar khas blangs pa'i :
zla ba'i 'chi bdag bcu gnyis kyis :
rnal 'byor 'di la grogs mdzod cig :
sarba ya ma ma ma ru lu sa ma ya :
de rnams kyi khram shing gtad :
hU~M:
gdug pa'i dgra bgegs bsgral ba'i phyir :
dpal gyi spyan sngar khas blangs pa'i :
zhag gi 'chi bdag so gnyis kyis :
rnal 'byor 'di la grogs mdzod cig :
sarba ya ma ma ma ru lu sa ma ya :
de rnams kyi khram shing gtad :
hU~M:
gdug pa'i dgra bgegs bsgral ba'i phyir :
dpal gyi spyan sngar khas blangs pa'i :
sgo bzhi'i dregs pa yab yum gyis :
rnal 'byor 'di la grogs mdzod cig :
sarba ya ma ma ma ru lu sa ma ya :
de rnams kyi khram shing gtad :
hU~M:
gdug pa'i dgra bgegs bsgral ba'i phyir :
dpal gyi spyan sngar khas blangs pa'i :
za ma'i gshin rje pho mo yis :
rnal 'byor 'di la grogs mdzod cig :
sarba ya ma ma ma ru lu sa ma ya :
de rnams kyi khram shing gtad :
chas kyi dbang bskur ba ni :
hU~M:
he ru ka dang go 'phang mnyam pa'i phyir :
thod skam dbu rgyan thod rlon do shal dang :
glang chen stag dang mi yi zhing chen gsum :
rak+ta khrag dang thal chen byugs pa'i mtsho :
gzhan yang sbrul dang rus rgyan gshog pa sogs :
brgyan pas dpal gyi skur rdzogs dbang bskur ro :
gtso bo'i phyag mtshan gtad la :
hU~M:
'khor los pha rol rgol ba 'joms :
rdo rje 'beb pa 'beb pa che :
rdo rje ral gris ma lus gcod :
rdo rje be con stobs dang ldan :
rdo rje gtun shing thams cad 'joms :
rdo rje dgra stas skye shi gcod :
phyag mtshan rnams kyi dbang bskur ro :
gsang dbang ni :
thod pa'i bdud rtsi slob ma'i khar blud la :
hU~M:
bde chen byang chub sems kyi ngang :
rtsa khams dga' bas rab khyab cing :
rtsa rlung thig le rnam dag pa'i :
byang chub sems kyi dbang bskur ro :
ma hA su khA ho :
phyag rgya slob bu'i lag tu gtad la :
'du shes gsum ldan gyis sbyor thabs byed du gzhug la :
hU~M:
dga' chen lha mo 'di mchod las :
bde chen ye shes mngon sum rtogs :
'di spang sangs rgyas thob mi 'gyur :
thabs kyi lam la brtson par gyis :
'dir baM chen gsang ba'i dbang bskur :
tshe 'brang thogs la :
hU~M:
mi shigs rdo rje tshe yi bdag :
phyag rgya zil gnon lha tshogs kyi :
'jig rten kun gyi tshe 'phrogs te :
snying po bum pa'i nang du bskyil :
bsgrub mchog 'di la tshe stsol cig :
rdo rje'i tshe srog thob par shog :
rtsa sngags mthar :
A yur+dz+nyA na tshe b+h+rU~M:
a b+hi Shiny+tsa hU~M:
skabs 'dir mchod rten gyi dbang bskur :
bzlog gtor 'khor lo gtad la :
hU~M:
phas kyi dmod pa bzlog pa'i phyir :
'jam dpal sbyor ba'i stobs chen gyis :
bzlog gtor 'khor lo 'di gtad pas :
dmod ngan bzlog pa'i dbang thob shog :
bsad pa'i mtshon cha rnams gtad la :
hU~M:
drag po mi bzad hom khung du :
gdug pa mtshon cha'i dbal rnams kyis :
dgra bgegs thogs med bsgral nus pa'i :
drag po mthu yi dbang thob shog :
mnan chas rnams gtad la :
hU~M:
g.yag ru lcags khang 'bar ba ru :
dgra bgegs 'chor med btsud nas kyang :
stobs chen ri rab nag po yis :
'phar med non pa'i dbang thob shog :
bsreg pa'i hom khung gtad la :
hU~M:
drag po e yi thab khung du :
gzar bu gnyis kyi sbyor ba yis :
dgra bgegs rjes med sreg nus pa'i :
drag po mthu yi dbang thob shog :
'phang ba'i zor rnams gtad la :
hU~M:
drag po'i kong bu zur gsum du :
stobs chen rdzas kyi sbyor ba byas :
thog ltar 'phen zhing brlag nus pa'i :
drag po mthu yi dbang thob shog :
nus pa bskyed pa 'khor lo'i dbang bskur ba ni :
dpe'u ris gtad la :
hU~M:
stobs chen 'khor lo'i sbyor ba yis :
gzhan gyis gnod pa bshigs pa dang :
rang gi nus pa bskyed pa yi :
drag po mthu yi dbang thob shog :
slob bu snying dang 'dra ba sangs rgyas kyi bstan pa'i srog shing 'dzin pa la :
'khor lo'i zhal shes 'dir bslab :
slob mas mtshon cha dang gser gyi maN+Dal 'bul :
slob dpon gyis bkra shis brjod :
tshogs kyi dga' ston la spyod cing phrin las kyi mjug bsdu ba sogs gzhung bzhin bya'o :
sa ma ya :
rgya rgya rgya :[ \u0f88\u0f88\u0f88\u0f88\u0f88 ]kho bo mchog gyur gling pas karma'i dam can brag nas spyan drangs pa'i phur sgrom dbal gyi nang byang bu gu ru'i phyag bris las dag par phab pa'i yi ge'i 'du byed pra dz+nyA d+hA dza 'o //
shog dril bdun pa 'di gter gzhung kha tshang phyir gter mdzod nang phyis gsar bzhag yin pa tshur par dkar chag las gsung /[ \u0f01\u0f83]:
gshin rje tshe bdag nag po las :
shog dril brgyad pa bzhugs :[ \u0f01\u0f83]:[ \u0f88\u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
las kyi sbyor ba gang byed kyang :
sngon du gser skyems btang zhing dpang 'di skad gzug :
hU~M:
dus gsum rgyal ba'i gdung 'tshob bla ma rje :
dngos grub kun 'byung yi dam dkyil 'khor lha :
khyad par 'jam dpal phyag rgya zil gyis gnon :
yab yum bka' 'khor sprul pa yang sprul bcas :
mkha' 'gro dam can lha srin dregs pa'i tshogs :
lo zla zhag dus 'dir gnas bdag po'i tshogs :
mthu chen drag rtsal ldan rnams bdag la dgongs :
ye shes spyan gyis sgrib med da gzigs la :
bdag ni ma nyes ma len dgra bo nyes :
sangs rgyas bstan bshigs skye bo yongs la 'tshe :
dge 'dun sde dkrugs chos mdzad yongs la brnyas :
bla ma'i sku dang rigs dang brgyud la bsdo :
snga dgra lag brdar phyi dgra yid la sems :
da dgra thad du 'dzugs pa'i dgra bo 'dis :
yi dam lha sgom bdag la lha med zer :
lha dang srung ma khyod la mthu med zer :
nag po'i phyogs su gzhol ba'i dgra bo 'di :
da ni mngon spyod tshul gyis sgrol bar mdzod :
ma g.yel ma g.yel ma gshin dregs pa'i tshogs :
thugs dam gnad nas bskul lo sa ma ya :
brub khung bskyed pa ni :
e yaM raM yongs su gyur pa las drag po'i btson khang gting ring ba :
dug lnga'i rang gzugs 'byung ba lnga 'khrugs shing phyi nang du gshin rje'i dmag tshogs mtshon cha sna tshogs 'dzin pa rgyob sod kyi sgra sgrog pa 'jigs su rung ba gcig tu gyur :
de'i nang du dgra bgegs de nyid nyam thag pa'i lus can ngu 'bod lhang lhang pa gcig tu gyur :
dmar gyi gtor ma la rak+tas bran cing :
gshin rje'i lha tshogs thugs dam bskul ba ni :
hU~M:
drag po e yi gzhal yas nas :
klu 'bum gnyan khri sa bdag stong :
ma he phyogs skyong gdan steng na :
gshin rje'i rgyal po tshe bdag dang :
sbyor dang sgrol ba'i yum mchog rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dgra bgegs 'gugs pa'i phrin las mdzod :
shar nas phyag na rdo rje dang :
lho nas ya ma rA tsa dang :
nub nas ru sbal mi zan dang :
byang nas shel gyi bya khyung dang :
shar lho lha yi gshin rje'i gshed :
lho nub srin po'i gshin rje'i gshed :
nub byang klu yi gshin rje'i gshed :
byang shar gnod sbyin gshin rje'i gshed :
gyad non chen po rnam brgyad kyang :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dgra bgegs 'gugs pa'i phrin las mdzod :
ya ma rA dza gshin rje'i gshed :
myos byed 'bar ba bdud kyi gshed :
Ar+ya me ru dgra bo'i gshed :
ral pa tshar dgu bgegs kyi gshed :
gshed chen yab yum khyed rnams kyang :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
shar phyogs dung gi mkhar nang nas :
dung gi mon pa seng ge'i mgo :
shar gyi phyogs nas dgra bgegs khug :
lho phyogs lcags kyi mkhar nang nas :
lcags kyi mon pa stag gi mgo :
lho yi phyogs nas dgra bgegs khug :
nub phyogs bse yi mkhar nang nas :
bse yi mon pa dred kyi mgo :
nub kyi phyogs nas dgra bgegs khug :
byang phyogs gser gyi mkhar nang nas :
gser gyi mon pa khyung gi mgo :
byang gi phyogs nas dgra bgegs khug :
mon pa sde bzhi yab yum rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
hU~M:
shar phyogs mun pa'i dkyil 'khor nas :
he le khyab pa srog gi bdud :
lho phyogs khrag gi rba klong nas :
nag po 'dzum med ltag pa'i bdud :
nub phyogs me yi klong dkyil nas :
so brdar 'khrigs pa tshe yi bdud :
byang phyogs rlung nag 'tshub klong nas :
sha la gzer 'debs dbugs kyi bdud :
bdud po sde bzhi yab yum rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dza :
gru chad thod mkhar bcu gnyis nas :
dgra bo khram la 'debs mdzad pa'i :
zla ba'i 'chi bdag bcu gnyis rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dza :
mun khang 'obs chen lcags mkhar nas :
zhag gi gshin rje so gnyis ni :
mtshon cha thogs nas las la rngams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dza :
shar lho nub byang sgo bzhi ni :
skyong mdzad dregs pa sde bzhi rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
khyod bzhi'i bka' yi pho nya ni :
gshin rje bdun brgya nyi shu dang :
ma mo bye ba sa ya rnams :
thugs dam bskul lo phrin las mdzod :
dmar gyi gtor ma 'di bzhes la :
dus la bab bo sa ma ya :
dgra bgegs 'gugs pa'i phrin las mdzod :
ces bskul zhing bden stobs brjod la las sngags kyi mthar dgra bgegs badzra aM ku sha dza :
rat+na pA sha hU~M:
pad+ma s+pho Ta baM:
karma g+hAN+De ho :
lha dbye ba ni :
bya rog 'ug pa'i dong ru gnyis kyis brab :
hU~M:
kA ka mu kha mthu mo che :
mthing nag chen mo bya rog dbu :
hu lu mu kha mthu mo che :
ser nag chen mo 'ug pa'i dbu :
phra men rnam gnyis dus la bab :
lha dang dgra gnyis so sor phrol :
las sngags kyi mthar :
kA ka mu kha hu lu mu kha de wa pra we sha ya phaT:
phur pa thogs la :
hU~M:
bdag nyid 'jam dpal he ru ka :
rtsa phyag nyi zla 'bar ba'i bar :
mthing nag hU~M las skyes pa yi :
ya mAn+ta ka kI la ya :
sku stod khro bo chen po la :
sku smad chu srin phur bu'i dbal :
sku gsung thugs dang ye shes kyi :
'od 'phros rgyal ba'i byin rlabs bsdus :
mthu rtsal stobs ldan bsgril tsam gyis :
dus la bab bo sa ma ya :
ces bsgril zhing snying dkar nag mtshams su btab pas rtsa rnams rbad kyis bcad dwangs ma rnams nr-i yig la bsdus nr-i phur rtses ye re blangs bdag la bstims pas 'od rnams bdag la thim bkrag mdangs rgyas bdag gi tshe bsring dpal bskyed pa ni tshe lung ngo :
phur pa'i yig 'bru bzhi las bdud rtsi'i rgyun bab dgra bgegs kyi rnam shes nr-i yig tu gsal ba la khrus byas pas sdig sgrib dag rnam shes a yig tu byas pa khrus lung ngo :
phur rtse'i rlung shugs drag pos rnam shes a yig tu byas pa gnas spar :
slar yang phur pa'i rtse las thun rdzas sna tshogs kyi char dbab par bsam :
hU~M:
yungs dkar rgyal po sha rI raM:
khro rgyal yongs rdzogs gyad kyi sku :
dgra bgegs lnga phung rdul du rlog :
yungs thun dgra bgegs steng la ya :
hU~M:
rak+ta'i rgya mtsho rba klong 'khrugs :
ma mo yongs rdzogs gyad kyi sku :
dgra bgegs lnga phung rdul du rlog :
khrag thun dgra bgegs steng la ya :
hU~M:
'byung ba'i dug thun rlung ltar 'tshubs :
klu bdud yongs rdzogs gyad kyi sku :
dgra bgegs lnga phung rdul du rlog :
dug thun dgra bgegs steng la ya :
hU~M:
'tshe mda' drag po skar ltar 'khrugs :
bdud rgyal yongs rdzogs gyad kyi sku :
dgra bgegs lnga phung rdul du rlog :
'tshe thun dgra bgegs steng la ya :
hU~M:
drag po'i mda' thun thog ltar lhung :
gza' rgod yongs rdzogs gyad kyi sku :
dgra bgegs lnga phung rdul du rlog :
mda' thun dgra bgegs steng la ya :
hU~M:
phur thun phyag mtshan yongs rdzogs thun :
rdo rje phur pa kI la ya :
btab pas 'khor 'das mtha' gnyis bsgral :
dgra bgegs steng du phur thun ya :
phur pa 'od du zhu hU~M la thim de bdag la thim pas mthu rtsal dang ldan par gyur :
hU~M:
ma gshin las mkhan tshogs rnams kyi :
thugs dam gnyan po'i dus la bab :
ral gri lo ma'i char pa phob :
dgra bgegs gdug pa thams cad sgrol :
sarba sha trUM dgra bgegs mA ra ya phaT:
gtun du brdung ba ni :
hU~M:
khro mo 'bar ba'i gtun khung du :
rdo rje tho bas brdungs byas na :
lha yang rung ste brlag par 'gyur :
dgra dang bgegs la smos ci dgos :
rdul phran tsam yang med par gyis :
dgra bgegs ta tha ya ta tha ya hU~M phaT:
dgra bgegs kyi sha khrag rnams bdud rtsir bsams la zhal du bstab pa ni :
hU~M:
'jam dpal tshe bdag lha tshogs zhal phyes shig :
dgra bgegs bsgral pa'i sha rus don snying rnams :
dpal chen yab yum 'khor bcas zhal du bstab :
rngams drag gtum pa'i tshul gyis bzhes nas kyang :
las ngan 'khor ba'i bag chags rgyun bcad de :
sku gsum sangs rgyas thob par mdzad du gsol :
ma hA mAM sa khA hi :
ma hA rak+ta khA hi :
ma hA kiM ni ri ti khA hi :
zhes bstab pa bya zhing ka dag gi ngang du mnyam par bzhag :
de lta bus dgra bgegs byang chub kyi lam la 'god par the tshom med do :
sa ma ya :
rgya rgya rgya :[ \u0f88\u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril dgu pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
chag chen nyam nga ba dang mthu gtad mang po byad ma'i steng du zlog pa'i phyir dmar chen gtor zlog gi las brtsam pa 'di la don gsum ste :
sngon 'gro sbyor ba :
dngos gzhi phrin las :
rjes las kyi mtha' bsdu ba dang gsum :
dang po la bcas gshom dang :
sngon 'gro'i cho ga'o :
bcas gshom ni :
phung shul gyi sa la ro sol gyis byugs pa :
de la ma traM sngo skya khog par thod phreng 'khor lo bcu gnyis zla gam e gling dgu dang bcas pa bri :
de steng khri'u'i khar lcags sam thod pa'i snod du :
btsan dug dang khrag gis sbrus pa'i bang rim nag po bzhi rim gyi steng dpal gyi gtor ma bra bo'i dbyibs can gshin rje'i zhal ldan :
bang rim dang po la gyad non brgyad :
gnyis pa la sprul pa gsum gshed chen mon pa bdud po bcu gnyis rnams :
gsum pa la zla ba'i 'chi bdag bcu gnyis :
bzhi pa la zhag gi gshin rje so gnyis :
phyogs bzhir thod pa'i snod bzhir dregs pa sde bzhi :
mthar zor rdzas rnams bkram :
de rnams la sha khrag don snying :
zhing lpags rgyu ma'i lda ldi :
'tshe yungs rtsang gis brgyan :
bsad pa'i 'khor lo zhabs su mnan cing :
zlog pa'i 'khor lo nang du bcug :
srung ba'i 'khor lo steng du phub par bya'o :
gzhan yang dar nag po'i ba dan zhing lpags kyi rgyal mtshan dang thod pa'i dbyug pa rnams btsugs :
phyi nang gsang ba'i mchod pa bsham mo :
sngon 'gro'i cho ga ni phrin las gzhung bzhin dang tshogs skong ba bya :
nya bo dgra bgegs su gsal ba :
bdag nyid phyag rgya zil gnon du gsal ba :
phur pa sprul pa'i phyag mtshan du gsal bas bsgral zhing :
sha khrag gtor ma la bstab bo :
spyi don gnyis pa dngos gzhi zlog pa'i phrin las bcol ba ni :
hU~M:
chos dbyings skye med zhing khams nas :
drag po e yi pho brang dbus :
klu 'bum gnyan khri sa bdag stong :
chu glang pad+ma nyi zla'i steng :
gshin rje'i rgyal po tshe bdag ni :
g.yas dkar lha yi chad pa zlog :
g.yon dmar bdud kyi chad pa zlog :
dbus mthing gza' yi chad pa zlog :
ral pa shub bur byas pa yis :
ma mo rnams kyi chad pa zlog :
sku la sbrul gyis brgyan pa yis :
gdug pa klu yi gnod pa zlog :
glang chen lpags pas stod g.yogs pas :
khro chen rnams kyi gnod pa\u0f8e
zhing gi pags pas rked dkris pas :
zhing skyong rnams kyi dmod pa\u0f8e
stag gi pags pas sham thabs byas :
gtum po rnams kyi dmod pa\u0f8e
rak+ta khrag dang zhag gis byugs :
dur khrod mkha' 'gro'i gnod pa\u0f8e
thod phreng gsum gyis do shal byas :
khro bo rnams kyi dmod pa\u0f8e
rus pa'i rgyan drug gsol ba yis :
khro mo rnams kyi dmod pa\u0f8e
thod skam rigs lnga'i dbu rgyan gyis :
khro bo rigs lnga'i dmod pa\u0f8e
phyag g.yas dang pos 'khor lo 'dzin :
phas kyi rgol ba thams cad\u0f8e
bar pas rdo rje 'phen pa yis :
rdo rje 'dzin pa'i dmod pa\u0f8e
tha mas ral gri phyogs bcur gdengs :
phyogs skyong bcu yi gnod pa\u0f8e
g.yon gyi dang pos be con gdengs :
gshin rje rnams kyi dmod pa\u0f8e
bar pas gtun shing bsnams pa yis :
ma mo rnams kyi chad pa\u0f8e
tha mas dgra satwa bsnams pa yis :
gdug pa'i dgra bgegs gnod pa\u0f8e
spu gri'i gshog pa brgyangs pa yis :
mkha' lding rnams kyi cho 'phrul zlog :
sbyor ba'i yum mchog be tA li :
snying dang khrag mtsho yab la stob :
phyag rgya zil gnon yab yum gyis :
dgra bgegs sha khrag 'di bzhes la :
mi mthun gnod pa thams cad zlog :
shar nas badzra d+hA ra dang :
lho nas ya ma rA dza dang :
nub nas rus sbal mi zan dang :
byang nas shel gyi bya khyung rnams :
dgra bgegs sha khrag 'di bzhes la :
mi mthun gnod pa thams cad zlog :
lha yi gshed chen seng ge'i dbu :
srin po'i gshed chen stag gi dbu :
klu yi gshed chen sbrul gyi dbu :
gnod sbyin gshed chen khyung gi dbu :
rang 'dra'i yum dang bcas pa rnams :
dgra bgegs sha khrag 'di bzhes la :
mi mthun gnod pa thams cad zlog :
tshe bdag nag po dbu dgu pa :
srog bdag nag po bya rog dbu :
'chi bdag nag po chu srin dbu :
sprul pa'i gshed chen rnam gsum gyis :
dgra bgegs sha khrag 'di bzhes la :
mi mthun gnod pa thams cad zlog :
srin po ya ma rA dza dang :
gshin rje myos byed 'bar ba dang :
gshed chen Ar+ya me ru dang :
gshed chen ral pa tshar dgu bzhi :
yum ni phung byed ma mo bzhi :
yab yum 'khor dang bcas pa rnams :
dgra bgegs sha khrag 'di bzhes la :
mi mthun gnod pa thams cad zlog :
dung gi mon pa seng ge'i mgo :
lcags kyi mon pa stag gi mgo :
bse yi mon pa dred kyi mgo :
gser gyi mon pa khyung gi mgo :
yum ni mon mo bzhi yis 'khyud :
mon pa yab yum 'khor bcas kyis :
dgra bgegs sha khrag 'di bzhes la :
mi mthun gnod pa thams cad zlog :
he le khyab pa shar gyi bdud :
nag po 'dzum med lho yi bdud :
so brdar 'khrigs pa nub kyi bdud :
ral pa spyir bcings byang gi bdud :
yum ni bdud mo bzhis 'khyud de :
bdud po sde bzhi yab yum gyis :
dgra bgegs sha khrag 'di bzhes la :
mi mthun gnod pa thams cad zlog :
zla ba'i 'chi bdag bcu gnyis kyang :
yum ni gsod byed bcu gnyis 'khyud :
dgra bgegs sha khrag 'di bzhes la :
mi mthun gnod pa thams cad zlog :
zhag gi gshin rje so gnyis kyang :
dgra bgegs sha khrag 'di bzhes la :
mi mthun gnod pa thams cad zlog :
dregs pa sde bzhi yab yum yang :
dgra bgegs sha khrag 'di bzhes la :
mi mthun gnod pa thams cad zlog :
gshin rje bdun brgya nyi shu rnams :
dgra bgegs sha khrag 'di bzhes la :
mi mthun gnod pa thams cad zlog :
b+h+yo b+h+yo :
nam mkha' lha yi byad byed zlog :
sa gzhi klu yi byad byed zlog :
bar snang lha srin byad byed zlog :
steng nas thog ltar 'phen pa zlog :
'og nas chu ltar khol ba zlog :
bar nas rlung ltar 'tshubs pa zlog :
snga dgra lag bdar byed pa zlog :
phyi dgra yid la bsam pa zlog :
da dgra thad du 'dzug pa zlog :
dpral ba'i gshed du 'khor ba zlog :
rgyal po'i bka' chad chos zor zlog :
'bangs kyi mi kha'i kha yog zlog :
lo kag zla kag zhag kag zlog :
lus la na tshas mnar ba\u0f8e
ngag la mnan gtad byas pa\u0f8e
yid la sdug bsngal 'byung ba\u0f8e
ltag nas ri nyil brag chad\u0f8e
thang nas shing gcig chag pa\u0f8e
log nas wa mo brgyal ba\u0f8e
spo nas 'ug pa rgod pa\u0f8e
ltas ngan brgyad cu rtsa bzhi\u0f8e
ye 'drog sum brgya drug cu\u0f8e
glo bur dgu bcu rtsa gcig\u0f8e
nad rigs bzhi brgya rtsa bzhi zlog :
bgegs rigs stong phrag brgyad cu zlog :
phyi yi ltas ngan phyi ru zlog :
nang gi ltas ngan phyi ru zlog :
bar gyi ltas ngan rdul du rlogs :
b+h+yo b+h+yo sdang ba'i dgra la b+h+yo :
b+h+yo b+h+yo gnod pa'i bgegs la b+h+yo :
b+h+yo b+h+yo za ba'i 'dre la b+h+yo :
b+h+yo b+h+yo phung ba'i sri la b+h+yo :
b+h+yo zlog bsgyur ba'i phrin las mdzod :
thal mo brdab cing sngags 'di bzla :
oM ya mAn+ta ka hU~M phaT:
e ka du na zlog :
ma hA du na zlog :
sarba du na zlog :
tsa dur snying la zlog :
rA tsa du na zlog :
nA ga du na zlog :
shig shig duM duM:
tshal pa tshal pa :
e sa b+h+yo zlog dgra bgegs mA ra ya phaT:
sdigs mdzub kyi rtse nas 'khor lo spros pha rol pa'i byad stems zlog par bsam :
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan b+h+yo :
tiM yaka rak+sha b+h+yo :
dgra bgegs byad ma lha srung dang bcas pa mA ra ya ya ma rA dza kI la ya b+h+yo :
de lta bus chag chen thams cad bzlog par 'gyur ro :
sa ma ya rgya rgya rgya :[ \u0f88\u0f88\u0f88 \u0f01\u0f83]:
gshin rje tshe bdag nag po las :
shog dril bcu pa bzhugs so :[ \u0f01\u0f83]:[ \u0f88\u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
stobs chen gyi mchod rten bzhengs pa'i tshe :
'khor lo bca' ba ni :
mun pa'i dmag bsdu ni dug shog la mthing nag gru gsum yaHgsum gyis mtshan pa :
nang gi 'khor lo rtsibs bzhi la gshin rje'i grong khyer gyi sngags bkod :
zla gam la dmod pa :
phyi yi 'khor lo rtsibs bzhi la klu bdud kyi sngags :
rtsibs bar la dmod pa :
de'i phyir me rlung sbar :[ \u0f80]atsha :
gtad zlog nag po'i 'khor lo ni :
dbus mthing nag gru gsum gyi nang sdig pa gsum gyis mtshan pa la sngags kyis nus ldan du byas pa'i dbus kyi r+n+ri la za ba :
zla gam la pha rol po'i chos skyong :
'khor lo rtsibs bzhi la 'chi bdag gi sngags :
phyi yi rtsibs bzhi'i rtsibs rtse nang bstan gtad zlog gi sngags :
phyi ru pha rol po'i chos skyong gi gzugs bri :[ \u0f80]atsha :
sbrul nag rdo rje cod pan gyi 'khor lo ni :
dbus mthing nag gru gsum ral gri gsum la ya yis mtshan pa :
zla gam gsum la dmod pa :
'khor lo rtsibs bzhi la klu bdud kyi sngags :
phyi rtsibs bzhi la sbrul nag bzhi la rtsa gcod kyi sngags :
rtsibs rtse rnams su byad ma ming srog dang bcas pa bskyon :
klu rigs bzhis bcings la phyi rol du sbrul nag gnyis kyis g.yas g.yon du bskor ba bri :[ \u0f80]atsha :
sde brgyad tsit+ta dkrugs pa'i 'khor lo ni :
dbus e la sdig pa gsum :
rwa la rtsa gcod kyi sngags :
zla gam du pha rol po'i lha srung :
nang gi 'khor lo rtsibs bzhi la sde brgyad pho yi tsit+ta dkrugs pa'i sngags :
phyi nas rtsibs bzhi'i rtsibs rtse nang du bstan pa la sde brgyad mo yi tsit+ta dkrugs pa'i sngags :
de gnyis bar du gang la bya ba'i gzugs dang ming yig nr-i rnams bskyon :
lte ba'i mu khyud la 'chi bdag :
phyi yi mu khyud dmod pa phyi rol gnod sbyin mo'i gzugs bri :[ \u0f80]atsha :
mchog phag gi 'khor lo ni :
mchog gi lte bar e :
rtsibs bzhi la byas pa bshigs pa'i sngags :
mu khyud la dmod pa :
phyi la rus sbal gzugs bris sam bca':
phag mo'i lte ba e :
rtsibs bzhi nang bstan la byas pa bshigs pa'i sngags :
mu khyud la dmod pa :
phyi rol phag gi gzugs bris sam bca':[ \u0f80]atsha :
gnam lcags so brdar gyi 'khor lo ni :
pho yi lte bar e :
ral gri gsum la tshe bdud srog gcod dbugs len gyi sngags bkod :
mu khyud la so brdar gyi sngags bkod :
'khor lo rtsibs bzhi la pho sngags :
mu khyud la dmod pa :
de'i phyi rol rus sbal ri rab mtshon cha can gyis mtshan pa bri :
mo yi lte bar e yi nang gang la byed pa'i ming gzugs sdig pas nr-i za ba sdig pa la srog gcod kyi 'bru drug nr-i yi phyi nas rtsa gcod kyi 'bru gsum mu khyud la rnam shes dbang sdud kyi sngags :
de'i phyir rtsibs nang bstan la mo sngags :
mu khyud la dmod pa :
de'i phyi rol phag gi gzugs yan lag e yis mtshan pa bri :[ \u0f80]atsha :
zhe sdang khros pa'i gzhu bcag pa ni :
lte bar e mthing nag ya yis mtshan pa lcags sdig bzhi phyir bsgrad pa rnams la :
tshe 'chi srog gsum ya ma rA dza :
e mthing nag gi dbus su drag po'i sngags 'bru brgyad pas bskor :
rtsibs kyi rtsa ba'i mu khyud sbrel sngags :
rtsibs bzhi phyir bsgrad pa la gshin rje'i grong khyer :
mu khyud la dmod pa :
phyi ru 'chi bdag khram shing dang zhags pa thogs pa bri :[ \u0f80]atsha :
'di yi bsgrigs phyogs ma shes na rang la ldog pas gab pa rnams la shin tu go bsdur bla ma'i zhal nas blang ngo :
sa ma ya rgya rgya rgya :[ \u0f88\u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril bcu gcig pa bzhugs :[ \u0f01\u0f83]:[ \u0f88\u0f88\u0f88 ]'jam dpal gshin rje'i gshed la phyag 'tshal lo :
stobs chen mchod rten bca' ba ni :
sdig pa gzan rub 'dra ba'i sar :
lho phyogs dang gzhan phyogs su gzhol ba zhig tu :
phyag rgya zil gnon gyi bskyed rim bsgom :
sa 'dom gang brus :
sAts+tsha nag po lo grangs mnan :
de'i steng du dgra bgegs la gtad chas bya :
de'i steng du mchod rten bang rim dgu pa bzhengs :
de'i gting du rgya mtsho'i gting du mun pa'i dmag bsdu ba'i 'khor lo :
ri rab kyi sked par gtad zlog nag po'i 'khor lo :
sa yi ga'u phyed zhig phyed ma zhig pa'i nang du bcug la bzhag :
de'i steng du mdze thod kyi nang du tsit+ta dkrugs pa'i 'khor lo steng 'og byas pa'i bar du chu mig gnyan po'i sa la sbal pa dang :
phag gi gzugs byas pa'i ga'u lto sbyar gyi bar du mchog phag gi 'khor lo pho mo go ma ldog par bzhag :
de'i bar du gnam lcags so brdar gyi 'khor lo mo 'og :
pho steng :
bar du gnad gzir gyi ling+ga bltebs te nr-i mig gri lcags kyi phur pa sor gang ba dug khrag gis sbags pas 'dzer :
'og gzhi'i gtad kyi ling ga'i snying nas drangs pa'i thun thag 'khor lo rnams kyi lte ba nas yar drangs pa'i thod pa'i ag rtse nas thon par bya :
de nas mtho gang gi sar dug shing sgrom pa rgyus chen gyis bsdams pas zhe sdang khros pa'i gzhu bcag pa brgyad :
lte ba nas thun thag yar drangs pa ri rab kyi rtse la phur par btags te bzhag :
thod pa'i 'og tu sbrul nag rdo rje cod pan :
steng nas mtshon cha'i 'khor los bkab :
ri rab nag po'i steng :
sa'i khar :
rus sbal :
chu glang gis btegs pa'i khri'i nang du gshin rje'i rgyud ltar lcags thag sum sgril :
zlog pa'i 'khor lo :
sbrul gyis btegs pa'i bang rim rnams la gtor zlog ltar lha rnams bkod :
nang du stong srog 'og ma :
chos skyong dang :
sde brgyad kyi srog sngags :
bum gdan 'khor lo pad+ma la :
gnod sbyin pho dgu :
mo dgu :
mchod rten gyi srog shing la srung ba'i 'khor lo chen mo btags :
byang chub rgyan 'bum :
chos kyi sprin gyi gzungs :
gshin rje tshe bdag :
yum gsum :
gyad gnon brgyad :
bre yi nang du 'jam dpal zhi ba :
gtsug tor dri med :
gtsug tor dkar nag :
chos 'khor nang du bla ma brgyud pa'i mtshan sngags :
khyung la rdo rje mchu :
nyi zla'i nang du gtsug tor rnam rgyal dang :
rin po che tog :
bang rim bzhi ni :
seng ge :
glang chen :
stag :
dom rnams kyis rim bzhin btegs pa :
chos 'khor ni 'brug :
gdugs ni chu srin gyis btegs :
mchod rten la rab gnas ni sgyu 'phrul gyi mchod rten skabs ltar bya :
khyad par bang rim bum par lha bkod ltar bskyed rim gsal btab :
'od zer gur khang bcu gsum bsgom :
de bzhin gshegs pa rnams kyi thugs kyi mchod rten sngon po shar phyogs nas spyan drangs la mchod rten la bstim :
mchod rten kyang de'i rnam par gyur pa la mchod bstod bya :
khrus dang na bza' 'bul zhing phyag bskor bya :
slar yang lho phyogs nas yon tan gyi mchod rten ser po :
nub phyogs nas gsung gi mchod rten dmar po :
byang phyogs nas phrin las kyi mchod rten ljang gu :
dbus phyogs nas sku'i mchod rten dkar po rnams rigs 'gres shes par bya :[ \u0f80]atsha :
mchod rten nag po srog shing gri mda':
sa 'og tu mnan pa'i steng nas bro brdung bya :
rdzas dang dmigs rim sngags rnams gab pa dang :
yang gab las shes :[ \u0f80]atsha :
mchod rten phyi'i dbang bskur ba ni :
hU~M:
dus gsum rgyal ba thams cad kyi :
mi shigs thugs kyi mchod rten ni :
phyag rgya zil gnon sku yi dbyings :
srung ba pu ri'i dbang bskur ro :
oM d+harma d+hA tu ka ni ka rak+Sha :
a b+hi Shiny+tsa hU~M:
nang gi mchod rten gyi bskyed rim 'bogs pa ni :
hU~M:
rang byung lus la mchod rten lhun gyis grub :
rkang pa ru sbal chu glang btegs pa yi :
brla dang dpyi mig khri dang mtshan ma e :
rgyu ma sbrul khri don snod mchin khri rnams :
sprul pa'i gshed chen sgal tshigs srog shing ste :
byang khog shel gyi bum pa zlum po'i nang :
glo ba gyad gnon sprul pa'i lha brgyad bzhugs :
srog rtsa mi shigs rdo rje 'od lnga 'bar :
snying ni nyi zla'i ga'u snying khrag ni :
bcom ldan 'jam dpal phyag rgya zil gnon sku :
mgo bo bre la dung khang chos 'khor dang :
mgo lpags char khebs ral pa khyung gi tog :
rna ba lag pa dar dpyang cod pan mdzes :
ba spu srung ba'i 'khor lo bcu gsum 'bar :
rang bzhin lhun grub srung ba'i 'khor lor rdzogs :
gsang ba'i mchod rten ngo sprad pa ni :
hU~M:
rang bzhin chos kyi dbyings nyid las :
ma bcos stong par mchod rten shar :
ye nas gzhom gzhig yongs su bral :
ka dag 'di ni srung ba'i mchog :
bsgom dang bsgrub bya gang yang med :
chos nyid klong du lta ba'i rgyal :
phyag rgya zil gnon thugs kyi dbyings :
rang byung ye shes ngo mtshar che :
zang thal nam mkha'i dkyil dang 'dra :
spang blang blo yi gzeb las grol :
zhes ngo sprad :
sa ma ya :
rgya :rgya :rgya :
'di lta bus ngan sngags bzlog :
dgra 'chi :
longs spyod rgyas :
tshe ring :
bkra shis :
'khor mang :
mthu che :
nus pa'i rtsal 'don cing log rdugs 'byams gsum mi 'byung :
bstan pa tshugs par 'gyur bas shin tu zab :
sa ma ya :
rgya :rgya :rgya :[ \u0f01\u0f83]:
gshin rje tshe bdag nag po las :
shog dril bcu gnyis pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje tshe bdag nag po la phyag 'tshal lo :
srung ba'i gdams pa ni :
rgya shog dkar po la dri bzang rgya snag bsres pas 'jam dpal gshin rje'i sku tshul bzhin du bris :
dpral bar 'khor lo rtsibs bzhi pa mu khyud dang ldan pa'i nang du oM la bsnyen sngags stod smad 'khor lo la bkod :
mu khyud la kA li dang rten 'brel snying po :
oM gyi khog par nr-i oM gyi mtha' ru bsnyen sngags kyi sham bur ming rus kyi mthar rnal 'byor sgrub pa po'i lus bsrung bar gyur cig :
ces bri :
mgrin par pad+ma'i lte bar AHla srung sngags kyis bskor ba'i mthar A li rten 'brel snying po :
AHyi khog par nr-i :
sham bur rnal 'byor sgrub pa po'i ngag bsrung bar gyur cig :
thugs kar mchod rten gyi lte bar rdo rje hU~M:
khog par aHnr-iHhU~M mthar thugs sngags kyi sham bur rnal 'byor pa'i yid dang ting nge 'dzin bsrung bar gyur cig :
lte ba la rin chen cha brgyad dbus su trAM la a+yai ring sku gsung thugs sngags mthar skong rdzas dang longs spyod srungs shig :
mu khyud la rten 'brel snying po :
gsang bar rgya gram gyi lte bar hAHyig gi khog par nr-i :
a+yai ring gi mthar mdzad pa dang phrin las la bar du gcod pa srungs shig :
mtha' yi mu khyud la rten 'brel snying po :
sku yi phyir 'khor lo rtsibs bcu gcig la gtsug tor 'khor los sgyur ba dang :
khro bcu'i sngags rnams bri :
mthar me ri bri :
lte ba rnams ma nyams par blteb rab gnas legs par byas la mgul du btags na :
nam mkha' ltar gzhan gyis gzhom du med do sa ma ya \u0f80atsha :[ \u0f88\u0f88\u0f88\u0f88 \u0f01\u0f83]:
'jam dpal tshe bdag nag po las :
shog dril bcu gsum pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
zlog pa'i man ngag ni :
dug shog la 'khor lo rtsibs bcu gnyis bya zhing :
lte bar bsnyen sngags 'og ma la zlog sham :
rtsibs la ya me dau ru :
mu khyud la a+yai ring :
de'i phyir dmod pa :
me ri mtshon cha rnams bri :
btsan dug dang dug khrag byugs :[ \u0f80]atsha :
srung ba'i 'khor lo chung ba ni :
'khor lo rtsibs brgyad lte ba la bsnyen sngags :
mthar bdag sgrub pa po'i lus ngag yid gsum mdzad pa phrin las longs spyod la bar du gcod pa srungs shig rak+Sha :
'khor lo rtsibs brgyad la a+yai ring bkod :
mu khyud la spel tshig rgyas pa rten 'brel snying po rdor rwa me ri rnams bri :[ \u0f80]atsha :
bsad 'khor bsdus pa ni 'khor lo rtsibs bzhi rtsibs nang bstan rtsibs steng rnams su :
ya me dau ru sogs :
rtsibs rtse bzhi la :
e dun ka yaM:
lte ba la byad ma'i ling ga mtshon chas gzer btab pa snying gar nr-i yig la e hur thuM dzaHbzhis bkag pa :
ming gi mthar A we sha ya A we sha ya dgra bgegs rtsa khrag snying la raM shag ya :
srog la bring shag ya :
zhes bri :
phyi yi mu khyud la dmod pa gang shes bri :[ \u0f80]atsha :
sa ma ya rgya rgya rgya :[ \u0f01\u0f83]:
gshin rje tshe bdag nag po las :
shog dril bcu bzhi pa bzhugs :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
bsad pa'i gzer kha ni :
nyer dgu'i nyi myur la kha lhor phyogs pa'i shan pa dpung dmar dang bdud lag skya sogs byas :
zhing lpags sam dug shog gshin thang du bsam :
smyu gu 'chi bdag tu bsam :
dgra yi ling ga skye mched dod par bri :
snying la bkag pa'i 'bru bzhi srog rtsa gcod pa'i sngags rnams kyis bskor :
rkang pa'i bar nas sdig pa nag po rwa bsgrad pa'i gnyer ma la ya ma dau ru mgo bo la e myag sogs :
mchu la e dun ka yaM sham bu can dgra bgegs kyi rtsa chen bzhi la 'jibs pa :
spyi bo nas ru sbal dmar nag srog gcod kyi sngags kyis mtshan pas spyi bo'i rtsa la 'jibs pa :
sbrul dmar gnyis kyis mtha' nas bskor ba'i g.yas g.yon nas mar byung mgrin pa'i rtsa la 'jibs :
sbrul sngon pos mtha' nas bskor bas rkang pa'i rtsa la 'jibs :
grang ba skyed pa la rgya skag :
tsha ba skyed pa la lan tshwas byug :
ras nag gis thum la bzhag :
bum pa la rgyun 'bab kyi chu la :
e ho shud+d+he shud+d+he :
yaM ho shud+d+he shud+d+he :
raM ho shud+d+he shud+d+he :
baM ho shud+d+he shud+d+he :
laM ho shud+d+he shud+d+he :
e yaM raM baM laM shud+d+he shud+d+he a a a swA hA:
brgya rtsa bzlas la bsgrub :
ling ga me long du phyar la khrus byas dri ma thams cad dang bral bar bsam :
mdun du sangs rgyas spyan mas sa yi nang du sbyangs par bsam :
laM laM laM:
gad chad kyi sa yis brab :
chu mig long ro'i chu yis bran cing :
baM baM baM:
rabs chad me'am skyer pa'i me la g.yug cing :
raM raM raM:
rma bya dang ku sha 'jag ma'i rlung g.yab kyis g.yab cing :
yaM yaM yaM:
nyi zer med pa'i nam mkha' la g.yug cing :
e e e :
khaM khaM khaM:
chos nyid dag pa'i sngags lan bdun bzlas la rang gi kha rlangs dang dri ma dag par bsam :
ra lpags kyis btums la gseng med par dril :
rkang pa g.yas la lan gsum bskor de bzhin du rang 'thag gi mig khyi yi sbo rnams su gab sngags bzla zhing bskor :
kha phyes la lcags kyi hom du bcug la bkug gzhug ci mang bya :
me long ngos la khrus byas dgra bo'i tshe bsod bkrus par bsams la rang gis btung bas tshe bsod rgyas :
gnas khang dang zhing la gtor bas phung sel zhi bar 'gyur :
spyang ki khyi'i brun la cha gu gul nag po rnams bdug la lha dbye :
hom khung du bcug la bsad pa'i 'khrul 'khor bya ba yin :[ \u0f80]atsha :[ \u0f88\u0f88 \u0f01\u0f83]:
'jam dpal tshe bdag nag po las :
shog dril bco lnga pa bzhugs :[ \u0f01\u0f83]:[ \u0f88\u0f88\u0f88 ]bcom ldan 'das 'jam dpal gshin rje'i gshed la phyag 'tshal lo :
tshe 'gugs pa ni dkyil 'khor gyi dbus su tshe 'brang dang tshe chang bsham :
bdag dang mdun gyi lha tshogs rnams kyi thugs ka nas 'od zer dmar po 'phros phyogs skyong sde brgyad rnams kyis bdag gi bla tshe brkus pa thams cad rang dbang med par 'phrog ste /
kho rang rnams kyi tshe bsod gzi brjid thams cad bsdus te thig le dmar po'i rang bzhin chi li li byung ste rang gi snying gar thim pas gzi brjid dang ldan rdo rje'i tshe srog thob par bsam ste :
mda' dar g.yab cing :
hU~M:
bcom ldan rdo rje tshe yi bdag :
phyag rgya zil gnon lha tshogs rnams :
thugs dam bskul lo phrin las mdzod :
bdag cag dpon slob 'khor bcas kyi :
bla tshe srog dbugs thams cad kun :
'byung po rnams kyis brkus ta re :
de tshe khyed rnams rtsal ma zhan :
sprul pa'i pho nya du ma yis :
'byung po de rnams tshar bcad de :
kho yi bla tshe dang bcas pa :
bkug nas bdag gi lus la thim :
rdo rje'i tshe srog thob par mdzod :
yang gsang thugs kyi tshe mchog stsol :
oM a kro te ka ya mAn+ta ka hU~M phaT:
A yur+dz+nyA na tshe b+h+rU~M:
ces bskul zhing dbang blang :
'di ni shin tu zab pa'i gnad dam pa'o :
sa ma ya :
rgya rgya rgya :[ \u0f88\u0f88\u0f88 \u0f01\u0f83]:
gshin rje tshe bdag nag po las :
shog dril bcu drug pa bzhugs :[ \u0f01\u0f83]:[ \u0f88\u0f88\u0f88 ]'jam dpal gshin rje'i gshed la phyag 'tshal lo :
las kyi mtha' sdud gtor zor dgra phyogs su 'phen pa'i sngon du zor sgo dbye ba ni :
gser skyems sngon du 'gro bas :
hU~M:
'jam dpal gshin rje'i bka' nyan pa :
dregs pa sde bzhi 'khor dang bcas :
de ring rnal 'byor las brtsam na :
sgo rnams phyes la 'phrang sol cig :
phyogs skyong bcu dang rgyal chen bzhi :
gtsang ris dpal mgon bdun cu rnams :
bka' dang dam las ma 'da' bar :
ru nga phrag dog ma mdzad cig :
zhabs skum sku zur dbu khug la :
bdag gis dmar chen gtor zor 'phen :
gdong du su yang ma 'dug cig :
chad mdo bya zhing ye shes pa rang la bstim :
dam tshig pa rnams gshin rje'i dmag tshogs dpag tu med pa las la rngams par bsam zhing gtor ma rnams phyir spags shing rak+tas bran la :
drag por bskul ba ni :
e ya :
drag po e yi klong dkyil nas :
yab gcig 'jam dpal tshe bdag nag :
sbyor sgrol dbyings kyi yum chen gsum :
sprul pa'i khyung chen gsang bdag dang :
ya ma rA dza rus sbal nag :
shel gyi bya khyung lha yi gshed :
srin po klu dang gnod sbyin gshed :
pho brang gling dgu'i dmag tshogs rnams :
ma g.yel drag po'i las la bskul :
do nub dgra bo bsgral bar mdzod :
khyod kyi mdun gyi pho nya ba :
tshe bdag nag po dbu dgu pa :
ma g.yel drag po'i las la bskul :
do nub dgra bo bsgral bar mdzod :
khyod kyi g.yas kyi pho nya ba :
srog bdag bya rog mgo bcu pa :
ma g.yel drag po'i las la bskul :
do nub dgra bo bsgral bar mdzod :
khyod kyi g.yon gyi pho nya ba :
'chi bdag nag po chu srin dbu :
ma g.yel drag po'i las la bskul :
do nub dgra bo bsgral bar mdzod :
dzaHya :
srin po ya ma rA dza dang :
gshin rje myos byed 'bar ba dang :
srog bdag Ar+ya me ru dang :
bdud po ral pa tshar dgu dang :
de yi yum chen bzhi po sogs :
gshed chen sde bzhi'i dmag tshogs rnams :
ma g.yel drag po'i las la bskul :
do nub dgra bo bsgral bar mdzod :
dzaHya :
shar phyogs dung gi gzhal yas nas :
dung gi mon pa seng ge'i dbu :
lho phyogs lcags kyi gzhal yas nas :
lcags kyi mon pa stag gi mgo :
nub phyogs bswe yi gzhal yas nas :
bswe yi mon pa dom gyi mgo :
byang phyogs gser gyi gzhal yas nas :
gser gyi mon pa khyung gi mgo :
yum ni mon mo mched bzhi ste :
mon pa sde bzhi'i dmag tshogs rnams :
ma g.yel drag po'i las la bskul :
do nub dgra bo bsgral bar mdzod :
dzaHya :
he le khyab pa shar gyi bdud :
nag po 'dzum med lho yi bdud :
so brdar 'khrigs pa nub kyi bdud :
ral pa spyi bcings byang gi bdud :
yum ni bdud mo mched bzhi ste :
bdud po sde bzhi'i dmag tshogs rnams :
ma g.yel drag po'i las la bskul :
do nub dgra bo bsgral bar mdzod :
dzaHya :
gru chad thod mkhar bcu gnyis nas :
zla ba'i 'chi bdag bcu gnyis rnams :
yum dang sprul pa 'khor dang bcas :
zla ba'i 'chi bdag dmag tshogs rnams :
ma g.yel drag po'i las la bskul :
do nub dgra bo bsgral bar mdzod :
dzaHya :
'obs chen lcags mkhar so gnyis nas :
zhag gi 'chi bdag pho mo rnams :
ma g.yel drag po'i las la bskul :
do nub dgra bo bsgral bar mdzod :
des nang 'khor lo'i lha gral rdzogs nas :
dregs pa bzhi bskul ba ni :
dzaHya :
shar gyi lcags mkhar nang shed nas :
pho nya dkar po snying 'byin ni :
yum ni ro langs nag mo ste :
ma g.yel drag po'i las la bskul :
do nub dgra bo bsgral bar mdzod :
dzaHya :
lho phyogs lcags mkhar nang shed nas :
pho nya ma hA kA la ni :
yum ni ro langs nag mor bcas :
ma g.yel drag po'i las la bskul :
do nub dgra bo bsgral bar mdzod :
dzaHya :
nub phyogs lcags mkhar nang shed nas :
pho nya yab rje nag po ni :
yum ni ro langs nag mor bcas :
ma g.yel drag po'i las la bskul :
do nub dgra bo bsgral bar mdzod :
dzaHya :
byang phyogs lcags mkhar nang shed nas :
pho nya sku mchog dmar po ni :
yum ni ro langs nag mor bcas :
ma g.yel drag po'i las la bskul :
do nub dgra bo bsgral bar mdzod :
skabs 'dir las gshin bskul :
'khor gyi ma gshin las la bskul pa ni :
dzaHya :
'khor gyi ma gshin dregs pa'i tshogs :
gshin rje bdun brgya nyi shu rnams :
lag na 'khor lo lcags kyu thogs :
lcags kyu nag pos dgra bo zungs :
'khor lo 'bar bas dgra snying gtor :
ma mo nag mo thams cad ni :
lag na khram shing nad rkyal thogs :
bdag la sdang ba'i dgra bo rnams :
khram la thob la nad kyis sod :
ma gshin dregs pa'i lha tshogs rnams :
drag po'i las la bskul ba'i tshe :
gang la bya ba de la rgyug :
la la nyi ma'i zer la rgyug :
la la zla ba'i mdangs la rgyug :
la la mun pa'i smag la rgyug :
la la chu bo'i gzhung nas rgyug :
la la ri bo'i rtse nas rgyug :
la la bzhi mdo'i lam nas rgyug :
la la grib so'i rta la zhon :
la la nyi ma'i zer la zhon :
la la zla ba'i mdangs la zhon :
la la sprin dang glog la zhon :
la la rlung nag 'tshubs mar zhon :
la la drel rta rkang gsum zhon :
la la skya rengs zer la zhon :
la la chu glang nag po zhon :
la la chu srin sbrul la zhon :
la la ru sbal nag po zhon :
la la stag dang seng ge zhon :
la la dom dang dred mong zhon :
la la khyung dang 'brug la zhon :
la la bong bu gwa dmar zhon :
la la bya mo nag mo zhon :
la las lcags kyu nad rkyal thogs :
la las khram shing zhags pa thogs :
la las 'khor lo thun khrag thogs :
la la khrag gzer nad kyi bdag :
la la gzer nad hur thums bdag :
la la gri thabs smyo 'bog bdag :
khyed rnams thugs dam ma g.yel cig :
dpal chen 'jam dpal gshin rje yi :
bka' dang dam las ma 'da' bar :
ma gshin pho nya'i dmag tshogs rnams :
dgra dang bgegs la da rgyug cig :
bcol pa'i phrin las 'grub par mdzod :
phyag rgya zil gnon gyi bskyed rim dang ldan pas 'phang ba'i sar phyin te :
gser skyems gzu dpang bya zhing dmigs pa'i 'ben bzung :
e ya :
ma yo ma bcos gzu dang dpang :
dus gsum bde gshegs rgyal ba rnams :
bdag gi gzu dang dpang po mdzod :
'jam dpal gshin rje'i lha tshogs rnams :
bdag gi mgon dang rgyab rten mdzod :
de ring drag po'i gtor zor 'phen :
thun zor yungs kar rbab tu bsgril :
lha srin rnams la zor mi 'phen :
lha srin rnams kyang sku zur cig :
zor 'phen sdang ba'i dgra la 'phen :
dgra bgegs thal ba rdul du rlogs :
dzaHya :
pho nya rnams kyi dus la bab :
mthu dang nus pa'i rtsal ma chung :
gdug pa'i kong zor nag po 'dis :
dgra bgegs phung thal rlung gis gtor :
mi kha me 'bar rwa zor 'dis :
dgra bgegs snyan grags bsreg par gyis :
dug zor nag po rlung ltar 'tshubs :
dgra bgegs mthu dang rdzu 'phrul rlogs :
khrag zor dmar po rba klong 'khyil :
dgra bgegs lha srung rnams dang phrol :
mda' zor nag po thog ltar 'beb :
dgra bgegs tshe yi 'du byed gtor :
rdo zor nag po rbab ltar nyil :
dgra bgegs yul khams phyags mas thobs :
gtor zor dmar po sha ra ra :
dgra bgegs yul du nad yams thongs :
bdun rgyud rtsad nas brlag pa dang :
rdul phran tsam yang med par mdzod :
drag sngags bzla zhing zor rnams bsgril :
hU~M:
drag po zor gyi dpung tshogs rnams :
sdang dgra thal bar brlag par mdzod :
lcags sam drag po'i snod nang du :
'bru nag lnga la ngar phye byas :
drag po'i bshos bu zur gsum bshams :
dbus su tshe bdag zhal bkod de :
mar me yungs kar rtsang gis brgyan :
dug dang nad dang khrag gis bran :
gnam lcags thog tu byin gyis brlabs :
ri rab tsam gyi dpal gyi zor :
stong gsum gang ba'i dmag gi tshogs :
'phang ba gshin rje nyid kyis 'phang :
sdigs pa dam nyams dgra la bsdigs :
dgra dpung thal ba'i rdul du rlogs :
bdud kyi ru dar da snyol la :
bstan pa'i rgyal mtshan bsgreng bar mdzod :
dpal gyi gtor chen dgra phyogs su 'phang :
sdigs mdzub kyi rtse las 'khor lo dgu rim 'phros pas rjes bcad par bsam :
phyi mig mi blta bar sgrub khang du log :
brtan skyong :
tshe 'gugs :
rta bro sogs phrin las rjes bsdu gzhung bzhin bya'o :
sa ma ya :
rgya :rgya :rgya :[ \u0f88\u0f88 \u0f01\u0f83]:
gshin rje tshe bdag nag po las :
shog dril bcu bdun pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje tshe bdag nag po la phyag 'tshal lo :
srung ba'i dus su rang nyid tshe bdag gi bskyed rim dang ldan pas :
thugs ka'i 'od zer gyis bgegs bskrad tshur 'dus pa las :
rang gi phyir shel gyi rdo rje lte ba nyi zla'i ga'u kha sbyor de'i phyir sna tshogs rdo rje'i tshwa tshwa 'phro ba :
bdag nyid phyag rgya zil gnon yab yum sbyor ba'i 'od zer phyogs kun tu spros rgyal ba thams cad mchod :
rjes chags kyi 'od zer sbyor mtshams nas tshur byung 'dus pa las byang chen gyi mchod rten 'od lnga 'bar ba rgyal ba thams cad kyi bde stong gi ye shes las grub pa :
gzhom gzhig dang bral ba :
slar bdag gi thugs ka nas 'od zer 'phros pas gser gyi ga'u kha sbyor :
de'i phyi rol rdo rje 'khor lo rin po che pad+ma rgya gram ral gri rlung me chu gser gyi rgya gram A li kA li nam mkha'i sgra las dgra bo sod ces pa'i gur khang :
de rnams kyi bar du khro bo mthing dkar ser dmar ljang nag rnams kyis gtams pa :
rang gi thugs kar gser gyi 'khor lo rtsibs bzhi pa mu khyud can :
de'i steng du 'jam dpal zhi ba gser mdog ral gri po ti 'dzin pa zhal nang du gzigs pa dbus su mchod rten gyi bum nang pad nyi zla ba'i steng du rdo rje'i lte bar hU~M mthing nag gi nang bsrung bya rnams tshud pa :
phyi yi mchod rten gyi char khebs kyi steng du hU~M ka ra :
bre yi nang du gtsug tor 'khor los bsgyur ba gser mdog g.yas 'khor lo dang g.yon dril bu :
bum pa'i thad du phyogs mtshams brgyad du khro bo gzhan brgyad :
seng ge'i khri yi mdun du 'og gi khro bo thams cad kyang mthing nag dgra satwa dang lcags kyu 'dzin pa srung ba'i las mdzad par bsam :
dkyil 'khor dngos gzhi'i tshe mchod rten gyi ngo bo la rnam pa gzhal yas khang :
srung 'khor bcu gsum gyi ngo bo la rnam pa phyag mtshan lnga yi gur khang :
bdag gi thugs ka nas 'od zer 'phros pas rang dang bsrung bya'i bla tshe gdon bgegs kyis phrogs brkus pa rnams :
gdon bgegs kyi lag nas 'phrog ste bdag gi thugs kar so sor thim par bsam pa ni srung ba'o :[ \u0f80]atsha :
bsad pa ni bdag gi thugs ka nas 'od zer dpag tu med pa 'phros 'khor gyi las gshin rnams la phog :
de rnams thugs dam gnad nas bskul te :
sprul pa rnams phyogs bcur rgyug cing dgra bgegs lha dang bcas pa lcags kyu can gyis snying nas bzung :
zhags pa can gyis rke nas bcings :
lcags sgrog can gyis yan lag bsdams :
dril bu can gyis myos par byas nas rang dbang med par bkug ste ling+ga la bstims pas dgra bo dngos su bsam :
dgra bo skyob byed kyi lha rnams nye bar 'khod pa la :
bdag gi thugs ka nas 'od zer 'phros thun rdzas la phog thun rdzas smyo khrag gi rang bzhin dgra bo'i steng du phab pas dgra bo smyos te smyo khrag rnams kho rang gi lha srung la btab pas :
lha srung rnams gzhan du bros par bsam :
'od zer kho yi snying ga la phog :
dbang dang dam tshig tshe dang bsod nams thams cad slar 'dus te bdag la thim par bsam :
kho yi srung ba'i 'khor lo'i ngo bo 'od sngon po sgo re ba de la :
bdag gi thugs ka nas 'od zer rdo rje'i mdel gyi dbyibs can 'phros pas srung ba'i gur de la phog pas khrol gyis zhig par bsam :
slar yang bdag gi 'od zer sprul pa gsum la phog pas sprul pa gsum gyi thugs ka nas :
bswe lcags dung gi sdig pa gsum 'phros pas :
las byed pa zhal du shes :[ \u0f80]atsha :
zlog pa ni :
thugs kar 'khor lo rtsibs bzhi la 'jam dpal dmar nag zhal phyir gzigs pa ral gri dang 'khor lo 'dzin pa :
zlog sngags 'brug ltar sgrog pa :
rang gi phyag tha ma gnyis nyi ma dang zla bar gsal ba'i bar du dgra bgegs rnams sgo nga brag la brgyabs pa bzhin du myag myag med par bsam :
slar yang sdigs mdzub rtse las 'khor lo las 'khor lo grangs med pa 'phros ltas ngan chag che nyam nga dgra bgegs thams cad bsad cing gtubs :
bros pa thams cad bdas shing stobs chen tshur log pa rnams kyang bsad cing :
nam mkha'i mthar thug pa'i bar du 'khor zhing song bar bsam :
gzhan yang man ngag zhal las shes :[ \u0f80]atsha :[ \u0f88\u0f88 \u0f01\u0f83]:
gshin rje tshe bdag nag po las :
shog dril bco brgyad pa bzhugs :[ \u0f01\u0f83]:[ \u0f88\u0f88\u0f88 ]'jam dpal tshe bdag nag po la phyag 'tshal lo :
dug khrag gi las sbyor nag po ni :
dug khrag nag po 'chi bdag gi skur bskyed te :
spyan drangs mchod bstod bya :
sku las sdig pa grangs med pa 'phros te dug khrag tu gyur par bsams la :
ma rul gyi bar du 'chi bdag gi sngags bzlas la :
rtags thon tshe 'chi bdag 'od du zhu bar bsam :[ \u0f80]atsha :
phung sa la 'chi bdag gi gzugs chu srin gdong can khram shing dang nad rkyal 'dzin pa :
zhal shin tu gdangs pa la 'chi bdag bskyed bstim bya :
mchod bstod bskul ba rnams bya :[ \u0f80]atsha :
dgra bgegs kyi gzugs brgya rtsa brgyad kyi snying khar zag rdzas ra'i tshil bsres pa'i mar me :
sdong bu ro ras sdong bu'i srog dug shing la ming rus bri :
de la bkug gzhug khug rtags ma byung gi bar bya :
'bod rbad bsad gsum gyi las la sbyor bar bya'o :[ \u0f80]atsha :
yang gtor zlog la 'jam dpal tshe bdag gi zhal phyung ste phrin las gzhung bzhin btang :
dug khrag la'ang lha tshogs 'khor bcas bskyed bstim gong bzhin bya'o :[ \u0f80]atsha :
'phang ba zor gyi dus su zhal gshin rje'i zhal nam mkha' gang ba hU~M sgra sgrog pa'i spyan dang shangs bug zhal rnams nas dug sprin glog 'brug thog ser me yi tshwa tshwa 'phros pas dgra bgegs brlag par bsam mo :[ \u0f80]atsha :
sa ma ya rgya rgya rgya :[ \u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril bcu dgu pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
phung ba'i sa la thab gru gsum nang dug khrag phyi ro sol gyis byug dug shing rnams gru gsum du brtsig :
dbus su 'khor lo nag po rtsibs brgyad bri :
me sbar zhing e las drag po'i thab khung gru gsum mtshan nyid thams cad rdzogs shing kha khyer la mtshon cha'i zer 'phro ba stong gsum dang mnyam pa'i nang du 'jam dpal gshin rje'i lha tshogs bskyed :
mchod bstod bya zhing 'jam dpal gshin rje'i lha tshogs zhal shin tu gdangs pa :
gzar bu gnyis mthing nag e gru gsum yangs shing rgya che bas dgra bgegs thams cad bsdus te :
dmar chil chil lha tshogs kyi zhal du lhag ma med par bstab par bsam zhing :
hU~M:
dgra bgegs gdug pa bdud kyi tshogs :
sde dpon 'khor dang bcas pa yi :
bla tshe srog dbugs kha rje dang :
dbang thang klung rta lha srung dang :
yul mi khyim mtshes rje dang 'bangs :
thams cad gcig tu bsdus nas ni :
'jam dpal gshin rje'i lha tshogs kyi :
zhal du bstab bo kha raM khA hi :
nam mkha' lha yi byad sna dang :
bar snang gnyan gyi byad sna dang :
sa gzhi klu yi byad sna dang :
ban bon rnams kyi mthu gtad rnams :
rbod gtong lha dang mthu mkhan bcas :
thams cad gcig tu bsdus nas ni :
'jam dpal gshin rje'i lha tshogs kyi :
zhal du bstab bo kha raM khA hi :
snga dgra lag gis brdar ba dang :
da dgra thad du btsugs pa dang :
phyi dgra yid la sems pa dang :
skyob srung byed pa'i ban bon bcas :
thams cad gcig tu bsdus nas ni :
'jam dpal gshin rje'i lha tshogs kyi :
zhal du bstab bo kha raM khA hi :
sdang ba'i dgra dang gnod pa'i bgegs :
za ba'i 'dre dang phung ba'i sri :
bdud dang 'dre ngan 'byung po dang :
sdong zla lha srin sde brgyad bcas :
thams cad gcig tu bsdus nas ni :
'jam dpal gshin rje'i lha tshogs kyi :
zhal du bstab bo kha raM khA hi :
rjes shul med par bzhes su gsol :
ming lhag tsam yang med par mdzod :
dgra bgegs byad ma lha srung dang bcas pa rtsa khrag snying la raM shag ya kha raM khA hi :
dz+wa la raM:[ \u0f80]atsha :
dgra bgegs kyi zag rdzas la byas pa'i nya bo brgya dang rtsa brgyad la 'gugs bstim bya :
'bod rbad bsad gsum gyis bsgral la bstab par bya'o :[ \u0f80]atsha :
sa ma ya rgya rgya rgya :[ \u0f88\u0f88\u0f88 \u0f01\u0f83]:
gshin rje tshe bdag nag po las :
shog dril nyi shu pa bzhugs :[ \u0f01\u0f83]:[ \u0f88\u0f88\u0f88\u0f88 ]'jam dpal gshin rje'i gshed la phyag 'tshal lo :
ling ga rnams gtad chas byas la g.yag ru g.yas pa'i nang du btsud :
kha phung res bcad :
ro skras bsdam :
gza' rgod drag po thebs pa'i dus su ri nag sum 'dus kyi bzhi mdor gser skyems dpang gzug :
rang nyid phyag rgya zil gnon du gsal ba'i phyag gi 'khor lo sa la brgyabs pas rgya mtsho sngo mer gyis song bar bsams la sa la dong gru gsum khru gang brus :
de nang 'chi bdag chu srin gyi gdong can 'jigs su rung ba ngar sgra dang bcas te :
nga yi za skal dgra bo gang na yod :
myur du gtod cig zer bar mos :
gtor ma la dgra bo bkug cing :
byin gyis brlab :
dzaHya :
'jam dpal gshin rje'i bka' nyan pa :
dam tshig can gyi 'chi bdag khyod :
mthu dang rdzu 'phrul bsam mi khyab :
bstan pa'i dgra bo gnyer gtad phyir :
dmar gyi gtor ma 'di 'bul gyis :
las la rngams bzhin dgyes bzhes la :
bcol pa'i phrin las 'grub par mdzod :
'chi bdag nag po 'khor dang bcas pas dgra bo'i sha khrag dmar gyi gtor ma stong gsum dang mnyam pa 'di bzhes shig :
de nas g.yag ru lan gsum bskor zhing :
hU~M:
dmyal khams brgyad kyi mar zhabs nas :
'chi bdag las kyi gshin rje ni :
chu srin gdong can 'jigs pa'i gzugs :
mun pa'i mdog can 'brug sgra can :
dam nyams bstan dgra sdig can 'di :
khyod kyi zas skal du gtad pas :
kha ru zo la khong du mid :
lto ba e yi nang du tshud :
zhe sdang sems kyis 'di non la :
bskal pa brgyar yang ma gtang zhig :
mthu rtsal nus pa ci 'dug blta :
las kyi 'bras bu mchis par mdzod :
dgra bgegs satwaM b+ha ya nan :
ces dong nang du bskyur bas 'chi bdag gi gre bar tshud :
kha brdab ste mnar med dmyal ba'i 'og gzhir song bas nam yang ldang ba'i skabs med par gyur par bsam :
sAts+tsha nag pos mnan :
gtor ma la dgra bgegs bkug cing byin gyis brlab :
ri rab kyi steng du las kyi tshe bdag spyan drangs par bsam :
hU~M:
las kyi tshe bdag nag po ni :
dbu dgu phyag ni bco brgyad de :
sdig pa nag po'i khri la bzhugs :
ri rab nag por rten bcas pa'i :
tshe bdag bye ba sa yas bskor :
dmar gyi gtor ma 'di bzhes la :
'jam dpal gshin rje'i bka' bzhin du :
ri rab nag por rten chos la :
dgra bo nam yang ma gtang zhig :
ces brjod la tshe bdag nag po zhabs dmyal khams na bsgrad cing dbu srid pa'i rtse mor bslebs pa zhig bsgom :
ri gsum rus sbal rngams pa mi zan dang :
chu rnams dug sbrul sngo dmar du bsams la phyi mig mi blta bar log go :[ \u0f88\u0f88\u0f88\u0f88\u0f88 \u0f80]atsha :
zab bo :
sa ma ya :
rgyaHrgyaHrgya :
kho bo mchog gyur bde chen gling pas karma'i dam can brag nas spyan drangs pa'o ///
/
