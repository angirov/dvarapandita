raM yaM khaM/
oM AHhU~M/
lan gsum gyi byin gyis brlabs /
rang nyid dpal chen por gsal ba'i thugs ka nas 'od zer 'phros pas gter gyi bdag po dregs pa sde lnga 'khor dang bcas pa spyan drangs /
oM shu la tri dza :
oM de ba a dza :
oM d+ha sha g+h+r-i ba du dza :
oM nA ga rA dza nAM dza :
oM d+h+wa ti ku ma ra bai dza :
hU~M/
sngon tshe pad+ma 'byung gnas spyan snga ru //
zab gter srung mar zhal bzhes dam tshig can //
mthu chen gter gyi bdag po chen po rnams /
rang rang g.yog 'khor bcas pa 'dir gshegs shig
/ni d+hi pa ti sa pa ri wA ra badzra sa mA dzaHsa spyan drangs /
ni d+hi pa ti sa pa ri wA ra ar+g+haM nas /
shab+da pra tIts+tsha swA hA/
oM shu la rA dza de ba rA dza d+ha sha g+h+r-i wa nA ga rA dza d+h+wa ti ku ma ra sa pa ri wA ra i daM ba ling ta kha kha khA hi khA hiH
lan gsum dang /
ma hA pany+tsa a mr-ita khA hiH
ma hA rak+ta khA hiH
zab gter srung ma'i dbang po 'khor dang bcas pa rnams kyis mchod pa dam pa 'di bzhes la sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi sdongs grogs mdzod /
sngags 'chang rnams kyi phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/ces phrin las bcol la /
bstod bskul ni /
hU~M:
shu ba srog zan btsan gyi rje :
zhes sogs brjod pa gzhung ltar ro //
byin rlabs 'dod gsol rig 'dzin brgyud pa'i phyag bzhes bzhin zla ming pas bris pa 'phel 'gyur cig //
/
