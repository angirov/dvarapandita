sde gsum rtsa gsum spyi yi bskang bshags ye shes rol mo zhes bya ba bzhugs //
hU~M hrIH
chos dbyings rang byung dgongs pa brdal khyab klong //
lhun grub 'od gsal rdo rje bkod pa'i sprin //
rab 'byams sku gsum dag pa chen po'i dal //
rtsa gsum dkyil 'khor lha tshogs gnas 'dir gshegs //
phyi snod klong lnga dbyings kyi thig le'i dpyid //
nang bcud sems kyi rdo rje gdan gsum lha //
zung 'jug ye shes bkod pa 'byams klas pa //
'gags med cir yang 'char zhing 'byung ba'i tshul //
phyi mchod nyer spyod kun bzang bde ba che //
rmad byung 'dod yon mi zad nam mkha' mdzod //
bkra shis rtags brgyad rgyal srid rin chen bdun //
snod bcud lha mi'i 'byor pa phun sum tshogs //
nang mchod dur khrod drag po'i longs spyod dang //
sman raka gtor ma zag med bdud rtsi'i bcud //
bde ba chen po'i longs spyod thams cad pa //
rang shar lhun grub rigs lnga'i dam tshig rdzas //
gsang mchod gdod nas zung 'jug mnyam nyid klong //
'khor 'das mtshan ma'i spang blang rtog pa bral //
ye shes chen po'i rol pa rmad byung ba //
rang bzhin nyid du lhun gyis grub pa 'di'i //
snang srid dbang bsgyur brtul bzhugs grub pa'i rje //
rig 'dzin bla ma'i lha tshogs thugs dam bskang //
lnga ldan ye shes bde ba chen po'i klong //
zhi ba rdo rje dbyings kyi thugs dam bskang //
rig pa skur smin dga' rab bai ro sogs //
rgya bod rig 'dzin bla ma'i thugs dam bskang /
khyab brdal rig pa rang byung kun tu bzang //
rdzogs chen ston mchog rnams kyi thugs\u0f8e
'bar ba klong yangs dpal chen mngon rdzogs rgyal //
sum brgya drug cu rtsa dgu'i lha tshogs bskang //
bde stong phyag rgya ro langs bde ba ma //
ma mo bdun brgya nyi shu'i thugs\u0f8e
shrI siM ha rig 'dzin rnam dgu sogs //
brgyud gsum rig 'dzin bla ma'i thugs\u0f8e
gdan gsum zhi khro'i lha tshogs sgrub sde brgyad //
dbyings phyug khro mo rnam dgu'i thugs\u0f8e
'bar ma me yi gdong dang gshog rgod ma //
rdor legs lha btsan klu rgyal thugs\u0f8e
chos dbyings klong yangs thig le nyag gcig las //
rnam pa sgyu 'phrul rtsa gsum bkod pa'i tshogs //
'gags med bde chen rol mor 'byams klas pa //
zag med dgyes pa chen por thugs\u0f8e
khyab brdal klong yangs ka dag chen po la //
gnyis snang mtshan ma'i sgrib g.yogs ma mchis kyang //
glo bur blos byas nongs pa'i tshogs thams cad //
chos dbyings ka dag chen por bzod par gsol //
rab 'byams dkyil 'khor lha tshogs dgyes pa yis //
snang grags rig pa rdo rje gsum du shar //
bde chen 'pho med ye shes mngon gyur nas //
kun bzang gdod ma'i dbyings su grol bar mdzod //
gzung 'dzin 'khrul rtog nyams chag bar chad zhi //
tshe dpal nyams rtogs ye shes snang ba rgyas //
snang sems rlung thig dbu mar dbang du 'dus //
bdud bzhi gnyis snang rtsad nas chod par mdzod //
brgyud gsum bla ma'i dgongs brgyud rtogs pa 'pho //
yi dam zhi khros mchog thun dngos grub stsol //
gnas gsum mkha' 'gros phrin las kun sgrub ste //
don gnyis lhun gyis grub par mdzad du gsol //
zhes pa'ang sgrub brtson 'gyur med ye shes klong grol nas bskul ngor 'jigs med 'od gsal thugs mchog rdo rjer 'bod pas dad mos kyis bris pa don dang ldan par gyur cig //
/
