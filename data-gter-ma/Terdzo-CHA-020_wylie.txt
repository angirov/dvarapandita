@#//
byang gter 'chi med 'od snang gi phrin las mi 'gyur rdo rje'i rgya mdud ces bya ba bzhugs so //
dus gsum rgyal ba kun gyi ngo bo ni //
gcig tu bzlums pa 'chi med pad+mA kar //
gnyug ma 'chi med 'dod ster rtsa brgyud kyi //
dpal ldan bla ma phyag 'os rnams la 'dud /
de la byang gter tshe dpag med longs sku ma'i bca' gsham gter gzhung 'di ltar /
oM badzra dz+nyA na A yu she hU~M b+h+rU~M nr-i dza :
bcom ldan tshe dang ye shes dpag tu med pa la phyag 'tshal lo :
tshe dpag med longs sku'i phrin las la :
sngon 'gro rten bshams pa dang :
dngos gzhi dkyil 'khor sgrub cing dbang bskur ba :
rjes dal bsdu zhing chos nyid kyi rgyas gdab pa'o :
dang po la :
yid 'ong gnas su dkyil 'khor bri :
dbang rdzas dgod cing mchod rdzas bsham :
skyabs 'gro sems bskyed mtshams bcad de :
zhes pa ni :
dang po yid dang mthun pa'i gnas su :
sa stegs gru bzhi pa yangs pa'i steng du :
dkyil 'khor sa tshon rnam pa lngas :
pad+ma 'dab ma bzhi pa shar dkar :
lho ser nub dmar byang ljang :
dbus kyi lte ba dmar smug sgo bzhi pa rta babs kyis brgyan pa rnams spyi dang mthun pa bris te :
de'i steng du bum pa mtshan nyid dang ldan pa'i nang :
bum rdzas la sogs pa spyi dang 'dra ba dang :
khyad par bkra shis pa'i rtags dang ldan pa'i khye'u 'am bu mo gtsang mas gangs rgyud ma chad pa'i chu bo'i rgyun nas chu gtsang ma blangs te bum pa dgang :
bdud rtsi bcud len gyi ril bu sran ma 'bring po tsam byas pa slob ma'i grangs dang mthun pa dar dmar pos bstums te bum pa la gdags :
dar ram ras ma nyams pas mgul chings bya :
bum pa'i khar me long la mtshal lam sin+d+hu ra la sogs pas tshe'i snying po bris la kha bcad :
de'i steng du tshe 'brang gi rgyu 'bru phye bzang po la bza' ru rung ba'i sman sna tshogs pa btab pa'i tshe rten dbyibs zlum po :
gzi brjid dang ldan pa'i rtse la mar gyi rdo rje rtse lnga pa'i tog gis brgyan pa bya :
gzhan yang phyogs bzhir pad 'dab bzhi dang rigs lnga'i phyag mtshan dgod :
lha grangs dang mnyam pa'i mar gyi thig le bya :
steng nas dar gyi gur dbub :
dal gyi mtha' la mchod pa'i rdzas sna tshogs kyis bskor :
gzhan yang der dgos pa'i yo byad rnams tshang bar bya'o :
de nas rnal 'byor pa stan bde ba la 'dug ste :
o rgyan rin po che la dad pa dang ldan pas :
brgyud 'debs ni /
chos sku kun tu bzang po la gsol ba 'debs //
mgon po 'od dpag med la gsol ba 'debs //
longs sku tshe dpag med la gsol ba 'debs //
sprul sku pad+ma 'byung gnas la gsol ba 'debs //
mkha' 'gro ye shes mtsho rgyal la gsol ba 'debs //
gter ston dngos grub rgyal mtshan la\u0f8e
sras mchog rnam rgyal mgon po la\u0f8e
sngags 'chang rdo rje mgon po la\u0f8e
mtshan ldan byams pa bshes gnyen la\u0f8e
chos rje sangs rgyas dpal bzang la\u0f8e
sngags 'chang chos rgyal bsod nams la\u0f8e
rig 'dzin sangs rgyas bstan pa la\u0f8e
'khrul zhig dkon mchog bzang po la\u0f8e
tshar chen blo gsal rgya mtsho la\u0f8e
'jam dbyangs mkhyen brtse'i dbang phyug la\u0f8e

rje btsun dbang phyug rab brtan la\u0f8e
mgon po bsod nams mchog ldan la\u0f8e
kun mkhyen pad+ma phrin las la\u0f8e
gnyag ston pad+ma dbang rgyal la\u0f8e
skal bzang pad+ma dbang phyug la\u0f8e
grub dbang pad+ma bshes gnyen la\u0f8e
drin can rtsa ba'i bla ma la gsol ba 'debs //
'chi med tshe yi dngos grub bstsal du gsol /
skyabs 'gro ni /
chos sku longs sku sprul sku gsum :
thugs rjes bdag la dgongs su gsol :
mnyam nyid rang byung dgongs pa can :
sangs rgyas rnams la skyabs su mchi :
ye shes rang snang thugs rje can :
yi dam lha la skyabs su mchi :
smon lam dbang gis 'gro don mdzad :
bla ma rnams la skyabs su mchi :
ma chags gsung gis 'gro don mdzad :
dam pa'i chos la skyabs su mchi :
ma nor lam la 'dren mdzad pa'i :
dge 'dun rnams la skyabs su mchi :
rang byung chen po sprul pa'i sku :
pad+ma 'byung gnas nyid la 'dud :
legs nyes stang 'dzin dngos grub ster :
mkha' 'gro'i tshogs la skyabs su mchi :
sems bskyed pa ni /
bdag gis 'gro ba'i don bya'i phyir :
tshe lo dpag tu med pa nas :
brgyad khri'i bar gyi tshe srog 'di :
sra zhing brtan par byin gyis rlobs :
bcom ldan mgon po tshe dpag med :
bdag la tshe yi dngos grub stsol :
bdag nyid dpal rta mgrin sku mdog dmar po :
zhal gcig phyag gnyis pa spyan gsum sdang mig tu gzigs pa :
zhal gdangs shing mche ba gtsigs pa :
dbu skra kham nag gyen du brdzes pa :
rin po che dang dur khrod kyi chas sna tshogs kyis brgyan pa :
spyi bo'i gtsug na rta mgo ljang gu :
rngog ma dmar po :
phrum phrum ser po :
zhur dkar po yod pa :
rta skad thengs gsum sgrog pa :
phyag g.yas pas tsan dan gyi be con 'phyar bas gzugs khams lha'i yul yan chad 'degs pa :
g.yon pas sdigs mdzub mdzad pas 'dod khams man chad gnon pa :
stag gi pags pa'i sham thabs mdzad pa :
zhabs g.yas bskum zhing g.yon brkyang bas zhing bcu'i ru dra gnon pa :
sku stegs ri rab la mdzad cing nyi zla'i gdan la bzhugs pa :
sku las bskal pa'i me ltar ye shes kyi me 'phro ba gcig bsam ste :
de nas bgegs skrod ni :
hU~M:
nga ni pad+ma he ru ka'i :
thugs las sprul pa'i rta mgrin dpal :
khro bo kun gyi pho nya yin :
spyi gtsug rta skad thengs gsum gyis :
'jig rten srid pa'i rtse mo 'dar :
bar du hrIHyi rngam sgra yis :
lha min gnod sbyin srin po brgyal :
'og tu zhabs kyis bro brdungs pas :
sa gzhi rgya mtsho 'chol zhing ldeg :
sku las bskal pa'i me 'bar bas :
dregs pa sde brgyad thams cad sreg :
nga nyid dbang gi rgyal po yin :
nga yi bka' las su 'da' ba :
thal ba bzhin du brlag par bya'o :
oM pad+mAn+ta kr-ita ma hA kro ta ha ya g+h+rIHwa hrIHhu lu hu lu hU~M phaT:
a ya ma tsa du :
nA ga phu tri raka mo yak+Sha haM sham :
sarba duSh+Tan mA ra ya phaT:
ces mang du brjod pas :
dbang chen gyi sku las ye shes kyi me 'phros pas :
'jig rten gyi khams thams cad bsregs nas :
rang bzhin gyi gnas de yang lha'i pho brang khro bo rta mgrin mang pos gang zhing rdo rje me ri'i gur du bsam mo :
srung 'khor bsgom pa ni /
oM swa b+hA wa shud+d+haHsarba d+harmA swa b+hA wa shud+d+ho\u0f85 haM:
stong pa'i ngang las hU~M las sna tshogs rdo rje rgya gram lte ba hU~M gis mtshan pa las 'od 'phros steng 'og phyogs mtshams kun tu khyab pa las :
'og rdo rje'i sa gzhi :
'khor yug rdo rje'i ra ba dra ba :
steng rdo rje'i gur dang bla re :
phyi rol ye shes kyi me 'bar ba'i srung ba'i 'khor lor gyur :
badzra rak+Sha rak+Sha hU~M:
sngon 'gro'o :
dngos gzhi la :
gnyis pa bdag bskyed bsgom zhing bzlas pa bya :
'od zer 'phro 'du'i mi rtog bsgom :
bum pa gzhal yas lha bskyed nas :
ye shes spyan drangs gnyis med bstim :
phyag dang mchod pa bsnyen pa 'bul :
snod bcud kun gyi tshe bsdus shing :
tshe 'gug tshe bstim tshe bsrung ste :
gtor tshogs mchod pa skabs 'dir 'bul :
maN+Dal gsol gdab dbang bskur nas :
tshe sba rgyas gdab dngos grub blang :
bdag bskyed ni :
hU~M:
rang nyid skad cig ma'i shes pa so ma brjod bya thams cad dang bral ba'i ting 'dzin bsgom :
stong pa'i ngang las rang nyid mgon po tshe dpag med sku mdog dmar po zhal gcig phyag gnyis pa :
phyag g.yas pad+ma'i sdong po thugs kar 'dzin pa :
g.yon mnyam gzhag gi steng na tshe'i bum pa dkar po bsnams pa :
zhabs gnyis skyil krung gis bzhugs pa :
dar gyi na bza' dang :
rin po che'i dbu rgyan cod pan dang :
snyan rgyan mgul chu do shal dang phreng ba :
dpung rgyan :
se mo do :
phyag gdub :
zhabs gdub kyis brgyan pa :
shin tu lham me lhang nge snang la rang bzhin med pa ye shes kyi sku ru bsgom mo :
de'i thugs kar zla ba la gnas pa'i hU~M dmar po las 'od 'phros sems can gyi don byas :
sangs rgyas thams cad kyi thugs dam gyi rgyud bskul :
tshur 'dus pa las b+h+rU~M zhes brjod pas gzhal yas khang dbus pad+ma 'dab ma bzhi pa :
gru bzhi sgo bzhi rta babs bzhis brgyan pa :
dra ba dra phyed rin chen shar bu la sogs pa'i rgyan thams cad kyis brgyan pa'i dbus su :
rang nyid yi dam du gsal ba'i thugs kha'i hU~M las 'od 'phros :
sangs rgyas thams cad mgon po tshe dpag tu med pa'i rnam par spyan drangs :
dzaHhU~M baM ho :
gnyis su med par bdag la thim pas :
bdag nyid 'od lnga'i rang bzhin bkrag dang gzi mdangs ldan par gyur :
rang gi thugs khar nyi zla'i ga'u sen mo zlum po tsam gcig gi steng du :
rin po che lnga las grub pa'i rdo rje rtse lnga pa gcig bsam :
de yi lte ba'i dbus su nr-i ljang khu gcig gi phyogs bzhir hU~M kha dog bzhis bskor ba :
de'i phyi rol rdo rje'i mtha' na tshur la tshe'i snying po gser gyis bris pa lta bu 'od zer dang bcas pas bskor bar gyur :
mchod pa byin rlabs ni /
raM yaM khaM:
oM AHhU~M ma hA pany+tsa a mr-ita hU~M hrI Tha :
ma hA ba liM ta hU~M:
ma hA rak+ta hU~M:
oM ar+g+haM AHhU~M:
pAd+yaM AHhU~M:
puSh+pe AHhU~M:
d+hU pe AHhU~M:
A lo ke AHhU~M:
gan+d+he AHhU~M:
nai wi d+ya AHhU~M:
shab+da AHhU~M:
spyan 'dren pa ni /
hrI:
chos dbyings rnam dag pho brang nas :
tshe dpag med mgon lha tshogs rnams :
gnas mchog 'dir gshegs dbang chen skur :
byin phob dngos grub ma lus stsol :
oM AHhU~M A yuHde wa oM hU~M trAM hrIHA:
badzra sa ma ya dzaHdza :
A be sha ya a A:
dza hU~M baM ho :
sa ma ya tiSh+Tha lhan :
a ti pU ho :
pra tIts+tsha ho :
oM badzra dz+nyA na sa pa ri wA ra ma hA pany+tsa khA hi :
ma hA ba liM ta khA hi :
ma hA rak+ta khA hi :
badzra ar+g+haM:
pA d+yaM:
puSh+pe :
d+hU pe :
A lo ke :
gan+d+he :
nai wid+ya :
shab+da pra tIts+tsha sarba pU tsa ho :
bstod pa ni /
bde bar gshegs so tshe dpag med :
ye shes chen po gsung gi lha :
tshe yi lha tshogs thams cad la :
kun nas dang bas phyag 'tshal bstod :
de nas tshe yi snying po rgyun mi chad par bzlas pas :
nr-i ljang khu las 'od 'phros hU~M bzhi la phog hU~M las 'od 'phros :
rdo rje'i rtse la phog :
rdo rje las 'od 'phros snying po sngags kyis bskor ba la phog :
sngags las 'od 'phros thugs rin po che zur brgyad la phog :
thugs kha nas 'od byung ste stong gsum gyi 'jig rten gyi snod bcud thams cad la phog pas gnod byed bsgral :
'od tshur 'dus pas rang nyid lha'i gzhal yas khang gdan dang bcas pa bkrag dang gzi mdangs dang ldan par bsam :
de ltar ting nge 'dzin gsal gdab pa dang :
bzlas pa la brtson par bya'o :
'di'i bzlas pa bya ba'i snying po ni :
oM badzra dz+nyA na A yu She hU~M b+h+rU~M nr-i dza :
ces bzla'o :
yang ting nge 'dzin dang bzlas pas skyo na :
'chi med gnyug ma'i don la bzhag pa zhes bya ste :
sems ma bcos pa'i ngang la bzhag :
rig pa gsal stong du sa le'i bskyed rdzogs de lta bu la nyin zhag thun bzhir phye nas bsgoms na :
tshe nyi zla lta bur 'gyur ro :
lo bcu gnyis las mi thub pa'ang lo brgya'i bar du 'tsho bar 'gyur ro :
de lta bu'i ting nge 'dzin gyi spro bsdu mang du bya'o :
mdun bskyed ni /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
stong par gyur :
stong pa'i ngang las b+h+rU~M zhes brjod pas :
yi ge b+h+rU~M dkar po zhig 'od du zhu ba las tshe'i bum pa dbyibs zlum po lto ba che ba mchu 'phyang ba :
kha g.yel ba 'od kha dog lnga 'phro ba zhig bsam :
bum pa'i chu de a dkar po las bdud rtsi'i rgya mtshor bsam :
de'i steng du lha'i gzhal yas khang pa'i dbus pad+ma 'dab ma bzhi pa :
shar dkar lho ser nub dmar byang ljang :
lte ba dmar smug :
gru bzhi sgo bzhi rta babs rin chen shar bu la sogs pas brgyan pa'i gzhal yas khang gi dbus su :
hrIHdkar po las mgon po tshe dpag tu med pa sku mdog dkar po zhal gcig phyag gnyis pa tshe'i bum pa bsnams pa :
yum gos dkar mo dang gnyis su med pa :
shar gyi pad+ma'i steng na lA se ma dkar mo me long dang shel gyi bum pa 'dzin pa :
lho'i pad+ma la mA le ma sngon mo rat+na'i phreng ba dang mthing gi bum pa 'dzin pa :
nub kyi pad+ma la gIrti ma dmar mo pi waM dang bye ru'i bum pa 'dzin pa :
byang gi pad+ma la nirti ljang khu gar gyi phyag rgya dang in+d+ra'i bum pa 'dzin pa'o :
shar lho'i gru chad la d+hU pe dkar mo spos khang dang dung gi bum pa 'dzin pa :
lho nub tu puSh+pe ma ser mo me tog gi gzhong pa dang gser gyi bum pa bsnams pa :
nub byang du A lo ke dmar mo sgron me dang bye ru'i bum pa bsnams pa :
byang shar du gan+d+he ma ljang khu dung chos dang in+d+ra nI la'i bum pa 'dzin pa'o :
shar sgor dkar mo sgeg mo lcags kyu 'dzin pa :
lho sgor sgeg byed ma ser mo zhags pa 'dzin pa :
nub sgor dmar mo dbang sdud ma lcags sgrog 'dzin pa :
byang sgor ljang mo mgyogs byed ma dril bu 'dzin pa'o :
de nas spyan drang ba ni /
rang gi snying ga nas 'od zer 'phros :
mgon po tshe dpag med kyi lha tshogs 'khor dang bcas pa badzra sa mA dza :
hU~M:
bde ba can gyi zhing khams nas :
bcom ldan mgon po tshe dpag med :
sngon tshe thugs dam zhal bzhes bzhin :
bdag gi gnas 'dir gshegs su gsol :
e hi e hi b+ha ga wAn ma hA kA ru Ni kA dr-I sh+ya hoHdzaHhU~M baM ho :
bum pa'i lha la bstim mo :
de nas thal mo sbyar te /
hU~M:
bcom ldan mgon po tshe dpag med :
ye shes chen po gsal ba'i sku :
thugs rjes 'gro ba'i don mdzad pa'i :
mgon po khyod la phyag 'tshal lo :
na mo pu ru sha ya ho :
zhes phyag 'tshal lo :
de nas phyi yi mchod pa ni /
bde bar gshegs so tshe dpag med :
ye shes chen po gsung gi lha :
tshe yi lha tshogs thams cad la :
kun bzang mchod sprin sna tshogs 'bul :
ar+g+haM bdug spos me tog dang :
mar me dri chab mchod par 'bul :
ba liM ta yi gtor ma la :
'dod yon drug tu byin brlabs te :
ye shes lha tshogs rnams la 'bul :
ar+g+haM:
pA d+yaM:
puSh+pe :
d+hU pe :
A lo ke :
gan+d+he :
nai wi d+yA:
shab+da hU~M:
oM A yur+dz+nyA na pany+tsa ba liM ta :
rak+ta :
sarba pU tsa khA hi :
bstod pa ni /
bcom ldan mgon po tshe dpag med :
ye shes chen po gsal ba'i sku :
thugs rjes 'gro ba'i don mdzad pa'i :
mgon po khyod la phyag 'tshal bstod :
de nas bsnyen pa ni /
rang gi snying ga nas 'od 'phros :
lha la mchod pa 'bul :
lha'i bdud rtsi tshur drangs :
tshe rten thams cad la phog pas :
tshe'i rang bzhin snum la 'dril ba skar chen thang la phebs pa lta bu zhig tu gyur :
de las 'od 'phros rang gi tshangs bug tu thim pas lus thams cad gang bar bsam :
thun mtshams su 'od zer lcags kyu lta bu phar 'phros tshe dpag med yab yum gyi sbyor mtshams nas byang sems babs pa rnams tshur drangs rang gi tshangs bug nas mar dkar mer snying khar thim par bsam mo :
de'i rjes su zag med kyi ting nge 'dzin la bzhag go :
de nas yum na bza' dkar mo'i thugs khar nyi zla'i steng du tshe'i rang bzhin dkar la 'tsher ba snum la 'dril ba'i dkyil du yi ge nr-i ljang khu gcig bsam yum gyi zhal nas A yur+dz+nyA na b+h+rU~M zhes brjod pas :
thugs kha nas lha mo bzhi 'od zer dang bcas pa 'phros pas :
'jig rten gyi khams nas tshe'i bkrag dang gzi brjid 'phrog pa ni /
oM badzra a mug ta ho :
zhes pas steng lha srin thams cad kyi tshe dang gzi brjid 'phrogs :
'byung ba lnga yi bcud bsdus :
sa ma ya bo d+hi tsit+ta badzra ang+ku sha dza :
zhes brjod pas tshe rten la bsdu'o :
rang gis bsten pa'i chos skyong yang pho nyar bskul la tshe dgug par bya'o //
oM badzra A yu she AHA:
zhes pas kyang /
tshe rten bum pa dang bcas pa la bstim mo :
oM AHhU~M:
oM badzra dz+nyA na A yu She hU~M b+h+rU~M nr-i dza :
bzlas pa ci rigs song nas :
tshe 'gugs pa ni :
hrI:
'og min chos dbyings pho brang nas :
ye shes snang ba lam me ba :
kun tu bzang po'i dus la bab :
'chi med tshe yi dngos grub stsol :
oM AHhU~M:
oM badzra dz+nyA na A yu She hU~M b+h+rU~M nr-i dza :
pad+ma dbang gi zhing khams nas :
ye shes ye shes 'byung gnas che :
snang ba mtha' yas dus la bab :
'chi med tshe yi dngos grub stsol :
oM AHhU~M:
oM badzra dz+nyA na A yu She hU~M b+h+rU~M nr-i dza :
bde ba can gyi zhing khams nas :
'chi med dbang po lha'i bla ma :
tshe dpag med kyi dus la bab :
'chi med tshe yi dngos grub stsol :
oM AHhU~M:
oM badzra dz+nyA na A yu She hU~M b+h+rU~M nr-i dza :
'dzam bu gling gi gnas brgyad nas :
dpal ldan sangs rgyas pad+ma skyes :
pad+ma 'byung gnas dus la bab :
'chi med tshe yi\u0f8e
oM\u0f8e
rig 'dzin tshe yi zhing khams nas :
gsum rig gtsang ma dag pa ste :
pad+ma sam b+ha'i dus la bab :
'chi med tshe yi\u0f8e
oM\u0f8e
rig 'dzin tshe yi zhing khams nas :
mkhas pa sgyu 'phrul chen po 'chang :
blo ldan mchog sred dus la bab :
'chi med tshe yi\u0f8e
oM\u0f8e
rig 'dzin tshe yi zhing khams nas :
'khor lo sgyur ba stobs po che :
pad+ma rgyal po'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
thub pa chen po thub chen ldan :
shAkya seng ge'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
nyi ma 'char kha'i dkyil ltar mdzes :
nyi ma 'od zer dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
bdag med seng ge'i sgra dang ldan :
seng ge sgra sgrog dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
rdo rje 'jigs byed 'jigs par byed :
rdo rje gro lod dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
chos dbyings snang ba zad mi shes :
mkha' 'gro mtsho rgyal dus la bab :
'chi med tshe yi\u0f8e
oM\u0f8e
rig 'dzin tshe yi  zhing khams nas :
smon lam ye shes rgya mtsho che :
gter ston chen po'i dus la bab :
'chi med tshe yi dngos grub stsol :
oM AHhU~M:
oM badzra dz+nyA na A yu She hU~M b+h+rU~M nr-i dza :
rig 'dzin tshe yi\u0f8e
theg pa mchog gsum ston pa po :
rdo rje'i mtshan can dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
byams chen rang bzhin dpag tu med :
byams pa bshes gnyen dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
sangs rgyas sku lnga'i bdag nyid can :
sangs rgyas dpal bzang dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
khyab bdag ye shes lnga yi bdag :
chos rgyal bsod nams dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
chos kyi rgyal mtshan legs par 'dzug :
sangs rgyas bstan pa'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
chos kyi dbang phyug chos kyi rgyal :
dkon mchog dpal bzang dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
kun mkhyen ye shes mdzod 'dzin pa :
blo gsal rgya mtsho'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
gsang sngags rig sngags 'chang ba'i rigs :
mkhyen brtse'i dbang phyug dus la bab :
'chi med tshe yi\u0f8e
oM\u0f8e
rig 'dzin tshe yi zhing khams nas :
sngags mchog mnga' bdag rig sngags rgyal :
dbang phyug rab brtan dus la bab :
'chi med tshe yi dngos grub stsol :
oM AHhU~M:
oM badzra dz+nyA na A yu She hU~M b+h+rU~M nr-i dza :
rig 'dzin tshe yi\u0f8e
mgon po rig mchog chen po ste :
bsod nams mchog ldan dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
mchog gi dang po sku gsum 'chang :
chos dbyings rang grol dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
shes rab ye shes me bo che :
pad+ma phrin las dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
'gro ba'i mar me ye shes sgron :
gter bdag gling pa'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
sangs rgyas mnga' bdag cod pan can :
zil gnon bzhad rtsal dus bab :
'chi med tshe yi\u0f8e   'di rnams kun mkhyen lnga pa'i gsung ltar bkod pa yin /
oM\u0f8e
rig 'dzin tshe yi\u0f8e
skyabs dang skyob pa bla na med :
brgyud pa'i bla ma'i dus la bab :
'chi med tshe yi\u0f8e   dbang brgyud ltar na bkra bzang lugs dgos 'dra yang tshig tshogs che bas tshigs bcad gcig la bsdus /
oM\u0f8e
rig 'dzin tshe yi\u0f8e
rdo rje 'chang ba kun gyi rje   'di'ang gsar du bsnan :
rtsa ba'i bla ma'i dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e   'di man gter gzhung /
rdo rje lcags kyu zhags pa che :
sgo ma bzhi yi dus la bab :
'chi med tshe yi\u0f8e
oM\u0f8e
rig 'dzin tshe yi\u0f8e
shugs chen mgyogs pa chen po pa :
pho nya mang po'i dus la bab :
'chi med tshe yi\u0f8e
oM\u0f8e
rig 'dzin tshe yi zhing khams nas :
dkyil 'khor chen po yangs pa yi :
tshe yi lha tshogs dus la bab :
'chi med tshe yi dngos grub stsol :
oM AHhU~M:
oM badzra dz+nyA na AHyu She hU~M b+h+rU~M nr-i dza :
de nas bkra shis pa'i bu mo 'am :
rang gis gzungs thag nas bzung nas :
lha bskul ba 'di skad do :
hU~M:
bcom ldan mgon po rdo rje tshe dpag med :
thugs rje'i dbang gis 'gro ba'i don la byon :
mkha' dbyings rnam dag yum gyi gzhal yas su :
byang chub sems kyi bdud rtsi 'od du 'phro :
skal ldan bdag la tshe yi dngos grub stsol :
oM badzra dz+nyA na AHyu She hU~M b+h+rU~M nr-i dza :
zhes brjod cing tshe bkug la bstim mo :
hU~M:
shar gyi phyogs nas tshe 'gugs ma :
lA se dkar mo tshe yi bdag :
phyag na shel gyi bum pa bsnams :
bum pa'i nang yang gzhal yas khang :
phyi nang med par sa ler gsal :
gzungs thag rdo rje'i tshwa tshwa 'phro :
pad+ma'i me tog mdangs dang ldan :
shar gyi phyogs nas tshe khug cig :
oM b+h+rU~M badzra dz+nyA na A yu She hU~M b+h+rU~M nr-i dza :
hU~M:
lho yi phyogs nas tshe 'gugs ma :
mA le sngon mo tshe yi bdag :
phyag na gser gyi bum pa bsnams :
bum pa'i nang yang gzhal yas khang :
phyi nang med par sa ler gsal :
gzungs thag rdo rje'i tshwa tshwa 'phro :
pad+ma'i me tog mdangs dang ldan :
lho yi phyogs nas tshe khug cig :
oM b+h+rU~M badzra dz+nyA na A yu She hU~M b+h+rU~M nr-i dza :
hU~M:
nub kyi phyogs nas tshe 'gugs ma :
gIr ti dmar mo tshe yi bdag :
phyag na mchong gi bum pa bsnams :
bum pa'i nang yang gzhal yas khang :
phyi nang med par sa ler gsal :
gzungs thag rdo rje'i tshwa tshwa 'phro :
pad+ma'i me tog mdangs dang ldan :
nub kyi phyogs nas tshe khug cig :
oM b+h+rU~M badzra dz+nyA na A yu She hU~M b+h+rU~M nr-i dza :
hU~M:
byang gi phyogs nas tshe 'gugs ma :
nIr ti ljang mo tshe yi bdag :
phyag na g.yu yi bum pa bsnams :
bum pa'i nang yang gzhal yas khang :
phyi nang med par sa ler gsal :
gzungs thag rdo rje'i tshwa tshwa 'phro :
pad+ma'i me tog mdangs dang ldan :
byang gi phyogs nas tshe khug cig :
oM b+h+rU~M badzra dz+nyA na A yu She hU~M b+h+rU~M nr-i dza :
hU~M:
sha yi khams nas tshe nyams na :
'byung ba sa yi bcud sdus la :
sangs rgyas spyan gyis tshe khug cig :
tshe yi dngos grub bstsal du gsol :
oM b+h+rU~M badzra A yu She hU~M dza :
hU~M:
khrag gi khams nas tshe nyams na :
'byung ba chu yi bcud sdus la :
ma mA ki yis tshe khug cig :
tshe yi dngos grub bstsal du gsol :
oM b+h+rU~M badzra A yu She hU~M dza :
hU~M:
drod kyi khams nas tshe nyams na :
'byung ba me yi bcud sdus la :
gos dkar mo yis tshe khug cig :
tshe yi dngos grub bstsal du gsol :
oM b+h+rU~M badzra A yu She hU~M dza :
hU~M:
dbugs kyi khams nas tshe nyams na :
'byung ba rlung gi bcud sdus la :
dam tshig sgrol mas tshe khug cig :
tshe yi dngos grub bstsal du gsol :
oM b+h+rU~M badzra A yu She hU~M dza :
zhes pas 'dzab bskul bya'o //
hU~M:
'byung ba sa yi zhing khams nas :
rdo rje tshe mchog 'gugs pa'i las mdzad ma :
dkar mo mgyogs ma zhi byed 'od 'phro'i tshogs :
'gro ba yongs kyi tshe la dbang sgyur ma :
shar phyogs snod bcud kun gyi tshe khug cig :
tshe yi dngos grub stsol du gsol :
oM b+h+rU~M badzra A yu She hU~M dza :
hU~M:
'byung ba chu yi zhing khams nas :
rin chen tshe mchog 'gugs pa'i las mdzad ma :
sngon mo mgyogs ma rgyas byed 'od 'phro'i tshogs :
'gro ba yongs kyi tshe la dbang sgyur ma :
lho phyogs snod bcud kun gyi tshe khug cig :
tshe yi dngos grub stsol du gsol :
oM b+h+rU~M badzra A yu She hU~M dza :
hU~M:
'byung ba me yi zhing khams nas :
pad+ma tshe mchog 'gugs pa'i las mdzad ma :
dmar mo mgyogs ma dbang sdud 'od 'phro'i tshogs :
'gro ba yongs kyi tshe la dbang sgyur ma :
nub phyogs snod bcud kun gyi tshe khug cig :
tshe yi dngos grub stsol du gsol :
oM b+h+rU~M badzra A yu She hU~M dza :
hU~M:
'byung ba rlung gi zhing khams nas :
phrin las tshe mchog 'gugs pa'i las mdzad ma :
ljang mo mgyogs ma grub byed 'od 'phro'i tshogs :
'gro ba yongs kyi tshe la dbang sgyur ma :
byang phyogs snod bcud kun gyi tshe khug cig :
tshe yi dngos grub stsol du gsol :
oM b+h+rU~M badzra A yu She hU~M dza :
zhes snying po dang spel gyin tshe dus drug tu dgug go :
de nas tshe bstim pa ni :
srid pa gsum gyi tshe bkrag rnams :
yi ge b+h+rU~M la bstim par bya :
b+h+rU~M de 'od du zhu ba las :
tshe rten bum pa rnams la bstim :
bum pa'i nang gi 'od zer rnams :
'byung ba'i snying po lnga la bstim :
snying po lnga yi bkrag mdangs kyang :
lha yi snying po lnga la bstim :
oM AHhU~M swA hA:
yi ge dpa' bo 'bru lnga po :
rang gi snying khar thim pa yis :
snying nang 'od kyi ga 'ur gyur :
sa ma ya tiSh+Tha lhan :
de nas bsrung ba ni /
hU~M:
tsit+ta gsang ba'i sgo srung ni :
dbang gi rgyal po rta mgrin te :
tshe srog bar chad bsrung bar mdzod :
'chi bdag bdud bzhi'i sgo chod la :
tshe bdag chen por bzhugs su gsol :
oM badzra kro ta ha ya g+h+rI wa hU~M badzra rak+Sha rak+Sha hU~M:
ces brjod pas nang gi rtsa sgo rta mgrin gyis bsrungs :
de nas tshogs byin gyis brlab pa ni :
oM sarba dra byam shwa d+ha ni hU~M phaT:
raM yaM khaM oM AHhU~M hrI:
hrI:
rang bzhin rnam dag gzhal yas nas :
bcom ldan mgon po tshe dpag med :
rigs lnga yab yum 'khor bcas rnams :
tshogs la spyan 'dren gshegs su gsol :
dang po mchod pa ni /
gzugs sgra dri ro reg bya chos :
kun tu bzang po'i mchod pa'i sprin :
nam mkha' mdzod kyi sgo phye ste :
'bul gyis bzhes la dngos grub stsol :
oM AHhU~M A yur+dz+nyA na :
de wa DA ki nI sa pa ri wA ra ma hA ba liM ta kha kha khA hi khA hi :
bar pa bshags pa ni /
ma rig las dang nyon mongs kyis :
rtsa ba yan lag dam tshig gi :
nongs par gyur pa'i nyes pa kun :
gnod 'gyod sems kyis mthol zhing bshags :
yi ge brgya pa brjod :
tshogs tha ma ni /
e r+n+r-i tri dza :
sku stod dbang chen khros pa'i gzugs :
sku smad gnam lcags phur bu'i dbal :
dgra bgegs log 'dren dam sri yi :
snying la btab po mA ra ya :
sha khrag rus phung rdul du rlog :
oM badzra kro d+ha ha ya grI wa gnod byed sha trUM mA ra ya rbad :
ces bsgral /
gong gi sngags sham du ma hA mAM sa rak+ta keM ni ri ti khA hi :
zhes pas bstab :
de nas chad tho lhag ma gnyis thugs sgrub ltar bya'o :
rgyas gdab pa ni /
hU~M:
'chi med tshe yi rang bzhin ni :
ye shes lnga yi ngo bo ste :
'od lnga gsal la mdangs dang bcas :
mi yi tshe ni snum la 'dril :
thugs kar ye shes sems dpa' yi :
thugs kyi klong du sba bar bya :
mi dmigs stong pa'i go cha la :
sus kyang gnod par bya ba min :
badzra rak+Sha rak+Sha hU~M:
ces stong nyid kyi ngang la dar cig bzhag :
de nas dngos grub blang ba ni :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
bsdu chog ni /
rdul tshon yin na /
badzra muHdang ras bris la su pra tiSh+Thas brtan bzhugs bya /
nyer bsdu ni /
snod bcud thams cad 'od lnga'i klong du thim :
de nyid 'khor dang 'khor yang gtso bor thim :
gtso bo mi dmigs stong pa'i ngang nyid las :
slar yang 'ja' tshon bzhin du gsal bar gyur :
bkra shis ni /
chos sku snang mtha' longs sku tshe dpag med :
sprul pa'i sku mchog pad+ma 'byung gnas pa :
sku gsum dbyer med tshe mtha' yas pa yi :
bkra shis phyogs dus kun tu khyab par shog :
gzhan yang bsngo smon shis brjod spyi mthun bya'o //
de ltar byang gter gyi chos bka' gsum du bzhugs pa tshe sgrub 'chi med 'od snang ngam longs sku mar grags pa 'di nyid shin tu zab pa yin zhes bla ma rnams gsung /
gter gzhung rtsa bar 'khrugs bsdeb dang chog bsgrig sna tshogs shig 'dug pa /
rang nyid nyams su len pa dang /
gzhan dag la'ang phan par srid snyams nas brgyud 'debs dang tshig rkang gcig gnyis tsam ma gtogs gter gzhung rtsa ba la bcos lhad bsnon dbri ma nus /
med du mi rung ba rnams dwangs ma bcud 'dren nas blangs /
gter gzhung la gter tshags dang /
gzhan ma shad kyis gsal bar byas te bklag chog tshul du bkod pa (rig 'dzin pad+ma phrin las )'dis kyang rang gzhan sems can thams cad mgon po tshe dpag tu med pa'i go 'phang thob pa'i rgyur gyur cig /

//
