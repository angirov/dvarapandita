\u0f01\u0f83:
gnam chos zab mo las dge 'dun 'du ba'i 'khor lo bzhugs so :
gnas bcu'i skor :
de nas spyi yi las tshogs ni :
dge 'dun 'du ba'i 'khor lo ste :
'di ltar du ni bri ba 'o :
oM ha ne ha ne da da ya swA hA:
oM mu ni mu ni ma hA mu ni sarba sang+g+ha pa ri pU ra ka swA hA:
lte bar shAka thub sku bri 'o :
de rgyab mu khyud la ni 'di :
tad+ya thA:
oM mu ni mu ni ma hA mu ni ye swA hA:
g.yas g.yon du ni phyag mtshan bri :
rtsibs bzhi la ni mchog zung gnyis :
sngags ni 'di nyid bri bar bya :
oM ha ne ha ne ma hA ha ne swA hA:
oM ba la ba la ma hA ba la swA hA:
mchan bzhi la ni phyag   mtshan /bzhi bri :
mu khyud la ni 'dod gsol bri :
de rgyab rtsibs ni bcu drug la :
yan lag 'byung gi gtsor byas pa'i :
gnas brtan bcu drug bri bar bya :
rtsibs mchan bcu drug sngags bcu drug :
mu khyud la ni phyag   mtshan /bcu drug :
de rgyab mu khyud sngags 'di bri :
oM sa ne sa ne ma hA sa ne :
ka le ka le ma hA ka le :
ha ka le mi ka le :
ha na li ka le :
a ne ye ye ha na ha na :
sa ta sa ta ku Ti ya ku Ti ya :
dza li dza li :
mu ni mu ni ma hA mu ni sarba sid+d+hi pha la ho :
ri ri ri pradz+nyA pradz+nyA ma hA pradz+nyA sid+d+hi pha la ho :
ma hA ba le :
u ka na ka ye :
mu ni mu ni ma hA mu ni dgra zlog :
ma hA ha ne ma hA ba la swA hA:
da khu ye :
sa na sa na ye :
ma hA sa ta ye :
shI la ye :
sa ta ye :
ha na ye :
sa ta ni sa :
man ta ye :
ha re ha re :
ha ne ye :
ha ki ha ne ye :
pa na ya :
ha ni ki ni :
a Shi ta khi :
sha ku li ye :
hi li hi li :
TiSh+Ta sid+d+hi ye :
k+j+Ni+i k+j+Ni+i :
ha ti ha ti ye :
sa te d+harma :
ka ti wA ti :
ha na ye :
ho na ye :
ha bye ye :
ha na ha li :
li mi ye :
tak+Shi ye :
s+pha ye :
ha ti ye :
m+suh+ya tsak+Shu :
ku li ye :
a ti ka ti ye :
pa ti sa ni ye :
ha ni ye swA hA:
tiSh+Ta ha ni ye swA hA:
oM ha ti ha na ha na sid+d+hi sa ta mi ku la ye swA hA:
de rgyab rtsibs ni drug po la :
d+harma hwa shang rgyal bzhi bri :
de yi rtsibs mchan dag la ni :
sngags drug legs par bri bya 'o :
de rgyab mu khyud de la ni :
phyag mtshan bcu gnyis bri bya ste :
de rgyab mu khyud 'dod gsol 'di :
thub pa'i dbang la phyag 'tshal lo :
mchog gi dngos grub bstsal du gsol :
sha rI'i bu la phyag 'tshal lo :
shes rab mtha' dag bstsal du gsol :
mau gal bu la phyag 'tshal lo :
rdzu 'phrul mtha' dag bstsal du gsol :
yan lag 'byung la phyag 'tshal lo :
tshul khrims dag par mdzad du gsol :
ma pham pa la phyag 'tshal lo :
yon tan 'phel bar mdzad du gsol :
nags na gnas la phyag 'tshal lo :
gnod pa thams cad zhi bar mdzod :
dus ldan la ni phyag 'tshal lo :
'khor 'du spangs rtogs thob par mdzod :
rdo rje mo'i bur phyag 'tshal lo :
don rnams thams cad 'grub par mdzod :
bzang po la ni phyag 'tshal lo :
don rtogs ting 'dzin 'grub par mdzod :
gser be'u la ni phyag 'tshal lo :
gzungs dang spobs pa thob par mdzod :
b+hA ra d+h+wa dzar phyag 'tshal lo :
ngan song las ni sgrol bar mdzod :
bak+ku la la phyag 'tshal lo :
'byor pa thams cad bstsal du gsol :
sgra gcan zin la phyag 'tshal lo :
nyes zhi chos kun rtogs par mdzod :
lam phran bstan la phyag 'tshal lo :
nyon mongs sdug bsngal zhi bar mdzod :
bsod snyoms len la phyag 'tshal lo :
sdug bsngal thams cad zhi bar mdzod :
lam bstan la ni phyag 'tshal lo :
spobs bskyed blo gros 'phel bar mdzod :
klu yi sde la phyag 'tshal lo :
'dod 'byung sdug bsngal zhi bar mdzod :
sbed par byed la phyag 'tshal lo :
gnas lngar mkhas pa bstsal du gsol :
mi phyed pa la phyag 'tshal lo :
don grub sdig zhi mdzad du gsol :
d+harma tA la phyag 'tshal lo :
gdul bya smin par mdzad du gsol :
hwa shang la ni phyag 'tshal lo :
'gro ba dbang sdud ltas ngan zlog :
yul 'khor srung la phyag 'tshal lo :
dus 'khrug zhi bar mdzad du gsol :
'phags skyes po la phyag 'tshal lo :
dus min 'chi ba zlog tu gsol :
spyan mi bzang la phyag 'tshal lo :
dngos grub thams cad bstsal du gsol :
rnam thos bu la phyag 'tshal lo :
thun mong dngos grub thams cad stsol :
de nas de rgyab rtsibs drug la :
rgya mtsho drug ni bri bar bya :
rtsibs mchan drug la mchod rten drug :
de rgyab mu khyud 'dod gsol te :
de rgyab rtsibs drug la ni 'di :
nor bu bab le drug yin te :
rtsibs mchan drug la gtsug lag khang :
de rgyab mu khyud sngags 'di bri :
ha ne ha ne ma hA ha ne :
tad+ya thA:
oM he le me le ki ku ha ma sa na te le ha ha mu tri mu tri sa na mu tri ma hA mu tri sarba sang+g+ha puSh+TiM ku ru puSh+TiM puSh+TiM he he ru ma ru ma sap+ta sap+ta ha ha ha ha mr-i ti mr-i ti ma hA mr-i ti sarba na ya ho ho ho ho badzra ta mya te ye hU~M:
sap+ta sap+ta ho na ho na ma ti ma ti ma me ti me a ru ra sa ma ya ha na he he sarba sang+g+ha pA shaM ku ru pA shaM pA shaM ha ti ha ti pra ti pra ti ha na he he kA ya kA ya a si tra si :
kA ya sarba sang+g+ha a mu ka shAn+tiM ku ru shAn+tiM shAn+tiM ma na ma na he he ka li ka li ta na ta na sap+ta sap+ta kA ya sang+g+ha a mu ka mA ra mA ra gr-ih+Na gr-ih+Na b+han+d+ha b+han+d+ha hU~M phaT:
de rgyab gang 'dod 'dod gsol bri :
de rgyab mu khyud lcags kyus bkang :
de rgyab ston pa'i sku gzugs bri :
dge 'dun 'du ba'i 'khor lo ni :
thub pa'i lto 'khor byas pa 'di :
yang na lha chen thugs kar gzhug :
yang na tshogs khang lcam gseb gzhug :
sa ma ya :
rgya rgya rgya :[ \u0f88\u0f88\u0f88\u0f88 \u0f88 ]dge 'dun mthun pa'i 'khor lo ni :
'di ltar du ni bri ba ste :
lte bar thub pa'i sku bri 'o :
de rgyab mu khyud de la ni :
gnas brtan bcu drug rtsa sngags bri :
de rgyab rtsibs ni drug po la :
d+harma hwa shang rgyal po bzhi'i :
rtsa sngags dag ni bri bar bya :
de rgyab mu khyud 'dod gsol bkang :
de rgyab thub pa'i sku bri 'o :
sa ma ya :
rgya rgya rgya :
kha thaM:
gu h+ya :[ \u0f88\u0f88\u0f88\u0f88 \u0f88 ]ces pa 'di sprul sku mi 'gyur rdo rje dgung lo bcu gsum pa bya lo sa ga zla ba'i bcu bzhi la thub pa gnas brtan 'khor bcas dngos su zhal gzigs dus thams cad kyis mgrin gcig tu bka' stsal to ///
/
zhal gdams dge 'dun 'du ba'i 'khor lo dang mthun pa'i 'khor lo ni thub pa 'khor bcas bskyed la mdun bskyed kyi rten bya zhing :
'khor lo'i mgo yi sngags ha ne can zhag gcig tsam bzla :
de nas sang+g+ha pa ri can ci 'grub bzla 'o :
sngags de gnyis 'don rgyu yin gyi bri rgyu min no :
sku gzugs thams cad la thugs srog hU~M sogs ci yang mi bri 'o :
thub pa'i sku'i g.yas g.yon du gseg shang par bu bri 'o :
rtsibs bzhi'i g.yas g.yon du mchog zung sku gnyis :
steng 'og tu sngags gnyis :
'dod gsol rnams rang gis ci 'dod bri :
rtsa sngags rnams la ni tad+ya thA dang 'og gi sngags gnyis rnams mi 'byar ro :
rgya mtsho drug ni yul snang bkod pa ltar bri yi :
rtsibs chus gang ba mi bya :
mchod rten drug ni bkra shis sgo mang ngo :
nor bu bab le'i phung po 'o :
lha khang du chu 'bab pa sogs ni med do :
lcags kyu langs te 'dug pa bri :
sa ma ya :
rgya rgya rgya :
kha thaM gu h+ya :
'di yang ston pa 'khor bcas kyis mgrin gcig tu bka' stsal pa'o ///
/@#//
thub pa gnas bcu'i las tshogs dge 'dun 'du 'khor bstan pa rgyas byed bzhugs so //
thub pa gnas bcu'i las tshogs ni /
dge 'dun 'du 'khor bstan pa rgyas byed la /
mu khyud rim pa bco lnga bri ba'i lte bar thub sku bri /
de'i g.yas su gseg shang g.yon du par bu bris pa'i mthar yig mgo phyir bstan la /
oM ha ne ha ne da da ya sogs dang sang+g+ha pa ri'i sngags bri /
de rgyab mu khyud la /
tad+ya thA:
oM mu ni sogs bri /
de rgyab rtsibs bzhi'i g.yas g.yon du mchog zung gnyis kyi sku bri /
mdun rtsibs la oM ha ne sogs dang /
nub tu oM ba la sogs bri /
mchan bzhi la gseg shang par bu bzhi bri /
de rgyab mu khyud la /
na mo skyabs gnas bla na ma mchis pa thub dbang shAkya'i rgyal po zhes sogs 'dod gsol bri /
de rgyab rtsibs bcu drug la mdun nas g.yas skor du gnas brtan yan lag 'byung /
ma pham pa /
nags gnas /
dus ldan /
rdo rje mo'i bu /
bzang po /
gser be'u /
b+hA ra d+h+wa dza ste bgres 'dra brgyad /
mdun nas g.yon skor du bak+ku la /
sgra gcan zin /
lam phran bstan /
bsod snyoms len /
lam bstan /
klu'i sde /
sbed par byed /
mi phyed pa ste gzhon tshul brgyad rnams rgya gar lugs su bri /
mchan rnams su oM Ar+Ya ang+gi taHya sogs so so'i sngags bri /
de rgyab mu khyud la lha so so'i phyag mtshan gnyis ka rim bzhin bri /
de rgyab mu khyud la oM sa ne sa ne sogs gzungs ring bri /
de rgyab rtsibs drug la mdun nas g.yas skor du yul 'khor srung /
d+harma tA/
'phags skyes po /
spyan mi bzang /
rnam thos sras /
hwa shang gi sku rnams bri /
rtsibs mchan la sngags drug bri /
de rgyab mu khyud la phyag mtshan bcu gnyis g.yas g.yon phyogs phyogs su bri /
de rgyab mu khyud la 'dod gsol /
thub pa'i dbang la phyag 'tshal lo :
mchog gi sogs tshang bar bri /
de rgyab rtsibs drug la rgya mtsho drug
/mchan drug la mchod rten bkra shis sgo mang drug bri 'o //
de rgyab mu khyud la /
'phags pa thugs rje chen po dang ldan pa sogs 'dod gsol bri /
de rgyab rtsibs drug la nor bu bab le spungs pa drug
/mchan drug la gtsug lag khang bzang drug bri /
de rgyab mu khyud la ha ne ha ne ma hA ha ne sogs bri /
de rgyab mu khyud la 'phags pa thugs rje chen po dang ldan pa sogs 'dod gsol bri ba ste yig mgo rnams phyir bstan no //
de rgyab mu khyud la lcags kyus bkang ste langs pa can du bri 'o //
de rgyab ston pa'i sku gzugs legs par bris te kun kyang tshon sogs yongs su dag par bya'o ///
/
!
mu khyud gsum pa'i 'dod gsol ni /
na mo skyabs gnas bla na ma mchis pa thub dbang shAkya'i rgyal po 'phags pa gnas brtan chen po 'khor dang bcas pa khyed rnams kyi mkhyen pa'i ye shes brtse ba'i thugs rje mdzad pa'i phrin las bsam gyis mi khyab pa'i byin rlabs kyis /
'chang ba po bdag cag dpon slob 'khor dang bcas pa'i tshe dang bsod nams dpal dang 'byor pa snyan pa dang grags pa mthu dang nus pa stobs dang gzi brjid lus srog dbang thang klung rta dang blo gros ye shes bkrag dang dbang po zas nor dang longs spyod bde legs dang bkra shis phun tshogs thams cad yid bzhin gyi nor bu dang /
gter gyi bum pa dang /
dpag bsam gyi shing dang /
'dod 'jo'i ba dang /
ma rmos pa'i lo tog dang /
nam zla dbyar dus kyi rtsi shing lo 'dab dang /
bco lnga'i zla ba dang /
chu bo chen po'i rba rlabs ltar dar zhing rgyas par mdzad du gsol /
!
mu khyud bcu gcig pa'i 'dod gsol ni /
'phags pa thugs rje chen po dang ldan pa khyed rnams kyi mkhyen brtse nus mthu'i stobs gzi brjid dang dpal phun sum tshogs pa'i byin rlabs kyis /
deng 'dir drin chen pha mas thog drangs lha dang bcas pa'i rigs drug 'khor ba'i sems can ma nam mkha' dang mnyam pa'i shes rgyud la gnas pa'i /
las kyi sgrib pa snyoms 'jug gi sgrib pa /
nyon mongs pa'i sgrib pa shes bya'i sgrib pa /
dug gsum gyis kun nas bslangs te /
'khrul pa'i bag chags lu gu rgyud du 'brel ba la a 'thas shing rang gis rang la ma rig pa'i las ngan sdig sgrib bag chags rtog ngan dang /
gnas skabs 'di'i spang bya mi mthun pa'i phyogs thams cad zhi bar mdzad du gsol /
gzhan yang kun gzhi thog ma med pa nas ma rig da lta yan chad du bsags pa'i las ma dag pa dang smon lam ma dag pa dang /
lus dang ngag ma dag pa dang /
yid dang sems ma dag pa dang /
bsam pa dang sbyor ba ma dag pa dang /
'du shes dang 'du byed phyin ci log tu gyur pa'i sgo nas las dang rnam smin nag por gyur pa'i nyes skyon thams cad dang /
gnas skabs tshe 'di yi nad dang gdon la sogs pa'i mi mthun pa'i phyogs thams cad zhi bar mdzad du gsol /
bye brag tu'ang bdag cag dpon slob yon mchod thams cad kyis 'khor ba thog ma med pa nas bsags pa'i las ngan sdig sgrib dang /
gnas skabs tshe 'di'i nad dang gnod pa rkyen dang bar gcod grib dang mi gtsang ba dang /
dam nyams pa'i grib dang /
gdon gyi grib dang /
grogs kyi grib dang /
gnas kyi grib dang /
rdzas kyi grib dang /
sdom med kyi grib dang /
khrims shor gyi grib dang /
mna' zos kyi grib dang /
dme pho'i grib dang /
mdze pho'i grib dang /
rabs chad kyi grib dang /
'dre can gyi grib dang /
khrel shor gyi grib dang /
sdig can gyi grib dang /
zas ngan gyi grib dang /
ro bag gi grib dang /
bsam ngan gyi grib la sogs pa gnas skabs dang mthar thug thams cad du /
mtho ris dang thar pa'i gegs byed cing 'khor ba dang ngan song gi rgyu bsags pa'i nyes pa dang /
mi mthun pa'i phyogs thams cad zhi bar mdzad du gsol /
!
mu khyud bcu bzhi pa'i 'dod gsol ni /
'phags pa thugs rje chen po dang ldan pa khyed rnams kyi mkhyen brtse nus stobs dang gzi brjid dpal phun sum tshogs pa'i byin rlabs kyis /
rnal 'byor sgrub pa po bdag cag gis lhag bsam rnam par dag pa'i sgo nas /
'gro ba rnams kyi don du ji ltar bsam bzhin du bsgrubs pa'i 'bras bu thams cad myur du smin cing 'grub par mdzad du gsol /
de'i nus stobs dang bden 'bras kyi mthu stobs ci mchis pa dang /
gang dag rab 'byams mtha' yas pa na rgyal ba yang dag pa rnams kyi sku gsung thugs yon tan phrin las mi zad pa rgyan gyi 'khor lo'i rnam thar mdzad pa phrin las kyi bden pa'i mthu dpung la brten nas /
spyir phan pa dang bde ba'i 'byung gnas sangs rgyas kyi bstan pa rin po che phyogs dus gnas skabs thams cad du dar zhing rgyas par mdzad du gsol /
bstan pa 'dzin skyong spel bar mdzad pa'i skyes bu dam pa rnams kyi sku tshe dang mdzad phrin la phyi nang gi bar du gcod pa gang yang mi 'byung zhing /
sku tshe dang mdzad pa phrin las thams cad 'phel zhing rgyas par mdzad du gsol /
de dag gi thugs rje nus pa la brten nas sems can thams cad kyi las dang nyon mongs pa la sogs pa'i nyes ltung sgrib pa thams cad byang zhing dag nas myur du bla na med pa yang dag par rdzogs pa'i sangs rgyas kyi go 'phang rin po che thob par mdzad du gsol /
yul ris dang rgyal khams su yang mi mthun pa'i phyogs ngan pa thams cad zhi nas bkra shis dang bde legs dpal 'byor phun sum tshogs pa dang ldan par mdzad du gsol /
bye brag tu yang bdag cag dpon slob yon mchod 'khor dang bcas pa'i nad gdon sdig sgrib rkyen ngan bar chad mi mthun pa'i phyogs ngan pa thams cad nye bar zhi bar mdzad du gsol /
tshe dang bsod nams dpal 'byor longs spyod dge legs kyi yon tan ldan 'bras thams cad smin nas dar zhing rgyas par mdzad du gsol /
pha rol mi dang mi ma yin pa'i gnod gdug gi bsam sbyor ngan pas 'tshe bar byed pa thams cad las bsrung zhing bskyab par mdzad du gsol /
khyad par du yang bdag gis ji ltar gsol zhing bsam pa'i don thams cad chos ldan yid bzhin du 'grub par mdzad du gsol /
'di la mdzad byang med pa'i 'phro can du snang zhing 'dod gsol bla ma dgongs 'dus las btus par 'dug kyang dge 'dun 'du ba dang mthun pa'i gsol byang gnas chog gzhan ltar sbyar ba legs so ///
/
!
yang mu khyud bcu bzhi pa'i 'dod gsol ni /
'phags pa thugs rje chen po dang ldan pa khyed rnams kyi mkhyen brtse nus stobs dang gzi brjid dpal phun sum tshogs pa'i byin rlabs kyis /
lha mi thams cad kyi 'dren pa'i gtsug rgyan dam pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya'i rgyal po dang /
phyogs bcu na bzhugs pa'i sangs rgyas byang sems nyan rang dgra bcom pa rnams dang /
khyad par 'phags pa'i gnas brtan chen po bcu drug sogs rgyal ba sras dang bcas pa rten 'di dang gnyis su med par bzhugs nas ji srid 'khor ba ma stongs bar 'byung ba'i gnod pas mi tshugs par byin gyis rlob pa dang /
'gro ba sems can thams cad kyi phyag mchod gsol ba gdab yul gyi 'dren pa mdzad cing /
mnyam med thub pa'i dbang pos don gnyis phan bde'i 'dod pa thams cad dang /
sha rI'i bus shes rab /
mo'u gal gyis nus stobs dang rdzu 'phrul /
yan lag 'byung gis tshul khrims gtsang ba sogs 'phags pa rang rang gi thugs bskyed dang phrin las kyis bstan pa'i sgron me 'dzin pa dang thar pa'i sgo phye ste /
nges 'byung gis tshul khrims rnam par dag cing bslab pa gsum gyi yon tan gyis mdzes pa'i dge 'dun gyi sde mang po 'du zhing bzhugs pa'i gtsug lag khang chen po la mchod pa'i yo byad phun sum tshogs pa 'byor zhing /
mkhas btsun bzang grub kyi skyes bu ches mang pos chos kyi char 'beb pa dang /
de dag re re la'ang khrims gtsang gi 'dus pa grangs med pas bsten zhing /
kun kyang lta spyod rnam par dag pas thugs mthun /
chos dang mthun pa'i spang klog gi bya ba 'ba' zhig la brtson pa dang /
rgyal po dang rgyal sras btsun mo dang blon 'bangs rigs bzang blo gsal thams cad chos la dga' zhing /
chos bzhin spyod pa'i 'du ba rgyun mi chad pas dkon mchog gsum la bsnyen bkur phun sum tshogs pa rgyun mi chad du 'byung ba dang /
rten 'di mthong thos dran reg thams cad tshe bsod dpal 'byor phan bde'i dga' ston yar zla ltar 'phel rgyas brtan pa dang /
rten 'di bzhugs pa'i sa phyogs thams cad du nad mug 'khrug rtsod thams cad rgyun chad /
byad phur rbod gtong rgyal 'gong dam sri'i gnod pa thams cad zhi zhing /
lo legs 'bru 'phel tshe bsod dpal 'byor bsod nams dbang thang rlung rta thams cad dar zhing rgyas te /
'khrug dme mnol btsog 'khon grib thams cad zhi zhing /
chos bzhin spyod pa'i skyes bu sogs snod bcud thams cad dpal yon gyis khengs te /
dkar phyogs lha klu gnas gzhi'i bdag pos srung skyob mel tshes skyong nas don gnyis 'bad med yid bzhin lhun gyis 'grub par mdzad du gsol //
'di ni rgya gar du dil mkhyen rin po ches dge 'dun 'du 'khor bris spel mdzad pa las zhal bshus te 'dir bkod pa'o //

//
