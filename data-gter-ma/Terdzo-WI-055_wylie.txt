@#//
gnam chos thugs gter las /
dzaM lha rigs dgu so so dang /
rigs dgu 'khor mang bcas bzhugs so //
gnam chos thugs gter las dzam lha dkar po'i sgrub pa bzhugs so :[ \u0f88\u0f88\u0f88\u0f88 ]'phags pa nor gyi dbang phyug la phyag 'tshal lo :
dzam lha dkar po'i sgrub pa ni :
dkyil 'khor dpe'u ris ltar bris :
de steng gtor ma de nyid ni :
dpe'u ris ltar bcas byas te :
lus la bla rdo 'khor lo 'chang :
dmigs pa dzaM dkar zhal gsum pa :
g.yas zhal dmar la g.yon zhal sngo :
phyag drug phyag mtshan 'di ltar ro :
dang po gnyis kyis lcags kyu zhags :
de 'og gnyis kyis nor bu dang :
ne 'u le ni 'dzin pa 'o :
tha ma gnyis kyi phyag na ni :
b+han+d+ha dang ni nor bu 'dzin :
zhabs bzhi pad zla'i gdan la bgrad :
zhal ni gsum ka zhi ma khro :
oM dzaM b+ha la dza len+d+ra ya sid+d+hi hU~M:
de yis dzaM lha dkar po 'grub :
sa ma ya :
rgya rgya rgya :
khathaM:
guh+ya :[ \u0f88\u0f88\u0f88 ]'di'i zhal gdams la :
bdag bskyed mdun bskyed gang 'dod bya :
thugs kar zla ba'i gdan la dzaM dkar po la sngags kyis bskor :
dar dang rin po che'i rgyan can :
ne'u le nas rin chen 'dzag par bsgom :
chu sbyin byas kyang legs :
ma grub kyang rung :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis pa gdong ngan gyi lo smin drug zla ba'i tshes bdun nub dzaM b+ha la dkar po mngon rtogs dang mthun pa gcig gis dngos su gsungs so ///
/[ \u0f01\u0f83]:
gnam chos thugs gter las dzaM dmar sgrub pa bi hA ra'o :[ \u0f88\u0f88\u0f88 ]mgon po nam mkha'i mdzod la 'dud :
dzaM lha dmar po'i sgrub pa ni :
dkyil 'khor med cing gtor ma med :
dmigs pa dzaM dmar zhal gsum pa :
g.yas zhal de ni dkar po la :
g.yon zhal de ni nag po 'o :
phyag drug dang po gnyis kyis ni :
b+han+d+ha dang ni ne 'u le :
de 'og gi ni phyag gnyis na :
lcags kyu dang ni zhags pa 'dzin :
de 'og gnyis na nor bu dang :
ne 'u le ni 'dzin pa 'o :
zhabs bzhi de ni bgrad pa 'o :
de yi ngang la sngags 'di bzla :
oM dzaM b+ha la dza len+d+ra ya d+ha na me d+hi sarba sid+d+hi hU~M:
de yis dzaM lha dmar po 'grub :
sa ma ya :
rgya rgya rgya :
khathaM:
guh+ya :[ \u0f88\u0f88\u0f88 ]'di'i zhal gdams la :
skad cig dran rdzogs yin pas spyan 'dren med :
phyag thod pa'i nang na rin po che'o :
thugs kar zla ba'i gdan la dzaM la sngags kyis bskor :
ne'u le gnyis nas rin po che skyug par bsgom :
gdan pad nyi rkyang pa'o :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis pa gdong ngan gyi lo smin drug zla ba'i tshes drug gi tho rangs dzaM b+ha la dmar po mngon rtogs de dang mtshungs pa gcig zhal gzigs nas sgrub thabs 'di yang dngos su gsungs so ///
/[ \u0f01\u0f83]:
gnam chos las dzaM lha sngon po'i sgrub pa bzhugs so :[ \u0f88\u0f88\u0f88 ]'phags pa dzaM b+ha la la phyag 'tshal lo :
dzaM lha sngon po'i sgrub pa ni :
dkyil 'khor dpe'u ris ltar bris :
de steng gtor ma dpe'u ris ltar :
de nas dmigs pa bya ba ni :
dzaM lha sngon po zhal gsum pa :
g.yas zhal de ni dkar po la :
g.yon zhal de ni dmar po 'o :
phyag drug phyag mtshan 'di lta ste :
dang po gnyis kyis lcags kyu dang :
ne 'u le ni 'dzin pa 'o :
de 'og lcags kyu zhags pa dang :
tha gnyis ne'u le rab tu 'dzin :
dar dang rin po che yis brgyan :
zhabs bzhi de ni bgrad pa 'o :
de ltar dmigs la sngags 'di bzla :
oM dzaM b+ha la dza len+d+ra ya hU~M hrI:
sid+d+hi pha la hU~M hrI:
de yis dzaM lha sngon po 'grub :
sa ma ya :
rgya rgya rgya :
khathaM:
guh+ya :[ \u0f88\u0f88\u0f88 ]'di'i zhal gdams la :
bdag mdun gang rung bsgom :
thugs kar zla ba'i gdan la dzaM sngon po sngags kyis bskor ba :
phyag mtshan ne'u le nas rin po che skyug pa :
zhabs pad zla la bzhugs pa'o :
srog 'khor rang la 'dogs par bya'o :
chu sbyin byas na legs :
ma grub kyang 'gal ba med :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis pa gdong ngan zhes bya me pho sprel
gyi lo /
smin drug zla ba'i yar tshes bdun gyi nub /
mngon rtogs dang mthun pa dzaM lha sngon po zhig mngon sum zhal gzigs sgrub thabs zhal gdams dang bcas pa /
dngos su gsungs shing dpe'u ris ltar dpe yang bstan /
mang+ga laM b+ha wan+tu ///
/[ \u0f01\u0f83]:
gnam chos thugs kyi gter kha las dzaM lha ser po'i sgrub pa'o :[ \u0f88\u0f88\u0f88 ]'phags pa nor gyi dbang phyug la phyag 'tshal lo :
dzaM lha ser po'i sgrub pa ni :
dkyil 'khor dpe'u ris ltar bris :
de steng gtor ma dpe'u ris ltar :
bcas bzhag bla rdo 'khor lo bcang :
gtor ma de la tsaka li gzug :
de nas dmigs pa dzaM ser ni :
zhal gsum g.yas zhal dkar po la :
g.yon zhal de ni dmar po 'o :
phyag drug dang po gnyis kyis ni :
lcags kyu zhags pa de 'og gnyis :
nor bu ne'u le tha ma gnyis :
nor bu bab le pang pa 'o :
zhabs bzhi pad nyi'i gdan la bgrad :
dar dang rin po che yis brgyan :
oM dzaM b+ha la ma ma sarba sid+d+hi hU~M:
de yis dzaM lha ser po 'grub :
sa ma ya :
rgya rgya rgya :
khathaMguh+ya :[ \u0f88\u0f88\u0f88 ]'di'i zhal gdams la :
bdag mdun gang bsgom rung :
dran rdzogs yin pas spyan 'dren mi dgos :
ne'u le nas rin po che 'beb pa'o :
chu sbyin byas na legs :
ma grub kyang rung :
thugs kar zla ba'i gdan la dzaM ser po la sngags kyis bskor bar bsgom :
sa ma ya :
rgya rgya rgya :
khathaMguh+ya :
zhes pa 'di sprul sku mi 'gyur rdo rje dgung lo bcu gnyis pa /
me sprel gyi lo /
smin drug zla ba'i tshes bdun nub /
dzaM b+ha la ser po cha lugs mngon rtogs dang mthun pa gcig zhal gzigs te sgrub thabs dang zhal gdams dngos su gsungs /
dpe ris dang rgya yig dpe bstan pa'o ///
/[ \u0f01\u0f83]:
gnam chos las dzaM lha ljang gu'i sgrub pa bzhugs so :[ \u0f88\u0f88\u0f88 ]'phags pa nor gyi dbang phyug la phyag 'tshal lo :
dzaM lha ljang gu'i sgrub pa ni :
dkyil 'khor de ni dpe'u ris ltar :
de steng gtor ma dpe'u ris ltar :
bla rdo 'khor lo lus la 'chang :
gtor ma de la sku gzugs 'dzug :
de nas dmigs pa 'di ltar bya :
dzaM b+ha la ni sku mdog ljang :
zhal gsum phyag drug g.yas zhal dkar :
g.yon zhal de ni sngon po 'o :
phyag drug phyag mtshan 'di ltar ro :
dang po gnyis kyis bab le dang :
ne'u le ni btsir ba 'o :
bar ma gnyis kyi phyag na ni :
lcags kyu dang ni zhags pa 'dzin :
de 'og gnyis kyi phyag na ni :
rin chen zhags pa khyung rkyal 'dzin :
zhabs bzhi de ni zla steng bgrad :
zhal ni gsum ka zhi ma khro :
dar dang rin po che yis brgyan :
de ltar dmigs la sngags 'di bzla :
oM dzaM b+ha la ya swA hA:
de yis dzaM lha ljang gu 'grub :
sa ma ya :
rgya rgya rgya :
khathaM:
guh+ya :[ \u0f88\u0f88\u0f88 ]'di'i zhal gdams la :
khyung rkyal ni khyung gi shun pa nor bus bkang ba'o :
thugs kar zla steng baM ljang gu sngags kyis bskor ba'o :
chu sbyin thon na legs :
ma grub kyang rung :
sa ma ya :
rgya rgya rgya :
zhes pa 'di sprul sku mi 'gyur rdo rje dgung lo bcu gnyis gdong ngan gyi lo smin drug zla ba'i tshes dgu nub /
dzaM lha ljang gu mngon rtogs dang mthun pa gcig dngos su zhal gzigs te /
gdams pa 'di
dngos su gsungs /
dpe'u ris rgya yig rnams dpe bstan pa'o ///
/[ \u0f01\u0f83]:
gnam chos las dzaM nag sgrub pa yod :[ \u0f88\u0f88\u0f88 \u0f88 ]'phags pa nor gyi dbang phyug la phyag 'tshal lo :
dzaM lha nag po'i sgrub pa ni :
dkyil 'khor de ni dpe'u ris ltar :
de steng gtor ma dpe'u ris ltar :
de la tsaka li gzug par bya :
khra zhon la sogs 'dab dgu rnams :
dpe'u ris ltar bri bar bya :
bla rdo 'khor lo lus la 'chang :
de nas dmigs pa 'di ltar bya :
dzaM b+ha la ni sku mdog nag :
zhal gsum g.yas zhal dkar po la :
g.yon zhal de ni dmar po 'o :
phyag drug g.yas g.yon dang po na :
lcags kyu ne'u le de 'og na :
nor bu zhags pa 'dzin pa 'o :
tha gnyis 'brang rgyas b+han+d+ha 'dzin :
zhabs bzhi pad zla'i gdan la bgrad :
zhal ni gsum ka zhi ma khro :
de ltar dmigs la sngags 'di bzla :
oM dzaM b+ha la dza len+d+ra ya sarba sid+d+hi pha la hU~M A:
de yis dzaM lha nag po 'grub :
sa ma ya :
rgya rgya rgya :
khathaMguh+ya :[ \u0f88\u0f88\u0f88 ]'di'i zhal gdams la :
dar dang rin po che'i rgyan can :
thugs kar zla ba'i gdan la hU~M la sngags kyis bskor :
skad cig dran rdzogs bskyed pas spyan 'dren med :
chu sbyin sogs 'grub na legs :
ma grub kyang rung :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis pa /
gdong ngan gyi lo smin drug zla ba'i tshes brgyad nub /
dzaM nag mngon rtogs dang mthun pa gcig zhal dngos su gzigs te sgrub thabs 'di dngos su gsungs pa'o ///
/[ \u0f01\u0f83]:
gnam chos thugs gter las dzaM khra'i sgrub pa dang po'o :[ \u0f88\u0f88\u0f88 ]'phags pa nor gyi dbang phyug la phyag 'tshal lo :
dzaM lha khra bo'i sgrub pa ni :
dkyil 'khor dpe'u ris ltar bris :
de steng gtor ma dpe'u ris ltar :
bla rdo 'khor lo dpe'u ris ltar :
gtor ma de la tsaka li 'dzug :
de nas dmigs pa 'di ltar bya :
dzaM khra sku mdog 'di lta ste :
sku lus phyed g.yas dkar po la :
sku lus phyed g.yon dmar po 'o :
zhal gsum g.yas zhal dmar po ste :
g.yon zhal de ni ljang gu 'o :
phyag drug dang po gnyis kyis ni :
ne 'u le yi rkyal pa 'dzin :
bar gnyis nor skyug pho mo btsir :
tha ma g.yas kyis tshogs bdag btsir :
tha ma g.yon gyi phyag na ni :
gnod sbyin nor skyong btsir ba 'o :
zhal ni gsum ka zhi ma khro :
zhabs bzhi de ni bgrad pa 'o :
dar dang rin po che yis brgyan :
de ltar bsgoms la sngags 'di bzla :
oM dzaM b+ha la dza len+d+ra ya hU~M:
de yis dzaM lha khra bo 'grub :
sa ma ya :
rgya rgya rgya :
khathaMguh+ya :[ \u0f88\u0f88\u0f88 ]zhabs pad zla'i gdan :
thugs kar zla ba'i gdan la dzaM khra bo la sngags kyis bskor ba :
chu sbyin grub na legs :
ma grub kyang rung :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis me sprel smin drug gi zla ba'i tshes dgu nub dzaM b+ha la khra bo mngon rtogs dang mthun pa gcig gis dngos su gsungs nas dpe ris sogs dpe bstan pa'o ///
/[ \u0f01\u0f83]:
gnam chos las dzaM khra'i sgrub pa gnyis pa'o :[ \u0f88\u0f88 \u0f88 ]'phags pa nor gyi dbang phyug la phyag 'tshal lo :
dzaM lha khra bo'i sgrub pa ni :
dkyil 'khor de ni dpe'u ris ltar :
de steng gtor ma dpe'u ris ltar :
de la sku gzugs tsaka li 'dzug :
de nas dmigs pa 'di ltar bya :
dzaM b+ha la ni sku mdog ni :
dbu dang phyag g.yas dkar po 'o :
zhabs dang phyag g.yon dmar po 'o :
de min sku mdog ser po 'o :
zhal gsum g.yas zhal dkar po la :
g.yon zhal de ni dmar po 'o :
phyag drug phyag mtshan 'di lta ste :
dang po gnyis kyis lcags kyu zhags :
de 'og gnyis kyis ne 'u le :
tha ma gnyis kyis zhags pa dang :
nor bu de ni 'dzin pa 'o :
zhabs bzhi de ni bgrad pa 'o :
dar dang rin po che yis brgyan :
de ltar dmigs la sngags 'di bzla :
oM dzaM b+ha la dza len+d+ra ya d+ha na swA hA:
de yis dzaM lha khra bo 'grub :
sa ma ya :
rgya rgya rgya :
khathaMguh+ya :[ \u0f88\u0f88\u0f88 \u0f88 ]'di'i zhal gdams la :
gdan pad zla :
thugs kar pad zla la dzaM khra bo :
chu sbyin byas na legs :
ma grub kyang rung :
sa ma ya :
rgya rgya rgya :
zhes pa sprul sku mi 'gyur rdo rje dgung lo bcu gnyis me sprel smin drug gi zla ba'i tshes dgu nub dzaM b+ha la khra bo mngon rtogs dang mtshungs pa gcig zhal gzigs te sgrub thabs dngos su gsungs /
dpe'u ris dang rgya yig gtor ma dang bcas pa'i dpe bstan pa'o ///
/[ \u0f01\u0f83]:
gnam chos las dzaM khra'i sgrub pa yod :   gsum pa /[ \u0f88\u0f88\u0f88 \u0f88 ]'phags pa nor gyi dbang phyug la phyag 'tshal lo :
dzaM lha khra bo'i sgrub pa ni :
dkyil 'khor de ni dpe'u ris ltar :
de steng gtor ma dpe'u ris ltar :
gtor ma de la sku gzugs 'dzug :
bla rdo 'khor lo lus la 'chang :
de nas dmigs pa 'di ltar bya :
dzaM khra'i sku mdog 'di ltar ro :
dbu ni dkar po zhabs g.yon dkar :
lto ba ser po zhabs g.yas ljang :
de min lus dang gru mo dmar :
gru mo phan gyi phyag bcas rnams :
ljang gu yin pa dzaM khra'i lugs :
zhal gsum g.yas zhal sngon po 'o :
g.yon zhal de ni smug po yin :
phyag drug phyag mtshan 'di lta ste :
rdo rje dang ni ne 'u le :
be con dang ni ral gri dang :
rin chen ne'u le 'dzin pa 'o :
zhabs bzhi de ni pad steng bgrad :
dar dang rin po che yis brgyan :
oM dzaM b+ha la dza len+d+ra ya swA hA:
yum ni ser mos 'khyud bsgom na :
mi rung ba ni ci yang med :
rgya rgya rgya :
khathaMguh+ya :[ \u0f88\u0f88\u0f88 \u0f88 ]'di'i zhal gdams la :
thugs kar zla ba'i gdan la dzaM khra bo sngags kyis bskor :
chu sbyin 'grub na legs :
ma grub kyang rung :
bsnyen tshad sgrub pa'i dus grangs med pas rgyun du bsnyen pa legs :
sa ma ya :
rgya rgya rgya :
khathaMguh+ya :
zhes pa sprul sku mi 'gyur rdo rje dgung lo bcu gnyis gdong ngan gyi lo smin drug zla ba'i tshes bcu nub dzaM b+ha la khra bo mngon rtogs dang mthun pa gcig gis dngos su gsungs so ///
/[ \u0f01\u0f83]:
gnam chos thugs kyi gter kha snyan rgyud zab mo'i skor thun mong ma yin pa las dzaM lha rigs dgu'i sgrub thabs so :
na mo Ar+Ya dzaM b+ha la ya :
mgon po dzaM b+ha la rigs dgu la phyag 'tshal lo :
dzaM b+ha la rigs dgu sgrub pa ni :
sa phag che chung ran pa la :
dpe'u ris ltar dkyil 'khor bzo :
dmigs pa'ang de dang bstun la bskyed :
dbus su dzaM lha sku mdog sngo :
g.yas g.yon 'khor lo nor bu 'dzin :
pad+ma nyi steng bzhengs te bzhugs :
shar 'khor sku mdog dkar po ste :
lag gnyis rdo rje'i phyag rgya mdzad :
lho 'khor sku mdog ser po ste :
lag gnyis nor bu'i phyag rgya mdzad :
nub 'khor sku mdog dmar po ste :
lag gnyis pad+ma'i phyag rgya mdzad :
byang 'khor sku mdog ljang gu ste :
lag gnyis ral gri'i phyag rgya mdzad :
shar lho'i 'khor ni sku mdog ser :
lag gnyis me lce'i phyag rgya mdzad :
lho nub 'khor ni sku mdog dkar :
lag gnyis chu yi phyag rgya mdzad :
nub byang 'khor ni sku mdog dmar :
lag gnyis sa yi phyag rgya mdzad :
byang shar 'khor ni sku mdog ljang :
lag gnyis shing gi phyag rgya mdzad :
shar dbus dzaM b+ha la dkar po :
lag na rdo rje ne'u le 'dzin :
shar 'khor dkar po rdo rje 'dzin :
lho 'khor ser po rin chen 'dzin :
nub 'khor dmar po pad+ma 'dzin :
byang 'khor ljang gu rgya gram 'dzin :
shar lho dkar po pi waM 'dzin :
lho nub sngon po ral gri 'dzin :
nub byang dmar po sbrul zhags 'dzin :
byang shar ser po nor bu 'dzin :
lho dbus dzaM b+ha la ser po :
nor bu zangs gzhong phyag na bsnams :
shar 'khor dkar po dar dkar 'dzin :
lho 'khor ser po dar ser 'dzin :
nub 'khor dmar po dar dmar 'dzin :
byang 'khor ljang gu dar ljang 'dzin :
shar lho dkar po dar dkar 'dzin :
lho nub dmar po dar dmar 'dzin :
nub byang ser po dar ser 'dzin :
byang shar sngon po dar sngon 'dzin :
nub dbus dzaM lha sku mdog dmar :
pad+ma b+han+d+ha phyag na bsnams :
shar 'khor dkar po nor bu dkar :
lho 'khor ser po nor bu ser :
nub 'khor dmar po nor bu dmar :
byang 'khor ljang gu nor bu ljang :
shar lho sngon po nor bu sngo :
lho nub ser po nor bu ser :
nub byang dmar po nor bu dmar :
byang shar dkar po nor bu dkar :
byang dbus dzaM lha sku mdog ljang :
rgya gram ral gri phyag na bsnams :
shar 'khor dkar po ral gri 'dzin :
lho 'khor ser po ral gri 'dzin :
nub 'khor dmar po ral gri 'dzin :
byang 'khor ljang gu ral gri 'dzin :
shar lho ser skya ral gri 'dzin :
lho nub ser skya ral gri 'dzin :
nub byang dud kha ral gri 'dzin :
byang shar ljang skya ral gri 'dzin :
shar lho'i gtso bo sku mdog dkar :
rdo rje rin chen phyag na bsnams :
shar 'khor dkar po me tog dkar :
lho 'khor ser po me tog ser :
nub 'khor dmar po me tog dmar :
byang 'khor ljang gu me tog ljang :
shar lho khra bo me tog khra :
lho nub khra bo me tog khra :
nub byang khra bo me tog khra :
byang shar khra bo me tog khra :
lho nub gtso bo sku mdog dmar :
phyag na nor bu pad+ma 'dzin :
shar 'khor dkar po 'ja' dkar 'dzin :
lho 'khor ser po 'ja' ser 'dzin :
nub 'khor dmar po 'ja' dmar 'dzin :
byang 'khor ljang gu 'ja' ljang 'dzin :
shar lho khra bo 'ja' khra 'dzin :
lho nub khra bo 'ja' khra 'dzin :
nub byang khra bo 'ja' khra 'dzin :
byang shar khra bo 'ja' khra 'dzin :
nub byang gtso bo sku mdog ser :
phyag na pad+ma rgya gram 'dzin :
shar 'khor dkar po kha T+wAM dkar :
lho 'khor ser po kha T+wAM ser :
nub 'khor dmar po kha T+wAM dmar :
byang 'khor ljang gu kha T+wAM ljang :
shar lho khra bo kha T+wAM khra :
lho nub khra bo kha T+wAM khra :
nub byang khra bo kha T+wAM khra :
byang shar khra bo kha T+wAM khra :
byang shar gtso bo sku mdog nag :
lag na ral gri rdo rje 'dzin :
shar 'khor dkar po zla ba 'dzin :
lho 'khor ser po nyi ma 'dzin :
nub 'khor dmar po zla ba 'dzin :
byang 'khor ljang gu nyi ma 'dzin :
shar lho khra bo zla ba 'dzin :
lho nub khra bo nyi ma 'dzin :
nub byang khra bo zla ba 'dzin :
byang shar khra bo nyi ma 'dzin :
gtso 'khor thams cad cha lugs mthun :
zhabs rnams thams cad 'dor thabs bzhugs :
dar dang rin chen rgyan gyis brgyan :
oM AHhU~M bud+d+ha badzra rat+na pad+ma karma dzaM b+ha la sid+d+hi pha la hU~M:
sa ma ya :
rgya rgya rgya :
khathaMguh+ya :
zhes pa sprul sku rig 'dzin mi 'gyur rdo rje dgung lo bcu gnyis me pho spre'u'i lo gro bzhin zla ba'i nyi shu gcig la o rgyan rin po ches dngos su gsungs so //
mang+ga laM///
/[ \u0f01\u0f83]:
gnam chos thugs kyi gter kha snyan brgyud zab mo thugs rje chen po rigs lnga'i skor las dzaM ser sgrub thabs yod :[ \u0f88\u0f88\u0f88\u0f88\u0f88\u0f88\u0f88\u0f88 ]dzaM b+ha la sgrub pa ni :
mdun du dzaM b+ha la ser po g.yas shing thog pU ra ser po :
g.yon ne'u le ma Ni rat+na skyug pa :
nor bu'i dbyibs 'dra ba :
khog stod dar dmar gyis brgyan pa :
khog smad dar ljang gis brgyan pa :
de'i spyi bor rang nyid o rgyan du bsam ste :
rgyan cha lugs gzhung dang mthun pa :
kho'i khog smad dar de las yaM gcig mched pas rlung du gyur :
khog stod kyi dar de las raM gcig mched pas me chung du gyur :
rlung de je che la byung :
me la brgyab me de che nas khog tu rgyug pas kho skom pas rang gi lus las chu babs nas me bsad pas :
kho mgu nas dngos grub ci dgos lags dang sbyin zer te :
nor gyi dngos grub dang gang 'dod brjod pas khos byin par bsam mo :
oM dzaM b+ha la dza len+d+ra ya swA hA:
zhes brjod /
ces pa sprul sku rin po che mi 'gyur rdo rje dgung lo bcu gnyis me sprel nag pa zla ba'i tshes bcu dgu la dzaM b+ha la ser pos dngos su gsungs so //
mang+ga laM///
/
