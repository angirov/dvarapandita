@#//
rtsa gsum rab 'byams kyi skong 'dus rin chen 'bar ba'i phreng ba zhes bya ba bzhugs so //
na mo gu ru pad+ma sid+d+hi hU~M hrIH
gu ru pad+ma 'od 'bar sku la 'dud /
rtsa ba gsum gyi skong gso bya ba ni /
tshogs gtor mchod pa ci 'byor bshams la /
sngags 'chang rnams ting nge 'dzin gsal gdab cing /
sman raka sbreng /
sha chen bsreg cing mar me sbar /
rol mo bsgrags la 'di skad do //
hU~M hrIH
ma bcos spros bral gnas lugs mngon gyur pa'i //
rgyal ba dgongs brgyud bla ma'i thugs dam bskang //
ting 'dzin mchog brnyes brda yi brgyud pa ste //
rig 'dzin rigs brgyud bla ma'i thugs dam bskang //
bka' lung lhag chad med par ston mdzad pa'i //
snyan khungs brgyud pa'i bla ma'i thugs dam bskang //
thugs rje'i brtse bas 'gro kun 'dren mdzad pa //
thugs rje byin rlabs brgyud pa'i thugs\u0f8e
bka' lung man ngag gter sbas bya ra mdzad //
mkha' 'gro gtad rgya brgyud pa'i thugs\u0f8e
ma 'ongs las can lung bstan dgongs pa gtad //
smon lam dbang bskur brgyud pa'i thugs\u0f8e
bka' bab lung brgyud 'gro kun smin grol mdzad //
shog ser tshig brgyud bla ma'i thugs\u0f8e
rgyal ba'i byin brlabs mthu yis phrin las mdzad //
dam rdzas myong grol brgyud pa'i thugs\u0f8e
lta sgom mkhyen pa mchog la mnga' brnyes pa'i //
skyes mchog bla ma rnams kyi thugs\u0f8e
stong gsal 'gag med ye nas mngon rdzogs pa'i //
chos sku kun bzang yab yum thugs\u0f8e
chos kun ye shes lnga yi rang bzhin nyid //
zhi khro longs spyod rdzogs sku'i thugs\u0f8e
rang snang ma 'gags gzhan snang der ston pa'i //
sprul sku 'gro don mdzad pa'i thugs\u0f8e
rang byung gdod nas sangs rgyas rgyal kun yab //
kun bzang pad+ma 'byung gnas thugs\u0f8e
dug lnga ma spang gnas su dag pa yi //
gu ru thod phreng sde lnga'i thugs\u0f8e
tshogs drug ma spang rang sar grol ba yi //
'gro 'dul gu ru drug gi thugs\u0f8e
yul brgyad ma spang gnas su dag pa yi //
sprul pa'i gu ru mtshan brgyad thugs\u0f8e
gsang ba dbang sdud dngos grub ster mdzad pa'i //
DA ki ye shes mtsho rgyal thugs\u0f8e
gu ru'i rgyan 'khor lnga lnga'i ye shes 'phrul //
rje 'bangs nyer lnga'i tshogs kyi thugs\u0f8e
ye shes che brnyes nus mthu dpag tu med //
rgya bod grub chen yongs kyi thugs\u0f8e
'pho bral bde chen 'od gsal rdo rje'i sku
/paN chen bye ma mu dra'i thugs\u0f8e
rgyud lung man ngag bka' brgyud srol 'dzin mgon //
gnubs so rong zur yab sras thugs\u0f8e
snyan brgyud gsang skor don gyi bstan pa spel //
nyang ban sbas 'brom sogs kyi thugs\u0f8e
a ti bla med chos kyi gter chen 'byin //
ldang lce zhang me brgyud bcas thugs\u0f8e
bod chen phyogs su nges don bstan pa'i mdzod //
dam gtsang byams sogs bla rabs thugs\u0f8e
zab gter mnga' bdag yongs kyi gtso mchog dpal //
nyang ral nyi ma 'od zer thugs\u0f8e
spyan ras gzigs dbang 'gro 'dul gter ston sprul //
gu ru chos kyi dbang phyug thugs\u0f8e
yang zab mkha' 'gro snying gi thig le 'chang //
pad+ma las 'brel rtsal gyi thugs\u0f8e
snying po'i gtam spel snying thig bstan pa'i bdag
/dpal chen rang byung rdo rje'i thugs\u0f8e
bi ma'i rnam 'phrul kun bzang dgongs pa'i gter //
kun mkhyen dri med 'od zer thugs\u0f8e
rmad byung sprul sku zab gter rgya mtsho'i bdag
/rdo rje kun skyong pad gling thugs\u0f8e
o rgyan gsang bcud dgongs 'dus gser chos kyi //
mdzod 'chang sangs rgyas gling pa'i thugs\u0f8e
bod khams skyob byed gsang mdzod lnga yi bdag
/rig 'dzin rgod ldem can gyi thugs\u0f8e
brtul zhugs rtsal ldan gsang sngags theg mchog dpal //
rtog ldan mkha' spyod dbang po'i thugs\u0f8e
snga 'gyur bka' gter bstan pa'i srog shing 'dzin //
rat+na zhig po gling pa'i thugs\u0f8e
gu ru'i lta sgom shing rta'i sgron me mchog
/gsang bdag tA ra nA tha'i thugs\u0f8e
'gran med nus mthus mi 'jigs sbyin pa'i gter //
lha rje blo gros rgyal mtshan thugs\u0f8e
zab gter bka' babs snang bzhi'i yon tan rdzogs //
o rgyan 'ja' tshon snying po'i thugs\u0f8e
gnas chen brgya rtsa'i sgo 'byed sa bcu'i mgon //
bdud 'dul nus ldan rdo rje'i thugs\u0f8e
'phags pa'i sgyu 'phrul sangs rgyas zhing sbyong gar //
rig 'dzin klong gsal snying po'i thugs\u0f8e
rta mgrin chos spel rta mgrin sprul pa nyid //
stag sham nus ldan rdo rje'i thugs\u0f8e
blo gros mthu yis bka' gter gsal byed mgon //
pad+ma 'gyur med rdo rje'i thugs\u0f8e
ye shes che brnyes ye shes mkha' 'gro'i gtso //
pad+ma bde chen gling pa'i thugs\u0f8e
hU~M mdzad sprul pa thugs kyi gter kha 'dzin //
rol pa rdo rjer grags pa'i thugs\u0f8e
dus gsum 'gran zla bral ba'i rig 'dzin rje //
rdo rje tshe dbang nor bu'i thugs dam bskang /
kha skong ni /
pad+ma'i pho nya rig 'dzin yongs kyi mgon //
mchog gyur bde chen gling pa'i thugs\u0f8e
klong dgu'i ye shes sku brnyes dkyil 'khor gtso //
kun mkhyen rdo rje gzi brjid thugs\u0f8e
thub pa'i rgyal tshab gsang chen bstan pa'i srog
/'jam mgon pad+ma gar dbang thugs dam bskang //
zhes pa'i kha skong 'di'ang karma pas so //
!
rang rig ye shes ji bzhin ston mdzad pa //
mchog gyur rtsa ba'i bla ma'i thugs\u0f8e
dpag med ngo mtshar gyis brgyan sprul pa'i sku
/gter chen brgya dang rtsa brgyad thugs\u0f8e
'brel tshad don ldan thar pa'i lam mkhan mchog
/gter phran stong dang rtsa gnyis thugs\u0f8e
'gro kun smin grol lam la bkod mdzad pa'i //
drin can rtsa brgyud bla ma'i thugs\u0f8e
shes dang shes bya rnam kun mkhyen gyur pa'i //
dus gsum sangs rgyas rnams kyi thugs\u0f8e
'gro kun zhi bde'i gnas su 'dren mdzad pa'i //
gsung rab dam chos rnams kyi thugs\u0f8e
sa dang lam la gnas nas zhing mchog skyong //
'phags pa'i dge 'dun rnams kyi thugs\u0f8e
hU~M hrIH
bla med snying gi dgongs pa'i da la ru //
a ti zhi khro'i lha tshogs thugs dam bskang //
sangs rgyas dgongs pa 'dus pa'i dkyil 'khor nas //
tshogs chen 'dus pa'i lha tshogs thugs\u0f8e
bcom ldan gsang ba snying po'i pho brang nas //
sgyu 'phrul zhi khro'i lha tshogs thugs\u0f8e
hU~M hrIH
zhi ba lhun gyis grub pa'i dkyil 'khor nas //
bzhi bcu rtsa gnyis rgyal ba'i thugs\u0f8e
khrag 'thung rol pa'i dur khrod chen po nas //
lnga bcu rtsa brgyad khro bo'i thugs\u0f8e
bde gshegs 'dus pa rtsa ba'i dkyil 'khor nas //
sgrub chen bka' brgyad yongs kyi thugs\u0f8e
sku mchog 'gyur ba med pa'i dkyil 'khor nas //
'jam dpal sku yi lha tshogs thugs\u0f8e
gsung mchog 'gag pa med pa'i dkyil 'khor nas //
pad+ma gsung gi lha tshogs thugs\u0f8e
thugs mchog 'khrul pa med pa'i dkyil 'khor nas //
yang dag thugs kyi lha tshogs thugs\u0f8e
yon tan lhun gyis grub pa'i dkyil 'khor nas //
bdud rtsi sman gyi lha tshogs thugs\u0f8e
phrin las drag pos sgrol ba'i dkyil 'khor nas //
sgrol byed phur pa'i lha tshogs thugs\u0f8e
sha khrag rgya mtsho 'khyil ba'i dkyil 'khor nas //
ma mo rbod gtong lha tshogs thugs\u0f8e
thugs rje'i gdung 'tshob sku yi dkyil 'khor nas //
rig 'dzin slob dpon lha tshogs thugs\u0f8e
dam rdzas rdza ltar spungs pa'i dkyil 'khor nas //
'jig rten mchod bstod lha tshogs thugs\u0f8e
drag sngags rol pa'i dur khrod chen po nas //
dmod pa drag sngags lha tshogs thugs\u0f8e
dpal gyi spyan sngar rang rtags srog snying phul //
dpal gyi bka' sdod lha tshogs thugs\u0f8e
hU~M hrIH
mi 'gyur bde ba chen po'i pho brang nas //
'chi med tshe yi lha tshogs thugs\u0f8e
thugs rje rgyun chad med pa'i pho brang nas //
nam mkha'i rgyal po'i lha tshogs thugs\u0f8e
dus gsum sangs rgyas kun gyi ngo bo nyid //
rgyal dbang pad+ma 'od 'bar thugs\u0f8e
ma rungs dregs pa tshar gcod dkyil 'khor nas //
rdo rje drag rtsal lha tshogs thugs\u0f8e
bde gshegs spyi 'dus rmad byung lha yi lha //
gu ru rdo rje thod phreng thugs\u0f8e
rtsa gsum dkyil 'khor yongs kyi gtso bo mchog
/bla ma dgongs 'dus lha tshogs thugs\u0f8e
dbang chen rta mchog rol pa'i dkyil 'khor nas //
yi dam dgongs 'dus lha tshogs thugs\u0f8e
zla gam dmar po dbang gi pho brang nas //
mkha' 'gro dgongs 'dus lha tshogs thugs\u0f8e
gnam lcags me rlung 'tshubs ma'i dkyil 'khor nas //
chos skyong dgongs 'dus 'khor bcas thugs\u0f8e
dpal mchog dang po chos dbyings dkyil 'khor nas //
dus kyi 'khor lo'i lha tshogs thugs\u0f8e
rnam dag bde ba chen po'i pho brang nas //
bde dgyes ma hA mA ya'i thugs\u0f8e
zab gsal sgyu 'phrul chen po'i da la nas //
mi bskyod 'jam dpal gsang 'dus thugs\u0f8e
zhe sdang tshar gcod bla med dkyil 'khor nas //
'jam dpal dmar nag lha tshogs thugs\u0f8e
khams gsum dbang sdud drag po'i da la nas //
rta mgrin dmar nag 'khor bcas thugs\u0f8e
rdo rje can gnas me ri 'bar ba nas //
phyag rdor khro bcu khyung bcas thugs\u0f8e
dur khrod rtsub 'gyur tshal gyi pho brang nas //
rdo rje phag mo'i lha tshogs thugs\u0f8e
o rgyan mkha' spyod dag pa'i grong khyer nas //
gsang ba ye shes lha tshogs thugs\u0f8e
gsang chen rol pa'i zhing khams chen po nas //
bdud 'dul seng gdong 'khor bcas thugs\u0f8e
sgrub pa po la ma yis bu ltar brtse //
gnas gsum mkha' 'gro'i lha tshogs thugs\u0f8e
sku gsum 'bras bu myur du ster mdzad pa //
gsang sngags rgyud sde bzhi yi thugs\u0f8e
rgyal ba'i sgyu 'phrul 'gro la gang 'dul ston //
theg pa rim dgu'i lha tshogs thugs\u0f8e
hU~M b+h+yoH
'og min dur khrod me ri 'bar ba nas //
dpal mgon ma ning 'khor bcas thugs\u0f8e
zlog pas mi bzlog sngags zlog mkhan gyi gshed //
dpal mgon me dbal 'khor bcas thugs\u0f8e
rgyud lung man ngag bsrung bar mnga' gsol ba'i //
rgyud mgon legs ldan 'khor bcas thugs\u0f8e
dur khrod ro myag tshal gyi pho brang nas //
dpal mgon phyag bzhi 'khor bcas thugs\u0f8e
dur khrod tshang tshing 'khrigs pa'i pho brang nas //
dpal mgon phyag drug 'khor bcas thugs\u0f8e
rgyal ba'i bstan srung phrin las yongs kyi bdag
/gur mgon beng ma stag zhon thugs\u0f8e
nag po yongs gtso drag po rmad byung ba //
ber nag tshogs bdag 'khor bcas thugs\u0f8e
ka ling ka ru dregs chen stong sde'i gtso //
mgon po a g+ho ra yi thugs\u0f8e
ye shes mgon po kun gyi phrin las bdag
/trak+shad shwa na mu kha'i thugs\u0f8e
a ti yang gsang bstan srung mthu mo che //
sngags srung smug nag ral gcig thugs\u0f8e
las kyi mtha' sdud 'jam dpal thugs kyi sras //
rig rgyal nA ga rak+sha'i thugs\u0f8e
zhing skyong ma mo 'byung po'i dbang phyug che //
srin mgon gdong bzhi 'khor bcas thugs\u0f8e
bkra shis snying nye mthu rtsal ches che ba //
zhing skyong gzi ldan 'khor bcas thugs\u0f8e
srid gsum dbang bsgyur legs ldan lha yi lha //
dbang phyug lha chen yab yum thugs\u0f8e
rgyal bstan de 'dzin yul khams kun srung mdzad //
rgyal po chen po sde bzhi'i thugs\u0f8e
sgrol ging srog bdag dregs pa'i gtso bo che //
dmar po gyad chen 'khor bcas thugs\u0f8e
'dod pa'i khams la dbang sgyur mnga' bdag ma //
lha mo nag mo dpon g.yog thugs\u0f8e
rdzogs chen klong sde'i srung ma dzo ki'i grogs //
'bar ma me gdong 'khor bcas thugs\u0f8e
rdzogs chen snying thig bka' yi gnyer 'dzin ma //
shan pa srog sgrub 'khor bcas thugs\u0f8e
lha srin sde brgyad 'dus pa'i dkyil 'khor nas //
gza' bdud sgra gcan 'khor bcas thugs\u0f8e
gu ru'i brgyud 'dzin skyong mdzad skyes gcig pu //
gnod sbyin bshan pa dmar nag thugs\u0f8e
snying thig gter srung bod kyi gzhi bdag mchog
/dam can rdo rje legs pa'i thugs\u0f8e
dur khrod kun nyul gsang ba'i ma mo che //
sngags srung spyang zhon 'khor bcas thugs\u0f8e
gu ru'i dgongs 'dus rjes 'brang rnal 'byor skyong //
dur khrod sha za kha chen thugs\u0f8e
bai /
byang phyogs rin chen gter gyi gzhal yas nas //
rgyal chen rnam sras 'khor bcas thugs\u0f8e
dngos grub rnam gnyis char ltar 'beb mdzad pa //
nor bdag dzam lha 'khor bcas thugs\u0f8e
phas rgol 'joms shing sgrub mchog yul 'khor srung //
dri za'i rgyal po 'khor bcas thugs\u0f8e
gtsug lag chos 'khor skyong zhing dkor nor srung //
rgyal po pe har 'khor bcas thugs\u0f8e
gu rus gsang mdzod gter bdag chen por bskos //
btsan rgod 'bar ba spun bdun thugs\u0f8e
gnas gter srung zhing dgra la nad rims 'gyed //
yum chen srin mo gdong dmar thugs\u0f8e
bod yul sgo 'phrang bsrung bar mnga' gsol ba'i //
mthu chen sde bzhi 'khor bcas thugs\u0f8e
pad+ma'i dge bsnyen mthu stobs rdzu 'phrul can //
dge bsnyen nyi shu rtsa gcig thugs\u0f8e
gtor len rnal 'byor skyong bar zhal bzhes pa'i //
bod skyong brtan ma bcu gnyis thugs\u0f8e
hU~M b+h+yo /
sangs rgyas bstan pa bsrung bar zhal bzhes pa'i //
gtsang rigs mgon po 'khor bcas thugs\u0f8e
rgyal bas dregs pa'i gtso bor dbang bskur ba //
'jig rten sde dpon rnams kyi thugs\u0f8e
rang sngags dmod pas dam nyams phye mar 'joms //
dmod pa'i mthu ldan rnams kyi thugs\u0f8e
gsang sngags rgyud sde rgya mtsho'i bya ra mdzad //
sngags bdag sngags srung rnams kyi thugs\u0f8e
o rgyan chen pos bka' yi gnyer du bskos //
gter bdag gter srung rnams kyi thugs\u0f8e
pad mas gnyer gtad rnal 'byor skyong mdzad pa'i //
sbas yul gnas bdag rnams kyi thugs\u0f8e
gzhis lam sgrub gnas bar chad kun sel ba'i //
gzhi bdag gzhi srung rnams kyi thugs\u0f8e
gong mas bsnyen cing sgrub pa'i grogs mdzad pa //
rigs chos rgyud srung gnyan po'i thugs dam bskang //
hU~M hrIH
thugs dam gnyan po skong ba'i dam rdzas ni //
rmad byung brjid ldan gtor mas thugs dam bskang //
'chi med bdud rtsi sman gyis thugs\u0f8e
ar+g+haM rak+ta dmar gyis thugs\u0f8e
ma nyams chang phud sman gyis thugs\u0f8e
dri med zhun mar mdangs kyis thugs\u0f8e
rnal 'byor longs spyod tshogs kyis thugs\u0f8e
bkrag gsal dkyil 'khor zhal phyes thugs\u0f8e
mtshan ldan dam rdzas mdangs kyis thugs\u0f8e
bskang ngo thugs dam gnyan po bskangs gyur cig
/bskang ngo rtsa gsum gsang ba'i lha tshogs rnams //
dngos po chos nyid klong du thugs dam bskang //
snang ba shes rab klong du thugs\u0f8e
gzung 'dzin rang grol klong du thugs\u0f8e
sdug bsngal bde chen klong du thugs dam bskang //
gnyis med don rtogs spang blang med pa yi //
snang srid gzhir bzhengs chen por mchod pa 'bul //
oM ru lu ru lu hU~M b+h+yo hU~M/
oM AHhU~M/
bla ma rgya mtsho tshogs la rol //
yi dam rgya mtsho tshogs la rol //
mkha' 'gro rgya mtsho tshogs la rol //
zhing skyong rgya mtsho tshogs\u0f8e
chos skyong pho rgyud tshogs\u0f8e
srung ma mo rgyud tshogs\u0f8e
dam can rgya mtsho tshogs\u0f8e
gnas srung gter bdag tshogs\u0f8e
nor lha rgya mtsho tshogs\u0f8e
snang srid lha 'dre tshogs\u0f8e
yul lha gzhi bdag tshogs\u0f8e
dben gnas srung ma tshogs\u0f8e
rigs drug pha ma tshogs\u0f8e
lan chags bgegs rigs tshogs\u0f8e
la la phyi yi tshogs\u0f8e
la la nang gi tshogs\u0f8e
la la gsang ba'i tshogs\u0f8e
de kho na nyid kyi tshogs mchod bde ba chen po la rol cig
/sarba g+ha Na tsakra pU dza kha kha khA hi /
zhes tshogs mchod spro'o //
de ltar rtsa gsum gyi spyi skong 'di ni bod chen kaHthog lho rgyud du sku 'khrungs pa kun mkhyen chos rje pad+ma blo gros kyi rigs chos kyi brgyud pa 'dzin cing seng ge'i khri srung mdzad rje bla ma rdo rje 'dzin pa chen po bskal bzang o rgyan bstan 'dzin zhal snga nas bgyid par yang yang bskul bar brten /
gzhi sngar gyi skong rnying de la tshig tshogs mang tsam zhig bgyis kyang dpe phyag tu 'bul ma thub par zag pas de phyir bla ma dam pa bde bar gshegs pa de'i dgongs pa bskang ba'i slad dang /
sgrub mchod tshogs 'khor mtha' dag la 'jug cing khyer bde phyir /
spyi skong 'di 'dra min tsam gyi lugs srol bdun mthong ba las /
'di khrag 'thung bdud 'dul nus ldan rdo rje'i gsung la gzhi blangs te /
rdo rje theg pa'i rnal 'byor pa tshe dbang nor bus bod yul dbu ru'i sa yi cha kun mkhyen dri med 'od zer gyi bsti gnas sa la spyod pa'i 'og min kun tu bzang po'i pho brang gangs ri thod dkar du sbyar ba ste /
de yis bla ma'i thugs dgongs yang dag par bskangs te dge legs kyi tshogs rab tu 'phel bar gyur cig
/rtsa gsum rab 'byams spyi skong snying po 'di //
sus kyang 'phri bsnan bsre slad ma byed par //
nya stong dus drug tshogs gtor skabs la sogs //
'bad na rkyen sel dngos grub gnyis thob 'gyur //
zhes pa'ang smras so ///
/
!
de ltar rje 'bangs nyer lnga /
bye ma mu dra /
nyang ban sbas 'brom /
ldang ce zhang me /
las 'brel rtsal /
mkha' spyod pa /
rig 'dzin chen po /
rtsa ba'i bla ma ste /
brgyad po ni rdzogs chen brgyud pa la dgos pa ltar 'dug ces rig 'dzin rjer zhus pas 'di rnams dgos nges red kyang kho bos bri rgyu ma byung 'dug pa /
da ste ci nas bri'o zhes bka' phebs kyang gnang rgyu lus song 'dug pa /
rje de'i dgongs pa skong ched 'gal ba med dam snyams rig 'dzin rje'i bka' 'bangs pa dpal ldan dpa' bo rdo rje gtsug lag dga' bas brjod pa'o //
