@#:
las tshogs rin chen khang bu las :
phywa phrin nor bu mchog rgyal bzhugs :
rgya gar skad du :
rat+na ma hA g+hu ya d+ha pa nA ma :
bod skad du :
rin po che gsang ba khang bu zhes bya ba :
'byung ba'i lha mo dpal dbyings kyi rgyal mo la phyag 'tshal lo :
ma 'ongs skye 'gro sems can gyi :
dbul ba'i sdug bsngal zhi ba dang :
khams gsum dbang du sdud pa'i phyir :
gsang ba'i man ngag 'di ltar bya :
dang po 'byung ba bzhi'i bcud 'gugs pa ni :
gnas ri khrod mthon po'am :
rgyal po'am sde dpon gyi pho brang du :
gling bzhi'i maN+Dal dbus pad+ma dmar po can gyi steng :
phywa rdzas ni 'bru sna tshogs las grub pa'i ri rab kyi steng du :
bum pa
zlum po kha khyer nor bu'i tog gis spras pa'i steng du :
nor bu 'bar ba la pad+ma nyi zlas brgyan pa :
sin+d+hu ra'am 'bri mog gis dmar po byas pa :
mda' dar dmar po me long gis brgyan pa gzug la bkod :
de'i shar du rgyun ma chad pa'i chus rin po che'i snod gang ba :
lhor ri bkra bzang po'am sangs rgyas kyi byin gyis brlabs pa'i gnas kyi sa dang :
nub tu tsan+dan dang 'bru mar gyi mar me dang :
byang du rlung g.yab dang :
mtha' rnams la ro bcud ldan pa'i zas sna ci 'byor pa gsag :
rang gi yi dam gyi dpal gtor dang :
chos skyong gi gtor ma dang :
'byung ba bzhi'i gtor ma :
dzaM b+ha la yab yum gyi gtor ma dang :
rta bdag brgyad la dzaM bshos brgyad :
rgyal po sde bzhi la cog gtor bzhi :
yang snod gcig la phywa glud la phyogs skyong bcu dang :
lha srin sde brgyad la gtor ma rnams bkod do :
gzhan yang bum pa'am zag brdol med pa'i snod gang yang rung bar sbrang :
bu ram :
mar :
'bru sna'i chang gi kha rdo rje rgya gram gyis bcad pa dang :
gzhan yang sman raka la sogs pa nyer mkho rnams bsags la :
g.yab dar dmar po mda' rgod sgro can dang :
gzhan yang dar sna tshogs kyis brgyan pa'i mda' rnams nas la gzug :
de nas rang stan bde ba la 'dug ste :
skyabs 'gro sems bskyed spyi dang mthun :
bsang shing gang 'grub kyis bsang bya :
rgyal chen bzhis mtshams bcad :
rang gi yi dam gyi phrin las gzhung bsrangs la tshogs 'bul yan bya :
de nas byung khungs bshad de :
phywa khu ye :
sngon gyi bskal pa dang po la :
lha yi dbang po brgya byin gyis :
'gro ba dbul ba'i sdug bsngal gzigs :
tshangs pa'i rgyal po gdong bzhi la :
lha yi dbang pos 'di skad zhus :
tshangs pa'i rgyal po tshur gson cig :
ma 'ongs bskal pa tha ma la :
'gro drug sdug bsngal grangs med gzir :
khyad par bod yul mun pa'i gling :
'byung po 'dre srin dregs pa'i yul :
skye 'gro mi yang the tshom che :
dug lnga'i 'dam la bying ba yi :
las nyon rnam smin khur gyis mnan :
'byung ba me yi bskal pa 'char :
rtsi shing lo tog rim gyis bsreg :
nad dang sdug bsngal sna tshogs 'byung :
'byung ba'i bcud ni nyams gyur nas :
skye 'gro dbul bas nyen pa na :
'byung ba cha snyoms bcud bsdus nas :
gso ba'i thabs gcig bstan du gsol :
phywa khu ye :
lha yi dbang po tshur gson dang :
dbul ba'i sdug bsngal sel 'dod na :
sngon tshe ston pa sangs rgyas kyis :
khyim bdag dad pa'i dbang po la :
khams gsum dbang sdud man ngag ni :
nor bu mchog rgyal zhes bya gsungs :
'byung ba dbang du sdud pa dang :
nam zla dus bzhi cha snyoms nas :
'dod dgu'i gter kha 'byed pa yin :
nad dang sdug bsngal kun las sgrol :
mtha' yi dmag dpung zlog pa yin :
'di dang 'phrad pa shin tu dkon :
nor bu rin chen gsol btab tshe :
ci 'dod lhun gyis grub pa ltar :
nor bu mchog rgyal 'di nyid kyang :
bsgrubs pas 'dod dgu 'byung ba yin :
'di nyid longs la spyod par gyis :
phywa khu ye :
tshangs pa'i rgyal po tshur gson dang :
'di la sgrub pa'i rdzas ci 'tshal :
gang dang gang gis 'grub pa yin :
tshig dang don du bshad du gsol :
phywa khu ye :
lha yi dbang po tshur gson dang :
'di nyid sgrub pa'i thabs bstan pa :
lcang lo can zhes bya ba na :
rnam thos sras kyi pho brang yod :
gser gyi rgyal mtshan zhes bya ba :
tshad dang ldan pa'i gzhal yas ni :
gru bzhi sgo bzhi rta babs bcas :
shar shel lho phyogs bai DUr+Ya :
nub phyogs rA ga byang phyogs gser :
phyi na rin chen ka ba ni :
nyis stong lnga brgyas btegs pa yi :
pho brang sum brtsegs rgya phibs ldan :
nor bu 'bar ba'i tog gis spras :
mu tig drwa ba drwa phyed dang :
mda' yab pu shus mdzes par brgyan :
gter gyi khang pa bco lngas bskor :
'khor sa rim pa gsum bskor nas :
'khor sa nang ma'i khyams dag na :
pho brang phyogs bzhi mtshams brgyad na :
rta bdag brgyad kyi khang brtsegs yod :
rin chen rgyan gyis mdzes par brgyan :
de yi phyogs bzhi mtshams brgyad na :
gter gyi bum pa bzang po brgyad :
dpag bsam rin chen ljon shing brgyad :
'dod yon rdzing bu rin chen spras :
me tog dkar dmar sna tshogs pa :
chu bya sna tshogs gsung snyan sgrog :
'dod 'jo'i ba la sogs pa yi :
dgos 'dod kun 'byung yod pa'i gnas :
phyi rol phyogs bcu thams cad kun :
rin chen 'od 'phro yid 'ong brgyan :
de 'dra'i pho brang lhun gyis grub :
phywa khu ye :
tshangs pa'i rgyal po tshur gson dang :
de 'dra'i gnas mchog khyad par 'phags :
de 'dra'i pho brang nyams dga' ba :
de 'dra'i pho brang ya mtshan pa :
de yi nang na su bzhugs pa :
gang dang gang 'dra'i lha tshogs bsgrub :
tshangs pa'i rgyal pos bshad du gsol :
phywa khu ye :
tshangs pa'i rgyal po'i zhal na re :
lha dbang brgya byin tshur gson dang :
gzhal yas nang du ji ltar bzhugs :
pho brang de yi dbus dag tu :
hrIHyig dmar po las byung ba'i :
pad+ma 'dab brgyad lte ba la :
a las dkar gsal zla ba'i gdan :
bai yig gser gyi mdog can las :
rin chen rgyal mtshan bai yig mtshan :
de nyid yongs su gyur pa las :
rgyal po chen po rnam thos sras :
sku mdog gser ri ltar brjid pa :
seng ge dkar mo nyal stabs steng :
rol pa'i 'dug stangs skyil krung bzhugs :
zhal gcig phyag gnyis cung zad khro :
'dzum zhing spyan gsum dang ldan pa :
phyag g.yas rin chen rgyal mtshan bsnams :
g.yon pa gter gyi ne'u le 'dzin :
rin chen rgyan gyis mdzes par brgyan :
lhab lhub dar gyi na bza' gsol :
phrag pa g.yas g.yon nyi zla gnyis :
zhal nas rin chen char pa 'beb :
skye dgu'i phongs pa sel bar mdzad :
nam mkha' mdzod la mnga' brnyes pa'i :
rnam 'phrul mtha' yas dpal ldan pa :
sangs rgyas kun gyi phrin las sgrub :
mgon po khyod la gsol btab tshe :
dgos 'dod char ltar 'dir phob cig :
phywa dang g.yang du 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
phywa dang g.yang du 'gugs pa la :
dang po phywa gzhi gang zhig 'ding :
de steng phywa nas ci la bya :
phywa rdzas g.yang rdzas ji ltar gsog :
tshangs pa'i rgyal pos bshad du gsol :
phywa khu ye :
dbang po brgya byin tshur gson dang :
glang chen rab brtan pags pa la :
phywa gzhi g.yang gzhi de la bya :
rab tu brtan pa'i gzhi bting 'tshal :
rin chen 'bru sna tshang bar bkram :
phywa nas g.yang nas de la bya :
'dod dgu tshang ba'i phywa nas yin :
ri rab steng du bum pa bzhag :
mi 'gyur brtan pa'i phywa bum lags :
nor bu 'bar bas brgyan pa 'di :
dgos 'dod 'byung ba'i nor bu lags :
rtse la nyi zlas brgyan pa 'di :
gling bzhi'i mun pa sel ba'i rgyan :
rtsa bar tshe ril bskor ba 'di :
mi zhig brtan pa'i tshe ril lags :
kha dog dmar po byas pa 'di :
khams gsum dbang ba'i mdog dmar lags :
mda' dar me long brgyan pa 'di :
srid gsum 'gugs pa'i g.yab dar lags :
dgos 'dod 'byung ba'i phywa rdzas lags :
bcud ldan thams cad 'dir khug cig :
phywa dang g.yang du 'dir khug cig :
dgos 'dod char ltar 'dir phob cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
'byung ba'i bcud 'di gang gis sdud :
rten 'brel rdzas ni ci la bya :
tshangs pa'i rgyal pos bshad du gsol :
phywa khu ye :
dbang po brgya byin tshur gson dang :
'byung ba'i bcud 'di bsdu ba la :
shar nas chu yi bcud 'gugs 'tshal :
rgyun mi chad pa'i chu yang gsag :
lho nas sa yi bcud 'gugs 'tshal :
gnas chen brgyad kyi sa yang btsal :
nub nas me yi bcud 'gugs 'tshal :
tsan+dan 'bru mar mar me gsag :
byang nas rlung gi bcud 'gugs 'tshal :
rlung g.yab dkar po 'dzugs par bya :
mtshams bzhi'i bcud kyang 'gugs 'tshal lo :
ro brgya ldan pa'i zas sna gsag :
bcud ldan thams cad 'dir khug cig :
phywa dang g.yang du 'dir khug cig :
dgos 'dod char ltar 'dir phob cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
bcud 'gugs pa'i rten du ji ltar gsag :
dpal skyob pa'i rdzas ni ji ltar gsag :
tshangs pa'i rgyal pos bshad du gsol :
phywa khu ye :
lha yi dbang po tshur gson dang :
rin chen bum pa'i nang du ni :
'bru bcud sbyar ba'i dza gad la :
rdo rje rgya gram kha bcad pa :
dmar po dar gyis mgul dkris byas :
nor bu'i tog gis brgyan pa 'di :
phywa 'gugs pa'i tshe chang 'di ltar gsag :
'bru dkar mo bre gsum bkang ba 'di :
g.yang 'gugs pa'i rdzas su 'di ltar gsag :
mda' mo dar snas brgyan pa gzug :
dpal skyob pa'i rdzas su 'di ltar gsag :
phywa dang g.yang du 'dir khug cig :
dgos 'dod char ltar 'dir phob cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
dang po phywa 'di gang nas 'gugs :
dang po g.yang 'di gang nas skyil :
dang po dpal 'di gang nas skyob :
tshangs pa'i rgyal pos bshad du gsol :
phywa khu ye :
dbang po brgya byin tshur gson dang :
dang po phywa ni 'gugs pa la :
phywa glud bzang po gtang yang 'tshal :
phywa rdzas bgegs kyang bsang yang 'tshal :
phywa sgo gnyan po bsdam yang 'tshal :
mtshams kyang drag tu gcad 'tshal lo :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
phywa yi glud 'di gang la gtong :
phywa rdzas bgegs ni gang gis bsang :
phywa sgo gnyan po gang gis sdom :
mtshams gcod drag po gang gis gcod :
tshangs pa'i rgyal pos bshad du gsol :
phywa khu ye :
dbang po brgya byin tshur gson dang :
dang po phywa glud 'bul ba ni :
shar phyogs rgyal po yul 'khor srung :
dri za gshin rje'i rgyal po ste :
shar phyogs khams la dbang sgyur ba'i :
rje dang btsun mo 'khor bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
lho phyogs rgyal po 'phags skyes po :
grul bum ma mo'i rgyal po ste :
lho phyogs khams la dbang sgyur ba'i :
rje dang btsun mo 'khor bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
nub phyogs rgyal po spyan mi bzang :
klu dang bdud kyi rgyal po ste :
nub phyogs khams la dbang sgyur ba'i :
rje dang btsun mo 'khor bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
byang phyogs rgyal po rnam thos sras :
gnod sbyin sha za'i rgyal po ste :
byang phyogs khams la dbang bsgyur ba'i :
rje dang btsun mo 'khor bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
steng gi phyogs na gnas pa yi :
tshangs pa dang ni brgya byin dang :
rgyal chen sde bzhi la sogs te :
steng phyogs lha yi tshogs bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'og gi phyogs na bzhugs pa yi :
dga' bo dang ni 'jog po dang :
sa bdag klu gnyan thams cad pa :
'og phyogs gnas pa'i tshogs bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
bar snang khams la bzhugs pa yi :
nyi ma zla ba rgyu skar dang :
gza' dang gdong dang gzed sman sogs :
bar snang gnas pa'i tshogs bcas rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
phyogs mtshams kun la bzhugs pa yi :
bdud dang dmu dang btsan dang rgyal :
srin po 'byung po ma mo dang :
g.ya' sman gangs sman mtsho sman dang :
yul phyogs gnas pa'i gzhi bdag dang :
dam sri gdon bgegs thams cad rnams :
phywa glud bzang po phar bzhes la :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
phywa rdzas bgegs ni bsang ba la :
spos sna sum brgya drug cu dang :
'bru sna yungs dkar ke tshe dang :
drag po'i rdzas kyis brab pa dang :
raM yaM khaM gi sngags kyis bsang :
khro bo'i snying pos mtshams gcad la :
phywa sgo gnyan po bsdam par bya :   de nas 'bru gsum gyis sbyang /
gsum gyis spel /
sngags drug phyag drug gis byin gyis brlabs la g.yang glud 'jal /
mtshams bcad la sgo bsdam mo //
phywa khu ye :
shar gyi sgo ma lcags kyu ma :
dkar mo zhi ba'i las la brtson :
dung gi sgo mo bsdams nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
lho yi sgo ma zhags pa ma :
ser mo rgyas pa'i las la brtson :
gser gyi sgo mo bsdams nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
nub kyi sgo ma lcags sgrog ma :
dmar mo dbang gi las la brtson :
zangs kyi sgo mo bsdams nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
byang gi sgo ma dril bu ma :
sngon mo drag po'i las la brtson :
g.yu yi sgo mo bsdams nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur gson dang :
phywa 'gugs pa'i lha ni gang gis 'gugs :
g.yang skyil ba'i lha ni ci yis skyil :
phywa 'gugs pa'i phrin las ji ltar lags :
tshangs pa'i rgyal pos bshad du gsol :
phywa khu ye :
lha yi dbang po tshur la gson :
phywa 'gugs pa'i lha ni 'di ltar lags :
g.yang skyil ba'i lha ni 'di ltar lags :
tshe 'gugs pa'i dpal g.yang 'di ltar lags :
phywa khu ye :
dbang po brgya byin tshur gson dang :
lcang lo can gyi gnas mchog na :
gser gyi rgyal mtshan zhes bya ba'i :
pho brang dam pa 'od ldan na :
rnam thos sras kyi spyan snga der :
dzaM yig gser gyi mdog can las :
nor gyi bdag po dzam+b+ha la :
sku mdog gser gyi ri ltar brjid :
dar dang rin chen rgyan gyis mdzes :
ut+pa la yi phreng ba can :
phyag g.yas nor bu 'bar ba bsnams :
g.yon pa nor rkyal ne'u le bsnams :
zhabs gnyis rol pa'i dor stabs kyis :
gter bum chen po'i gdan la bzhugs :
khams gsum nor gyi bdag po ste :
nor lha gnod sbyin kun la dbang :
skye dgu'i phongs pa sel slad du :
rin chen nor gyi char phob cig :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
dbang po brgya byin tshur la gson :
g.yang skyil ba'i lha mo mdzes ma ni :
nor lha de yi g.yon phyogs na :
hrIHyig gser gyi mdog can las :
zas kyi lha mo nor rgyun ma :
rab mdzes gser gyi mdangs dang ldan :
zhal gcig phyag gnyis 'dzum zhing sgeg :
phyag gnyis mchog sbyin 'bras snye bsnams :
zhabs gnyis brkyang bskum phyed skyil bzhugs :
zas gos nor gyi g.yang skyil ma :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
nor lha yab yum mdun phyogs na :
gnod sbyin rmugs 'dzin sku mdog ser :
phyag na rin chen 'bar ba bsnams :
'gro ba dbul phongs sel ba'i phyir :
dgos 'dod 'byung ba'i phywa zhig khug :
phywa lha yab yum g.yas phyogs na :
gang ba bzang po gser mdog can :
phyag na gter gyi bum pa bsnams :
dgos 'dod gter kha 'byed par mdzod :
'dod dgu 'byung ba'i phywa khug cig :
pho brang chen po'i rgyab phyogs na :
nor bu bzang po zla ba'i mdog :
phyag na nor bu 'bar ba bsnams :
dbul ba sel ba'i phywa khug cig :
pho brang de yi g.yon phyogs der :
ku be ra ni mu men mdog :
phyag na ral gri 'bar ba bsnams :
dgra bgegs sgrol ba'i phywa khug cig :
pho brang chen po'i shar lho na :
yang dag shes ser gur gum mdog :
phyag na gser gyi gri ring bsnams :
gnod byed 'dul ba'i phywa khug cig :
pho brang chen po'i lho nub na :
'brog gnas nag po char sprin mdog :
phyag g.yas rin chen mdung dmar bsnams :
bdud dpung zlog pa'i phywa khug cig :
pho brang chen po'i nub byang na :
lngas rtsen sku mdog ser skya ste :
phyag g.yas khang bu brtsegs pa bsnams :
dpal dang 'byor pa'i phywa khug cig :
pho brang chen po'i byang shar du :
kuN+Da lI ni sku mdog mthing :
phyag g.yas gri dang rgya ba phub :
'gro ba skyob pa'i phywa khug cig :
rta bdag chen po brgyad rnams ni :
g.yas pas rang rang phyag mtshan 'dzin :
g.yon pa gter gyi ne'u le 'dzin :
rin chen sna tshogs rgyan gyis spras :
lhab lhub dar gyi na bza' gsol :
dpa' zhing brjid la mi sdug gzugs :
rang rang mdog mtshungs rta la 'chib :
nor lha chen po khyed rnams kyis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang de yi bar khyams na :
klu yi nor lha brgyad bzhugs te :
klu yi rgyal po stobs kyis rgyu :
pad+ma dang ni pad+ma che :
nor rgyas dung skyong mtha' yas dang :
rigs ldan 'jog po la sogs pa :
klu chen nor lha brgyad po ni :
sbrul mgo'i gdengs ka bdun bdun ldan :
sku stod mi la sku smad sbrul :
phyag na nor rkyal ne'u le bsnams :
skye dgu'i phongs pa sel bar mdzad :
klu chen nor lha mchog brgyad kyis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang 'khor sa tha ma la :
lha srin sde brgyad gnas pa ste :
lha dang klu dang bdud dang dmu :
ma mo rgyal po btsan dang gza':
sa bdag the'u rang dam sri dang :
'byung po mthu chen gnyan rnams ni :
sku mdog phyag mtshan ma nges pa :
rang rang 'dod pa'i don kun sgrub :
thams cad dga' ba'i bsam pa yis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
khor sa tha ma'i nang rol na :
sde dpon nyi shu rtsa brgyad ni :
ring po mig bzang gang po dang :
ser skya bzhi ni shar na gnas :
shar phyogs skyong ba'i sde dpon yin :
seng ge nye ba'i seng ge dang :
dung can dang ni dga' bo ste :
bzhi ni lho phyogs dag na gnas :
lho phyogs skyong ba'i sde dpon yin :
seng ge seng ge'i ral pa can :
bla ma dang ni ser skya ste :
bzhi ni nub kyi phyogs na gnas :
nub phyogs skyong ba'i sde dpon yin :
'dzin pa dang ni 'dzin dga' dang :
brtson skyong dang ni khyab 'jug ste :
bzhi ni byang gi phyogs na gnas :
byang phyogs skyong ba'i sde dpon yin :
byang shar na /   lnga spyod shar lhor /   tshigs lnga ser po dang :
lho nub /   ri mnyam dang ni nub byang /   ser can bya :
nor bu'i rigs /   bzhi ni mtshams bzhir gnas pa yin :
mtshams bzhi skyong ba'i sde dpon yin :
shar na /   sa pa lhor /   shin tu sa pa dang :
nub tu /   nag po dang ni byang na /   nye nag ste :
glang po'i rigs /   bzhi ni phyogs bzhi dag na gnas :
phyogs bzhi skyong ba'i sde dpon yin :
byang shar /   nyi ma shar lhor /   zla ba lho nub /   me dang nub byang /   rlung :
mtshams bzhi dag na gnas pa ba glang rigs /   ste :
mtshams bzhi skyong ba'i sde dpon yin :
sde dpon nyi shu rtsa brgyad kyang :
thams cad kha dog dmar nag la :
cung zad khro bo'i ngang tshul can :
dar dang rin chen na bzas spras :
phyag g.yas ral gri 'bar ba dang :
g.yon pa'i phyag gis phub 'dzin no :
rang rang 'khor dang ldan byas nas :
skye dgu'i sdug bsngal ma lus sel :
mthu rtsal ldan pa khyed rnams kyis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang chen po'i shar phyogs na :
dbang po zla ba chu lha dang :
skye dgu'i bdag po gdos rgyal mtshan :
dbang ldan tsan+dan 'dod pa'i gtso :
stobs chen 'khor dang bcas pa yis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang chen po'i lho phyogs na :
mgrin ngan dang ni mgul ngos dang :
bA Di nor bu nor bu spyod :
sgra rab nyer lnga po ri mnyam :
stobs chen 'khor dang bcas pa yis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang chen po'i nub phyogs na :
gser can gang po seng ldang dang :
g.yon phyogs lha dang ba glang skyong :
'brog gnas mi yi rgyal po dang :
rgyal ba'i khyu mchog dang ni brgyad :
stobs chen 'khor dang bcas pa yis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
pho brang chen po'i byang phyogs na :
tshigs lnga ser po bzhin bzang dang :
ring po dri za sna tshogs sde :
'bras bu gsum pa mgul gsum pa :
lcags mdung ring po dang ni ni :
lha las byung ba'i ma ldan te :
stobs chen sum cu rtsa gnyis ni :
sku mdog ljang nag go cha can :
phyag na mdung dang ral gri 'dzin :
dmag dpon tshul gyis gnas pa yin :
mthu chen rdzu 'phrul ldan pa yis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
gzhan yang gnod sbyin srin po dang :
lto 'phye grul bum mi 'am ci :
'khor ni bsam gyis mi khyab pa :
nam mkha'i sprin tshogs bzhin du 'du :
thams cad dgyes pa'i ngang tshul gyis :
sku mdog phyag mtshan tha dad pa :
grangs med bsam gyis mi khyab pas :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
g.yang gi lha mo mdzes ldan ma :
sku mdog dkar mo mdangs dang ldan :
gser dang g.yu yi go zhig gsol :
sna tshogs dar gyi na bza' bsnabs :
sras ni bzhi dang blon po brgyad :
'khor ni ma mo bye bas bskor :
nam zla dus bzhi'i tshod 'dzin zhing :
'byung ba bzhi yi kha lo sgyur :
skye 'gro'i khams rnams dbang du sdud :
'bru bcud kun gyi mnga' bdag mo :
srid pa'i rgyal mo 'khor bcas kyis :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tshangs pa'i rgyal po tshur la gson :
bcud 'gugs pa'i lha ni gang gis 'gugs :
bstim pa'i rdzas ni ci la bstim :
tshangs pa'i rgyal pos bshad du gsol :
phywa khu ye :
dbang po brgya byin tshur la gson :
sa ni sangs rgyas spyan ma yin :
chu ni lha mo mA ma kI:
me ni lha mo gos dkar mo :
rlung ni dam tshig sgrol ma ste :
'byung ba bzhi yi phywa rdzas la :
'byung ba bzhi yi bcud kyang bstim :
'byung ba cha ni snyoms pa yis :
rtsi shing lo 'bras smin pa yin :
lo 'bras kun tu smin pa yis :
skye 'gro'i phongs pa sel ba yin :
skye 'gro'i phongs pa bsal nas kyang :
sdug bsngal kun las sgrol ba yin :
sdug bsngal kun las bsgral nas kyang :
bla med 'bras bu thob pa'i phyir :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
ri rgyal lhun po'i shar phyogs na :
lA s+yA+e dkar mo phywa yi bdag :
dkar mo 'bum dang bcas nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
ri rgyal lhun po'i lho phyogs na :
mA le ser mo phywa yi bdag :
ser mo 'bum dang bcas nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
ri rgyal lhun po'i nub phyogs na :
gIrtI dmar mo phywa yi bdag :
dmar mo 'bum dang bcas nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
ri rgyal lhun po'i byang phyogs na :
nirtI sngon mo phywa yi bdag :
sngon mo 'bum dang bcas nas kyang :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'dzam gling nyi ma'i shar phyogs na :
phywa 'gugs pa'i lha mo dkar mo ni :
g.yas na 'gugs byed lcags kyu bsnams :
g.yon na stim byed bum pa bsnams :
lcags kyus bkug nas bum par stims :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'dzam gling nyi ma'i lho phyogs na :
phywa 'gugs pa'i lha mo ser mo ni :
g.yas na 'gugs byed lcags kyu bsnams :
g.yon na stim byed bum pa bsnams :
lcags kyus bkug nas bum par stims :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'dzam gling nyi ma'i nub phyogs na :
phywa 'gugs pa'i lha mo dmar mo ni :
g.yas na 'gugs byed lcags kyu bsnams :
g.yon na stim byed bum pa bsnams :
lcags kyus bkug nas bum par stims :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'dzam gling nyi ma'i byang phyogs na :
phywa 'gugs pa'i lha mo ljang mo ni :
g.yas na 'gugs byed lcags kyu bsnams :
g.yon na stim byed bum pa bsnams :
lcags kyus bkug nas bum par stims :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'dzam gling nyi ma'i dbus phyogs na :
phywa 'gugs pa'i lha mo smug mo ni :
g.yas na 'gugs byed lcags kyu bsnams :
g.yon na stim byed bum pa bsnams :
lcags kyus bkug nas bum par stims :
phywa 'di yang ma pham khu ye gsungs :
g.yang 'di yang ma nyams khu ye gsungs :   'di yan dngos gzhi /

phywa khu ye :
tshangs pa'i rgyal po tshur gson dang :
phywa sgo gnyan po dbye ru gsol :
phyi yi phywa 'di dgug tu gsol :
rin chen mi la bstim du gsol :
skye 'gro rnams la spel du gsol :
'dod dgu thams cad char phob la :
dus 'dir rgyu sbyor yon bdag la :
phywa dang g.yang gi bkra shis stsol :
phywa khu ye :
dbang po brgya byin tshur la gson :
phywa sgo gnyan po 'byed kyang 'tshal :
phyi yi phywa 'di 'gugs kyang 'tshal :
rin chen mi la bstim du gsol :
skye 'gro rnams la spel du gsol :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
shar gyi sgo ma lcags kyu ma :
dkar mo zhi ba'i las mdzad ma :
shar gyi sgo 'di dbye ru gsol :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
lho yi sgo ma zhags pa ma :
ser mo rgyas pa'i las mdzad ma :
lho yi sgo 'di dbye ru gsol :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
nub kyi sgo ma lcags sgrog ma :
dmar mo dbang gi las mdzad ma :
nub kyi sgo 'di dbye ru gsol :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
byang gi sgo ma dril bu ma :
sngon mo drag po'i las mdzad ma :
byang gi sgo 'di dbye ru gsol :
phywa dang g.yang du 'dir khug cig :
dgos 'dod char ltar 'dir phob cig :
tshe dang dpal du 'dir skyobs shig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
shar phyogs rgya nag mi yul nas :
rgya mi mang gi mi g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
lho phyogs rgya gar chos yul nas :
bka' mdo rgyud kyi chos g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
nub phyogs ge sar dmag yul nas :
nyon mongs g.yul rgyal gyi dmag g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
byang phyogs stag gzig nor yul nas :
dgos 'dod kun 'byung gi nor g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
steng phyogs 'od gsal lha yul nas :
lha mdzes sdug gi longs spyod 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'og phyogs gtsug na klu yul nas :
'khor longs spyod kyi klu g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
'byung ba bzhi yi phywa g.yang 'gugs :
sra zhing brtan pa sa yi phywa :
theg pa chen po'i phywa khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
rlan zhing gsher ba chu yi phywa :
rgyun mi chad pa'i phywa g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
tsha zhing sreg pa me yi phywa :
smin par byed pa'i g.yang khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
yang zhing g.yo ba rlung gi phywa :
kun la khyab pa'i phywa khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
rgya mi mang gi mi g.yang 'dir khug cig :
gru gu rta mang gi rta g.yang 'dir khug cig :
sum pa mdzo mang gi mdzo g.yang 'dir khug cig :
sa le g.yag mang gi g.yag g.yang 'dir khug cig :
kong po drel mang gi drel g.yang 'dir khug cig :
cog ro lug mang gi lug g.yang 'dir khug cig :
tshe tshe ra mang gi ra g.yang 'dir khug cig :
ldan ma g.yu mang gi g.yu g.yang 'dir khug cig :
gu ge gser mang gi gser g.yang 'dir khug cig :
bod nas mang gi nas g.yang 'dir khug cig :
bal po khre mang gi khre g.yang 'dir khug cig :
li yul 'bras mang gi 'bras g.yang 'dir khug cig :
sog po nor mang gi nor g.yang 'dir khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
khyab brdal chen po nam mkha'i phywa :
mtho la yangs pa'i phywa khug cig :
gsal la dwangs pa nyi zla'i phywa :
kun la khyab pa'i phywa khug cig :
g.yo 'gul med pa ri rgyal phywa :
'pho 'gyur med pa'i phywa khug cig :
gting mtha' med pa rgya mtsho'i phywa :
zad pa med pa'i phywa khug cig :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
phywa nyi ma bzhin du 'khyil la byon :
phywa zla ba bzhin du 'khor la byon :
phywa sbrang char bzhin du sil li li :
phywa na bun bzhin du nu ru ru :
phywa sprin phung bzhin du nye re re :
phywa 'brug sgra bzhin du 'ur ru ru :
phywa rba rlabs bzhin du chil li li :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
dkar la 'tsher ba lha yi phywa :
dmar la dwangs pa mi yi phywa :
snum la 'dril ba zas kyi bcud :
smug la dwangs pa nor gyi bcud :
phywa 'di yang ma pham khu ye gsungs :
g.yang 'di yang ma nyams khu ye gsungs :
phywa khu ye :
kun la dbang bsgyur 'khor lo'i phywa :
dbang du sdud pa'i bkra shis stsol :
mun sel 'dod 'byung nor bu'i phywa :
dgos 'dod 'byung ba'i bkra shis stsol :
thams cad kun skyed btsun mo'i phywa :
mdzes sdug dpal gyi bkra shis stsol :
phyi nang don 'grub blon po'i phywa :
kun tu brjid pa'i bkra shis stsol :
theg chen stobs ldan glang po'i phywa :
stobs chen zil gnon bkra shis stsol :
cang shes shugs ldan rta mchog phywa :
bde chen bgrod pa'i bkra shis stsol :
log rtog dpung 'joms dmag dpon phywa :
bdud las rgyal ba'i bkra shis stsol :
mi dbang 'khor los sgyur rgyal gyi :
rin chen sna bdun bkra shis phywa :
de ring bdag cag 'khor bcas la :
thams cad lhun gyis 'grub par shog :
phywa khu ye :
snang srid snod bcud longs spyod kyi :
phywa dang g.yang rnams kun bkug nas :
dngos grub rdzas la bstims nas kyang :
bdag cag rnams la spel ba dang :
deng 'dir bsam pa lhun 'grub pa'i :
phywa dang g.yang gi bkra shis stsol :
ces pas bkra shis gsol :
de nas yon bdag rnams gdan bzang gos bzang po sogs bya :
lag tu phywa rdzas mda' dar dpal gtor la sogs pa'i dngos grub spel la :
dngos grub bskul ba ni :
hU~M:
shar gyi phyogs nas dngos grub bskul ba'i lha :
zhi ba'i las mdzad rdo rje thod phreng rtsal :
zhi ba'i rang bzhin sku mdog dkar la 'tsher :
na bza' dkar po shin tu mdzes par gsol :
phyag gnyis rdo rje lcags kyu DA ma ru :
rdo rje mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
nad gdon bgegs dang bar chad zhi bar mdzod :
oM AHhU~M badzra gu ru pad+ma sid+d+hi hU~M:
hU~M:
lho yi phyogs nas dngos grub bskul ba'i lha :
rgyas pa'i las mdzad rin chen thod phreng rtsal :
rgyas pa'i rang bzhin sku mdog ser la 'tsher :
na bza' ser po shin tu mdzes par gsol :
phyag gnyis rin chen zhags pa DA ma ru :
rin chen mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
tshe dang bsod nams dpal 'byor rgyas par mdzod :
oM AHhU~M badzra gu ru pad+ma sid+d+hi hU~M:
hU~M:
nub kyi phyogs nas dngos grub bskul ba'i lha :
dbang gi las mdzad pad+ma thod phreng rtsal :
dbang gi rang bzhin sku mdog dmar la 'tsher :
na bza' dmar po shin tu mdzes par gsol :
phyag gnyis pad+ma lcags sgrog DA ma ru :
pad+ma mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
khams gsum dbang du sdud pa'i dngos grub stsol :
oM AHhU~M badzra gu ru pad+ma sid+d+hi hU~M:
hU~M:
byang gi phyogs nas dngos grub bskul ba'i lha :
drag po'i las mdzad karma thod phreng rtsal :
drag po'i rang bzhin sku mdog ljang la 'tsher :
na bza' ljang gu shin tu mdzes par gsol :
phyag mtshan rgya gram dril bu DA ma ru :
las kyi mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
dgra bgegs bar gcod thams cad tshar gcod mdzod :
oM AHhU~M badzra gu ru pad+ma sid+d+hi hU~M:
hU~M:
dbus kyi phyogs nas dngos grub bskul ba'i lha :
sku lnga lhun grub bud+d+ha thod phreng rtsal :
sku lnga'i rang bzhin sku mdog smug la 'tsher :
na bza' smug po shin tu mdzes par gsol :
phyag mtshan 'khor lo rgya gram DA ma ru :
sangs rgyas mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
thams cad lhun gyis grub pa'i dngos grub stsol :
oM AHhU~M badzra gu ru pad+ma sid+d+hi hU~M:
mi la tshe yi dngos grub stsol :
nor la g.yang gi dngos grub stsol :
zas la bcud kyi dngos grub stsol :
ces dpon slob yon mchod kun gyis brjod do :
bkra shis rdzas brgyad kyi bkra shis bya :
phywa rdzas dngos grub kun la longs spyad :
brtan ma spyi dang mthun par phyir bskyang :
rjes su bsngo ba dang smon lam bya zhing :
yi ge brgya pas lhag chad kha bskang :
gar thod thod du mi bya :
rab tu gsang ba'i man ngag 'di :
las can rnams dang 'phrad nas kyang :
skye dgu'i phongs pa sel bar shog :
rin chen khang bu'i phywa phrin dzam+b+ha la yi nor sgrub yid bzhin nor bu dang 'dra 'o :
sa ma ya :
rgya rgya rgya :
rig 'dzin rgod kyi ldem 'phru can gyis gter nas spyan drangs pa'o //
mang+ga laM///
/
