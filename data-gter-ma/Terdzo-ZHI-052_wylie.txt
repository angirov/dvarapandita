\u0f01\u0f83:
DA ki'i snyan brgyud zab mo las :
bdud 'dul ye shes kyi mkha' 'gro seng ge'i gdong pa can gyi rgyas pa'i las las lha mo chen mo brtan ma'i sgrub thabs las tshogs dang bcas pa bzhugs so :
rgyas pa'i las \u0f80atsha :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bdud 'dul ye shes kyi mkha' 'gro ma la phyag 'tshal lo :
DA ki'i snyan brgyud zab mo las :
tshe dang bsod nams mnga' thang longs spyod rgyas shing :
'bras bu lo phyugs kun la bde legs rgyas shing yul phyogs bkra shis pa'i phyir :
sa yi lha mo brtan ma sgrub cing las tshogs dang bcas pa bstan pa ni :
dang po sbyor ba dgos ched la :
dgos don ni :
rnal 'byor pas yul gsar gzung ba :
yul rnying nyams pa gso ba :
gter bum sba ba :
char chu 'beb pa :
nor sgrub pa :
sad ser bkag pa :
'bu btsa' srung ba :
nor phyugs spel ba :
god kha srung ba sogs bsod nams spel ba'i las gang byed kyang :
sngon du sa yi lha mo'i sgrub pa byed pa gal che 'o :
de yang sgrub pa'i thabs kyi bcas kyi rim pa ni :
gar 'dug dben pa'i gnas su sa stegs gru bzhi'i steng du pad+ma dkar po 'dab brgyad bris la :
lte ba la bum pa chas ldan nyer lnga khrol bur blugs pa'i dkyil du sa yi lha mo'i snying po gser gyis bris pa bcug :
dar snas dril :
de'i steng du bum gtor zan la sman sna rin chen gyis sbrus pa bzhag :
de sa yi lha mor bsam :
pad+ma 'dab brgyad la bshos bu bzhi dang :
dgos shing grub na bum pa bzhi bzhag :
lha mo bzhi dang klu bzhir bsam :
de rgyab yul khams de'i gzhi bdag la bshos bu pad 'dab can brgyad kyis bskor :
de rgyab 'brang rgyas :
g.yag lug ra gsum :
phyi ba :
dkar gsum mngar gsum :
phye mar :
dkar thud :
'bru zas :
sman sna :
dar zab :
rin chen sna tshogs kyis bskor nas bsham :
dar dkar po la ra dkar mo'am :
ba'i 'o ma dang mtshal gyis snying po bris la :
me long dang bcas te mda' la btags nas gzug :
de rgyab rtsi shing sna tshogs kyis bskor nas :
bya ri dwags kyi spu dang tshon sna tshogs kyis brgyan :
gtsang sbra bya zhing thab gzhob rigs dang spu gzhob la 'dzem pa gal che :
gnyis pa dngos gzhi sgrub pa'i rim pa ni :
de nas stan bde ba la sdod :
sems can thams cad kyi don du sa yi lha mo bsgrubs nas sems can thams cad bde legs phun sum tshogs par bya'o snyam pas sems bskyed sngon du btang nas yul lha la gtor ma 'bul zhing phrin las bcol :
bgegs bskrad nas gzung las byang rgyas bsdus gang rigs gzhung bsrang :
bdag nyid mkha' 'gro seng gdong mngon rtogs ltar gsal bar bskyed pa'i spyi bor :
gu ru pad+ma sku mdog dkar dmar mdangs dang ldan pa :
zhal gcig phyag gnyis khro 'dzum spyan gsum gzi brjid dang ldan par bsgoms la :
oM AHhU~M badzra gu ru pad+ma sid+d+hi hU~M:
zhes brgya stong gang lcogs dang :
bdag seng gdong mar gsal la rtsa ba'i bsnyen pa 'di khri tsho bya :
aHkaHsaHmaHraHtsaHphaT:
ces yi ge bdun po bzla :
de nas mdun bskyed ni :
stong par sbyang :
stong pa'i ngang las mdun du b+h+rU~M las rin po che sna tshogs las grub pa'i gzhal yas khang nyams dga' ba :
rtsi shing thams cad rin po che sna tshogs las grub pa'i ljon shing la :
rin po che'i dgos 'dod 'phro ba'i gseb nas bya rigs sna tshogs kyi skad snyan sgrog cing ri dwags rtsed 'jo byed pa :
de'i dbus su pad+ma 'dab brgyad kyi lte bar sa'i lha mo brtan ma sku mdog ser po 'od zer 'phro ba :
rin po che sna tshogs kyi rgyan dang ldan cing mdzes pa'i gzugs can :
phyag g.yas rgyal mtshan g.yon bum pa :
zhabs gnyis bzhengs par bsam :
de'i mdun nas brtsam shar du sa'i lha mo sku mdog dkar mo :
g.yas rgyal mtshan :
g.yon bum pa :
lhor chu'i lha mo sngon mo g.yas rgyal mtshan :
g.yon bum pa :
nub tu me'i lha mo dmar mo g.yas rgyal mtshan g.yon bum pa :
byang du rlung gi lha mo ljang gu g.yas rgyal mtshan :
g.yon bum pa :
mtshams bzhir klu rigs bzhi :
de rgyab gnyan chen dang sa bdag :
de rgyab brtan ma bcu gnyis kyis bskor ba :
de rgyab yul de'i gzhi bdag rnams kyis bskor bar bsam :
de thams cad bdag nyid bla ma mkha' 'gro'i bka' nyan gsung sdod du bsams la :
rang gi thugs ka nas 'od zer 'phros te sa 'og :
sa steng :
sa bla kun nas bsgoms pa'i lha dngos rnams bkug nas gnyis med du thim par yang yang gsal la :
aHkaHsaHmaHraHtsaHshaHdaHraHsaHmaHraHyaHphaT:
oM badzra a ka tsi sha ra :
DA ki nI sarba d+he ga ya ri ya ri baM gad dza :
nA ga kA la hU~M:
nA ga le le :
dum pa le le :
nA ga rA tsa sid+d+hi sa ma ya hU~M dza :
zhes zhag bdun bzlas na :
rtags ni bud med mdzes ma rgyan can gyis zas nor la sogs ster ba :
bon po sngon po dang :
skyes pa chas bzang dar ma zung gis zas nor ster ba 'ong :
ngo shes mi shes gang yang skyes pa bud med sogs kyis tshig bzang po smra ba 'ong :
rtags ma byung bar nan tan du bsgrub cing :
rtags byung nas shing sna'i me 'bud nas bsang bya :
bum pa bum gter gang dgos las la 'jug :
las sbyor gang byed phrin las bcol lo :
gser skyems dkar gtor gsar pa dang :
phye mar 'o phud sogs 'byor tshad bsang nang du mchod nas 'di skad brjod :
kye :
stong gsum stong gi 'jig rten na :
gtso bo lha mo brtan ma dang :
gnas 'dir brten bcas sa bdag klu :
gzhan yang sa 'og sa steng dang :
sa bla chen po'i sa bdag dang :
yul lha klu gnyan ma lus rnams :
sgrub pa po yis spyan 'dren no :
'khor bcas gnas 'dir gshegs su gsol :
pad+ma'i gdan la bzhugs su gsol :
sgrub pa po la dngos grub stsol :
khyed ni rdzu 'phrul stobs dang ldan :
rgya mtsho chu klung ri brag nags :
bar snang sa gzhi kun gyi bdag :
bzang ngan gnyis kyi shan thang 'byed :
sangs rgyas rnams kyi bstan pa skyong :
'gro ba mi dang lhan cig gnas :
'dir byon dkar mngar mchod pa bzhes :
sgrub pa po la dngos grub stsol :
khyad par sa phyogs 'dir gnas pa'i :
sa bdag klu gnyan 'khor bcas rnams :
'dir byon dkar gsum mchod pa bzhes :
sgrub pa po la dngos grub stsol :
stong gsum stong gi 'jig rten na :
srid gsum 'gro ba'i mgon gyur pa :
'dzam gling gling bzhi'i sa bdag klu :
rgya gar rgya nag hor dang 'jang :
bal yul li yul bod khams yul :
sa yi lha mo brtan ma dang :
sa bdag sa 'dzin klu chen brgyad :
'byung lnga'i lha mo sman mo'i tshogs :
ma mo brtan ma bcu gnyis dang :
'khor gyi ma yams brtan ma'i tshogs :
bod kyi mgur lha bcu gsum dang :
pho lha dgra bla gnyan po dang :
yul 'di'i gzhi bdag bcas pa la :
'bras dkar g.yag lug ra gsum 'bul :
sgrub pa po la dngos grub stsol :
smyug rgod dar sna'i mchod pa 'bul :
sgrub pa po la dngos grub stsol :
phye mar gser g.yu'i mchod pa 'bul :
sgrub pa po la dngos grub stsol :
mda' dar bal tshon mchod pa 'bul :
sgrub pa po la dngos grub stsol :
'brang rgyas chang phud 'o ma 'bul :
sgrub pa po la dngos grub stsol :
shug pa mkhan dkar sur dkar gyi :
bsang chen dud pa'i mchod pa 'bul :
sgrub pa po la dngos grub stsol :
gzhi bdag khyed rnams spyan lam du :
mkho dgu ci 'dod ldan gyur cig :
khyed rnams ci 'dod tshims gyur cig :
sngon tshe gzhi bdag khyed rnams kyis :
slob dpon pad+ma'i spyan snga ru :
ji ltar khas blangs dam bcas bzhin :
rnal 'byor bdag cag sgrub pa po'i :
bsam pa yid bzhin myur du sgrubs :
'dod pa'i dngos grub myur du stsol :
bcol pa'i phrin las grub par mdzod :
ces 'dod pa'i do+on la gsol ba btab :
nangs mo rtag tu bsang mchod 'di btang bas :
'dod don lhun gyis grub cing yul phyogs bkra shis la bde legs su 'gyur ro :[ \u0f80]atsha :
gsum pa las la sbyar ba ni :
bum gter sba ba :
las phran bsgrub pa'o :
dang po bum gter sba ba ni :
spyir sa slong ba :
dgon gsar 'debs pa :
dkyil 'khor bca' ba :
yul phyogs srung ba :
sad ser srung ba :
yul dang g.yang nyams pa gso ba sogs don chen thams cad la sa yi bum pa lnga byas :
nang du snying po lnga :
sa yi lha mo sogs yig chung ltar sngags dang :
klu brgyad ba ru NA'i snying po :
rten 'brel snying po bcug :
de la sbrang rtsi sogs snying po lnga :
dar zab sna tshogs :
sman sna tshogs :
'bru sna tshogs :
rin po che sna tshogs :
ri bzang gi sa rdo shing gsum :
rgyun chad med pa'i chu sna :
sgrub gtor gyi phud cha gcig :
sa g.yang can mdo chen :
gnas grags gang che'i sa sna bcas blug :
tshon gyis kha dog lngar bsgyur :
mgul chings bya :
mar me gcig kyang bcug :
de sgrub pa dang :
kha gso bsnyen pa brgya rtsa byas nas lag tu blangs te :
rdo rje'i ral :
gser gyi 'jor :
dngul gyi khem :
gser g.yu'i skyems thogs la :
dkyil 'khor ram :
yul zhing :
slas sa :
khang sa :
gtsug lag khang sogs gang yin yang phyogs bzhi dbus lnga'am :
gang rung du sba ste :
dbus dang lngar gter khung brus shing :
sa yi lha mos gter khung gi sgo phyes par bsgom :
dung gcig kyang 'bud :
dpon slob thams cad kyis dkyil 'khor bskor nas zhwa dang phyi nang gi gos rnying phud :
dbang gos gsar ba gyon :
dbu rgyan cod pan gyis brgyan :
lag g.yas pas bum pa bzung :
lag g.yon pas me tog 'thor zhing shar nas rim bzhin 'di skad do :
hU~M:
skyob pa sangs rgyas bcom ldan 'das :
sa yi lha mo mkha' phyes nas :
sa yi lha mo'i mkha' dbyings su :
sgrub pa las kyi gte+er sba 'o :
hU~M:
rdo rje sems dpa'i gter sba 'o :
rin chen bum pa'i gter sba 'o :
snying po lnga yi gter sba 'o :
dar sna lnga yi gter sba 'o :
sman sna lnga yi gter sba 'o :
'bru sna lnga yi gter sba 'o :
rin chen lnga yi gter sba 'o :
dam rdzas gtor ma'i gter sba 'o :
chu bo bzhi yi gter sba 'o :
ri rgyal lhun po'i gter sba 'o :
hU~M:
yid bzhin gter chen 'di sbas pas :
rnal 'byor bdag cag 'khor dang bcas :
nam zhig skye 'chi'i dus byung tshe :   tshig bsgyur na yul phyogs sa phyogs rgyal khams su /
gter khyed sbas pa'i byin rlabs kyis :
'dod yon lnga la longs spyod shog :
snying po lnga yi gter sbas pas :
sku lnga lhun gyis grub par shog :
dar sna lnga yi gter sbas pas :
ye shes lnga ldan thob par shog :
sman sna lnga yi gter sbas pas :
nad kyi bskal pa zhi bar shog :
'bru sna lnga yi gter sbas pas :
mu ge'i bskal pa zhi bar shog :
rin chen lnga yi gter sbas pas :
rin chen gter la longs spyod shog :
lcags sogs mtshon gyi gter sbas pas :
mtshon gyi bskal pa zhi bar shog :
dam rdzas gtor ma'i gter sbas pas :
mi zad zas nor 'phel bar shog :
chu bo bzhi yi gter sbas pas :
char chu dus su 'bab pa dang :
lo phyugs rtag tu 'phel bar shog :
ri rgyal lhun po'i gter sbas pas :
yid bzhin re ba skong ba dang :
bsam pa thams cad 'grub gyur cig :
rdo rje rin chen pad+ma las :
phyag rgya lnga yi rgyas gdab bo :
sku gsung thugs kyi rgyas btab bo :
badzra A yuHsid+d+hi b+h+rU~M:
de bzhin rim par gong gi 'gres kyis tshig kha bsgyur te :
hU~M:
skyob pa sangs rgyas bcom ldan 'das :
zhes pa nas /
hU~M:
rin chen 'byung ldan gter sba 'o :
zhes sogs /
hU~M:
snang ba mtha' yas gter sba 'o :
zhes sogs /
hU~M:
don yod grub pa'i gter sba 'o :
hU~M:
rnam par snang mdzad gter sba 'o :
kun gyi rjes su sbas tshar nas rab gnas bya ste :
rdo rje dril bu dang bcas nas me tog 'thor te :
hU~M:
rin chen bum pa'i gter sbas pas :
rnal 'byor bdag cag 'khor bcas kyis :
ye shes thugs kyi dbang thob shog :
tshe dbang phun sum tshogs par shog :
bsod nams dam pa thob gyur cig :
swasti b+h+rU~M mang+ga laM:
zhes sogs bkra shis pa'i tshigs su bcad pa gang shes bya :
rten 'brel snying pos rab gnas bya'o :[ \u0f80]atsha :
des yul phyogs thams cad bkra shis par 'gyur ro :
de nas las sbyor gyi rim pa ni :
char 'beb pa ni :
chu sna bsdu ba'am :
chu mig la klu sman btab :
bag zan klu sman :
ga pur gur gum bsres nas ril bu brgya rtsa brgyad bum par blugs nas :
ril bu re la sngags brgya rtsa brgyad re btab nas chu mig tu blugs pas char 'bab nges so :
gong sgrub sngags kyi sham du :
nA ga rA tsa b+ha ri sha ya char phob phob :
ces sngags grangs thems nas 'beb par 'gyur ro :[ \u0f80]atsha :
sad srung 'dod na :
bca' gzhi gong ltar byas la dkyil 'khor gyi 'og tu zangs bug med nang du yul gang bsrung gi chu sna blugs nas :
klu sman btab la gong gi sngags sham du :
nA ga sha sha shu shu mu le swA hA:
zhes bzlas te :
gzhi bdag la bsang gis mchod :
klu la klu sman gyi mchod pas mchod nas bka' bsgo bya :
bden pa brdar bas thub bo :[ \u0f80]atsha :
kha char gcad par 'dod na :
gong gi sngags sham du :
nA ga rA tsa char chod :
ces bzla :
tshwa dang rtsam pa la sngags btab nas me nang du dud pa bdug :
gzhi bdag la bka' bsgo byed cing char ma gtong zhig byas pas chod par 'gyur ro :[ \u0f80]atsha :
ser ba srung na :
shing skyer pa'i phur pa la khroM hrIHhU~M bris pa'i gsham du :
ser ba ser byed u tsa ta ya phaT:
ces bri :
rdo 'khor la gong gi khroM hrIHhU~M dbus su byas pa'i mtha' mar gong gi gsham du 
sa phyogs 'di zhes bya ba la ser ba ma gtang zhig :
a ya ma du ru tsa sha na sa ma ya :
yul phyogs 'di la ser ba srungs shig rak+Sha rak+Sha :
zhes bris pa gzhung gi rdzas srung thum bu re dang bcas pa gang bsrung ba'i phyogs bzhi dbus lnga'am :
ser lam la bzhag pas thub bo :
sgrub sngags brgya rtsas rab gnas bya'o :[ \u0f80]atsha :
yang btsa' srung ba ni :
mi khyi ra gsum gyis ma 'gong ba'i sa :
gangs zhabs kyi sa :
ri rtse'i sa :
chu chen bye ma :
chu rgyun 'bab dang chu mig kha shar bltas kyi chu bcas la rin chen lnga :
mu tig dung gsum gyi phye ma bsres la yi ge bcu bzhi pa'am :
gong gi sngags sham du 
sarba khaM yer khaM yer byi la swA hA:
zhes khri phrag tsam bzlas nas khye'u gtsang mas sngags chu dang :
bye ma gtor bas thub bo :[ \u0f80]atsha :
zhing gi 'bu srung ba ni :
de yang bye ma gtsang ma dang :
gtsang chen gyi chab kyis bum pa bkang ba de nang bu ram zhad tsam btab ste :
yi ge bcu bzhi'am :
gong gi sngags sham du :
nA ga dza dza :
ma nu dza dza :
'bu srin dza dza :
zhes khri phrag gam :
gang mang bzlas nas lha thams cad bum pa dang bye ma la bstim :
khye'u phos bye ma gtor :
mos chu gtor :
gar bsrung khyab par byas pas thub nges so :
de thams cad la bsang btang nas dud pas khyab pa gal che'o :[ \u0f80]atsha :
yang rnal 'byor pas nor dang longs spyod rgyas par 'dod na :
rin po che sna tshogs gzhug la gong gi dkyil 'khor du bzhag nas :
de mkha' 'gro nor sbyin mar bsam la gong gi sngags sham du :
pa yaM ma sa keM dzaHbA su nA nA kha d+he sid+d+hi sdus sdus :
zhes bzlas pas zas nor 'phral du 'phel zhing :
gzhan gyi lag bsgul nas zas 'dod tshad du 'byung ngo :
sa ma ya :[ \u0f80]atsha :
god kha gcod 'dod na :
gong gi sngags sham du :
mA ra ya god kha god 'dre mA ra ya nan swA hA rbad :
ces rang sngags brgya rtsas rab gnas dang bcas te :
yi ge god rus la bris nas lha khang sogs la bor ro :[ \u0f80]atsha :
zhes pa 'di sgrub pa lan gcig tshugs pa'i mi de gar 'gro gar 'dug kyang :
yul lha kun dang sa bdag gis grogs byed nas gang 'dod kyi las sgrub :
yul phyogs de'i drag zhan skya ser pho mo thams cad dbang du 'du :
kha dro :
bkra shis :
bza' ba longs spyod shugs kyis 'du zhing bstan pa dar :
sems can thams cad la phan thogs :
gzhi bdag thams cad kyis sna len :
snyan pa sgrog :
gang 'dod 'grub bo :
de phyir las 'di gal che 'o :
gzhi bdag dang ma mthun na gang bsam 'grub mi srid pas :
de phyir ched du 'di'i sgrub pa tsam ma thub kyang bsang gsol ma chag par byas pas :
bkra shis shing gang bsam 'grub par 'gyur ro :
sa ma ya :
gter rgya :
sbas rgya :
gsang rgya :
zab rgya :
dam rgya :
gnyan rgya :[ \u0f80]atsha :
rgya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88 ]bdag stag sham nus ldan pa'i gter ma lags /
sems can thams cad bde ba dang ldan zhing sdug bsngal dang bral bar gyur cig
/phan par gyur cig
/'grub par gyur cig
/mang+ga laM///
/[  \u0f01\u0f83]:
DA ki'i snyan brgyud zab mo las :
bdud 'dul drag mo seng ga'i gdong pa can gyi rgyas pa'i las :
sa yi lha mo brtan ma sgrub pa'i yig chung gser gyi lde'u mig bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bdud 'dul ye shes kyi mkha' 'gro seng gdong ma la phyag 'tshal lo :
DA ki'i snyan brgyud zab mo las :
lha mo brtan ma sgrub pa'i yig chung gser gyi lde'u mig bstan pa ni :
'di la gnyis te :
sgrub rten gsog pa'i snying po brtan ma'i sku bca' ba :
phrin las rin po che'i snying po bum gter gyi rim pa 'o :
de yang dang po rdzas gsag pa :
gnyis pa sku rten bzhengs ba'o :
shar lho nub byang mtsho rdzing dang :
shin tu rgyas pa'i chu mig sa :
chu shing rdo yi phye ma dang :
gser dngul rin chen sna lnga dang :
klu sman sna tshogs gi waM dang :
dkar gsum mngar gsum 'bru sna 'bras :
dar sna lnga yi sa zhag spyin :
'de gu byed de legs par bzhengs :
sa yi lha mo'i sku gzugs rten :
snying po gser gyis bris pa bcug :
sor bzhi sor brgyad tshad tsam la :
skyil krung mnyam gzhag bum pa can :
yang na g.yas g.yon rin chen bum :
mdzes ldan
rin chen sna tshogs brgyan :
dbu yi gtsug tu ring bsrel bzhugs :
bum par sngags dang rin chen bkang :
lha mo'i thugs kar sngags 'di gzhug :
oM tsi ri tsi ri :
tsu ru tsu ru :
ku ru ku ru :
do tsu do tsu :
swA hA swA hA:
b+ha sha b+ha sha swA hA:
zhes pa gser gyis bris la bcug :
bzlas pas lha mo dbang med du 'du bar 'gyur ro :
lto ba la :
sa yi lha mo brtan mas bdag pad+ma la dngos su gsungs pa'i tshigs bcad 'di dngul gyis bris la bcug :
oM:
lha mi'i phan bde longs spyod rgyas :
nor zas ster dang bdud rtsi 'byung :
tshe ring nad med dgra rgol gzhom :
thams cad yid bzhin 'grub par 'gyur :
gnas gtsang dkyil 'khor bya ba dang :
khrus gtsang gos gsar gyon byas nas :
sku gsung rnam dag rten drung 'dug :
spos dang me tog kha zas mchod :
rnal 'byor dam tshig gtsang na 'grub :
ces bris la bcug :
'di ni sa yi lha mos bdag pad+ma la dngos su gsungs pas byin rlabs che 'o :
mchod gsol sgrub pa'i skabs su'ang brjod do :
de nas tshon rtsi legs par byas nas :
rab gnas spyan 'dren bstim shis brjod :
rin chen gwa'ur bcug la dar snas dril :
sgrub dus dkyil 'khor dbus su gzhug :
'gro ba'i dus su lus la bcang :
klu sman sna tshogs rat+na dang :
dkar gsum 'bras dang spos kyi dri :
sgrub dus dus gsum bsang mchod 'bul :
sgrub khang gtsang ma'i phugs su bzhag :
nor mdzod phugs sogs slas su bzhag :
sa gnad kun la bzhag pa dang :
phrin las gang byed gsol btab 'grub :
rgyas par bum pa'i skabs su shes :[ \u0f80]atsha :
guh+ya :
gnyis pa gter bum yig chung ni :
rnal 'byor bstan pa rgyas pa'i phyir :
rdza yi bum pa bre shong lnga :
gong gi sman rdzas thams cad dang :
mo gsar rigs bzang nu zho dang :
ba dkar dmar zal 'o ma dang :
bum rdzas rtsa ba'i rdzas rnams kyis :
ril bu brgya dang rtsa brgyad bya :
lha mo lnga yi gzugs kyang bya :
rin chen dar sna 'bru sna dang :
sman dang byin rten ring bsrel dang :
'og gi klu yi sngags dang gzugs :
bum pa lnga yi nang du bkang :
rab gnas spyan 'dren dgug bstim bya :
'dod dgu'i bang mdzod byin gyis brlabs :
gnas khang phyogs bzhi dbus lngar sbas :
dbus su gong gi lha mo'ang bzhag :
rab gnas shis brjod bden stobs bya :
nor gyi lha mo'i pho brang 'gyur :
khyad par bum pa'i snying po ru :
nor lha'i gsang sngags rigs gyur dang :
dzaM b+ha la yi sngags kyi rigs :
rgyal chen bzhi yi snying po dang :
khyad par gnam sa snang brgyad dang :
bkra shis brtsegs pa'i mdo gzungs rnams :
gser gyis bris la gzhug par bya :
de yis nor 'phel bar chad sel :
dgon gnas mkhar khyim rgyas bya'i phyir :
grong khyer yul khams gang yang rung :
phyogs bzhir mchod rten khri 'phang bzhi :
rgyal chen sde bzhir mnga' gsol nas :
bum pa lha mo'i rten nyid gzhug :
des ni bsod nams longs spyod rgyas :
mi mthun zhi
bar the tshom med :
khyad par bum gter phrin las ni :
gnas dang dgon pa grong khyer dang :
yul khams brtan cing mnga' thang rgyas :
nor dang longs spyod 'phel ba dang :
lo phyugs mi dpung bskyed pa dang :
sad ser nad mug mtshon rnams bkag :
char 'beb la sogs dgos 'dod tshogs :
spel zhing phan bya'i rigs tha dag :
bsgrub par 'dod pa'i rnal 'byor pas :
bum pa bre shong rdza so btang :
de nang gong gi rdzas dang ni :
spra tshil dag la klu rgyal gzugs :
sku mdog ser po 'khor sgyur tshul :
gdengs ka bdun ldan phyag na nor bu 'dzin :
sku smad sbrul 'khyil rin chen rgyan ldan ni :
sor brgyad bzos la nor rgyas dngos su gsal :
yum yang sbrul mgo lnga pa yab ltar bcos :
gi waM klu sman ba byung yab yum byug :
yab yum snying gar snying po 'di dag rnams :
gser dngul rin chen khu bas tsheg med bri :
oM nA ga rA dza bA su kI maM sid+d+hi hU~M dza :
nA ga rA tsa bud+d+ha b+ha ga wAn :
nA ga rA dza sarba he la sid+d+hi pha la puSh+TiM ku ru hU~M hU~M hU~M:
nA ga rA dza sarba A yur rat+na sid+d+hi hU~M:
rat+na d+he wa A yur rat+na sid+d+hi sid+d+hi sarba pA shaM ku ru hU~M hU~M dza :
zhes 'dod gsol dang bcas gser gyis bris la bcug go :
yab yum zhal sbyor gnyis med bum par bcug :
btsan phyug 'phan po sde dgon rdzong chen dang :
bkra shis rigs rgyud 'phel ba'i lag nas byung ba yi :
sa dang 'bru dang rin chen sman sna dang :
ba dkar 'o ma mo gsar sdug bsngal med :
de yi nu zho ra dkar 'o ma blug :
bum pa bkang nas ra ba bzhi yi dus :
yar tshes gza' skar bzang zhing klu thebs dus :
dkon mchog mchod cing brtan ma'i gsol kha gtang :
bum pa nor rgyas yab yum pho brang bskyed :
spyan 'dren mchod bstod rab gnas rab tu bstim :
khyim rgyas par 'dod na mdzod phugs su sba :
grong khyer rgyas par 'dod na grong khyer dbus su sba :
sad ser bsrung na sa mdo gnyan mig rnams su sba :
char chu 'beb na chu mig tu sba :
spyir 'dzam gling ri dang klung dang sa yul grags che ba :
gnyan sa :
gtsug lag khang dang mchod rten sogs kyi sa gnad kun tu sbas na gong du smros pa bzhin 'grub par 'gyur ro :
bkra shis shing bsam pa thams cad 'grub cing nor dang longs spyod 'phel bar gdon mi za'o :
gnas dgon grong khyer :
khyim pa :
sde pa :
dgon sde sogs nyams pa gso bar 'dod na :
gang gso ba de'i phyogs bzhi dbus dang lnga la sbas pas sngar ltar sor chud par 'gyur ro :
longs spyod nor dang bsod nams shin tu rgyas par 'gyur ro :
gnas dgon grong khyer gang yang rung ba'i 'thung chu de chu mig kha shar bltas yod na der rdza yi bum pa phul gang shong ba rin chen brdar la bzo :
gong gi klu sman rdzas sna dang tshwa dkar pos bkang la :
gong gi klu yab yum bris la snying po yang bris nas bcug :
gzugs kyi snying gar phuHbri :
gong ltar dgug bstim byas nas chu mig bum pa gzhal yas khang du gsal :
gnas dgon grong khyer che ge 'di la mi nor yul dang 'bru longs spyod nor rnams rgyas par mdzod cig :
ces bka' bsgo byas pas de ltar myur du 'byung bar 'gyur ro :
gzhan chu mig lkugs pa dang :
chu mig bskams pa :
nyams pa thams cad la de ltar byas pas chu 'byung zhing rgyas par 'gyur ro :[ \u0f80]atsha :
gu h+ya :
'di ltar ston pa sangs rgyas bcom ldan 'das kyis kyang sa'i lha mo 'di dpang du btsugs pas bdud thul cing bkra shis la bstan pa rgyas par byung :
de phyir mi thams cad sa yi lha mo dang klu la bsten pas longs spyod mnga' thang srid nor sogs legs pa thams cad 'byung ba rten 'brel gyis che bas :
de la 'di lta bu bya ba gal che'o :
sa yi lha mo sa bdag klu bcas kyis dus rtag tu srung zhing bu ltar brtse zhing mgon nas grogs byed de :
yon tan du rigs rgyud chos brgyud thams cad 'phel zhing dar ba dang :
mnga' thang dang bsod nams kyi nor dang longs spyod 'phel zhing rgyas pa dang :
lo legs shing 'bru 'phel ba dang :
rtsi shing nags tshal kyang rgyas shing yul gzi 'od dpal du 'bar cing mi mthun pa thams cad rang sar zhi nas bkra shis par 'gyur ro :
gdul bya longs spyod rgyas :
zas skom 'phel :
rin chen phyug :
rdzas tshogs mod :
grags pa dang snyan pa 'byung :
nor sgab 'phel :
rma g.yang 'dus pas bsam tshad 'grub pa yid bzhin nor bu dang gnyis su med do :
s+ya mya y+ya :
gter rgya :
sbas rgya :
gsang rgya :
tsit+ta bu b+h+rU~M sad+h+yi :
rgya rgya rgya :
bdag stag sham nus ldan rdo rjes mdo khams rdo rje gro lod kyi gsang ba bde chen phug nas gdan drangs pa'o //
dge bar gyur cig //
/
