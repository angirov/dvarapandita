\u0f01\u0f83:
rta mgrin yid bzhin 'bar ba las :
rig 'dzin tshe yi sgrub thabs gsang ba rmad byung bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
tshe dpag med la phyag 'tshal lo :
rta mgrin gsang ba'i rnal 'byor pas :
tshe sgrub zab mo 'di ltar bya :
ma rdal dmar po mda' gang dbus :
tshe yi bum pa bcud ldan dang :
gtor ma bza' btung mchod tshogs bsham :
skyabs sems tshogs gsag mtshams gcod bya :
mchod pa'i yo byad byin gyis brlab :
de nas ting 'dzin gsal ba ni :
hrI:
'chi med gnyug ma de bzhin nyid kyi rtsal :
kun snang snying rje rgyu yi yi ger shar :
snang srid hrIHyig 'od kyis stong par sbyangs :
stong pa'i ngang las ye shes byin 'od 'khrugs :
'ja' tshon lta bu'i rdo rje pho brang dbus :
rma byas btegs pa'i rin chen pad zla'i steng :
bdag mdun hrIHlas rigs bdag tshe yi lha :
sku mdog dmar gsal zhi 'dzum rjes chags nyams :
dar dang rin chen rgyan rdzogs mnyam gzhag steng :
tshe bum 'dzin par rig yum tsaN+Da lI:
mda' dar bum pa 'dzin dang mnyam par sbyor :
rdo rje skyil krung g.yo med lham mer bzhugs :
thugs kar pad+ma nyi ma bam ro'i steng :
ye shes sems dpa' tshe bdag ha ya grI:
dmar smug pad+ma tshe yi b+han+d+ha bsnams :
khro bo'i chas dang rnam 'gyur zad mi shes :
rdo rje phag mo yum dang gnyis med 'khril :
yab yum spyi bor rta gdong phag zhal bzhad :
rtsa gsum tshe lha pho nya mgyogs ma'i tshogs :
spro zhing bsdu ba'i bdag nyid chen por gsal :
thugs srog 'od kyis ye shes spyan drangs thim :
hU~M hrI:
'chi med tshe yi lha tshogs dbyings nas bzhengs :
tshe dbang dngos grub stsol phyir gnas 'dir gshegs :
dbang dang byin rlabs ye shes char ltar phob :
brtan par bzhugs la phrin las mdzad du gsol :
oM hrIHa pa ri mi ta A yur+dz+nyA na sa ma ya dza dza :
dzaHhU~M baM ho :
tiSh+Tha lhan :
hU~M hrI:
bcom ldan mgon po ye shes tshe dpag med :
mtshan tsam thos pas 'chi bdag bdud dpung 'joms :
'chi med ye shes dpal gyi 'dod 'jo ba :
yid bzhin re skong mchog la phyag 'tshal lo :
a ti pU ho :
pra tIts+tsha ho :
hU~M hrI:
lha rdzas nyer spyod phyi yi mchod pa dang :
rang byung 'dod yon nang gi mchod pa dang :
sman raka gtor tshogs gsang ba'i mchod pa 'bul :
bzhes nas tshe dang ye shes dngos grub stsol :
oM badzra ar+g+haM nas /
shab+da pra tIts+tsha swA hA:
ma hA pU dza a mr-ita rak+ta ba liM ta khA hi :
hU~M hrI:
sor rtog ye shes pad+ma rigs kyi lha :
tshe dbang mchog stsol sku mdog dmar por bzhugs :
thugs rje'i gter chen mgon po tshe dpag med :
zhi khro yongs rdzogs lha la phyag 'tshal bstod :
de ltar bskyed rim gyi phrin las dang bcas lha sku sgyu ma lta bu'i ting nge 'dzin gsal brtan thob par bya'o :
dzapa? bzla ba ni :
hU~M hrI:
snang ba ma 'gags bcom ldan tshe yi lha :
stong pa'i rig mdangs 'chi med tsaN+Da lI:
zhi khro dbyer med dzapa? kyi las la bskul :
thugs srog hrIHdang sngags kyi 'od zer gyis :
'phags pa mnyes mchod 'gro ba'i tshe bsod spel :
'khor 'das dwangs bcud bsdus nas rang la thim :
'chi med tshe yi dngos grub thob par gyur :
oM badzra A yu She ha ya grI wa tshe b+h+rU~M nr-i dzaHsarba sid+d+hi pha la hU~M swA hA:
zhes rgyun du nar mar bzla zhing :
dus su 'bum phrag gsum bzlas pas tshe'i dngos grub thob par 'gyur ro :
tshe 'gugs ni :
mda' dar g.yab la ting nge 'dzin gsal zhing :
hU~M hrI:
tshe dpag med mgon thugs ka nas :
mgyogs ma dkar mo'i tshogs spros pas :
'khor 'das chu yi bcud sdus la :
bde gshegs tshe yi dngos grub stsol :
hU~M hrI:
tshe dpag med mgon thugs ka nas :
mgyogs ma ser mo'i tshogs spros pas :
'khor 'das sa yi bcud sdus la :
rin chen tshe yi dngos grub stsol :
hU~M hrI:
tshe dpag med mgon thugs ka nas :
mgyogs ma dmar mo'i tshogs spros pas :
'khor 'das me yi bcud sdus la :
pad+ma tshe yi dngos grub stsol :
hU~M hrI:
tshe dpag med mgon thugs ka nas :
mgyogs ma ljang mo'i tshogs spros pas :
'khor 'das rlung gi bcud sdus la :
karma tshe yi dngos grub stsol :
hU~M hrI:
tshe dpag med mgon thugs ka nas :
mgyogs ma sngon mo'i tshogs spros pas :
'khor 'das nam mkha'i bcud sdus la :
rdo rje tshe yi dngos grub stsol :
hU~M hrI:
tshe dpag med mgon yab yum dang :
khro rgyal rta mgrin dbang gi lha :
tshe yi rig 'dzin drang srong dang :
tshe lha rgyal ba rgya mtsho'i tshogs :
ma g.yel thugs dam dus la bab :
thugs rje'i pho nya phyogs bcur 'phros :
rnal 'byor bdag cag sgrub pa po'i :
bla tshe srog dbugs yar ba khug :
sde brgyad 'byung po'i bar chad sol :
snod kyi dpal dang bcud kyi tshe :
ye shes chen po'i dngos grub kun :
bdag la bstims pas 'chi med grub :
rdzas la bstims pas gzi byin skyed :
gnas la bstims pas bkra shis stsol :
rig 'dzin tshe yi dngos grub stsol :
sa ma ya A yur+dz+nyA na tshe b+h+rU~M nr-i dzaHsid+d+hi pha la hU~M hU~M:
tshe bstim zhing rgyas gdab pa ni :
hU~M hrI:
da ni tshe bstim rgya yang gdab :
snod kyi dpal 'byor lus la bstims :
srog gi gzi mdangs ngag la bstims :
bcud kyi dwangs ma sems la bstims :
lus ngag yid gsum rtsa rlung thig :
'od gsal rtag pa'i tshe la thim :
'pho med gnyug ma'i rgyas btab pas :
mi 'gyur mi shigs skye 'chi bral :
oM b+h+rU~M badzra dz+nyA na A yu She oM AHhU~M a a a :
de ltar thun bzhi'am drug tu brtson pas dngos su lha zhal mthong ba :
bum chu khol zhing lud pa :
tshe mda' ring ba :
mar me yun du 'tsho ba sogs 'byung ba :
rmi lam du nyi zla shar ba :
bdud rtsi 'thung ba :
shing tog za ba :
chu bo rgyas pa :
sAts+tsha dkar po mthong ba :
gzhan yang nyams dga' bag pheb gnas khang du yun ring sdod snying 'dod pa sogs tshe 'phel ba'i rtags su bshad do :
grub nas rdzas la dngos grub blang ba ni :
hU~M hrI:
'chi med tshe yi lha tshogs dgongs su gsol :
sgrub pa'i zhag thems ting 'dzin nyi zla gsal :
dngos grub 'byung ba'i dus la da bab pas :
tshe dang ye shes mchog thun dngos grub stsol :
kA ya wA ka tsit+ta sid+d+hi pha la A yu She hU~M a :
zhes bskul zhing bum pa spyi bor bzhag :
bum chu sogs rdzas la longs spyod :
dga' ston tshogs mchod kyi zhal spro rgya chen bya'o :
rgyas par bdag don du tshe dbang blang ba'am :
gzhan la dbang bskur na gsol 'debs ni :
bla ma dbang chen tshe yi bdag :
'chi med mgon po dgongs su gsol :
bdag cag tshe yi bar chad sol :
tshe dang ye shes dbang bskur stsol :
skyabs 'gro sems bskyed sdom pa bzung :
de nas dbang bskur ba dngos la :
sngon 'gro bar chad sel ba'i dbang dang :
dngos gzhi tshe'i dngos grub sbyin pa'i dbang gnyis las :
dang po ni :
dpal gtor rta mgrin du gsal ba spyi bor bzhag la :
hU~M hrI:
dpal gyi gtor ma ye shes gzi byin 'bar :
rta mchog dbang gi lha dang gnyis su med :
skal ldan rigs kyi bu la dbang bskur bas :
tshe yi bar chad ma lus zhi bar shog :
hrIHha ya grI wa ba liM ta a b+hi Shiny+tsa hU~M hU~M hU~M:
lha bstims pas slob ma tshe dpag med yab yum dam tshig par gsal ba la ye shes pa bstim zhing brtan par bya'o :
gnyis pa tshe'i dngos grub sbyin pa dngos gzhi'i dbang ni :
tshe 'gugs bya :
bum pa spyi bor bzhag la :
hU~M hrI:
bcom ldan mgon po tshe dpag med pa yi :
sku yi dbang dang dngos grub ma lus pa :
skal ldan slob ma 'di la bstsal nas kyang :
rdo rje'i sku dang dbyer med 'grub par shog :
kA ya a b+hi Shiny+tsa oM:
sngags phreng mgrin par bzhag la :
hU~M hrI:
bcom ldan mgon po tshe dpag med pa yi :
gsung gi dbang dang dngos grub ma lus pa :
skal ldan slob ma 'di la bstsal nas kyang :
rdo rje'i gsung dang dbyer med 'grub par shog :
wA ka a b+hi Shiny+tsa A:
rdo rje snying gar bzhag la :
hU~M hrI:
bcom ldan mgon po tshe dpag med pa yi :
thugs kyi dbang dang dngos grub ma lus pa :
skal ldan slob ma 'di la bstsal nas kyang :
rdo rje'i thugs dang dbyer med 'grub par shog :
tsit+ta a b+hi Shiny+tsa hU~M:
tshe ril sbyin la /
hU~M hrI:
bcom ldan mgon po tshe dpag med pa yi :
yon tan dbang dang dngos grub ma lus pa :
skal ldan slob ma 'di la bstsal nas kyang :
yon tan mi zad rgyan gyi dpal thob shog :
gu Na a b+hi Shiny+tsa trAM:
tshe chang sbyin la /
hU~M hrI:
bcom ldan mgon po tshe dpag med pa yi :
phrin las dbang dang dngos grub ma lus pa :
skal ldan slob ma 'di la bstsal nas kyang :
phrin las thogs pa med pa'i rtsal thob shog :
karma a b+hi Shiny+tsa A:
tshe bstim zhing sba :
bkra shis pa'i yo byad dang tshigs su bcad pas mnga' gsol :
dbang dang cho ga'i rjes rim spyi ltar bya'o :
sa ma ya :
rta mgrin yid bzhin nor bu yang zab chos :
thems su ma bstan snyan brgyud tshul du gdams :
bai ro tsa na rang gi thugs dam mdzod :
ma 'ongs don phyir shar rong mtshams su sbos :
sprul pas rnyed nas rang gsang nyams su longs :
'od dpag med dang spyan ras gzigs dbang gi :
sprul pa dmar mthing cod paN 'chang ba dang :
mnga' bdag skye mtha' skal bzang ming can dang :
chos kyi spyan ldan rnams la 'di 'phrod na :
sku tshe brtan cing phrin las rgyas par 'gyur :
sa ma ya :
rgya rgya rgya :
rong dong lung pa nag po'i srin rdzong brag dmar dkyil nas rog rje gling pa 'gro 'dul rtsal gyis spyan drangs pa'o //
dge legs 'phel //

//
