@#//
bla ma dgongs pa 'dus pa'i las byang me tog phreng mdzes kyi mngon rtogs cung zad spros pa dang nyer mkho'i zur 'debs nyung ngu
rin chen snying po'i ze'u 'bru zhes bya ba bzhugs //
gu ru shrI pad+ma badzra ye /
mkha' khyab rgyal ba'i sku rdo rje //
mtha' yas gsung gi rdo rje'i mdzod //
gar dbang bde mchog thugs rdo rje //
rdo rje can zhabs pad+mor 'dud //
de la 'dir bla ma dgongs 'dus las byang me tog phreng mdzes ni /
nang a nu'i gzhung ltar lus dkyil la brten cing /
mdun bskyed la'ang sgrub par rung ba ste /
phyi nang gzhan gsum don gyi de nyid gcig tu 'du ba'i phyir tshig gcig gis bdag bsgom lus dkyil dang /
mdun bskyed tshom bu'am /
ras bris sogs kyi dkyil 'khor du bskyed pas 'grub la /
de'i tshul ma hA gu ru rdo rje 'chang gis rang gzhung ni sgrub skor gzhan dang /
'di nyid yi dam du byed pa'i rnal 'byor pas bka' gter gyi dkyil 'khor gang gi skabs su'ang sbyor du rung ba'i cho ga
/gzhung nyung ngu'i tshig gis mdor dril te rgyun khyer du bya ba'i ched /
ma tshang kha skong gi tshul du spel ba bsgom don mngon rtogs kyi ngag 'don gzhung 'di nyid kyi dngos bstan /
rnal 'byor pa dgongs 'dus kyi dkyil 'khor chen po'i cho ga spyi bye brag thams cad la rang byan tshud pa dag la bstan te dgongs pas /
shin tu bsdus pa las ma byung zhing /
deng sang mos pa dang ldan yang /
shes brtson long khyab thams cad dbul por gyur pa dag gis mngon rtogs dang /
las byang chen mo nas bklag mi khoms shing /
dkyil 'khor dang /
lha'i bzhugs tshul ji bzhin pa khong du ma chud bzhin las byang me phreng bklags pa'ang don du mi 'gyur bar mthong nas /
'dir cung zad kyi gsal kha bgyis pa'ang me tog phreng mdzes nyid las /
'di ltar phrin las rim pa ni :
lus dkyil nyid dang 'brel ba ste :
rgyas bsdus long khyab tshul dang bstun :
zhes rjes su gnang ba bstsal ba la brten nas brjod pa la /
gzhal yas khang bskyed pa la'ang lus dkyil cung zad go ba chags pa'i dbang du btang bas /
'dir 'don cha mang du dogs pas ma spros la /
sngon 'gro la sogs pa'i nyer mkho phran bu dang /
sku bskyed pa'i mngon rtogs don 'dus shig brjod pa ni /
de'ang 'dir gzhi lus dkyil 'khor du shes pa'i dag sbyor 'di nyid kyi khyad chos kyi go don ni /
lus skyes bu gan rkyal du gnas pa'i tshul las brtsams nas bsgom dgos par bzhed la /
yang gsang thugs sgrub nyi zla kha sbyor las /
phyi zhi ba'i dbyibs ni gang skyes bu gan rkyal du nyal ba'i rnam par bltas pa'i nang du :
drag po dur khrod kyi gzhal yas khang :
la sogs pa gsungs pa bzhin dang /
yang de nyid las :
gzhal yas khang de dag gi nang pho brang ling tshe dgur gnas pa ste :
rtsa chung gnyis tshangs pa'i rtsa la zug :
rtsa bo che dang long rtsa gnyis :
lag pa'i blta rtsa gnyis :
brla rtsa gnyis phan tshun 'brel ba'i rtsa gnyis :
de bzhi ka'i rtsa ba srog rtsa nyid las gyes pas :
ling tshe dgu po srog rtsa la tshang ngo :
sogs dang /
kun gzhi'i sems kyi rang bzhin rten srog rtsa gser gyi sbu gu la gnas te :
de ni lus kyi srog shing yin pas :
der gtso mchog pad+ma badzra rtsal yab yum 'khor dang bcas pa bzhugs par gsal lo :
srog rtsa'i shar phyogs snying yin te :
snying la brten nas rigs thams cad 'char bar byed do :
snying ga chos kyi pho brang du bud+d+ha thod phreng rtsal yab yum 'khor dang bcas pa bzhugs par gsal lo :
srog rtsa'i lho phyogs mgo yin pas :
mgo la dbang po lnga tshang zhing :
yon tan rgyas pas :
spyi bor bde ba chen po'i dkyil 'khor du mi bskyod rdo rje yab yum 'khor dang bcas pa bzhugs par gsal lo :
srog rtsa'i nub phyogs mgrin pa ste :
mgrin par las man gyi rtsa thams cad 'dus shing nub pas :
mgrin pa longs spyod kyi 'khor lo pad+ma dbang chen rtsal yab yum 'khor dang bcas pa gsal lo //
srog rtsa'i byang phyogs ni lte ba yin la :
srid pa dang po lte ba nas chags pas :
lte ba sprul pa'i 'khor lor rig 'dzin thod pa rtsal yab yum 'khor dang bcas pa gsal lo :
srog rtsa'i shar lho gsang ba yin te :
gsang ba rtsa'i gtso bo nas sgal tshig mkhar ma zhon cing gnas pa yin pas :
gsang gnas bde skyong gi 'khor lor gu ru drag po rtsal yab yum 'khor dang bcas pa gsal lo :
srog rtsa'i nub byang rkang pa g.yas pa ste :
srog rtsa'i g.yas kyi mjug ma rtsa bo che nas :
long rtsa'i g.yas pa'i mjug gi bar rtsa bo che la thug cing :
rkang pa lo ka'i 'khor lor dpal rta mgrin yab yum 'khor dang bcas pa gsal lo :
srog rtsa'i byang shar rkang pa g.yon pa ste :
srog rtsa g.yon pa'i mjug rtsa bo che :
long rtsa g.yon nas khrid nas :
rkang pa g.yon gyi gong khar rtsa la thug cing :
rkang pa rlung gi 'khor lo'i steng du dpal gsang ba'i bdag po yab yum 'khor dang bcas pa gsal lo :
srog rtsa'i lho nub ni spyi bo ste :
tshangs pa'i rtsa bzang gser 'dra la thug cing sangs rgyas dpa' bo thod pa'i dum bu yab yum 'khor bcas dang tha ma rigs lnga'i bdag nyid gzi mdangs dang ldan par gsal te :
de yang tshangs pa'i rtsa nas byin rlabs 'jug cing lus kun la snyoms par byed do :
dkyil 'khor gyi kha ni pags pas lus khyab par btum pas :
pags pa'i rtsa phran la :
dpa' bo dpa' mo rnams dang :
mkha' 'gro :
shugs 'gro :
ging tshogs :
dam can srung ma :
pho nya las mkhan dang bcas pa gsal lo :
gsang sgo la sogs pa nang gi sgo bzhir byed gzugs kyi lha mo bzhi :
lte ba la sogs pa phyi'i sgo bzhir lcags kyu :
zhags pa :
lcags sgrog :
dril khrol ma bzhi rnams gsal :
de ltar gsal ba rnams ni :
bzhugs gnas kyi rtsa thams cad gdos po can sha khrag rtsa rgyus kyi nar nur ma yin par :
shel gyi sbu gu ltar phyi nang med par gsal zhing dwangs ba snang la rang bzhin ma grub pa'i rnam pa can :
lha thams cad kyang dbu mtha' yas :
phyag mtha' yas :
rgyan cha lugs mtha' yas pa'i rnam pa can nam :
dbu gsum phyag drug zhabs bzhir bgrad pa'i stangs stabs can :
ma hA yo ga ltar bstan pa'i mngon rtogs nas 'byung ba ltar gyi sku mdog phyag mtshan rgyan cha lugs can :
zhal gcig phyag gnyis pa phyi nang gsang gsum tshul ltar ram :
gzhan yang zhi ba'i tshul lam :
khro bo dang :
zhi ma khro :
yab rkyang :
yum rkyang la sogs pa'i tshul lam :
bla ma yi dam mkha' 'gro la sogs pa ste :
mdor na rang rang gi blo la ji ltar babs shing 'thad nas :
blos gang lcogs lcogs su gsal gdab pas chog :
de ci'i phyir na :
ye shes kyi lha thams cad rnam pa gcig tu ther zug cing sku mdog phyag mtshan rgyan cha lugs rnams nges nges rtag rtag po med de :
thams cad kyang chos kyi sku'i rnam 'phrul las :
sprul pa dang yang sprul du mas gdul bya sems can gyi don mdzad pas :
sems can rnams kyi snang tshul dang bstun pa'i skur gang la gang 'dul du bstan pa'i phyir ro :
de skad du yang :
sems can mos pa du ma'i blo :
'thad par rdzu 'phrul sna tshogs kyi :
sku dang gsung dang thugs mtha' yas :
sprul dang yang sprul tshad bzung med :
ces 'byung ba'i phyir :
zhes pa la sogs pa gdams par mdzad pa bzhin rjes su gnang ba'i don la bzhugs pas rgyas bsdus cung zad kyis bslad pa'i rkyen du mi 'gyur bar mthong nas /
rtsa ba'i dgongs pa dang bstun nas bshad pa la /
dbang dang /
sgrub chen /
skong chog che chung sogs kyi skabs sngon 'gro sogs yan lag gi nyer mkho sbyor lugs de dag gi lag len khrigs bsdebs kyi gzhung du bka' bstsal pa nyid sor bzhag las spros pa mi dgos shing /
'dir tshes bcu lta bur me phreng rkyang pa sger thubs su gtang skabs /
nye bar mkho ba 'ga' zhig dang bcas spro ba la /
thog mar tshig bdun gsol 'debs rjes /
maN+Dal las 'byung ba'i gsol 'debs bsdus pa ni /
hrIH
dus gsum sangs rgyas kun gyi ngo bo nyid :
byin rlabs rtsa ba o rgyan chos kyi rje :
'gro mgon pad+ma 'byung gnas sprul pa'i sku :
drin chen bla ma mchog la gsol ba 'debs :
hrI:
bde gshegs thugs rje rol pa'i mkha' dbyings las //
ma 'gag rang rtsal tshom bu dgu yi lha //
pad+ma badzra bud+d+ha thod phreng rtsal //
mi bskyod rdo rje pad+ma dbang chen mgon //
rig 'dzin thod rtsal drag po me phreng can //
sangs rgyas dpa' bo rta mgrin dbang gi rgyal //
lag na rdo rje la sogs dkyil 'khor lha //
yab yum sprul 'khor bcas la gsol ba 'debs //
hrI:
zhi khro yi dam 'dus pa'i rang bzhin can :
dngos grub rtsa ba thugs rje spyan ras gzigs :
rta mgrin dbang chen 'khor 'das spyi dpal gtso :
yi dam lha tshogs rnams la gsol ba 'debs :
hrI:
ma mo mkha' 'gro dbyings kyi gtso mo ste :
bar chad sel mdzad rdo rje phag mo'i sku :
rigs kyi lha mo gsang ba ye shes dbyings :
ma sring mkha' 'gro'i tshogs la gsol ba 'debs :
hrI:
bla ma yi dam mkha' 'gro'i tshogs rnams la :
bdag gzhan rab gus gdung bas gsol ba 'debs :
khyed kyi ye shes thugs rje'i byin rlabs kyis :
mi rtog ting 'dzin ye shes bskyed du gsol :
nyams rtogs rig pa'i rtsal chen sbar du gsol :
sku gsum zhing khams 'byongs bar mdzad du gsol :
bskyed rdzogs don gnyis 'bras bu khong chud cing :
phyir mi ldog pa'i sa chen thob nas kyang :
sems can thams cad sangs rgyas ma thob bar :
'gro ba'i don gnyis lhun 'grub 'byung bar shog :
ces pas gsol ba gdab :
phur tshugs su gsol ba gdab pa ni :
mos gus rtse gcig pa'i sgo nas /
hrI:
dus gsum gyi bla ma yi dam mkha' 'gro sangs rgyas dang byang chub sems dpa' thams cad kyi sku gsung thugs yon tan phrin las thams cad kyi ngo bor gyur cing mdzad pa'i phrin las la tha dad mi mnga' bar gyur pa :
o rgyan chen po gu ru pad+ma 'byung gnas la gsol ba 'debs so :
lus ngag yid gsum smin cing grol bar mdzad du gsol :
zhes phur tshugs su mi phyed pa'i dad pa mos gus thun mong ma yin pa rgyud la lhang lhang ma skyes kyi bar du gsol ba gdab bo :
de nas las thams cad pa'i bum pa dang dung zhal bsgrub pa ni /
bum pa'i steng du dung zhal /
gzungs rdor bcas 'du byas la /
oM badzra yak+Sha hU~M gis bsang /
swa b+hA was sbyang /
stong las phyi ni rin chen bum //
nang ni gzhal yas mtshan rdzogs par //
bdud rtsi'i mtsho dbus baM yig dang //
'dab stong zla ba rgyas pa'i steng //
hrIHdmar las byung rta mchog gi
/ngo bo khro rgyal bdud rtsi 'khyil //
ljang sngon zhal gcig phyag gnyis kyi //
thabs sbyor phyag rgyas bum pa bsnams //
zhi ma khro 'dzum rin chen dang //
rus pa stag sham la sogs brgyan //
bzhengs stabs 'ja' thig me klong gsal //
phyi rol 'dab brgyad la gnas pa'i /
khrus lha dkar mo bum 'dzin ma //
zhi ba'i 'dzum dang rgyan mdzes brgyad //
bzhengs stabs gtso dang 'khor du gsal //
dung zhal mi dmigs stong pa las //
paM raM pad nyi'i gdan la hU~M//
de las khro bo bgegs mthar byed //
ljang nag rab khros khro chas rdzogs //
g.yas g.yon dbyug pa sdigs mdzub sgreng //
'dor stabs pad nyi me dpung 'gying //
zhi khro gnyis ka'i gnas gsum du //
yig 'bru gsum mtshan las 'od 'phros //
ye shes mdun mkhar spyan drangs gyur //
badzra sa mA dzaHpad+ma kA ma la ya satwa~M/
oM badzra ar+g+haM nas /
shab+da pra tIts+tsha swA hA'i bar gyis mchod /
dzaHhU~M baM hoHsa bstim /
slar yang dbang lha spyan drangs par //
gsol gdab dbang bskur zhi ba la //
rigs lnga khro bor don grub kyis //
dbu brgyan yon tan stobs rdzogs gyur //
oM badzra puSh+pe d+hU pe nas /
shab+da pra tIts+tsha swA hA sa mchod cing /
bstod par 'os pa thams cad la //
sogs kyis bstod /
'khyil pa'i thugs kar hrIHdmar dang //
mthar byed thugs kar hU~M ljang mthar //
so so'i sngags kyis g.yas su bskor //
bzlas pas rgyud bskul bdud rtsi'i rgyun //
bab pas bum pa gang bar gyur //
gzungs thag blangs la /
oM badzra a mr-ita kuN+Da lI ha na ha na hU~M phaT/
ces brgya rtsa tsam dang /
oM AHbig+h+nAn+ta kr-ita hU~M phaT/
ces lnga bcu tsam bzlas la /
khro bo chen pos dkyil 'khor gyi bya ba mthar phyin pa'i phrin las mdzad du gsol /
zhes phrin las bcol /
lha 'od du zhu nas chu dang dbyer med du gyur pas chu nus pa dang ldan par gyur /
ces mos la las bum gyi chu dung zhal du bsre ba'am /
dung chu phar bsres kyang rung /
stabs bde zhig tu bzhag la /
phyin chad bsang gtor thams cad des bya dgos so //
bgegs gtor gtang ba ni /
rang nyid skad cig dbang chen rta mgrin sku mdog dmar po zhal gcig phyag gnyis khro zhing 'dzum pa'i nyams can /
dar dang rin po che rus pa dur khrod chas rnams kyis spras pa /
dbu gtsug ral pa'i khrod na rta mgo ljang zhur gyis mtshan pa /
phyag g.yas be con dang /
g.yon sdigs mdzub sgreng ba /
rab tu brjid pa /
ye shes kyi me rab tu 'bar ba'i dbus na pad nyi dgra bgegs kyi gdan la 'gying ba'i skur gyur /
bgegs gtor /
raM yaM khaM gis bsang /
swa b+hA was sbyang /
stong pa'i ngang las rang rang gi
/yid mthun snod du khaM yig las //
glud gtor 'dod yon lnga ldan pa //
so so'i spyod yul bzhin du gyur //
oM AHhU~M/
lan gsum gyis byin gyis brlabs /
oM badzra TA ki rA dza hU~M gis pho nya spros /
badzra aM ku sha dzaHsa bkug
/oM sarba big+h+nA na na maHsarba ta thA ga ta b+h+yo bi shwa sogs nas /
ba l+ya di swA hAH
lan gsum gyis bsngos la /
hU~M hrI:
nyon cig sogs me phreng gzhung ltar ka' bsgo nas /
sems bskyed mtha' bar btang /
mchod pa byin brlab skabs thog mar de nyid kyi 'og nas 'byung ba'i /
phyi nang gsang ba'i mchod pa 'di dag dang :
sman gtor sogs nas /
snod bcud rgyu rkyen rten 'brel nus mthur ldan :
oM AHhU~M:
zhes pa'i bar yar blangs pas bsang sbyang spyir byin gyis brlabs /
de nas gong gi
/oM:
snang srid 'dod yon longs spyod mchod pa'i rdzas :
sogs nas /
ba liM te swA hA:
bar /
oM las 'dod pa'i yon tan rnam pa lnga :
hU~M gis zag med ye shes bdud rtsir bsgyur :
trAM las 'dzad med longs spyod phun sum tshogs :
hrIHyis mgron rnams rang bzhin gnas nas bkug :
AHyis so sor ci 'dod dgyes par bskang :
ye shes rnam lnga'i cho 'phrul yi ge yis :
rgyal ba dgyes pa'i mchod pa 'byams klas spel :
oM hU~M trAM sogs lan gsum rnams kyis bye brag so sor byin gyis brlabs /
'og gi ting 'dzin rnam gsum dang /
gzhi lus gzhal yas khang du bskyed pa'i mtha'i /
bde drod me dpung 'khrigs pa'i dkyil yangs nas :
bar btang /
de nas /
ling tshe dgu yi lha gnas so so la //
rnam shes 'dab brgyad brdal ba'i gdan gyi lter //
dgu rdzogs khri dang dbus phyogs srog rtsa la //
dregs pa seng glang rta mchog rma bya dang //
shang shang rten 'brel lugs ldog gser 'khor khri
/'dab brgyad rnams la pad+ma sgo khyams la //
zhing rkyang gdan bcas gsal ba'i dbus kyi lter //
shes rig rgyal po dpal chen he ru ka
/dbang chen dmar smug dmar dkar mthing ba'i zhal //
dbu gtsug rta gdong rnam gsum phyogs bcur rngams //
phyag drug gri gug be con spu gri g.yas //
thod khrag ri rab rgyu zhags g.yon gsum phyag
/pho rgyud zil gnon che btsan zla med par //
rdo rje phag mo mthing nag phag zhal ngur //
gri thod 'dzin ma mo rgyud zil gnon 'khyud //
gnyis ka mi sdug drag po'i rnam 'gyur nyams //
dpal dang dur khrod chas rdzogs me klong bzhugs //
yab yum dbu gtsug pad+ma nyi zla'i steng //
dus gsum sangs rgyas kun 'dus o rgyan rje //
snang ba'i ngo bo pad+ma badzra rtsal //
dbu gsum phyag drug zhabs bzhi 'dor thabs tshul //
dmar mthing dkar dang zhi khro phyed ma'i zhal //
g.yas gsum rdo rje ral gri bdud rtsi bum //
dril bu b+han+d+ha kha T+wAM g.yon gsum phyag
/stong pa'i bdag nyid lha lcam gsang ba'i yum //
dmar mo DA ru dung dmar g.yas g.yon 'khyud //
zhabs bzhi brkyang bskum dor stabs gar gyis bgrad //
yab yum gnyis med rus rgyan dur khrod chas //
zhi ma khro 'dzum 'ja' 'od me klong bzhugs //
yab yum gnyis med rol pa'i spyi gtsug tu //
rigs bdag 'od dpag med dang bcas pa gsal //
hrIH
thabs shes yab yum bde rol cho 'phrul las //
cir yang sprul pa'i lha tshogs bsam mi khyab //
zhi dang khro tshul rnam 'gyur brjod 'das kyang //
rang snang blo yi mos pas gang 'dod gsal //
hrIH
nyon mongs tshar gcod khro rgyal 'bar ba dang //
thugs rje 'gro 'dul zhi tshul mdzes pa'i sku
/yab yum sras 'khor bka' nyan bcas pa ste //
gdangs gsal ma 'gag rol pa'i tshul bzhin bskyed //
phyi 'khor phyogs mtshams pad+ma 'dab brgyad steng //
zhe sdang rdo rje mthing nag rdor dril 'dzin //
bskyed byed dmar mo rdo rje gri gug 'khyud //
nga rgyal rdo rje rin chen rdor dril ser //
'joms byed ljang gu rin chen gri thod 'khyud //
'dod chags rdo rje pad+ma rdor dril dmar //
bsreg byed sngon mo pad+ma gri thod 'khyud //
phrag dog rdo rje rgya gram dril bu ljang //
tsan+d+ha ser mo rgya gram thod khrag 'khyud //
gti mug rdo rje 'khor lo dril 'dzin smug
/rmongs byed dkar mo kha T+wAM thod khrag 'khyud //
bde ba'i rdo rje pad zhags dril 'dzin ser //
lA ma sngon mo lcags kyu thod khrag 'khyud //
mtsho skyes rdo rje bum pa dril 'dzin dmar //
man+d+ha ra sngon pad+ma thod khrag 'khyud /
khrag 'thung rdo rje dgra satwa dril 'dzin smug
/gsod byed ljang gu spu gri thod khrag 'khyud //
kun kyang spyan gsum zhi ma khro skyil krung //
dar dang rus pa rin chen sna tshogs brgyan //
oM AHhU~M gu ru shrI pad+ma badzra hrIH
d+hU ma g+ha ye d+hA ki nI na maHswA hA/
hrIH
shar phyogs snying ga chos kyi 'khor lo'i dbus //
bud+d+ha thod phreng dkar sngo dmar ba'i zhal //
'khor lo rdo rje rtse dgu zhing dbyug g.yas //
bum pa dril bu zhags pa g.yon gsum phyag
/dbyings phyug sngon mo rgyal mtshan dung dmar 'khyud //
zhabs bzhi brkyang bskum dor stabs gar gyis bgrad //
yab yum rin chen rus pa dur khrod chas /
khro chags me yi klong bzhugs phyogs mtshams la //
badzra thod phreng rdo rje'i tho g.yas mthing //
spyan ma ut+pal za ma tog dkar 'khyud //
rat+na thod phreng rin chen tho g.yas ser //
ma mA ki sngon g.yu yi gwa 'u 'khyud //
pad+ma thod phreng pad+ma'i tho g.yas dmar //
gos dkar pad+ma pad sdong 'dzin mar 'khyud //
karma thod phreng rgya gram tho g.yas ljang //
sgrol ma ba dan dngul bum 'dzin ljang 'khyud //
rdo rje mos pa rtsal dkar be con g.yas //
bai shwa d+hA ki lcags kyu b+han 'khyud mthing //
rdo rje myu gu dmar ser ral gri g.yas //
sarba d+hA ki zhags b+han ljang ser 'khyud //
rdo rje bzhad pa sngo skya mda' gzhu 'gengs //
sa ma d+hA ki lcags sgrog b+han mthing 'khyud //
gar dbang dud kha dgra satwa g.yas 'dzin la //
lo ka d+hA ki dril b+han nag mos 'khyud //
bzhad pa ma gtogs yab rnams g.yon dril bu //
dar dang rin chen rus rgyan skyil krung bzhugs //
oM AHhU~M gu ru shrI bud+d+ha thod phreng rtsal bai ro tsa na oM sarba bud+d+ha d+hA ki nI hU~M/
hrIH
lho phyogs mgo bo bde chen 'khor lo'i dbus //
mi bskyod rdo rje ser dkar dmar ba'i zhal //
g.yas gsum ral gri mdung thung thod dbyug phyar //
stong gi 'jig rten me rlung g.yon gsum phyag :
/bde dbyings dmar ser chos 'byung dung dmar stobs //
zhabs bzhi brkyang bskum dor stabs gar gyis bgrad //
yab yum rin chen rus pa dur khrod chas /
khro 'dzum me 'od klong bzhugs phyog mtshams la //
pad 'byung dkar dmar rdor b+han za hor chas //
g.yon phyogs mtsho rgyal shel gzhong bcud bkang dkar //
blo mchog ber phod thod rnga pad phor dkar //
g.yon du bde 'byor gser gzhong zas bkang sngo //
nyi 'od dmar ser kha T+wAM nyi zer zhags //
rgya stag khrir bzhugs rnal 'byor spyod pa'i chas //
g.yon phyogs bdag med g.yu gzhong chang bkang ser //
seng sgrog mthing nag rdo rje sdigs mdzub sgreng //
de g.yon phra men g.yu gzhong rtsis bkang sngo //
pad sam b+han+d+ha mchog sbyin dge slong dkar //
de g.yon mtsho gling me long 'dzin ljang sngon //
pad rgyal Da ru me long pad phor dmar //
de g.yon zhi mtsho me long 'dzin ma dkar //
shAka seng sa gnon lhung bzed thub chen ser //
g.yon du de ma kA shi'i ras 'dzin dkar //
gro lod gcer bu rus rgyan rdor phur smug
/de g.yon bdud 'dul khro mo gri thod mthing //
bdud 'dul ma gtogs yum rnams lha mo'i chas //
oM AHhU~M gu ru shrI a k+Sho b+h+yaHbadzra su kha d+ha ri hU~M/
hrIH
nub phyogs mgrin pa longs spyod 'khor lo'i dbus //
pad+ma dbang chen dmar dkar mthing ba'i zhal //
g.yas gsum phreng ba rnga yab lcags kyu 'dzin //
pad sdong gwa 'u dbang zhags g.yon gsum phyag
/rig byed dmar skya DA ru thod khrag stobs //
zhabs bzhi brkyang bskum dor stabs gar gyis bgrad //
yab yum sbrul stag rin chen dur khrod chas /
khro chags me klong rol pa'i phyogs mtshams la //
rdo rje nyi ma 'khor lo dril dmar ser //
legs skyes sngon mo me tog lhan 'dzin 'khyud //
thogs med rgyal po dgra satwa thod dbyug mthing //
phra men dbyings phyug mgo phreng thod 'khyud dmar //
dbang chen nyi ma spu gri zhags 'dzin dmar //
srid rgyal mi snying b+han 'dzin mthing nag 'khyud //
gser gyi nyi ma rgya gram dril ljang nag
/nyi khros dmar mo lcags sgrog b+han 'khyud dmar //
rdo rje khro bo me dbal dbyug thogs dkar //
gar dbang phreng ba b+han 'dzin dmar nag 'khyud //
rdo rje hU~M mdzad ral gri zhags 'phen smug
/las kyi dbang chen gri b+han ljang nag 'khyud //
ro langs ser nag b+han+d+ha rnga yab gdengs //
chags byed rdo rje thod khrag sngo skyas 'khyud //
rdo rje thog rgod mthing nag mda' gzhu 'gengs //
'byung lnga'i bdag mo tshon gru b+han 'khyud dmar //
kun kyang rin chen rus rgyan dor thabs bzhengs //
oM AHhU~M gu ru shrI pad+me b+ha sha ha d+hA ki nI ku ru kul+le hrIHswA hAH
hrIH
byang phyogs lte ba sprul pa'i 'khor lo'i dbus //
rig 'dzin thod rtsal ljang dkar dmar ba'i zhal //
'khor lo rdo rje ral gri g.yas gsum phyag
/g.yon gsum dril bu zhags pa phur bu 'dzin //
nyi zla dmar mo thod phreng gwa 'u stobs //
zhabs bzhi brkyang bskum dor stabs gar gyis bgrad //
yab yum rin chen rus rgyan dur khrod chas /
khro chags me 'od klong 'gying phyogs mtshams la //
lhun grub rig 'dzin a ru b+han 'dzin dkar //
spyan gcig dmar skya me tog dril 'dzin 'khyud //
phyag chen rig 'dzin kha T+wAM thod chang ser //
dgyes sde sngon mo spos rengs dril 'dzin 'khyud //
tshe dbang rig 'dzin bum pa thod 'dzin dmar //
dbang rgyal ljang gu mar me dril 'dzin 'khyud //
rig pa'i rig 'dzin DA ru b+han 'dzin ljang //
ro langs nag mo dung phor dril 'dzin 'khyud //
dam tshig dbang gi slob dpon rdor 'dzin smug
/dam tshig mkha' 'gro zhal zas 'dzin sngon 'khyud //
man ngag lung gi slob dpon pusti dmar //
bskul byed ljang gu gan+d+he 'dzin mas 'khyud //
shes rab rgyud kyi slob dpon nor 'dzin ljang //
bskyed byed dkar mo shel bum 'dzin mas 'khyud //
nyams skong slob dpon mthing nag rdo rje 'dzin //
tshe 'dzin dmar mo zhing gi rgyal mtshan 'khyud //
yab yum g.yon phyag b+han+d+ha dril bu bsnams //
rus pa rin chen dar rgyan dor stabs bzhengs //
oM AHhU~M gu ru shrI a tsar+Ya ma hA badzra shIn+taM pad+ma g+hu ru ti b+h+yo d+hA ki ni hU~M/
hrIH
shar lho gsang gnas bde skyong 'khor lo'i dbus //
mdog dmar me phreng g.yas dkar g.yon zhal ljang //
rdo rje rtse lnga tho lum me phung g.yas //
thod khrag sdig pa bam chen g.yon gsum phyag :
srid pa dmar mo tho ba b+han 'dzin 'khyud //
zhabs bzhi brkyang bskum dor stabs gar gyis bgrad //
yab yum rin chen rus rgyan dur khrod chas //
dbu gtsug khyung dmar spu gri'i 'dab gshog g.yo //
'doms nas sdig pa mgo dgu rang 'dra 'phro //
mi sdug bskal me'i klong bzhugs phyogs mtshams la //
ya ma nag po be con thod khrag phyar //
za byed lcags 'khor mtshon gru 'dzin 'khyud nag
/drang dkar nag po khram shing dgra satwa gdengs //
re ti khram shing nad rkyal 'dzin 'khyud mthing //
srin po glog phreng ljang nag thog ser 'beb /
khrag mig khrag phor khrag phur 'dzin 'khyud dmar //
me dbal dmar nag ral gri rin chen 'dzin //
mon mo u gri lcags spyang 'dzin 'khyud ljang //
gza' bdud dud kha mda' gzhu khram shing 'dzin //
lcam gcig nad rkyal spu gri 'dzin 'khyud dmar //
klu bdud ser nag sbrul zhags chu srin gdengs //
thog gi bu yug thog dbal 'dzin 'khyud dmar //
lha chen dmar po rlung zhags lcags kyu bsnams //
u ma me long gter sgrom 'dzin 'khyud dmar //
ma hA kA la zangs gri lcags par mthing //
dung skyong ral gri ne'u rkyal 'dzin 'khyud nag
/thams cad khro gtum chas ldan rngam stabs rol //
oM AHhU~M gu ru shrI badzra ma hA kro d+ha artsig nirtsig ma ma ru lu ru lu hU~M b+h+yo hU~M/
hrIH
lho nub spyi gtsug rigs 'dus 'khor lo'i dbus //
sangs rgyas dpa' bo mthing dkar dmar ba'i zhal //
'khor lo zla ba me phung g.yas gsum phyag :
g.yon gsum gshol mda' nyi ma rlung nag bsnams //
dpa' mo dkar mo 'khor lo bdud rtsi stobs //
zhabs gnyis brkyang bskum dor stabs gar gyis bgrad //
yab yum rin chen rus rgyan dur khrod chas /
khro bzhad me 'od klong rol phyogs mtshams su //
rdo rje rin chen pad+ma las rab kyi //
dpa' bo dpa' mo sngo ser dmar ljang mdog
/yab rnams rang rtags g.yas la dril bu g.yon //
yum rnams DA ru phreng ba pad sdong dang //
ral gri g.yas phyag g.yon rnams b+han 'dzin 'khyud //
rus pa rin chen dar brgyan bzhengs stabs 'gying //
'dzin sgrol stob rgyug ging chen mthing ser dmar //
ljang gu g.yas rnams lcags kyu ral gri dang //
thod snying rgyu zhags g.yon rnams thod khrag rol //
rdo rje rin chen pad+ma las ging mo //
g.yas rnams rang rtags g.yon pas dril bu 'khrol //
mdog gzugs cha lugs rang rang yab dang mtshungs //
oM AHhU~M gu ru shrI bud+d+ha ka pA la dpa' bo hU~M bud+d+hi pra d+hA ki nI ma ma ru lu swA hA/
hrIH
nub byang rkang g.yas lo ka'i 'khor lo'i dbus //
rta mgrin dmar po dkar dang sngo ba'i zhal //
g.yas gsum kha T+wAM rdo rje sbrul zhags 'dzin //
thod khrag dril bu lcag sgrog g.yon gsum phyag
/tsa ti smug nag tri shul dung dmar stobs //
zhabs bzhi brkyang bskum dor stabs gar gyis bzhengs //
yab yum dur khrod chas brgyan mi sdug gzugs //
rab 'bar me ri'i klong bzhugs phyogs mtshams la //
ye shes zil gnon 'khor lo rdo rje dkar //
mi pham dmar mo gri gug thod 'dzin 'khyud //
las kyi zil gnon dbyug pa dgra satwa ser /
khro gnyer ma sngon ut+pal b+han 'dzin 'khyud //
ma mo zil gnon lcags sgrog rnge'u chung dmar //
spyan gcig ljang gu lcags sgrog b+han+d+ha 'khril //
bya khyung zil gnon ljang nag khyung sbrul 'dzin //
rtsa 'jibs dmar ser lcags phur b+han+d+ha 'khyud //
pho rgyud zil gnon zhing dbyug rgyu zhags smug
/rdo rje las dkar be con thod khrag 'khyud //
mo rgyud zil gnon mthing nag mda' gzhu 'gengs //
gshin rje las ser gser gzhong b+han 'dzin 'khril //
klu 'dul dmar po dgra satwa tho lum phyar //
klu mo las ljang sbrul zhags thod 'dzin 'khril //
gnod sbyin 'dul byed ljang dbyug bam phur 'dzin //
gnod sbyin las byed smug nag gri b+han 'khyud /
khro gtum rgyan can me dbus bzhengs stabs rol //
oM AHhU~M gu ru shrI badzra kro d+ha ha ya grI wa ma ma e ka dzA Ti hU~M/
hrIH
byang shar rkang g.yon rlung gi 'khor lo'i dbus //
lag na rdo rje mthing dkar dmar ba'i zhal //
rdo rje gri gug sbrul zhags g.yas gsum phyag
/g.yon gsum dril bu thod khrag pad+ma bsnams //
gsang dbyings dmar mo kha T+wAM b+han dmar stobs //
zhabs gnyis brkyang bskum dor stabs gar gyis bgrad //
yab yum dpal dang dur khrod chas kyis brjid //
'jigs rung gar rol phyogs mtshams mdun rgyab la //
rnam rgyal dkar po 'khor lo be con gdengs //
mda' snyems sngo skya rdo rje thod khrag 'khyud //
gshin rje mthing nag be con dgra satwa 'dzin //
dur khrod ser skya ral gri thod 'dzin 'khril //
rta mgrin dmar po spu gri zhags pa phyar //
gtum mo dbyug to b+han+d+ha ljang mos 'khyud //
'khyil pa ljang gu rgya gram tri shul 'khrol //
rlung 'byin sngo skya rnga yab thod 'dzin 'khril //
dbyug sngon dbyug pa me thab 'dzin mthing ga
/sder mo dmar ser gri thod bsnams pas 'khyud //
mi g.yo ljang nag ral gri zhags pa 'dzin //
gtun khung dmar mo tho ba thod khrag 'khyud //
'dod rgyal dmar skya ba dan rnga yab 'dzin //
snyems ma ljang gu bum pa thod khrag 'khyud //
sum rgyal mthing nag gri gug sbrul zhags 'dzin //
skul byed ser skya rtse gsum thod khrag 'khyud //
hU~M dkar sngo skya tho ba zhags pa 'dzin //
sgra 'byin dkar mo 'khor lo b+han+d+ha 'khyud //
stobs chen dud kha tho ba gtun shing phyar //
gsod byed ser mo dgra satwa dung dmar 'khyud //
thams cad drag gtum dur khrod chas kyis brgyan //
oM AHhU~M gu ru shrI badzra pA Ni ma hA kro d+hA ma ma sid+d+hi hU~M/
hrIH
phyi yi shar sgo lte ba lho yi sgo
/nu g.yas nub sgo tshangs bug byang gi sgo
/nu g.yon rnams su sgo ma kha gdong ma //
phag khyi 'ug gdong dkar ser dmar ljang rnams //
lcags kyu zhags pa lcags sgrog dril bu 'khrol //
nang sgo shar lho chu lam lho nub sgo
/bshang lam nub byang kha dang byang shar sgo
/sna bug rnams su mtshams ma brtan byed ma //
pho nya mche ma 'joms byed phyed gzugs can //
rdo rje rin chen pad+ma rgya gram gyis //
mtshan pa'i gri gug g.yas la thod khrag g.yon //
gcer bu rus rgyan g.yas bskum g.yon brkyang rol //
hrIH
stod smad bar khyams ba spu'i grong khyer du //
spyi mgrin snying lte'i rtsa 'dab gyes pa las //
yul chen nyer bzhi'i dpa' bo dpa' mo ni //
thod dbyug dkar po rab gtum ma dmar mo //
keng rus che mthing gtum mig dmar ser mo //
keng rus gtum ljang 'od ldan ma dmar ser //
thabs shes g.yas na rdo rje DA ma ru //
g.yon phyag thod khrag dril bu shar stod gnas //
mche gtsigs dkar mo sna chen ma dmar mo //
su ra b+he sngon brtan ma gser gyi mdog
/'od dpag med ljang mi'u thung ma dmar ser //
thabs shes g.yas phyag rin chen ral gri 'dzin //
g.yon phyag thod khrag dril 'dzin shar smad gnas //
'od ldan dkar mo lang ka'i bdag mo dmar //
rdo rje'i sku mthing shing grib ma ser mo //
gzhon nu ljang gu sa srung ma dmar ser //
yab rnams bgrang phreng yum rnams DA ru g.yas //
thod khrag dril bu g.yon 'dzin lto stod gnas //
rdo rje ral pa dkar po 'od can dmar //
rab dga' sngon po rlung shugs ma ser mo //
hU~M mdzad ljang gu chang 'thung ma dmar ser //
thabs shes phyag g.yas be con lcags kyu dang //
g.yon pas thod khrag dril 'khrol lho smad bzhugs //
rab bzang dkar po gtsug phud ma dmar mo //
rdo rje bzang mthing rab bzang ma ser mo //
'jigs byed ljang gu rta rna ma dmar ser //
thabs shes g.yas phyag pad+ma DA ru 'dzin //
g.yon pas thod khrag dril 'khrol nub stod brten //
spyan mi bzang dkar kha gdong ma dmar mo //
stobs chen sngon po 'khor lo'i shugs can ser //
rin rdor ljang gu dum skyes ma dmar ser //
yab phyag tho ba yum phyag dar dpyangs g.yas //
g.yon pas thod khrag dril 'dzin nub smad gnas //
rta mgrin dkar po glang sna ma dmar mo //
nam snying mthing nag 'khor lo'i go cha ser //
he ru ka ljang rab dpa' ma dmar ser //
thabs shes g.yas phyag rgya gram kha T+wAM ga
/g.yon pas thod khrag dril 'dzin byang stod brten //
pad gar dbang dkar stobs chen ma dmar mo //
snang mdzad sngon po 'khor los sgyur ma ser //
rdor sems ljang gu brtson 'grus ma dmar ser //
yab yum g.yas phyag rgya gram DA ru khrol //
g.yon pas thod khrag dril 'dzin byang smad bzhugs //
thams cad zhi tshul dar gos rin chen rgyan //
glu len thabs shes gnyis gnyis gar stabs bzhengs //
de ltar grangs can gzhan yang grangs 'das 'khor //
dpa' bo dpa' mo la sogs dpag med kyang :
/rnam 'gyur cha lugs cir yang ston byed cing :
/ma 'gag lhun grub rol pa'i tshal du gsal :
/oM AHhU~M gu ru shrI yak+Sha sa ma ya hrIHma ha ri ni sa ra tsa hri ya hU~M phaT yo gi nI sarba duSh+Tan hU~M phaTaH
kun gyi gnas gsum 'khor lo pad+ma dang //
rdo rje 'bru gsum gyis mtshan dkar dmar mthing //
rdo rje lte sbubs nyi dkyil gdal ba'i steng //
hrIHsa mtshan 'od kyis ye shes spyan drangs gyur //
de ltar bskyed la tshig bdun spyan 'dren sngon 'gros /
gzhung gi spyan 'dren nas phyag 'tshal gyi mtha' bar dang /
de nas phyi mchod ni /
hU~M hrI:
dngos su 'byor dang sogs /
rgyal ba rnams la 'bul :
zhes dang /
oM AHhU~M badzra gu ru d+he wa d+hA ki nI/
ar+g+haM/
paSh+pe /
d+hU pe /
A lo ke
/gan+d+he /
nai wid+yA/
shab+da pU dzaHhoH
nang mchod ni /
hU~M hrIH
lha mi'i mchod rdzas sogs /
'bul bar bgyi :
zhes dang /
oM AHhU~M badzra gu ru d+he wa d+hA ki nI rU pa /
shab+da /
gan+d+he /
rA sa /
spar+she pU dza hoH
gsang mchod ni /
hU~M hrIH
'dod chags sogs nas /
tshogs la 'bul :
oM AHhU~M badzra gu ru d+he wa d+hA ki nI ma hA mAM sa /
rak+ta /
kiM ni ri ti /
b+ha su ta /
tsit+ta pU dzaHhoH
de kho na nyid kyi mchod pa ni /
hU~M hrIH
yab yum gnyis med sogs nas /
lha la 'bul :
oM AHhU~M badzra gu ru d+he wa d+hA ki nI b+ho d+hi tsit+ta ma hA pU dzaHhoH
bdud rtsi sman mchod ni /
hrI:
b+han+d+ha khor yug sogs nas bstod pa'i mtha' bar me phreng rang gzhung ltar btang /
de nas las rlung ye shes su smin par byed pa'i bzlas pa ni /
skabs 'dir 'bru gsum rdor bzlas mdzad de /
de yang nyi zla kha sbyor las /
oM AHhU~M:
zhes pa snying po thams cad 'dus pa'i yi ge gsum po de gzhan log nas 'byung ba'am bsgrub rgyu can yod pa ma yin zhing /
rang la ye nas gnas /
de'i ched du mchu sbyor gdangs skad phred gdang bcas nas dud 'gro dkrogs pa ltar bzla mi 'tshal /
rang bzhin rgyun 'byung gis bzlas pas /
rlung nang du rgyu ba oM gyi rang bzhin /
khong du gnas pa AHyi ngo bo /
phyir dbyung ba hU~M gi rang sgrar 'byung ba /
rlung rgyu rngub gnas gsum 'khor gcig la /
oM AHhU~M 'bru gsum yongs 'dus kyi bzlas pa rtsol ba dang bral ba tshar re re 'grub /
de nas rlung gi rgyu ba ma chad kyi bar du rang bzhin gshis kyi bzlas pa la rgyun chad med de /
'gro 'chag nyal 'dug la sogs pa'i spyod lam gyi rnam grangs gang byed kyang /
'bru gsum gyi bzlas pa la dbri gzhol res 'jog thang lhod la sogs pa gang yang med par chu bo'i rgyun gyi rnal 'byor skye med rang byung rdo rje'i bzlas pa bar mtshams med do //
de ltar ngos zin cing rdo rje ye shes kyi bzlas pa rgyun ma chad pas /
ma rig 'khor ba las kyi rlung zhes tha snyad las 'das te /
dper na nyi ma'i snying po la mun pa'i skabs med pa dang 'dra'o //
de tsam na 'khong ba ma spang rang spangs /
thar pa ma bgrod rang bgrod /
sgrib pa ma sbyang rang byang /
'gro don ma byas rang 'grub /
'bras bu ma btsal rang rnyed /
dam tshig ma bsrung rang bsrung /
spang blang dgag sgrub 'khor 'das thams cad rang sar grol lo //
rim pa des ni /
'khrul gzhi'i rtsa la bem rig gi sbrel thag las rlung 'gyu rngub 'bru gsum snying po ye shes kyi srang la 'dzud par bya'o //
zhes sogs gsungs pa ltar /
'byin 'jug gnas gsum du rang bzhin shugs kyis shes pas rdor bzlas ji ltar 'os pa byas mthar /
srung ma'i gtor chog dang /
tshogs mchod sogs la 'jug
/mdun bskyed kyis bzlas pa dmigs gsal bya dgos pa yod na /
rdor bzlas 'phros su bzlas dmigs rgyas par 'dod na dzapa? dgongs tshangs pa'i nga ro dang /
las byang chen mo sogs gung bsgrigs te bya dgos la /
sa bcad tsam gyis 'thus par 'dod na /
lha tshogs thugs kar pad steng hrIH
sngags phreng bskor ba'i 'od kyis don gnyis byas //
snod bcud rtsa gsum rgyal ba'i zhing du gyur //
tshur 'dus mchog dang thun mong dngos grub thob //
zhes bdag mdun gnyis kar dmigs pas khyab par bsgoms la /
gtso dgu'i sngags gong gi lha bskyed skabs ltar dang /
spyi dril chen mo ni /
oM AHhU~M hrIHbadzra gu ru pad+ma sid+d+hi d+he wa d+hA ki nI:
b+ho d+hi tsit+ta ma hA su kha :
badzra ma hA kro ta shIn+ta ka :
hrI ma ha ri ni sa :ra tsa hri sarba sid+d+hi :
kA ya wA ka tsit+ta :
dz+nyA na satwa :
a mi d+he wa :
ma ma tsit+ta saM b+ha wa a d+hiSh+ThA naM:
ma ma A yur+dz+nyA na sid+d+hi pha la hU~M swA hA:
spyi dril 'bring po ni /
oM AHhU~M hrI:
badzra gu ru d+he wa d+hA ki nI sarba sid+d+hi pha la hU~M A:
zhes pa rnams dal khoms spros pa dang bstun zhing /
spyi dril gang rung ci nus bzla /
'dir bdag bskyed gtso bor byed pa'i dbang gi bsnyen lugs yin la /
dbang don sgrub mchod sogs mdun bskyed gtso bor byed na /
tshogs mchod rgyas pa'i skabs /
mngon rtogs gong gsal gyis bdag bskyed grub pa'i gnas gsum byin brlab dbur /
mdun bskyed kyi dkyil 'khor bsgrub pa la /
thog mar 'byung ba rim brtsegs ni /
eH
kun bzang mkha' klong ngang du dbyer med kyang //
log rtog 'khor ba'i skye 'gro bsgral slad du //
'gag med yi ge 'bru lnga'i 'phro 'du yis //
bde gshegs rigs lnga'i cho 'phrul 'byung ba lnga //
sku gsum dbyings su ye nas lhun grub cing //
dkyil 'khor pho brang 'degs pa'i tshul du shar //
e yaM ra suM keM raM/
gzhal yas khang ni /
b+h+rU~M/
b+h+rU~M las pho brang rin chen gzhal yas khang //
yangs shing rgya che phyi nang med par gsal //
sna tshogs rin chen las grub nyams re dga'//
zur bzhi logs bzhi rta babs bang rim bcas //
rnam thar sgo bzhi sgo khang nor bus spras //
rin chen lnga ldan brtsig pa rim lnga las //
dkar ser dmar ljang phyi nang 'od zer 'phro //
rin chen pha gu dung gi spar khab can //
sna tshogs rat+na'i phreng ba zar bur sgreng //
pu shu khor yug gdugs dang rgyal mtshan sogs //
dar dang lhab lhub cod pan du mas brgyan //
thugs rje zhi ba'i gzhal yas lhun gyis grub //
b+h+rU~M bi shwa bi shud+d+he rat+na dz+nyA na maN+Dal b+h+rU~M/
hU~M/
thugs nyid zhi ba'i ngang las ma g.yos kyang //
thabs mkhas thugs rjes log rtog tshar gcod phyir //
pad+ma dbang chen khros pa'i dkyil 'khor ni //
sku gsum b+han+d+ha skam rlon ra ri'i mkhar //
phrin las rnam bzhi phyogs bzhir sgo bzhi gsal //
chos nyid 'gyur med gnam lcags gzer chen gdab //
lha klu gza' chen tshangs pa rgyu skar sogs //
ka ba ka zhu gzhu gdung gral phyam bres //
zhing pags nya sbrul nang khrol dbang po'i tshogs //
bla bre 'phan gdugs zar tshag pho long 'phyo //
dmar chen zham chu 'bab cing ro tshogs bkram //
phyogs mtshams dur khrod 'bar ba'i ra bas gtams //
mi shigs sra brtan bsrung ba'i gur khang dbus //
pho brang rtse mthon pad+ma rA ga dang //
nor bu rin chen dbang gi rgyal pos mtshan //
lte bar ling tshe dgu yi dkyil 'khor gsal //
sna tshogs 'dab brgyad nyi zla rin chen gdan //
pho brang dgu brtsegs dur khrod gzhal yas khang //
rim dgu'i gnas rdzogs dgu brtsegs gdan dang bcas //
dkar ser dmar ljang 'ja' gur 'od zer 'phro //
dbang chen 'bar ba'i pho brang lhun gyis grub //
b+h+rU~M bi shwa bi shud+d+he he ru ka dz+nyA na maN+Dal hU~M/
pad+ma sur+Ya tsan+d+ra a nr-i tri de wa de wI d+hA ki nI ti ra maN+Da la hU~M/
lha tshogs bskyed pa ni /
hU~M hrIH
dur khrod gsang ba mchog gi dkyil 'khor 'dir //
dus gsum sangs rgyas thams cad 'dus pa'i sku
/phrin las mnga' bdag dpa' bo rta mgrin yab //
dbang chen dmar smug dmar dkar sogs gong gsal bzhin /
d+hU ma g+ha ye d+hA ki nI na maHswA hA/
zhes pa'i mtshams phyogs mtshams lha bskyed kyi tshig rkang dang po dor ba'i mal du /
hU~M hrIH
shar phyogs rdo rje stong ldan khri steng du //
bud+d+ha thod phreng dkar sngo sogs 'byin 'jug rigs 'gre bas /
lho phyogs rin chen stong ldan khri steng du //
nub phyogs pad+ma stong ldan khri steng du :
byang phyogs rgya gram stong ldan khri steng du //
shar lho dgra bgegs bsnol ba'i khri steng du //
lho nub sha za mkha' 'gro'i khri steng du //
nub byang dregs pa pho mo'i khri steng du //
byang shar klu gdon sa bdag khri steng du //
zhes pa rnams so sor bsgyur ba dang /
hU~M hrIH
dkyil 'khor chen po'i bar mtshams phyogs bzhi na //
zhing chen gsar rnying brtsegs pa'i khri steng du //
dpal gyi bka' sdod sgo ma khra gdong dang //
phag khyi 'ug gdong dkar ser dmar ljang rnams //
lcags kyu zhags pa lcags sgrog dril bu 'khrol //
mtshams 'dzin srung ma gshin rje brtan byed ma //
pho nya mche ma 'joms byed phyed gzugs can //
rdo rje rin chen pad+ma rgya gram gyis //
mtshan pa'i gri gug g.yas la thod khrag g.yon //
gcer bu rus rgyan g.yas bskum g.yon brkyang rol /
khyams kyi stod smad dpa' bo dpa' mo ni //
thod dbyug dkar po sogs nas /
sarba duSh+Tan hU~M phaT:bar gyis bskyed /
dbang don dang 'brel na skabs 'dir bum pa sgrub tshul rgyas 'bring bsdus pa gong 'os skabs dang bstun pa'ang sbyar /
gang ltar yang thams cad grub pa'i mthar /
gnas gsum byin rlabs ni /
kun gyi gnas gsum sogs gong gsal la 'jug cing /
spyan 'dren nas bstod pa'i mtha' bar gzhung mthar chags su btang rjes /
bdag bskyed la dmigs pa'i rdor bzlas brgya rtsa nas nyer lnga'i bar dang /
slar bdag mdun chabs cig pas bsnyen sgrub la 'jug pa ni /
thog mar dzapa? bskul ni /
dngos ltar na /
thog mar karma las byed pas rdo rje rgyal po'i gtsos 'dus pa rnams bskul /
de nas mched lcam rnams kyis dkyil 'khor pa bskul te dzapa? la 'jug pa yin na'ang /
deng sang 'dra 'bag gi skabs 'dir 'dus pa rnams nas chabs cig mdzad pa'i rgyun spyi 'gre 'jags pa ltar na /
hU~M hrIH
bskul lo bskul lo thugs dam gnad nas bskul //
sku ni gar bsgyur rdzu 'phrul glog ltar 'khyug
/gsung ni chos sgra dzapa? dbyangs 'brug ltar sgrog
/thugs rje brtse bas sgrub mchog rnams la dgongs //
dzapa? kyis rgyud bskul rdo rje'i sku gsung thugs //
bla ma rnams dang yi dam mkha' 'gro'i tshogs //
tshom bu dgu yi lha tshogs gtso dang 'khor //
dam can chos skyong rig 'dzin tshom bur bcas //
dngos dang dngos min 'dus pa rgya mtsho rnams //
thams cad thugs dam bskul lo dzapa? la bzhengs //
rtsa gsum byin dbang stsol phyir dzapa? sgra sgrogs //
srung ma nor lha 'byung ba gzhi gnas lha //
phrin las legs 'byor spel phyir dzapa? sgra sgrogs //
sgrub mchog dang du len pa'i mched lcam rnams //
deng 'dir dzapa? sgra sgrog pa'i dus la babs //
sgo gsum phyag rgya bsgyur ba'i dus la babs //
nyon mongs dgra bgegs 'dul ba'i dus la babs //
sna tshogs phrin las sgrub pa'i dus la babs //
yengs med ting 'dzin sgrub pa'i dus la babs //
mdzod cig sngags kyi glu gar da mdzod la //
ye shes lha tshogs 'grub par mdzad du gsol //
zhes bskul nas dzapa? bstod bya ba ni /
hU~M hrIH
dbang chen zla gam gdengs pa'i dkyil 'khor na //
sna tshogs dar zab rin chen brtsegs pa'i khri
/thabs dang shes rab nyi zla 'od kyi dkyil //
chags bral pad+ma 'bar ba'i ge sar la //
sangs rgyas dgongs pa yongs rdzogs grub pa'i dpal //
bla ma yi dam mkha' 'gro 'khor dang bcas //
brjid pa'i sku la rang rang chas rnams rdzogs //
gsung gi snying po sgra sgrog sngags kyi skad //
thugs ni sgrol mdzad 'gyur med ye shes sems //
dzapa? kyis rgyud bskul rdo rje'i sku gsung thugs //
phaT kyis spros pas stong gsum sku yis gang //
ma gsal bar du bskyed cing 'bad pas bsgom //
ma 'grub bar du ting 'dzin mi gtang ngo //
dzapa? dngos kyi thog mar bsnyen pa la /
zla skar phreng ba lta bu'i dgongs pa ni /
bdag mdun gtso mchog rnams kyi thugs rtse mo gyen la bstan pa'i tsit+ta mchong gur phub pa lta bu'i dbus na /
nyi zla'i gwa'u kha sbyor gyi nang du so so'i phyag mtshan gtso bo pad+ma badzra rtsal la pad+ma dmar po'i lte bar hrIH
de bzhin du pho brang phyogs mtshams kyi gtso bo brgyad po rim pa bzhin /
gser 'khor rtsibs brgyad pa'i lte bar oM dkar po /
rin po che ser po zur brgyad pa'i lte bar trAM ser po /
pad+ma dmar po'i lte bar hrIHdmar po /
sna tshogs rdo rje'i lte bar a ljang gu
/gser gyi mchod rten gyi bum par hU~M dmar smug
/gnam lcags 'khor lo rtsibs brgyad pa'i lte bar hU~M mthing nag
/be con smug po'i lte bar hrIHdmar po /
gnam lcags rdo rje rtse lnga pa'i lte bar hU~M sngon po rnams kyi phyi rol du /
rang rang gi snying pos bskor ba /
rang mdog gi 'od zla ba nya rgyas pa lta bu'i zer dpag tu med pa 'phro ba /
de'i mtha' skor du /
oM AHhU~M hrIHbadzra gu ru d+he wa d+hA ki nI sarba sid+d+hi pha la hU~M A:
zhes pa'i yig 'bru rnams skar ma'i phreng ba lta bur bkra lam mer bskor ba la /
mdun phyogs yi ge oM nas g.yas skor du bklag pa'i tshul gyis chu bo'i rgyun bzhin du bzla bar bya'o //
zhes gsal btab nas gtso dgu'i snying po rnams gtso 'khor gyi rnam pa phyed par bzlas pa'i mjug tu /
sgo mtshams dpa' bo dpa' mo rnams kyi snying gar nyi ma'i dkyil 'khor gyi steng du /
rang rang gi srog yig gi mthar bzla bya'i sngags kyis g.yon skor du 'khor ba /
bdag bskyed thugs ka'i 'od kyis bskul bas /
sngon gyi dam tshig rjes su dran te phrin las thogs pa med par 'grub par mos la /
srog gnad la dbab pa'i snying po cung zad bzla'o //
nye bsnyen 'gal me klad bskor gyi dzapa? ni /
bdag mdun gyi thugs ka'i sngags phreng 'khor bzhin pa las /
sngags kyi 'od zer khra lam gyis byung ba rang gi zhal nas thon /
mdun bskyed kyi zhal du zhugs /
lte ba nas tshur byung /
rang gi lte ba nas zhugs te 'khor ba dang /
yab yum 'khril sbyor du bzhugs pa rnams yab kyi zhal nas thon /
yum gyi zhal du zhugs /
yum gyi gsang ba nas brgyud /
yab kyi gsang ba nas zhugs /
slar thugs ka nas brgyud /
yab zhal nas yum zhal du zhugs pa can gyi 'khor lor dmigs pas spyi dril 'bring po bzla /
sgrub pa rgyal po'i pho nya lta bu'i dzapa? ni /
lha tshogs thugs kar nyi zla'i dkyil 'khor steng //
rdo rje dkar po'i lte bar pad+ma dmar //
de lteng snang ba mtha' yas dmar la dwangs //
rgyan med skyil krung mnyam gzhag bum pa'i nang //
'bru gsum brtsegs bsnams thugs kar hrIHyis mtshan //
sku yi mdun nas sngags phreng g.yas bkod 'khor //
bzlas pa'i sgras bskul 'od zer rang sgra can //
phar 'phros phyogs bcu'i rgyal mchod thugs dam bskul //
sngags 'bru sgra 'od dang bcas spyan drangs pa //
zhal sgo nas byung bskyed pa'i sngags la thim //
sgra 'od cher 'bar bum nang 'bru gsum bskul //
dpag med 'od 'phros 'phags mchod byin rlabs dang //
brtan g.yo'i bcud bsdus bum nang bdud rtsis gang //
bum bcol nas lud rdo rje la phog pas //
bdud rtsi dkar por bab pa pad+mar 'phros //
de las dmar po'i rgyun bab dkar dmar rgyun //
cher 'phel yab yum sku gang bde sbyor mdzad //
sgra 'od gyis bskul rab 'byams rgyal ba rnams //
snyoms zhugs bde rgyun bkug nas sgo gsum la //
thim pas thun mong tshe dpal stobs 'byor rgyas //
phyag chen mchog dngos dpal dang rab 'byams las //
gnas skabs mthar thug don 'bras 'grub par gyur //
zhes mos la spyi dril chen mo bzla /
slar rigs drug gnas sbyong ni /
dkyil 'khor pa'i thugs ka'i 'od zer rigs drug gi gnas su 'phros pas de'i byin rlabs kyis /
so so'i sdug bsngal zhi zhing sdig sgrib ma lus pa byang nas /
snod bcud rtsa gsum lha dang gzhal yas su gyur pas /
sngags sgra ti ri ri sgrog par bsams la /
spyi dril chen mo cung zad bzla /
sgrub pa chen po bung ba tshang zhig gi bzlas pa ni /
dkyil 'khor lha'i thugs ka'i 'od zer dpag tu med cing brjod kyis mi langs pa /
steng 'og phyogs mtshams thams cad du 'phros shing khams gsum gyi sems can la phog pas /
lus ngag yid gsum gyi sdig sgrib ma lus pa byang zhing dag nas /
thams cad dus gcig la bla ma yi dam mkha' 'gro sha stag tu gyur te /
de rnams thams cad kyi dzapa? sngags ti ri ri sgrog par bsams la /
spyi dril chung ba ci nus bzla /
mthar /
dbang dang 'brel na bum bzlas rigs kyang 'dir sbyar /
gang ltar yang /
dbyangs gsal /
yig brgya /
rten snying rnams sbrel ba lan gsum gyis sngags kyi nus pa bskyed de /
lhag chad kha bskang zhing byin rlabs dang dngos grub brtan par byas nas /
hU~M hrI:
ye shes lha tshogs spyan 'dren gshegs su gsol :
phyi nang gsang ba'i dzapa? bsnyen mchod pa 'bul :
sku gsung thugs dang yon tan phrin las bstod :
nyams chag 'gal 'khrul ci mchis mthol lo bshags :
oM AHhU~M hrIHbadzra gu ru d+he wa d+hA ki nI sarba sid+d+hi pha la hU~M A:
zhes pas stong tshigs phul rjes dbang don sgrub mchod sogs kyi skabs phrin las bcol ba ni /
hU~M hrI:
zhi ba lhun gyis grub pa'i dkyil 'khor nas :
rtsa gsum bla ma dgongs 'dus bka' srung bcas :
sha khrag bdud rtsi'i mchod gtor 'di bzhes la :
thugs dam rgyud bskul bcol ba'i phrin las mdzod :
rnam bzhi'i mthu stsol dam nyams dgra bgegs sgrol //
dus rnams rtag tu srung dang las mdzod cig :
ces pas phrin las gsol /
bka' srung dam can spyi gtor sbyor na gter gzhi'i gong dang /
mi sbyor na skabs 'dir chags med zhabs kyis mdzad pa'i rta sha btsan gsum gyi gtor 'bul dbur spyi 'gro'i 'gugs pa sngon du 'gro bas /
rta nag
/sha za kha mo che /
btsan rgod gsum gyi gsol ka go rim 'di ltar gtang zhing /
bzlas pa rnams bya mi dgos /
dam spyi 'don skabs gter gzhi btang /
de nas las rdor gyis phyag gsum sngon du 'gro bas /
tshogs bsang sbyang byin gyis brlab pa la thugs gtad par zhu /
zhes zhus nas /
me phreng gi tshogs bsang sbyang byin rlabs mthar /
ha hoHhrI:'i rjes /
las rdor gyis phyag sngon 'gros /
tshogs phyi mchod 'dod yon rgyan gyi 'khor lor 'bul ba la thugs gtad par zhu /
zhes bskul nas /
las rdor pas dkyil 'khor mdun du thabs shes kyi tshogs snod bcas btegs la /
hU~M hrI:
dur khrod gsang chen sogs nas /
pU dza ho :bar /
yang las rdor gyis phyag gsum sngon 'gros /
tshogs nang mchod dur khrod drag po'i dgyes mchod 'bul ba la thugs gtad par zhu /
zhes bskul nas /
tshogs de nyid snod bcas slar slob dpon gyi mdun du bkod par rak+tas bran la /
tshogs snod de nyid las kyi gshin rje 'bar ba'i hom khung du /
tshogs rdzas gnod byed dgra bgegs dngos su gsal pa /
rang nyid yi dam gyi thugs ka nas pho nya lcags kyu zhags pa lcags sgrog dril bu ma la sogs pa rnams kyis /
gnod byed dgra bgegs rang dbang med par bkug cing gzugs la bstim par gyur /
hU~M hrI:
bla ma yi dam mkha' 'gro 'bar ba'i tshogs :
bka' srung dam can chos skyong bcas rnams kyi :
sku gsung thugs dang yon tan phrin las dang :
dgongs brgyud rnam par dag pa'i bden pa dang :
sngags dang phyag rgya ting 'dzin byin rlabs kyi :
bden pa de yi bka' la khyod nyon cig :
gal te mi nyan bka' las 'da' byed na :
bdag gzhan lha dang mched lcam thams cad la :
sdang ba'i dgra dang gnod par byed pa'i bgegs :
ru dra za 'dre phung 'dre sri rnams kun :
skad cig tsam gyis gzugs phung 'di la khug :
badzra TAk+ki rA dza hU~M dza :
dzaHhU~M baM ho :
badzra aM ku shA dza :
badzra pA shA hU~M:
badzra s+pho Ta baM:
badzra g+han+De ho :
zhes bkug :
mtshon cha dngos su bsham mi dgos shing /
'don tshig dang bstun so so'i phyag rgyas 'debs pa'i tshul byas la /
hU~M hrI:
gnod byed dgra bgegs ru dra bdud dpung la :
'bar ba'i mtshon cha lnga yi char 'beb pa :
'joms byed tho ba gcod pa'i ral gri dang :
brdung ba'i dbyug to 'gugs pa'i lcags kyu dang :
gtub pa'i satwa re lnga la sogs pa yis :
bsam pa'i snying la phog na dum bu stong :
gdug pa'i lus la phog na phye ma brgya :
smra ba'i lce la phog na lkugs su chugs :
gzugs phung rnam shes gzhob tu bsregs nas kyang :
rdul phran bzhin du phye mar brlag par byos :
las phur bsgril zhing 'debs pa'i tshul byas la /
rdul phran rdul phran :
phye ma phye ma :
dum bu dum bu :
shag shag :
mA ra ya /
tshal pa tshal pa rbad :
oM badzra tik+Sh+Na kha tham mA ra ya dza :
zhes bsgral tshul byas mthar /
bdud rtsi bran pa'i tshogs de nyid slar dkyil 'khor gyi mdun du btegs la /
hrI:
bstab bo bstab bo sogs nas /
kha raM khA hi :
bar brjod /
phyag sngon 'gros /
tshogs dang po tshogs phud 'bul ba la thugs gtad par zhu /
zhes bskul nas tshogs dang po spros nas yar phul la /
rol cig rol cig sogs nas /
pU dza khA hi :
slar yang phyag sngon 'gros /
tshogs bar pas bshags pa'i cho ga la thugs gtad par zhu /
zhes bskul nas /
ho :
bdag sogs ma rig sogs yig brgya bcas brjod /
yang phyag sngon 'gros /
tshogs tha mas bskang ba'i rim pa la thugs gtad par zhu /
zhes bskul nas /
hU~M hrI:
bskang ngo gsol lo sogs nas /
dngos grub stsol :
bar dang /
chags med kyi gsung gtor 'bul 'phros su 'byung ba'i skong ba rnams tshang bar btang /
las rdor gyis thabs shes kyis tshogs btegs la /
ho :
rdo rje rgyal po sogs brda yis 'bul zhing /
lan gnang /
mched byings la tshogs btegs nas thams cad la brda' yis 'bul len sogs phreng mdzes dkyus bzhin dang /
lhag ma'i gong du /
lhag gtor byin gyis brlab cing bsngo ba la thugs gtad par zhu /
zhes bskul nas /
lhag gtor la bdud rtsi bran te /
oM ka pA la ba su ta ra li kroM kroM d+he wa b+h+yo /
ru lu ru lu hU~M/
ba liM ta maN+Dal hU~M/
lhag ma'i gtor ma ngo bo rang bzhin rnam par dag cing rmad du byung ba /
rnam pa sha khrag rus pa'i rang bzhin dam can rgya mtsho'i dgyes skong dam par gyur /
oM AHhU~M:
zhes lan gsum gyis byin gyis brlab /
e A ral+li hrIM hrIMHdzaHdzaH
zhes pas lhag ma'i mgron rnams bshugs pa'i sgra drag pos spyan drangs la /
oM badzra puSh+pe nas /
shab+da pra tIts+tsha swA hA/
zhes me tog la sogs pas mchod nas /
hU~M hrI:
dur khrod gsang ba sogs kyis lhag ma btang /
gzhung der 'dir dzapa? bzlas gsal ba dper brjod bcas bstan pa'i don ni dbang dang /
rgyas pa sogs kyi las sbyor bye brag dgos na sbyor ba'i tshul yin par sems la /
dkar chen rab 'byams pa'i yig cha sogs su 'dir bstan pa las 'phros te /
mchog sgrub kyi dzapa? bzla bar gsungs pa'ang yod /
bdag gi bla ma rdo rje 'chang chen pos mchog sgrub kyi bzlas pa 'di ru mi mdzad pa'i rjes su 'brang zhing /
don la'ang 'di nyid gnas par sems /
de nas dam spyi sbyar na /
gtor 'gugs gtor 'bul bcas 'dir gtang /
gang ltar yang bskul chad brtan bcas grub mtshams /
gral mdor gtor snod sbubs par /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
dkon mchog gsum dang yi dam rgyud sde bzhi yi lha tshogs mkha' 'gro chos skyong bka' sdod dam can rgya mtsho'i tshogs dang bcas pa rnams kyi bden pa dang /
khyad par du bla ma dgongs pa 'dus pa'i dkyil 'khor tshom bu dgu'i lha tshogs /
rta nag
/dregs pa /
sha za ma mo /
btsan rgod 'bar ba spun bdun 'khor dang bcas pa'i bden pa dang /
bden pa chen po'i mthus /
gnod byed dam sri rgab 'dre thams cad gtor gzhong ri rab gsal ba'i 'og tu khug cig
/ces pa'i 'gugs pa sngon du 'gro bas /
slob dpon gyi phyag gi rdo rjes rgya gram du bkod nas /
rta bro gyer bas gtor gzhong kha gyen du bslangs par 'brus bkang zhing 'thor ba bcas /
bdag cag yon mchod 'khor dang bcas pa rnams :bkra shis dpal 'byor bde legs phun tshogs shing :
lo brgya thub cing ston brgya mthong ba yi :
rtag tu theg chen chos la spyod par shog :
ces brjod /
tshogs mchod dkyus ma ltar la rjes kyi mchod bstod ma byas kyang chog par mdzad snang /
spros kyang mi 'gal zhing /
dbang don skabs su cis kyang med du mi rung bas /
hU~M hrI:
dngos su 'byor dang yid kyis rnam sprul pa'i :
me tog bdug spos mar me zhal zas dri :
sgra dbyangs ar+g+haM la sogs mchod pa'i sprin :
phyi nang gsang ba bla med dgyes mchod 'bul :
oM AHhU~M badzra gu ru d+he wa d+hA ki nI ar+g+haM puSh+pe d+hU pe A lo ke gan+d+he nai wid+yA shab+da pU dza ho :
ru pa shab+da gan+d+he rA sa spar+she pU dza ho :
ma hA mAM sa rak+ta kiM ni ri ti ba su ta tsit+ta pU dza ho :
b+ho d+hi tsit+ta ma hA su kha pU dza ho :
sarba pany+tsa a mr-ita rak+ta ba liM ta kha kha khA hi khA hi :
zhes pas mchod /
hU~M hrI:
phyi nang gzhan gsum lha dang lha mo'i tshogs :
byed pa kun ston rnam 'phrul yongs kyi mdzod :
'khor 'das rang grol bde chen g.yung drung sku :
dkyil 'khor rdzogs pa'i dpal la phyag 'tshal bstod :
ces pas bstod :
dngos grub blang ba sbyor min skabs dang bstun /
de nas nyes byas bzod par gsol zhing yig brgya lan gsum sogs bzla /
mdun bskyed gtso bor mi bya ba'i skabs mi dgos kyang /
mdun bskyed gtso bor byed pa'i skabs /
oM/
'dir ni rten dang sogs kyis brtan bzhugs bya /
bkra shis brjod pa ni /
hU~M hrI:
rgyal ba'i sku ni sogs me phreng gzhung ltar gyer /
bsdu rim /
dmigs med lam khyer gyi rgyun spyod /
bsngo ba /
smon lam bcas kyi mthar /
spyi bzhin smon lam dang shis brjod ci rigs pas mtha' brgyan par bya'o /
!
/yang 'dir gsal 'khor gyi mngon rtogs las byang tshangs sgra la dmigs rnam gsal ba'i ched du sbyor bar 'dod na /
pad+ma badzra yab yum bskyed zin pa'i tshig mtshams /
phyi 'khor phyogs mtshams pad+ma 'dab brgyad steng :
zhes pa'i 'phros su /
'dir gsal /
zhe sdang rdo rje mthing nag rdor dril 'dzin :
sogs nas bskyed sngags rdzogs kyi bar btang /
de nas tshangs sgra'i /
hU~M hrI:shar phyogs rdo rje stong ldan sogs nas /
'dab brgyad pad+ma'i gdan steng du :
zhes pa'i mtshams /
'dir gsal /
badzra thod phreng bskyed sngags rdzogs kyi bar btang ste /
phyogs mtshams kyi gtso bo rnams tshangs sgra dang /
'khor rnams 'dir gsal ltar sbyar ba thams cad la 'gre
/sgo mtshams pa'i skabs /
hU~M hrI:
dkyil 'khor chen po'i bar mtshams sgo bzhi na :
zhing chen gsar rnying brtsegs pa'i khri steng du :
dpal gyi bka' sdod sgo ma khwa gdong dang :
phag khyi 'ug gdong dkar ser dmar ljang rnams :
lcags kyu zhags pa lcags sgrog dril bu 'khrol :
mtshams 'dzin srung ma gshin rje brtan byed ma :
pho nya mche ma 'joms byed phyed gzugs can :
rdo rje rin chen pad+ma rgya gram gyis :
mtshan pa'i gri gug g.yas la thod khrag g.yon :
gcer bu rus rgyan g.yas bskum g.yon brkyang rol :
khyams kyi stod smad dpa' bo dpa' mo ni :
thod dbyug dkar po sogs nas /
gnyis gnyis gar stabs bzhengs //
bar zur 'debs bzhin dang /
de nas tshangs sgra las /
sna tshogs gar bsgyur cha lugs cir yang ston :
sogs kyis mthar dbyung bas 'grub bo //
nyi zla'i snang bas khyon 'dir byin rlabs gzis //
sus kyang zla med da lta'ang cher 'bar ba'i //
bla ma dgongs 'dus las byang phreng mdzes kyi //
nyer mkho 'di yang kun phan dpyid du shog
/ces pa 'di'ang 'gro 'dul sprul pa'i gter chen khyab bdag bla ma bde chen zil gnon nam mkha'i rdo rje'i zhal snga nas dang /
mang thos dge slong 'jam dpal tshul khrims kyis las byang bsdus par nyer mkho tshang zhing /
khyad par bskyed rim mngon rtogs bzlas dmigs bcas kha gsal 'dus tshang zhig sbyor cig par yang yang bskul ba la brten nas /
kun rmongs 'du gsum pa /
dpal rang byung bde ba'i rdo rje zhes 'bod pa'i sngags ban /
sangs rgyas karma pa'i skyes rabs bco lnga pa'i mtshan 'dzin pas me 'brug lor bsam sbyor dag cing rang bzo'i nyes pas ma sbags pa'i tshul du sbyar ba la /
mi shes pa'i dbang gyur nongs pa gang mchis pad+ma gar dbang mgon por bshags shing /
dge bas gsang bstan nyin mor byed pa'i snang ba yun ring du 'phel ba'i rgyur gyur cig //
/
