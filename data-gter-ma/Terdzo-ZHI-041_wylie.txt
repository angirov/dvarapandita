\u0f01\u0f83:
bla ma nor bu rgya mtsho las :
Dom+b+hi he ru ka'i lugs kyi char 'beb zhal shes dang bcas pa bzhugs so :
na mo gu ru :
Dom+b+hi he ru ka rgya gar na byon pa'i dus :
than pa chen po byung nas sems can nyen 'dug pas :
sems can don la dgongs nas byon te klu rgyal ma dros pa la zhus pa :
dzam bu'i gling na than pa chen po byung ste :
lo nyes 'dug pas de'i don la bdag 'dir mchis lags pas :
char 'beb pa tshig nyung la don myur ba'i gdams pa zhig zhus pas :
klu rgyal ma dros pas gnang ba'o :
de la rdzas dang :
sngags dang :
bya thabs gsum :
rdzas bag zan nam spra tshil la sbal gzugs byas la :
rgyab la re ba nag pos g.yogs :
mtshal gyis kha mig dmar hur byas la :
de'i snying gar shing leb gcig la nA ga phuHmdze khrag gis bris la 'jug :
seng ldeng ngam skyer pa'i phur pa byas :
tshon skud sna lnga'i gzungs thag byas la :
sor gcig btab na drag char 'beb :
sor gnyis btab na ser ba 'beb :
sor gsum btab na thog brul :
sngags ni :
oM char char :
bla bla :
thib thib :
zil zil :
hur thuM:
phroM phroM:
shar shar :
phob phob :
de nas chu mig mgor rdzing skyil sbal pa bcug :
g.yam pa mig phug nas kha bcad :
gzungs thag mig nas drangs te :
sngags chu bo ltar rgyun ma chad par bgrang :
rdza'am zangs su chu blug :
sbal pa bcug :
kha bcad do :
mi phebs mi srid do :
char 'beb rin po che rdzogs so :
!
na mo bud+d+ha ya :
rA hu la'i sgo nas char 'beb pa 'di la :
sbyor dngos rjes gsum las :
dang po ni chu mig bzang po klu gnas pa'i mgor phur bu btsug pa dang :
dmigs pa drag pos klu gzir ba dang :
ras sam shog bu la rA hu la'i gzugs zhal gsum mche ba gtsigs pa :
khro gnyer spyan gsum dang ldan pa la dbu skra gyen du brdzes pa :
phyag gnyis kyis chu'i rgya mtsho thogs pa :
sku smad sbrul mjug 'khyil ba :
de'i lte bar 'khor lo rtsibs drug pa'i lte ba nag po la b+h+yo dang :
rtsibs mchan rnams la zhal gyi phyogs nas rim par ra dang dza dang phus dang ta yar dang non dang 'dus dang zhes pa dang :
mu khyud la rtsa sngags sam ye d+harmA spel tshig dang bcas pa bris te rab tu gnas pa dang bstim pa sogs bya'o :
spra tshil la ru sbal gyi gzugs byas pa'i snying gar phuHbris la bzhag :
de stong pa'i ngang las klu mtha' yas su bskyed :
dgug gzhug byas la de'i snying khar seng ldeng ngam skyer pa'i phur pa sor bzhi pa'i sor gcig tsam nub par byas pa'i rtse mor gzungs thag la :
g.yam pa la rdo rje rgya gram bris pa'i dbus su phug pa'i nang du gzungs thag drangs la :
rdzas sogs bcug la g.yam pas kha bcad la chu mgor rdzing bskyil ba'i dbus su gzhug go :
gnyis pa ni :
skyabs 'gro sems bskyed byas la :
stong pa'i ngang las rang nyid phyag rdor ram gang mos su bskyed :
lag pa g.yas pas 'khor lo bskor zhing :
g.yon pas gzungs thag bzung la :
ngag tu :
oM phus ta yar nan 'dus 'dus nag po la b+h+yo :
oM char char bla bla thib thib zil zil hur thuM phroM phroM shar shar phob phob ha zur thum ril nan thuM swA hA:
zhes bzlas pas :
sngags phreng gzungs thag la brten nas song bas mtha' yas bskul te :
de'i snying ga nas 'od 'phros pas sa bdag thams cad bskul nas char chen po 'bab par bsam mo :
yang sngags dang rang gi thugs ka'i hU~M las 'od zer 'phros pas mdun gyi rA hu la bskul te :
de nyid nam mkha' la song nas :
lha srin sde brgyad thams cad bskul te :
char phab par bsam zhing :
mi'i tshig gis bar ma chod par thun byas la sngags bzla'o :
gzhan yang dkon mchog la mchod gtor phul la gsol ba gdab pa dang :
'byung po spyi dang khyad par du klu la gtor ma byin nas char dbab pa'i las bcol lo :
de ltar byas pas rab de nub :
'bring zhag gsum :
tha ma'ang zhag bdun nas pheb nges so :
gsum pa ni :
dkon mchog dang chos skyong la mchod gtor rgya chen po phul :
klu dang sa bdag la gtang rag chab gtor gtang :
'khor lo dang rus sbal gyi+i ye shes pa gshegs :
dge ba bsngo :
bkra shis brjod :
zhag gsum du ma bab na spogs chog zhal shes bzhin byas na 'bab nges so :
pheb mi pheb kyi rmi lam brtag pa ni :
me 'bar ba dang :
'bros pa rmi na mi 'beb :
chang bsing ba dang chu bskyed pa dang :
ba glang dang phyugs lug rmi na myur du pheb bo :
btsun pa dang lha khang rmi na pheb :
rtags dang cho 'phrul gang yang med na klu med par shes :
sprin brtag pa ni :
sprin nag po 'khrugs nas rang tshig pa za na :
chu tshod lnga tshun la pheb :
sprin dmar nag mgo mang po byung na nyi ma phyed kyi tshad la pheb :
sprin dkar po spris ma 'dra na zhag gcig la pheb :
sprin shing lo 'dra na sa sros nas pheb nges so :
'di dag char 'beb kun la dgos :
char 'beb kyi gdams ngag yang dag pa rdzogs so :
sa ma ya :
rgya rgya rgya :
!
char 'beb kyi rdzas la :
g.yam pa la 'khor lo rtsibs brgyad bri :
rtsibs la sngags de bri :
srog shing skyer pa la byed :
skye+er par nan zhes bris la :
sa gang gnyan pa'i chu mig 'khor lo gang bskor du :
ti tsha zha nye nang du bskyur :
sngags la :
pa na d+ha ra si ri a wa li :
gcod pa'i thabs la :
'khor lo phyi skor :
ti tsha zha nye me la bsregs pas chad 'gro :
gtsod khrag :
gri khrag :
mngal khrag :
khyi khrag :
gu gul nag po :
mu zi nag po :
khyi dug :
ra dug :
spyang dug :
rta bon :
ldum bu re ral :
khyung sder smug po :
rmongs kha'i spu ste rdzas gang 'dzom :
'khor lo'i srog shing nang du gzhug :
rgyab tu g.yag rog po'i snying rtsid dang :
ra thug rmongs kha'i spu bsres la skud pa phyir 'khel byas pas dkri :
rgyab tu klu sman byug :
zab bo :
rig 'dzin pad+ma gling pas lho brag sman mdo'i brag nas spyan drangs pa'o //
mang+ga laM///
/
