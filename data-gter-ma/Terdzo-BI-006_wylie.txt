@#:
las tshogs rin chen khang bu las :
sad srung sprin gyi go cha'i gdams pa bzhugs so :
\u0f88\u0f88\u0f88\u0f88
bdag 'dra pad+ma 'byung gnas kyis :
bod kyi sems can skyob pa'i phyir :
phan byed las mtha' dpag med pa :
rgya gar yul nas bod du bsgyur :
khyad par thugs sgrub cha rkyen du :
gsang ba mkha' 'gro'i las tshogs kyi :
rin chen khang bu'i gdams skor bsgyur :
phyis dus dgos pa'i gdams skor la :
sad srung sprin gyi go cha 'di :
spyir yang lha srin 'khrugs pa dang :
khyad par sdig chen dam log dang :
bsod nams dman pa'i 'gro ba rnams :
dus min tshe yi dus byas pas :
skya mo sad kyi 'jigs pa 'byung :
thugs sgrub bsnyen pa thems pa yis :
de dus srung ba'i las 'di brtsam :
sA mA yA:
rgya rgya rgya :
sad srung sprin gyi go cha la :
thun mong phyi ltar srung ba dang :
khyad par nang ltar srung thabs dang :
yang gsang gnad kyi srung thabs so :
thun mong phyi yi srung ba ni :
yul phyogs gang bsrung dge khrims bca':
gsung rab klog cing chu gtor gtang :
sprin chen klu gzungs 'don bya zhing :
yul lha mchod cing phrin las gzhol :
de ltar byas na sad las skyob :
sA mA yA:
rgya rgya rgya :
khyad par nang ltar srung ba la :
ri bo'i rtse mor lho sprin rtod la mnan :
ri thang mtshams su na bun sgrog tu gzhug :
zhing gi chu 'gor sa la drod chen 'beb :
de ltar gdams skor rnam pa gsum gyis bstan :
dang po lho sprin rtod la gnon pa ni :
shog gtsang chag ma byas pa la :
shar du klu rgyal ba su ki :
lho sprin rtod la mnan nas kyang :
sprin tshogs yal du mi 'jug par :
sad kyi 'jigs pa skyobs shig dang :
sprin chen sgrog pa sngon po'i gzugs :
mtha' mar sprin bsdu'i sngags bcas bri :
de bzhin shar lhor klu pad+ma :
sprin chen 'khrigs pa dmar po bri :
lho ru klu rgyal pad+ma dkar :
sprin chen 'khrigs pa ser po ste :
lho nub mtha' yas gang ba ser :
nub tu kar ko drag po dkar :
nub byang rigs ldan char 'beb ljang :
byang du 'jog po smug pa dkar :
byang shar dung skyong gtum drag ljang :
de ltar sprin brgyad mtha' mar ni :
klu brgyad rang sngags sprin sdud bcas :
'dod gsol bcas pa bris byas la :
rang nyid lhar gsal klu gtor gtang :
bden pa bdar zhing phrin las bcol :
phyogs mtshams sprin gyi snying po bsdus :
gzungs sngags rnams la thim pa yis :
sprin dang na bun ma lus pa :
rta rgod rtod la mnan pa ltar :
phyogs su 'khyar med sdod par bsam :
ri mor bris la ras skud kyis :
bcings te rdo rje drag po rtsal :
seng ldeng phur pa dbyer med pa'i :
mgul par btags la sa la sba :
de yang yul de'i sprin pa rnams :
skye dang 'jig pa'i gnad yod pa'i :
ri bo mthon po'i rtse mor mnan :
steng du rang mtho bcu ldan pa'i :
tho brtsig lhag pa'i lhar bsam la :
zhabs 'og sprin gyi srog 'dus nas :
na bun dpag med 'gyed par bsam :
sprin bsdu'i sngags dang dmigs pa la :
nar mar nyams len 'bad pa yis :
lho sprin stod la babs nas kyang :
'byung chen gting nas ma rdzogs na :
glo bur rkyen las skyob par 'gyur :
sA mA yA:
rgya rgya rgya :
na bun sgrog tu gzhug pa ni :
nam mkha' nam 'phang mtho gyur cing :
na bun ri rtser bud pa na :
'jim pa'i gwa 'u so ma'i nang :
'bru sna lnga dang dar sna lnga :
dkar gsum mngar gsum rnams kyis dgang :
lha dang chos skyong gtor mas bskang :
bka' bsgo 'dod don phrin las bcol :
dkar mo'i 'bru la sdud pa'i sngags :
ci mang bzlas la gwa'ur bstsal :
rta bong sgrog tshan gsum dang ni :
gwa'u ri thang mtshams su sba :
steng du mtho sogs gong bzhin bca':
des kyang sprin dang na bun 'ching :
mkha' la yal bar mi 'gyur ro :
sA mA yA:
rgya rgya rgya :
sa la drod chen 'beb pa ni :
de nas des kyang ma phan par :
phyi dro sad kyi ltas byung zhing :
tho rangs skar ma chung ba yal :
che ba yal ma song ba'i dus :
sprin pa 'du bar ma gyur na :
rgyun chad med pa'i chu mig ni :
dbyar bsil dgun mi 'khyags sa nas :
byis pa bcu gsum lo lon cing :
bud med dag dang ma reg pa :
klu dang sa bdag mi gnod pas :
lug gro mo yi grod pa gang :
lu chu blangs la rang khyim du :
zangs sam rdza ma gtsang mar blug :
de na klu chen brgyad po ni :
sbrul mgo'i gdengs ka sbrul mjug can :
rgyan dang cha lugs rdzogs pa la :
'khor gyi klu rigs dpag med bsam :
chu shing skya bas zangs chu dkrug :
mkha' la gtor zhing sngags 'di bzla :
oM nA ga kA la hU~M:
nA ga le lA+e :
dum pa le lA+e :
nA ga rA tsa hU~M phaT:
oM sarba me g+ha sdus swA hA:
chu la rlangs pa thon pa dang :
mkha' la sprin pa 'ub kyis 'du :
ha cang khol na char pa 'bab :
'di la the tshom som nyi med :
lag len byas pas nges par 'grub :
sa gzhi drod 'beb gdams pa yin :
gang bsrung mig ris bcad pas thub :
skyon las thar nas zangs kyi chu :
rgya mtsho che'am chu bor gshegs :
sA mA yA:
rgya rgya rgya :
drod 'beb 'khor lo gta' gzhug pa'i :
dpe'u chung lag len ma nor na :
rno la ngar gyis gdags pa yin :
rin chen gser gyis slus la zhus :
sA mA yA:
rgya rgya rgya :
yang gsang gnad kyi srung thabs la :
gsang ba thabs kyis srung ba dang :
yang gsang btsan thabs sbyor ba gnyis :
dang po thabs kyis srung ba ni :
lung gsum mdo yi bar gsum na :
chu mig gsum nas chu re dang :
rdo re sbal ba gcig rnams bzung :
de nas sad rtags char skya 'bab :
sprin dang lhag pa rgyun las bzlog :
de tshe dben pa'i gnas bzang du :
gong gi rdo gsum sgyed pu bya :
de steng zangs btsugs chu gsum blug :
sbal pa gcig po chu nang gzhug :
de la rdzas gsum gdab par bya :
mu rtsa mdung rings ri bong ril :
gsum po sbyar la gdab par bya :
de nas zangs la me sbar la :
gong gi rdzas gsum dud pa btang :
seng ldeng skya bas chu dkrug cing :
mkha' la gtor zhing nam mkhar ni :
sngags 'di bungs bskyed drag tu bzla :
oM b+hi ta ling thib thib :
b+ha tha ling thib thib :
se ba li thib thib :
ser 'dus :
rlangs 'dus :
sprin 'dus :
swa ta pa la swa ta pa la :
me lce che drags chu dros na :
sbal pa 'chi bas ran tshod bya :
yang na chu grang dag dang brje :
yang na sbal pa bton nas kyang :
chu grang snod du gzhug pa'ang rung :
dam tshig chu dang sbal pa la :
'gong yug ma song gces pa yin :
des ni glo bur sprin 'dus nas :
sad kyi 'jigs pa 'byung mi 'gyur :
dngos su sprin pa ma 'dus kyang :
mkha' la sad srung zhag chags nas :
ba mos 'bru la gnod mi 'gyur :
sA mA yA:
rgya rgya rgya :
cis kyang thub par dka' ba na :
kun gyi thun mong ma yin pa :
yang gsang btsan thabs sbyor ba bstan :
thugs sgrub bsnyen pa'i rtags rdzogs sam :
yang na lha bsnyen thems nges pas :
snyug rgod tshigs pa gcig pa ni :
yar mar sor bzhi ldan pa 'am :
yang na snyug ma gnyis la bya :
phyogs gcig nang du gtsod khrag dang :
gla rtsi sman chen gu gul nag :
mdze khrag yugs sa gsum pa'i khrag :
rta nag rta bon khyi nag khrag :
mu zi ser nag gnyis dang ni :
sha ba'i ga dor 'bog gang rung :
de rnams khrol bu blug pa 'am :
yang na sbyar ba'i ril bu gzhug :
g.yag rgod dag gi snying rtsid la :
skud pa byas la phyi rol nas :
snyug ma mi mthong dam par bcing :
phyogs gcig ngos su sman sna dang :
klu sman 'dzom par bsags la blug :
ras skud dkar pos dam du dkri :
gnyis ka'i kha ni spra tshil lam :
la chas legs par bcad byas nas :
nang du chu mi 'chor bar bya :
gnyis su byas na bsdebs la bzhag :
de nas sad kyi rtags rdzogs nas :
'gro ba sdug bsngal byed pa'i tshe :
khengs grags log pa'i blo spangs la :
snying rje byang sems rgyud bskul nas :
rtsa ba gsum la blo bkal la :
klu rgyal gnas nges chu mig tu :
phyin la rang nyid drag po rtsal :
yang na phyag na rdo rje ni :
sku la khyung rigs lngas brgyan par :
bsam la bzlas pa thun gcig bya :
gzhis bdag klu la gtor ma gtang :
bden stobs brjod la phrin las bcol :
de nas gong gi snyug tshigs de :
g.yam par rdo rje rgya gram dang :
gling bzhi ri rab bris pa yi :
bar du stems la skud pas bcing :
chu mig skye ba'i rba la brdzang :
de steng tho nag gcig brtsigs la :
tho de klu bdud ma rungs pa :
nA ga rak+sha mgo dgur bsam :
de yi snying khar rdzas brdzangs pas :
klu bdud nag po rab khros nas :
'dzam gling klu phran thams cad bskul :
rgya mtsho'i sprin rnams phyogs der bsdus :
klu rnams bu ga dgu nas kyang :
rlangs pa byung ba sprin du chags :
'brug sgrog na bun 'thibs par bsam :
skad cig ma yengs ting 'dzin gyis :
gsang ba'i sngags la nan tan bskyed :
hU~M hU~M hU~M hU~M hU~M zhes pa drag po'am :
yang na :
badzra tsaN+Da ma hA ro Sha Na hU~M phaT:
ces pa'i zhabs su nA ga le lA+e :
dum pa le lA+e :
nA ga kA la hU~M:
b+ha ri sha ya pa ta ya :
tsit+ta hriM dza hriM dza :
khroM khroM hril hril :
shar shar :
phob phob :
brgya phrag la sogs ci 'grub bzla :
srod la sbyor ba brtsams pa yis :
nam gung phan nas sprin tshogs rnams :
lag gis bsdus ltar 'dus nas kyang :
'brug sgrog char pa zim bu 'bab :
rlung zhi sa la drod chen 'beb :
tho rangs sad kyi 'jigs las skyob :
las sbyor 'di nyid mi bden na :
bdag 'dra pad+ma 'byung gnas kyis :
gsang sngags grub pa thob pa dang :
lha srin dam la thogs pa dang :
gdams pa'i mtha' rgya chod pa yis :
dgos pa ma mchis don med 'gyur :
'dis kyang snyigs dus sems can skyob :
brag ri dug sbrul spungs 'dra'i rked :
bse sgrom smug po'i nang du sbas :
chos bdag mkha' 'gro gnyan la gtad :
lan gcig dus la babs pa'i tshe :
las can chos bdag byung tshe sbyin :
sA mA yA:
rgya rgya rgya :
des kyang dngos po nor phyir dang :
ngo srung phyir du ma yin par :
snod dang ldan pa'i gang zag la :
thugs sgrub chos bka' rdzogs nas kyang :
gnas chen rnams su thugs sgrub kyi :
nyams len bsnyen sgrub thems pa'i tshe :
sems can spyi la phan na sbyin :
sA mA yA:
rgya rgya rgya :
gab rgya'o :
brag ri dug sbrul spungs 'dra'i rked nas /
rig 'dzin rgod kyi ldem 'phru can gyis gdan drangs pa'o ///
/
@#:
gsang mtshan thugs kyi sgrub pa las :
sad srung nA ga 'brug sgrog bzhugs :
lha brag gi gter ma'o :[ \u0f88\u0f88\u0f88\u0f88\u0f88\u0f88\u0f88\u0f88 ]bdag 'dra pad+ma 'byung gnas kyis :
ma 'ongs lnga brgya tha ma la :
'khor ba'i lo thog smin bya'i phyir :
sad srung man ngag bstan par bya :
thugs sgrub bsnyen pa'i rtags rdzogs nas :
las sbyor 'di nyid nyams su blang :
sngon 'gro dge slong /   gtsang mas khrus chog bya :
lha klu gzhi bdag grib nas bton :
klu gnas ri rtse dben khang steng :
khro 'am zangs sam rdza ma gsar :
longs ma spyad pa'i snod nang du :
rab tu lung pa bcu gsum chu :
'bring bdun tha ma lung gsum chu :
blugs nas bzang drug klu sman dang :
dkar gsum mngar gsum chu shing dang :
rin chen lnga dang dar sna lnga :
'bru sna tshogs tshad blug par bya :
byin rlabs ldan pa'i rten gsum la :
khrus gsol chu yang de la bsre :
shug pa rtse rgyal mda' gang la :
yaM khaM baM laM e :
lnga po 'di bris skya ba bya :
shug pa spa ma la sogs te :
shing sna gang rnyed me spar nas :
nam phyed nyi ma rtse shar bar :
dud pa rgyun chad med par bya :
chu sngags thun gzung bzlas pa ni :
d+he wa ra ra sdus r+n+ri 'ubs sdus :
sprin sdus :
rag sha sdus swA hA:
zhes pa'i sngags 'di me bstsal nas :
chu lhog ma thon bar du bzla :
lhog thon sngags de'i mjug la ni :
oM a ma hU~M:
thuM ril sdus :
pra ti pra ti b+ha ri swA hA:
oM nA ga mu la :
b+ha ri sha ya :
gri na ya b+hi ri :
nag po thib thib :
'dre ya ye :
sprin sdus sdus :
zhes dgong nas nyi shar bar du bzla :
khyad par tho rangs drag tu bzla :
snga dro chab gtor klu gtor gtang :
'o chol klu 'bum mang du bya :
phyi dro zan gtor srod la ni :
cha gsum gtor ma gtang bar bya :
des ni sprin 'du nges pa 'o :
sA mA yA:
rgya rgya rgya :
!
sprin sgrog tu bcug pa'i man ngag ni :
dgong mo sprin 'gyes 'gyes 'dra na :
rta gro dkar gcig la bsang sbyang byas la :
sprin dang na bun gyi rta sgrog tu bcug par bsam la :
oM nA ga ka kho hU~M ya phaT:
ces mang du bzlas la :
rta rang sgrog la btab ste :
sgrog brgyabs pas sprin rtod la mnan pa'i man ngag go :
tan tat+ya :
rta dngos su ma 'byor na :
'dam gtsang ma la :
spos dang rin po che bsres la :
byin rlabs byas nas :
rta'i gzugs dod par byas la :
de nyid rta dngos su bsam la :
sngags dang dmigs pa gong ltar bya'o :[ <!TCC Tibetan character 4,37 undefined in unicode!> ]bum gter gzhug pa ni :
rdza bum gas chag med pa'i nang du :
bum rdzas nyer lnga :
dung dang man shel byi ru rdog re bcug :
gong gi chu snas khengs par bkang :
dar dkar gtsang mas kha bcad la :
klu gnas ri rtsar sbas nas ni :
rten 'brel snying pos rab gnas bya :
sad srung tshar nas bton la klu gtor gtang rag bya'o :[ <!TCC Tibetan character 4,37 undefined in unicode!> ]rlung gnon pa'i man ngag la :
bag zan la sha ba'i gzugs rwa bcu pa gcig bzos la shog bu la :
sprin sdus rlung thams cad non :
ces bris la khog tu bcug la rang gang 'dod pa'i byang shar du :
dong brus la bcug :
g.yam pa la 'og tu yaM:
steng du rdo rje rgya gram bris la kha bcad :
sprin thams cad sdus rlung thams cad non cig ces bzla :
las grub pa dang 'don :
gzhan yang rlung gnon mang du bya :[ <!TCC Tibetan character 4,37 undefined in unicode!> \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bsnyen rtags thon pa'i rnal 'byor pas :
yang zab gnad tig man ngag 'di :
las sbyor dag tu bya bar gsungs :
rdzas dang sngags dang ting 'dzin ni :
snyug ma tshigs can sor bzhi'i nang :
gtsod khrag gla rtsi gu gul btsan dug :
yugs sar lan gsum phog pa yi :
bud med mngal khrag mdze khrag dang :
glang nag khrag dang :
rta nag gi sa bon dang khyi nag khrag :
mu zi ser po nag po dang :
sha ba'i ga dor rnams blugs la :
spra tshil dag gis kha bcad la :
rgod g.yag snying rtsid skud pa yis :
snyug ma mi mthong bar du dkri :
snyug ma gcig gi nang du ni :
klu sman sna tshogs blugs nas ni :
ras skud dkar pos dkri bar bya :
gnyis ka'i nang du chu mi 'gro :
tshags byas snyegs pa byas pa de :
sad yong dus su chu mig ni :
gnyan po gcig gi rtsar phyin la :
klu dang gzhi bdag lha 'dre la :
gtor ma byin la bden stobs brjod :
chu mig nang du tho nag brtsig :
'og tu gong gi rdzas de mnan :
tho de klu bdud nag po ni :
mgo dgu sbrul gyi ral pa can :
nag po phyag gnyis thal mo sbyar :
sku smad sbrul mjug 'khyil bar bsam :
snying khar rdzas de bcug par bsam :
rang nyid gsang bdag phyag rdor ni :
mthing nag zhal gcig phyag gnyis pa :
g.yas pa gnam lcags rdo rje rtse dgu gdengs :
g.yon pa sdigs mdzub thugs kar mdzad :
sbrul mgo gsol zhing mche ba gtsigs :
zhabs gnyis g.yas bskum g.yon brkyang pa :
pad nyi klu gnyan pho mo brdzis :
dur khrod chas brgyad sku la gsol :
ye shes me dpung klong na 'gying :
sprul pa'i bya khyung dpag med kyis :
gnam sa gang nas klu gnyan gzir :
drag po'i sngags 'di bgrangs tsam gyis :
klu bdud khros nas rgya mtsho khol :
sprin bsdus 'brug bsgrags na bun thul :
char ba 'bab par bsam byas la :
oM tsaN+Da ma hA ro Sha Na hU~M phaT:
nA ga lA+e duM pa lA+e :
nA ga lA+e hU~M:
nA ga rA dza hU~M phaT:
pa ri sha ya :
pa ta ya :
nA ga rA tsa :
tsit+ta hring hring dza :
khroM khroM:
hril hril :
shar shar :
phob phob :
ces brgya yan bzlas pas thub bo :
bsnyen pa mi dgos las sbyor sngags :
dgos dus bzlas pas 'grub pa 'o :
'jigs pa grol dang tho bsgyel la :
rdzas ston bshags pa gtang rag bya :
klu gtor 'o chol rgyas par bya :
klu gzir nyes pa che ba yis :
na raka skong bshags sgrib pa sbyang :
sems bskyed brtse bas zin pa gces :
ma 'ongs lnga brgya tha ma la :
mtha' dmag gdug pa'i kha rlangs dang :
sems can spyod ngan nyams grib kyis :
lo thog dgra mang sad kyis khyer :
mu ges 'gro ba phongs ba'i dus :
bod khams sems can don phyir du :
bdag 'dra pad+ma 'byung gnas kyis :
sad srung zab mo'i man ngag dang :
gang dgos las tshogs ma lus pa :
las can bu yi don du bzhag :
sems bskyed ldan pas 'gro don mdzod :
las can gcig dang 'phrad par shog :
sA mA yA:
rgya rgya rgya :
lcags mdzod nag po nas rig 'dzin chen pos spyan drangs pa'o ///
/
