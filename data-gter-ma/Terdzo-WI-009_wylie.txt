nor sgrub rin chen bum bzang gi brgyud 'debs don 'dus snying po bzhugs so //
na mo ma hA gu ru pad+ma saM b+hA wA ya /
chos sku'i ston pa kun bzang snang mtha' yas //
longs sku'i ston pa rnam snang spyan ras gzigs //
sprul sku'i ston pa pad 'byung 'gro ba'i mgon //
sku gsum ston pa 'khor dang bcas la 'dud //
bka' babs thugs sras rje 'bangs nyi shu lnga //
mu rub sangs gling zhig gling mchog gyur gling //
lung zin chos bdag brgyud par bcas rnams dang /
khyad par bla ma nor lha'i brgyud par 'dud //
rin chen khang bu rin chen mdzod dang sprin //
rin chen snying po rin chen bum pa bzang //
yid bzhin dpal snying nor lha yongs rdzogs rgyud //
gzungs dang man ngag bka' gter brgyud par 'dud //
mdor na sku gsum rnam 'dren rgya mtsho yi //
rgyud lung gsung rab rgya mtsho la brten pa'i //
longs spyod dpal g.yang rgya mtsho spel thabs kyi //
gsar rnying brgyud srol rgya mtsho kun la 'dud //
de ltar gsol ba btab pa'i byin rlabs kyi //
ka dag g.yang gi rgya mtsho 'khyil ba'i dbus //
lhun grub yid bzhin nor bu 'od 'bar bas //
gnas skabs mthar thug phan dang bde ba yi //
bkra shis bsam don lhun grub dpal 'bar shog
/ces pa 'di ltar dgos zhes dge slong karma sgrub brgyud tshul khrims ye shes kyi gsung ngor mkhan po rat+nas bris pa bi dza yan+tu //
bkra shis ///
/
