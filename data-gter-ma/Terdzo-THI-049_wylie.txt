\u0f88
man ngag rin chen gter gyi bum pa las :
zhwa bzo bzhugs :
rta mgrin gsang 'dus cha lag zhwa chos rin chen 'bar ba zhes pa lags so //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
khro rgyal rta mchog dpal la phyag 'tshal lo :
bdag ni rgya gar mkhas pa pad+ma 'byung :
man ngag bye ba dpag med shes mod kyang :
ma 'ongs don du grangs med gter du sbas :
dbang chen mthar thug gsang chen cha rkyen du :
man ngag rin chen gter gyi bum pa 'di :
dgos 'dod kun 'byung rgyal ba'i dkor mdzod 'dra :
snyigs ma'i dus su 'gro don mtha' rgyas shog :
dang po ni o rgyan bdag gi rjes 'jug zab mo'i gter chos la spyod pa rnams kyis chos brgyud 'dzin pa dang bcas pas :
rang gi dbang rtags 'dzin pa'i mchog :
zhwa mchog rin chen 'bar ba bstan par bya ste :
rgyu ni rab za 'og gos chen :
'bring dar chen nam ling :
tha ma ras la tshon gyis bsgyur ro :
lag len phying pa la nang byas te :
dbyibs zlum la lhun chags pa :
rtse mo zab pa :
dkyil zlum pa :
rtsa ba mchod rten bum pa'i bab 'dra ba'o :
dpangs ni zhwa rab la mtho gang dang mtheb mdzub gang :
'bring la mtho gang sor bzhi :
chung ba la mtho gang bya :
'khor yug tu che ba la mtho gsum :
'bring ba la mtho do :
chung ba la mtho gsum phyed bskyung ngo :
de la rgyab kyi pad+ma zhing dkyus mnyam ste mtho gang dang sor gnyis :
g.yas g.yon gnyis mtho re re :
rtsa ba cung phra bas mtheb mdzub re bya :
mdun pad mtheb mdzub gang ba zheng sor drug pa rtsa ba sor lnga pa bya'o :
dper na pad+ma kha bye ba'i dbyibs su bya :
thod pa dang pad+ma rnams phyi mthing ga la kha 'gril dmar po bya :
de bzhin du kha 'gril sngon po bya ste :
'jam par btsem :
me chags bya :
tong skud phyi nang gi rgyan skud btang :
pad+ma kha 'bus byed na :
zur pad gnyis la lteb pa'i mdzub bya :
pad+ma mthong grol byed na :
rna sleb rkang khru gang :
thod khyim kha dog mthun par bya :
nang dar gang 'os btang :
mdor na tshad ldan la rigs pas dpyad :
rtse la gser gyi rdo rje phyed pa dang :
rgod kyi dang sgro'am rin po ches brgyan :
dar sna lnga'i cod pan gsal byed lnga'am :
yang nyi zlas brgyan pa :
gser gyi rdo rje rgya gram gyis mtshan pa :
mdor na byin che ba :
lhun stug pa :
gzi brjid dang ldan pa :
gang gis mthong yang dad pa skye zhing :
snang ba bsgyur ba :
dbang du sdud par nges pa ngo mtshar gyi zhwa de :
rnal 'byor nus ldan gyis gon par bya'o :
de lta bu'i pad zhwa de :
sgrom du bcug cing :
dbang bskur ba'am :
chos bshad byed tshe gyon par bya'o :
de ni bla mas gyon pa yin zhing :
slob bus gyon na gzhan 'dra ba la :
spyi bor rdo rje dang rgya gram mi bya ste :
dbang mi bskur ba'i phyir ro :
bka' gtad kyi dbang thob na gyon par bya'o :
zhwa yi kha dog ma nges te rigs lngar rung ngo :
da lta o rgyan bdag gis rnga yab nas :
mthing nag gser gyi pa tra ris dang :
rdo rje gsang lam ma rnams bzos te :
gsol ba'i tshul mdzad do :
gyon pa'i yon tan ni :
e ma ho :
chos rtags 'dzin pa'i zhwa rigs lnga :
mgo la gyon pas dbang bzhi rdzogs :
mthong thos dran reg sprul sku'i zhing :
gang gis mthong ba dbang du 'du :
'khrul pa'i snang ba rang sar zhig :
rtog ge ba dang phyogs dregs can :
log rtog rigs rnams zil gyis gnon :
tshe 'dir che btsun rang tshugs thub :
phyi ma rig 'dzin gral du 'gro :
ngo mtshar che ba'i zhwa rigs lnga :
gter brgyud 'dzin pa'i bu la bkon :
dbang chos mir tshong nor la snyeg :
rgyu 'bras mi sems ya ma rla :
dam tshig mi srung rang che 'byin :
de 'dra'i rig la bskon mi rung :
bskon na mkha' 'gro'i bka' chad 'byung :
dam tshig ldan pa'i bu mchog la :
bskon pa'i byin rlabs thog mar 'byung :
rig 'dzin mkha' 'gros rtag tu skyobs :
bka' srung dam can bran bzhin nyan :
zhwa 'di'i yon tan dpag tu med :
thugs kyi sras dang 'phrad par shog :
de nas rab gnas bya ba ni :
zhwa tshar nas mchod tshogs bshams :
me tog tshom bu lnga yi steng du bzhag :
dbus su pad+ma 'dab bzhi'i ngos la :
dar skud dam :
mtshal gyis rigs lnga'i sa bon phyogs su bri :
rigs lnga dang mkha' 'gro sde lnga yang yang bstim :
zhwa 'di gyon pas bar chad mi 'byung ba dang :
tshe ring ba dang :
gdul bya rgyas pa dang :
snang ba dbang du 'dus par gyur cig :
ces gsol ba btab :
tshogs la rol :
me tog gtor :
bkra shis brjod :
zhwa la gus pa dang bcas te gyon no :
zhwa chos rin chen 'bar ba zhes bya ste :
gu ru'i gsung bzhin bdag btsun pa mchog dbyangs kyis pha waM stag sgrom gyi shar du yi ger bris pa'o :
skal ldan thugs kyi sras dang 'phrad par shog :
gter rgya :
sbas rgya :
gtad rgya :[ \u0f88\u0f88\u0f88 ]sprul sku rat+na gling pa'i zab gter yang dag pa'o //
