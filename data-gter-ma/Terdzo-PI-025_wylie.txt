@#//
bsang gi cho ga bde legs kun 'byung rgyags brngan dang bcas pa bzhugs so //
o rgyan pad+ma 'byung gnas la phyag 'tshal lo //
rgyags brngan 'di la don lnga ste /
mdzad pa po mchog dang thun mong gi dngos grub brnyes pa'i slob dpon pad+ma 'byung gnas kyis mdzad /
gnas gang du mdzad na brag dmar dpal gyi bsam yas su mdzad /
dgos ched gang la mdzad na /
sngon byung rgyal po'i thugs dam dgongs pa bzhengs pa dang /
phyi rabs rnal 'byor pa rnams kyi 'dod don bsgrub pa'i don du mdzad /
phan yon ji ltar 'byung na /
lam 'phrang bgrod pa la sogs gang 'dod thams cad 'grub /
gang dngos don du bstan pa la /
sngon 'gro dngos gzhi rjes gsum las /
dang po sngon 'gro'i las rim rnams las /
dang po sog ni /
ri rtse'am khang thog gam chu 'gram la sogs phyogs gtsang mar /
dar mdung la sogs pa'i rten btsugs pa'i mdun du /
ras dkar ram /
phying dkar ram /
snam dkar dri ma med pa'i lha gdan gyi steng du 'bru'i g.yung drung ris bri /
tshom bu mang du bkod pa'i mthar /
yon chab bdug spos sogs mchod pa rnam pa mang po dang /
dkon mchog spyi'i dpal gtor /
chos skyong spyi'i dmar gtor gru gsum /
rigs drug spyi'i dkar gtor zlum po /
yul lha gzhi bdag spyi'i dkar gtor /
'byung po spyi'i bgegs gtor gyi dmar gtor dang lnga /
sku glud sder cha gang dang drug bsham /
de'i mthar gzugs 'gros rta drel /
mdzo g.yag
/'brong /
sha ba /
ra lug
/stag gzig
/dom /
dred /
bya nag
/phag nag
/khyi nag
/sbrul /
rus sbal /
mchog chen mi /
sbal pa /
lcong mo /
nya dang dung /
gser bre /
dngul bre /
dong tse /
sku glud kyi chas rnams mtha' bskor /
sder cha gtsang mar dkar gsum dang mngar gsum zas sna 'dzom gang che /
chang phud rin po che sna lnga'i phye ma dang bcas pa bsham /
de'i mdun dbus mar bsang bshos gtsang mar zas snas bskor ba bsham /
de'i g.yas su chang phud gral thabs dang /
g.yon du dri bzang dang rin po che'i phye ma btab pa'i chu sna'i snod bsham /
kun gyi g.yas rol du shing sna'i me dang /
phye mar gyis bkang ba'i snod bsham /
phyogs mtshams su dar po che dang mdung dar mda' dar dar sna rnams gzug
/rnga dung cha lang la sogs pa'i rol mos bskor ba'i nang du /
bsang bshos la nye bar bsang g.yog 'greng ba bcas te 'dug la /
gnyis pa skyabs su 'gro ba ni /
rang gi mdun gyi nam mkhar bla ma yi dam mkha' 'gro sangs rgyas byang chub sems dpa'i tshogs dang bcas pa sprin phung gtibs pa lta bur gsal bar gyur /
nam mkha'i gnas su nam mkha' gang ba yi //
bla ma yi dam mkha' 'gro'i tshogs rnams dang //
sangs rgyas chos dang 'phags pa'i dge 'dun la //
bdag dang 'gro drug gus pas skyabs su mchi //
zhes pa lan gsum /
gsum pa sems bskyed pa ni /
thun mong dang mchog gnyis las /
dang po ni /
ji ltar sngon gyi bde gshegs kyis //
sems can kun la phan don du //
byang chub thugs ni bskyed pa ltar //
de bzhin 'gro la phan don du //
byang chub sems ni bskyed bgyi zhing //
ma bsgral ba rnams bsgral bar bgyi //
ma grol ba rnams grol bar bgyi //
dbugs ma phyung rnams dbugs dbyung zhing //
sems can mya ngan 'das la 'god //
ces lan gsum bya'o //
gnyis pa ni /
bdag dang mtha' yas sems can rnams //
ye nas sangs rgyas yin pa la //
yin par shes pa'i bdag nyid du //
byang chub mchog tu sems bskyed do //
lan gsum /
bzhi pa gsang sngags bla na med pa'i sdom pa gzung ba ni /
ji ltar sngon gyi rgyal ba sras bcas dang //
rig 'dzin mkha' 'gro rgya mtsho'i tshogs rnams kyis //
phyi nang gsang ba mchog gi dam tshig dang //
sdom pa rgya mtsho mtha' yas bzung pa ltar //
deng nas bdag kyang lam chen der zhugs te //
'gro la phan phyir ma lus gzung bar bgyi //
lan gsum /
de nas lnga pa mchod pa byin brlab pa ni /
ku shas bsang chu 'thor zhing /
oM AHbig+h+nAM ta kr-ita hU~M phaT/
oM swa b+hA ba shud+d+haHsarba d+harmAHswa b+hA ba shud+d+ho\u0f85 haMH
mchod rdzas kyi nyes skyon rnams mi dmigs pa stong pa nyid du gyur /
stong pa'i ngang las oM las rin po che'i snod yangs shing rgya che ba rnams kyi nang du oM AHhU~M 'od du zhu ba las byung ba'i mchod yon /
zhabs bsil /
me tog
/bdug spos /
snang gsal /
dri chab /
zhal zas /
rol mo la sogs pa dwangs shing thogs pa med pa zag pa med pa'i bde ba khyad par can skyed pa nam mkha' dang mnyam par gyur /
oM badzra ar+g+haM AHhU~M/
oM badzra pA d+yaM AHhU~M/
oM badzra puSh+pe\u0f8e
oM badzra d+hU pe\u0f8e
oM badzra A lo ke\u0f8e
oM badzra gan+d+he\u0f8e
oM badzra nai wid+yA\u0f8e
oM badzra shab+da AHhU~M/
de nas sman raka gtor gsum byin gyis brlab pa ni /
oM AHhU~M sarba pany+tsa a mr-ita hU~M hrIHThAH
b+han+d+ha gzhal yas khang nang du //
bcud ni rigs lnga yab yum ste //
sbyor mtshams byang sems bdud rtsir zhu //
'ching grol med pa'i rang bzhin gyur //
oM ma hA rak+ta dz+wa la maN+Da la hU~M hrIHThAH
nyon mongs chags pa rnam dag pa //
rak+ta bde ba'i ngo bor gyur //
oM ma hA ba liM ta te dzo ba liM ta ba la ba te gu h+ya sa ma ya hU~M hrIHThAH
gtor ma 'dod yon lnga ldan gyi //
phun tshogs nam mkha' gang bar gyur //
de nas gnyis pa dngos gzhi las /
dang po bdag bskyed gsal gdab pa sogs ni /
swa b+hA bas sbyang /
stong pa'i ngang las paM las pad+ma dang a las zla ba ma las nyi ma'i dkyil 'khor gyi steng du /
rang gi rig pa yi ge hrIHdkar po ring cha tsheg drag dang bcas pa las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las rang nyid skad cig gis rig 'dzin chen po pad+ma 'byung gnas a tsar+Ya gzhon nu'i tshul can /
sku mdog dkar la dmar ba'i mdangs dang ldan pa /
zhabs rgyal po rol pa'i 'dug stangs kyis bzhugs pa /
sngags pa'i chas rdzogs mthing nag dar gyi phod kha /
rab byung chas rdzogs le brgan dar gyi chos gos gser gyi ha ris can /
'khor los sgyur rgyal chas rdzogs za 'og ber smug gsol ba /
rig pa'i dbang lnga rdzogs shing ye shes lnga dang ldan pa'i brdar phyag g.yas gser gyi rdo rje rtse lnga pa thugs kar 'dzin pa /
gsang ba'i dbang rdzogs pa'i brdar phyag g.yon mtshan ldan gyi thod pa bdud rtsis gang ba lte bar bsnams pa /
yum sbas pa'i tshul du dug gsum rtsad gcod kyi kha T+wAM ga gsum pa'i dbang rdzogs pa'i brda mtshon pa'i me long dril bu dar dpyang g.yer khas brgyan pa gru mo g.yon na 'chang ba /
sku lnga'i dbang rdzogs rigs lnga'i rtags kyis spras pa'i 'dab ldan pad+ma'i snyan zhu dbu la gsol bar /
sku dang ye shes mtshon pa'i me long nyi zla dar sna lnga dang theg mchog a ti'i lta ba mtshon pa'i rgod ldem gyis spras pa /
'ja' tshon 'od lnga'i gur khang dang rig 'dzin dpa' bo mkha' 'gro sprin gyi phung po lta bu'i dbus na mtshan dpe yongs rdzogs snang stong sgyu ma'i tshul gyis bzhugs pa'i spyi bor oM/
mgrin par AH
thugs kar hU~M/
de las 'od zer 'phros pas zangs mdog dpal gyi ri bo pad+ma 'od kyi gzhal yas nas o rgyan gyi gu ru pad+ma 'byung gnas la 'khor rgyal ba rab 'byams kyis bskor ba badzra sa mA dzaH
de nas spyan drang ba ni /
hrIH
sngon gyi bskal pa'i dang po la //
o rgyan yul gyi nub byang mtshams //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes su grags //
'khor du mkha' 'gro mang pos bskor /
khyed kyi rjes su bdag sgrub kyis //
byin gyis brlab phyir gshegs su gsol //
gnas mchog 'di ru byin phob la //
sgrub mchog bdag la dbang bzhi skur //
bgegs dang log 'dren bar chad sol //
mchog dang thun mong dngos grub stsol //
oM AHhU~M badzra gu ru pad+ma thod phreng rtsal badzra sa ma ya dza sid+d+hi pha la hU~M AH
badzra sa ma ya tiSh+Tha lhan /
a ti pU hoH
pra ti dza hoH
zhes pas bzhugs su gsol /
mchod bstod ni /
rgyas par las gzhung ltar dang /
bsdu na /
oM badzra gu ru pad+ma sa pa ri wA ra badzra puSh+pe AHhU~M/
d+hU pe A lo ke gan+d+he nai wid+yA shab+da ma hA pany+tsa a mr-ita rak+ta ba liM ta khA hi /
zhes lan bdun nam gsum gyis phul la /
bstod pa ni /
snyan pa'i dbyangs dang bcas pas 'di skad do //
hU~M/
bstan pa 'di la ngo mtshar rmad du byung //
'jig rten mgon gyur pad+ma rgyal po ni //
rigs ni za hor rgyal po'i rigs su 'khrungs //
o rgyan yul du sgro 'dogs ma lus bcad //
bsil ba tshal du dngos grub ma lus brnyes //
wa rA Na sIr chos kyi 'khor lo bskor //
rdo rje gdan du bstan pa'i rgyal mtshan btsugs //
rgya gar yul du bstan pa rgyas par mdzad //
bod kyi yul du snang srid lha 'dre btul /
kha ba can du bstan pa rgyas par mdzad //
lho nub rnga yab gling phran yul du byon //
zhe sdang gdong dmar srin po'i kha gnon mdzad //
mya ngan mi 'da' 'gro ba'i gnyen gcig pu //
sku gsum che mchog badzra he ru ka
/dus gsum mnyam nyid bla ma dus 'dir dran //
bdag dang dbyer med bla ma he ru ka
/rgyal ba'i dkyil 'khor dag pa chen po 'dir //
mi 'gyur lhun grub pad+ma rgyal po dang //
bla ma yi dam mkha' 'gros byin gyis rlobs /

/oM AHhU~M badzra gu ru pad+ma sid+d+hi hU~M/

de nas gnyis pa mdun bskyed gsal gdab pa sogs ni /
swa b+hA bas sbyang /
stong pa'i ngang las mdun du paM las pad+ma /
a las zla ba'i gdan yangs shing rgya che ba stong gsum 'jig rten gyi khams dang mnyam pa'i steng du /
hrIHlas spyan ras gzigs A ro l-ika? rgyan cha lugs kha sar+pa Ni lta bu /
sku che ba rnam snang gangs chen mtsho dang mnyam pa /
zhing khams thams cad la skus khyab cing sku la zhing khams thams cad snang ba /
ba spu'i bu ga thams cad sangs rgyas kyi zhing khams bsam gyis mi khyab par gyur /
de'i gtsug tor nas mgrin pa yan chad la dkon mchog sri zhu'i mgron /
thugs ka nas lte ba'i bar la mgon po yon tan gyi mgron /
sku smad kyi cha la rigs drug snying rje'i mgron /
pad gdan gyi cha la tshe rabs lan chags kyi mgron rnams gsal bar gyur /
ye shes pa rnams spyan drangs nas gnyis med du bzhugs par bsam la 'di skad do //
hU~M/
phyogs bcu'i 'jig rten khams bzhugs pa'i //
bla ma yi dam mkha' 'gro dang //
sangs rgyas byang chub sems dpa' dang //
'phags pa nyan thos rang rgyal dang //
'jig rten las 'das chos skyong mgon //
sems can rnams ni skyob pa dang //
bdag gi bsam pa rdzogs slad du //
gnas 'dir mchod phyir gshegs su gsol //
tshangs pa dang ni brgya byin dang //
rgyal chen bzhi dang phyogs skyong bcu //
phyi nang lha srin sde brgyad rnams //
mchod sbyin don du spyan 'dren na //
bstan pa bsrung phyir gshegs su gsol //
srid pa'i rtse mo man chad nas //
mnar med dmyal ba yan chod du /
khams gsum rigs drug sems can rnams //
byams thugs brtse bas mgron la gshegs //
bgegs rigs stong phrag brgyad cu sogs //
tshe rabs grangs 'das lan chags bgegs //
mchod mgron don du spyan 'dren na //
bde bar gshegs pa'i bka' la nyon //
zhi ba'i yid kyis 'khod par gyis //
dzaHhU~M baM hoH
zhes spyan drangs la /
dz+nyA na lo ka sa pa ri wA ra pad+ma sUr+Ya tsan+d+ra ka ma lA ya satwaM/
zhes bzhugs su gsol /
de nas /
mdun bskyed 'phags pa'i tshogs las gzugs sgra dri ro reg bya chos la sogs pa mchod pa'i lha mo dpag med spros pas /
nam mkha' gang ba'i mchod pa'i sprin gyis 'phags pa'i tshogs rnams mnyes shing dam can rnams thugs dam skong ba dang /
rigs drug rnams 'dod pa tshims nas sha 'khon byang ste /
mgron rnams dgyes pa'i 'dod dgu'i 'byor pas sa dang bar snang thams cad gang bar gyur par dmigs la /
mchod pa'i tshig ni /
mchod yon me tog bdug pa dang //
snang gsal dri mchog zhal zas dang //
rol mo la sogs mchod pa'i sprin //
ji snyed nam mkha'i khams gang 'bul //
oM dz+nyA na lo ka sa pa ri wa ra ar+g+haM/
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da pU dza me g+ha sa mu dra s+pha ra Na sa ma ye AHhU~M/
de nas gtor ma 'bul ba ni /
mgron rigs rnams kyi ljags rdo rje'i sbu gu can gyis gtor ma drangs shing gsol bar gyur /
oM gu ru de ba DA ki nI d+harma pA la dz+nyA na lo ka pA la sa pa ri bA ra i daM ba liM ta kha kha khA hi khA hi /
lan gsum gyis phul la /
mchod sbyin gyi gtor ma 'dod pa'i yon tan bsam gyis mi khyab pa dang ldan pa 'di nyid 'bul zhing bsngo ba'i gnas su gyur pa ni /
dkon mchog sri zhu'i mgron du gyur pa rje btsun rtsa ba dang brgyud par bcas pa'i dpal ldan bla ma dam pa rnams dang /
yi dam dkyil 'khor gyi lha tshogs sangs rgyas byang chub sems dpa'i tshogs dang bcas pa rnams la 'bul lo //
bdag sogs sems can thams cad kyi tshogs gnyis rdzogs shing sgrib gnyis byang nas myur du mngon par rdzogs par 'tshang rgya bar byin gyis brlab tu gsol /
mgon po yon tan gyi mgron du gyur pa dpal ye shes kyi mgon po lcam dral /
dpal mgon bdun cu rtsa lnga sogs gtsug lag khang gi srung ma dang /
bstan pa la dad pa'i dam can mthu stobs can 'khor dang bcas pa rnams la 'bul lo //
mnyes shing tshims nas sangs rgyas kyi bstan pa dar zhing rgyas pa dang /
sems can thams cad bde zhing skyid pa'i phrin las rgya chen po mdzad du gsol /
rigs drug snying rje'i mgron du gyur pa 'gro ba rigs drug lam rgyud lnga skye gnas bzhi'i bsdus pa'i sems can rnams la sbyin no //
rang rang gi spyod yul du mos pa dang mthun pa'i chos dang zang zing gi 'byor pa dpag tu med pas tshims te so so'i sdug bsngal las grol nas myur du sangs rgyas kyi go 'phang thob par gyur cig
/lan chags kyi mgron du gyur pa bgegs rigs stong phrag brgyad cu sogs lan chags dang bu lon sha 'khon gnyer ba'i 'byung po rnams la sbyin no //
'dod pa'i longs spyod phun sum tshogs pas tshims nas /
gnod pa dang gdug pa'i bsam pa thams cad zhi zhing phan pa byang chub kyi sems dang ldan par gyur cig
/ces mgron rnam bzhi la bsngos nas /
bye brag tu gzhi bdag gtor ma ni /
oM a kA ro mu khaM sarbA d+harmA NaM Ad+ya nut+pan+na twA ta oM AHhU~M phaT swA hA/
zhes lan gsum gyi mthar /
stong gsum spyi phud 'dzam gling dang /
khyad par bod yul kha ba can na gnas pa'i gter bdag chen po rnams dang /
yul lha gzhi bdag gnyug mar gnas pa rnams la 'bul lo //
'gal rkyen sel zhing mthun rkyen sgrub pa dang /
gnas mgron gyi dam tshig srungs la 'go zhing sdongs grogs gnyan po mdzad du gsol /
zhes phul la mgron rigs rnams dgyes pas rang gis ji ltar bcol pa'i phrin las thogs med du sgrub par bsam /
de nas gsum pa bsang dngos la 'jug pa ni /
dri zhim po'i ba lu mkhan dkar spos sna'i bsang gi me la dkar gsum mngar gsum zas sna 'bru sna sman sna rin po che dar sna spos sogs bsreg
/ja chang zho 'o ma sogs btung ba sna tshogs kyis mchod nas /
oM badzra a mr-ita kuN+Da lI ha na ha na hU~M phaT/
oM swa b+hA bas sbyang /
bsang rdzas mi dmigs pa stong pa nyid du gyur /
stong pa'i ngang las oM las byung ba'i rin po che las grub pa'i snod yangs shing rgya che ba'i nang du oM AHhU~M 'od du zhu ba las byung ba'i lha rdzas dri bzang gi mchod pa /
rtsi shing sna tshogs kyi dud pa /
zhal zas phye mar gyi 'o skol gsur gyi dud sprin chen po /
du ba ye shes kyi bdud rtsis sa dang bar snang thams cad gang ba /
gzugs mdzes pa /
sgra snyan pa /
dri zhim pa /
ro mngar ba /
reg bya 'jam pa /
bza' bas mi zad pa /
btung bas mi zad pa /
rgol bas mi sdigs pa /
ri rgyal las dpangs mtho ba /
rgya mtsho las gting zab pa /
zhing rdul las grangs mang ba /
nyi zla las 'od gsal ba /
rgya che nam mkha'i mtha' dang mnyam pa /
nad pa gso ba'i sman /
'chi ba bslu ba'i bdud rtsi'i rgya mtsho chen por gyur /
oM a kA ro sogs dang /
du ba byin brlab ni /
du ba'i lha mo sku mdog sngon mo zhal gcig phyag gnyis pa /
g.yas bdud rtsi'i bum pa 'dzin zhing g.yon sman gyis gang ba'i gzhong pa 'dzin pa /
zhal 'dzum bag gi mdangs dang ldan pa /
g.yas bdud rtsi'i bum pa nas bdud rtsi'i rgyun dpag tu med pa thu lu lu byung bas /
'go ba'i lha la sogs pa la khrus byas ro bag la sogs grib dang mi gtsang ba thams cad chus bkrus nas dag par byas /
g.yon sman gyis gang ba'i gzhong pa nas sman dpag tu med pa thu lu lu byung bas /
klu gnyan sa bdag rmugs pa thams cad bsangs nas sangs rgyas kyi bka' rjes su dran te bdag cag ci 'dod pa'i sdongs grogs byed par gyur /
rol mo'i sgra dang bcas pa'i dbyangs snyan pos mgrin gcig tu 'di skad do //
e ma ho de dgongs su gsol //
gling bzhi'i mchog gyur lho yi 'dzam bu'i gling //
'dzam gling byang shar ri rgyal rta rna 'dzin //
de la 'chi med bdud rtsi'i shing gsum skyes //
rtsa bar mkhan pa gser gyi me tog can //
rked par shing skyes g.yu shug ral pa 'dzin //
rtse mor ba lu dung gi me tog can //
yon tan ldan pa'i shing mchog de la ni //
'chi ba med pa'i dngos grub bdud rtsi gnas //
nam zla dus bzhir sngo zhing dri ngad ldan //
'di ltar shing mchog yon tan khyad par can //
dus gsum rgyal ba rnams kyi byin rlabs kyis //
sems can 'khrul pa'i rnam rtog bsal slad du //
lha 'dre mi gsum srid 'byung rten 'brel gyis //
las dang bsod nams smon lam rgyu mthun pas //
'chi ba med pa'i yon tan bdud rtsi'i shing //
dri zhim spos ngad dud sprin nam mkhar 'khrigs //
lha 'dre mi gsum rmugs shing 'thibs pa sel //
'od gsal me lce 'od zer phreng ba 'phro //
ma rig rmongs pa'i mun nag thams cad sel //
me stag tsha zhing sreg pa'i ngar ldan pas //
mnol chags mi gtsang ljan ljin sreg par byed //
de ltar yon tan khyad 'phags shing gsum 'di //
chos dbyings rnam par dag pa'i byin rlabs dang //
skyabs gnas dkon mchog gsum gyi bden tshig dang //
drang srong rig 'dzin rnams kyi grub pa'i mthus //
lha 'dre mi gsum srid pa'i dpe lugs kyis //
bsam sbyor dag pas gcig tu bka' bgros nas /

/lha 'dre mi gsum 'khrugs na bsang ba'i thabs //
rme mnol gtsang btsog byung na bsang ba'i thabs //
dngos grub bar chad 'dres na bsang ba'i thabs //
bden rdzun legs nyes 'dres pa bsang\u0f8e
bzang ngan 'bring gsum 'dres pa bsang\u0f8e
cho ga nor 'khrul byung na\u0f8e
lha 'dre mi gsum byad grib\u0f8e
rmi ltas mtshan ma ngan pa\u0f8e
la nye mo rtsis ngan pa\u0f8e
dbang po sgo lnga 'gags pa\u0f8e
mgon lha g.yang lha mnol na\u0f8e
'khon 'dzin phrag dog byung na\u0f8e
cho 'phrul rnam rtog byung na\u0f8e
yul mkhar brtsigs nyes byung na\u0f8e
srung ma thugs dam g.yel na\u0f8e
sa bdag klu gnyan 'khrugs na\u0f8e
lo zla zhag dus ngan na\u0f8e
nyi zla gza' skar ngan na\u0f8e
bsang khrus cho ga zab mo grub pa'i mthus //
legs par spyad pas mi shes mi mthong med //
drang srong bden pa'i tshig gis mi 'grub med //
rten 'brel cho gas mi tshangs gang yang med //
rgyu rkyen tshogs pas thams cad 'grub par 'gyur //
lag len byas pas thams cad dag par gsungs //
e ma ho de dgongs su gsol //
de ring bdag cag yon mchod 'khor bcas kyi //
mi gtsang nyams grib mkhon 'dzin phrag dog dang //
dal yams bar gcod zhi zhing bsang ba'i phyir //
mkhyen cing gzigs pa'i lha rnams dgongs su gsol //
de ring gnam la gza' dang skar ma bzang //
sa gzhir dpyad legs yon tan 'dod dgu tshang //
bar du dus tshod tshes grangs bkra shis so //
bsang dang zhi ba'i cho ga byed pa la //
nyi ma dge zhing rgyu skar bzang po yin //
sangs rgyas byams che dgra bcom zag pa zad //
sangs rgyas rkang gnyis gtso ste bden pa'i mchog
/chos nyid chags pa med de bden pa'i mchog
/dge 'dun mi phyed 'dun pa bden pa'i mchog
/dkon mchog gsum gyi bden pa'i byin rlabs kyis //
bsang gi cho ga legs par 'grub par shog
/e ma ho de dgongs su gsol //
bsang rdzas mchod do kun bzang mchod pa'i sprin //
tsan dan dkar po a shug pha yis bsang //
tsan dan dmar po a shug ma yis bsang //
sman gyi rgyal po a ka ru yis\u0f8e
dri yi rgyal po du ru ka yis\u0f8e
ba lu dkar po lha yi spos kyis\u0f8e
shug pa lo bzang g.yu 'od 'bar bas\u0f8e
mkhan pa dkar po rtsi bzang dri yis\u0f8e
phur mong dkar po glang chen ngad kyis\u0f8e
bla med skyabs mchog bla ma bka' brgyud\u0f8e
rkang gnyis gtso gyur rdzogs pa'i sangs rgyas\u0f8e
bag chags sbyong mdzad dam chos dkon mchog\u0f8e
bsod nams zhing gyur 'phags pa'i dge 'dun\u0f8e
rgyal ba'i dkyil 'khor yi dam lha tshogs\u0f8e
zhing rnams skyong mdzad dpa' bo mkha' 'gro\u0f8e
bstan pa skyong mdzad chos skyong srung ma\u0f8e
phyi rgyud rdo rje rigs kyi srung ma\u0f8e
bka' srung rgyud srung gter gyi srung ma\u0f8e
slob dpon pha mes rgyud kyi srung ma\u0f8e
dben gnas chos 'khor yongs kyi srung ma\u0f8e
bsnyen sgrub skal ldan yongs kyi srung ma\u0f8e
mthu dpung sdongs grogs byed pa'i srung ma\u0f8e
bdag cag dpon slob yon mchod 'khor bcas kyi //
nyin gyi bya ra byed pa'i lha bsang ngo //
mtshan gyi mel tshe byed pa'i lha bsang ngo /
kha 'dzin shags 'debs byed pa'i lha bsang ngo //
chu la zam pa brag la them skas dang //
mun par sgron me byed pa'i lha bsang ngo //
dgra la so byed gnyen la bya gtong dang //
dug la sman gtong nad la rtsi gsol dang //
bdud kyi dpung 'joms 'dre yi gnya' gnon pa //
dmag dpung g.yul ngo zlog pa'i lha bsang ngo //
mdun nas bsu zhing rgyab nas skyel ba dang //
bar na don sgrub yul du bu nor skyong //
byes su mi rta'i rdzi bo byed pa dang //
phan tshun yul 'khor skyong ba'i lha bsang ngo //
rgyab rten mthu dpung lus srung byed pa dang //
gtan gyi pho lha yul gyi dgra bla dang //
pha mes mtshun lha ma phyi'i sman lha dang //
zas nor g.yang lha rno mtshon ngar lha dang //
yul rigs sa bdag khams rigs klu gnyan dang //
'byung ba nam zla dus bzhi'i sa bdag dang //
spar kha sme ba lo dang zla ba'i lha //
gza' skar zhag grangs dus tshod tshes grangs lha //
phyi nang lha srin sde brgyad mthu chen bsang /
khams gsum mnga' bdag srid gsum dbang sgyur ba //
stong gsum dregs pa mthu chen ma lus dang //
ri rab gling bzhi gser gyi ri bdun dang //
rol pa'i mtsho bdun lcags ri mu khyud dang //
rgya mtsho chu klung nam mkha' nyi zla'i khyim //
dur khrod nags tshal ri bo'i khrod gnas pa'i //
lha dang klu dang mi 'am ci la sogs //
dri za grul bum mkha' lding lto 'phye dang //
gnod sbyin 'byung po 'phrog ma'i tshogs bcas bsang //
ri rgyal khong seng rgya mtsho'i gling bar dang //
rin chen ri bo nor bu'i gling gnas pa'i //
lha klu drang srong mngon shes smon lam dbang //
sna tshogs gzugs sprul rdzu 'phrul can rnams bsang //
sa 'og gter dang grub pa'i bcud dang ni //
rtsi sman ljon shing lo tog srung ba'i lha //
gter bdag gnod sbyin ma mo mi 'am ci //
dri za srin po'i tshogs bcas thams cad bsang //
du bas steng phyogs sa bla'i srid pa bsang //
me lces sa steng bar snang lha 'dre bsang //
me stag sa 'og klu gnyan srid pa bsang //
dri ngad phyogs bcu'i phyi snod 'jig rten bsang //
nang bcud skye 'gro sems can thams cad bsang //
dus gsum pha ma 'gro ba rigs drug bsang //
tshe rabs snga phyi'i lan chags gdon bgegs bsang /

khyad par bod yul kha ba can gnas pa'i //
bod kyi mgur lha chen po bcu gsum dang //
mtha' yi dge bsnyen chen po nyi shu gcig
/bod khams skyong ba'i brtan ma bcu gnyis dang //
yul gyi gzhi bdag mkhar gyi rtse lha dang //
sgo lha stag g.yag khyim lha gel thung dang //
thab lha yu mo zhing lha tshangs pa dang //
lam lha don grub rta lha dmag dpon dang //
phyugs lha rma g.yang nor lha'i rgyal po dang //
tshong lha don 'grub dgra bla'i rgyal po dang //
mchod par 'os pa'i mgron rigs tshogs rnams la //
phye mar spos dang dri bsung ngad dang ldan //
zhal zas 'dod rgu sna tshogs phud kyis mchod //
tshe srings dpal skyed rigs rgyud bzang po spel /
kha rje dbang thang snyan grags chen po skyed //
bdag cag yon mchod mi nor 'khor bcas kyi //
rnam rtog gzung 'dzin la nye ngan pa rnams //
mi mtho mgon skyabs lha la mthol te bsang //
nya mtho gnas pa'i chu la mthol te bsang //
sha mtho gnas pa'i ri la mthol te bsang //
lha 'dre mi gsum nyi zla gza' skar dang //
sa 'og klu dang sa steng btsan rnams dang //
sa bla steng gi gza' skar mthol te bsang //
mkhyen gzigs ye shes lha la mthol te bsang //
de ltar mthol zhing bsangs pa'i mthu stobs kyis //
nyon mongs bag chags nyes skyon dag byas nas //
mi gtsang nyams grib byur yug ngan pa kun //
bsang khrus cho ga'i bden pas thur du bsal //
lus ngag yid gsum mnol ba'i nyes skyon ni //
rmu gab ri mgo rmugs pas gtums 'dra dang //
mnol chags shing mgo dbyi mong non 'dra dang //
nyams grib nyi zla gza' yis bzung 'dra rnams //
bsang khrus rten 'brel cho gas thur du bsal //
dme mnol sdig sgrib thab gzhob 'khon gsum gyis //
'khon 'dzin phrag dog nyes pa'i skyon la sogs //
mgon skyabs lha srung thugs dang 'gal ba rnams //
bsang khrus cho ga zab mo grub pa'i mthus //
mnol chags rmongs pa'i nyams grib dag pa dang //
rkyen ngan bar gcod nad gdon zhi ba dang //
phas rgol rbod gtong gnod pa zlog par mdzod //
'dod dgu'i bsam pa yid bzhin sgrub pa dang //
tshe ring nad med longs spyod 'phel ba dang //
sa skyong yul khams bde legs bkra shis te //
bla med byang chub 'thob pa'i rgyur gyur cig
/bsang gi cho ga bde legs kun 'byung zhes bya ba rdzogs so //
!
//de nas bzhi pa rgyags brngan gyi cho ga dngos la 'jug pa ni /
mgron rigs rnams re re bzhin brngan pa'i mtshams su bsang phud drangs pa'i ras ma dang zas sna tshogs mchod 'bru dang bcas pa blugs la bshams te /
phud 'thor ba dang chu sna dang chang phud sbreng zhing /
shing sna'i bsang de khar phye mar 'bru sna me tog sna tshogs dang /
rin po che'i phye ma me la bsreg cing rol mo'i sgra dang bcas pas 'di skad do //
hU~M/
bla ma yi dam mkha' 'gro dang //
sangs rgyas chos dang dge 'dun dang //
zhi rgyas dbang dang mngon spyod lha //
phyi nang srung ma'i tshogs rnams dang //
gsang sngags rig sngags lha rnams dang //
'das dang ma byon da ltar gyi //
phyi nang srung ma dam tshig can //
ma mo mkha' 'gro shugs 'gro dang //
'jig rten gnas kyi mchog gyur pa'i //
sgrub gnas byin chen thams cad dang //
gzhan yang sa 'og sa steng gi
/gnas bdag chen po thams cad dang //
'khor du gtogs pa'i sde brgyad po //
stong gsum khyab pa'i mthu rtsal can //
che dgu gnyan dgu thams cad dang //
gtsug lag khang dang dben gnas kyi //
srung ma gnyan po thams cad dang //
gzhan yang lha klu gnod sbyin dang //
dri za grul bum mkha' 'gro sogs //
brngan par 'os pa'i mgron rnams dang //
sa bdag klu gnyan thams cad kun //
sangs rgyas bstan pa srung ba dang //
sgrub pa'i sdongs grogs byed pa dang //
dgon gnas bar chad bsal ba dang //
dgra dang bgegs rnams gzhom pa dang //
nad gdon gnod pa la sogs pa //
chag che nyam nga zlog pa dang //
'dod pa thams cad bsgrub pa'i phyir //
mgron rnams spyan 'dren gnas 'dir byon //
'dir gshegs bshams pa'i mchod pa bzhes //
bstan pa dar zhing rgyas par mdzod //
bdag dang rgyu sbyor yon bdag gi
/yid la re ba skong ba dang //
kun kyang bshad pa'i chos la nyon //
byin rlabs dngos grub dkyil 'khor nas //
sku lnga ye shes lnga ldan mchog
/sgrub brgyud bla ma'i tshogs rnams la //
phyag 'tshal mchod pa sna tshogs 'bul //
chos kyi dbyings kyi pho brang nas //
chos sku kun bzang la sogs pa'i //
chos sku'i bla ma thams cad la //
phyag 'tshal mchod pa sna tshogs 'bul //
mtshan dpe 'bar ba'i zhing khams nas //
zhi khro rab 'byams la sogs pa'i //
longs sku'i bla ma thams cad la //
phyag 'tshal mchod pa sna tshogs 'bul //
sna tshogs gdul bya'i zhing khams nas //
rig 'dzin pad+ma thod phreng sogs //
sprul sku'i bla ma thams cad la //
phyag 'tshal\u0f8e
'og min chos kyi pho brang nas //
drug pa rdo rje 'chang chen dang //
rtsa brgyud bla ma'i tshogs rnams la //
phyag 'tshal\u0f8e
khyad par 'gro ba'i gnyen gcig pu //
o rgyan pad+ma'i rgyal po la //
phyag 'tshal\u0f8e
sku gsung thugs kyi byin gyis rlobs //
mchog dang thun mong dngos grub stsol //
sprul sku'i bla ma thams cad la //
phyag 'tshal\u0f8e
bcom ldan rgyal ba rigs lnga la //
phyag 'tshal\u0f8e
yum lnga rin chen phreng ba la //
phyag 'tshal\u0f8e
phyogs bcu'i sangs rgyas thams cad la //
phyag 'tshal\u0f8e
dus gsum sangs rgyas thams cad la //
phyag 'tshal\u0f8e
zhi khro dpal chen 'khor bcas la //
phyag 'tshal\u0f8e
rigs gsum mgon po 'khor bcas la //
phyag 'tshal\u0f8e
gdung ba sel ba la sogs pa'i //
'phags pa rang rgyal thams cad la //
phyag 'tshal\u0f8e
'od srungs chen po la sogs pa'i //
nyan thos chen po thams cad la //
phyag 'tshal\u0f8e
b+ha ra d+h+wa dza la sogs pa'i //
gnas brtan chen po bcu drug la //
phyag 'tshal\u0f8e
nam mkha'i snying po la sogs pa'i //
byang chub sems dpa' thams cad la //
phyag 'tshal mchod pa sna tshogs 'bul //
tshogs gnyis rgya mtsho rdzogs par mdzod /

/in+d+ra bo d+hi la sogs pa'i //
grub chen brgyad po thams cad la //
phyag 'tshal\u0f8e
sa ra ha pa la sogs pa'i //
grub chen brgyad cu rtsa bzhi la //
phyag 'tshal\u0f8e
klu sgrub snying po la sogs pa'i //
rgyan drug mchog brgyad thams cad la //
phyag 'tshal\u0f8e
don yod zhags pa la sogs pa'i //
kri ya bya rgyud lha rnams dang //
pad+ma brtsegs pa la sogs pa'i //
u pa spyod rgyud lha rnams la /
phyag 'tshal\u0f8e
ngan song sbyong ba la sogs pa'i //
yo ga rnal 'byor lha rnams dang //
gsang 'dus rdo rje gdan bzhi dang //
mA yA 'jigs byed sgyu 'phrul drwa //
rdo rje phur pa la sogs pa'i //
ma hA a nu bla med kyi //
dkyil 'khor lha tshogs thams cad la //
phyag 'tshal\u0f8e
mi nub byang chub sems kyi lung //
kun bzang rdo rje sems dpa'i tshogs //
snying po don gyi lha rnams la //
phyag 'tshal\u0f8e
'jam dpal sku dang pad+ma gsung //
phur pa phrin las la sogs pa'i //
sgrub pa bka' brgyad lha rnams la //
phyag 'tshal\u0f8e
nub phyogs o rgyan la sogs pa'i //
dur khrod chen po thams cad kyi //
ma sring mkha' 'gro rgya mtsho la //
phyag 'tshal\u0f8e
gnas dang nye ba'i gnas dang yul //
nyi shu rtsa bzhi'i mkha' 'gro dang //
srung ma zhing skyong thams cad la //
phyag 'tshal mchod pa sna tshogs 'bul //
'dod rgu'i re ba bskang du gsol //
hU~M/
mchod yon me tog bdug spos dri //
zhal zas rol mo gtor ma dang //
sku glud bsang phud sna tshogs kyis //
'jig rten 'das dang ma 'das pa'i //
srung ma gnyan po thams cad dang //
lha klu gnod sbyin dri za sogs //
che dgu gnyan dgu thams cad brngan //
na bza' lhab lhub sna tshogs dang //
rin chen lnga yi phreng ba yis //
lha yi dbang po tshangs pa brngan //
brgya byin gser gyi phye mas brngan //
rgyal chen sde bzhi stag gis brngan //
shel sgong nag po spyi dkar dang //
sha khrag dmar gyi gtor ma yis //
ma hA kA la lcam dral dang //
legs ldan nag po 'khor bcas brngan //
rgya che'i mchod pa sna tshogs dang //
bdud rtsi sha khrag gser skyems dang //
mkha' lding nag po gser mig gis //
dpal ldan lha mo 'khor bcas brngan //
phyi nang gsang ba'i mchod gtor dang //
bya nag khyi spyang dom dred dang //
bsang phud spyan gzigs sna tshogs kyis //
sngags bdag shan pa gza' mchog dang //
dmar nag dam can la sogs pa //
dam can rgya mtsho 'khor bcas brngan //
lha rnams 'dod yon sna lngas brngan //
lha mo me tog phreng bas\u0f8e
klu rnams dkar gsum gtor mas\u0f8e
gnyan rnams mngar gsum dar zab\u0f8e
sa bdag gser dngul rin chen\u0f8e
lha mo brtan ma bum pas\u0f8e
dri za dri dang gsur gyis\u0f8e
gshin rje sha chang gtor mas\u0f8e
lto 'phye grul bum mi 'am ci //
mkha' lding mchod sbyin gtor mas\u0f8e
gnod sbyin rlung lha drang srong rnams //
gser g.yu sba dang smyug mas\u0f8e
dge bsnyen sha dang chang gis\u0f8e
lha 'dre yid kyi gzugs can rnams //
yid dang mthun pa'i gtor mas\u0f8e
btsan rnams ja dang ra dkar\u0f8e
klu bdud sbrul dang sbal pas\u0f8e
lan chags mgron rnams gtor mas\u0f8e
dam sri gnod byed 'byung po rnams //
sku glud dar zab gtor mas\u0f8e
rgya mtsho nang gi klu chen brgyad //
klu rta rgyan dang bcas pas\u0f8e
bar snang gnas pa'i gza' chen brgyad //
nas nag ra dang snying gis\u0f8e
rgyu skar nyi shu rtsa brgyad dang //
blon po sum cu rtsa bdun rnams //
rin chen gser dngul phye mas\u0f8e
'phrog ma ma bu lnga brgya'i tshogs //
changs bu dag gi gtor mas\u0f8e
rigs kyi srung ma thams cad la //
so sor dgyes pa'i gtor mas\u0f8e
sgo bzhi'i srung ma 'khor bcas rnams //
rin chen dar zab dong tses\u0f8e
lha srung gnyan po khyed rnams kyis //
bdag cag yon mchod 'khor bcas kyi //
bsam pa sgrubs la re ba skongs //
'khor srungs rkyen zlogs bar chod sol //
bkra shis bde legs phun tshogs mdzod //
hU~M/
dus gsum sangs rgyas thams cad kyi //
byang chub thugs su chud pa'i gnas //
rdo rje gdan gyi sa bdag brngan //
rgya gar shar nub ri chen po //
ma mo mkha' 'gro 'du ba'i gnas //
ri bo ta la'i sa bdag\u0f8e
rdo rje gdan gyi byang phyogs na //
bya rgod phung po'i ri dang ni //
spos ngad ldan pa'i ri bo yi //
sa bdag gnyan po thams cad brngan //
tsa ri tsa gong la sogs pa'i //
rgya gar shar phyogs yul rnams kyi //
sa bdag gnyan po thams cad\u0f8e
bsil ba tshal gyi dur khrod dang //
rngam pa sgra sgrog tshang tshing 'khrigs //
ha ha rgod pa la sogs pa'i //
dur khrod brgyad kyi sa bdag\u0f8e
rgyal po'i khab dang yangs pa can //
mnyan yod gnas bcas la sogs pa'i //
grong khyer yul 'khor thams cad kyi //
sa bdag gnyan po thams cad\u0f8e
gzhan yang kha che o rgyan yul //
li yul bal yul la sogs pa'i //
sa bdag gnyan po thams cad\u0f8e
'jig rten gsum snang man+d+hA ra //
'bigs byed la sogs 'dzam gling 'di'i //
sa bdag gnyan po thams cad\u0f8e
ma dros la sogs mtsho rnams dang //
gang+gA sin+d+hu la sogs pa'i //
chu chen rnams kyi sa bdag\u0f8e
ti se gangs ri la sogs pa'i //
mgur lha gnyan po thams cad\u0f8e
ma pham klu gnyan la sogs pa'i //
sa bdag gnyan po thams cad\u0f8e
ri bo gan+d+ho la sogs pa'i //
li yi sa bdag thams cad\u0f8e
lcang ra smug po la sogs pa'i //
sog yul gzhi bdag gnyan rnams\u0f8e
gzhan yang gru gu zhang zhung dang //
gar log la sogs mtha' 'khob yul //
gzhi bdag gnyan po thams cad\u0f8e
rgya gar rgya nag hor dang 'jang //
bal yul bod yul la sogs pa'i //
gzhi bdag gnyan po thams cad\u0f8e
khyad par mnga' ris dbus gtsang dang //
mdo khams gzhi bdag gnyan po brngan //
bdag cag dpon slob 'khor bcas kyi //
'khor srungs rkyen zlogs bar chod sol //
bsam pa sgrubs la re ba skongs //
bkra shis bde legs phun tshogs mdzod /
!
/hU~M/
yul ni rdo rje'i brag dmar gyi //
sring gcig gangs dkar sha med ma //
chibs su dre'u rta rkang gsum bcibs //
bshos bu snying dang gtor mas brngan //
yul ni rma chen spom ra yi //
sring gcig kha rag khyung btsun ma //
chibs su gyi ling kha dkar bcibs //
bshos bu snying dang gtor mas brngan //
yul ni dbu ru'i nyin tshal gyi //
sring gcig rdo rje g.yu sgron ma //
chibs su chu rta sngon po bcibs //
bshos bu snying dang gtor mas brngan //
yul ni man+d+hA de ba yi //
sring gcig rdo rje kun grags ma //
chibs su chu glang sngon po bcibs //
bshos bu snying dang gtor mas brngan //
yul ni lho yul de nyin gyi //
sring gcig skyi mthing g.ya' ma skyong //
chibs su gser sha yu mo bcibs //
bshos bu snying dang gtor mas brngan //
yul ni dpe med lte ba yi //
sring gcig khug chos g.ya' ma bsil //
chibs su rus sbal mgo dgu bcibs //
bshos bu snying dang gtor mas brngan //
yul ni bal yul gser phug na //
e ka dzA Ti ral gcig ma //
chibs su g.yu 'brug sngon po bcibs //
bshos bu snying dang gtor mas brngan //
yul ni nA len+d+ha ra na //
btsan la rol pa'i sman gcig ma //
chibs su dre'u rta rkang gsum bcibs //
bshos bu snying dang gtor mas brngan //
yul ni kong yul kong phug na //
sring gcig gangs kyi g.yu bun ma //
chibs su stag mo ris khra bcibs //
bshos bu snying dang gtor mas brngan //
yul ni mang yul mang ting na //
che zhe gtsug gi 'od 'chang ma //
chibs su 'brong bu dar ma bcibs //
bshos bu snying dang gtor mas brngan //
yul ni dbu ru snying po yi //
byang gi ma ting ting mo btsun //
chibs su 'brong chen 'gying ba bcibs //
bshos bu snying dang gtor mas brngan //
yul ni nub yul rgan tshal gyi //
brdal lha btsan mo gdug pa 'dul //
chibs su dom nag snying dkar bcibs //
bshos bu snying dang gtor mas brngan //
brtan ma chen mo khyed rnams kyis //
bdag cag dpon slob 'khor bcas kyi //
bsam pa sgrubs la re ba skongs //
bkra shis bde legs phun tshogs mdzod //
hU~M/
bod yul kun gyi gzhi bdag ni //
che dgu gnyan dgu thams cad brngan //
rdo rje legs pa la sogs pa'i //
gtsang gi g.yas ru nyin srib kyi //
gzhi bdag gnyan po thams cad brngan /
kha rag khyung btsun la sogs pa'i //
gtsang gi g.yon ru nyin srib kyi //
gzhi bdag gnyan po thams cad\u0f8e
thang lha yar zhur la sogs pa'i //
dbu ru nyin srib gzhi bdag\u0f8e
sham po gang bzang la sogs pa'i //
g.yon ru nyin srib gzhi bdag\u0f8e
yar 'brog g.yu mtsho phyug mo brngan //
byang gi gnam mtsho phyug mo brngan //
stod kyi lha rgod mdung rtse brngan //
'od de gung rgyal la sogs pa'i //
nyang po 'ol kha'i gzhi bdag\u0f8e
sgam po dpal ri la sogs pa'i //
dwags po'i gzhi bdag gnyan rnams\u0f8e
kong btsun de mo la sogs pa'i //
kong po'i yul gyi gzhi bdag\u0f8e
rdo rje brag skyes la sogs pa'i //
mon yul rdo dang klo rnams kyi //
gzhi bdag gnyan po thams cad\u0f8e
sku lha mkha' ri la sogs pa'i //
lho brag yul gyi gzhi bdag\u0f8e
nags sog chu rgyud dge bsnyen dang //
a la rngod kyi gzhi bdag\u0f8e
rngu yi nyin srib gzhi bdag\u0f8e
lho yi rong lha rgyal mtshan dang //
rong btsan kha ba dkar po dang //
dbang chen lha mo mched brgyad dang //
dmag dpon dgra 'dul dbang phyug dang //
smug ri mo nam la sogs pa'i //
tsha ba sgang gi gzhi bdag\u0f8e
kaM gyi thod rgal rmog zhu dang //
gze yi ga g.yog gwa pa dang //
spyi yi brag la mda' zug dang //
zla snying dkar nag sum mdo dang //
rtsi yi bang rgod mthon po dang //
rgyam rdo'i gangs dkar mched brgyad dang //
zla yi gzhi bdag thams cad\u0f8e
klu ni mi mgon dkar po sogs //
smar khams yul gyi gzhi bdag\u0f8e
lha yi mgon po dkar po ste //
mgyogs byed sdong ra la sogs pa'i //
'bri klung nyin srib gzhi bdag\u0f8e
ldan gyi wang snye smre ru dang //
ger mdzod ring mo dbang zhu dang //
mtshams lha'i gzhi bdag gnyan rnams\u0f8e
mdza' dang shab rme la sogs pa'i //
spom 'bor sgang gi gzhi bdag\u0f8e
shar gyi rma gnyan spom ra ni //
rma rigs sum brgya drug cu mched //
sring lcam bzhi bcu zhe lngar bcas //
rma lung nyin srib gzhi bdag\u0f8e
be'u ri yi ni dug mtsho dang //
stong ri yi ni mtsho nag dang //
de 'um tsha mtsho dkar mo dang /
khri shog rgyal mo'i mtsho dang ni //
tsong kha yi ni mtsho sngon gyi //
mtsho sman rgyal mo mched lnga\u0f8e
skyi ri gnyan po la sogs pa'i //
tsong kha nyin srib gzhi bdag\u0f8e
e che ri dang ha la shan //
dga' dang byang ngos gzhi bdag\u0f8e
rma lung dan tig ri bo'i lha //
gzhon nu kar ti ka la sogs //
mdo khams sgang gi gzhi bdag\u0f8e
zhang shod la bo che la sogs //
dbyar mo thang gi gzhi bdag\u0f8e
rtsi yi 'dus ri mthon po\u0f8e
spo ti shag dmar sgang rgyud\u0f8e
spo ti'i shel lung phyug mo\u0f8e
grol gyi g.ya' lung ral gsum\u0f8e
rmang grol ral gsum gzhi bdag\u0f8e
dgu rim bzhi gsum gzhi bdag\u0f8e
snye gong snye mar gzhi bdag\u0f8e
snyan gong nyin srib gzhi bdag\u0f8e
brag dmar bya rgong la sogs pa'i //
te chu'i gzhi bdag klu gnyan\u0f8e
lha srin gdug pa mang byed pa'i //
'o de ral gsum gzhi bdag\u0f8e
shin tu khro gtum che ba yi //
rgyal mo rong gi gzhi bdag\u0f8e
'jang ri smug po la sogs pa'i //
'jang yul gzhi bdag thams cad\u0f8e
shar phyogs rgya nag 'o de shan //
ri bo rtse lnga la sogs pa'i //
rgya nag yul gyi gzhi bdag\u0f8e
lha klu gnod sbyin dri za dang //
che dgu gnyan dgu thams cad brngan //
bdag cag dpon slob 'khor bcas kyi //
re ba thams cad skong ba dang //
bkra shis bde legs phun tshogs mdzod //
hU~M/
gzhan yang stong gsum 'dzam gling yul //
sa 'og sa steng sa bla yi //
gzhi bdag gnyan po thams cad brngan //
sa la gnas pa'i sa bdag\u0f8e
chu la gnas pa'i chu bdag\u0f8e
brag la gnas pa'i brag btsan\u0f8e
bar snang gnas pa'i gnyan rnams\u0f8e
yul la gnas pa'i gzhi bdag\u0f8e
lam la gnas pa'i gzhi bdag\u0f8e
'phrang la gnas pa'i gzhi bdag\u0f8e
brag la gnas pa'i gzhi bdag\u0f8e
gru zam la gnas gzhi bdag\u0f8e
gzhi byes 'go ba'i gzhi bdag\u0f8e
gzhi bdag gnyan po khyed rnams kyang //
mthu stobs rdzu 'phrul so sor che //
dpal dang 'byor pa so sor che //
mnga' ris mnga' thang so sor che //
mdzad pa'i phrin las so sor che //
mchod pa'i 'os su so sor che //
de bas gzhi bdag gnyan rnams la //
phyag 'tshal mchod pa sna tshogs 'bul //
'dod pa'i don la gsol 'debs kyis //
sngon gyi thugs dam brtser dgongs te //
dgyes pa'i mchod yon bzhes nas kyang //
bdag gi re ba bskang du gsol //
brngan 'os khyed rnams brngan pa yis //
bkra shis bde legs phun tshogs mdzod //
hU~M/
gzhan yang brngan par 'os pa'i mgron //
ming dang mtshan nas ma thon pa'i //
bla ma yi dam mkha' 'gro dang //
srung ma dam can rgya mtsho dang //
lha dang drang srong thams cad brngan //
yul lha nor lha nang lha dang //
lam lha gnyan po thams cad\u0f8e
gzhan yang dus gsum pha ma dang /
khams gsum rigs drug thams cad\u0f8e
yi dwags rnams dang bgegs rnams dang //
lan chags snying rje'i mgron rnams brngan //
glo bur lhags pa'i mgron rnams dang //
lhag ma'i mgron rigs thams cad brngan //
pham rgyal med par thob nas kyang //
yid la re ba rdzogs par mdzod //
hU~M/
de ltar mgron rigs thams cad kyi //
mnga' ris spyan lam so so ru //
mchod sbyin gtor ma 'dis brngan pas //
longs spyod nam mkha'i mdzod gyur te //
gang la ci 'dod thob par shog
/rgyags brngan chen mo 'di mdzad pas //
mgron rigs brngan pa'i byin rlabs kyis //
bdag gi don rnams 'grub par shog
/sngon tshe slob dpon pad+ma yis //
rgyags brngan chen mo 'di mdzad pas //
gtsug lag grub cing mtha' dmag thul //
rje yi dgongs pa grub pa dang //
bod khams bde skyid byung ba ltar //
bdag gis mgron rnams brngan pa yis //
bdag cag dpon slob 'khor bcas kyi //
'khor rnams srungs la rkyen rnams zlogs //
tshe srings dpal skyed 'byor pa spel //
snyan pa sgrubs la grags pa sgrogs //
rtag tu 'go zhing sdongs grogs mdzod //
mgron lam bde zhing 'jigs pa med //
lam 'phrang bde bar bgrod pa dang //
rnyed pa chen po 'grub pa dang //
gzhi byes kun tu bde legs mdzod //
ces mgron rigs rnams brngan la /
gsum pa rjes kyi cho ga'i bzod gsol sogs ni /
ma 'byor pa dang nyams pa dang //
gang yang bdag rmongs blo yis ni //
bgyis pa dang ni bgyid bstsal ba //
de kun bzod par mdzad du gsol //
oM badzra satwa sa ma ya sogs yi ge brgya pa dang /
A li kA lis lhag chad kha bskangs /
de nas mgron rigs rnams gshegs su gsol ba ni /
oM/
khyed kyis sems can don kun mdzad //
rjes su mthun pa'i dngos grub stsol //
sangs rgyas yul du gshegs nas kyang //
sems can rnams kyi don slad du //
slar yang 'byon par mdzad du gsol //
badzra muH
zhes pas ye shes pa rnams rang sar gshegs shing /
mchod sbyin gnas 'dir gang lhags pa'i //
'byung po sa 'og rgyu ba dang //
gang yang sa steng 'khod pa dang //
sa blar rgyu ba gang yin pa //
mgu bar gyis la rang gnas su //
thams cad tha dad 'gro bar gyis //
sarba b+hU ta gats+tshaH
zhes pas 'byung po rnams rang gnas su btang la bsngo ba dang smon lam gyi rgyas gdab /
gzugs 'gros rnams gshegs /
bsang ras dang sha chang la sogs pa'i dga' ston la rol /
rdo rje'i glu dang shin tu skyid pa'i bro brdung /
rjes su me tog gi char dbab cing bkra shis pa'i tshigs su bcad pa sogs brjod dga' ston gyi nyams bskyang /
'di ltar rab dkar dge tshogs rnam dag mthus //
rdo rje snying po'i bstan pa dar ba dang //
de skyong bstan 'dzin skyes bu dam pa rnams //
zhabs pad bskal brgya'i bar du brtan gyur cig
/skye dgu sems can bde skyid kun ldan zhing //
lo phyugs rab legs tshe dpal ye shes rgyas //
'gal rkyen kun zhi bsam don lhun gyis grub //
mthar thug chos la spyod pa'i bkra shis shog
/dkyil 'khor gzhal yas 'dir yang bkra shis shing //
nyin yang bkra shis dpal 'bar ta la la //
mtshan yang bkra shis dpal 'bar 'khyil li li //
nyin mtshan rtag tu bkra shis bde legs shog
/de ltar slob dpon sangs rgyas gnyis pa pad+mAka ras bsam yas sa 'dul gyi don du mdzad pa'i rgyags brngan chen mo phan yon bsam las 'das pa 'di nyid zur mkhar rdo'i mchod rten du sba bar mdzad pa /
rgyal sras legs pas spyan drangs pa nyid bar skabs su dpe ma dag pa rgyun 'byams pa las /
7kun mkhyen chen po klong chen rab 'byams bzang pos zhus dag par mdzad cing /
de mthun lha bsang gi cho ga bde legs kun 'byung zhes pa mdzad de dpe so sor snang ba dang /
skyabs sems /
mchod pa byin rlabs /
bdag bskyed mchod bstod sogs las gzhung gzhan la zhal 'phangs kyis ltos dgos par 'dug pa kun mkhyen rang gi yig cha las bsdus shing /
rang bzo'i dri mas dben par cho ga'i go rim nag po 'gro shes chu 'bab ma'i tshul phyogs gcig tu bsgrigs pa 'di ni thams cad mkhyen pa rdzogs pa'i sangs rgyas 7tshul khrims rdo rje rigs bdag tu thob pa'i ban chung phrin las lhun grub kyis /
ston gsum rtsi bcud dang 'bras bu smin pa'i dus su sgrub rgyud kyi gdan sa dar rgyas chos gling du bkod pa'i yi ge pa ni karma mchog gyur gyis bgyis pa'i dge bas skye dgu thams cad bde legs su gyur cig
/dge'o ///
/
