de nas thugs dam rgyud nas bskul zhing 'phrin las bcol ba ni :
hU~M:
dur khrod 'jigs su rung ba'i pho brang nas :
rngam brjid stobs ldan pad+ma thod phreng rtsal :
thams cad zil gnon srin po'i gdan la bzhugs :
chags pa'i skyon bral pad+ma'i lte ba la :
thugs rje rmad byung zla ba'i dkyil 'khor steng :
nyon mongs 'dam skem nyi ma'i dkyil 'khor 'bar :
ma bcos rang byung hU~M gi 'phro 'du las :
bden pa'i stobs kyi byin rlabs tshwa tshwa 'phro :
'jig rten dregs pa'i tshogs rnams tshar bcad nas :
gsung gi dbang phyug pad+ma he ru ka'i sku :
dpa' la sgeg pa'i cha lugs gsal bar ldan :
brjid cing rngam pa'i khro bo g.yul las rgyal :
gtum la 'jigs pa'i khrag 'thung he ru ka :
bdud kyi tshogs rnams 'joms pa'i mthu stobs ldan :
thams cad bgegs 'dul pad+ma thod phreng rtsal :
thugs nyid klong yangs 'jig rten lto bar bcug :
dam las 'das pa'i dgra bgegs 'byung po rnams :
rang dbang med par dbang du bsdus nas kyang :
bsad bcad gtubs te sha khrag rus pa 'cha':
khyod ni dus ngan ston pa'i rgyal tshab ste :
bstan la sdang ba thams cad phung bar mdzod :
bgegs 'dul pad+ma'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
sku mchog nam mkha'i khams gang 'jigs pa la :
lta bas chog mi shes pa'i mtshan dpe ldan :
sku mdog dmar po bskal pa'i me ltar 'bar :
dbu skra khams nag ral pa gyen du 'khyil :
spyan rtsa dmar po sdang mig gyen du bgrad :
bar snang khams kyi gdon tshogs brlag par byed :
zhal bgrad mche gtsigs ag tshom me ltar 'bar :
gzi brjid 'od kyis stong khams ma lus sreg :
khros pa'i rkan sgras ri rab thang la snyil :
rngams pa'i stabs kyis rgya mtsho hub kyis 'debs :
thugs rje'i stobs kyis 'gro drug zhal du gsol :
rngam brjid pad+ma'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
chos nyid mi 'gyur phyag g.yas rdo rje bsnams :
'dre gdon 'dul phyir phyag g.yon sdig pa 'gyed :
glang chen mi lpags stag sham sbrul gyi rgyan :
thod phreng sbrul chun rin chen rus pas brgyan :
dur khrod chas ldan gnas gsum byug pas mtshan :
nyon mongs sreg byed me phung klong na 'gying :
chas ldan pad+ma'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
sku dbang rdzogs phyir 'jam dpal dbu la bzhugs :
gsung dbang rdzogs phyir mgrin par rta mgrin bzhugs :
thugs dbang rdzogs phyir thugs kar phyag rdor bzhugs :
yon tan 'dod pa'i don rnams lhun grub phyir :
mkha' 'gro sde lnga'i dkyil 'khor lte bar bzhugs :
phrin las rdzu 'phrul thog pa med pa'i phyir :
spyi bo'i gtsug na lcags kyi bya khyung lding :
logs 'dren bgegs kyi tshogs rnams 'dul ba'i phyir :
yak+sha me dbal lcags kyi sdig pa 'gyed :
rnam dag pad+ma'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
sku yi gzi brjid 'od zer 'bar ba yis :
srid pa gsum yang zil gyis gnon par byed :
gsung gi gdangs skad rngam pa'i nga ro yis :
khams gsum ma lus dbang du sdud par byed :
thugs nyid byams pa'i thugs rje tshad med kyis :
'gro drug ma lus 'khor ba'i gting nas 'dren :
A ral+li yi sgra chen sgrog pa yis :
ma mo mkha' 'gro dbang du sdud par byed :
hU~M dang phaT kyi sgra chen sgrog pa yis :
dregs pa lha srin sde brgyad dam la 'du :
stobs ldan pad+ma'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
spyi bo'i gtsug nas khyung chen sprul pa 'gyed :
yang sprul khyung gi tshogs kyis nam mkha' gang :
ga ru DaHyi thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
dung khang nang nas 'jam dpal sprul pa 'gyed :
yang sprul khro bo'i tshogs kyis nam mkha' gang :
ya mAn+ta ka'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
mgrin pa'i gnas nas rta mgrin sprul pa 'gyed :
yang sprul khro bo'i tshogs kyis nam mkha' gang :
ha ya grI wa'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
thugs kyi dkyil nas phyag rdor sprul pa 'gyed :
yang sprul khro bo'i tshogs kyis nam mkha' gang :
badzra pA Ni'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
lte ba'i gnas nas mkha' 'gro'i sprul pa 'gyed :
yang sprul mkha' 'gro'i tshogs kyis nam mkha' gang :
mkha' 'gro sde lnga'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
phrin las rtsal las me dbal sprul pa 'gyed :
yang sprul khro bo'i tshogs kyis nam mkha' gang :
yak+sha me dbal thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
sdigs mdzub rtse las lcags sdig sprul pa 'gyed :
yang sprul sdig pa'i tshogs kyis nam mkha' gang :
khro rgyal sprul pa'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
thugs rje'i rtsal las pho nya'i sprul pa 'gyed :
yang sprul pho nya'i tshogs kyis nam mkha' gang :
bka' sdod pho nya'i thugs dam dbyings nas bskul :
dug gsum sha khrag mchod pa 'di bzhes la :
thugs dam dus la bab bo sa ma ya :
hU~M:
drag po pad+ma rdo rje thod phreng rtsal :
khyod ni 'gro mgon skyabs kyi gnas gyur pa :
bdag ni snying nas dad pas khyod sgrub nas :
dka' ba dang du blang nas theg pa rgyab tu 'khur :
lus srog 'ben btsugs sha khrag zan du bor :
mo gus dad pas gting nas khyod sgrub na :
thugs rje ma chung sngon gyi thugs dam dgongs :
dus ngan snyigs ma'i dus su bdag skyes pas :
khyed kyi thugs rjes bdag la byin gyis rlobs :
bdag ni bla med byang chub sgrub pa la :
lam la bar du gcod pa'i dgra bgegs rnams :
dbang drag pad+ma 'khor dang bcas pa yi :
thugs rje drag po'i shugs kyis bsgral nas kyang :
gru gsum mthing nag 'bar ba'i zhal du sbyongs :
gsung dbyangs drug cur ldan pa'i mgul du stims :
don dam skyed med thugs kyi dkyil du chongs :
rnal 'byor bdag gis smod pa'i don rnams ni :
dbang drag pad+ma khyed kyis grub par mdzod :
ces thugs dam bskul lo :
bdud rtsi dang rak+ta sbreng ngo :
