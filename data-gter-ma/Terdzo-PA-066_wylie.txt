\u0f01\u0f83:
zab pa skor bdun las :
rtsa gsum tshe'i zab pa'i yan lag bla ma bka' brgyad 'dus pa'i las byang bzhugs so :
\u0f88\u0f88\u0f88\u0f88\u0f88
pad+ma he ru ka la 'dud :
de nyid rig 'dzin pad+ma bdag :
ma rungs gdug pa 'dul don du :
drag por khros pa'i sgrub pa'i thabs :
phyi rabs don du rang gis brtsams :
de la sbyor sngon dngos gzhi rjes :
sbyor ba yid dang mthun pa'i gnas :
btsal te sku gsung thugs rten dgram :
phyi nang gsang ba'i mchod pa bsham :
sgrub po dben pa gsum ldan bya :
sa ma ya :
sngon 'gro skyabs su 'gro ba ni :
dkon mchog rtsa gsum mdun du bsgom :
na mo bla ma rig 'dzin dkon mchog gsum :
yi dam mkha' 'gro'i tshogs la skyabs su mchi :
'gro ba sems can sangs rgyas sar 'god phyir :
smon 'jug byang chub mchog tu sems bskyed do :
tshogs gsag ni :
hU~M hrI:
bla ma rig 'dzin lha tshogs gshegs su gsol :
nyi zla pad+ma mdzes pa'i gdan la bzhugs :
lus ngag yid gsum gus pas phyag 'tshal lo :
phyi nang gsang ba'i mchod pa dpag med 'bul :
nyams chag sdig sgrib thams cad mthol lo bshags :
'khor 'das kun gyi dge bar rjes yi rang :
dus gsum rtag par chos kyi 'khor lo bskor :
nam yang mya ngan mi 'da' bzhugs gsol 'debs :
dge ba'i dngos po mchis kun 'gro la bsngo :
kun kyang theg pa chen po'i sa thob shog :
bgegs bskrad pa ni :
gtor ma raM yaM khaM gis sbyang :
oM AHhU~M gis byin gyis brlab :
A kar+ShA ya dzaHsa bgegs bkug :
oM sarba big+h+nAn na mas sarba sogs kyis bsngos la /
hU~M:
bla ma rig 'dzin dkyil 'khor du :
dbang ba'i lha ni ma gtogs pa'i :
bgegs rigs thams cad gtor ma khyer :
gnas 'dir ma 'dug gzhan du dengs :
gal te mi 'gro 'dug gyur na :
rdul du brlag par gdon mi za :
hU~M hU~M hU~M:
sarba big+h+nAn mA ra ya phaT:
srung 'khor ni :
hU~M:
mi bzad gtum pa'i 'phro 'du las :
mtshon cha sna tshogs skar ltar 'khrugs :
thams cad tshogs pa'i srung ba'i gur :
sus kyang gzhom du med par gyur :
hU~M hU~M hU~M badzra rak+Sha :
brda sgo dbye zhing phyag 'tshal ni :
hU~M hrI:
snang srid thams cad rtsa gsum dkyil 'khor te :
ye nas ma bcos rdzogs par sgo dbye gsol :
rang rig rang gsal khyab brdal byang chub sems :
gnyis su med pa'i tshul gyis brda phyag 'tshal :
b+h+rU~M pra be sha ya phaT:
a la la ho :
a ti pU ho :
pra tIts+tsha ho :
bshags pa ni :
hU~M:
bla ma rig 'dzin dkyil 'khor lha tshogs dgongs :
rang rig byang chub sems mchog ma rtogs pas :
nyams chag 'gal 'khrul gang gyur mthol zhing bshags :
tshangs nas tshe 'dir sangs rgyas thob par shog :
sa ma ya shud+d+he a a :
dam bca' ba ni :
hU~M:
phyi nang chos kun dkyil 'khor gsum gyi ngang :
de las mi 'da' kun tu bsgrub par bya :
spros pa med pa'i dbyings su lhun grub nas :
mnyam yangs khyab brdal chen po rtogs par shog :
bo d+hi tsit+ta hU~M:
byin 'beb pa ni :
hU~M hrI:
'og min dbyings kyi dkyil 'khor chen po nas :
bla ma rig 'dzin dpal chen khrag 'thung dgu :
dpa' bo mkha' 'gro dam can srung ma'i tshogs :
ma lus 'khor bcas mkha' la sprin ltar gtibs :
sku gsung thugs kyi byin chen dbab tu gsol :
rnal 'byor bdag gi lus ngag yid gsum dang :
gsang ba'i dkyil 'khor 'di la byin gyis rlobs :
oM AHhU~M badzra gu ru d+he ba d+hA ki nI sarba sa ma ya A be sha ya hU~M hU~M hU~M:
mchod pa byin rlabs ni :
hU~M hrI:
chos dbyings rol pa'i rtsal las shar ba yi :
raM yaM khaM gis mchod rdzas ma dag sbyangs :
a las b+han+d+ha 'bar ba'i snod nang du :
oM las gtor ma 'dod pa'i yon tan lnga :
AHlas chags med rak+ta'i rgya mtshor 'khyil :
hU~M las ye shes lnga yi bdud rtsi che :
trAM las phyi nang gsang ba'i mchod sprin gtibs :
oM ma hA ba lin+ta AHhU~M:
oM ma hA rak+ta AHhU~M:
oM ma hA sarba pany+tsa a mr-ita AHhU~M:
oM badzra ar+g+haM pAd+yaM puSh+pe d+hU pe A lo ke gan+d+he nai bid+ya shab+da AHhU~M:
sa ma ya :
dngos gzhi bskyed rim bsgom pa ni :
hU~M hrI:
chos kun stong nyid rdzogs pa che :
'gro la snying rje kun tu khyab :
rgyu yi hU~M yig 'od du 'bar :
de las e yaM raM suM keM:
mkha' rlung khrag mtsho zhing gi sa :
ri rab raM las me 'bar dbus :
dur khrod sa gzhir pad+ma'i steng :
b+h+rU~M 'phros dur khrod gzhal yas khang :
phyi ni rin chen rgyan dang ldan :
nang ni drag po'i bkod pa can :
pho brang chen po de nang du :
'khor lo rtsibs brgyad 'bar ba'i dbus :
ru dra pad+ma nyi zla'i steng :
rgyu yi hU~M babs 'phro 'du las :
ma hA gu ru thod phreng rtsal :
dmar rngam mche gtsigs spyan gsum bsgrad :
ljags 'dril sma ra ag tshom 'bar :
phyag g.yas rdo rje nam mkhar 'phyar :
g.yon pas dril bu yum la 'khyud :
dur khrod chas brjid 'dor stabs bzhugs :
yum mchog khros nag gri thod can :
phyag rgya lnga 'chang yab la 'khril :
yab kyi gnas bzhir 'jam dpal dang :
spyan gzigs rdor sems rdo rje 'chang :
rdo rje pad+ma sbyor ba las :
byang sems hU~M yig brgyad 'phros pas :
phyogs mtshams 'khor lo pad+ma dang :
nyi zla dregs pa pho mo'i steng :
shar du yang dag mthing nag 'bar :
zhal gcig phyag gnyis rdor dril 'dzin :
badzra kro d+hI shwa rI 'khril :
lho ru gshin rje ser nag mdog :
zhal gcig phyag gnyis 'khor lo gtun :
yum chen khrag mig ma dang sbyor :
nub tu rta mgrin sku mdog dmar :
phyag gnyis ral gri zhags pa bsnams :
pad+ma gzi ldan ma dang 'khril :
byang du rdo rje gzhon nu mthing :
zhal gcig phyag gnyis phur pa 'dril :
'khor lo rgyas 'debs yum dang 'khril :
shar lhor bla med he ru ka :
smug nag khyung khra thod sgrom bsnams :
mu kha kha T+wAM thod 'dzin 'khyud :
lho nub dpal chen che mchog smug :
phyag gnyis rdo rje thod khrag 'dzin :
gnam zhal dbyings phyug ma dang 'khril :
nub byang dregs pa 'dul byed mthing :
tho ba dregs pa'i mgo phreng 'dzin :
khams gsum spyi 'dul yum dang 'khril :
byang shar stobs ldan nag po ni :
lcags kyu dregs pa'i snying phreng 'dzin :
'byung lnga'i bdag mo 'jig rten bsnams :
yab yum thams cad dur khrod chas :
me phung 'bar ba'i dbus su bzhugs :
sgo bzhir mkha' 'gro sde bzhi rnams :
rang rtags phyag mtshan thod khrag 'dzin :
gzhan yang rig 'dzin yi dam lha :
mkha' 'gro chos skyong sprin ltar gtib :
gtso bo rgyal ba rigs bzhi las :
'od 'phros sku bzhir byin gyis brlabs :
spyi bo'i thod phreng sde lnga yis :
ye shes lnga yi dbang bskur ro :
gu ru d+he ba d+hA ki nI oM AHhU~M oM hU~M trAM hrIHA:
spyan drang ba ni :
hU~M:
lho nub rnga yab srin po'i yul :
zangs mdog dpal ri'i rtse mo ru :
pad+ma 'od kyi gzhal yas nas :
ma hA gu ru drag po rtsal :
sgrub pa bka' brgyad lha tshogs rnams :
'gro ba'i don du skur bzhengs 'tshal :
gnas 'dir spyan 'dren gshegs su gsol :
oM AHhU~M badzra gu ru d+he ba d+hA ki nI e A ral+li hrIng hrIng dzaHdzaH
bzhugs gsol ni :
hU~M:
dur khrod 'bar ba'i gzhal yas khang :
ru dra bsnol ba'i gdan steng du :
he ru ka dpal lha tshogs rnams :
dgyes shing brtan par bzhugs su gsol :
dzaHhU~M baM ho :
sa ma ya tiSh+Tha lhan :
phyag 'tshal ba ni :
hU~M:
rang byung sangs rgyas ma hA gu ru ni :
gdug pa 'dul mdzad snying rje khros pa'i sku :
ye shes brgyad las dpal chen he ru ka :
tshad med sgo bzhir bcas la phyag 'tshal lo :
a ti pU ho :
pra tIts+tsha ho :
phyi mchod ni :
hU~M:
ma hA gu ru bka' brgyad lha tshogs la :
me tog bdug spos mar me dri chab dang :
zhal zas rol mo 'dod yon rnam pa lnga :
srid zhi'i mchod tshogs nam mkha' bkang ste 'bul :
oM AHhU~M badzra gu ru d+he ba d+hA ki nI sa pa ri wA ra puSh+pe d+hU pe A lo ke gan+d+he nai bid+ya shab+da pU dza ho :
nang mchod ni :
hU~M:
bla ma rig 'dzin drag po'i lha tshogs la :
gti mug sha chen zhe sdang rus pa dang :
'dod chags rak+ta nga rgyal klad pa zhag :
phrag dog nang khrol la sogs dug lnga'i rdzas :
nyon mongs skyes grol mchod pa chen po 'di :
chos dbyings rol pa chen po'i mchod par 'bul :
shrI he ru ka sa pa ri wA ra ma hA mAM sa rak+ta kiM ni ri ti ba su ta kha raM khA hi :
gsang mchod ni :
hU~M:
bla ma yi dam mkha' 'gro'i tshogs bcas la :
rdo rje pad+ma bde chen sbyor ba dang :
log rtog yum er yab kyi rdo rjes bsgral :
thabs dang ldan pa'i mchod pa chen pos mchod :
ma hA su kha pU dza ho :
ru dra mA ra ya phaT:
kha raM khA hi ma hA shud+d+hi ta A:
sman mchod ni :
hU~M hrI:
rang byung ye shes dug lnga sel ba'i rdzas :
rtsa brgyad stong sbyar bde ba chen por byung :
bla med dza gad dpa' bo'i phud mchod 'dis :
mchod 'os rgya mtsho'i thugs dam bskang gyur cig :
sarba pany+tsa a mr-ita kha raM khA hi :
mtshan don sbyar la phul zhing :
hU~M sarba pany+tsa a mr-ita oM AHhU~M:
zhes dngos grub blang :
rak+ta 'bul ba ni :
hU~M:
dung chen snod du dgra bgegs bsgral pa'i khrag :
ma rig rten 'brel bcu gnyis bsgral pa'i rgyun :
mkha' dbyings pad+ma'i rak+ta bde ba che :
khams gsum 'khor ba bsgral pa'i rak+ta 'bul :
ma hA rak+ta khA hi :
gtor ma 'bul ba ni :
hU~M:
stong gsum b+han+d+ha yangs pa'i gtor gzhong du :
'dod khams ru dra bsgral pa'i 'dod yon ni :
ri ltar spungs shing mtsho ltar bskyil ba 'di :
dpal chen he ru ka yi tshogs la 'bul :
ma hA ba lin+ta khA hi :
bstod pa ni /
hU~M hrI:
rgyal kun 'dus pa'i bdag nyid dkyil 'khor gtso :
ma hA gu ru pad+ma thod phreng rtsal :
thugs rje'i dbang phyug sku mdog dmar rngam brjid :
dug gsum 'joms mdzad rab tu khros pa'i bzhin :
khams gsum zil gnon dbu skra gyen du brdzes :
ye shes lnga rdzogs thod skam rin chen brgyan :
theg dgur dbang bsgyur hU~M gi nga ro sgrog :
sangs rgyas kun gyi mthu stobs rdo rje 'phyar :
'gro ba'i ma rig sad mdzad dril bu 'dzin :
pha rol phyin drug rdzogs pa'i rus rgyan drug :
rnam shes tshogs brgyad dag pa'i dur khrod chas :
snang tshad ye shes rin chen rgyan du shar :
'khor 'das mnyam nyid zhabs zung rol pas mnan :
thabs dang ldan pas shes rab yum dang sbyor :
ye shes me phung 'bar ba'i klong du bzhugs :
khro rgyal 'dus pa'i gtso la phyag 'tshal bstod :
b+h+yo :
yum mchog rdo rje khros ma nag mo ni :
chos nyid mi 'gyur sku mdog mthing nag la :
phyag g.yas gri gug 'bar bas skye shi gcod :
'khor ba dong sprugs thod khrag yab la stob :
phyag rgya lnga 'chang yab dang bde chen sbyor :
sangs rgyas thams cad bskyed la phyag 'tshal bstod :
hU~M:
me long ye shes yang dag he ru ka :
mnyam nyid ye shes 'jam dpal gshin rje gshed :
sor rtog ye shes dbang chen rta mgrin rgyal :
bya grub ye shes rdo rje gzhon nu'i sku :
bde chen ye shes ma mo rbod gtong lha :
chos dbyings ye shes che mchog he ru ka :
klong gyur ye shes 'jig rten mchod bstod gtso :
'bar khyab ye shes dpal chen stobs ldan che :
rgyal ba'i tshogs bcas 'gro ba'i don mdzad phyir :
gtum chen 'bar ba'i skur ston khro rgyal rnams :
snying rje 'bar 'khrugs che btsan 'gran zla bral :
dpal chen bdud 'dul brgyad la phyag 'tshal bstod :
hU~M:
tshad med bzhi ldan mkha' 'gro rigs bzhi ni :
dkar ser dmar ljang rang rtags phyag mtshan g.yas :
lcags kyu zhags pa lcags sgrog dril bu g.yon :
bar chad dgra bgegs 'dul la phyag 'tshal bstod :
dzapa? bskul ni :
hU~M:
snang srid thams cad ye nas dkyil 'khor che :
ma bcos rang byung phyi snod gzhal yas khang :
nang bcud skye 'gro lha dang lha mo ste :
ma hA gu ru pad+ma drag po rtsal :
'khor dang bcas pas 'jig rten khyon gang zhing :
ye shes lha tshogs til gyi gong bu bzhin :
sngags sgras 'jig rten shig shig yom yom 'gul :
'brug stong dus gcig ldir ba'i sgra ltar grags :
sems nyid rang byung rang mdangs rnam rtog rnams :
gang shar 'dzin med shar grol rjes med ngang :
skye 'gag gnas gsum bral ba'i rdzogs pa che :
snang srid lha sngags ye shes rol par gyur :
bzla bya'i sngags la :
rtsa ba'i sngags ni :
oM badzra ma hA gu ru sarba sid+d+hi hU~M phaT:
'khor sngags ni :
oM badzra tsaN+Da sarba duSh+TAN ta ka ha na da ha pa tsa hU~M phaT:
las sbyor sku las ye shes me 'bar zhing :
sngags sgras stong gsum 'jig rten gang ba yis :
rang gi sdig sgrib nyams chag thams cad bsregs :
phyi yi dgra bgegs thams cad brlag par bsam :
gsang ba'i nyon mongs dug lnga dbyings su sbyangs :
oM badzra ma hA kro d+hA pad+ma kro d+hI shwa ri badzra kI li kI la ya ma hA yak+sha kA la rU pa karma raM raM dz+wa la raM raM hU~M phaT:
zhes 'brug sgra sgrog pa bzhin dbyangs dang bcas pas bzla zhing stong tshigs dzapa? mchod kyang bya :
sa ma ya :
rjes kyi bya ba tshogs mchod ni :
rnal 'byor pho mo tshogs te :
zhing lpags kyi khar tshe gal mAM sa zla rgyas zla khrom khur ba 'bras bu sogs zas sna ci 'byor ba bshams la :
sbyang ba ni :
hU~M:
rdo rje lta bu'i ting 'dzin gyis :
raM las me byung dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
raM yaM khaM s+pha ra Na phaT:
byin rlabs ni :
hU~M:
chos dbyings rol pa'i cho 'phrul las :
a las thod pa'i snod yangs par :
trAM las 'dod yon tshogs su zhu :
oM AHhU~M gis 'dod yon spro :
trAM ga Na tsakra oM AHhU~M:
spyan drang ba ni :
hU~M:
chos dbyings dag pa'i zhing khams chen po nas :
ma hA gu ru pad+ma thod phreng rtsal :
sgrub pa bka' brgyad lha tshogs ma lus rnams :
ye shes tshogs la spyan 'dren gshegs su gsol :
badzra sa ma ya dza :
dang po 'bul ba ni :
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis brgyan pa 'di :
thugs dam bzhin du ci bder bzhes su gsol :
ga Na tsakra pany+tsa kA ma gu Na pra tIts+tsha ho :
bar pas bshags pa ni :
hU~M:
bdag cag ma rig lus ngag yid gsum gyi :
bag med spyod pas dam las 'gal gyur pa :
dkyil 'khor lha tshogs thugs dang ci 'gal ba :
zhal zas tshogs kyi mchod pas bskang zhing bshags :
badzra sa ma ya shud+d+he a :
spro na yig brgya brjod :
tha ma bsgral ba ni :
dmigs bya bkug la mtshon char gyis bsgral bar bsam la :
hU~M:
chos kyi dbyings nas rang byung grub pa'i lha :
khro rgyal rol pa'i dur khrod chen po nas :
shin tu mi bzad rab 'jigs skur ston pa :
dpal chen 'khor bcas drag po'i phrin las mdzod :
hU~M:
dug gsum rab 'khrugs hom khung du :
bdag 'dzin ru dra dgra bgegs rnams :
sku gsum ye shes mtshon chas bsgral :
sgrib sbyangs tshe srog bdag la 'dus :
rnam shes chos kyi dbyings su bsgral :
drag sngags so lnga'i mthar /
dgra bgegs r+n+ri tri sha trUn mA ra ya phaT:
ces bsgral la khrag skyems dang sbyar te zhal du 'bul ba ni :
hU~M:
dpal chen lha tshogs bdag la dgongs su gsol :
bstan la gnod pa'i ru dra dam nyams rnams :
brten pa dbyings bsgral rten gzhi sbyangs pa yi :
phung khams ye shes tshogs mchod zhal du bstab :
ma hA mAM sa rak+ta kiM ni ri ti bA su ta khA raM khA hi :
de nas brda dang brda'i 'bul len gyis tshogs la longs spyad do :
lhag ma yar gnas mar gnas phye la :
hU~M:
dang po phud kyis mi mchod rgyu :
dkyil 'khor lha tshogs phud la dgyes :
bar du longs su mi spyod rgyu :
rnal 'byor pho mo tshogs la dgyes :
tha ma lhag mas mi mchod rgyu :
bka' nyan lhag bdag der dgyes phyir :
gcig tu bsres nas zhal chab bran :
gnyis med chos sku'i dam la 'dus :
zhes yar mar gcig tu dril la zhal chab dang sman rag bran :
zhing lpags 'phyar zhing bshug pa'i sgra dang bcas te :
hU~M:
dpal gyi bka' nyan lhag sdud rnams :
'bod rdzas dam tshig gis mtshon nas :
ma lus 'khor bcas gshegs su gsol :
dpal gyi pha 'bab 'di bzhes la :
he ru ka dpal spyan snga ru :
khas blangs bzhin du dam la dgongs :
phrin las rnam bzhi thogs med sgrubs :
uShitsaT ba lin ta khA hi :
zhes rkang gling thod rnga'i sgra dang bcas phyir phul :
thugs dam bskul ba ni :
hU~M:
chos kyi dbyings kyi dkyil 'khor chen po na :
bzhugs pa'i dpal chen lha tshogs thugs dam bskul :
mi bzad skur ston khro tshogs dbyings nas bzhengs :
bstan la gnod pa'i ru dra bsgral ba dang :
'gro drug 'khor ba dong nas sprugs pa'i phyir :
thugs dam thugs rjes phrin las myur du mdzod :
chad mdo ni :
hU~M:
sngon tshe kun bzang chos sku he ru kas :
gsang sngags rgyud sde sgrub sde gsungs pa dang :
rigs lnga'i zhing dang lha klu mi yul du :
rigs lnga rigs gsum mgon pos chos bstan tshe :
dam la bzhag pa'i dpal mgon lcam dral tshogs :
brgyud 'dzin bu bzhin skyong bar ma chad dam :
de bzhin dam rdzas gtor ma 'di bzhes la :
rnal 'byor bcol pa'i phrin las 'grub par mdzod :
de rjes bde byed brtsegs pa'i mchod rten nas :
slob dpon rnams la bka' babs byung ba dang :
khyad par bsam yas bar khang g.yu zhal du :
o rgyan chen pos chos 'khor bskor ba'i tshe :
dam la bzhag pa'i rgyud gsum dregs pa'i tshogs :
brgyud 'dzin bu bzhin skyong bar ma chad dam :
de bzhin dam rdzas gtor ma 'di bzhes la :
rnal 'byor bcol pa'i phrin las 'grub par mdzod :
ma 'ongs phyi ma lha sras skye mtha' yis :
nam mkha' mdzod nas gter sgo phye ba dang :
rigs sras chos bdag gter slob brgyud 'dzin gyis :
zab bdun dkyil 'khor chen po sgrub pa'i dus :
bka' yi srung ma rtags bstan zhal bzhes can :
mdor na brgyud gsum bla ma rig 'dzin gyis :
dam la bzhag pa'i snang srid lha 'dre'i tshogs :
brgyud 'dzin bu bzhin skyong bar ma chad dam :
de bzhin dam rdzas gtor ma 'di bzhes la :
rnal 'byor bcol pa'i phrin las 'grub par mdzod :
zor 'phang ba ni :
hU~M:
snang srid lha 'dre ma lus sku gzur cig :
bka' yi las byed pho nya thams cad kyis :
bdag gis bsgrubs pa'i gtor zor gnyan po 'di :
nad mtshon dug gi phung po thog 'dra bar :
dgra bgegs rnams la rgyob cig rdul du rlog :
byad kha rbod gtong chags che nyam nga zlog :
drag sngags bzla bzhin du las mkhan gyis dgra phyogs su 'phang ngo :
brtan ma skyong ba ni :
hU~M:
pad+ma thod phreng slob ma dpal seng gis :
bal yul yang le shod du bsgrubs pa'i tshe :
dam bzhag gnyer gtad brtan ma bcu gnyis rnams :
'dir gshegs bka' yi gtor ma'i bshal chu bzhes :
bod yul so kha ru bzhi'i mtha' dmag zlog :
rnal 'byor rnams la mthun rkyen bsgrub tu gsol :
ma ma hrIng hrIng i daM ba lin+ta khA hi :
bro brdung ba ni :
hU~M:
stong gsum rab 'byams khro bo rol pa'i zhing :
skye 'gro pho mo khro bo khro mor bzhengs :
dbyings rig gnyis med lu gu rgyud du sbrel :
thabs shes zung 'jug bde chen bro brdung zhing :
grags stong hU~M gi glu dbyangs 'brug ltar sgrog :
rig pa ye shes ngang du gzer btab pas :
phyi yi dgra bgegs mi ldang rdul du brlag :
nang gi nyon mongs ye shes lnga ru bsgyur :
gsang ba bdag 'dzin re dogs dbyings su thim :
thams cad ye grol zang thal ngang du rdzogs :
oM laM AHlaM hU~M laM satwaM b+ha ya nan :
dngos grub blang ba ni :
hU~M:
bde gshegs rgyal ba ma lus dgongs su gsol :
bdag gis brtson pas sgrub pa mtha' ru phyin :
dngos grub 'byung ba'i dus la da bab kyis :
sku gsung thugs kyi dngos grub bstsal du gsol :
gu ru d+he ba d+hA ki nI sarba sid+d+hi pha la hU~M:
bzod gsol ni :
hU~M:
bla ma yi dam mkha' 'gro'i spyan snga ru :
ma rig 'khrul pa'i las bgyis mthol lo bshags :
tshe 'di'i rkyen dang phyi ma'i sgrib pa'i rgyur :
mi 'gyur byang zhing dag par mdzad du gsol :
yi ge brgya pa bzla :
bsdu rim ni :
hU~M hU~M hU~M:
rang bzhin chos kyi dbyings las ma g.yos kyang :
thugs rjes 'gro 'dul shar ba'i dkyil 'khor lha :
mkha' dbyings sprin dengs bzhin du stong par thim :
slar yang chu las nya ldang ji bzhin du :
gnyug ma'i dpal chen rdo rje'i go dang ldan :
phaT phaT phaT:
oM badzra kA wA tsi rak+Sha :
oM AHhU~M:
bsngo smon ni :
hU~M:
dus gsum bde gshegs rgyal ba dgongs su gsol :
bsod nams gang mchis dmigs su med par bsngo :
bdag sogs 'gro kun rig 'dzin bzhi bgrod de :
sku gsum rgyal srid tshe 'dir thob par shog :
bkra shis ni :
hU~M hrI:
byin rlabs mkha' la dngos grub sprin 'khrigs shing :
bde stong char gyis ye shes smin par mdzad :
dgos 'dod yid bzhin 'bras bu stsol mdzad pa'i :
rtsa ba gsum gyi bkra shis bde legs shog :
ces brjod cing dkon mchog rtsa ba gsum gyi bden pa'i byin rlabs la yid ches pa'i nyams bskyang zhing dga' ston bkra shis kyi glu gar yang bya'o :
sa ma ya :
de ltar bla ma bka' brgyad 'dus pa 'di :
da lta spel 'phang rin chen gter du sbos :
ma 'ongs lha sras skye mtha'i skal ldan gyis :
rnyed nas bstan 'gro kun la phan par shog :
sa ma ya :
rgya :
gter rgya :
sbas rgya :
zab rgya :[ \u0f88\u0f88\u0f88\u0f88\u0f88\u0f88 ]kho bo mchog gyur bde chen gling pas 'brug lo spre'u zla ba'i tshes bcu la las ldan pho mo bdun dang bcas mdo khams nam mkha' mdzod kyi sgrub phug gong ma'i sgo gong nas gdan drangs pa'i shog ser mtho gang ba zhig las skyi 'byams 'chi med seng ge rdzong du dag par phab pa lags /
dge'o ///
/
