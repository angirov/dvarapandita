\u0f88
bla ma'i thugs sgrub bar chad kun sel las :
sme ba brtsegs pa'i sgrub thabs nyams grib kun sel bzhugs so :
thun mong nyams grib kyi bar chad sel ba /
\u0f88\u0f88\u0f88
e ma ho :
phyi rabs rnal 'byor sgrub pa pos :
mi gtsang nyams grib dag la 'dzem :
gal te grib kyis phog gyur na :
bdag nyid pad+ma thod phreng gi :
phyag g.yon bum pa'i cho 'phrul las :
phyag rgya rtags kyi skur snang ba :
'chol ba'i khro rgyal chen po ni :
sme ba brtsegs pa bsgom par bya :
sa ma ya :
skyabs sems tshogs gsag sngon 'gro bas :
oM sarba d+harmA swa b+hA ba shud+d+ho\u0f85 haM:
'khor 'das chos kun ka dag ngang :
rig pa'i ye shes hU~M sngon po :
'gag med mkha' la 'ja' ltar shar :
zung 'jug thugs rje'i cho 'phrul las :
rdo rje gsum gyi yi ger gyur :
oM las rnam par snang mdzad kyi :
rang bzhin gzhal med khang chen dbus :
AHlas snang ba mtha' yas pa'i :
ye shes rig rtsal pad nyi'i steng :
hU~M yig yongs gyur skad cig gis :
mi bskyod khro rgyal sme ba brtsegs :
mthing nag zhal gcig phyag gnyis pa :
drag shul khros pa'i gzi byin 'bar :
zhal gdangs ljags 'dril mche ba gtsigs :
spyan gsum 'jigs pa'i lta stangs can :
dbu skra gyen brdzes rdo rje'i tog :
rdo rje'i thod rim nyis brtsegs bcings :
drag po'i sdigs mdzub thugs kar bsnol :
rin chen sbrul dang dur khrod chas :
rdo rje'i phreng ba'i do shal 'phyang :
ye shes me phung cher 'khrugs klong :
zhabs gnyis brkyang bskum dor stabs 'gying :
gnas gsum rdo rje'i 'bru gsum mtshan :
de las 'phros pa'i 'od zer gyis :
rang 'dra'i ye shes spyan drangs bsam :
hU~M:
mgon po kun gshegs khro bo'i rgyal :
sme ba brtsegs pa dbyings nas bzhengs :
mi gtsang nyams grib sbyong ba'i phyir :
gnas 'di nyid du gshegs su gsol :
oM badzra kro d+ha u tsuSh+ma sa pa ri wA ra e h+ye hi :
dzaHhU~M baM ho :
hU~M:
mchod pa'i phyag rgya chen po ni :
sems kyi yid bzhin sprin tshogs las :
nyer spyod 'dod yon bsam mi khyab :
bde ba chen po'i rgyan du rol :
oM badzra ar+g+haM sogs :
hU~M:
gtum chen dus mtha'i me ltar 'bar :
khro bo'i rgyal po 'chol ba che :
sangs rgyas kun kyi byin rlabs bdag :
nyams grib 'joms la phyag 'tshal bstod :
thugs kar nyi steng hU~M mthing nag :
mtha' skor sngags phreng sgrar bcas 'khor :
'od zer me yi tshwa tshwa 'phros :
grib dang mi gtsang kun bsregs bsam :
oM u tsuSh+ma kro d+ha hU~M hU~M phaT:
rtsa ba'i bsnyen sngags 'bru dgu po :
'bum phrag gsum gyis las kun byed :
de nas sgrub pa'i dgongs pa ni :
slar yang 'od 'phros 'phags pa mchod :
sems can sgrib sbyangs rtsa gsum lha'i :
byin rlabs bsdus te rang la thim :
nus pa mchog tu bskyed par bsam :
oM b+hur kur ma hA pra Na ye b+hur tsi b+hur ki bi ma le u tsuSh+ma kro d+ha hU~M phaT:
'bum phrag gcig gis nus pa smin :
las sbyor 'di btags khri bzlas so :
sarba ma la tor ya tor ya :
rmi lam nyi zla shar ba dang :
khrus byas gos dkar gtsang ma gyon :
lus las rnag khrag srog chags thon :
de sogs nyams grib dag pa'i ltas :
thun mthar mchod bstod rig pa'i lha :
dbyings su bsdu zhing slar yang ldang :
rdzogs rim snying gar 'bar ba'i hU~M:
mar me lta bur sems bzung ste :
de la cung zad zin pa na :
me 'bar lus dang gnas khang dang :
rim gyis yul khams stong gsum tshun :
ye shes me phung gcig tu gyur :
rang lus nyid kyang me ru 'bar :
me lce'i dbus nas hU~M gi sgra :
mkha' las 'brug gi gdangs ltar bsam :
nyams grib mi gtsang ming med sbyangs :
slar yang hU~M gi bar du 'dus :
de yang rim yal ka dag ngang :
'od gsal gnyug ma'i dgongs pa bskyang :
rjes thob snang stong lha skur bzhengs :
de ltar yang yang goms pa las :
rtsol med ngang gis 'char ba na :
stong gsum gang ba'i grib kyis kyang :
mi chod mi shigs 'gyur ba med :
yang zab rtsa ba'i ting 'dzin no :
sa ma ya hU~M a rgya rgya :
slob ma rjes 'dzin cho ga ni :
dkyil 'khor sgrub rdzas tshogs pa na :
bskyed bzlas bya zhing snod ldan rnams :
khrus nas phyungs shing bgegs bsal te :
maN+Dal dang bcas gsol 'debs gzhug :
thugs rje'i mnga' bdag slob dpon gyis :
bdag cag nyams grib sbyong ba dang :
ye shes dngos grub 'thob bya'i phyir :
khro rgyal chen po'i dbang bskur stsol :
rgyud sbyangs bum pa'i bdud rtsis bkru :
hU~M:
chos nyid mthu las byung ba yi :
bkra shis bum pa'i gzhal yas su :
rgyal ba kun gyi thugs rjes sprul :
ye shes sme ba brtsegs pa shar :
byang chub sems su zhu ba'i bcud :
dbyings ye zung 'jug bdud rtsi'i chus :
skal ldan rnams la khrus bgyis pas :
mnyam dang mi mnyam rnam rtog bkrus :
ma rig dri ma rab sbyangs nas :
dag pa ye shes sku 'grub shog :
rtsa sngags mthar oM sarba ta thA ga ta a b+hi She ka te sa ma ya shrI hU~M:
sarba ma la tor ya tor ya swA hA:
zhes pas bkru zhing 'thor 'thung bya :
bdud rtsi'i rgyun gyis lus gang bas :
grib dang mi gtsang thams cad byang :
slob ma sme brtsegs dam tshig sems :
snang stong dbyer med sku ru bsam :
ye shes sku ni spyi bor bstim :
oM:
bde gshegs kun gyi sku gsung thugs :
gcig tu bsdus pa'i ye shes sku :
rgyal ba kun gyi phyag rgya 'dis :
snang stong sku yi dbang bskur ro :
kA ya a b+hi Shiny+tsa oM:
bzlas lung bya zhing bgrang phreng gtad :
A:
bde gshegs\u0f8e
gcig tu bsdus pa'i ye shes gsung :
rgyal ba kun gyi gsang ba 'dis :
grags stong gsung gi\u0f8e
wA ka a b+hi Shiny+tsa A:
rdo rje rtse lnga snying khar bstim :
hU~M:
bde gshegs\u0f8e
gcig tu bsdus pa'i ye shes thugs :
rgyal ba kun gyi dgongs pa 'dis :
rig stong thugs kyi\u0f8e
tsit+ta a b+hi Shiny+tsa hU~M:
gtor ma lhar gsal byin gyis brlab :
hU~M hrI:
bde gshegs\u0f8e
gcig tu bsdus pa'i gsang ba gsum :
sme ba brtsegs par gnyis su med :
dam grib nyams pa'i tshogs 'joms shing :
'od gsal ye shes bskyed pa'i phyir :
skal ldan khyod la dbang bskur bas :
'chol ba'i khro rgyal chen po dang :
dbyer med phrin las yongs rdzogs shog :
sarba a b+hi Shiny+tsa hrI:
gtor ma'i lha bstim brtan par bya :
rjes kyi bya ba spyi ltar spyad :
dbang 'di gang gis thob tsam gyis :
nyams grib mi gtsang gdung ba kun :
nyi ma shar bas mun sangs ltar :
skad cig nyid la zhi bar 'gyur :
sa ma ya :
de nas las kyi sbyor ba la :
nyams grib sa la mnan pa ni :
rdza yi gwa 'u zur gsum nang :
nyams pa can gyi rdzas kun bcug :
nyams grib thams cad de la bstim :
go gsum thal bas rgyas gdab nas :
mchod rten nag po'i 'og tu mnan :
rang nyid de steng khrus bya zhing :
phyogs mtshams bskor la rta bro brdung :
nyams grib thams cad rgyun gcod cing :
slar yang ldang ba med par 'gyur :
sa ma ya :
nyams grib khrus kyis sbyong ba ni :
rin chen bum pa chas ldan nang :
lnga tshan lnga yi bcud dang ni :
ril bu'i rdzas kyi chus bkang la :
mchod pas bskor zhing mdun du bzhag :
stong pa'i ngang las pad zla'i steng :
b+h+rU~M yig yongs gyur bum pa ni :
mtshan rdzogs bcud kyis gang ba'i dbus :
pad nyi'i gdan la skad cig gis :
hU~M las khro rgyal sme ba brtsegs :
'khor du 'byung lnga'i dag byed kyi :
lha mo dkar ser dmar ljang mthing :
bdud rtsi'i bum pa bsnams pa'i tshogs :
dpag med sprin ltar 'phro bar gsal :
byin rlabs spyan 'dren dgug gzhug bcings :
mchod bstod bya zhing gsol ba gdab :
bcom ldan khro bo'i rgyal po yis :
bdag gi sdig sgrib nyes ltung dang :
grib dang mi gtsang thams cad kun :
byang zhing dag par byin gyis rlobs :
rang nyid lhar gsal thugs ka nas :
sngags phreng sgra dang bcas pa 'phros :
bum pa'i lha yi thugs kar phog :
gnyis med ye shes rgyud bskul te :
byang chub sems kyi bdud rtsi'i chus :
bum pa yongs su gang bar bsam :
bsnyen sgrub las kyi sngags sham du :
e ho shud+d+he shud+d+he :
yaM ho\u0f8e
raM ho\u0f8e
baM ho\u0f8e
laM ho\u0f8e
e yaM raM baM laM shud+d+he a a swA hA:
zhes btags stong phrag la sogs bsnyen :
thun mtshams mchod bstod 'od zhu bya :
bsgrub bya mdun du 'khod pa la :
thog mar bum pa'i bdud rtsis bkru :
hU~M:
dbyings kyi bum par rig pa'i bcud :
ye shes khro rgyal bdud rtsi'i chus :
skal ldan khyod la khrus bgyis pas :
mi gtsang dri ma kun byang shog :
sngags mthar dam grib thams cad shAn+tiM ku ru swA hA:
dme grib thams cad\u0f8e
nyams grib thams cad\u0f8e
mkhon grib thams cad\u0f8e
zas grib thams cad\u0f8e
gos grib thams cad\u0f8e
gnas grib thams cad\u0f8e
gdon grib thams cad\u0f8e
'gos grib thams cad\u0f8e
nad gdon sdig sgrib grib dang mi gtsang ba bar du gcod pa'i phyogs thams cad shAn+tiM ku ru swA hA:
rma bya'i sgro dang ku shas byab :
ho :
rig pa chen po'i byin rlabs kyis :
grib dang mi gtsang la sogs pa :
'gal rkyen bar du gcod pa kun :
rang bzhin med par dag gyur cig :
sngags sham mthar a pa na ye swA hA:
rdo rje gnas gsum bzhag cing bsrung :
hU~M:
cis kyang mi chod mi shigs pa'i :
sme ba brtsegs pa'i gsang gsum gyis :
sgo gsum rdo rjer byin brlabs pas :
deng nas rtag tu bsrung gyur cig :
sngags mthar :
badzra kA wA tsi rak+Sha rak+Sha haM:
lus la rdo rje'i go bgos bsam :
nam mkha' med par gyur na sogs /   bden pa'i stobs dang (bgegs rigs stong phrag brgyad cu zhi sogs /   bkra shis brjod :
zla ba gza' las grol bzhin du :
grib dang mi gtsang kun las thar :
sa ma ya :
nyams grib me yis bsreg pa ni :
thab dang rdzas rnams 'du byas la :
bdag gi rnal 'byor sngon 'gro bas :
mig ni gyen bltas hU~M brjod pas :
bde gshegs sras bcas byin rlabs kun :
hU~M gi rnam pas nam mkha' gang :
gcig tu 'dus nas hU~M du gyur :
de nyid sa gzhir babs pa las :
sme ba brtsegs pa'i sku ru gyur :
thugs ka'i hU~M las me 'bar bas :
'jig rten khams kun bsregs shing sbyangs :
khro bo 'od zhu oM AHhU~M:
oM las khor yug shel gyi gzhi :
yangs shing rgya che bkod legs par :
AHlas dpag tshad khyab pa'i thab :
dkar gsal tshad dang mtshan nyid rdzogs :
hU~M las khro bo'i rang bzhin gyi :
'bar ba me yi dkyil 'khor dbus :
me yi dwangs bcud 'dus pa'i dngos :
raM las me lha sku mdog dkar :
phyag gnyis skyabs sbyin bgrang phreng 'dzin :
rin chen rgyan ldan ra skyes 'chib :
'bar ba'i klong na drang srong tshogs :
'bum phrag yangs pas bskor ba yi :
gnas gsum 'bru gsum 'od zer gyis :
me lha 'khor bcas spyan drangs bsam :
hU~M:
dad pa dang ni dam tshig gis :
tshur gshegs 'byung po'i rgyal po che :
ag+ni rA dza 'khor dang bcas :
mchod sbyin bzhes phyir gshegs su gsol :
oM ag+ni rA dza sa pa ri wA ra e h+ye hi :
pheM pheM:
yungs dkar brab cing rdo rje gsor :
hU~M bzhis phyir 'brangs bgegs bskrad de :
mchod yon phul la dam ye bsre :
dzaHhU~M baM hoHtiSh+Tha lhan :
oM ag+ne rA dza sa pa ri wA ra ar+g+haM sogs :
dgang blug oM AHhU~M gis mtshan :
rdo rje'i ljags steng raM dmar pos :
bsreg blug bdud rtsi drangs shing gsol :
mnyes tshims phrin las mdzad par bsam :
hU~M:
rnam dag ye shes zhal hom du :
rang bzhin dag pa'i bdud rtsi'i tshogs :
'bul lo dgyes par bzhes nas kyang :
nyams grib sbyang ba'i phrin las mdzod :
oM ag+ni rA dza ting nge 'dzin la dam grib phog pa dang phog pa'i rgyu thams cad shAn+tiM ku ru swA hA:
byon skyems so :
oM ag+ni rA dza bo d+hi br-ik+ShA ya swA hA:
gzi brjid phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
yam shing ngo :
oM ag+ni rA dza ag+na ye shrIM swA hA:
'byor pa phun sum tshogs pa la\u0f8e
mar khu'o :
oM sarba pA paM da ha na badzrA ya swA hA:
sgrib pa med pa phun sum tshogs pa la\u0f8e
til lo :
oM sarba saM pa de swA hA:
bde ba phun sum tshogs pa la\u0f8e
zas mchog go :
oM badzra puSh+TA ya swA hA:
bkra shis pa phun sum tshogs pa la\u0f8e
'bras so :
oM badzra a yu She swA hA:
tshe phun sum tshogs pa la\u0f8e
dUrbA 'o :
oM badzra bi dzA ya swA hA:
phyogs las rnam par rgyal ba phun sum tshogs pa la\u0f8e
so ba'o :
oM ma hA be ga ya swA hA:
shugs\u0f8e
nas so :
oM ma hA ba lA ya swA hA:
stobs\u0f8e
sran ma dkar po'o :
oM a pra ti ha ta badzrA ya swA hA:
srung ba\u0f8e
ku sha'o :
oM badzra g+hasma ri ye swA hA:
nad med pa phun sum tshogs pa la bar du gcod pa'i grib dang mi gtsang ba thams cad shAn+tiM ku ru swA hA:
gro'o :
brgya rtsa la sogs phul ba'i mthar :
yungs dkar 'thor zhing 'dod don gsol :
ho :
drang srong chen po 'khor dang bcas pas bdag cag la grib dang mi gtsang ba dang dam tshig nyams chag gi rkyen la brten nas gnas skabs dang mthar thug gi legs pa'i lam phun sum tshogs pa la bar du gcod pa thams cad nye bar zhi ba dang :
me nyid ye shes chen po'i mer byin gyis brlab par mdzad du gsol :
mar khu blug gzar bkang ste phul :
me lha 'bar ba'i rnam pa'i klong :
khro rgyal sme ba brtsegs pa la :
rtsa gsum rgya mtshos bskor bar bskyed :
bdug spos 'thul zhing dbyangs snyan pos :
hU~M:
chos nyid dbyings nas skur bzhengs shig :
'gro don dus la da babs kyis :
'phags pa'i tshogs bcas gshegs su gsol :
bdag gi las 'di grub par mdzod :
oM u tsuSh+ma kro d+ha sa pa ri bA ra e h+ye hi :
byon skyems phul la bzhugs gsol ni :
hU~M:
bkra shis gnas mchog nyams dga' bar :
pad+ma nyi zla'i gdan steng du :
rig pa ye shes phyag rgya'i lha :
dgyes shing phrin las mdzad phyir bzhugs :
sa ma ya satwaM:
dzaHhU~M baM ho :
hU~M:
sgrib med rol pa'i sku gsung thugs :
sems can khams la rjes brtse bas :
gang 'dul 'gro ba'i don mdzad pa'i :
mgon po khyod la bdag phyag 'tshal :
na mo pu ru sha ya ho :
mchod cing dgang blug sngar bzhin la :
ljags la hU~M bsam bsreg blug 'bul :
de yis rab tu mnyes shing tshims :
zla ba lta bu'i 'od zer gyis :
snod bcud nyams grib kun sbyangs bsam :
lha sngags tha mar rdzas sngags spel :
grangs rdzogs nas ni gos zung dang :
so rtsi phul zhing 'dod don gsol :
ho :
bcom ldan thugs rje'i bdag nyid kyis :
rang gis nyams dang rkyen gyis nyams :
dam grib phog pa'i nyams pa yis :
gnas skabs mthar thug legs tshogs la :
bar du gcod pa thams cad kun :
zhi ba'i phrin las mdzad du gsol :
hU~M:
chos nyid bden pa'i byin rlabs dang :
chos can rgyu 'bras bslu med dang :
dkon mchog rtsa gsum dkyil 'khor gyi :
ting 'dzin sngags dang phyag rgya yi :
nus mthu bsam gyis mi khyab dang :
khyad par bde gshegs thams cad kyi :
byin rlabs mthu stobs gcig bsdus pa :
'chol ba'i khro rgyal chen po ni :
bcom ldan sme ba brtsegs pa yi :
bden pa'i byin rlabs nus mthu yis :
nyams grib zas grib gos kyi grib :
gnas grib 'gos grib gdon gyi grib :
dme grib yugs grib la sogs pa :
grib dang mi gtsang rgyur bcas kun :
ye shes me yis gzhob tu bsregs :
chos nyid rlung gis rjes med gtor :
byang sems chu yis bag chags bkrus :
'byung ba lnga yi dbyings su thim :
lhag ma med par dag gyur cig :
ces dang khrus kyi sngags rnams bzla :
me zer phyogs mtshams kun tu gtor :
bdag gzhan rten dang brten pa yi :
grib dang mi gtsang lhag med bsregs :
chos kyi dbyings su dag par bsam :
lha la mchod bstod nongs pa bshags :
ye shes gshegs shing dam tshig bsdu :
slar yang 'bar ba me lha bzhengs :
bsreg blug sngar bzhin phul nas kyang :
mchod gtor 'bul la phrin las gsol :
hU~M:
me lha'i rgyal po gzi brjid can :
rgyal ba kun gyi phrin las pa :
mthu dang rdzu 'phrul bsam mi khyab :
'jig rten mgon la phyag 'tshal bstod :
mchod sbyin gtor ma 'di bzhes la :
bdag cag dpon slob 'khor bcas kyi :
nyams grib mi gtsang zhi ba dang :
tshe dpal 'byor pa rgyas mdzad gsol :
nongs bshags gshegs bsdu dge ba bsngo :
shis brjod me tog kun tu 'thor :
rnal 'byor rgyun gyi grib sel la :
rang gi skra sen gos dum sogs :
grib dang mi gtsang ngo bor mos :
'bar ba'i dbus su skad cig gis :
khro bo'i rgyal po bskyed byas la :
til nag dang bcas sngags 'dis phul :
sgrub sngags mthar sarba pA paM ma la bi shud+d+he b+hasmiM ku ru swA hA:
zhes pas bdud rtsi'i rnam par bzhes :
dgyes shing tshims pa'i 'od zer gyis :
nyams grib mi gtsang kun bsregs bsam :
khrus lnga'i sngags kyang bzlas pa'i rjes :
lha nyid rang dang dbyer med bstim :
'di dag gang yang brtsams pa'i mod :
dus mtha'i me dang rtswa sbur bzhin :
nyams grib mi gtsang kun sbyangs shing :
dngos grub thams cad myur du 'grub :
sa ma ya :
nyams grib rlung la bskur ba ni :
bsgrub bya'i dri ma dang bsres pa'i :
grib glud nag po dkor cha bcas :
de steng dmar gtor sha dum bshams :
bdag gi rnal 'byor sngon 'gro bas :
glud gtor nam mkha' mdzod kyis brlab :
rang gi thugs nas 'od 'phros pas :
grib bdag thams cad bkug par bsam :
hU~M:
stong gsum stong gi 'jig rten na :
ma rig 'khrul pa'i rang gzugs las :
grib dang mi gtsang bdag po ni :
gnod sbyin ma mo sha za'i tshogs :
sgyu ma'i gzugs brnyan 'char ba kun :
yas dang mgron la spyan 'dren na :
zhi zhing phan pa'i sems bskyed nas :
ma thogs myur du da tshur byon :
tri sarba sa ma ya dza :
kye :
snang zhing srid pa'i grib bdag kun :
gzhi la 'khrul pa'i ming med kyang :
lam las gnyis 'dzin blo yis 'khrul :
gnyis snang bag chags brtas pa las :
phan gnod lha dang 'dre ru srid :
snang cha'i rten 'brel ma 'gags pas :
legs nyes 'bras bu cir yang 'char :
de phyir grib bdag pho mo'i tshogs :
chos nyid bden pa'i bka' la nyon :
rgyu 'bras bslu med don la soms :
yas glud mthun pa'i rdzas bzhes la :
bsgrub bya 'di la gnod 'tshe spongs :
grib dang mi gtsang thams cad longs :
mi bas glud 'di mi dga' rgyu :
gzugs mdzes skye mched 'od du 'bar :
smra mkhas mgrin glu kyu ru ru :
rnam shes rtog dpyod hrig ge hrig :
long spyod dkor cha sprin ltar gtibs :
rgyan dang cha lugs bsam mi khyab :
ting 'dzin sngags rgyas byin brlabs pas :
zad mi shes shing 'dod rgu 'byung :
pham rgyal 'thab rtsod med pa'i yas :
'bul ba bdag gis ma nor ro :
bzhes pa khyod kyis ma nor la :
bsgrub bya'i grib dang mi gtsang dang :
sku glud bzang po mnyam du bzhes :
dga' zhing 'dzum pa'i mdangs phyungs la :
khyer cig khyer cig stobs ldan rnams :
sred dang chags dang zhen pa yis :
dran dang bzung dang bsam dang reg :
glod dang zhi dang grol bar mdzod :
sam+b+ha ra brgya rtsas bsngo :
de nas thugs dam bskul ba ni :
hU~M:
'od gsal chos sku'i ngang nyid las :
longs spyod rdzogs sku dpal chen pos :
dregs pa ru tra bsgral pa'i tshe :
rdo rje snam gyi lam nas byung :
'chol ba'i khro rgyal sprul pa'i sku :
sme ba brtsegs pa dbyings nas bzhengs :
sha khrag gtor ma 'di bzhes la :
nad gdon byad phur rbod gtong dang :
grib dang mi gtsang zlog par mdzod :
ces bskul glud la lam bstan zhing :
'dre lnga la sogs gnod phyogs bskyal :
gtor ma dgra phyogs zor du 'phang :
hU~M hU~M:
khro bo'i rgyal po sme ba brtsegs :
drag shul chen po'i dus la bab :
nad gdon grib dang mi gtsang sogs :
mi mthun bar du gcod pa kun :
zlog go zhing bcu'i dgra la zlogs :
sgyur ro nag phyogs bgegs la sgyur :
dmar chen zor gyi gtor ma dang :
lhan cig rlung gi shugs kyis bteg :
'gal rkyen nad mtshon dug rlangs kyi :
rnam pas dgra bgegs steng du zor :
b+h+yo b+h+yo zlog zlog e hur thums ma hA sha ri zlog zlog :
ces brjod thal mo brdab byas la :
grib dang mi gtsang thams cad kun :
chos nyid rlung gi shugs kyis ded :
dgra bo'i yul du 'khyil ba yis :
mun nag rub pa lta bur bsam :
mi ldog phyir du mtshams bcad la :
rdo rje'i rta bro brdung bar bya :
'dis ni 'gal rkyen bar chad dang :
khyad par grib dang mi gtsang kun :
thal ba rlung gis gtor ba ltar :
ming tsam med par zhi bar 'gyur :
sa ma ya :
rdo rje bdug pa'i sbyor ba ni :
bdud rtsi can gyi shing sna'i tshogs :
lo ma rgyas dus btus pa dang :
tsan+dan dkar dmar shel   chu shel /ga pur :
spang spos rgya spos shu dag rnams :
lhan cig sbyar la bum chus bran :
bsnyen sgrub las dang khrus sngags dang :
khyad par sngags 'dis mngon par bsngags :
oM sarba ta thA ga ta uSh+Ni Sha shud+d+he shud+d+he bi shud+d+he swA hA:
dri tsam gang gis tshor bas kyang :
nad gdon grib dang mi gtsang sel :
sa ma ya :
rdo rje ril bu'i sbyor ba ni :
ga pur shu dag a ru ra :
yungs dkar gu gul rtswa ku sha :
mkhan dkar spos dkar tsan+dan gnyis :
gla rtsi ru rta gi waM rnams :
dri chu bar pas ril bu dril :
bsnyen sgrub las dang khrus sngags dang :
khyad par sngags 'dis khri 'bum sngags :
oM badzra a mr-ita sarba bi shud+d+he kuN+Da lI hU~M hU~M:
mgul du 'chang ngam khong du gtang :
zos bdug byugs pas nad gdon dang :
grib dang mi gtsang thams cad sel :
sa ma ya :
rdo rje tsakra'i rig pa ni :
gro ga'am ni shog bu gang rigs la :
'khor lo rtsibs lnga mu khyud bcas :
dbus su hU~M mthar bsnyen sngags dang :
de yi gong ras mu khyud la :
sgrub sngags spel tshig bcas pa sbyar :
rtsibs la 'byung lnga'i grib sel sngags :
rtsibs mchan 'byung lnga'i phyag rgya bri :   sa chu me rlung nam mkha' chos 'byung ngo //
de yi phyi rim mu khyud la :
sgrub sngags las sngags spel tshig ni :
rgyas par spel zhing de yi phyir :
dbyangs gsal rten 'brel snying po dang :
rdor ra me ris mdzes par bskor :
ril bu'i rdzas kyis byugs byas la :
rma bya'i mdongs dang ku sha'i rtswa :
dwangs pa'i shel dang lhan cig tu :
rab gnas drod dang ma bral bcang :
yi dam lha yis byin brlabs pas :
grib dang mi gtsang nye mi nus :
tshe bsod dpal 'byor nyams rtogs 'phel :
don kun yongs su 'grub par 'gyur :
sa ma ya :
rgya rgya rgya :
de ltar khro chen sme brtsegs kyi :
sgrub thabs phrin las dang bcas pa :
'di ni zhi byed kun gyi mchog :
ngo mtshar gdams pa'i snying po ste :
dkon mod 'jig rten nyul dang gsal :
byin rlabs nyams su blangs pas shes :
phrin las ting 'dzin ldan pas 'grub :
bdag nyid pad+ma'i thugs tig ste :
da lta'i mnga' bdag rje 'bangs kyi :
nyams grib mi gtsang sbyong ba dang :
ma 'ongs chos bdag skyes mchog gi :
'khon grib bar chad sel ba dang :
bod khams snod bcud thams cad kun :
dge zhing shis par bya ba'i phyir :
'od gsal dbyings kyi klong nas bshad :
d+hA ki gsang ba'i yi ger bris :
phrin las 'gro 'dul gsung gi gnas :
ri bo dbang zhu'i brag la sbos :
las can lha sras skye mtha' dang :
'phrad nas gangs can bstan 'gro la :
phan bde rgya cher 'byung bar shog :
sa ma ya :
zab rgya :
sbas rgya :
gter rgya :[ \u0f88\u0f88\u0f88\u0f88\u0f88\u0f88\u0f88 ]d+hA ki man+t+ra gu h+ya sa ma ya shrI:
bod chen po'i ljongs kyi thig le shar phyogs kaHthog rdo rje gdan dang nye ba'i gnas chen ri bo dbang zhu nas lha sras dam 'dzin gyi rnam par 'phrul pa rtsod bral dus bab kyi gter ston chen po 7o rgyan mchog gyur bde chen gling pas spyan drangs pa'i shog ser gyi bu yig phyag bris dngos las mtsho skyes bla ma dgyes pa'i 'bangs mkhyen brtse'i dbang pos zhal bshus pa phyogs dang dus dang gnas skabs thams cad du dge zhing bkra shis par gyur cig
/mang+ga laM///
/
