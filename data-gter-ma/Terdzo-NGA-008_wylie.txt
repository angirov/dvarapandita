@#//
rdo rje sems dpa' thugs kyi sgrub pa las gsungs pa'i zhi khro na raka dong sprugs kyi sgrub thabs bzhugs so //
bla ma rgyal ba zhi khro'i lha la phyag 'tshal lo //
rtag cing khyab pa'i ngo bo nyid kyi dbyings //
sku gsum snang cha ma 'dres yongs su rdzogs //
smon lam dbang gis 'gro don rgyun mi 'chad //
bla ma rgyal ba zhi khro'i tshogs la 'dud //
ngan 'gro'i mun nag stug por 'khyams pa'i 'gro
/skyob phyir bla ma'i man ngag zab mo'i 'od //
brtse ba'i shing rta yis drangs zer 'phros pas //
ngan 'gro'i mun pa 'joms byed 'di na bshad //
de yang slob dpon pad+ma 'byung gnas kyis rgyud lung du ma'i dgongs pa bkral ba'i man ngag na raka dong sprugs kyi sgrub thabs 'di ni sgrib pa sbyong zhing tshogs rdzogs pa'i thabs du ma'i nang nas khyad par du 'phags pa yin pas /
rang dang gzhan gyi don du 'di la 'jug pa la gsum /
sngon 'gro
/dngos gzhi /
rjes kyi rim pa'o //
dang po la drug las /
dang po yo byad bsham pa ni /
gang du bya ba'i gnas su bdag bskyed bsnyen pa'i skabs sman raka gtor gsum tsam la brten /
mdun bskyed sgrub pa'i skabs su dkyil 'khor sa thig chog dang bcas 'bri ba'am ras bris bkram la sku gzugs gang 'byor bsham pa'i mthar mchod gtor gyis bskor zhing skong chog byed na dkyil 'khor gyi mthar sman raka gtor gsum mar me lha grangs tshogs kyi 'khor lo bcas bsham /
dbang dang 'brel na dbus su bum pa bcud ldan chas kyis spras pa byang shar du khrus bum dbang rdzas sogs 'og tu dgos pa'i yo byad 'du bya /
tshogs gsag pa ni sgrub pa po rnams stan bde bar 'khod la dad pa dang nges 'byung snying rje dang ldan pas brgyud pa'i bla ma la gsol ba btab /
byin rlabs bcu gcig skabs su gang bab song rjes gzhi bdag gtor ma gtong la tshogs zhing spyan drang /
yan lag brgyad pa song rjes bgegs gtor btang la bka' bsgo zhing phyir bskrad /
gnyis pa srung 'khor sgom pa ni /
hU~M:
yang dag lta ba'i ngang nyid las :
khro bo'i sprin kun 'dus pa yis :
bgegs dang log 'dren tshar bcad nas :
tshur 'dus rdo rje'i gur khang che :
me rlung chu yi rim pas bskor :
kun kyang gzhom du med par bsam :
badzra raM yaM khaM rak+Sha :
gsum pa bshags pa bya ba ni /
bshags yul gsal btab la /
hU~M:
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal sna tshogs ngo bor smin :
de ldog don phyir rgyal ba'i dam mnos te :
bdag cag ma rig lus dang ngag sems kyi :
bag med tshul gyis dam las 'gal gyur te :
rgyal ba 'khor bcas thugs dang ci 'gal ba :
thugs rje che mnga' khyed la bzod par gsol :
bzhi pa dam bca' bzung ba ni /
hU~M:
kun tu bzang po bla na med pa yi :
byang chub mchog tu bdag ni sems bskyed do :
don dam dang ni kun rdzob byang chub sems :
bla ma lha khyod rtag tu bzung bar bgyi :
rgyas par ye shes sku mchog dang rnal 'byor dbang po sogs bya /
lnga pa byin 'bebs pa ni /
mos gus gdung shugs drag pos /
hU~M a la la ho :
b+ha ga wAn sa ma ya ho :
sa ma ya satwaM:
'phags mchog thugs rje'i dus la bab :
khyad par bstan pa'i dus la bab :
mthu rtsal phyung ba'i dus la bab :
dbang mchog bskur ba'i dus la bab :
dngos grub stsol ba'i dus la bab :
mthu chen bdud thul bcom ldan 'das :
byin chen byin phob bcom ldan 'das :
dbang chen dbang skur bcom ldan 'das :
bdag cag las 'bras mchis par mdzod :
hU~M hU~M hU~M hU~M:
drug pa mchod rdzas byin rlabs ni /
raM yaM khaM gis bsreg gtor bkrus :
bdud rtsi'i snod ni gzhal yas khang :
'khor lo rtsibs bzhir dam rdzas bcu :
sa bon phyag mtshan rigs lnga'i sku :
yab yum mnyam sbyor bdud rtsir zhu :
b+han+d+ha bdud rtsir oM gyis mtshan :
rgya gram rta mgrin yum bzhis mnan :
oM AHhU~M sarba pany+tsa a mr-ita hU~M hrIHThA:
sbyor ba'i 'od kyis bdud rtsi bskul :
'od zhu bdud rtsir dbyer med 'dres :
gtor gzhong b+han+d+ha'i nang du ni :
gtor ma oM las 'dod yon 'phro :
oM AHhU~M ma hA ba liM ta te dzo ba liM ta ba la ba te gu h+ya sa ma ye hU~M hrIHThA:
pad+ma b+hany+dza'i snod nang du :
ra las rak+ta'i rgya mtsho 'khyil :
oM AHhU~M ma hA rak+ta dz+wa la maN+Da la hU~M hrIHThA:
snod mchog zhing khams phun tshogs pa :
mchod pa'i lha mo'i rol par bsam :
na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrIH
oM shrI badzra rA ga gan+d+he gan :
spyi don gnyis pa dngos gzhi bskyed rim sgom pa la bdun las /
dang po byang chub sems gnyis bskyed pa ni /
bdag dang mtha' yas sems can rnams :
ye nas sangs rgyas yin mod kyang :
rtog pa'i dbang gis 'khor ba las :
byang chub mchog tu sems bskyed do :
e ma'o ngo mtshar rmad kyi chos :
rdzogs pa'i sangs rgyas kun gyi gsang :
skye 'gag gnas dmigs 'gro 'ong bral :
gnyis pa ting 'dzin gsum gyis khog phub ste bskyed rim bsgom pa ni /
rang bzhin rnam par dag pa'i dbyings :
ye shes 'od gsal kun la khyab :
zung 'jug ngo bo a ru gsal :
cho 'phrul e yaM baM suM raM:
nam mkha' rlung chu sa gzhi ri :
'bar ba'i gnas su b+h+rU~M 'phros pas :
zhi khro 'bar ba'i gzhal yas khang :
phyi nang rim gnyis rgyan gyis mdzes :
gru chad gling dgu 'khor lo gsum :
gtso 'khor 'tshams pa'i gdan dang bcas :
rang gsal 'od kyi tshul du bsgom :
rang byung a yi cho 'phrul las :
zhi khro yi ge 'khor lo 'phros :
so so'i gnas su 'khod par gyur :
oM A:
hU~M oM swA AMHhA:
mUM lAM mAM pAM tAM:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
k+ShIM trAM hrIHdzriM maiM thiMlha hU~M mUM:
hU~M trAM hrIHA dzaHhU~M baM ho :
ha ha ha ha ha ha ha ha :
he he he he he he he he :
kreM trUM sruM braM k+ShaM ye :
hU~M hU~M hU~M hU~M:
dzaHhU~M baM ho :
phaT phaT phaT phaT:
b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo b+h+yo b+h+yo :

b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo :
a ni kun la khyab par thim :
'od zer tshogs 'phros rgyal ba mchod :
byin rlabs kun bsdus gnyis med thim :
zhi khro 'bar ba'i sku ru rdzogs :
hU~M hU~M hU~M badzra tsit+ta oM:
a a a badzrI b+ha dra sa man+ta A:
dbus su rgyal ba kun tu bzang :
mthing gsal g.yas dkar g.yon dmar zhal :
dang pos rdo rje dril bu 'dzin :
bar pas byang chub mchog gi rgya :
tha mas mnyam gzhag phyag rgya mdzad :
rdo rje skyil mo krung gis bzhugs :
mtshan dpe rang rdzogs tshul dgu ldan :
rgyan chas bcu gsum dag gis mdzes :
kun tu bzang mo sku mdog mthing :
phyag dang zhabs ni yab dang 'khril :
bde stong nyams rgyas 'od zer 'bar :
seng khri pad+ma nyi zla'i steng :
kun 'dus bdag nyid chen por bsgom :
oM ma hA shrI he ru ka hU~M ma hA kro d+hI shwa rI hU~M phaT:
mdun du che mchog he ru ka :
mthing nag g.yas dkar g.yon dmar zhal :
rtse dgu rtse lnga rtse gsum g.yas :
dung dmar g.yon pa'i phyag gis 'dzin :
zhabs bzhi g.yas brkyang g.yon bskum tshul :
dur khrod chas brgyad dpal chas bcu :
gnam zhal dbyings phyug nam mkha'i mdangs :
dril bu dung dmar 'dzin nas 'khril :
pad nyi dregs pa khyo shug steng :
gar dgu'i nyams dang ldan par 'gying :
ye shes me yi 'od 'bum 'phro :
gtso bo'i g.yas dang phyogs bzhi ru :
seng ge'i khri dang glang po che :
rta mchog rma bya shang shang dang :
pad+ma nyi zla'i gdan steng du :
hU~M badzra d+h+r-ika? mUM d+hA twI shwa rI:
oM dzi na dzika? lAM dwe Sha rA ti :
swA rat+na d+h+r-ika? mAM mo ha rA ti :
AMHa ro l-ika? pAM rA ga rA ti :
hA pra dz+nyA d+h+r-ika? tAM badzra rA ti :
rdo rje sems dpa' mthing dkar dmar ba'i zhal :
phyag drug rdo rje 'khor lo rin po che :
dril bu pad+ma ral gri g.yon na 'dzin :
dbyings phyug sngon mo rdo rje dril 'dzin 'khril :
rnam par snang mdzad dkar sngo dmar ba'i zhal :
'khor lo rdo rje rin chen g.yas na bsnams :
dril bu pad+ma ral gri g.yon na 'dzin :
spyan ma dkar mo 'khor lo dril 'dzin 'khril :
rin chen 'byung ldan ser sngo dmar ba'i zhal :
rin chen rdo rje 'khor lo g.yas na bsnams :
dril bu pad+ma ral gri g.yon na 'dzin :
mA ma ki ser rin chen dril 'dzin 'khril :
snang ba mtha' yas dmar dkar sngo ba'i zhal :
pad+ma rdo rje 'khor lo g.yas na bsnams :
dril bu rin chen ral gri g.yon na 'dzin :
gos dkar dmar mo pad+ma dril 'dzin 'khril :
don yod grub pa ljang dkar dmar ba'i zhal :
ral gri rdo rje 'khor lo g.yas na bsnams :
dril bu rin chen pad+ma g.yon na 'dzin :
sgrol ma ljang gu ral gri dril 'dzin 'khril :
phung po khams lnga dag pa'i sku ru gsal :
yab yum rdo rje pad+ma'i skyil krung bzhugs :
gtso bo'i g.yon dang 'khor lo nang ma yi :
phyogs bzhir pad nyi dregs pa khyo shug steng :
oM badzra shrI he ru ka badzra kro d+hI shwa rI hU~M:
oM bud+d+ha shrI he ru ka bud+d+ha kro d+hI shwa rI hU~M:
oM rat+na shrI he ru ka rat+na kro d+hI shwa rI hU~M:
oM pad+ma shrI he ru ka pad+ma kro d+hI shwa rI hU~M:
oM karma shrI he ru ka karma kro d+hI shwa rI hU~M:
badzra khrag 'thung mthing dkar dmar ba'i zhal :
rdo rje ral gri dgra satwa g.yas na 'dzin :
zhags pa lcags sgrog thong gshol g.yon na bsnams :
badzra kro d+hI rdo rje dung dmar stob :
bud+d+ha khrag 'thung smug dkar dmar ba'i zhal :
'khor lo rgyu zhags dung khrag g.yas na 'dzin :
thod khrag zhags pa mi mgo g.yon na bsnams :
bud+d+ha kro d+hI 'khor lo dung khrag stob :
rat+na khrag 'thung ser sngo dmar ba'i zhal :
rin chen dgra satwa 'jig rten g.yas na 'dzin :
b+han dmar rgyu zhags ri rab g.yon na bsnams :
rat+na kro d+hI rin chen dung dmar stob :
pad+ma khrag 'thung dmar dkar sngo ba'i zhal :
pad+ma dgra satwa be con g.yas na 'dzin :
b+han dmar thong gshol 'jig rten g.yon na bsnams :
karma kro d+hI pad+ma thod khrag stob :
karma khrag 'thung ljang dkar dmar ba'i zhal :
rgya gram ral gri dgra satwa g.yas na 'dzin :
b+han dmar thong gshol zhags pa g.yon na bsnams :
pad+ma kro d+hI rgya gram 'dzin pa 'khril :
mtshams bzhir pad+ma nyi zla dregs pa'i steng :
oM rak+sha shrI he ru ka rak+sha kro d+hI shwa rI hU~M:
oM sa nu shrI he ru ka sa nu kro d+hI shwa rI hU~M:
oM gu h+ya shrI he ru ka gu h+ya kro d+hI shwa rI hU~M:
oM yak+sha shrI he ru ka yak+sha kro d+hI shwa rI hU~M:
rak+sha khrag 'thung mthing dkar dmar ba'i zhal :
rdo rje kha T+wAM rnge'u chung g.yas na 'dzin :
b+han dmar tho ba zhags pa g.yon na bsnams :
rak+sha dbyings phyug rdo rje dung khrag 'dzin :
sa nu khrag 'thung ser dkar dmar ba'i zhal :
kha T+wAM rtse gsum thod rnga g.yas na 'dzin :
b+han dmar thod dbyug mi mgo g.yon na bsnams :
sa nu dbyings phyug kha T+wAM 'dzin pa 'khril :
gu h+ya khrag 'thung dud kha dkar dmar zhal :
gri gug kha T+wAM dbyug to g.yas na 'dzin :
b+han dmar mdung thung rnga yab g.yon na bsnams :
gu h+ya dbyings phyug gri gug 'dzin pa 'khril :
yak+sha khrag 'thung ljang dkar dmar ba'i zhal :
rgya gram kha T+wAM dgra satwa g.yas na 'dzin :
b+han dmar ral gri zhing dbyug g.yon na bsnams :
yak+sha dbyings phyug ral gri 'dzin pa 'khril :
de kun gar dgu dur khrod chas dang ldan :
rdo rje gshog brgyang zhabs bzhi 'dor ba'i stabs :
yab yum 'khril sbyor me yi klong du bzhugs :
ye shes thig le dgu yi ngo bor gsal :
'khor lo bar pa'i phyogs kyi rtsibs rnams su :
k+ShiM hi rA dza ya :
hU~M lA s+ye sa ma ya satwaM:
trAM A gar+b+ha ya :
trAM mA l+ye sa ma ya ho :
hrIHha hU~M pad+ma pra dA ma :
hrIHgIrti rA ga ho :
dzriM ku ru pA Ni :
A nIrti rA ga ya mi :
sa snying dkar po myu gu dril bu 'dzin :
lA s+ya dkar mo me long dril 'dzin 'khril :
nam snying ser po ral gri dril bu 'dzin :
mA l+ye ser mo phreng ba dril 'dzin 'khril :
spyan ras gzigs dmar pad+ma dril bu 'dzin :
glu ma dkar mo pi waM dril 'dzin 'khril :
phyag na rdo rje mthing ga rdor dril bsnams :
gar ma ljang gu gar bsgyur yab dang 'khril :
pad+ma nyi ma zla ba'i gdan la bzhugs :
rnam shes yul bzhi dag pa'i sku ru gsal :
'khor lo bar pa'i mtshams kyi rtsibs rnams su :
mai d+ha ra Ni swA hA:
dzaHd+hU pe pra be sha :
thiMlha nis+sa raM b+ha ya swA hA:
hU~M puSh+pe A be sha :
hU~M swa rA dza ya swA hA:
baM dI pa su gi ri :
mUM shrI a rA ga ya swA hA:
ho gan+d+he tsit+ta :
byams pa dkar ser klu shing dril bu bsnams :
spos ma dkar ser spos khang dril 'dzin 'khril :
sgrib sel dmar ser 'khor lo dril bu bsnams :
me tog dmar ser me tog dril 'dzin 'khril :
kun bzang dmar ljang snye ma dril bu bsnams :
mar me dmar ljang mar me dril 'dzin 'khril :
'jam dpal dkar ljang ut+pal dril bu bsnams :
dri chab dkar ljang dung phor dril bu 'dzin :
yab rnams sems skyil yum rnams brtul zhugs kyis :
'khril sbyor pad+ma nyi zla'i gdan la bzhugs :
dbang po dus bzhi dag pa'i sku ru gsal :
zhi ba yab yum rgyan chas bcu gsum mdzes :
'khor lo phyi ma'i phyogs mtshams g.yas rtsibs la :
oM badzra gau rI ha :
oM badzra tsau rI ha :
oM badzra pra mo he ha :
oM badzra bai ta lI ha :
oM badzra puk+ka sI ha :
oM badzra g+hasma rI ha :
oM badzra sme sha nI ha :
oM badzra tsaN+Da lI ha :
mdzod ldan nag mo zhing dbyug b+han+d+ha 'dzin :
chom rkun ser mo mda' gzhu 'gengs shing 'phen :
rab rmongs dmar mo chu srin rgyal mtshan phyar :
ro langs nag mo rdo rje zhing chung thogs :
sbos mo dmar ser rgyu ma 'dren cing za :
dred mo ljang gu dung khrag rdo rjes dkrug :
dur khrod mthing nag zhing chung glo snying za :
gtum mo ser mo zhing chung mgo lus phral :
khro mo'i chas can zhing gi gdan la rol :
rnam shes brgyad po dag pa'i sku ru gsal :
'khor lo phyi ma'i phyogs mtshams g.yon rtsibs la :
oM badzra siM ha mu kha he :
oM badzra byA gr-i mu kha he :
oM badzra sr-i la mu kha he :
oM badzra shwa na mu kha he :
oM badzra gr-i D+ha mu kha he :
oM badzra kaM ka mu kha he :
oM badzra khA kha mu kha he :
oM badzra U lu ka mu kha he :
seng gdong ser mo ro za lag gnyis bsnol :
stag gdong dmar mo lag gnyis thur du bsnol :
wa gdong nag mo zhing chung lce yis ldag :
khyi gdong mthing nag zhing gi khog pa phral :
rgod gdong dmar mo zhing gi rgyu ma 'dren :
dur bya'i gdong ma dmar mo zhing phrag khur :
khwa gdong nag mo ral gri b+han+d+ha 'dzin :
'ug gdong mthing nag rdo rje dbyug pa phyar :
zhing lpags gos dang thod rgyan bam gyi gdan :
yul brgyad gnas su dag pa'i sku ru gsal :
pho brang nang ma'i khyams kyi phyogs bzhi la :
oM mu ne kreM swA hA:
oM mu ne truM swA hA:
oM mu ne sruM swA hA:
oM mu ne braM swA hA:
oM mu ne k+ShaM swA hA:
oM mu ne ye swA hA:
shar lhor brgya byin dkar po pi waM 'dzin :
byang du thags bzang mthing ga go mtshon 'dzin :
lho ru shAka thub ser po gseg par bsnams :
nub byang seng rab dmar nag pusti 'dzin :
lho nub kha 'bar ser nag sgrom bu 'dzin :
byang shar chos rgyal nag po me chu 'dzin :
chags bral mchog gi sprul sku'i cha lugs can :
'gro ba'i don mdzad pad+ma'i gdan la bzhengs :
'gro drug yul 'dzin dag pa'i sku ru gsal :
pho brang shar lho nub byang sgo bzhi ru :
hU~M ya mAn+ta kr-ita phaT:
oM badzra d+ha ra ma hA kro d+hI shwa rI dz+wa li ni hU~M phaT:
hU~M pra dz+nyAn+ta kr-ita phaT:
oM rat+na d+ha ra ma hA kro d+hI shwa rI dz+wa li ni hU~M phaT:
hU~M pad+mAn+ta kr-ita phaT:
oM pad+ma d+ha ra ma hA kro d+hI shwa rI dz+wa li ni hU~M phaT:
hU~M big+h+nAn+ta kr-ita phaT:
oM karma d+ha ra ma hA kro d+hI shwa rI dz+wa li ni hU~M phaT:
gshin rje smug nag nr-i mgo gdengs pa thogs :
khro mo smug nag lcags kyu 'dzin pa 'khril :
stobs chen ser nag rdo rje dbyug pa phyar :
khro mo ser nag zhags pa 'dzin pa 'khril :
rta mgrin dmar nag thod dbyug sbrul dkris phyar :
khro mo dmar nag lcags sgrog 'dzin pa 'khril :
bdud rtsi 'khyil ljang rgya gram dbyug pa phyar :
khro mo ljang nag dril bu 'dzin pa 'khril :
dur khrod chas rdzogs 'dor stabs nyi ma'i gdan :
log rtog mtha' bzhi bral ba'i sku ru gsal :
pho brang nang ma'i sgo khyams rnams su ni :
oM badzra Ar+Ya te dza te nga dza :
oM badzra a mu khe hU~M:
oM badzra lo ka baM:
oM badzra b+hasmiM pA la ya ba tu ho :
shar sgor rta gdong dkar mo lcags kyu 'dzin :
lho sgor phag gdong ser mo zhags pa bsnams :
nub sgor sprel gdong dmar mo lcags sgrog 'dzin :
byang sgor spyang gdong ljang mo dril bu thogs :
skye rga na 'chi dag pa'i sku ru gsal :
phyi sgo'i pho brang bar gyi khrag khyams la :
ma nu rak+sha sI b+h+yo :
brah+ma NI b+h+yo :
rau trI b+h+yo :
baiSh+Na bI b+h+yo :
ku mA rI b+h+yo :
in+d+ra nI b+h+yo :
shar du zhi ba'i las mdzad dbang phyug drug :
srin mo smug nag g.yag gdong rtse gsum 'dzin :
tshangs pa dmar ser sbrul gdong rtse lnga phyar :
'khrugs mo dmar ser gzig gdong dbyug to 'dzin :
khyab 'jug dmar ser pha waM 'khor lo bskor :
dbang mo dmar skya dred gdong bam dbyug phyar :
brgya byin dkar dmar sre gdong thod khrag 'thung :
badzra sing+ga laM b+h+yo :
a mr-itaM b+h+yo :
sau ma b+h+yo :
daN+Da daM b+h+yo :
rak+sha sI b+h+yo :
b+hak+sha sI b+h+yo :
lho ru rgyas pa'i las mdzad dbang phyug drug :
zhi ba dmar mo dom mgo rgyu zhags 'dzin :
bdud rtsi chu srin sngon mo bum pa 'dzin :
zhi ba sngo skya sdig gdong bam ril 'dzin :
be con nag mo khra mgo thod rlon thogs :
srin mo dmar nag wa gdong zhing rgyu 'dren :
za byed nag mo stag mgo baM snying 'byin :
rA ti badzra b+h+yo :
ru d+hi ra mat+tA b+h+yo :
e ka tsa ri NI b+h+yo :
ma no ha raM b+h+yo :
sid+d+hi kaM b+h+yo :
bA ya bI b+h+yo :
nub tu dbang gi las byed dbang phyug drug :
dga' byed dmar mo rgod gdong 'khor lo 'dzin :
khrag 'thung dmar mo rta gdong rdo rje 'dzin :
rdo rje ser mo khyung gdong rdo rje 'dzin :
'dod pa dmar mo khyi gdong zhing chen za :
nor srung dkar dmar pu shud pad+ma 'dzin :
rlung mo dmar skya sha mgo baM ro za :
ma hA mA ra NI b+h+yo :
ag+na ye b+h+yo :
bA rA hI b+h+yo :
tsa muN+TI b+h+yo :
su ta nAM b+h+yo :
bA ru NI b+h+yo :
byang du drag po'i las mdzad dbang phyug drug :
gsod byed ljang nag spyang mo rnge'u chung bsnams :
me mo ljang dmar skyin gdong gsal shing thogs :
ma mo ljang ser phag gdong rtse gsum 'dzin :
rgan byed ljang sngon khra mgo rgyu ma 'dren :
sna chen ljang dmar glang mgo bam ro thogs :
chu lha ljang nag sbrul gdong sbrul zhags 'dzin :
badzra ma hA kA li b+h+yo :
badzra tsa ka lA b+h+yo :
badzra kum+b+ha kar+NA b+h+yo :
badzra lam+bo d+ha rA b+h+yo :
shar sgor khu byug nag mo lcags kyu 'dzin :
lho sgor ra gdong dmar mo rgyu zhags 'dzin :
nub sgor seng gdong dmar mo lcags sgrog 'dzin :
byang sgor skya ga ljang nag dril bu 'dzin :
kun kyang dur khrod chas ldan zhing rkyang gdan :
steng du rig 'dzin rtsa brgyud bla ma dang :
phyi rol dam can rgya mtsho sprin ltar gtibs :
nyi ma las ni 'od zer ji bzhin du :
rtog tshogs mkha' khyab lha ru ngang gis rdzogs :
chos dbyings mkha' klong yongs su gang bar bsam :
gsum pa dbang bskur byin rlabs ni /
rigs lnga'i dbang rgya spyi bo'i gnas lngar bcings shing /
spyi bor rigs lnga snyoms 'jug chus :
dug lnga'i sgrib sbyangs phung po lnga :
gnas gyur rigs lngas dbu brgyan gyur :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
oM ma hA A dar+sha dz+nyA na badzra swa b+hA ba At+ma ko\u0f85 haM:
oM ma hA sa mA tA dz+nyA na badzra swa b+hA ba At+ma ko\u0f85 haM:
oM ma hA pra t+yA bek+Sha Na dz+nyA na badzra swa b+hA ba At+ma ko\u0f85 haM:
oM ma hA kr-i t+yA nuSh+ThAn dz+nyA na badzrA swa b+hA ba At+ma ko\u0f85 haMMM:
gnas gsum zla ba pad nyi la :
oM AHhU~M gi 'od zer gyis :
rgyal ba'i rdo rje gsum spyan drangs :
thim pas rnam snang 'od dpag med :
mi bskyod pa yi sku ru gyur :
gnas gsum rdo rje'i rgya bcings la /
oM sarba ta thA ga ta ma hA kA ya badzra swa b+hA ba At+ma ko\u0f85 haM:
oM sarba ta thA ga ta ma hA wA ka badzra swa b+hA ba At+ma ko\u0f85 haM:
oM sarba ta thA ga ta ma hA tsit+ta badzra swa b+hA ba At+ma ko\u0f85 haM:
bzhi pa ye shes dgug pa ni /
rang rig hU~M sngon rtag 'char ba'i :
'od kyis chos dbyings mthar thug khyab :
chos sku gzugs sku'i skur bzhengs gyur :
hU~M:
tshogs chen gnyis rdzogs thugs dam dbyings kyi lha :
longs spyod rdzogs mdzad rol pa chen po'i sku :
rdo rje sems dpa' skal bzang dpal khyod bdag :
thugs kyi rol pas bde chen dbyings nas bzhengs :
badzra sa mA dza :
nam mkha' gang bar byon par bsam :
hU~M:
chos sku rig pa rang snang ba :
rdo rje dbyings kyi lha tshogs dang :
khams gsum ma lus 'dul ba yi :
khrag 'thung dkyil 'khor 'khor bcas pa :
rdo rje 'chang gral rim brnyes pa'i :
rnal 'byor chen po'i rig 'dzin rnams :
smon lam dam tshig tshul bzhin du :
gnas 'dir ma lus gshegs su gsol :
dzaHhU~M baM hoH
e h+ye hi :
ru lu ru lu hU~M b+h+yo dza dza :
lnga pa dam tshig gnyis med bsre ba ni /
hU~M:
thugs rje'i lcags kyus thugs dam rgyud bskul zhing :
byams pa'i zhags pas gnas nas spyan yang 'dren :
lcags sgrog bka' yi pho nyas gnas bskyod la :
bde gshegs bzhugs shing rnam grol dgyes pa bskyed :
dzaHhU~M baM ho :
badzra sa ma ya mu dra A:
badzra he ru ka tiSh+Tha sa ma ya lhan :
drug pa mchod bstod ni /
rdo rje rkang lag mdzes pa'i gar :
nam mkha'i rdul snyed rab sprul te :
'bar ba'i dkyil 'khor mnyes bya'i phyir :
dkyil 'khor lha la phyag 'tshal lo :
a la la ho :
a ti pu ho :
pra tIts+tsha ho :
rgyas par phyag rgya bzhi yis mchod par bya'o //
dbyings dang ye shes dbyer med kyang :
lha la lha rol tshul gyis ni :
hU~M:
bde bar gshegs so bcom ldan 'das :
rgyal ba rgya mtsho'i ye shes kyis :
srid pa'i rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga te b+h+yo bi shwa mu khe b+h+yaH
sarba thA khaM ud+ga te s+pha ra Na i maM ga ga na khaM swA hA:
oM pa na peM pe nu su ra to :
ti pu pa ra mu :
sarba ta thA ga ta sid+d+hi hU~M:
sa ma yo ta mu :
sarba ma hA su kha sid+d+hi hU:
yang dag don du dag mod kyang :
'gro ba yongs kyi don slad du :
phyag dang zhabs ni bsil nas kyang :
rdo rje'i gdan la bzhugs su gsol :
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
hU~M:
spos kyi sprin lding bdug pa mo :
rgyal ba'i dkyil 'khor gdugs kyis 'gebs :
byams pa thabs dang shes rab las :
badzra d+hU pe'i mchod pa rol :
oM shrI badzra rA ga d+hupe d+hU:
ut+pal mthing ga me tog 'thor :
sna tshogs rin chen 'od du 'phro :
snying rje thabs dang shes rab las :
badzra puSh+pe'i mchod pa rol :
oM shrI badzra rA ga puSh+pe pu :
hrI:
dbang gi phyag na sgron me bsnams :
chos kyi rgyal po 'bar ba 'dzin :
dga' ba thabs dang shes rab las :
badzra A lo ke'i mchod pa rol :
oM shrI badzra rA ga A lo ke hrI:
tsan+dan bdud rtsi'i char 'bebs ma :
dkyil 'khor gsal ba'i thig le 'bebs :
btang snyoms thabs dang shes rab las :
badzra gan+d+he'i mchod pa rol :
oM shrI badzra rA ga gan+d+he gan :
hU~M:
rang byung gdod nas rnam dag pa'i :
bdud rtsi rtsa brgyad stong la sbyar :
dug lnga sel ba sman gyi mchog :
rmad byung mchod pa bzhes su gsol :
ma hA sarba pany+tsa a mr-ita kha raM khA hi :
kA ya wAka tsit+ta sid+d+hi oM AHhU~M:
hU~M:
khams gsum chags pa'i 'dzin pa bsgral :
chags med chags bral dmar chen po :
dug gsum rnam par sbyong ba'i phyir :
dkyil 'khor lha rnams bzhes su gsol :
ma hA rak+ta pra tIts+tsha kha raM khA hi :
hU~M:
'dod pa'i yon tan lnga ldan pa :
ye shes lnga yi mchod sprin che :
byin rlabs gtor ma'i mchod sprin 'di :
mchod do bzhes shig dgyes par mdzod :
ma hA ba liM ta pra tIts+tsha kha raM khA hi :
hU~M:
thabs shes mnyam sbyor bde chen sprin :
dkyil 'khor lha tshogs kun mchod de :
'khor ba'i 'khrul rtog thams cad bsgral :
mnyam nyid spros bral ye mchod 'bul :
oM sarba ta thA ga ta a nu rA ga Na badzra swa b+hA wa At+ma ko\u0f85 haM:
bo d+hi tsit+ta s+pha ra Na phaT:
d+harma d+hA tu shud+d+ha A:
oM:
phyogs bcu dus bzhi rdzogs pa yi :
ye shes dkyil 'khor thig le che :
bsod nams dkyil 'khor sku yi tshogs :
snang stong thig le kun tu rdzogs ho :
oM:
rdo rje bsod nams thig le che :
rdo rje ye shes dkyil 'khor ldan :
rdo rje sgra chen mtha' yas pa :
rdo rje rgyal po thig le che ho :
oM:
sku gsung thugs kyi rdzogs pa che :
yon tan phrin las kun tu rdzogs :
ye nas lhun rdzogs kun tu bzang :
'dus pa'i tshogs chen thig le che ho :
oM:
mi dmigs rdzu 'phrul mnyam pa'i dbyings :
mtha' yas kun nas lha tshogs spro :
mtha' yas kun nas kun gyis thim :
sna tshogs sku gsung thugs chen po hoH
oM:
phyogs bcu'i 'jig rten rdul snyed du :
rgyal ba'i don rnams rdul phran snyed :
sprul pa'i rdul phran bsam yas kyis :
skad cig yud la lhun gyis grub ho :
oM:
thams cad ma lus sku gsung thugs :
sku gsung thugs kyi bdag nyid che :
sku gsung thugs kyis kun tu khyab :
sku gsung thugs kyi thig le che ho :
hU~M:
gtum chen dus mtha'i me ltar 'bar :
'od zer nyi ma 'bum gyi gzi :
khro gnyer glog stong 'gyu ba bzhin :
mche ba zang yag za byed che ho :
hU~M:
rngam pa'i nga ro 'brug stong ldir :
gtum chen ri rab 'bum bsnyil skad :
a la la yi gad rgyangs che :
bshugs pa'i 'thor rlung g.yeng ba che ho :
hU~M:
khro bo shes rab 'od po che :
ye shes dkyil 'khor kun tu gsal :
'bar ba'i ye shes kun tu 'joms :
sna tshogs ye shes thig le che ho :
hU~M:
khro bo'i rgyal po sprin chen po :
'phros pa'i dkyil 'khor char chen 'bebs :
dkyil 'khor ye shes 'byung ba'i gter :
sna tshogs khros pa'i thig le che ho :
hU~M:
bdud kun gyi ni bdud chen po :
bdud kyi bdud de bdud rnams 'joms :
'jigs pa'i tshogs rnams 'jigs byed pa :
'jigs byed chen po thig le che ho :
hU~M:
rdo rje brag chen sra ba po :
rdo rje chu ste sdud chen po :
rdo rje me ste kun 'bar che :
rdo rje rlung ste 'thor rlung che hoH
spro na mchod pa bcu drug 'bul zhing bshags pa dam bca' dngos grub gsol ba rnams kyang bya'o //
bdun pa 'dzab bzla ba la /
dzapa? khang dbye ba ni /
dbye gzhi'i dkyil 'khor gsal btab la /
b+h+rU~M bi shwa bi shud+d+he phaT dza :
hU~M oM swA AMHhAM phaT dza :
hU~M ha he phaT b+h+yo raM phaT dza :
zhes ye shes kyi dkyil 'khor mdun du bzhugs par bsam /
bzlas dmigs ni /
mkha' khyab dkyil 'khor chen po ni :
dam tshig ye shes gnyis su med :
sems dpa' sum brtsegs gsal ba yi :
dper na shel ltar 'tsher ba yi :
'od zer phar 'phros sgrib sbyang bskul :
tshur 'phros rtog sgrib ma lus sbyangs :
dngos grub sgrub pa'i snod du gyur :
'od zer dmar po rA ga'i mdangs :
phar 'phros ye shes mchod cing bskul :
tshur 'phros dngos grub rnam pa gnyis :
'od zer tshul du bdag la thim :
sngags sgra 'brug stong ldir ba ltar :
grags stong brjod bral rang sgrar grags :
mthing zhun lta bu'i 'od zer ni :
phar 'phros rgyal ba'i thugs rgyud bskul :
tshur 'phros dngos grub chen po ni :
bdag la bstsal zhing brtan par mdzad :
ye nas gnyis med lhun grub pa'i :
lhag pa'i chos sku chen por 'grub :
yab yum zhal nas zhal du zhugs :
mkha' nas mkhar drangs bde ba che :
lhan cig skyes pa'i ye shes nyid :
sa lam dus gcig der rdzogs gyur :
phyag rgya sku mchog yi ge 'bru :
phyag mtshan shin tu phra ba'i gzugs :
mtha' yas spro bsdus don kun mdzad :
lhag pa'i ting 'dzin 'byongs pa'i tshad :
rlung sngags sems gsum dbyer med pa :
rdo rje'i bzlas pa mchog tu bshad :
ces bzlas nas lha so so'i bskyed sngags bzlas mthar /
oM bo d+hi tsit+ta ma hA su kha dz+nyA na d+hA tu A:
zhes zhi ba spyi sngags dang /
oM ru lu ru lu hU~M b+h+yo hU~M:
zhes khro bo spyi sngags bzlas la /
las dang po pas 'dzab khang dbye ba bskyed bde yang /
bskyed rdzogs byang pas ni /
hU~M:
'khor ba chos kyi dbyings nyid las :
sems can sangs rgyas snying po shar :
sgra skad bsam gyis mi khyab pa :
thams cad bzlas brjod sngags kyi tshig :
lus kyi 'gul bskyod thams cad ni :
dam tshig phyag rgya'i ngang du gnas :
rang rig byang chub sems kyi ngang :
bsam brjod bral ba'i ngang la gnas :
snang srid chos rnams ma lus pa :
sku gsung thugs yon phrin las kyi :
dkyil 'khor 'byams klas ngang du bsgom :
zhes pa'i dgongs pa skyong la zhi khro'i spyi sngags bzla bar bya'o //
las sbyor gyi bzlas pa byed par spro na /
dkyil 'khor gyi lha'i zhal nas sngags kyi sgra dang thugs rje'i 'od zer 'phros pas /
khams gsum thams cad snang bar byas /
ngan song rnams sbyangs /
dmigs yul gtso bor gyur pa'i sems can thams cad sangs rgyas kyi zhing du bsgral bar bsams la /
yi ge brgya pa'i sham bur /
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tIr+Ya ka ga te he tuM hU~M phaT:
ces btags pa bzlas la /
gtso bo rdo rje sems dpa'i zhal nas de bzhin gshegs pa thams cad kyi thugs kyi yang snying yi ge brgya pa zhes bya ba nyams chag dang rtog sgrib thams cad sbyong bar byed pa 'di bzlas pas rnal 'byor pa rtog sgrib can /
nyams chag can /
gsog 'jog can bag chags ngan pa can khyed rnams kyi nyams chag thams cad bskangs te ngan song du ltung ba'i las kyi sgrib pa las thar bar 'gyur ro //
tshe 'di la yang sangs rgyas thams cad kyis sras kyi dam par dgongs nas srung zhing skyob par mdzad la /
shi 'phos nas kyang bde bar gshegs pa rnams kyi sras kyi thu bor 'gyur ba gdon mi za'o //
zhes gnang ba byin par bsam mo //
dbang bskur gnas lung sogs dang sbrel na bum pa'i 'dzab bya ste /
rnam rgyal bum pa'i bskyed chog ni mdun bskyed dang dbyer med yin pas zur du mi dgos la /
khrus bum ni /
rin chen bum pa gzhal yas khang :
pad+ma 'dab brgya ge sar la :
aHlas yi ge'i 'khor lo spros :
oMHbaHdzraHsaHtwaHsaHmaHyaHmaHnuHpAHlaHyaHbaHdzraHsaHtwaHtweHnoHpaHtiShaHThaHdr-iHD+hoHmeHb+haHwaHsuHtoHSh+yoHmeHb+haHwaHsuHpoHSh+yoHmeHb+haHwaHaHnuHrakaHtoHmeHb+haHwaHsaraHbaHsidaHd+hiHm+meHpraHyatsaHtshaHsaraHbaHkaraHmaHsuHtsaHmeHtsitaHtaMHshreHyaHkuHruHhU~MHhaHhaHhaHhaHhoHb+haHgaHwAnaHsaraHbaHtaHthAHgaHtaHbaHdzraHmAHmeHmunyaHtsaHbaHdzrIHb+haHbaHmaHhAHsaHmaHyaHsaHtwaHAHhU~MHphaTaH
'phro 'dus don gnyis byas pa las :
dbus su bcom ldan rdo rje sems :
'dab mar dam pa rigs brgya gsal :
bzlas pa ni /
bum pa'i gzungs thag nas bzung ste /
rang gi thugs ka nas sngags kyi phreng ba byung /
gzungs thag la 'khril te bum pa'i nang du song /
lha yab yum gyi thugs rgyud bskul /
'od zer spro bsdus don gnyis mdzad /
sku'i cha thams cad nas byang sems bdud rtsi'i rgyun babs pas bum pa gang bar bsams la /
zhi khro'i spyi sngags dang /
yig brgya ci nus bzla /
oM AHhU~M gis mchod yon phul bas lha 'od du zhu ba'i bum chu bdud rtsir bsam mo //
'dzab khang bsdu ba ni /
spro na mchod bstod nongs bshags rgyas pa gong ltar bya /
bsdu na /
hU~M:
ye shes lha tshogs spyan 'dren gshegs :
phyi nang gsang sogs nas /
khA hi :
oM badzra sa ma ya oM AHhU~M swA hA:
dam tshig ye shes kyi sku gsung thugs yon tan phrin las rnams gnyis med du gyur par bsam /
oM badzra sa ma ya hU~M satwaM ho :
dbang bskur skabs su /
oM:
rdo rje ye shes thob byed pa'i :
de bzhin gshegs pa thams cad kyi :
snying po'i dkyil 'khor chen po 'dir :
bdag gis slob ma 'jug par 'tshal :
zhes thal mo sbyar te gsol ba btab pas gnang ba bstsal bar bsam mo //
gsum pa rjes kyi bya ba la bdun /
dang po tshogs kyi 'khor lo ni /
tshogs kyi yo byad rnams la bsang chu gtor la /
oM kro d+hI shwa rI sarba dra byaM sho d+ha ne hU~M phaT:
raM yaM khaM:
hU~M:
ye shes me rlung chu 'phros pas :
dngos 'dzin rnam rtog thams cad sbyang :
tshogs gzhong b+han+d+ha'i snod nang du :
sha lnga bdud rtsi ye shes lnga :
'dod yon mchod sprin 'phro bar gyur :
oM AHhU~M:
bsod nams ye shes tshogs rdzogs shing :
rang rig mtha' dbus med pa'i dkyil :
ye shes bzhi 'phro 'khor lo'i tshul :
tshogs mchog dkyil 'khor gshegs su gsol :
dzaHhU~M baM ho :
e h+ye hi :
ru lu ru lu hU~M b+h+yo dza dza :
mchod pa gzhan yang spro bar bya /
oM:
dgyes par tshim pa'i longs spyod dag :
ji ltar yid bzhin nor bu ltar :
dpag bsam shing chen 'dod 'jo'i ba :
ma rmos lo tog rgyas pa ltar :
rnal 'byor longs spyod chen po dag :
nam mkha'i khams su gtibs nas kyang :
rdo rje dgyes tshogs kun 'dus nas :
skal ldan tshogs kyis rab sprul cing :
rdo rje gar gyis dbang bsgyur nas :
sgeg sogs lha mo'i 'jo tshul dag :
'dud cing bstod pa'i tshul gyis ni :
rol mo'i tshogs kyis dgyes par mdzod :
dzaHhU~M baM ho :
shrI he ru ka ma hA badzra :
i daM d+hU pe puSh+pe dI paM gan+d+he ba liM ta pra tIts+tsha ho :
shrI mAM kha kha khA hi khA hi :
tshe rabs thog ma med pa tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig 'khyal smra ba ngan du brjod :
sems kyis blo nor log par sems pa sogs :
'dod khro gti mug dbang gis nongs bgyis pa :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i lha srin rnams :
mi yi skyon mthong tsam nas bar chad rtsom :
nongs shing 'gal 'khrul ci bgyis mthol lo bshags :
yig brgya bzlas shing dag par bsam :
ming gzugs la bris dgra bgegs bkug :
e yi tshogs kyi dkyil 'khor du :
'bar ba gtum chen rngams pa rnams :
khros pa'i yid kyis bskul byas na :
sangs rgyas bsod nams sku yang 'jig :
bdud rtsi lnga dang zas lnga la :
mtshan ma ming dang bcas pa bya :
bkug ste rdo rje phur pas bsgral :
rdul du brlags nas tshogs su 'bul :
oM ru lu ru lu hU~M b+h+yo hU~M:
sarba duSh+TAn mA ra ya hU~M phaT:
log 'dren bdud rtsir sbar nas 'bul :
hU~M:
rdo rje 'bar ba'i tshogs mchod 'di :
mchod sprin kun tu rgyas gyur cig :
dug gsum brtsegs pa'i ri bo 'di :
sku gsung thugs kyi klong du stob :
ma hA mAM sa rak+ta kiM ni ri ti kha raM khA hi :
brda dang brda yi 'bul len gyis :
lus dkyil lha tshogs tshogs kyis mchod :
rnal 'byor gsang ba'i spyod pa bskyang :
gtsang sme mchod ras mar me bcas :
shar lhor maN+Dal steng du bzhag :
oM b+h+rU~M:
lhag ma'i dkyil 'khor gdan bcas pa :
hU~M ha he phaT:
tshogs kyi dkyil 'khor thams cad gsal :
snod ni zla ba bcud hrIHdmar :
mtheb srin phyag rgyas reg nas su :
oM badzra a mr-ita a d+hiSh+ThA mAM hU~M hrIHThA:
dam rgyas gtor mar dmar chen 'bebs :
oM shrI he ru ka ma hA badzra :
A gats+tsha ya :
A gats+tsha ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
sarba badzra DA ki nI nAM:
hr-i da ya hU~M hU~M phaT:
bshugs glu bya zhing lhag mgron 'bod :
dam rgya dpral bar g.yon gsum bskor :
so so'i gnas su 'khod par bsam :
oM DA ki A kar+Sha ya :
A kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
mo ha ya :
mo ha ya :
badzra DA ki nI nAM:
hr-i da ya hU~M phaT:
oM DA ki hU~M phaT:
'dod pa'i las rnams byed par bsam :
rta gdong snyems pas phyag rgya bya :
hrIHpad+ma ba Da bA mu kha :
A kar+Sha ya :
A kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
mo ha ya :
mo ha ya :
badzra DA ki nI nAM:
hr-i da ya hU~M phaT:
ha ha hi hi :
dbang du 'dus shing bka' sdod bsam :
mgron rnams rigs lnga'i tshom bu ru :
bzhugs shing gtor ma bzhes par bsam :
he ru ka yi thod rgya bya :
oM badzra DA ki nI pra tIts+tshe maM ba liM ta hU~M phaT:
oM bud+d+ha DA ki nI pra tIts+tshe maM ba liM ta oM phaT:
oM rat+na DA ki nI pra tIts+tshe maM ba liM ta trAM phaT:
oM pad+ma DA ki nI pra tIts+tshe maM ba liM ta hrIHphaT:
oM karma DA ki nI pra tIts+tshe maM ba liM ta AHphaT:
gtor ma phud bcas sme bar blugs :
lce ni rta mgrin yab yum gnyis :
sbyor ba'i byang sems dza gad kyi :
kha phru dam rgyas 'debs par bya :
oM gu ru kro d+ha rat+na sa ma ya pri sha sarba bud+d+ha k+She tra pA la k+Sho b+ha kA ra hU~M phaT:
hU~M:
rdo rje dbyings kyi lha tshogs rnams :
rigs lnga dpal chen he ru ka :
khro mo gau rI siM ha dang :
'bar ma sgo skyong gsang ba'i yum :
mkha' 'gro ging gi tshogs su sprul :
dregs pa srin mo'i tshogs rnams btul :
lhag ma byin nas dam la btags :
sngon gyi dam las ma 'da' bar :
bka' yi gtor ma 'di longs la :
bcol pa'i phrin las 'grub par mdzod :
sman dang rak+ta gtor mas mchod :
ho :
lhag ma'i lha tshogs dgongs su gsol :
phud dang gtor ma bzhes su gsol :
dam tshig nyams chag skong bar mdzod :
dngos grub ma lus bstsal du gsol :
phrin las rgya mtsho 'grub par mdzod :
ya hi gats+tshas rang gnas gshegs :
lhag gtor khor yug phyi rol dor :
lhag dkyil hU~M gis rang la bsdu :
gnyis pa gtor skyong ni /
bka' srung gtor ma raM yaM khaM gis sbyang /
oM AHhU~M gis bdud rtsir spel la /
hU~M:
sngon tshe 'og min gsang ba'i gnas mchog tu :
kun tu bzang po che mchog he ru kas :
gsang sngags rgyud lung mang po bstan pa dang :
'og min 'thug po bkod pa'i zhing khams dang :
lha gnas gsum du grags pa'i gnas mchog tu :
rigs lnga yab yum sems dpa' lcam dral gyis :
gsang sngags rgyud lung bsdu ba mdzad pa dang :
de 'og lha klu mi yi yul rnams su :
shAkya thub pa rigs gsum mgon po yis :
gsang sngags phyi nang chos rnams gsungs pa dang :
de rjes las can drwa ma lnga rnams dang :
rgyal bas lung bstan skal ldan rgyal po dzaH
in+d+ra b+hU ti nA ga pu tra dang :
dga' rab rdo rje rdo rje bzhad pa rtsal :
pra b+ha hasti shAkya seng ge sogs :
grub pa brnyes pa'i slob dpon thams cad kyis :
gsang sngags bstan pa rgya cher spel ba dang :
khyad par yang le shod kyi gnas mchog tu :
slob dpon chen po pad+ma thod phreng gis :
dpal chen 'dus pa'i dkyil 'khor zhal phyes nas :
ma mo mkha' 'gro dregs pa dbang du bsdus :
brgyud gsum bla ma'i spyan sngar zhal bzhes pa'i :
bka' srung dam can rgya mtsho'i tshogs rnams kyis :
sha khrag dmar gyi gtor ma 'di bzhes la :
thugs dam bzhin du bcol pa'i phrin las mdzod :
gtor ma phud kyis bran nas su :
trAM rat+na trai lo kya phaT:
gtor ma'i rdul phran re re bzhin :
rin chen gur khyim longs spyod gyur :
'bru gsum dag gis byin gyis brlab /
hU~M:
tshogs dang bka' yi tshogs bcas nyid :
khrag 'thung de bzhin nam mkha'i sku :
tshur gshegs tshur gshegs skyong ma rnams :
slob dpon pad+ma 'byung gnas dang :
rlangs chen dpal gyi seng ge yi :
spyan sngar khas blangs dam bcas bzhin :
dam rdzas bka' yi gtor ma longs :
bcol pa'i phrin las 'grub par mdzod :
oM la lA:
le le :
taM taM:
te te :
kha rak+ma :
ma ma sring 'gro ma hU~M b+h+yo hU~M hU~M:
ma hA pany+tsa a mr-ita rak+ta ba liM ta khA hi :
gsum pa bro brdung ba ni /
bro ra las bzhi'i dbyibs su byas nas /
yA yi tshogs kyi dkyil 'khor du :
ye shes zhi ba chen po rnams :
thugs rje chen pos bro brdungasapas :
gti mug rdo rje 'khor bcas kyis :
'jig rten khams ni rab 'byams kun :
nyon mongs bdud dang mi mthun tshogs :
yud tsam gyis ni zhi mdzad pa :
zhi ba'i las rnams 'grub par mdzod :
mA yi tshogs kyi dkyil 'khor du :
ngo mtshar brjid pa chen po rnams :
rngams pa'i yid kyis bro brdungs pas :
nga rgyal rdo rje 'khor bcas kyis :
'jig rten khams ni rab 'byams kun :
dpal dang gzi brjid chen po rnams :
yud tsam gyis ni rgyas par mdzad :
rgyas pa'i phrin las 'grub par mdzod :
waM gyi tshogs kyi dkyil 'khor du :
bde ba chen po'i gar bsgyur rnams :
chags pa'i yid kyis bro brdungs pas :
'dod chags rdo rje 'khor bcas kyis :
'jig rten khams ni rab 'byams kun :
rgyal blon pho mo 'bru nor rnams :
yud tsam gyis ni dbang du sdud :
dbang gi phrin las 'grub par mdzod :
e yi tshogs kyi dkyil 'khor du :
'bar ba gtum chen rngam pa rnams :
khros pa'i yid kyis bro brdungs pas :
zhe sdang rdo rje 'khor bcas kyis :
'jig rten khams ni rab 'byams kun :
ru dra dgra bgegs ma lus pa :
yud tsam gyis ni brlag par mdzad :
drag po'i phrin las 'grub par mdzod :
hU~M bzhi'i sngags bzlas bro brdung ngo :
bzhi pa dngos grub len pa ni bdud rtsi btung zhing /
hU~M:
sems can don phyir nan tan mchog bskyed de :
ye shes thugs rjes bdag la dgongs nas kyang :
mchog dang thun mong dngos grub dam pa rnams :
bdag la bstsal cing brtan par bzhugs su gsol :
kA ya wA ka tsit+ta tiSh+Tha badzra :
zhes dngos grub gsol zhing dbang blang ngo //
lnga pa nyer bsdu ni /
mchod bstod nongs bshags gong ltar byas la rten yod na brtan bzhugs bya /
med na ye shes pa gshegs sam rang la bsdu /
hU~M hU~M hU~M:
snang srid dkyil 'khor rang la thim :
sems dpa' gsum yang hU~M la 'dus :
de yang dbyings ye gnyis med pa'i :
byang chub thig le'i klong du bzhag :
drug pa rgyun gyi spyod lam ni /
phaT phaT phaT:
sngags kyi rkyen gyis sad pa las :
dpal chen zhal gcig phyag gnyis pa :
gnas gsum oM AHhU~M gis mtshan :
badzra kA wA tsi rak+Sha haM:
lus ni rdo rje'i go yis g.yogs /
badzra ka pA la mA lA a b+hi Shiny+tsa trAM trAM:
oM Ar+Ya lam+bo d+ha ra a b+hi Shiny+tsa hrI:
dbu rgyan cod pan la sogs bcing /
oM gu h+ya sa ma ya satwaM:
bdun pa bsngo ba dang bkra shis spyi ltar bya'o //
kun tu bzang po'i rgyal thabs nas 'ongs pa'i //
zhi khro na raka dong sprugs sgrub pa'i thabs //
rgyud lung man ngag rtsibs stong mu khyud can //
byin rlabs 'od zer mtha' yas spro ba 'di //
rgyal sras spyod pa can gyis thogs tsam gyis //
ngan 'gro srid pa'i rgud mun las grol te //
rdo rje sems dpa'i rgyal srid rab tu thob //
'gro rnams phan bde'i dpal la dkri bar shog /

//
