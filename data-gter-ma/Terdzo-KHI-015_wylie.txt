snyan brgyud phrin las phur pa'i gnad tig gi sa bcad bzhugs /
na mo gu ru badzra ku mA ra ya /
snyan brgyud phrin las phur pa'i gnad tig 'di la gsum /
bsgrub pa'i gzhi /
sgrub byed kyi lam 'bras bu dang bcas pa /
yan lag gzhan bshad pa'o //
dang po ni /
rdo rje stong pa nyid sogs kyis ngo bo'i gzhi dang btags pa'i gzhi gnyis bstan /
gnyis pa la bzhi las /
dang po mtshan ma rdzas kyi phur pa ni /
rtsa dum las /
rdo rje gzhon nu'i rig 'dzin rnams //
'khor ba rdo rjer sgrub par mdzod //
'khor ba rdo rje phur pa'i lha //
ye shes khro bor grub par mdzod //
ces pa'i dgongs pa phyogs gcig ste /
'di nyid las thog mar dmigs pa'i sogs kyis bstan /
'di la gnyis /
rten bca' ba dang /
byin gyis brlab pa'o //
gnyis pa bskyed rim srid pa phur pa ni /
rtsa dum las /
snying rjes bsgral ba'i sogs kyi don /
'di nyid las /
bskyed rim srid pa sogs te /
'di la gnyis /
sgrub pa'i thabs dang /
man ngag nges pa'o //
dang po la gnyis /
mdor bstan pa dang /
rgyas par bshad pa'o //
dang po ni /
bskyed rim sogs so //
gnyis pa rgyas bshad ni /
hU~M:
rdo rje sogs so //
gnyis pa man ngag la gnyis /
stod las bskyed pa'i gsal snang sgrub pa dang /
smad las drag po'i las sbyor gyi rim pa'o //
dang po ni /
rang gi sems nyid sogs so //
gnyis pa smad las la gsum /
mdor bstan /
rgyas bshad /
don bsdu ba'o //
dang po ni /
nus pa thon nas sogs tshig rkang gnyis so //
gnyis pa la gnyis /
las dngos dang /
mtha' sdud do //
dang po la gsum las dang po srung ba ni /
rtsa dum las /
rdo rje gsang ba'i bka' lung gis //
sogs kyi don /
'dir rdo rje'i mkhar du sogs kyis bstan /
gnyis pa zlog pa ni /
rtsa dum las /
gdug cing sdang sems sogs kyi don /
'dir zlog pa dug gtor sogs nas /
rngam par bzla :
zhes pa'i bar gyis bstan /
gsum pa bsad pa ni /
rtsa dum las /
dam tshig chen po'i sogs kyi don //
'dir bsad las phung sa'i sogs kyis bstan /
gnyis pa mtha' sdud la mnan 'phang sreg gsum las /
mnan pa ni /
rtsa dum las /
khro mo 'bar ba'i gtun khung sogs kyi don /
'dir mnan pa pu ri nag po sogs /
'phang ba ni gong gi lha rnams nam mkha'i sogs kyis bstan /
sreg pa ni /
rtsa dum las /
rdo rje me yi snying sreg sogs kyi don /
'dir rdo rje thabs kyi sogs kyis bstan /
don bsdu ba ni /
de sogs sogs so //
gsum pa rtsa rlung byang sems kyi phur pa la gsum /
mdor bstan /
rgyas bshad /
don bsdu ba'o //
dang po ni /
byang chub sems kyi sogs sh+lo ka gcig go
/gnyis pa rgyas bshad la gnyis /
gzhi rlung dang gtum mo sgom pa dang /
lam pho nya'i spyod pa sgrub pa'o //
dang po ni /
rtsa dum las /
rdungs shig rdo rje 'bar ba'i gtun //
bka' las 'da' byed sdig can rnams //
rdo rje me yis snying bsregs nas //
lus sems rdul bzhin brlag par mdzod //
ces pa'i don /
'dir de la thog mar sogs kyis bstan /
gnyis pa lam pho nya'i spyod sgrub ni /
rtsa dum las /
khro mo 'bar ba'i gtun khung du //
rdo rje tho bas brdungs byas nas //
lha yang rung ste bsgral bar bya //
zhes pa'i don /
'dir snang ba bde bar sogs kyis bstan /
gsum pa don bsdu ba ni /
e yig sogs so //
bzhi pa rig pa ye shes kyi phur pa la gsum /
mdor bstan /
rgyas bshad /
don bsdu ba'o //
dang po ni /
rig pa ye shes sogs so //
gnyis pa rgyas bshad la gnyis /
gzhi ka dag sor bzhag gi nyams len dang /
lam bogs 'byin lhun grub kyi nyams len no //
dang po ni /
rtsa dum las /
rdo rje khro bos zhe sdang gcod //
mtshon chen sngon po cher 'bar ba //
zhes pa'i don /
'dir de phyir lus kyi cha sogs kyis bstan /
gnyis pa lam lhun grub ni /
rtsa dum las /
nam mkha'i dkyil du thig le shar //
srog gi go ru shar ba dang //
snying gi dkyil du bsgom par bya //
zhes pa'i don /
'dir de tshe bogs 'byin sogs kyis bstan /
don bsdu ba'i sgo nas mthar thug gi 'bras bu bstan pa ni /
slar yang sogs so //
gsum pa lam gyi cha rkyen yan lag gzhan bshad pa la gnyis /
rim pa dbang gi cho ga dang /
bkra shis tshe yi cho ga'o //
dang po ni /
rtsa dum las /
thabs kyi spyod pas sems can don //
sogs kyi don /
'dir de lta bu yi zab rgyas sogs kyis bstan /
gnyis pa tshe chog ni /
tshe ni rnam pa sogs te /
bsgrub bya'i tshe /
bsgrubs pa'i dgos ched /
sgrub byed kyi thabs /
grub pa'i 'bras bu'o //
zhes pa'ang zab chos 'di nyid kyi bdag por khyad par du bsngags pa dkyil 'khor chen po'i rdo rje slob dpon 'jam pa'i dbyangs 7blo gros mtha' yas kyi dgongs bzhed ltar /
pad+ma 'od gsal mdo sngags gling pa'i sdes dpal spungs yid dga' chos 'dzin gyi chos grwar bris te /
shrI badzra ku mA ra'i tshogs khang chen mor dpal rdo rje gzhon nu'i tshom bu tshogs kyi sgrub pa'i skabs su zhib mor bshad pas gtad la phab pa dge legs su gyur cig
/sarba mang+ga laM///
/
