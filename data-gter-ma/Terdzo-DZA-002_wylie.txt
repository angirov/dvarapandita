\u0f01\u0f83:
'jam dpal klu bdud nA ga rak+sha'i lo rgyus zhes bya ba bzhugs so :
:
\u0f88\u0f88\u0f88\u0f88\u0f88\u0f88\u0f88\u0f88\u0f88
rig 'dzin pad+ma 'byung gnas la phyag 'tshal lo :
chos rgyal chen po khri srong lde'u btsan gyis dpal bsam yas kyi gtsug lag khang bzhengs te :
'og tu 'jim pa'i lder bzo bod kyi lugs su bzhengs :
bar khang du ko ba'i lder bzo rgya nag lugs su bzhengs :
steng khang du rdo dang shog 'dag gi lha rgya gar bal po'i lugs su bzhengs pa'i dus su :
'brug gi lo dpyid zla ra ba'i tshes brgyad kyi nyi ma ri rtser shar ba'i dus tsa na :
khye'u chung gzugs mdzes pa rin po che sna tshogs kyis brgyan pa :
sbrul gyi mjug ma sked pa la dkris pa :
phyag na thod pa sngo seng ba gser gyis bkang ba'i steng du gser gyi pa tra bzhag pa'i 'od zer sna tshogs 'phro ba zhig rgyal po'i drung du byung nas gser phul te 'di skad do :
kye chos rgyal chen po lags :
bdag ni mal gro klu'i ded dpon te :
nag po klong rdol zhes bya ba'i gnas nas 'ong grogs po bdag dang de ring mna' tho bcad :
bsam yas lha'i gser rnams bdag gis 'bul lags so byas nas rgyal po nyid dang mal gro'i klu gnyis kyis :
slob dpon pad+ma 'byung gnas dpang por bzhugs te :
spun dang grogs po byed par dam bcas :
chad dang mna' tho byas nas rgyal pos klu'i pho brang bzhengs par zhal gyis bzhes :
mal gro'i klus bsam yas kyi lha khang rnams la gser dgos tshad 'bul bar dam bcas so :
der slob dpon gyis mal gro'i klu'i spyi bor rdo rje bzhag :
lce la bdud rtsi blud nas dam la btags so :
dus de nas bzung nas :
klu des gtan du rgyal po'i drung du khye'u chung gcig tu sprul nas gser 'bul du 'ong ngo :
de nas rgyal po'i thugs dgongs la :
bdag gi grogs po la gser mi zad pa'i gter yod par 'dug :
mal gro'i klu'i ded dpon yin zer ba la khye'u chung gi gzugs 'di min pa'i gzugs bzang po sbrul mgo dang bcas pa lha sa klu khang gi 'der so de 'dra ba gcig yod thang snyam mo :
de nas nangs gcig gser 'bul du byung ba'i dus su rgyal pos 'di skad ces smras so :
khyod kyi gzugs mthar thug pa de ston dang klu khang bzhengs pa'i dus su dgos pa yod :
khye'u chung gzugs la gzi brjid med pas :
lder bzo'i dpe yang mi btub :
nangs par 'ong ba'i dus su khye'u chung du ma sprul par gzugs ji ltar yod pa ltar du ston byas pas :
klu'i zhal nas :
nga nangs par 'ong gi grogs po la dug gis phog nyen yod pas lcags 'bag la rtsi ma gi tas byugs la gdong la gon :
yagasha ltag 'og tu bzhugs la nyi ma ri rtse la shar dus dbu rtse la ltos shig gsungs so :
de nas rgyal pos dbu rtse nas yagasha ltag 'og gi gling du byon nas :
nub mo der gzims dus su sa bdag gi cho 'phrul yang mang po rmis te snying ma dga' khams yang ma bde ba'i nyams byed :
skyi g.ya' zhing ba spu ldangs :
'jigs chum chum byed cing sngar dang mi 'dra'o :
de nas nangs par nyi ma ri rtse la shar ba'i dus su :
'ja' 'khyil snying tsha chum chum :
bred sngangs yed yed byed pa'i 'phro la :
dbu rtse chen po la sbrul nag chen po rab tu 'bar ba 'od zer dang kha rlangs kun tu 'phro ba :
'jigs shing skyi g.ya' ba zhig dbu rtse la lan gsum dkris te :
sbom phra ni 'dom bzhis mi 'ching ba ring thung dbu rtse la lan gsum dkris nas mjug ma thang la ma rdzogs pa dug gi kha rlangs na bun tsam gyis dbu rtse'i mtha' bzhi thams cad khyab par mthong nas :
der rgyal po nyid dngangs shing skrag nas :
klu'i dug gis phog par gyur te :
zhag gsum nas sha ro dang bas ldag la sogs pas lus khengs :
dug des lus kyi rtsa mig thams cad du khrag dang 'dres te :
gzugs med pa'i srog chags phra mo mang por gyur :
sa bdag gi gzugs mang po lus kyi nang du 'gyu zhing srog chags yid kyi gzugs can de rnams gang na gnas pa'i sa na sha 'phrig 'phrig :
tsha tsag tsag :
na kar kar :
tsha sbring sbring :
grang lhang lhang :
tsha bir bir :
sbrid chil chil :
za khol khol :
rtse shum shum la sogs byed cing lus ma bde'o :
der klu'i gzugs ston byas pa la rab tu 'gyod do :
de nas mdze rigs bco brgyad zla ba gcig la rdzogs par byung ngo :
sngar mi'i dpon byas te nga ni mi khyu nas bud ngan long gi khyur yang mi tshud do bsams nas :
sdug bsngal chen pos non :
rang gi gdan la yang mi chags shing snying rlung langs so :
mal gro'i klu yang rgyal po la dug gis phog pas :
ngo gnong kha skyengs nas :
gser 'bul ba la 'ong ma nus so :
de nas rgyal po'i thugs dgongs la :
zhe thag pa nas nga la mdze 'ong ba cang srid dam snyam te :
o rgyan pad+ma 'byung gnas lta bu 'jig rten gsum gyi mgon du gyur pa :
nyen pa dang 'jigs pa'i skyabs su gyur pa :
lha srin sde brgyad thams cad rdul bzhin du brlag pa de lta bu bzhugs pa la :
thabs shig yod de 'ong snyams nas blo sor chud nas dga' yal yal ba byung ngo :
der slob dpon pad+ma mchims phu'i yang dben nas gdan drangs te :
dbu rtse rim gsum gyi steng khang la bzhugs su gsol :
dar zab kyi khri bshams spyan gzigs sna tshogs dang rgyal pos yo byad phul te zhus pa :
rje o rgyan rin po che lags :
grogs pos gzugs bstan pas dug phog :
nad tsi tsi dz+wa las zin sdug bsngal zhing nyam thag pas :
nad 'di dang bral bar mdzad du gsol zhes gsol ba btab pas :
o rgyan rin po ches gsungs pa :
chos rgyal chen po nad 'di dang bral bar bya yis :
yid g.yo ba med cing thugs bde lhan ner bzhugs par 'tshal :
nga 'dug nas rgyal po nad kyis nyen pa ga la mchis :
thugs mi bde mi 'tshal :
kye rgyal po chen po 'di lta ste :
sngon 'das pa'i dus na :
rgya gar gyi yul b+ha la saM tra zhes bya ba na :
rgyal po rat+na d+ha ra gtsug gi nor bu zhes bya ba la :
rgyal bu mtha' yas 'od ces bya ba bzhugs so :
rgyal bu de lo bcu gcig lon pa'i dus su :
sa bdag dmangs rigs kyi nad kyis zin par gyur te :
rkang pa g.yas g.yon gnyis sbrid cing sha ros thebs :
gdan kha nas 'gul mi nus par gyur to :
de'i dus su :
rgyal po de la bla mchod dge slong tshul khrims rnam par dag pa gcig bzhugs so :
de'i tshe rgyal po'i zhal nas :
dge slong bdag gi bu sdug bsngal nad kyis zin pa 'di las sos par mdzad du gsol gsungs so :
de nas dge slong gis lha la gsol ba btab pas :
rmi lam du yi dam lha'i zhal nas :
ri chen po mgrin bzang zhes bya ba'i rtse la sangs rgyas 'od srungs kyis rab gnas mdzad pa'i mchod rten gyi bum pa'i nang na klu'i rgyud 'bum gyi ti ka zhes bya ba bzhugs so :
de'i nang na klu'i srung ba nA ga rak+sha zhes bya ba gdug pa klus zin ma zin brtag thabs srung ba gso thabs dang bcas pa bzhugs so :
des rgyal po'i bu bsnyung nad las sos par bya 'o :
zhes gsungs so :
de nas bla mchod dge slong des :
man ngag ji lta ba bzhin gdan drangs :
rgyal po'i bu bsnyung nad las dwangs par byas so :
de ngas da lta bshad par bya'o :
de'i dus kyi rgyal po gtsug gi nor bu de ni rgyal po khri srong lde'u btsan khyed nyid yin no :
rgyal bu nad kyi thebs pa de mu tig btsan po de nyid yin no :
srung ba nA ga rak+sha 'di nyid yin no :
bla mchod dge slong de ni nga nyid yin no :
zhes gsungs so :
pad+ma 'dam gyi skyon las grol ba ltar :
gdug pa'i nad las grol bar byed pa yi :
gdon bcos pad+ma ge sar lta bu 'di'o :
de la 'gro ba mi'i lus la gdug pa'i nad kyis zin pa la :
dang po nad yin min brtag thabs rin chen nyi ma'i sgron me dang :
ma zin na phyis mi 'jug pa khyung nag me'i 'khor lo dang :
zin nas gso thabs byugs pa rgyan gyi 'khor lo dang :
nag po 'dren skems sman gyis gso ba dang :
gsang ba sgom bzlas kyis sel ba'i man ngag nA ga rak+sha dang lnga po 'di rnams yin gsungs nas gdams pa 'di bstan pas :
rgyal po bsnyung nad las dwangs so :
der chos rgyal nyid kyis :
ma 'ongs lnga brgya'i tha ma la :
gdug pa klu yis nyen pa'i dus :
gdams pa 'di yis phan gdags phyir :
shog ser yi ger bris te gter du sbas :
skal ldan las 'phro can dang 'phrad par shog :
dam chos tshul bzhin spyod pa'i gang zag dang :
phongs pa med pa'i zas nor gtong nus dang :
gdug pa'i nad kyis zin pa'i gang zag la :
gdams pa lhag chad med par sbyin par bya :
gus med nor 'dod can la gsang bar bya :
zhes gsungs so :
lo rgyus dang gdams pa sna lnga po 'di nyid mnga' bdag la gdams pas rgyal po zhag bdun gyis bsnyung nad sos so :
ma 'ongs 'gro ba'i don du yi ger bkod nas gter du sbas so :[ \u0f80]atsha :
sa ma ya :
rgya rgya rgya :
chos rgyal rin chen gling pas 'bri thang ko ro'i chos mdzod nas spyan drangs te shog ser las phab pa'o //
\u0f01\u0f71:
'jam dpal klu bdud nA ga rak+sha'i srung zlog gsang ba'i rgyud bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]o rgyan skad du :
nA ga tan tra pa ga ti ka gu ya tan tra nA ma :
bod skad du :
klu rgyud 'bum gyi ti ka gsang ba'i rgyud ces bya ba :
'jam dpal ye shes sems dpa' la phyag 'tshal lo :
'di skad bdag gis dgongs pa'i dus gcig na :
'jam dpal ye shes sems dpa' de :
'khor 'das dus gsum la mi dgongs pa'i dgongs pa la bzhugs so :
sa ma ya :[ \u0f88\u0f88\u0f88\u0f88\u0f88\u0f88\u0f88 ]rgya gar skad du :
nA ga du ti pa tsa ya rak+sha gu ya tan tra nA ma :
bod skad du :
klu bdud nA ga rak+sha srung zlog gsang ba'i rgyud ces bya ba :
'jam dpal rab tu khros pa klu bdud nA ga rak+sha la phyag 'tshal lo :
'di skad bdag gis bshad pa'i dus gcig na :
rang ngo shes dang ma shes zhes bya ba'i 'khrul 'khor gyi mtshams :
'jig rten 'das dang ma 'das kyi so mtshams de na :
chos nyid dang 'byung ba 'khrug cing ma bye ba'i rgya mtsho zhig yod de :
de lta bu'i gnas de yang :
shar nas zhe sdang gi me 'bar ba :
lho nas nga rgyal gyi ri gzengs pa :
nub nas 'dod chags kyi chu khol ba :
byang nas phrag dog gi rlung 'tshubs pa :
'og nas gti mug gi mun pa 'thibs pa :
steng nas ye shes kyi nyi zla 'char ba :
snang srid 'khor 'das lhun gyis grub pa'i gzhal yas khang de na :
bcom ldan 'das bde gshegs rang rig sku'i lha 'jam dpal ye shes sems dpa' gshin rje klu bdud nA ga rak+sha 'khor rigs kyi khro bo khro mo mang pos bskor nas bzhugs so :
der ma rig dug lnga'i rtsal phyir 'char ba las :
nag po'i phyogs la dbang byed pa'i klu zhes bya ba :
sa chu me rlung gi bdag por gyur to :
de yang rgyal rigs :
rje'u rigs :
bram ze'i rigs :
dmangs rigs :
gdol pa'i rigs la sogs pa rigs lnga dang :
rigs brgyad dang nyi shu rtsa lnga dang stong dang :
'bum dang :
khri 'bum bye ba dung phyur sprul pa yang sprul mang po mi srun pa'i tshogs    su gyur nas :
nad mdze rigs du ma'i rlung 'tshub cing :
sbal lcong sdom sdig gi char phabs pas :
khams gsum gyi sems can shin tu dmyal thag gcod do :
de'i tshe 'og min lcang lo can gyi gnas nas :
gsang bdag phyag na rdo rje mngon sum du 'jam dpal gyi drung du 'ongs nas :
'jam dpal la phyag 'tshal zhing gsol pa :
kye ho bde gshegs rig pa'i lha :
nag po'i phyogs kyi sa bdag gis :
khams gsum sems can dmyal thag bcad :
'di dag myur du srog 'phrog la :
drag pos tshar gcod mdzad du gsol :
zhes zhus pas :
'jam dpal gshin rje thugs khros nas :
sku las ye shes me dpung 'bar :
sku stod srin po sku smad sbrul :
bcu drug phyag na gri gug sbrul :   g.yas brgyad na gri gug
g.yon brgyad na sbrul zhags /
dbu dgu zhal nas ig sha sgrog :
thugs khros ting 'dzin me 'bar bar :
klu rnams brgyal rengs khrag tu skyug :
brgyal sangs rang rang sa la 'khod :
klu chen brgyad po yi rangs nas :
rang rang srog snying mdangs gsol du :
rab tu snyems pa'i sems kyis phul :
nA ga phu :
nA ga pha :
nA ga phi :
nA ga phe :
nA ga tri :
nA ga hu :
nA ga shu :
nA ga le :
zhes rang srog rang gis phul lo :
de nas dpal chen klu bdud nA ga raka shas :
klu rigs lnga gdan du btings nas :
thugs 'od zer me 'od 'bar ba'i klong nas :
oM phe laM hU~M:
ces brjod pas klu gnyan sa bdag 'khor dang bcas pas bka' nyan gsung sdod rang srog shor bas ci zer nyan par khas blangs :
na ra kan ces mna' bskyal lo :
nA ga raka sha srung zlog gsang ba'i rgyud las :
khas blangs srog sngags phul ba gleng gzhi'i le'u ste dang po'o :
de nas badzra pA Ni yis :
rig pa'i lha la 'di skad gsol :
dus phyis ma 'ongs sems can la :
rang gi spyod log las dbang gis :
klu dang sa bdag sde brgyad sogs :
tshur la gnod rtags ji ltar 'ong :
zhus pas :
'jam dpal ye shes bka' bstsal pa :
de zhus bshad kyis legs par nyon :
klu gnyan sa bdag sde brgyad sogs :
rang gis phar la ma lan na :
tshur la gnod pa mi byed de :
bde gshegs rgyal ba'i bka' lung nyan :
nyams sam rang gis phar lan na :
de yi nyams rtags 'di ltar 'ong :
de yang sems ngag lus gsum las :
dang po sems la gdon zhugs rtags :
snying mi dga' zhing shes pa 'phyo :
'khrugs dang sna thung tshig pa za :
sgrub pa byas na khams 'dus ldangs :
ngag la zhugs rtags 'di ltar 'ong :
skad ni 'dzer bag dud 'gro'i skad :
lkog nas nyan na gnyis su snang :
res 'gag res sangs mang po 'ongs :
lus la zhugs rtags 'di ltar 'ongs :
lus sbrid rtsa 'khrugs ba spu g.yo :
kha gdong 'bob dang tsha shar byed :
sha ro hor mig bas ldag 'ong :
mdongs la me nyi'i 'od mi bzod :
mig gis du ba ser bu dri mi bzod :
tsha shar grang shar tsha bring 'gul 'phrig mang :
sha lpags gting phur sran chung 'dra :
kha 'gag sna 'gag snabs lud mang :
mig dang chu ni brtag pa yis :
sde brgyad dag ni gang dang bsdongs :
ri mo yi ni gzugs brnyan gsal :
mig sprin rtsa 'am chu ris la :
gzugs brnyan rnams ni so sor blta :
'di ltar rtags rnams byung gyur na :
tsi tsi dz+wa la yin nges pas :
dmyal ba thod rgal bya ba dang :
dmyal ba 'jug dga' gnyis su yod :
gsang ba'i bdag pos shes par bya :
ces gsungs so :
nA ga rak+sha srung zlog gsang ba'i rgyud las :
gong bshad brtags pa'i le'u ste gnyis pa'o :
de nas badzra pA Ni yis :
rig pa'i lha la 'di skad gsol :
gal te nad des zin gyur na :
sgrub sngags gzhan ni 'gyangs che bas :
lha mchog klu bdud khyed lta bus :
myur du 'don na ji ltar bgyi :
ma lus rgyas par bshad du gsol :
zhes zhus pas :
'jam dpal gshin rjes bka' bstsal pa :
gdug pa'i nad de byung gyur na :
de 'dul gnyen po 'di nyid do :
de yang dang po stong nyid las :
sems can kun la phan don du :
shas mi bzod pa'i snying rje bsgom :
tshogs gsag   yan lag   bdun pa rnam dag brjod :
ci yod dkon mchog phyogs su 'bul :
bla ma mnyes bya kho na 'o :
des na klu yi khyab bdag mgon :
ye shes 'jam dpal zhes bya ba :
sa bdag klu gnyan thams cad kyi :
srin po dag tu sku sprul ste :
mtshan ni nA ga raka sha gsol :
bcom ldan ye shes sems dpa' ni :
'gro ba gdug pas nyen pa la :
sa bdag klu gnyan 'joms don du :
phe rag sha ku ru b+h+rU~M:
zhes brjod pas :
thugs kha nas ni phe 'phros pas :
klu gnas 'jig rten 'das ma 'das :
mtshams su rgya mtsho chen po dang :
rin chen sna tshogs kun tu bkram :
klu chen brgyad kyi ka ba byas :
gnam sa steng 'og thams cad kun :
sbrul gyi gdung du grub pa'i nang :
sa bdag klu gnyan thams cad kun :
bzas pa'i zhing du gyur pa yi :
pho brang chen po'i dbus dag tu :
rgyal rigs rje rigs bram ze'i rigs :
dmangs rigs gdol pa nag po'i rigs :
klu yi rigs gyur 'bum sde dang :
sa bdag rigs gyur stong sde dang :
gnyan chen 'bum sde gcal du bkram :
'khor bcas gdan du bting byas nas :
zas su za ba'i khri stengs su :
bcom ldan rig pa'i rgyal po ni :
klu bdud rak+sha mgo dgu pa :
nA ga raka sha ti pa tsa :
sku stod srin po'i gzugs nyid la :
sku rgyab ri rab nyid la gtad :
sbrul mjug rgya mtsho'i steng du 'khyil :
sbrul mgo dgu ni bar snang 'phyo :
sbrul mgo dbus ma rab 'jigs pa :
mche ba rno zhing rab tu gtsigs :
sbrul mgo dbus ma'i spyi gtsug   rin chen prog zhu nyi zla'i steng :
pad gdan me dpung 'bar ba'i dbus :
bla ma mi bskyod rdo rje ni :
sku mdog mkha' ltar sngo la dwangs :
phyag gnyis rdor dril bsnol stabs 'dzin :
rang dang gnyis su med par bsgom :
g.yas pa brgyad ni gri gug 'phyar :
g.yon pa brgyad na sbrul zhags bsnams :
sku mdog stang zil   dug   ha la'i mdog :
zhal nas ig sha'i sgra sgrog pa :
klu rnams kun gyi gshed po ru :
gyur nas sa bdag 'joms par bsgom :
de lta bu yi ting 'dzin gyis :
srid pa'i klu rnams brgyal dngangs 'bros :
sa bdag phra mo smos ci dgos :
ting 'dzin ngar dang ldan pa gces :
zhes gsungs so :
nA ga rag sha srung zlog gsang ba'i rgyud las :
sgrub thabs ting nge 'dzin gyi le'u ste gsum pa'o :
de nas badzra pA Ni yis :
rig pa'i lha la 'di skad gsol :
sgrub khog ting 'dzin de ltar na :
man ngag lag len bzlas pa'i sngags :
ma nor rim par bshad du gsol :
zhes zhus pas :
'jam dpal gshin rjes bka' bstsal pa :
nyon cig bshad kyis yid la zungs :
'di yi sgrub pa byed dus su :
shin tu gtsang zhing dben pa'i sar :
byang chub mchog tu sems bskyed de :
mgron bzhi gtor mas mnyes par bya :
bdag dang sems can thams cad kyi :
klu nad gdug pa bsal ba'i phyir :
bdag gis klu rnams kun gyi gshed :
srin po nA ga rag sha bsgrub :
snying nas zhe bcad drag po yis :
rus pa'i gting nas bsam par bya :
de rjes stong pa'i ngang nyid las :
rang nyid rig pa snying dkyil du :
gnas pa'i phe nag gcig tu bsgom :
sku bong gdug pa 'dul ba'i phyir :
rags te rang las mi chung bsgom :
thugs ka'i sngags las me 'bar nas :
mgar gyi tshwa tshwa lta bur 'phros :
bdag gzhan phyi nang bsregs pa dang :
khyad par rang lus me dpung bsgom :
de ltar bsgoms pa'i ngang nyid las :
gsang ba'i snying po 'di nyid bgrang :
oM phe laM hU~M:
zhes pa'i yig 'bru bzhi pa bzla :
grangs ni 'bum phrag gsum gyis bsnyen :
de yi rtags ni 'di ltar 'ong :
rmi lam bshal skyug rnag khrag 'dzag :
mngon sum rang sems sngar bas bde :
bas ldag shu ba thor bu 'byung :
lus la gsang ba'i rgya yis thebs :
dus gsum gtan gyi kha chings yin :
skye ba 'di dang phyi ma la :
klu yi gnod pa mi 'byung ngo :
des ni gdon dug chung ba rnams :
klu nad phal cher sel bar 'gyur :
zhes gsungs so :
nA ga rak+sha srung zlog gsang ba'i rgyud las :
lag len kha chings kyi le'u ste bzhi pa'o :
de nas badzra pA Ni yis :
rig pa'i lha la 'di skad zhus :
gal te de la rtags med na :
sham bu'i bye brag ji ltar gdags :
zhes zhus pas :
'jam dpal gshin rjes bka' bstsal pa :
nyon cig bshad kyis yid la zungs :
sos pa bul zhing rtags med na :
bskyed rim gong dang 'dra ba la :
khro gtum sngar bas che bar bsgom :
'bru bzhi pa la bcu pa gdags :
mi nyal brtson pas nyer gcig bar :
shin tu rig pa ngar bskyed la :
nag po ti pa tsa ya nA ga rak+sha oM phe laM hU~M:
ces pa sgra zur ma nyams bzla :
de yi rtags ni 'di ltar 'ong :
lus la yod pa'i gdon rnams ni :
bred nas bros pa'i rtags dang ni :
gsang ba'i lha rtags nor ra re :
de la dang po gdon 'bros rtags :
rmi lam bsnyen pa'i dus tshod la :
mtsho skam pa dang rdzing skam pa :
nya dang sbal lcong shi ba dang :
rul myags rnag khrag 'dzag pa dang :
sdig sbrul la sogs shi skam dang :
dud 'gro sna tshogs bsad pa dang :
ban+de g.yag rgod bsad pa dang :
chu bcad rdzing brtol shing bcad dang :
de la sogs pa rtags rmis dus :
lus la gnas pa'i srog chags rnams :
dang po rtsa la brten nas zhugs :
bros kyang rtsa la brten nas 'bros :
tsha tsag pa dang sha 'phrig dang :
skor tsher ldang kyog na kar dang :
stod gzer za khol tsha shar dang :
grang shar la sogs rtags 'byung ste :
shin tu ma bde gzer langs na :
khams gsos btang zhing tshod bzung ngo :
des ni ji ltar yin na yang :
myur du sos par the tshom med :
ces gsungs so :
nA ga rak+sha srung zlog gsang ba'i rgyud las :
sham bu drag sgrub kyi le'u ste lnga pa'o :
de nas badzra pA Ni yis :
rig pa'i lha la 'di skad gsol :
kye ho dpa' bo chen po lags :
rtags dang drod tshad ma shes na :
gnyis ka phung ba'i nyen mchis pas :
nad ro sman gyis ji ltar 'don :
gsang ba'i lha rtags ji ltar 'ong :
tha ma'i tshod 'dzin gang la bya :
zhes zhus pas :
'jam dpal gshin rjes bka' bstsal pa :
nyon cig bshad kyis yid la zungs :
dang po nad 'di gdon yin pas :
zhi bcos 'jam pos e sos blta :
des kyang sos par ma gyur na :
sgang gshong 'thon gsum zhes bya ste :
res 'ga' drag sgrub gnyid med bya :   'di sgang yin te sham bu can drag tu bzla /
res 'ga' gong bsnyen gnyid can bya :   'di gshong yin te yi ge bzhi pa bzla /
res 'ga' ci bder glod nas bzhag :   'di 'then pa zhes bya ste sngags dang ting 'dzin gang yang mi bya /
bsnyen pa'i tshad la gnyis yin te :
thal dang ma thal gnyis yin no :
lu+us po ldog thabs na du gzer :
rmi lam rang dang dud 'gro rnams :   sbal lcong sdom sdig la sogs pa /
ngam grog g.yang la mchongs pa rmis :
sngags mang je thu je thur 'gro :
de ni thal ba'i rtags yin no :
sa bdag srog chags phug pa rnams :
khong du shi ba'i ro sha rnams :
phyir ma thon pas nang du song :
de la sngags kyis mi 'chun pas :
de la sman gyi sbyor ba ni :
byang ba la   byang ba rgya tshwa sdig srin lcam pa sug smel sogs 'bigs byed lnga :
rnon po gsum   srub dbyi mang lce tsha ba gyi lcag gis brab :
des ni nges par bde bar 'gyur :
sngags bsnyen ma thebs pa yi rtags :
thang re drag kyang thang re ldog :
cho 'phrul res zhi res thur 'ong :
zil ma non cing lus kyang lci :
de la sngags kyis rab bsgrubs pas :
them pa'i rtags mtshan 'di ltar 'byung :
lus kyi bu ga dgu nas su :
sdig sbrul la sogs dngos thon dang :
rmi lam du ni thon rmis dang :
snod du chu btang ri mo ni :
sems can gzugs can la sogs 'ong :
'di rnams thon pa'i rtags yin no :
gsang ba lha rtags mtshan nyid ni :
gdon thon rang gis rgya mtsho yi :
steng du phyin pas me 'bar dang :
klu gdon sa bdag la sogs pa'i :
cho 'phrul yin par shes pa kun :
rang gis bsad cing zos pa dang :
bya khra gcan zan la sogs pas :
dud 'gro phal cher gsod pa dang :
bdag nyid klu bdud nga rgyal gyis :
nyam nga bag tsha med pa ru :
thams cad gtubs shing zas su za :
rkang khol lus rtse sbrid pa dang :
bas ldag shu ba thor bu 'byung :
de ni klu bdud 'jam dpal gyi :
mtshan ma'i rtags su shes par bya :
de nas bsnyen pa'i tshod bzung ngo :
des ni gsang ba'i rgyas thebs pas :
gdug pa'i nad las rab thar nas :
khams bde dbang po gsal bar 'gyur :
'di lta bu yi rgyas thebs na :
dus gsum kun tu ldog   pa'i dogs pa med do :
de las bsnyen pa thal ba na :
dbyar dang dgun re tsam du ni :
lus po thor bas khengs nyen yod :
de la rang gi spyi gtsug gi :
bla ma mi bskyod rkyang par bsgom :
spyi bo mgrin pa snying kha ru :
dkar dmar mthing gsum 'od kyi dkyil :
oM AHhU~M gsum bzlas par bya :
des ni ji lta bu yang thub :
ma thems drag pa'i nyes pa skyob :
'di yi yon tan brjod las 'das :
ces gsungs so :
nA ga raka sha srung zlog gsang ba'i rgyud las :
drod tshad nyes pa bcos pa'i le'u ste drug pa'o :
de nas badzra pA Ni yis :
rig pa'i lha la 'di skad gsol :
klu dang sde brgyad kun bsdongs nas :
bsnyen kyang sgrub pa'i rtags bul na :
de yi man ngag bshad du gsol :
zhes zhus pas :
'jam dpal gshin rjes bka' bstsal pa :
nyon cig bshad kyis yid la zungs :
klu dang ma mo gnod pa na :
mig gi thig le khrag tu 'ong :
rang nyid bskyed rim gong dang 'dra :
bzlas pa'i sngags ni 'di dag go :
oM AHhU~M trag ma ma oM phe laM hU~M:
'bum phrag gcig gis gdon las grol :
klu dang rmu bsdongs gnod pa na :
mig gi thig le ljang khur 'ong :
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M b+ha tri oM phe laM hU~M:
'bum phrag gcig gis gdon las grol :
klu dang bdud du bsdongs gnod na :
mig gi thig le nag cing rtsub :
rang nyid ting 'dzin gong dang 'dra :
bzlas pa'i sngags ni 'di dag go :
oM AHhU~M du tri oM phe laM hU~M:
'bum phrag gcig gis gdon las grol :
klu dang gshin rje srin po bsdongs gnod na :
mig gi thig le nya mig 'dra :
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M ya ma rak+sha oM phe laM hU~M:
'bum phrag gcig gis gdon las grol :
klu dang btsan du bsdongs gnod na :
mig gi thig le gur gum 'ong :   dmar po /
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M tsa tri oM phe laM hU~M:
'bum phrag gcig gis gdon las grol :
klu dang gnod sbyin bsdongs gnod na :
mig gi thig le bum pa 'dra :
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M yagasha oM phe laM hU~M:
'bum phrag gcig gis gdon las grol :
klu dang 'gong po bsdongs gnod na :
mig gi thig le rgya mdud zur brgyad 'ong :
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M rA tsa srog thig thuM ril nan oM phe laM hU~M:
'bum phrag gcig gis gdon las grol :
klu dang gza' ru bsdongs gnod na :
mig gi thig le rma bya'i mdongs 'dra 'char :
ting 'dzin dmigs pa gong dang 'dra :
bzlas pa'i sngags ni 'di dag go :
oM AHhU~M rA hu la du tri oM phe laM hU~M:
'bum gyis gza' yi dug las grol :
sdong zla ji bzhin gnad la bab :
khye'us khyi gu 'jun pa ltar :
shin tu zab par shes par bya :
ces gsungs so :
nA ga rak+sha srung zlog gsang ba'i rgyud las :
sdong zla srog la bskor ba gsang ba'i le'u ste bdun pa'o :
de ltar 'jam dpal gshin rje yis :
gsang bdag la ni 'di skad gsungs :
yang cig bshad kyis yid la zungs :
sman gyi sbyor bas nad rnams zhi :
sgom bzlas sbyor bas gdon rnams grol :
rkun ma'i lag pas dbang sdud 'grub :
mdze thod bstan dgra dmyal thag gcod :
bum pa'i sngags kyis char pa 'beb :
rdzas sbyor lnga yis drag por 'beb :
khyung nag tsakras ser ba srung :
'khor nag ma bus yul khams 'jig :
des na nA ga rak+sha 'di :
klu gnyan gdon gyi srog yin pas :
las dang bya ba thogs med 'grub :
'di ni drag po rang gnad te :
myur du 'jigs pa'i nad las grol :
lha ni gzhan dag sgrub thag ring :
de phyir 'di 'dra'i man ngag 'dis :
gsang bdag 'gro ba'i don la dgongs :
'di yi yon tan bsam mi khyab :
rig pa'i rgyal po 'di nyid ni :
dran pa tsam gyis klu rnams 'joms :
sa bdag sa srin smos ci dgos :
sa bdag klu yi gshed ma 'di :
nA ga raka sha zhes bya ste :
klu rnams kun gyi gshed mar 'gyur :
klu rnams srog gcod srin po yin :
'di nyid sgrub pa'i rnal 'byor pa :
klu gnyan 'jigs pa kun dang bral :
klu gnyan sa bdag rigs lnga yi :
pho brang gnas khang mer bsregs kyang :
rang lus rdo rje pha lam 'gyur :
rig pa'i rgyal po 'di bsgoms nas :
klu yi gnas su phyin gyur na :
klu gnyan thams cad brgyal zhing sngangs :
de phyir phyi rabs rnal 'byor gyis :
sgom bzlas zhag bdun 'bad cing bsgrub :
klu nad mdze rigs bco brgyad thub :
'di las zab pa'i man ngag ni :
'jig rten 'di na yod re kan :
gsang bdag nyid kyis thugs la dgongs :
rta rmig lcags kyis btums byas nas :
'dzam gling kun tu btsal gyur kyang :
rnyed par mi 'gyur srung ba 'di :
'phags pa rnams kyis gsungs pa med :
rdzu 'phrul yon tan thob gyur nas :
stong gsum mi mjed bskor gyur kyang :
srung zlog 'di las zab pa ni :
dus gsum rgyal bas gsungs pa med :
gsungs so :
nA ga raka sha srung zlog gsang ba'i rgyud las :
las tshogs mthar rgyas zab par bstan pa'i le'u ste brgyad pa'o :
'jam dpal gshin rjes bka' bstsal pa :
yang cig bshad kyis yid la zungs :
gsang ba mchog gi rgyud 'di ni :
sngags 'chang sku tshe bsring ba dang :
phyi rabs rnal 'byor btsas su bzhag :
kun la bstan na dam tshig nyams :
de phyir gsang bdag nyid la gtad :
'jam dpal thugs khros gsang ba yi :
thugs kyi bcud phyung man ngag 'di :
blo chung theg pa dman la gsang :
skal med phrag dog can la gsang :
log lta yid ches med la gsang :
shes rab snying rje chung la gsang :
gti mug zhe sdang che la gsang :
man ngag snod du mi rung ba :
gang zag chos skal mi ldan pa'i :
zhe sdang me ltar 'bar la gsang :
phrag dog rlung ltar 'tshubs la gsang :
nga rgyal ri ltar spungs pa dang :
'dod chags chu ltar 'khol ba dang :
gti mug mun ltar 'thibs pa dang :
dug lnga'i sa bon rgyas pa yi :
mi lus dud 'gro rnams la gsang :
blo dman shes rab thos chung zhing :
bla ma mi bsten skyon la blta :
yon tan mi 'tshol skyon 'tshol ba'i :
chos dred rnams la gsang bar bya :
srung zlog nA ga rak+sha yi :
snying bcud dril ba'i rgyud 'di ni :
theg chen don du gnyer la gtad :
shes rab snying rje che la gtad :
chos rgyal rig rtsal ldan la gtad :
zhe sdang ser sna chung la gtad :
nga rgyal 'dod pa med la gtad :
phrag dog gti mug spangs la gtad :
gsang thub brtson 'grus can la gtad :
byang sems skal ldan bu la gtad :
srung zlog gsang ba'i tan+t+ra 'di :
gtsug gi nor bur khur nas kyang :
klog dang 'chang dang kun chub gyis :
rgyud 'di bzhugs pa'i sa phyogs su :
mi mthun phyogs rnams rab zhi nas :
bkra shis dpal 'byor phun tshogs shing :
bsam pa yid bzhin 'grub par 'gyur :
ces gsungs so :
nA ga raka sha srung zlog gsang ba'i rgyud las :
yongs su gtad pa'i le'u ste dgu pa'o :
bcom ldan 'das 'jam dpal gshin rjes rgyud le'u dgu pa gsungs pas :
rigs kyi khro bo dang khro mo dang :
lha dang :
klu dang :
mi'i rig pa 'dzin pa rnams yi rangs te mngon par bstod do :
klu bdud 'bum gyi ti ka srung zlog gsang ba'i rgyud ces bya ba rdzogs so :
sa ma ya :
rgya rgya rgya :
chos rgyal rin chen gling pas 'bri thang ko ro brag nas gdan drangs pa'o //[ \u0f01\u0f71]:
'jam dpal klu bdud nA ga raka sha'i rjes gnang dbang gi rim pa bzhugs so :
'jam dpal ye shes sems dpa'i thugs kyi sprul pa :
klu bdud nA ga rag sha la phyag 'tshal lo :
klu bdud nA ga rag sha'i rjes gnang bya ba ni :
gnas khang byi dor dang :
dkon mchog drung du mchod bsham bya :
gzhan rnams bya ba spyi dang mthun zhing :
khyad par cog tse'am khri'i steng du :
dkar gyi gtor ma lnga tshar gyi dang po bla ma dkon mchog :
gnyis pa 'jam dpal :
gsum pa chos skyong :
bzhi pa gzhi bdag :
lnga pa rigs drug dang gnod byed sogs la bsngo zhing :
bar chad ma byed cig sogs bka' bsgo phrin las bcol :
de nas slob ma rnams la khrus byas gral la 'khod pa dang :
las kyi rdo rjes maN+Dal phul te :
slob dpon gyis 'di'i lo rgyus rnams rgyas par bshad :
skyabs 'gro sems bskyed rgyun bshags sngon du 'gro ba rnams gsungs pa'i rjes zlos lan gsum du byas la :
slob dpon gyis rang lha gsal 'debs pa ni :
gzhal yas khang ni skyid kyang rang ngo shes ma shes zhes bya ba'i 'khrul 'khor gyi mtshams :
'jig rten 'das ma 'das zhes bya ba'i so mtshams na :
chos nyid 'bum 'khrugs ma zhes bya ba'i rgya mtsho chen po gcig yod de :
gnas de nyid kyang shar nas zhe sdang gi me 'bar ba :
lho nas nga rgyal gyi ri gzengs pa :
nub nas 'dod chags kyi chu 'khol ba :
byang nas phrag dog gi rlung 'tshubs pa :
'og nas gti mug gi mun pa gtibs pa :
steng nas ye shes kyi nyi zla 'char ba :
snang srid 'khor 'das lhun gyis grub pa'i pho brang :
rgya mtsho chen po kun tu dwangs pa :
me tog sna tshogs kyis spras pa :
klu chen brgyad kyis ka ba byas pa :
gnam sa steng 'og thams cad sbrul gyi gdung thog tu phub pa :
sa bdag klu gnyan thams cad zas su za zhing bsgral ba'i zhing du gyur pa'i pho brang chen po'i dbus su :
klu rgyal rigs :
rje'u rigs :
dmangs rigs :
bram ze'i rigs :
gdol pa'i rigs la sogs pa'i klu 'bum sde :
sa bdag stong sde :
gnyan 'bum sde rnams gcal du bkram zhing :
gdan du bting nas zas su za ba'i khri steng du :
rang nyid bcom ldan 'das 'jam dpal ye shes sems dpa'i thugs kyi sprul pa :
bcom ldan 'das rig pa'i rgyal po :
nA ga raka sha nag po ti pa tsa ya zhes bya ba :
klu bdud mgo bo dgu pa stod srin po'i gzugs can :
sku rgyab ri rab la gtad pa :
sku smad sbrul mjug rgya mtsho'i steng du 'khyil ba :
rtsa zhal srin po'i zhal can rab tu gdangs pa :
sbrul mgo dgu ni bar snang la 'phyo ba'i :
sbrul mgo dbus ma rat+na'i prog zhu can :
phyag bcu drug de g.yas brgyad kyis gri gug dang :
g.yon brgyad kyis sbrul zhags thogs shing :
phyag dang po gnyis thugs kar bsnol ba :
gzhan rnams sbrel te 'dzin pa :
sku mdog rdo mdung rtse'am :
dug ha la'i mdog lta bur 'tsher zhing 'phro ba :
zhal rnams nas ig sha ig sha zhes pa'i sgra drag po sgrog cing :
klu gnyan sa bdag thams cad 'dar zhing dngangs par byed pa :
ye shes kyi me rab tu 'bar ba'i dbus na bzhugs par bskyed cing :
khyad par cog tse'i steng gi lha gtor dang nA ga raka sha'i sku dbyer med du gsal btab pa'i sbrul mgo dbus ma'i steng du :
pad+ma zla ba'i gdan la rtsa ba'i bla ma mtshan dang dpe byad kyis brgyan pa sku las 'od zer 'phro bar gsal ba'i gnas gsum du oM AHhU~M:
dkar dmar mthing gsum gsal btab :
slob ma'i gnas gsum du'ang gsal btab :
slob ma'i snyim par me tog dang bcas te gsol ba btab pa ni :
bla ma rin po che bdag la bcom ldan 'das 'jam dpal nA ga raka sha'i skus byin gyis brlab tu gsol :
zhes lan gsum brjod pa 'og ma rnams la'ang rigs 'gre bar bya :
de nas bla ma'i dpral ba'i oM las 'od zer dkar po 'phros :
de bzhin gshegs pa thams cad kyi sku'i yon tan thams cad bsdus :
slob ma'i dpral ba'i oM la thim :
lus kyi nad gdon sdig sgrib thams cad sangs dag :
lus 'jam dpal sku rdo rje'i ngo bor gyur par bsam pa ni bum dbang ngo :
de bzhin du mgrin pa'i AHdang :
thugs ka'i hU~M la yang 'gre zhing :
gsang dbang dang shes rab kyi ngo sprad :
yang bla ma'i gnas gsum gyi yi ge rnams las 'od zer kha dog sna tshogs :
slob ma'i lus ngag yid gsum dang :
ba spu'i sgo thams cad du thim pas :
lus ngag yid gsum gyi nad gdon sdig sgrib thams cad sangs dag :
'jam dpal gyi sku gsung thugs dang dbyer med du gyur par bsam pa ni dbang bzhi pa'o :
rjes thams cad gzhan dang mthun zhing :
spyod lam thams cad du nA ga raka sha'i nga rgyal dang ldan pas :
sa gnyan du nyal ba sogs thug phrad ci byed kyang nyam nga dang bag tsha med par longs spyod do :
dge ba bsngo ba sogs bya'o :
sa ma ya :
rgya rgya rgya :
shu b+haM:
'di'i brgyud pa ni /
rdo rje 'chang /
'jam dpal /
phyag na rdo rje /
slob dpon pad+ma /
chos rgyal khri srong lde'u btsan /
chos rgyal rin chen gling pa'o //
\u0f01\u0f71:
'jam dpal klu bdud nA ga raka sha'i brtag pa rin chen nyi ma'i sgron me bzhugs so :
rgya gar skad du :
sha Sha u pa de sha rat+na sUr+Ya dI pa nA ma :
bod skad du :
brtag pa rin chen nyi ma'i sgron ma zhes bya ba :
dpal ldan mthu stobs can la phyag 'tshal lo :
bskal pa dus kyi snyigs ma la :
mi rnams tshe thung bsod nams bri :
longs spyod chung la nyon mongs che :
las su brko rlog shing gnyan gcod :
gdon du sa bdag klu gnyan dar :
nad du shu thor mdze yis 'dzin :
'phral btsog phugs su gso bar dka':
de nyid gsal phyir brtag thabs bstan :
e ma skal ldan sems la chongs :
de yang 'gro ba mi'i lus la :
spyi bo'i gtsug nas rkang mthil bar :
gdug pa klu yis zin ma zin :
gsal ba'i man ngag 'di lta ste :
nam mkha' mthongs nas rdib ma rdib :   sha ro spyi gtsug nas byung ma byung /
sprin dkar skye bos thebs ma thebs :  mig sprin 'thug mi 'thug
/dpag bsam shing lo nyil ma nyil :   skra dang smin ma byi ma byi /
me tog sad kyis khyer ma khyer :   bzhin gyi mdangs shor ma shor /
gnam mtsho gting nas skem ma skem :  mig gi mdangs zhu ma zhu /
khrag gi mtsho mo bskyod ma skyod :  mkhur tshos smug ma smug
/dbus kyi ka ba 'gyel ma 'gyel :  sna zhom ma zhom /
gangs dkar rtse nas zhu ma zhu :   so rtsi dkar po'i bkrag shor ma shor /
'ja' tshon dkyil 'khor yal ma yal :  dbang po lnga yi mdangs shor ma shor /
'brug gi sgra skad chag ma chag :  skad kyi mdangs shor ma shor /
phrin steng dri ma log ma log :  dri ma ngan pa mnam mi mnam /

mtsho bzhi dkyus su bcar ma bcar :  nywa bzhi skam ma skam /
dug mtsho nag po lud ma lud :  chu ser nang du lud ma lud /
rgyal po'i gdan sa zin ma zin :  sha ros sa gcig bzung nas rus pa la thebs ma thebs /
'bangs kyi grong khyer g.yel ma g.yel :  gong dang gong du 'pho mi 'pho /
'byung ba rgyun lam chad ma chad :  sha ro rtsa 'gag la btab ma btab /
nags tshal rlung gis g.yos ma g.yos :  ba spu log ma log
mtsher ba nang la bzung ma bzung :  sha ro gnyan sar byung ma byung /

sprul pa'i gzugs brnyan 'gyel ma 'gyel :  sha ro la gzugs brnyan shar ma shar /
bdud kyi tham la thibs ma thibs :  mtshan mar thig le byung ma byung /
mtsho steng me tog rgyas ma rgyas :  sha ro'i steng du chu bur byung ma byung /
'chi bdag za ma drangs ma drangs :  lo song ma song /
lcags kyi zhu lub gyon ma gyon :  sha ro la mtshon gyis btsogs pas bzod mi bzod /
mtshon gyi reg pa rtsub mi rtsub :  nad zug gzer che chung /
bsam gtan g.yeng bas gtser ma gtser :  rmi lam 'jam pa dang rtsub pa mang nyung /

rgya mtsho gting nas brdol ma brdol :  rus pa'i mthil dang rkang pa'i mthil du sha ro shor ma shor /
pha mes gdan sa phog ma phog :  mdze rigs yod med /
las la don go byung ma byung :   rim gro sogs kyis phan mi phan /
mgron po la la 'das ma 'das :  gso thabs rung mi rung dka' sla /
snang byed me long mun sel bzhin :
don gnyis ldan pas   mkhas pa shes rab can gyis mtshan nyid sogs /
legs par brtag :
de ltar brtag pas sgron me lta bur zin ma zin dang 'tsho ba dka' sla'i rim pa rnams shes so :   ji ltar yin pa'i don rnams rtogs :
klu rgyud 'bum gyi ti ka 'di :
o rgyan pad+ma bdag gi bka':
kun 'dus zhal gyi snying po yin :
sems la chongs shig sa ma ya :
man ngag rin chen nyi ma'i snying po las :
phyi'i mtshan nyid brtag pa'i le'u ste dang po'o :
'gro ba mi yi lus dag ni :
gdug pa klu yis zin pa la :
dbang po'i dwangs ma gsal byed mig :
de la brtag pa'i thabs bstan pa :
dbyibs la zin dang ma zin brtag :
de yang nyi ma mi bzod pa'i :
zur gsum sngo de 'brum nag can :
yas lcibs mas lcibs 'gul ba dang :
zlum po mdangs shor chu 'dzag dang :
'bor nyong tshag so skabs su 'gul :
lug pa'am mar mer sha 'dzer can :
'ol po rnag chu 'dzag pa rnams :
gdon gyis zin pa'i rtags su bstan :
mig sprin dkar po'i rtsa rigs la :
gdon rigs nad kyi bye brag bstan :
rtsa rig dkar po zing nge ba :
mig gi steng na zug pa ni :
lus kyi sha ro stod na yod :
sha ro kha dog dkar po yod :
mchan khung thebs na sos pa dka':
sbrul ni 'khyugs pa 'dra ba 'am :
khye 'u bu mo'i gzugs byung na :
rgyal rigs chu yi dug can gdon :
mjug ma spyi gtsug mdun nas zhugs :
sdong zla rgyal po ma mo'i gdon :
kha dog skya bo nad gzhi rlung :
lci zhing 'thibs sing smyo 'bog 'ong :
de ni bcos su sla ba yin :
rtsa la thig le dkar ser 'byung :
rgyal rigs sprul pa'i rtags yin te :
nas 'dra byung na zhing sa dang :
dur sa'i 'dre dang sa gdon gnod :
bre kha 'dra na khang sa'i gdon :
yungs dkar 'dra na gtad pa'i gdon :
nar mo shing bcad sa nas gdon :
thig le gcig byung lo gcig sogs :
de bzhin mang nyung lo grangs shes :
rtsa ris dmar po zing nge ba :
mig gi g.yas na zug pa ni :
lus kyi sha ro g.yas na yod :
sha ro kha dog dmar por yod :
rkang g.yas mthil la thebs na dka':
dmar po sbrul gzugs 'dra ba 'am :
ba dmar glang dmar gzugs 'dra na :
rje'u rigs me yi dug can gdon :
zhugs pa g.yas nas zhugs pa yin :
sdong zla klu dang bdud du bsdongs :
kha dog dmar po nad gzhi khrag :
gzer thabs zug rngu can du 'ong :
de ni bcos pa 'bring du bshad :
rtsa la thig le dmar po ni :
sran ma leb bcar 'dra byung na :
rje'u rigs sprul pa'i rtags yin te :
gzhan rnams gong bzhin shes par bya :
rtsa ris ser po zing nge ba :
mig gi g.yon na zug pa ni :
lus kyi sha ro g.yon na yod :
sha ro kha dog ser por yod :
ltag khung thebs na gso ba dka':
nya 'am rtsang pa'i gzugs sam ni :
stag gam sdig pa'i gzugs 'dra na :
bram ze sa yi dug can gdon :
zhugs pa g.yon nas zhugs pa yin :
sdong zla gnyan dang klu bdud bsdongs :
kha dog ser po nad gzhi mkhris :
zug rngu chung zhing gnyid pa 'o :
de ni bcos pa 'bring du shes :
rtsa la thig le ser po ni :
'brum nag mdog bzhin byung ba na :
bram ze'i sprul pa'i rtags yin te :
gzhan rnams sngar dang 'dra ba yin :
rtsa ris sngon po zing nge ba :
mig gi 'og nas zug pa ni :
lus kyi sha ro smad na yod :
sha ro'i kha dog sngo nag pa :
byin pa gsang bar thebs na dka':
sbal pa lcong mo'i gzugs sam ni :
rta dang dre 'u'i gzugs 'dra na :
dmangs rigs rlung gi dug can gdon :
zhugs pa rkang mthil rgyab nas zhugs :
sdong zla klu dang bdud gnyis bsdongs :
kha dog sngo nag nad gzhi grang :
lhog pa gzer nad can du 'ong :
de ni 'tsho ba dka' ba yin :
rtsa la thig le sngo rgyang ni :
zur gsum zla gam byung ba na :
dmangs rigs sprul pa'i rtags yin te :
gzhan ma sngar gyis shes par bya :
rtsa ris nag po zing nge ba :
mtshams sam g.yon nas zug pa ni :
lus kyi sha ro nges pa med :
sha ro kha dog nag po 'ong :
gsang gnas snying gar thebs na dka':
'di yi rtags kyang phal cher ni :
mig sprin nag por 'ong ba mang :
gzugs ni byol song sna tshogs sam :
'ja' tshon chu ris 'dra ba na :
gdol pa nam mkha'i dug can gnod :
zhugs pa nang ma g.yon nas zhugs :
sdong zla sde brgyad btsan dang bsdongs :
kha dog nag po nad gzhi 'dus :
bem po lus po rgyas pa 'ong :
de ni shin tu bcos pa dka':
rtsa la thig le nag po ni :
sdom gzugs 'dra ba byung ba na :
gdol pa nag po'i sprul pa'i rtags :
dbyibs sogs thog mas shes par bya :
de ltar rtsa yi ri mo rnams :
dkar po'i dkyil lam gsum gnyis su :
slebs kyang lus la nad med na :
de ni gting du ma zhen pas :
zhi bcos tsam las gzhan mi dgos :
dkar nag mtshams su slebs 'dug na :
de ni gso ru rung ba ste :
rigs med gong bsnyen tsam gyis chog :
rigs yod sgrub pa byed du yod :
nag po'i mtshams su slebs pa na :
de ni gting du zhen pa ste :
rigs yod rigs med gang yin kyang :
bsnyen sgrub la ni 'bad du gzhug :
'di ni 'tsho ba dka' ba yin :
rtsa yi dngos po gang yin kyang :
phra zhing kha dog gsal ba dang :
rtse gcig gnas nas mi 'gul na :
nad med rtsa rigs yin par shes :
che chung 'gyur ldog mang po byed :
thag pa bzhin du phril le 'am :
rgyu ma phus ni btab pa bzhin :
cha cha nas ni khengs pa ni :
gdon gyi rtsa ru shes par bya :
de ltar rtsa yi rtse mo la :
mdung la ba dan btags 'dra na :
klu gdon sa srin gnod pa yin :
rta zhon khyi khrid 'dra ba na :
klu btsan klu bdud gnod pa yin :
mkha' la sprin nag chags 'dra na :
rgyal 'gong the'u rang gnod pa yin :
bya nag khyi nag 'dra ba na :
ma mo srin mo'i gnod pa yin :
zor ba'am mtshon rtse 'dra ba na :
pha rol rbad 'dre gnod pa yin :
thig le bya rjes 'dra ba na :
sa bdag mo rigs gnod pa yin :
de ltar gdon gyi bye brag brtag :
mig sprin nag po'i rgyal mo la :
'tsho ba dka' sla lo grangs brtag :
gdon la rtsa rigs mang yod kyang :
phal cher steng 'og gnyis nas 'jug :
de yang steng nas 'jug pa mang :
klu bdud nag pos 'chi ba ste :
sbrang so che yis mdung rgyab bzhin :
sgra gcan 'dzin la yong song na :
'khor lo ral nas chu mig nyams :
me dang nyi ma mi bzod pas :
sngo skya log ger 'khregs shor na :
gsang bdag byon kyang ldog mi 'gyur :
de ltar ma song bcos dka' ni :
zhen pa chung na bcos su yod :
zhen pa che na 'tsho ba dka':
zhen pa che chung lo grangs yin :
lo grangs mang nyung thig ler gsal :
mig sprin nag po'i steng du ni :
thig le 'brel lam ma 'brel ba :
nag po gcig byung lo gcig song :
gnyis byung lo gnyis gsum bzhi dang :
lnga ru 'das na bcos su med :
gting du zhen pas thal ba yin :
de ltar rtsa rigs thig le yang :
kha dog nas 'bru tsam du song :
steng gdon steng nyul tsam du song :
de ltar mig sprin nag po la :
legs nyes thams cad brtag par bya :
'bras bu la ni slebs nas su :
gong bzhin bcos kyang mi 'tsho 'o :
de ltar snga dro phyi dro'i dus :
mkhas pas khrus byas brtag pa yis :
lus kyi nad ni gar yod kyang :
dbang po dwangs ma mig yin pas :
me long nang gi gzugs bzhin 'char :
de ltar pad+ma nga yi bka':
snying la chongs shig sa ma ya :
man ngag rin chen nyi ma'i sgron me las :
dbang po'i dwangs ma mig la brtag pa'i le'u ste gnyis pa'o :
'gro ba mi lus 'dom gang la :
gdug pa'i nad kyis zin pa la :
lus kyi me tog byad bzhin yin :
de yis brtag thabs bstan pa ni :
bzhin gyi dbyibs mig gcer mthong brtag :
sngon po bkrag med yu se'am :
nag po mthug rul bam pa'am :
gdong pa dmar la ham pa chags :
skya gog gting nas mdangs med dang :
dmar po sprin bral me tog med :
sngar bas bzhin ni mi sdug 'gyur :
sha ni 'gro mgyogs med pa dang :
yo zhing blo bar mngon pa dang :
ma brtag tshe na legs pa dang :
brtag pa'i tshe na med pa dang :
'gyur ldog shin tu che ba dang :
sha ni che chung byed pa dang :
don med sha ro 'ong ba dang :
dang po med snyam mi gsal dang :
bltas pa'i tshe na ma legs pa :
mig nas mchi ma 'dzag pa dang :
sna khrag drag tu 'ong ba ni :
nad kyi kha lud bcos pa dka':
gdon gyis zin pa'i dbyibs yin no :
chu yis bkrus la mtshan ma brtag :
chu'am chang gis dag par bkrus :
nyi grib mtshams su brtag pa'i tshe :
dang po lhag ger gsal ba dang :
de nas 'gos rtser 'gro ba dang :
dang po bag tsam mi gsal la :
phyis ni gsal por 'gro ba dang :
chu yi zil pa mi chags dang :
myur du skam nas 'gro ba na :
zil phrom chags na skyon med yin :
ba spu'i rtse la chags na 'bring :
chu ni mi chag skor le dang :
skam pa gang skyen de rnams la :
sha ro chu ser yod pa yin :
ba spu log cing 'dzings pa dang :
skra dang smin ma byi na dka':
bzhin la de snga med pa yi :
thig le sha bkra byung ba na :
nges par klu yis zin pa yin :
lo lnga 'das nas gsor mi rung :
bzhin gyi bkrag shor 'tsho ba dka':
zhen pa che chung 'bur la brtags :
sha 'bur gdon gyi cho 'phrul te :
gting du ma zhen kha na yod :
tsha ni hrang hrang byed pa dang :
na tsha kar kar byed pa dang :
phral du kha yo mig sle dang :
na tsha zug gzer che ba kun :
zhen ni chung bas bcos su sla :
de ni sngags kyi nus pa yin :
'brum bu dmar chung tsha ba 'ong :
sngags bzlas rtags yin skyon med do :
gting 'bur nad gzhi rgyas pa yin :
'brum bu sha gang nywa gang rnams :
rus pa'i gting na 'thas pas ngan :
de la chu bur me tog shar :
tsha ni bam gyis byed pa rnams :
gting nas rgyas pas bcos su med :
rus pa'i gting nas na ba dang :
rma dang shu ba spo ba dang :
na zhing shig shig 'gul ba dang :
byad la shog 'bag bskon pa bzhin :
skob po yod snyam byed pa dang :
reg gam 'jus kyang mi tshor na :
kha dog legs kyang nad ro yin :
'tsho bar dka' bas spang bar bya :
kha dog ji ltar 'gyur byed kyang :
gting gi mdangs ni mi 'gyur na :
'tsho ba bul yang bcos su yod :
byad skyon g.yas su yod pa na :
lus kyi nad kyang g.yas la yod :
g.yon la yod na lus kyang g.yon :
dpral la yod na lto dang rgyab :
sna gong man chad mdun dang smad :
lus la gar yod bzhin las shes :
bzhin la sha ro byung ba ni :
rang bzhin 'tsho ba dka' bar bshad :
mkhas pas legs par brtags pa na :
nad ni gar yod bzhin las shes :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
byad bzhin la brtag pa'i le'u ste gsum pa'o :
gdug pa'i klu yis zin pa la :
sems ni rten la srog shing lus :
de yi brtag thabs bstan pa ni :
sha ro gnyan dang mi gnyan brtag :
spyi bo'i gtsug nas rkang mthil bar :
sha ro 'brum pa gzugs brnyan dang :
kha dog sna tshogs byung na ngan :
sha ro gzugs ni med pa dang :
rang bzhin kha dog mang 'gyur sla :
kha dog yod med gang yin kyang :
za zhing tsha dang 'phrig pa dang :
sa gcig mi gnas 'pho ba dang :
phyis kyi langs pa'i rigs rnams sla :
sa gcig sdod cing 'phel skyed che :
phyi ni tsha zhing bem pa dang :
gting nas na zhing 'thas pa ni :
rus pa'i gting nas sha ro skyes :
gting 'bur rgyas par dka' ba yin :
rtsa gnyan nywa gnyan byung ba na :
nad kyi lcags gzer 'dra ste gnyan :
spyi gtsug yan lag mthil bzhi gnyan :
gnas lngar byung na 'tsho ba dka':
rus la ma zhen gzer zug can :
phyi la ma 'phos 'tsho ba sla :
gting du zhen na mtshon brdeg kyang :
rma la khrag ngan hor mig can :
zug gzer med pa 'tsho ba spang :
sha ro'am ni ko ba'i steng :
'brum bu shar na shin tu gnyan :
mtshan ma snyan gong zin pa ngan :
tshig la grang ni lhang lhang du :
byung na bcos su med pa yin :
sha ro dbyibs dang mthun pa la :
rnag dang chu ser babs gyur kyang :
byad dang mig la skyon med na :
gdon med nad kyi sha ro yin :
bzlas pas mi 'tsho sman gyis 'tsho :
lus kyi stod smad gar byung yang :
bem po mtshon ni rdeg thub dang :
rma dang ser kha reg med na :
byad dang mig la skyon med kyang :
rang bzhin de ni mi 'tsho spang :
reg bya can du 'dug pa na :
lus po byin gyis skrangs pa dang :
mig la gdon rtsa 'dug kyang 'tsho :
rgyab gzhung sog pa brla sha dang :
snag po che dang gsus pa dang :
rus pa med pa'i sar byung na :
bzlas pa mi dgos 'tsho ba sla :
rigs med rnams la dum re tsam :
byung yang bzhag pas chog pa yin :
rigs can rnams la zon cher bya :
spu dang dri ma brtag pa ni :
ba spu gyen du log pa dang :
gzhob tu rog rog song ba dang :
gzengs sam khol bur byi ba dang :
sangs kyis byi na bcos su med :
g.ya' 'gul skam dang 'brig pa dang :
sgur po zha grum 'tsho ba sla :
rang bzhin dri ni mi zhim zhing :
nang dri shing dri rdo dri dang :
gshin dri log pa snom pa dang :
skad kyi mdangs chags 'dzer lkugs dang :
'on long rnag khrag 'bab pa ni :
mi 'tsho bcos su med pas spang :
'phral la zug gzer che ba na :
ma zhen pa ni bcos su sla :
dang po zug gzer med pa ru :
rim gyis je nar song ba ni :
gting du slebs pas mi 'tsho spang :
rtsa la brtag pa lus bkrus las :
sha mdangs bar gyi khrag rtsa rnams :
sngo dmar ram ni ser khyug ge :
thag pa dkyus pa lta bu dang :
sbrul nag 'khyug pa lta bu dang :
sems can gzugs brnyan sna tshogs 'ong :
'phar rtsa sbom zhing grung pa dang :
snyug ma me yis tshos pa ltar :
drag cing rtsa la 'bur ba dang :
che chung ring thung mang po 'ong :
nad med rtsa ni phra la dwangs :
sbom phra med par dkar dmar du :
khra bo shigs se 'ong ba yin :
mig gi rtsa yang de dang 'dra :
de ltar mkhas pas legs brtags na :
nad kyi rang bzhin gar yod shes :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
lus la brtags pa'i le'u ste bzhi pa'o :
gdug pa'i nad kyis zin pa la :
don gyi me tog dbang po yin :
de yi brtags thabs bstan pa ni :
nang du gang zin phyi ru brtag :
nang du snying la zin pa'i rtags :
phyi ru lce la 'brum nag 'ong :
de ni sha ror song na gsal :
zas kyi ro med snying mi dga':
sems mi gsal zhing shes pa 'thibs :
snying la me yis tshig snyam byed :
res 'ga' snying ni chad de 'ong :
nang du glo la zin pa'i rtags :
phyi ru sna zhom sna gshog chad :
sna la 'brum bu ser ka dang :
sna khrag chu ser rtag tu 'dzag :
glo ba mi bde glo sun 'ong :
nang du mchin par zin pa'i rtags :
mig gi zil shor sbom ma mig :
snang byed mi mthong phyi snying 'dod :
gle'u mchi ma rgyun du 'dzag :
mchin pa mi bde mkhris pa skyug :
dang kha 'gags shing zas mi 'gro :
mtsher pa la ni zin pa'i rtags :
chu 'gag ble'u mi tshugs shing :
'phrig cing kha yo sha ro skye :
mtsher pa khrigs su gshag snyam byed :
zas mi 'ju zhing rtag tu skyug :
mkhal ma la ni zin pa'i rtags :
rna ba 'on zhing 'gags snyam byed :
rna ba'i nang du chu bur 'ong :
mkhal ma mtheb mos dril snyam byed :
pho mtshan mo mtshan bcad pa snyam :
nyam chung khu ba rtag tu 'dzag :
de ni don la zin pa'i rtags :
'tsho ba dka' bas spang bar bya :
rus pa la ni zin pa'i rtags :
so rtse so yi bkrag kyang 'chor :
na zhing so ni brul bar 'gul :
chu rgyus la ni zin pa'i rtags :
zha bo grum dang nyam shed chung :
rngam pa rgod cing ngal dub che :
pho mo'i mtshan ma ldangs mi nus :
sha dang khrag la zhugs pa'i rtags :
nywa sgang chu sgang sha sgang dang :
skrangs pa rnams la dkris chung 'ong :
sbrid ni ber ber byed pa dang :
tsha zhing rtsub mo bem bem dang :
khrag dang chu ser 'dzag pa dang :
bu ga don med yong ba yin :
rtsa dang gnad la zin pa'i rtags :
rtsa rnams 'khyug cing shes pa rgod :
nyon mongs pa dang zug gzer che :
dri mi zhim zhing rtog pa rags :
skyi'am lpags la zin pa'i rtags :
brtse ba dang ni 'gul snyam byed :
'phrig cing sbos dang za ba dang :
smin ma sma ra ba spu byi :
de rnams phal cher 'tsho ba dka':
mkhas pas legs par brtags pa na :
nang gi nad rnams phyi nas rtogs :
de ltar o rgyan nga yi bka':
sems la chongs shig sa ma ya :
man ngag rin chen nyi ma'i sgron me las :
dbang po'i dwangs ma la brtag pa'i le'u ste lnga pa'o :
gdug pa'i nad kyis zin pa la :
gdon gyi cho 'phrul rmi lam 'byung :
de yi brtags thabs bstan pa ni :
ri phug chu rong dogs po ru :
mi shong bzhin du 'dzul ba dang :
grog po gting ring nang du 'gro :
sgo rim mang por 'dzul ba dang :
ngam nag phug stong 'gro ba dang :
mgo la sla nga gon pa dang :
mi gtsang lus la gos pa dang :
'dam gyi gseb tu phyin pa dang :
nyi ma zla ba nub pa dang :
lcags sgrog thag pas bcings pa dang :
phag dang lug la zhon pa dang :
lus la sbal lcong 'thams pa dang :
g.yag nag sbrul nag gtser ba dang :
byol song gzugs ni sna tshogs dang :
'bu srin grog sbur rta bla dang :
rtsi shing gad pa chu mig dang :
ri gzar g.yangs la 'gro ba dang :
mi dang bud med mang po dang :
khong du zas ngan za ba dang :
mun pa'i nang du lhungs pa dang :
lus la lcags gzer thebs pa dang :
chu khung nang du nyal ba dang :
khyi dang spyang ki mang po dang :
mtsho dang chu mig rmis pa rnams :
klu yis zin pa'i rtags su shes :
rta dmar sha ru brag dmar ni :
klu dang btsan du bsdongs pa yin :
lcags sgrog bud med gdon du gnod :
brag nag sprin nag klu bdud gnod :
pha bong mchod rten 'gong po gnod :
btsun pa gnas bzhi rgyal po gnod :
gcan gzan dril bu sa bdag gnod :
gos nag phyar nag srin mo gnod :
mkhas pas rmi lam legs par brtag :
gdon rigs rnams kyi mtshan nyid shes :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron ma las :
rmi lam brtag pa'i le'u ste drug pa'o :
gdug pa'i nad kyis zin pa la :
mgo lus stod smad bar dag tu :
zin sa bzang ngan brtag pa ni :
zin sa ngan pa spyi gtsug dang :
smin phrag sna rtse mkhur tshos dang :
nu snying lte ba gsang gnas dang :
lce dang dpung tshigs g.yas g.yon dang :
rtsibs logs g.yas g.yon sna khong gnyis :
don snying lnga dang dbang po lnga :
yan lag mthil dang tshon rtse dang :
nu ma snying dang sog phrag dang :
tshigs dang nywa dang rtsa gnyan dang :
'phar rtsa'i steng du thebs na ngan :
rtsa med snag pa'i gseb rnams dang :
rgyus med lpags pa'i gseb rnams sla :
spyir ni sman pa'i dpyad dang mtshungs :
mkhas pas legs par brtags pa na :
zin sa bzang ngan legs par shes :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
zin sa bzang ngan brtag pa'i le'u ste bdun pa'o :
gdug pa'i nad kyis zin pa la :
tshabs ni che chung bye brag gis :
'tsho ba dka' sla brtag pa ni :
nad pa dbang che shes rab chung :
snying rus med cing lkug pa dang :
zin sa ngan par zin pa dang :
bzhin gyi bkrag mdangs shor ba dang :
so dang sen mo'i mdangs nyams dang :
sna dang nywa bzhi zhom pa dang :
sha mdog sngo nag ham chags dang :
sha ro lus la 'dzer thebs dang :
reg tshor med cing bem pa dang :
thal ba'i mdog la rdul med dang :
stobs dang skad kyi mdangs chags dang :
dbugs rngub ngal dub che ba dang :
rma ni nag po khrag med dang :
ser ka 'tsho ru mi 'dod dang :
sha ro kha chung gting che dang :
'brum bu skam gyong zad po dang :
mig gi mdangs shor 'khor lo dang :
snang byed sgra gcan zin la thug :
rim gyis mi bder song ba dang :
gnyid dang log lta che ba dang :
bzhin mi sdug dang lus mi gtsang :
ji ltar byas kyang bde skyed med :
dang kha 'gag cing rnag khrag skyug :
bud med smad dang g.yas nas zhugs :
skyes pa stod dang g.yon nas zhugs :
lo ni mang por zhen pa dang :
ma sru zhang mdze'i rigs yod na :
dug gsum rnam smin nad kyis thebs :
de ltar byung na 'tsho ba dka':
de rnams phal cher spang bar bya :
nad pa snying rus che ba dang :
rten 'brel shugs kyis 'grigs pa dang :
nad kyi zug gzer che ba dang :
byad bzhin 'gyur ldog mang po dang :
ser ka kha che gting chung dang :
gnyid chung shes pa bde ba dang :
ma zhen lo ru ma bgrang dang :
rma kha khrag dang rnag yod dang :
sha ro 'brum bu snyi ba dang :
gting du ma zhen 'pho ba dang :
mig dang byad bzhin legs pa dang :
so dang sen mo bkrag ma shor :
gnyan sa rnams la ma zin dang :
skad dang sha yi mdog ma 'gyur :
sha ro tsha dang 'drul ba dang :
phan cha ngo so che ba dang :
sha bkra ldang g.ya' za ba dang :
dri ma ngan pa med pa dang :
rmi lam zang zing nyung ba dang :
ba spu ma log stobs che dang :
zhwa sgur grum bu g.yo ba rnams :
bcos su yod de 'tsho ba sla :
de ltar mkhas pas legs brtags nas :
dka' sla'i rim pa shes par bya :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
'tsho ba dka' sla brtag pa'i le'u ste brgyad pa'o :
gdug pa'i nad kyis zin pa la :
bsnyad ka gang la brtags nas su :
gdon gyi zhugs lugs bstan pa ni :
ku re kyal kha'i phyir zhugs na :
sngar gyi nad rigs med pa la :
mtshan 'gros spyod lam rtsings pa yis :
klu dang gdong thug 'phrad pa yis :
sha sgang chu sgang shu ba dang :
'phral la kha yo mig yo 'ong :
de la 'phral du sngags mi bya :
byas na bsnyad can thu ru 'gro :
ci yang mi bya bzhag pas chog :
re dogs brngan cha'i phyir zhugs na :
chu mig mtsho khar phyin pa las :
byad phog klu khros kha rlangs btang :
na tsha sa gcig mi sdod par :
gar na gar na byed cing 'gyur :
sha ro med par g.yo zhing 'pho :
de la chab gtor klu chog dang :
rim gro dkar chos byas pas 'tsho :
mnol dang mkhon gyi phyir zhugs na :
gnyan sar pho mo nyal ba dang :
mi gtsang thabs gzhob ro bag gis :
rkyen byas sa gdon langs pa yin :
shu 'dzer phol mig thor pa dang :
sngar med 'phral du mgo lus lji :
dang kha 'gag cing shes pa 'thibs :
de la bsang dang khrus chog dang :
zhib bcos rim gros sos par 'gyur :
gsum po de la mtshams gcod dang :
sngags kyi bzlas pa mi dgos so :
sngags bzlas kho la zlos par song :
klu dang zhe 'gras mkhon pa yis :
sngags bzlas thu ru 'gro ba yin :
bsad pa'i phyir du zhugs pa na :
pha ma zhang mdze'i rigs yod na :
lus po za dang tsha ba 'ong :
rtsa ni 'khyug cing na tsha 'ong :
sa gcig nas ni mi 'pho ba :
na tsha sha ro 'brum bu 'ong :
sha ro rma dang ser khar 'gro :
de nas je thur je thur 'gro :
don la zin nas rtags rnams 'char :
de la gzhan gyis mi phan te :
mtshams bcad bzlas pa byas pas 'tsho :
rnam smin las kyi nad yin na :
cis kyang mi phan khyer bar 'gyur :
lo lnga 'das nas spang bar bya :
gdon gyi rigs rnams zhugs lugs kyang :
rgyal rigs spyi bo mdun nas 'jug :
rje'u rigs g.yas la bram ze g.yon :
dmangs rigs rkang ngam rgyab nas 'jug :
gdol pa g.yon nam nang nas 'jug :
klu bdud nag po don la 'jug :
klu btsan srin mo gdong nas 'jug :
gting gdon nang nas phyi ru 'jug :
kha gdon ldags nas sha la za :
de nyid mtshan nyid sha ros shes :
mkhas pas legs par brtags pa yis :
lo ni du lon gong gis shes :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
zhugs lugs bstan pa'i le'u ste dgu pa'o :
gdug pa'i nad kyis zin pa la :
bzlas pas gdon las grol ma grol :
tshad 'dzin gyis ni brtag pa ni :
gdon gyi rtsa la gsal ba ste :
bsnyen pa byas pas rtsa sna de :
phyi ru hril gyis gug na ni :
drag sngags btags na ran pa yin :
nang du gug na bting pa yin :
phyi ru ma gug bar du bsnyen :
gug na drag po zlo ba'i tshad :
drag sngags btags nas bzlas pa na :
'phro la chod pa ma byung na :
bsnyen pa ran pa byas pas 'tsho :
rnam smin las kyi nad yin na :
cis kyang mi phan 'khyer bar 'gyur :
'phro ma chod pa cher byung na :
bsnyen pa ma bskyel ma ran rtags :
rtsa rnams long kha khrag bkang ltar :
'dug na bzlas pa ma byung rtags :
bsnyen pa tshad du bskyel bar bya :
rtsa ni zhu nas phra seng gis :
'dug na nus pa rnyed pa'i rtags :
de nas drag sngags btags nas su :
bsnyen pa'i sum cha drag sngags bzla :
de dus gdon rtsa dkar po'am :
chad nas lus kyang bde song song :
sha ro dag na rab yin no :
'bring yang sha ro je chung song :
bzlas pas mi bder ma song dang :
tha ma sha ro ma 'phel dang :
na tsha med par kyi long nge :
chu bur rnag tu song ba dang :
las sbyor sbyin sreg gdon ro 'don :
sman sbyor sman gyis nad ro 'don :
de nas zla ba gcig tsam du :
log ni che ba ma byung na :
bag re tsam la 'jigs mi dgos :
khad kyis byang du 'gro ba yin :
khams gso ba ni tshod 'dzin bya :
bzlas pa byas nas cho 'phrul dang :
slong ba skyen pas 'jigs mi dgos :
gdon khrol ba ni sla ba yin :
slong ba bul na grol bar dka':
dang po bsnyen pa bskyal ba yis :
de yi slong gis mi bder 'gro :
de nas res bde res mi bde :
de ltar byung na bsnyen pa 'phro :
rtag 'grus bskyal bas 'tsho ba'i rtags :
je bde je bder 'gro ba yin :
drag bsnyen mi 'dod mi bder 'gro :
bsnyen pa drag pas mi bde na :
lhod du btang bas bde ru 'gro :
bsnyen pa lhod pas skyed med na :
drag tu bskyal bas bde ru 'gro :
'jam drag gang 'gro de la brtag :
des ni bde ru song na ni :
bsnyen pas gdon gyi mgo non rtags :
sha ro za zhing 'phrug snying 'dod :
chu ser rnag dang shu bar 'gro :
rmi lam cho 'phrul chung du song :
khams dwangs shes pa bde sangs kyis :
nga la na tsha med snyam 'ong :
de dus drag sngags btang la bzlas :
ma bder song na 'phro la bzhag :
bde ru song na drag tu gzir :
che ru log na drag sngags bzhag :
da rung bsnyen pa 'dab la bskyal :
tshad du sod tshe drag sngags btags :
ma bde bag re mi skyon te :
las sbyor byas nas mtshams bton pas :
khad kyis bde ru 'gro ba yin :
sngags kyi dus la ma bzlog na :
rim par gdon thon nad sos so :
de nas drag sngags mi zlo bar :
bzlas pa bag re byed pa yin :
btags drag g.yag rgod bsad pa bzhin :
rdugs na tshur la log 'ong ngo :
log na sngags log don log pas :
mi 'tsho srog dang bral bar 'gyur :
de ltar bzlas pa byas pa yis :
bde dang mi bde'i rtags med na :
ma slongs pa ste drag sngags gzir :
bzlas pa'i dus su shes par lci :
bying zhing rmugs nas ma gsal na :
nyams grib yin pas bshags pa bya :
yo byad thams cad tshogs gsog bya :
'dus byas dge ba rnams la 'bad :
de nas bzlas pa dum re bya :
rmi lam rtags kyi tshod 'dzin ni :
bsnyen pa 'khyol ba'i rtags su ni :
nyi ma shar dang me tog thu :
srog chags lus nas thon pa dang :
'thab 'dzings byas pas rgyal ba dang :
sems can mang po bsad pa dang :
lus la me 'bar khrus byas dang :
chu bcad shing sdong 'gyel ba dang :
ba glang rlung gis khyer ba dang :
gdon gyi mgo non rtags yin pas :
tshad ni drag sngags btags la bzlas :
rtags su rang lus shel bzhin dwangs :
ri dang nags la me btang dang :
rgya mtsho gting nas skam pa dang :
nywa sbrul sbal lcong bsad pa dang :
sha ro long gis byung ba ni :
las sbyor byas la mtshams 'don no :
sngags kyi dus las ma log na :
de nas mi zlog brtan pa yin :
de ltar mkhas pas tshod bzung nas :
log dang ma log bye brag phye+e :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
tshod 'dzin drag sngags kyi le'u ste bcu pa'o :
gdug pa'i nad kyis zin pa la :
mkhas pas legs brtag bsnyen sgrub bya :
nad pa snying rus che chung dang :
gdon gyi zhen pa che chung dang :
dam tshig gtsang dang mi gtsang gis :
la la lo res sos pa 'ong :
la la lo phyed zla gsum sos :
la la zla gcig zhag bdun sos :
sos rtags byung na mtshams don la :
dam tshig 'di rnams rtags tu bsrung :
mi shi'i sa dang ro bag dang :
'khon dang yugs sa'i zas rnams spang :
'thab rtsod zhe sdang 'khrugs pa dang :
mi gtsang ba yi phyogs rnams spang :
khams la gnod pa'i kha zas dang :
spyod lam rtsing po tho co spang :
sdig pa mi dge'i las rnams dang :
skyur dang chags pa spang bar bya :
rtag tu bla mar mos gus dang :
bzlas pa rgyun chad med par bya :
sems can rnams la snying rje dang :
klu la chab gtor mchod sbyin gtang :
gding log brtan par ma gyur bar :
dam tshig de rnams legs bsrungs na :
'tsho ste log don med par 'gyur :
de ltar o rgyan nga yi bka':
snying la chongs shig sa ma ya :
man ngag rin chen nyi ma'i sgron me las :
dam tshig bsrung mtshams bstan pa'i le'u ste bcu gcig pa'o :
brtag pa'i man ngag nyi ma'i sgron me zhes bya ba :
klu rgyud 'bum gyi nang nas zab don bsdus pa rdzogs so :
e ma bdag 'dra pad+ma 'byung gnas kyis :
klu rgyud 'bum gyi ti ka las :
gdug pa mdze yi brtag thabs 'di :
bsdus nas man ngag yi ger bkod :
phyi rabs dus kyi snyigs ma la :
sems can bsod nams dman pa las :
nag po klu yis bzung ba'i dus :
phan phyir rin chen gter du sbas :
las can gcig dang 'phrad gyur nas :
'gro rnams mdze las grol bar shog :
zab rgya :
gsang rgya :
gter rgya :
sbas rgya :
so phag shi :
kha thaM:
chos rgyal rin chen gling pas 'bri thang ko ro brag nas gdan drangs pa'o //[ \u0f01\u0f71]:
'jam dpal klu bdud nA ga raka sha'i srung ba bya khyung me'i 'khor lo bzhugs so :
dpal phyag na rdo rje la phyag 'tshal lo :
byang chub sems dpa'i sprul pa mnga' bdag khri srong lde'u btsan gyis :
slob dpon pad+ma 'byung gnas la zhus pa :
e ma slob dpon chen po lags :
ma 'ongs dus kyi tha ma la :
mi rnams don med bya byed mang :
gdon du klu gnyan sa bdag dar :
nad du mdze shu phol mig 'ong :
'phral bcog phugs su gso dka' bas :
de nyid srung ba'i thabs shig zhu :
zhes zhus pas :
slob dpon chen pos bka' bstsal pa :
legs so chos rgyal khyod nyon cig :
sa bdag klu zhes bya ba'i rgyu :
dug lnga dag las grub pas na :
'gras pa sla la bstun pa dka':
gnas ni sa rdo chu brag dang :
ne'u seng dag la gnas pa 'o :
'gro ba mi dang gnas gcig pas :
las ni ci byas kho dang thug :
rdzu 'phrul bde gshegs kun dang mnyam :
sdong zla lha srin rnams dang sdong :
kho dang thug na thabs mang po :
byas kyang 'phral la phan dka' la :
phugs mi 'tsho bas :
de la khos ci byas kyang mi tshugs pa'i thabs don che ba :
tshegs chung ba :
yon tan mang po dang ldan pa'i gdams pa :
bcom ldan 'das phyag na rdo rje'i thugs kyi gsang ba :
bya khyung me yi 'khor lo zhes kyang bya :
nyes pa kun thub ces kyang bya :
mi shigs rdo rje'i brag ces kyang bya :
bdag srung chen po zhes kyang bya ba'i 'khor lo 'di yin no :
thugs la zhog cig gsungs nas :
gdams pa 'di bka' bstsal to :
de la srung 'khor 'di la don drug ste :
rgyu dang 'bri dus 'khor lo dngos :
rab gnas gdags thabs phan yon no :
dang po rgyu ni mthing shog gam :
rgya shog mis longs ma spyad pa la :
gla rtsi dang gur gum gyi chus byugs la ur te :
gser dngul zangs gsum gyis bri'o :
gnyis pa 'bri dus ni lo gang rung ba'i tshes gsum nas nya'i bar la :
rgyu skar rgyal gyi snga dro'i dus :
rang khrus dang gtsang sbra byas :
stan dmar po'i steng du kha shar du bltas la 'dug nas :
skyabs 'gro dang sems bskyed sngon du btang :
bla ma la gsol ba btab la 'bri'o :
gsum pa 'khor lo dngos ni :
'khor lo rtsibs bcu drug pa :
dbus lte ba mu khyud dang bcas pa la :
rtsibs kyi phyi la mu khyud nyis rim :
de'i phyi rol du rdo rje rgya gram dang me ris bskor :
de'i phyi rol du khyung dmar nag mchu sder gnam lcags su 'bar ba :
spyan gsum gdangs pa :
rwa steng rin po che'i thod gdengs can :
sbrul dkar nag gnyis kyi mjug ma rkang pas mnan pa :
phyag gis bzung ste mgo bo zhal du gsol ba :
gshog pa g.yas g.yon mjug sgro rdeb pa'i lto bar 'bri :
de la bkod pa'i sngags ni :
yig 'bru dbu can du :
dbus kyi lte bar khroM bri :
de'i mthar che ge mo la sa bdag klu gnyan gyi gnod pa las srungs shig rak+Sha zhes pas bskor ba bri :
de'i phyi rim mu khyud la :
oM kha ri pu di naM gung :
man d+ha ha la sha la ni dung yaM b+h+yo ni krug le hri :
ko pa la sor me sar+tha b+his tsan+d+ha :
oM pa ra la phe swA hA:   ba da la ye dpe gcig la /
oM sha la kaM b+ha ka ra ma he swA hA:
'chang ba po la rak+Sha rak+Sha :
ces pa bri :
rtsibs bcu drug la :
b+h+rU~M kriM khroM muM:
khruM kriM khaM muM:
khroM hrIHhU~M hU~M:
khroM khroM khroM khroM khroM:
b+h+rU~M kriM kri khaM khaM muM muM:
nag po ti pa tsa ya :
nA ga rak+sha oM phe laM hU~M:
khaM baM oM phe laM hU~M:
hU~M khroM pri tsu :
e baM khri tsu :
phe baM dzo tig :
b+h+rU~M graM khroM b+h+rU~M:
phe laM tsu khri :
khroM d+ha ka k+Sha k+Sha :
khri sa sa khroM:
ha pa khrim khroM:
ces pa rnams tshar re rtsibs rnams la bri :
rtsibs mchan la :
oM AHhU~M bri :
de'i phyi rim mu khyud la :
oM sa tsag du nan :
nA ga pa sha nan :
log kyi nan :
rA tsa nan :
'byung ba bzhi nan :
rten 'brel thams cad nan :
hU~M gi dbyings su nan :
'chang ba po la bsrung du gsol :
oM ru ru gu gu mu ti bi swA hA:
oM byi du nA ga tsa na du ha hu :
b+hi sha mA ra d+ha b+ha ma ri ho :
ma hA ru ka ye :
song zhin swa b+hi sha :
'chang ba po la bsrung du gsol :
zhes pa bri :
de'i phyi rol du :
ye d+harmA bri :
lhag chad med par bris la zhu dag mi bya'o :
'khor lo de'i rgyab kyi lte ba'i thad kar :
hrIHha ya g+h+rI wa pad+ma kro tI shwa rI:
badzra kI la ya :
ma hA yak+Sha :
kA la rU pa :
karma raM raM:
g+ha ru Na tsa le dz+wa la raM raM hU~M phaT:
zhes pa bri :
bzhi pa rab gnas bya ba ni :
legs par bris pa'i 'khor lo de la :
gu gul gyi dud pas bdugs la :
tsan+dan dkar dmar dang :
gla rtsi dang g+hi waM gi chus byugs la many+dzi'am khri'i khar ras gtsang ma'am dar gyi steng du bzhag la :
mchod pa rnam pa lnga dang gtor ma cha gsum bshams la :
mdun gyi nam mkhar bla ma yi dam chos skyong srung ma rnams spyan drangs la :
skyabs sems yan lag bdun pa 'bul :
bla ma la gsol gdab :
mchod bstod bya :
de nas dam tshig gi srung ba dngos kyi yig 'bru rnams las 'od zer 'phros :
bla ma yi dam kyi thugs mi rtog pa'i ye shes chen po de 'od zer lnga'i tshul du bkug nas srung ba la thim pas :
srung ba de mi shigs pa'i rdo rje chen po 'od lnga dang ldan pa'i 'khor lo stong gsum khengs pa zhig tu bsgoms la :
srung sngags tshar bdun bzlas la :
nas sam rin po che la rten 'brel snying po bzlas la srung ba la gtor ro :
sangs rgyas rjes su dran par byas la rab gnas byas pas :
nam mkha'i lha tshogs rnams kyis kyang :
bkra shis kyi tshigs su bcad pa brjod nas byin gyi brlab par bsams la :
gsang bdag chen po'i bstod pa bya :
gtor ma gcig bla ma la 'bul :
gcig yi dam chos skyong la 'bul :
gcig sde brgyad kyis gtsor byas pa'i rigs drug spyi la 'bul :
de nas bla ma yi dam chos skyong rnams srung ba la bstim pa ni rab gnas so :
lnga pa srung ba gdags pa'i thabs ni :
srung ba de dar dmar pos dril la :
tshon skud sna lngas bcings :
zangs sam skyi ti dmar pos btums la :
lung thag dmar po btags :
rang nyid ha ya g+h+rI wa'am gsang bdag tu bsgoms la :
thugs ka nas 'od zer 'phros pas :
bsrung bya de mi dmigs par bsam :
yang 'od zer 'phros pas stong gsum khyung gi thugs ka nas :
gser gyi rdo rje 'khor lo 'bar ba'i dbus su bsrung bya de nad med mdangs dang ldan par bsgoms la :
bsrung bya de'i mgul du gdags so :
drug pa phan yon ni :
srung ba 'di zab pa'i mchog tu gyur pas :
gsang bdag nyid kyi thugs dang gnyis su med pa yin no :
gang gis 'di mthong ba'am reg pa'am bcangs pa tsam gyis kyang mi shigs pa'i rdo rje la bskal pa'i me 'bar ba lta bur gyur nas :
lha srin sde brgyad gang gis kyang blta bar mi nus na :
sa bdag klu gnyan gyi gnod pa la smos ci dgos :
'di yis bdag gzhan thams cad kyi nyes pa thams cad mi thub pa gcig kyang med do :
hom zor :
mnan pa :
sbyin sreg :
ser ba 'beb pa :
thog 'beb pa :
mna' skyel ba :
thab shor ba :
gzhob gtong ba :
smyo 'bog 'dul ba :
dam can bkol ba :
mthu zlog pa :
dug rigs thams cad mi thub pa gang yang med do :
khyad par klu kho na 'dul ba la bsngags pas :
mdze 'phro gcod pa la the tshom med do :
mdor na drag po'i las ci byed kyang 'dis mi thub pa gcig kyang med do :
des na rang la ci ri 'di la ri :
'di'i yon tan bsam gyis mi khyab pas :
rang 'dra ba gcig min pa su la yang mi spel :
'jig rten khams na srung ba 'di las zab pa yod re kan no :
zhes slob dpon pad+mas mnga' bdag rgyal po la gdams so :
mnga' bdag rgyal pos yi ger bkod nas rin chen sa la gter du sbas so :
gser srang gsum ma byung ba la tsakra mi ster ba'i bka' rgya gdams so :
sa ma ya :
rgya rgya rgya :
zab rgya :[ \u0f80]atsha :
chos rgyal rin chen gling pas 'bri thang ko ro brag nas gdan drangs pa'o //[ \u0f01\u0f71]:
'jam dpal klu bdud nA ga raka sha'i byugs pa rgyan gyi 'khor lo zhes bya ba bzhugs so :
dus gsum bder gshegs rnams la phyag 'tshal lo :
ma 'ongs bskal pa dus kyi snyigs ma la :
sems can las kyis mnar ba'i gdug pa'i nad :
'tsho bar dka' ba'i mdze yis zin pa 'byung :
'gro la phan phyir de yi gso thabs bstan :
de la dang po nad kyi dmigs btsal te :
lus po thams cad sa dkar dag pas sbol :
de la chang gis khrus ni dag par bya :
de yi rjes la til mar khyab par byugs :
gdugs kyi snga dro dben pa'i sar bsros la :
de nas me long g.ya' med dag pa la :
bltas pas nad ni gang na yod pa gsal :
de la chu ser 'don dang gso ba gnyis :
chu ser 'don la phyi nas byugs pa ni :
mgo bo skrangs shing skra ni byi ba la :
spyi gtsug skra bregs gtsags bus gtsags byas la :
sman gyi gtso bo rje blon 'bangs gsum ste :
bse zho thar nu dur byid gsum yin no :
de yi steng du byang ba rgya tshwa dang :
srub ka dbyi mang lce tsha zhib btags nas :
chang dang sbyar la spyi gtsug yang yang byugs :
sman zhu'i dus su za zhing sbrid pa dang :
chu bur byung nas chu ser 'bab pa na :
des ni mgo bo'i sha ro nad rnams sel :
byad la nad dang sha ro yod pa na :
rje blon kha ru sug pa bul tog dang :
pi pi ling dang mu zi byang ba rnams :
zhib btags tsan+dan khur mar sbyar byas la :
nad pa gan rkyal nyal la snar blug go :
sman zhu'i dus na sbrid pa'i zhor la ni :
nad rnams don nas byad kyi nad sel lo :
rna ba gzer zhing 'on pa'i nad la ni :
rje blon kha ru ru rta ba   gna' ba'i yi mar :
la phug khu ba 'bru mar rnying par sbyar :
rna bar blugs pas nad rnams sel bar 'gyur :
lus po la ni sha ro khol tser yod :
chu ser 'khyims pas ba spu byi ba'i sar :
gtsags bus gtsags la rje blon gsum po'i khar :
byang ba rgya tshwa gla rtsi ru rta sbyar :
yang yang byugs pas sman zhu'i dus tshod du :
za lcag rgyab bzhin tshwa la sbrid pa 'ong :
skrang zhing rnag dang chu ser 'bab par 'gyur :
zug gzer che na klad khrag mar dkar byugs :
khong du yang ni mar dkar chu bcad btang :
des ni lus kyi khol bu'i nad rnams sel :
rkang lag zha zhing rengs pa'i nad la ni :
rje blon kha ru zangs kyi thal ba dang :
sbrang rgod sbyar la gang 'khums sa ru byugs :
'then pas chu ser thon nas sos par 'gyur :
de ltar byas pas chu ser phyi ru thon :
sha ro zhu nas lus po sangs kyis 'gro :
de nas gso ba rma dang 'bras sogs la :
rje blon kha ru dngul thal zangs thal dang :
shu dag bul tog rma yi rul bcad la :
stag sha spyi bzhur ser po dgu drus sbags pa dang :   rus khong 'gengs /
tha ram sug pa dom mkhris sha 'u gso :
dar gyis bkabs la btsags ma'i bag phye dang :   chu rtsa zer /
brag zhun byin pas myur du sos par 'gyur :
shu ba'am ni ba spu byi ba la :
sug pa phur mong gres ma shog shing dang :
mu zi dbyi mang bsregs pa'i thal ba la :
'bri mar ram ni tsan+dan mar khu sbyar :
byugs pas ba spu skye zhing shu ba gso :
snag shog chad na gong gi sman rnams dang :
sbrang rtsi bu ram sbyar bas sos par 'gyur :
mgo bo'i skra byi chu ser byung shul du :
gong gi sman dang phag tshil dom tshil sbyar :
legs par byugs pas skra skye nad sel lo :
smin ma byi nas chu ser byung shul du :
gong gi sman dang shing thog 'bras bu sogs :
phag dom tshil bu tsan+dan bu ram byugs :
mig skyon sel zhing smin ma skye bar 'gyur :
de ltar phyi bcos byug pa rgyan 'khor gyis :
sa bdag chu ser nad kun grol bar 'gyur :
nang bcos nag po 'dren skems chu ser bshal :
sman dpyad spyi dang mthun pas gzhan du shes :
gsang bcos gdon bcos zhal las shes par bya :
chu ser nag po sman gyis gso thabs 'di :
'ga' re tsam las gzhan gyi spyod yul min :
'dzam bu gling na 'di 'dra shin tu dkon :
'di la yon tan mang ste brjod las 'das :
zab phyir rin chen gter du a thaM rgya :
ma 'ongs 'gro ba'i mdze nad grol bar shog :
mdze gso ba'i man ngag nag po 'dren skems zhes kyang bya :
byugs pa rgyan 'khor zhes kyang bya ba 'di yin no :
o rgyan pad+mas mdzad pa rdzogs so :
sa ma ya :
rgya rgya rgya :
chos rgyal rin chen gling pas ko ro'i chos 'byung nas gdan drangs pa'o //[ \u0f01\u0f71]:
'jam dpal klu bdud nA ga raka sha'i sgrub thabs bzhugs :
klu'i khyab bdag ye shes 'jam dpal zhes bya ba klu gnyan sa bdag thams cad kyi srin po'i rgyal por skur sprul te mtshan ni nA ga rak+sha zhes   sa bdag klu gnyan 'joms pa la phyag 'tshal lo :
bcom ldan 'das 'jam dpal ye shes sems dpa' des :
'gro ba gdug pas nyen pa rnams kyi don du :
sa bdag klu gnyan thams cad 'joms par byed pa'i gsang sngags :
phe raka sha ga du b+h+rU~M:
zhes brjod pas :
thugs ka nas yi ge phe nag po gcig 'phros pa las :
klu'i gnas 'jig rten 'das pa dang ma 'das pa'i mtshams su :
rgya mtsho chen po kun tu dwangs pa :
rin po che sna tshogs kun tu bkram pa :
klu chen po brgyad kyi ka ba byas pa :
gnam sa thams cad sbrul gyi gdung thog tu phub pa :
sa bdag klu gnyan thams cad zas su za ba'i zhing du gyur pa'i pho brang chen po'i dbus su :
klu rgyal rigs :
rje'u rigs :
dmangs rigs :
bram ze'i rigs :
gdol pa'i rigs la sogs pa :
klu 'bum sde :
sa bdag stong sde :
gnyan 'bum sde gcal du bkram ste gdan du gting nas zas su za ba'i khri steng du :
bcom ldan 'das rig pa'i rgyal po :
nA ga raka sha nag po ti pa tsa zhes bya ba :
klu bdud mgo bo dgu pa :
sku stod srin po'i gzugs la :
sku rgyab ri rab la gtad pa :
mjug ma rgya mtsho'i steng du 'khyil ba :
sbrul mgo dgu bar snang la 'phyo ba :
sbrul mgo dbus ma rat+na'i prog zhu can :
phyag g.yas brgyad kyis gri gug bsnams pa :
g.yon brgyad kyis sbrul zhags thogs pa :
sku mdog rdo stangs zil lam :
dug ha la'i mdog lta bu :
zhal nas ig sha ig sha zhes pa'i sgra sgrog pa zhig tu gyur te klu thams cad kyi gshed mar gyur pas sa bdag klu gnyan thams cad 'joms shing bzhugs so :
de lta bu'i klu bdud gshed ma :
srin po nA ga raka sha'i sgom bzlas sgrub pa la :
dang por byang chub mchog tu sems bskyed :
sems can thams cad kyi klu nad gdug pa bsal ba'i phyir :
bdag gis klu rnams yongs kyi gshed ma nA ga raka sha bsgrub par bya snyam du :
zhe thag pa nas snying khong rus pa'i gting nas bsam par bya'o :
de rjes stong pa'i ngang nyid las :
rang gi rig pa 'di snying gi dkyil du gnas pa'i phe yig nag po zhig tu bsgom :
de nas rang nyid klu bdud nA ga raka sha sku shin tu che zhing rags pa zhig tu sgom pa'i ngang las :
oM phe laM hU~M:
zhes pa'i sngags yig 'bru bzhi pa 'di bzlas par bya'o :
grangs ni 'bum phrag gsum bzlas par bya'o :
rtags ni rgyud las :
bas ldag shu ba thor bu 'byung :
lus la gsang ba'i rgya yis thebs :
dus gsum gtan gyi kha chings yin :
skye ba 'di dang phyi ma la :
klu yi gnod pa mi 'byung ngo :
zhes gsungs so :
gdon gnod tshab chung ba rnams de rang gis 'joms shing sos so :
des ma sos shing rtags bul na :
'bru bzhi pa la bcu pa btags te :
nag po ti pa tsa ya nA ga raka sha oM phe laM hU~M:
zhes bzlas par bya'o :
des gdon lus la yod pa rnams bros pa'i rtags dang :
gsang ba'i lha rtags gnyis nor ra re 'ong bas :
de la dang po gdon bros pa'i rtags su :
bsnyen pa'i dus su rmi lam la mtsho skam pa dang :
rdzing skam pa dang :
nya dang sbal lcong shi ba dang :
rul ba dang :
sdig sbrul la sogs shi ba dang :
bsad pa dang :
gdon drag po yin na :
g.yag rgod bsad pa dang :
chu bcad pa dang :
rdzing brtol ba rmis pa'i dus :
lus la gdon rnams dang po rtsa lam la brten nas zhugs :
gnas pa'i dus su rtsa la brten nas gnas :
phyir bros pa yang :
rtsa lam la brten nas 'bros pas :
sha 'phrig pa dang :
ko lir ldangs 'khyog byed pa dang :
na tsag pa dang :
stod gzer za khol ba dang :
tsha breng la sogs pa 'byung ste :
shin tu ma bde na :
ngal gsos la tshod bzung :
sgang gshong 'then gsum bya'o :
drag nas nad bdag phra mo rnams khong du shi nas de'i ro rnams nad du 'gyur te :
sngags kyis mi 'byin pas :
sman pa mkhas pas rtsa bshal dang bstun par bya'o :
sngags kyis 'byin pa'i rtags ni :
lus kyi bu ga dgu nas sdig sbrul sdom sogs dngos su thon pa'am :
rmi lam du thon pa dang :
snod du chu btang ba la sems can gyi gzugs mi 'dra ba byung ba rnams thon pa'i rtags yin no :
gsang ba lha'i rtags ni :
gdon thon pa'i dus su :
rgya mtsho'i gting du phyin pa dang :
klu gdon sa bdag la sogs pa'i cho 'phrul yin par shes nas kun bsad cing zos pa dang :
dud 'gro gcan gzan la sogs pa gsod cing :
klu bdud nga rgyal gyis nyam nga ba dang bag tsha ba med par zos shing 'thung ba'i dus su :
rkang khol ba dang :
lus tse ba dang :
sbrid pa dang :
bas ldag shu thor byung na klu bdud 'jam dpal nyid kyi gsang rtags su shes par byas te tshod bzung bar bya'o :
de ni gsang ba'i rgya yis thebs pa zhes bya'o :
de las thal na dbyar dgun re tsam lus po thor bus khengs nyen yod pas tshod bzung bar bya'o :
de lta bu'i klu gdon thams cad 'joms pa'i gnyen po klu bdud nA ga rak+sha zhes bya ba 'di lta bu yod pas :
rgyal po chen po nyams su longs shig :
'di ni drag po klu'i gnya' non zhes bya ba ste :
myur du 'jigs pa'i nad las grol bar 'gyur ro :
lha gzhan dag ni sgrub thag ring bas 'gyangs pa yin no :
de'i phyir myur ba'i man ngag 'di lta bu yod pas :
rgyal po chen po :
sa bdag klu gnyan gyi nad la 'jigs mi 'tshal lo :
'di lta ste :
rig pa'i rgyal po 'di yi phan yon ni :
dran pa tsam gyis klu nad 'joms :
sa bdag sa srin smos ci dgos :
sa bdag klu yi gshed ma ni :
nA ga raka sha zhes bya ba :
klu rnams srog gcod srin po yin :
'di nyid sgrub pa'i rnal 'byor pas :
klu rigs lnga dang sa bdag gnyan :
ba su rigs drug zas su za :
klu gnyan 'jigs pa kun dang bral :
klu gnyan sa bdag rigs lnga yi :
pho brang gnas khang mer bsregs kyang :
rang la mi tshugs phar la gcod :
rdo rje pha lam bzhin du 'gyur :
rig pa'i rgyal po 'di bsgoms nas :
klu yi gnas su phyin gyur kyang :
klu gnyan thams cad brgyal zhing dngangs :
de phyir rgyal po chen po nyid :
sgom bzlas zhag po bdun du sgrubs :
rgyal po'i bsnyun nad dwangs te mchi :
'di las zab pa'i man ngag ni :
pad+ma bdag la yod re kan :
rgyal po'i thugs kyi dkyil du chongs :
rta rmig lcags kyis gtums byas nas :
'dzam gling kun tu btsal gyur kyang :
rnyed par mi srid srung ba 'di :
'phags pa rnams kyis gsungs pa med :
phyi ma'i dus su paN grub kyis :
rdzu 'phrul sna tshogs thob gyur nas :
stong gsum mi mjed bskor gyur kyang :
'di las zab pa'i man ngag med :
rgyal po'i sku tshe sring ba dang :
phyi rabs btsas su bzhag pa las :
gzhan la bstan na dam tshig nyams :
de phyir rgyal po khyed nyid la :
pad+ma bdag gi thugs rjes gnang :
blo chung theg pa dman la gsang :
skal med phrag dog can la gsang :
mos gus yid ches med la gsang :
shes rab snying rus chung la gsang :
zhe sdang nga rgyal can la gsang :
log lta khengs sems can la gsang :
man ngag snod du mi rung ba'i :
gang zag chos skal med pa yi :
zhe sdang me ltar 'bar la gsang :
phrag dog rlung ltar 'tshub\u0f8e
snga ma ltar 'gres /
nga rgyal ri ltar nyil\u0f8e
'dod chags chu ltar 'khol\u0f8e
gti mug mun ltar 'thibs\u0f8e
dug lnga'i sa bon rgyas pa yi :
man ngag skal chad dud 'gro'i rigs :
blo dman shes rab thos chung zhing :
bla mar mi gus skyon la lta :
yon tan mi 'tshol skyon 'tshol ba :
chos dred rnams la gsang bar bya :
bdag gi snying bcud man ngag 'di :
theg chen don du gnyer la gtad :
shes rab snying rje che la gtad :
chos rgyal rig rtsal ldan la gtad :
zhe sdang ser sna chung la gtad :
nga rgyal 'dod pa med la gtad :
phrag dog gti mug spangs la gtad :
gsang thub brtson 'grus ldan la gtad :
byang sems mos gus che la gtad :
zhes slob dpon gyis rgyal po la gnang zhing gtad do :
rgyal pos bsam yas mchims phur :
sgrub pa zhag bdun mdzad pas :
bsnyung ba dwangs nas sku khams bde ba dang ldan :
slob dpon la mnyes pa chen po mdzad do :
mal gro'i klu yang nongs pa sangs nas :
gser 'bul du byung ngo :
der slob dpon gyis mal gro'i klu la khrel bda' zhing :
klu bdud la bstod pa 'di mdzad do :
hU~M:
'khor 'das gnyis kyi mtshams shed na :
rgya mtsho chen po dwangs pa'i nang :
sbrul nag 'khyil pa'i klong dkyil na :
rig rgyal klu bdud mgo dgu pa :
bdud kyi bdud gcig klu yi bdud :
sku ni ri rab ngos la rten :
mjug ma rgya mtsho'i gting du rkyang :
dbu ni bar snang mtshams su 'phyo :
zhal nas gdug pa'i sgra skad ni :
'jigs byed ig sha'i sgra yang sgrog :
sbrul nag ral pa sprugs pa las :
sdom dang sdig pa'i tshwa tshwa 'phro :
spyan ni drag po hur thums gzigs :
mche ba rno dbal dmar nag gtams :
klu gnyan sa bdag gdug pa can :
ba su rigs drug zas su za :
rgyal rigs mgur chu do shal byas :
bram ze'i rigs kyis phyag gdub byas :
dmangs rigs tshogs rnams rked la bcings :
rigs ngan gdol pa zhabs 'og mnan :
gdug pa'i sa bdag klu gnyan rnams :
skad cig nyid la brlag par mdzad :
'jam dpal thugs las sprul pa yi :
klu bdud nag po khyod la bstod :
ces bstod pa mdzad do :
khyab bdag nA ga raka sha'i sgrub thabs rdzogs so :
las 'phro can dang 'phrad par shog :
gter rgya :
sbas rgya :
gsang rgya :
gtad rgya :
sa ma ya :
rgya rgya rgya :
chos rgyal rin chen gling pas 'bri thang ko ro brag nas gdan drangs pa'o :
'di nas gsan yig ltar na las tshogs dgu pa ma tshang bas slad rnyed na 'dzud dgos /[ \u0f01\u0f71]:
'jam dpal nA ga raka sha'i sgo nas char 'beb kyi gdams pa bzhugs so :
bla ma rnams la gus pas 'dud :
'di'i sgo nas char pa 'beb 'dod na :
skyes bu gtsang ma gsum gyis ni :
mtsho dang chu mig gnyan po ru :
snying rje sems bskyed sngon du btang :
gro ga 'am ni shog bu la :
pho sbrul dkar la mo sbrul dmar :
dug dang skye tshe snag tsha yi :
sbrul gzugs sngags dang bcas pa bri :
rdza phor gzhan gyis longs ma spyad :
gsar pa kha sbyar nang du bcug :
tshon skud sum bsgril rgya gram bcing :
sne gnyis sgrub pa po yis bzung :
bla gab med pa'i sa der sba :
ngag bcad sngags 'di drag tu bzla :
oM pheM pheM pheM sarba nA ga te b+hA ri sha yaM shI g+h+raM phaT:
zhes pa gsung mi chad du bzla :
phyogs phyogs chu mig thams cad du :
gtor ma chu gtor mang du gtang :
ba su ki dang klu chog gtang :
klu yi rgyal po thams cad kyis :
'dzam bu'i gling du char phob cig :
zhes pa'i 'o dod chen po bya :
rdza ma gsar pa ma spyad pa'i :
kho+ong pa'i nang du rat+na brdar :
zo ba lta bu'i shubs bcos la :
rlung gi phyogs su kha bstan bzhag :
ri rab khong gseng nang du bsam :
de'i nang rlung rnams tshud par bsam :
rang nyid rta mgrin rgyal por bsgom :
zhabs 'og rlung lha pho mo gnyis :
mnan par bsams la sngags 'di bzla :
oM ti ti ti la nan :
char ya chur ya nan :
rlung lha pho mo mnan par bsam :
yang na glang dmar ko ba'am :
shog bu la ni sha ba bri :
rgyab la rdo rje rgya gram bri :
kha sbub mchod rten 'og tu mnan :
des ni rlung non char pa 'ong :
zhag gcig gis ni pheb par 'gyur :
zhag gsum gyis ni smos ci dgos :
phebs nas dri zhim 'o ma'i chus :
sbrul gzugs sngags dang bcas pa bkru :
gal te des kyang ma pheb na :
rang nyid gsang bdag nag po ni :
me 'bar shin tu khros par bsgom :
klu rnams 'jigs shing skrag par bsam :
mtshan ngan thod pa'i nang du ni :
dug khrag ngan rdzas tshogs par blugs :
me btang thab sbubs sngags 'di bzla :
oM badzra g+h+ri na g+h+ri na :
g+hI li g+hI li :
b+ha ri sha ya :
b+ha ri sha ya :
hU~M hU~M hU~M:
he he he :
phaT phaT phaT:
zhes bzlas drag char ser char 'beb :
'di la the tshom yod re kan :
char pa ches nas gcod 'dod na :
mi rus mi gcig sen mo dang :
yungs dkar lan tshwa phye bsres la :
mer bsregs sa yi dud pa btang :
kha ru lan tshwa phye bsres la :
drag sngags bzla zhing phus btab bo :
des ni kha char 'chad par 'gyur :
char 'beb gdams ngag zab mo 'di :
gzhan dang mi 'dra khyad par can :
bslu ba med de snying dang 'dra :
zab phyir spel ba blos ma lcogs :
ma 'ongs bstan pa'i snyigs ma la :
sems can bsod nams mar la 'bri :
than pas bsregs te mu ge 'byung :
de dus 'gro la phan don du :
zab mo 'di nyid gter du sbas :
las 'phro can dang 'phrad par shog :
sa ma ya :
rgya rgya rgya :
chos rgyal rin chen gling pas 'bri thang ko ro'i chos mdzod nas gdan drangs pa'i /
man ngag 'di dag lags so //
'di rnams kyi brgyud pa ni /
yang dag par rdzogs pa'i sangs rgyas /
'jam dpal ye shes sems dpa'/
phyag na rdo rje /
slob dpon pad+ma /
chos rgyal khri srong lde'u btsan /
chos rgyal rin chen gling pa'o //
@#:
'jam dbyangs nA ga raka sha'i char 'beb bzhugs so :
rgya gar skad du :
nA ga kA la b+ha ri sha ya na ma :
bod skad du :
klu bdud nag po'i char 'beb zhes bya ba :
'jam dpal gshin rje la phyag 'tshal lo :
char pa 'beb pa 'di la don rnam pa dgu ste :
dang po sems bskyed pa :
gnyis pa gnas btsal ba :
gsum pa rdzas gsag pa :
bzhi pa ril bu bya ba :
lnga pa bsnyen pa bskyal ba :
drug pa las la sbyar ba :
bdun pa rlung mnan pa :
brgyad pa gnad la dbab pa :
dgu pa gtang rag bya ba'o :
dang po sems bskyed pa ni :
sems can thams cad kyi don du rdzogs pa'i sangs rgyas thob par bya :
snyam du byang chub mchog tu sems bskyed :
tshad med pa bzhi bsgom mo :
gnyis pa gnas btsal ba ni :
chu mig kha shar du blta ba mgo bcu gsum pa rnyed na rab :
ma rnyed na dgu'am bdun nam lnga'am gsum yan chad gang rnyed pa'i sar gnas par bya'o :
gsum pa rdzas gsag pa ni :
dkar gsum mngar gsum klu sman rnyed tshad :
me tog rnyed tshad bsags nas :
chu mgor sa stegs gru bzhi pa'i steng du pad+ma 'dab brgyad bri :
pad+ma'i lte bar klu bdud kyi gzugs bzhag :
'dab ma brgyad la klu chen brgyad kyi gzugs bzhag :
mdun du klu pho bshos mo bshos yang dkar gsum mngar gsum gyis bran pa bsham :
gzhan yang bag zan la sbrul dang :
sbal pa dang :
lcong mo dang chu rta dang chu lug la sogs pa'i gzugs byas la bzhag :
tha ma shing rtsis bskor :
de yi mdun du rnal 'byor pa gnas par bya'o :
bzhi pa ril bu bya ba ni :
bag phye phul gang ngam gsum gyi nang du :
gur gum :
g+hi waM:
dzA ti :
li shi :
sug smel :
ka ko la :
ga pur :
'bras bu gsum :
tsan+dan dkar dmar :
gla gor zho sha :
snying zho sha :
mkhal ma zho sha :
chu srin sder mo :
spu shel rtse :
dbang lag :
li ga dur :
sle tres :
ka bed :
sga skya :
tshwa la :
rgya mtsho lbu ba :
ge sar gsum :
mgron bu :
me shel :
mu tig :
g.yu :
bye ru :
mu men :
star kha :
rgun 'bru :
bal dkar me tog :
de rnams zhib par btags la :
ba dmar mo'i 'o mas sbrus te :
ril bu mtheb rdog tsam mang du byas la bzhag :
lnga pa bsnyen pa bya ba ni :
dgun zla 'bring po rgyal zla ba'am rta zla'i tshes gcig nas bco lnga'i bar du bsgrub ste :
chu mig kha shar bltas gsum lnga bdun la sogs pa'i chu sna dang :
ba'i 'o ma bag zan sman dang bsres pas brdzis pa'i ril bu snod du blugs te pad+ma 'dab brgyad steng du bzhag :
tha ma shing rtsis bskor :
de nas rang kha shar du phyogs pas :
skyabs 'gro sems bskyed gong bzhin bya :
swa b+hA bas stong par sbyang :
stong pa'i ngang las paM las pad+ma dang a las zla ba'i dkyil 'khor gyi steng du :
hU~M las 'od 'phros tshur 'dus yongs su gyur pa las :
rang nyid gsang ba'i bdag po phyag na rdo rje sku mdog dkar po zhal gcig phyag gnyis pa :
sbrul mgo dgu dang rin po che'i rgyan thams cad kyis brgyan pa :
phyag g.yas pas rdo rje nam mkhar phyar ba :
g.yon sdigs mdzub dang bcas pas dril bu 'dzin pa :
zhabs gnyis 'dor stabs bgrad cing sbrul mjug 'khyil ba :
sbrul rigs lngas sku la brgyan pa :
bdud rtsi'i mtsho chen po'i dkyil du pad+ma dang zla ba'i gdan la bzhugs pa :
sa bdag klu gnyan sde brgyad char bdag thams cad zil gyis gnon cing dbang du sdud pa'i skur bsgoms pa'i gnas gsum du oM AHhU~M las 'od 'phros pas :
lcang lo can nas ye shes pa spyan drangs dzaHhU~M baM hoH
dam tshig pa dang dbyer med du gyur par bsgom :
slar yang rigs lnga spyan drangs dbang bskur bas bdud rtsi'i rgyun gyis lus thams cad gang :
chu'i lhag ma yar 'khyil bas mi bskyod pas dbu brgyan par bsgom :
rang gi mdun du maN+Dal gyi dbus su pad zla'i steng du e las klu bdud mgo dgu pa bskyed :
'khor du klu chen brgyad kyis bskor bar bsgom :
de thams cad kyi zhal nas bdud rtsi'i char 'bebs shing phyag gis sprin phung 'dzin par bsgom :
de nas rang gi thugs kar pad zla'i steng du hU~M sngon po'i mthar oM badzra pA Ni hU~M:
oM badzra tsaN+Da ma hA ro Sha Na hU~M phaT:
oM phe laM hU~M:
oM nA ga kA la hU~M:
nA ga shu shu :
nA ga le le :
dum pa le le :
nA ga rA tsa 'dus 'dus hU~M:
zhes sngags bgrangs pas :
sngags phreng rang gi zhal nas thon :
mdun bskyed kyi klu bdud la phog :
de las 'od 'phros klu chen brgyad la phog :
klu thams cad dbang du bsdus :
klu thams cad kyi zhal nas bdud rtsi'i char chen po phab par bsgoms la :
sngags 'di zhag bdun nam bco lnga'i bar 'dren cing :
ril bu kha rlangs ma song bar phus btab la :
pha tshad rdos sleb pa tsam du thos bskor la :
nang du ngo gsar 'ong mi 'jug par mtshams bya'o :
sgrub dus mtshams dam pa gal che'o :
bya khyis ma mthong ba gal che :
sa 'brug gam sprin mang du 'gro ba 'ong :
drug pa las la sbyar ba ni :
chu mig kha shar bltas dang lhor blta ba bcu gsum gyi chu sna bsdus la :
de zangs nang du blugs :
zangs kyi steng shing leb rdo leb kyis bkab nas :
de'i steng du pad+ma 'dab brgyad bri :
lte ba dang 'dab ma la snga ma ltar klu gzugs ras sam bag zan la byas la bzhag :
rang nyid chu mig de'i mgor sdod par yid kyis bsam :
chu mig de dag gi nang du :
ril bu gsum gsum ras dkar nang du btums nas chu mgor chus bangs tsam byas la bzhag :
pha tshad rdos sleb tsam du zhes sogs gong bzhin no :
de nas byang chub mchog tu sems bskyed pa gal che bas :
skyabs 'gro sems bskyed bya zhing :
ting nge 'dzin bsgom pa ni :
rang nyid phyag rdor gong ltar bskyed :
mdun du pad+ma 'dab brgyad kyi dbus su klu bdud nag po zhal gcig phyag gnyis pa :
g.yas sbal pa g.yon sdig pa 'dzin pa :
sbrul mgo nor bus brgyan pa dgus gdengs ka can :
smad sbrul mjug ri rab lan gsum dkris nas rgya mtsho'i gting du sleb pa :
ri rab la rgyab gtad pa :
zhal gdangs shing mche ba gtsigs pa :
ljags 'dril ba spyan gsum dmar la khro gnyer g.yo ba :
rna ba gnyis nas 'brug ldir ba :
mig gnyis nas glog 'khyug pa :
sna gnyis nas na bun 'thul zhing char 'beb pa :
sbrul mjug gis rgya mtsho'i gting dkrug pa :
klu rnams rang dbang med par skul zhing char chen po 'beb par bsgom :
de la klu chen brgyad kyis bskor bar bsgom :
de rnams thal mo sbyar nas gtso bo la gus par bsgom :
shar du rgyal rigs dkar po :
lhor rje rigs ser po :
nub tu bram ze dmar po :
byang du rigs ldan ljang gu :
de rnams zhal gcig phyag gnyis thal mo sbyar nas gtso bo la rab tu gus par bsgom :
de nas gtso bos klu chen brgyad bskul :
klu chen brgyad kyis klu rigs lnga bskul :
klu rigs lngas rigs bzhi bskul :
rigs bzhis klu dang sa bdag sde brgyad char 'beb la dbang ba rnams bskul nas char chen po 'beb par bsgom :
bar skabs su ril bu re re klu bdud yin par sgom zhing chu mgor gzhug :
de nas mi bzhi yod na :
sngags rgyun gnyis kyis srod tho rangs drag tu ting nge 'dzin ma yengs par 'dren :
oM badzra pA Ni hU~M:
oM phe laM hU~M:
oM nA ga kA la hU~M:
nA ga sha sha :
nA ga le le :
dum b+ha le le :
nA ga rA dza 'dus 'dus sa ma ya hU~M:
b+ha ri sha ya b+ha ri sha ya :
pra ta ya pra ta ya :
A be sha ya A be sha ya :
nA ga rA tsa phroM phroM:
hril hril :
shar shar :
phob phob :
drag tu phob :
glog dmar skems skems :
'brug sgra ldir ldir :
sprin tshogs thibs thibs :
na ga rA tsa ma hA b+ha ri sha ya char drag tu phob swA hA:
zhes bgrangs pas char 'bab pa'i rtags la :
sprin rtags ni :
nyin mo sprin gsar srab mo yal nas 'gro :
nub mo sprin thams cad byang shar du 'gro na :
de nub rang nas 'bab rtags yin :
spyir ni lho nub nas byang shar du 'gro na bzang ngo :
sprin snag tsha'i mdog lta bu nub tu 'khrigs nas :
srab mo 'og nas shar du rgyug na 'bab bo :
chu mgor sbal pa byung na bzang bas zho mar bcug ste chu mgor btang ngo :
'brug gcig byung na zhag gcig nas 'beb :
gnyis gsum la sogs grangs de la 'bab :
rmi lam du byis pas chang ster na mang nyung de tsam gyi char 'bab bo :
dam tshig tu byis pa dang khyi rtsar nye mi 'jug :
bya khyis ril bu za ma shor ba bya :
za shor na rten 'brel gyi char mi pheb :
ban 'grul dang :
rta bong :
yugs sa :
dme po :
mdze pho :
ya pho :
dam nyams :
long sprang :
rgan rgon :
lcags spyad :
snod stong thogs pa'i 'grul la 'dzem :
lar rmi lam du rmis pa dang de rnams dang thog mar 'phrad kyang char 'beb pa dka':
char 'beb la 'gro dus ra lug la sogs dud 'gro mdun du ded pa dang :
bu chung dang bu mo gzhon nu chas bzang dang :
rtswa dang lo ma khur ba dang :
'bru dang shing thog me tog khyer ba dang :
chu khur ba dang :
zho dang 'o ma khyer ba dang :
ster ba dang :
sha chang ster ba byung na bzang ngo :
bdun pa rlung mnan pa ni :
rang nyid khro bo 'dod pa'i rgyal po sku mdog gser btso ma'i mdog :
g.yas lcags kyu g.yon zhags pa 'dzin pa :
rlung lha'i snying ga dang mgrin pa nas bzung ste :
mdun du rdza gsar pa'i gwa'u nang du rlung lha pho mo'i gzugs byas pa la bstim zhing rlung lha thams cad ri rab kyi zhabs su mnan :
rlung thams cad ri rab kyi khong seng du tshud par bsams la sngags 'di 'dren no :
oM ti ti ti la nan :
char ya chur ya nan :
bA yu satwaM b+ha ya nan swA hA:
zhes 'gre'o :
des rlung mnan no :
sngags gcig la oM char pa chur ya ti ti ti la nan :
bA yu rA tsa ti ti ti la nan :
satwaM b+ha ya nan swA hA:
ces 'dren no :
sprin sdud pa ni :
shog gu la rlung lha dud kha sha ba la zhon pa rlung gi ba dan thogs pa zhig bris la :
la cha'i gwa'ur bcug nas :
rang gi mal 'og tu mnan :
rang nyid phyag rdor du bsgoms la :
shog gu la klu gzugs sku mdog sngon po khog stod mi la khog smad sbrul du grub pa :
sbrul mgo dgu dang ldan pa gos su sprin gon pa bzhi phyogs bzhi nas 'dus nas :
nam mkha' thams cad sprin dang char gyis gang bar bsam la :
nA ga yu yu :
b+ha ri sha ya b+ha ri sha ya :
pa ta ya pa ta ya :
sprin sdus char phob swA hA:
zhes 'dren cing :
klu gzugs phyogs bzhi nas g.yab bo :
brgyad pa gnad la dbab pa ni :
chu mgor mtsho bskyil :
mtsho nang du thab ka zhig bcas la :
de'i steng du g.yam pa zhig bkab :
yang de'i khar sgyed pu gsum btsugs :
de'i khar g.yam pa'am shing leb gcig bzhag pa'i khar bag zan la sbal pa chen po zhig byas pa'i khar :
gro ga la :
oM phu ba ru NA ya char phob bya ba bris la bcug :
sbal pa sgyed pu gong ma'i khar kha sbub tu bzhag :
sgyed pu 'og ma'i khar mar gyi sbal pa chu nang du nub par byas la bzhag :
sbal pa steng ma'i rgyab tu skyer pa'am seng ldeng gi phur pa gcig shing la gtod nas so zug tsam zhig byas la bzhag :
de nas sbal pa gong ma de la klu ba ru Na bkug la bstim :
'og ma mar gyi sbal pa de la chu mgo'i klu dang :
yul de'i klu chen po rnams bkug la bstim :
rang nyid phyag rdor du sgom zhing sngags kyis gzir bas :
sbal pa gong ma'i kha nas khrag skyugs pas sbal pa 'og ma'i khar babs pas lus kyi dbang po'i sgo thams cad nas khrag gi char chen po 'bab cing sdug bsngal bar bsgoms la sngags kyis gzir ro :
sngags ni :
oM na gru na gru drag tu phob :
mgo la thun khrag phob :
mgo la thun khrag phob :
pra ta ya pra ta ya :
A b+he sha ya A b+he sha ya :
u shi sha ya u shi sha ya :
b+ha ri sha ya b+ha ri sha ya :
nA ga nA ga drag por phob phob :
ces drag tu gcun pas 'bab nges so :
dgu pa char phebs nas gtang rag bya ba ni :
dkar gsum mngar gsum dang klu sman thams cad dang :
mthun pa'i rdzas dang ba dmar mo dang ra dkar mo'i 'o ma dang sbyar la snod gtsang mar blugs nas chu mgor gtor zhing :
'o ma'i nang du nyungs dkar blugs la sngags 'di bgrang zhing :
oM pra ti badzra dun ti mi li mi li swA hA:
ces brgya rtsa brgyad bzla'o :
tho rangs chu mgor gtor ro :
de nas nyungs dang 'o ma gtor :
de ltar byas pas rang la mi gnod cing 'bab sla :
bkra shis brjod :
ril bu nag po'i char 'beb klu bdud gtang rag dang bcas pa rdzogs so :[ \u0f80]atsha :
drag po'i ril bu ni :
gtsod khrag :
gla rtsi :
gu gul nag po dang :
gri khrag :
yugs mo'i mngal khrag :
btsan dug :
rta bon pa :
khyi nag rta nag gseb kyi khrag :
sha ba'i bog ru 'di rnams bsdus byas la :
bag zan char chus sbrus la ril bu bya :
snyug tshigs su bcug la sngags 'di mang du btab :
oM pa tsa man ta ga ru ra ga bi si ga tha nA ga shi shi :
nA ga phyung phyung :
nA ga gtubs gtubs :
b+ha ri sha ya drag tu phob phob :
ces 'bum phrag gcig bzla :
kha rlangs ma song bar phus 'debs so :
de nas dgos dus snyug tshigs su blugs la :
ril bu mtshal gyis dmar po bya :
ril bu sran ma tsam bya zhing snyug tshigs nang du bcug la dar dmar gyis gtum :
snyug tshig zangs lcags kyis kha gsum nas dril bas :
rten 'brel gyis rlung gnon pa yin gsung :
de g.yag rog po zhol can gyi snying rtsid kyis btums nas :
chu mgor snyug ma chu nang du chud tsam du mnan pas nges par pheb bo :
klu sgrub lugs so :
oM nA ga ta li nan swA hA:
![ \u0f01\u0f71]:
'jam dpal klu bdud nA ga raka sha'i phyag rgya lus la spo ba bzhugs so :
'chi bdag nag po'i sku la phyag 'tshal lo :
'chi bdag nag po'i chings gsum gyi phyag rgya lus la spo ba 'di la gnyis te :
gzugs can dgra la spo ba dang :
gzugs med bgegs la spo ba gnyis so :
de la dang po dgra la spo ba ni :
dgra'i 'khor lo dang ling ga rang gang la byed pa'i gnyer gtad kyi bca' gzhi byas pa de la phyag rgya spo ste :
dgra med na rang la gang gnod pa'i 'dre gzugs 'khor lo dang bcas pa de la phyag rgya spo'o :
de la gnyis te :
sngags kyis spo ba dang :
ting nge 'dzin gyis spo ba'o :
de la ting nge 'dzin gyis spo ba ni :
dang po rang khro bo chen po 'chi bdag nag po las kyi lha :
dbu dgu pa phyag bco brgyad pa :
rtsa zhal dbus ma sdig pa'i mgo lcags ru sngon po zing nge ba :
zhal gdangs shing mche ba gtsigs pa :
phyag g.yas thams cad ral gri 'bar ba bsnams pas dgra bgegs rtsad nas gcod pa :
g.yon thams cad na sbrul gyi zhags pa bsnams pas dgra bgegs kyi rke nas 'dzin pa sku stod khro bo chen po sbrul mgo bdun gyi gdengs ka dang ldan pa :
smad sbrul du 'khyil pas rgya mtsho dkrugs pa :
klu dang sa bdag gnyan thams cad zil gyis gnon pa :
sbrul rigs lngas sku la brgyan pa :
rus sbal ser po'i gdan la bzhugs pa :
shin tu 'jigs shing skyi g.ya' ba rngam pa zhig bsgom :
de'i thugs kar sems dpa' sum brtsegs bsgom :
ba spu'i bu ga dang sgo dgu nas sbrul rigs lnga dang :
sbal pa dang :
nya dang :
lcong mo dang :
sdom dang :
sdig pa la sogs pa'i sa'i 'bu srin sna tshogs pa byung nas :
dgra bgegs kyi lus la sib sib thim par bsam mo :
rang gi lus kyi na tsha thams cad sang sang dengs par bsam mo :
de ni ting nge 'dzin gyis spo ba'o :
gnyis pa sngags kyis spo ba ni :
rang gis gzungs 'di bzlas pas lha 'dre mi gsum klu gnyan sa bdag thams cad kyis 'od zer ma bzod nas :
snang srid lha 'dre thams cad rang gi lus nas phar thon song bar bsams la :
sngags 'di drag tu bzla'o :
yig 'bru bcu bzhi pa 'di kho na'o :
oM nag po ti pa tsa ya :
nA ga rak+sha phe laM hU~M dzaHdza :
zhes sngags 'di bzlas pas snang srid lha 'dre thams cad kyi snying 'byin pa snyam byed pa 'byung ste :
nyi zla gza' skar thams cad thang la lhags par byed na :
gdon dang dgra bgegs sogs la smos ci dgos :
sngags 'di bzlas pa'i phan yon ni :
tshe 'di la ban bon brgyas mdze thod brgyar bsgrubs kyang gnod par mi 'gyur ro :
rang gi pha rol la mdze thod brgya'i nang dang :
rgya mtsho chu mig brgya la gtad kyang ldog mi 'ong zhing dgra la thebs so :
gzhan gyis byas pa thams cad 'jig par 'gyur ro :
pha mes gcig gis lus rgya thebs na :
rang gi bu tsha mtha' brgyud rnams la gsher gtad skam gtad gang byas kyang gnod par mi 'gyur ro :
snang srid lha 'dre gang gis kyang gnod pa mi 'byung ngo :
rang nyid mthu dang nus pa che bar 'gyur ro :
gzhan gyis rbod gtong byas kyang rang la ldog par mi 'gyur ro :
lus rgya 'di thebs pa'i gang zag de'i lus la mdze dang shu ba la sogs pa'i nad mi 'byung ngo :
thab gzhob mnol la sogs pa gang gi yang gnod pa mi 'byung ngo :
shi na'ang me long ye shes kyi rnal 'byor zhes bya ste :
bar do chod pa'i gdams pa yin pas :
ngan song du bskyur kyang 'gro bar mi 'gyur ro :
gzhan yang tshe 'di la ci bsam pa thams cad 'grub par 'gyur ro :
'phrin las rnam bzhi gang byed kyang nus pa dang ldan par 'gyur ro :
dam 'gong la sogs pa'i gdon la byas kyang 'gro bar 'gyur ro :
gnam gdon sa gdon klu gdon gang yang thon par 'gyur ro :
gnod par mi nus so :[ \u0f80]atsha :
sa ma ya :
rgya rgya rgya :
chos rgyal rin chen gling pas 'bri thang ko ro'i chos mdzod nas gdan drangs pa'o //[ \u0f01\u0f71]:
'jam dpal nA ga rak+sha'i sgrub thabs slob dpon pad+mas gnubs sangs rgyas la gtad pa bdag bskyed nA ga rak+sha'i 'khor lo bri thabs gsang ba'i rgyud nas byung ba'i dkar chag rnams bzhugs pa dge :
rgya gar skad du :
kr-iSh+Na nA ga rA dza nA ma tan tra :
bod skad du :
klu'i rgyal po zhes bya ba'i rgyud :
klu bdud nag po mgo dgu pa :
rgya mtsho dug ri la bdud gcig srid pa gsum gyi bdud :
nA ga raka sha'i sku la phyag 'tshal lo :
'jig rten 'khor ba mi yul du :
sa bdag klu gdon drag pos byas pa'i rang bzhin 'khrugs pa yis :
nag po gdug pa'i nad dar bas :
de'i gshed por nA ga raka sha bsgrub :
stegs bu legs par dri ldan par :
'khor lo rtsibs bzhi mu khyud can :
sgo bzhi ldan pa 'bri bar bya :
dbus su phe yig sbrul nag ldan :
de las rig pa'i rgyal po bskyed :
'khor lo bzhi la sbrul rigs bzhi :
dkar khra ser khra dmar khra ljang khra'o :
rigs bsdus bye brag shes par bya :
ras sam rgya shog gang yin la :
'bod pa'i 'khor lo 'bri bar bya :
rigs bzhi gdol pa'i nad rnams kun :
'jug par nges par tshang mas brtag :
sa dug chu dug me dug rlung dug 'byung ba'i dug :
'khor lo bzhi yi gnad kyis 'joms :
nA ga phe ni mA ra ya :
gdol pa'i rigs mA ra ya :
oM phe laM hU~M:
ces bzlas shing 'khor lo yang dgod do :[ \u0f80]atsha :
sa ma ya kha thaM:
na ra kan :
slob dpon pad+mas sgrub thabs gnubs sangs rgyas la gtad do :
lo rgyus zur na yod :
!
dang po stong pa nyid las ni :
yi ge phe ru yang dag gyur :
de nas rig pa'i rgyal po bsgom :
sbrul nag mgo dgu 'jigs pa la :
sbrul nag ral pa mun ltar 'thibs :
dbus kyi sbrul mgo gdug pa za :
sbrul mgo brgyad ni phyogs mtshams 'phyo :
thugs kar phe la 'bru bzhis bskor :
zhabs kyis sdom sdig mang po brdzis :
yig 'bru ma gsal bar du ni :
srog 'dzin yi ge bzhi po ni :
ye shes lha yi snying po ste :
'od zer 'phreng ba'i yig 'bru bstan :
oM phe laM hU~M:
de ltar gsal bas rtags rnams 'byung :
sha 'gul ba dang 'phrig pa dang :
rkang khol ba dang bas ldag 'byung :
shes pa rtsub :
lus la gsang ba'i rgyas thebs na :
dug gsum kun gyi kha chings yin :
oM nag po ti pa tsa ya nA ga rak+sha oM phe laM hU~M:
nye ba'i bsnyen pa rdzogs pa dang :
drag po'i 'khor lo bskor bar bya :
'khor lo kha sbyor bar snang bkram :
bar du ming rus gang yin gzhug :
dang po gang yin 'gugs par bya :
oM nag po ti pa tsa ya :
nA ga rak+sha chai ma tri hur thuM dzaHnr-i aM ku shu dza :
ces brgya rtsa brgyad bzlas la 'khor lo la gdab bo :
klu la phu :
bgegs la tri :
dgra la nr-i :
aM ku dzaHdza :
de nas 'khor lo'i yang snying ni :
nyin mtshan sngags ni ma nor rgyag :
oM nag po ti pa tsa ya nA ga rak+sha raM raM raM raM rgyal rigs mA ra ya :   las sbyor nyin mor bzla /
'khor lo la bri /
tsa ma ri phyung :
nA ga phu ni mA ra ya :
oM phe laM hU~M:
khaM khaM khaM khaM rje rigs mA ra ya :
yaM yaM yaM yaM bram ze'i rigs mA ra ya :
laM laM laM laM dmangs rigs mA ra ya :
tsam ri phyung :
!
nA ga raka sha'i 'khor lo'i bri thabs ni :
khyung sbrul mgo zhal du bcug pa :
lag pa gnyis kyis sbrul brgyangs shing :
mjug ma zhabs kyis mnan pa :
de'i lte bar 'khor lo rtsibs brgyad pa :
phyogs bzhi'i rtsibs la nag po ti pa tsa ya :
nA ga raka sha oM phe laM hU~M phaT:
mtshams bzhi la'o :
rtsibs mchan la khroM re 'bri'o :
lte ba la oM badzra pA Ni hU~M:
khroM ga ru Da :
sarba nA ga hU~M phaT:
'chang ba la nA ga rak+Sha hU~M ku ru swA hA:
zhes bri :
phyi'i mu khyud la :
oM nI laM ba ra d+ha ra badzra pA Ni rA dz+nya pa ya ti hU~M phaT:
ga ru Da tsa le tsa le :
nA ga du pra ma rak+Sha rak+Sha :
zhes 'bri'o :
'khor lo 'di gser gyis bris la :
sbrul gyi pags pas gtums nas :
klu mi ldog pa'i dus su gdags so :
rab gnas byed do :
yon gser srang re med pa slu ru med do :
gser med na rgya snag gis 'bri'o :
'khor lo gsum btags na klu'i tshogs bye ba dung phyur tshogs kyang gnod par mi 'gyur ba nges pa yin no :
'di 'jam dpal nA ga raka sha'i srung ba zab pa yin pas thams cad la med do :
zab rgyaHrgyaHrgyaH
!
'chi bdag nag po mgo bo dgu la phyag 'tshal lo :
rgya mtsho chen po dug ri srung ba'i rgyud :
mtshon cha las kyi 'khor lo klu'i gnyen po sgrub pa'i thabs srung ba'i yi ge gud du bkol ba :
dang po stong pa nyid du bsgom :
de nas bdag nyid yi ge phe :
de las sbrul nag chen po bsgom :
sbrul mgo chen pos dgra bgegs za :
sbrul mgo brgyad ni phyogs mtshams gzigs :
sbrul nag ral pa 'dzings pa las :
mdze dang shu ba'i tshwa tshwa 'phro :
g.yas pa'i phyag brgyad sbrul zhags bsnams :
g.yon brgyad nad kyi rkyal pa bsnams :
sbrul mjug rgya mtsho'i steng du 'khyil :
klu rigs bzhi yi gdan la bzhugs :
nyams pa pho mo'i snying mchin za :
thugs ka'i srog 'dzin yi ge phe :
de las ye shes sems dpa' ni :
sbrul nag yab yum mthe bong tsam :
de la dpa' bo 'bru bzhis bskor :
de bzhin yum la'ang shes par bya :
de nas ye shes sems dpa' yang :
yid kyis spyan drangs bstim par bya :
mtshan mo dag la gang byed kyang :
yig 'bru bzhi po nyin mo bzla :
ye shes sems dpa' bskyed pa yi :
gtso bo la phe laM hU~M sdud :
oM phe laM hU~M:
srung ba'i mchog tu bshad 'di ste :
klu yi srin po sgrub pa sogs :
gal te log pa'i rtags byung na :
bcu bzhi sngags kyi 'phreng ba bzla :
de yis klu rnams 'ching bar byed :
nag po ti pa tsa ya nA ga raka sha :
oM phe laM hU~M:
'dzam gling klu rnams thams cad kyang :
dbang du klu bdud nag pos sdud :
zil gyis sbrul nag chen pos mnan :
'phrin las drag po'i sngags kyis bzung :
shi sa nA ga raka shas bstan :
gal te 'khrul 'khor bsgom pa na :
spyi 'am rang rang 'khor lo ste :
spyi yi 'khor lo'i lte ba la :
chos kyi 'khor lo bri bar   bya :
bar du dpa' bo 'bru bzhis bskor :
tha ma'i rtsibs bar sbrul rigs bzhi :
yang rim yi ge 'bru bzhis bskor :
dbus su klu bdud yab yum dang :
rtsibs su klu bdud yab yum brgyad :
yi ge phu las bskyed par bya :
log na 'khor lo drag tu bskor :
rang bzhin bzhag la bsnyen pa bskyal :
rang rang 'khor lo gong 'dra la :
rgyal rigs dkar la bram ze ser :
rje'u rigs dmar la dmangs rigs nag :
gdol pa yang ni nag por bsgom :
ldog la klu gzugs rtsibs mgor bsam :
sgrub na rtsibs kyi steng du gdon :
klu bdud nA ga srin po ste :   sbrul gyi pags pa kal /
mchan /
gser gyis yi ge 'bru bzhi bris la lus la gdags so :
rten pa'i thabs dang bcos pa'i thabs :
mkhas pas gtad khram shes par bya :
nA ga raka sha 'di med na :
gtad byed gto nyes rang la ldog :
dug gis dug 'joms klu yi gnyen po ste :
'di med gnyen po gzhan tshol ni :
dug sbrul nag pos 'dzin te 'chi bar 'gyur :
klu bdud kun la 'di med spur gyur kyang :
'di 'dra kun na med pas gter du sbas :
dbang bdag bsgyur ba lha yi tshogs :
bdag gi sgyu ma'i phung po 'dir nges byas :
khyad par zab pa'i las 'di khyed la gtad :
mkha' 'gros srungs la dus kyi tha ma la :
len mkhan sha ser skra li sme ba'i ga sha can :
dung so 'khor ma yod cing bong lus thung :
las dag dam tshig can dang 'phrad par shog :
mchod pa dang bstod pa bya'o :
gdug pa klu'i rgya mtsho'i dug rigs las :
gsang ba'i rgyud nas bton pa yi ger dkar chag las bkod pa'o :
sa ma ya :
rgya rgya rgya :
chos rgyal rin chen gling pas 'bri thang ko ro'i chos mdzod nas gdan drangs pa'o //[ \u0f01\u0f71]:
'jam dpal klu bdud nA ga raka sha'i sgrub thabs zhal gdams khyad chos zhes bya ba bzhugs so :
'jam dpal gshin rje la phyag 'tshal lo :
klu bdud nA ga raka sha'i sgrub thabs zhal gdams ni :
gdug pa klu ni shin tu rtsub pas :
dang po nas drag sgrub byas na :
kho tshig nas mchongs shing mi sos te :
dper na rdza be'u rlon pa so ma btang bas rdza mi btub pa dang 'dra'o :
rdza skam thag chod nas so btang na nor rung ba dang 'dra bas :
nad ni rim gyis bcos na :
skyon mi 'byung la gso ba sla zhing rim gro dkar chos la sogs ci 'grub bya :
de rjes nad pa la skyabs 'gro sems bskyed phog :
skyabs 'gro byed bcug :
rdo rje sems dpa'i bzlas lung byin la yi ge brgya pa bzlas pas sdig pa dag par bya'o :
sems can kun la snying rje bsgom :
khyad par gnod pa'i gdon gyis gtsor byas sems can thams cad la snying rje bsgom :
'di thams cad bde ba dang ldan sdug bsngal dang bral :
myur du rnam mkhyen sangs rgyas thob par bya :
de'i ched du bdag gis nA ga raka sha bsgrub snyam du sems bskyed :
de'i rjes la rang lus 'di 'od dkar po phyi gsal nang gsal zhig tu bsgom :
de'i snying gyen la log pa'i pad 'dab bzhir gyes pa'i lte bar yi ge phe nag po zhig bsams la de'i mthar :
oM phe laM hU~M:
ces pas bskor bar bsams la :
bsnyen pa gnyid can zhag 'ga' bskyal :
des gdon gyi sna lon par 'gyur :
de nas phe las me sor bzhi tsam sngo yal yal 'bar ba la dmigs pa gtad la bsnyen pa drag tu btang :
de nas me lnga ldan du 'bar bas lus kyi nad thams cad gang bar dmigs la :
bsnyen pa bskyal :
des drod rnyed pa dang :
klu bdud nyid kyi skur bsgom la :
snying ga'i sa bon me 'bar bas :
lus kyi nang thams cad khengs pa la dmigs nas :
bsnyen pa gnyid can dang gnyid med res mos su bskyal lo :
des gdon thon pa'i rtags sgrub thabs dang rgyud nas bshad pa ltar 'byung ngo :
de nas me ba spu'i bu ga nas phyir 'bar nas :
'od 'dom gang phyin chad la 'bar ba la dmigs la drag sngags btags la zhag nyer gcig tsam du tshod dang sbyar kyin ci rigs par bskyal lo :
rjes la nad ro rtsa bshal gyis sbyang :
nad sos nas mtshams 'don :
drag sngags kyis mi gzir bar bsnyen pa breng nge bskyel :
des ni log par mi 'gyur ro :
'di'i gsham ma dpe la ma tshang bas slar btsal lo //[ \u0f01\u0f71]:
'jam dpal nA ga rak+sha'i zhal gdams klu nad gso ba'i man ngag bzhugs so :
gu ru na mo :
srin po nA ga raka sha'i zhal gdams zab mo khol du phyung ba 'di la gnyis te :
gdon lum bu ltar btso ba dang :
nad ja chu ltar bskol ba'o :
dang po ni :
rang nyid srin po nA ga raka shar bsgoms pa'i khog pa'i nang du gdon pho mo klu dang gsum po :
klu dug gsum gyis bskyed pa rnams ting nge 'dzin gyis bskyed cing bkug la :
rang lus me 'bar ba'i nang du rang dbang med par bkug cing bstim ste :
rang lus bu ga dgu po yi ge phe laM gyis bkag ste :
rlangs pa phyir thon dbang med par lum bu ltar tshos par btso bar bsams la :
dmigs pa drag tu gtad la ma yengs par sngags drag tu bzla bar bya'o :
yang na rang yi dam du sgom pa'i mdun du kaM las thod pa'i sgyed pu gsum gyi steng du :
lcags kyi lhung bzed yangs shing rgya che ba gcig bskyed :
de'i nang du gdon rnams bskyed cing dgug gzhug byas te bstims la :
'og tu raM las me 'bar bar bsam zhing ting nge 'dzin ma yengs par sngags bzlas pas :
raM las me 'bar lhung bzed dmar lhang gis song ste :
gdon rnams lum bu ltar tshos par bsam zhing :
lhung bzed kyi kha chod nyi zlas byas pa'i mtshams su sngags 'khor gyis bskor bas rlangs pa yang thon dbang med par bsam mo :
de'i dus su dmigs pa drag la yun ring du ma yengs pa gal che'o :
gnyis pa nad ja chu ltar bkol ba ni :
bskyed rim dmigs pa gong dang 'dra ba las :
lus stod smad kyi nad thams cad pho ba na sngo dmar nyog ge yod par bsams la :
ting nge 'dzin dang sngags bzlas pas :
rang lus me 'bar bas dmar lhang song bas nang gi nad rnams khol te :
dper na ja bskol ba ltar yun ring du bskol bas mthar skam par bsams la :
dmigs pa yang dang yang du drag tu gtad do :
thun mtshams su nad gdon btsos pa'i ro dang lhag ma thams cad bshang lam nas mar sangs kyis thon par bsam :
rjes mi dmigs pa'i rgyas gdab bo :
mdun du bskyed pa rnams kyang mi dmigs par bsam mo :
mdor na dmigs pa'i rim pa 'di ma bsam na ma bsam :
bsams kyi rting la mthar ma phyin gyi bar du ma yengs par bya ba man ngag yin no :
shin tu sdig che la rtsub pas tshod sbyar bar bya'o :
'chi bdag nag po rgya mtsho dug ri'i man ngag khol du phyung ba :
nA ga raka sha'i gdams pa'i zhal shes so :
sa ma ya :
rgya rgya rgya :
!
'jam dpal ye shes sems dpa' la phyag 'tshal lo :
bskal pa dus kyi snyigs ma la :
'gro ba mi yi lus po la :
gdug pa can gyi nad dar te :
khyad par klu dang sa bdag nad :
glo bur dag tu byung ba na :
gnyen po klu bdud sgrub par bgyi :
de rnams lag tu blangs pa ni :
sngags dang rdzas dang las sbyor gsum :
sngags bzlas lha bskyed rim pa ni :
sgrub thabs nang du shes par bya :
gnyis pa rdzas kyi rim pa ni :
mu zi gu gul nag po dang :
spru nag mkhan dmar rtsa ba dang :
gla rtsi shing kun sgog skya dang :
spyang tsher btsan dug shu dag nag :
gur gum nya mkhris bab la dang :
spyang brun sha chen rgya tshil dang :
rma bya'i sgro dang ldong ros dang :
ba glang rwa gzhob nus can chu :   lo brgyad /
zhib tu btags la dben gnas su :
tshes gcig lnga dang bcu gcig dang :
bco lnga bco brgyad nyi shu gnyis :
nyer dgu rnams la lus bkrus te :
rdzas kyi du ba sna bug bdug :
khong du rdzas chu bag tsam btang :
des ni nad gdon gyis mi tshugs :
phar la rdo rje pha lam bzhin :
thams cad 'joms par the tshom med :
nad dang sha ro gar yod byug :
nad gdon gnyis ka thon nas song :
gsum pa las la sbyar ba ni :
gnod pa'i phyogs nas sa blangs la :
ling ga dag la byugs nas ni :
'brub khung gru gsum dug khrag byug :
nang du ling ga bcug byas nas :
gnod byed klu dang sa bdag bskyed :
dzaHhU~M baM hos dgug gzhug bya :
de nyid rdul du brlag par bsam :
gu gul btsan dug gla rtsi dang :
nyungs dkar nyungs nag thun gyis brab :
rdzas kyi dud pas bdug byas la :
bdag nyid ting 'dzin gsal bar bya :
rtsa sngags sham bur sngags 'di bzla :
nA ga srog tshig nan :
lus brtul nA ga mA ra ya rbad :
raM raM dz+wa la shig :
brtul phyung nA ga rbad sod :
nA ga gu ling hab sod :
nA ga gu ling snying khrag baM mo brtul :
nA ga mA ra na sod :
nA ga mA ra na mugs :
nA ga mA ra na bying :
nA ga mA ra na hal :
nA ga mA ra na du :
nA ga mA ra na myog :
nA ga mA ra na thuM ril rbad :
nA ga duM duM nan :
nA ga sa du nan :
nA ga nan sod :
ces pa'i drag sngags drag tu bzla :
gdon gzhan dag la byed na yang :
gang yin de yi ming bcug la :
drag sngags zhag gsum lnga bdun bzlas :
drags na klu dang sa bdag gdon :
khong du shi nas nad du 'gyur :
skabs su tshod bzung rtsa bshal btang :
las sbyor byas la nad gdon rnams :
thon rtags sgrub thabs nang du gsal :
las sbyor dus su dpal gtor la :
dkar gsum brgyan pa bshams byas nas :
rtsa sngags mjug tu ba liM ta :
kha kha khA hi khA hi btags :
gtor ma phul la bstod pa dang :
'dod pa'i don la gsol ba gdab :
sa ma ya :
rgya rgya rgya :
chos rgyal rin chen gling pas 'bri thang ko ro brag gi chos mdzod nas gdan drangs pa'o //

//
