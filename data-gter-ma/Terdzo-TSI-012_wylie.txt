\u0f88
gtum po dregs pa kun 'dul las :
dam sri gson 'dre sogs lung bstan cing 'dul ba'i thabs shin tu zab pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88
thugs gsang 'dus pa'i lha la phyag 'tshal lo :
bdag 'dra pad+ma 'byung gnas kyis :
ma 'ongs pre ta bod yul du :
dam sri 'byung po kha dar bas :
de nyid 'dul ba'i gdams pa bstan :
skal ldan bu dang 'phrad par shog :
sa ma ya rgya rgya rgya :
dus ngan snyigs ma lnga bdo'i dus :
bod 'dir dam sri 'byung po dang :
gson 'dre dngos su rgyug pa 'byung :
nyin mo dur khrod kun tu nyul :
mtshan mo 'gro ba'i srog la rgol :
gzugs ni sngags btsun bud med gzugs :
skad ni byol song gcan gzan skad :
de yi nad gdon zhugs pa'i rtags :
ngos bzung med pa'i gnyan nad dang :
glo bur smyo 'bog rgyal gdon 'dra :
kha cig drang srong gza' nad 'dra :
kha cig ji mi snyam gyis 'chi :
kha cig kha lkugs lus 'dar rengs :
rnam pa sna tshogs 'byung bar 'gyur :
de rnams srung zlog gsad pa'i thabs :
yang gces 'di la 'bad par byos :
sa ma ya kha thaM rgya :
de la dang po rang nyid yi dam gang rung gi bsnyen pa thems nas :
dam sri de dag gzir ba ni dug shog la dam sri btsun gzugs lag na rkang gling thogs pa :
rkang pa lcags su bcug pa :
g.yon du bud med nag mo rang gi skra nas bzung ba :
g.yas su sngags pa bswe zhwa can thod phor thogs nas rkang pa lcags su bcug pa rnams kyi snying gar tri du dzaHbri 'o :
de yi mtha' skor du sngags 'di bri :
hA sa gar+b+ha tsan+t+ri mA ra ya dza dza :
dam nyams gson 'dre 'byung po gdug pa can pho mo'i snying nas drongs shig mA ra ya dza :
kha 'dar 'dar :
snying 'dar 'dar :
srog 'dar 'dar :
chum chum prig prig dam sri gson 'dre pho mo khug phob ya phob ya :
gzugs la phob ya :
tri du dzaHdza :
hA sa gar+b+ha tsan+t+ri mA ra ya tri tri tri dzaHdzaHdzaHdza :
zhes sngags kyis bskor la :
gu gul :
bab la :
ldong ros :
khyi brun :
spyang brun :
sgog pa :
de rnams byugs la shi lteb byas nas skud pa sngo dmar gyis bcing :
de rta nag po'i rmig pa'i nang du bcug nas :
brub khung gru gsum bang rim dgu dang ldan pa'i nang du gzhug :
kha khyer rtsang gis bskor :
kha ro g.yam la rgya gram bris pas bcad nas :
rang nyid yi dam gyi bskyed rim sngags dang bcas pas :
ma yengs pa'i ngang nas dam sri dgug pa'i sngags 'di rtags mthong gi bar bzla 'o :
oM ga du d+ha ra d+ha ka :
rak+sha ra tri sa ya :
tri sa ya :
dzi li thar phroM rbad :
sarba duSh+TAM trig nan :
hur thums dza mA ra ya rbad rbad :
gnod byed gson 'dre pho mo aM ku sha dzaHdza :
zhes bzlas pas rmi lam du ban+de bud med sngags pa'i tshogs 'du ba byung na rtags yin pas ling+ga la bstim mo :
de nas thun rdzas sna tshogs la sngags 'di bsngags nas ling+ga la gzir ro :
oM ga du d+ha ra d+ha ka rak+sha sa tri ya sa tri ya :
tri sa ya tri sa ya :
dzi li thar phroM rbad :
sarba duSh+TAM trig nan :
hur thums dzaHmA ra ya rbad rbad :
gnod byed gson 'dre pho mo mA ra ya rbad rbad :
hab le hob le dza :
gnod byed pho mo'i gti mug sha la myags myags :
'dod chags khrag la ljibs ljibs :
zhe sdang rus la rbad rbad :
spu gri 'bar bas shad shad snying la shad :
raM raM srog la raM:
srog rtsa dmar po tri du dza :
mA ra ya rbad rbad :
ces gzir bas rmi lam du gdon tshogs ngu ba :
phyag 'tshal ba sogs byung na thul ba'i rtags yin pas rta rmig phung re nag pos dril la mchod rten byin rlabs can nam lha khang gnyan po'i 'og tu mnan no :
sa ma ya rgya rgya rgya :
de nas gnod byed dam sri de yi nad ngos gzung med pa'i gnyan dang :
gzhan yang gag lhog gzer gsum srung ba ni :
sngags 'di dri chu 'dres pa'i sngags chu byas la btung :
khyung lnga sngags la btags pas thub nges so :
oM gug ti gug nan :
rang nad rang la du du shig shig :
ces so :
smyo 'bog dang cal col smra ba sogs srung na rta bon la sngags 'di btab nas btag go :
oM ga du d+ha ra d+ha ka rak+sha tri sa ya :
tri sa ya :
dzi li thar phroM rbad :
tri'u gtubs gtubs tsit+ta hu lu hu lu rbad :
tsit+ta rak+sha gtubs gtubs :
tri'u tri'u hur thums dzaHrbad :
zhes pa'i sngags de thun la mang du sngags smyo 'bog byung na brab :
rdzas rgod gdug pa kun 'dul la sngags nas bdug pas phan par 'gyur ro :
de nas gza' grib ltar sbrid pa dang rengs shing mgo 'thom pa sogs byung na sngags 'di chu la sngags nas snying gar yang yang rgyab bo :
oM ga du d+ha ra d+ha ka rak+sha sa tri ya sa tri ya :
dzi li thar phroM rbad :
hur thums hur bi shwa mu khe :
du ru ma shi ka dza :
hri shwa sa ma ye 'ur 'ur sod :
gar+b+ha nA ga sa la gnod byed trig rbad :
gnod byed trig rbud khug dza :
zhes pa'i sngags de nyid shog bur bris btags na bsrung bar 'gyur ro :
de nas ji mi snyam par kha lkugs lus 'dar la sogs ngos gzung du med pa'i nad ma rungs pa gang byung yang sngags 'di rdzas gdug pa kun 'dul la sngags nas bdug go :
oM ga du d+ha ra d+ha ka rak+sha tri sa ya tri sa ya :
dzi li thar phroM rbad :
rmug rmug rbad nan :
tir tir rbad nan :
tshal tshal rbad nan :
shig shig rbad nan :
ruM ruM rbad nan :
gnod byed gson 'dre pho mo'i srog la e hur thums trig nan mA ra ya rbad rbad :
sngags de bris nas mgul du btags na bsrung bar 'gyur ro :
skyer pa'i phur bu mkhyid gang ba la gong gi sngags thams cad kyis sngags nas lus la 'chang ngam :
khyim du 'chang ba sogs gang la bzhag pa'i gnas der dam sri 'byung po gson 'dre pho mos tshugs par mi 'gyur ro :
de nas yul du nad yams chen po rgyun chad med par byung na dam sri'i gzugs gong du bshad pa ltar 'bru nag la bca':
de nyid snod shin tu che ba zhig gi nang du bzhag la mtha' skor du yul mi rnams kyi changs bu :
phyugs kyi gdang hrul :
phyugs 'chi tshad kyi spu dang rwa rmig sogs ci ltar 'tshogs pas bskor :
gzhan yang sha dum tshwa dang ram bu sgog pa sogs yas stags tshang bar gsag go :
de nas rnal 'byor pas yi dam gyi skong zlog sngon du song nas mdun gyi yas rdzas bran byin gyis brlabs te 'di skad do :
kye :
dam nyams khrel med dam la 'dus :
gson 'dre pho mo dam la 'dus :
nad bdag yams bdag dam la 'dus :
sngon yang dam tshig nyams pas na :
las ngan 'dre yi lus su skyes :
'khor ba ma stongs bar du ni :
lus ngan gnas las thar dus med :
dam ldan sngags 'chang dam la 'dus :
gzhan la gnod pa'i sems spangs na :
mtho ris bde ba thob pa yin :
de phyir glud gtor changs bu dang :
'dod pa'i yas stags tshang ba 'di :
longs la yul 'di'i mi phyugs la :
ma gnod mtha' yi rgya mtsho la :
thug gi bar du 'gro bar gyis :
'on kyang phyi mig ma blta zhig :
gal te dam las 'da' byed na :
khyod kyi srog snying nga la yod :
gnad du bor nas brlag ta re :
khyod kyi ngan mtshang nga la yod :
ngan mtshang smras na mi gnod dam :
de bas yul 'di'i mi phyugs la :
bzung pa thongs la bcings pa khrol :
nad kha chod la yams kha sgyur :
gnas mal spos la myur du song :
mtha' med rgya mtsho'i pha rol na :
khyod kyi gnas mal de na mchis :
'dod pa'i yon tan de ru ldan :
glud dang yas stags 'di khyer la :
myur ba nyid du de ru song :
dam nyams khrel med de ru song :
gson 'dre pho mo de ru song :
nad bdag yams bdag de ru song :
'on kyang phyi mig ma blta zhig :
ces brjod la yas stags chu la bor :
drag sngags brjod thun gyis brab :
srung 'khor bsgom mo :
de ltar byas pas nad yams chad par the tshom med :
dam sri mnan pa byed na gong du bshad pa ltar ling+ga bris rta rmig tu brubs nas :
gtsug lag khang dang mchod rten thams cad kyi 'og tu mnan na :
rgyal khams la shis par 'gyur ro :
dam sri me la gzir na gong du bshad pa'i ling+ga bris nas drag po'i sbyin sreg la btab pas kho yi nus pa nyams nges so :
dam sri pho mo shi sa bstan pa ni :
gong gi ling+ga khyi thod du bcug :
de yi nang du mdze khrag :
gri khrag :
yugs rgod kyi khrag :
ra khrag :
mu zi ser nag :
gu gul :
ldong ros :
rta nag gi bon :
de rnams byug :
phung re nag pos dril nas lung pa chen po'i mdor dong gru gsum nang du me bus la bsreg :
dud pa rang gzhan gyi sna lam du ma song bar gal che'o :
de ltar byas pas yul der gnod mi srid do :
sa ma ya rgya rgya rgya :
rgya rgya rgya rgya :
kho bo rol pa'i rdo rje ngas //
gnas mchog rdo rje cong phug gi
/sra mkhregs brag gi 'dom gang sor //
ro sol nang du gter sgrom 'dug
/kun gyis mthong bar spyan drangs nas //
shog dril dang po'i zhal las bshus //
mkhas grub rnams kyis gzigs mdzod dang //
kun la phan pa'i gdams ngag zab //
mang+ga laM///
/
