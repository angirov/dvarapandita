@#//
thugs kyi rdo rje'i dgongs gter sgrol ma dmar mo'i skor bzhugs so //
gsang sgrub sgrol ma'i brgyud pa'i gsol 'debs bzhugs so //
kun tu bzang po'i nam mkha' la //
'od snang mtha' yas nyin mor byed //
snying rje'i pad+ma rgyas pa'i phyag
/gsol ba 'debs so dngos grub stsol //
srid pa'i mtsho las sgrol ba'i yum //
'dab brgya'i dbus 'khrungs o rgyan rje //
tshangs pa lha yi me tog la //
gsol ba 'debs so dngos grub stsol //
drin chen bla ma bai DUr ya //
dad pa'i rgyal mtshan rtser mchod na //
tshe gcig byang chub 'dod pa 'jo //
gsol ba 'debs so dngos grub stsol //
de ltar gsol ba btab pa'i mthus //
rang don 'phags ma'i go 'phang thob //
'gro kun 'jigs brgyad 'khor lo las //
sgrol nas rnam mkhyen la 'god shog
/ces pa dad ldan bla ma tshe ring ngor rdo rje drag pos bris pa dge //
/
![ \u0f01\u0f83]:
'phags ma sgrol ma'i gsang sgrub gu ru'i thugs bcud bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]'phags ma sgrol ma'i gsang sgrub ni :
skyabs sems yid la 'dres nges bya :
rnam par rtog pa'i chos thams cad :
gdod nas mtshan bral stong pa'i ngang :
pad+ma zla nyi'i gdan gyi khar :
tAMHyig dmar po yongs gyur las :
rang nyid bcom ldan sgrol ma'i sku :
pad+ma rA ga ltar dmar zhing :
mtshan dang dpe byad gsal zhing rdzogs :
phyag g.yas lcags kyu g.yon pa yis :
mtheb srin ut+pal dmar po 'dzin :
dbu skra gnag snum zur phud rtser :
nor bu dzam bu chu bo'i gser :
rin chen phra tshom mdzes pa yi :
dbu snyan phyag zhabs rked skabs spras :
ut+pal dmar po'i do shal spud :
dar dmar stod g.yogs sna tshogs gsol :
smad dkris zhabs gnyis g.yas cung zad :
brkyang zhing g.yon bskum 'gying bcas bzhugs :
'od dpag rigs kyi cod pan can :
gnas gsum 'bru gsum sa bon tAM:
'od 'phros ye shes spyan drang gyur :

po Ta la yi gnas mchog nas :
tAMHyig dmar po las 'khrungs shing :
tAMHyig 'od kyis 'gro ba sgrol :
sgrol ma 'khor bcas gshegs su gsol :
oM Ar+ya tA re sa pa ri wA ra badzra sa mA dza :
dzaHhU~M baM ho :

phyogs bcu'i rgyal ba thams cad kun :
dbang gi lha yi rnam par byon :
dbang bskur byin brlabs dbang rtags su :
'od dpag med pas dbu brgyan gyur :

zhing khams rab 'byams gang ba yi :
me tog bdug spos mar me dri :
zhal zas rol mo 'dod yon drug :
mchod pa'i bye brag mtha' yas pa :
rje btsun bcom ldan 'das ma mchod :
gtso gyur rgyal ba sras bcas la :
bdag gis gus pas rab 'bul na :
thugs rje'i mthu yis bzhes su gsol :
oM Ar+ya tA re sarba ta thA ga ta bo d+hi satwa b+h+yaHar+g+haM nas /
shab+da pra tIts+tsha ye swA hA:
rgyas par phyag 'tshal nyer gcig gam yang na /
tshangs dang dbang po biSh+Nu dang :
drag po bdud dang 'jig rten gsum :
ma lus dbang du mdzad pa yi :
'phags ma sgrol mar phyag 'tshal bstod :

thugs kar ut+pal dmar po'i dbus nyi ma la tAMHdmar po :
mthar yig bcu zhal nang bstan bkod :
oM tA re tut+tA re tu re swA hA:
zhes 'bum phrag bcu'am lnga bzla :
dbang du byed pa'i sngags yig bcu'i mthar :
sarba trai lo ka de wa nA ga na ra A yur puN+ye shrI gu na pA shaM ku ru dza hU~M:
zhes pa spyi khyab dang :
bye brag ming dang :
ma ma pA shaM ku ru dzaHhU~M mtha'i tAMHdang sngags phreng las 'od zer dmar po lcags kyu'i dbyibs su shin tu rno ba grangs med pa 'phros phyi snod :
nang bcud :
rgyal ba sras bcas kyi thugs kar phog :
rgyal ba'i thugs rje brtan g.yo'i dwangs bcud thams cad rdo khab len la lcags phye 'byar ba lta bur 'ubs kyis 'od kyi lcags kyu'i rtser blangs rang gi thugs ka'i sngags phreng la thim pas rang dbang du byas par bsam :
yang dmigs bsal 'od zer gong ltar la :
pho yi snying ga dang :
mo yi skye gnas 
'od kyi lcags kyus btab pas yid bsgyur rang la rjes su chags :
de yi dwangs bcud thig le   pho mo so so /dkar dmar gyi rnam pa thugs ka'i 'a 'dogs la thim pas dbang du gyur par bsam :
sngags yungs dkar la sngags nas gtor ba dang :
zas   shing thog sogs /kha dog dmar po'i rigs la sngags nas byin na dbang du 'gyur :
mi mthun pa sems nye bar byed na :
rang nyid sgrol ma'i thugs ka'i sngags phreng las 'od zer dmar po 'phros :
pha rol po'i snying khar dwangs ma dkar po 'od kyi rang bzhin nang nr-i yig gnas pa la phog :
nga rgyal drag po'i gdug rtsub zhi :
byams pa'i sems dang ldan :
dwangs ma de rje btsun sgrol ma rang gis bsgoms pa ji lta ba tshon gang ba dang sen gang bar gyur :
'od zer dang 'grogs te rang gi snying gar thim par bsam :
che ge mo A kar+ShA ya dza pA shaM ku ru swA hA:
zhes bzla :
gzhan gnyis 'dum par byed na sngags dmigs bsgyur ba'o :
dbang du byed pa'i 'khor lo gos chen dmar po'am shog dmar la :
mtshal dang li khri gzhon nu ma'i ti la ka sbyar ba'i snag tshas mu khyud brgyad bskor :
dbus su tAM:
de rgyab ut+pal dmar po 'dab brgyad :
mdun nas zhal nang bstan du yi ge bcu :
de'i phyir dbang du byed pa'i sngags spyi dang bye brag :
de'i phyir dbyangs yig :
de'i phyir gsal byed :
de'i phyir rten 'brel sngags :
de rgyab lcags kyu dang ut+pal :
de rgyab me ri bri :
cu gang :
brag zhun :
gla rtsi :
dri bzang :
tsan+dan dmar po :
byi ru :
shel la a bris pa :
g.yu la nr-i :
pha waM long bur tri :
gser la dzaM dang baM:
mtsho klu gnas pa'i rde'u la nAM bris pa nang du bzhag :
'bru lnga :
sman sna bcas ka ra bu ram sbrang rtsi zung re bzhag :
'khor lo de sgrol mar bsgom :
rab gnas bya :
'dod don gsol ba btab :
mchod pa byas na re ba myur du 'geng :
yang na lus la bcang na'ang kun gyis 'dud cing khyad par dmigs bya nges par dbang du 'du :
sgrol ma'i phyag mtshan ut+pa las mtshan pa'i lcags kyu zangs la bzo :
rtse shin tu rno bar bya'o :
dar dmar la yig bcu dang sngags gong gi spyi dang bye brag dbang du byed pa de gser gyis bris la 'dog :
sgrol mar bsam :
rab tu gnas :
las la sbyar dus dmigs bya la 'debs tshul cung zad bya :
yang rU pa skye mched dod pa dbang du bya ba de 'dra ba byas :
snying khar nr-i :
yan lag bzhi la dzaHbzhi bri :
gsang gnas la yid tseg tseg 'gul 'gul zhes bri :
dmigs pa gong ltar la :
lcags kyus nr-i mig dang gsang bar 'debs :
gzhung ltar dmigs pa drag tu bya'o :
phyag mtshan 'di rang gis bcang dgos :
rU pa de dbang gi sbyin sreg bya'o :
yang mtshal dang li khri rgya skyegs la yig brgyad sham du :
sarba pA shaM ku ru swA hA:
zhes bzlas stong phrag gi grangs su sngags :
rang gi snying gar thig le'am dga' ba 'khyil pa bris na gang mthong dga' zhing byams par 'gyur :
shwa rgyan rgyal ba la yig brgyad mthar :
sarba ar+tha sid+hi re 'dod mu na ye swA hA:
zhes nyer gcig gis rgyal bar 'gyur :
char pa dbab na rang nyid sgrol mar bsgom :
gzhung ltar bskyed bstim mchod stod byas la :
yig bcu bzla :
spra tshil lam bag zan la klu'i gzugs stod lha bu smad sbrul mjug rin po ches brgyan pa :
dar gyi na bza' gsol ba sor bzhi pa bya :
snying khar dar sngon po'am dug shog ma yin pa'i shog bur :
phuHdza ya bi dza ya :
ba ru NA:
A nan+ta :
tak+Sha ka :
karko Ta :
ku lu ka :
bA su kI:
shaM kha pA la :
pad+ma :
ma hA pad+ma :
sarba nA ga nA gi dza :
zhes bcug pa ste :
de yang shog dril smyug sbug tu bcug :
klu sman ril bu yang brdzang :
kha spra tshil gyis bcad la bzhag pa'o :
mtsho chu mig kha shar du blta ba bya khyis mi gnod sar sbas :
sgrol ma'i snying por gong gi klu bcu gcig 'khor bcas kyi sngags dang :
'beb sngags :
ma hA me g+ha swA hA:
nA ga nA gi char phob :
nA ga rA dza sa ma ya b+ha ri sha ya phob ya :
zhes drag tu bzla :
rang nyid sgrol ma'i thugs srog sa bon las 'od 'phros :
klu rgyal 'khor bcas spyan drangs 'phags ma'i phyag gi mchod sbyin las klu sman gyi mchod sbyin babs :
klu yis khrus byas longs spyod pas :
na ba gsos :
'chi ba bslangs :
sdug bsngal zhi :
sdig sgrib dag :
bde ba dang ldan par byas :
de dag gi gdengs ka kha sna nas rlangs pa sprin du gyur pas :
char pa drag du 'bebs par bsam :
gtsang sbra dang ldan pas gzugs klu chen bcu gcig 'khor bcas bsam :
klu gtor gtang shin tu zab :
sad bsrung na :
zangs snod du sa sna rde'u bcas chu snas bkang :
lcags kyi many+dzil lta bur bkod :
gsham nas mar me sbar :
nang du gong gi klu gzugs bcu gcig :
sngags rgyun mi chad pa'am :
thun drug nyin nub med par 'bad :
char chog ci lta ba'o :
chu sna rlangs ma yal ba gal che :
sri'u gso na :
'khor lo mu khyud gsum :
lte bar tAM:
steng nas sngags yig bcu dang :
byis pa :
chung sri byis pa'i gdon bco lnga'i gnod pa las srungs shig :
rak+ShaM ku ru hU~M:
de rgyab 'khor lo rtsibs bzhir :
sarba ha ri rak+mo pi shA tsa tu tri kA ya wA ka ma na b+han+d+ha hU~M phaT:
ces re re dang :
rtsibs mchan la :
chung sri dang gdon bco lnga'i gnod pa b+h+yo zlog :
yig mgo nang la bstan nas bri :
de rgyab me ri :
yungs dkar gu gul li khri bzhag :
srung 'khor sgrol mar bsgom :
rab tu gnas :
ci bder lte ba ma nyams par lteb :
mgul tu btags na chung sri thub par the tshom med :
gzhan yang thal chen nyungs dkar sngags 'dis btab la :
yig bcu dang :
sarba ha ri rak+mo big+h+nAn ha na shAn+tiM ku ru hU~M:
zhes brgya stong bzlas khong du btang :
gu gul bdug :
yungs dkar gyis brab pas byis pa'i gdon zhi bar 'gyur ro :
ser ba gdong zlog la :
yig bcu dang :
sarba trI mA ra ya rbad nan b+h+yo :
zhes pas yungs dkar la sngags nas :
gtor na ser ba zlog :
phyugs nad gang la yang yig bcu'i mthar :
sarba trI shu la nA ga rbad :
du du rbad :
shi du rbad :
'go ba'i nad la rbad :
ces bris pa gi waM li khri byug :
yig bcus rab gnas byas na thub :
rbod gtong zlog na :
sAts+tsha'am mchod rten nag po'i nang :
sarba duSh+TAM man+t+ra be ga b+h+yo :
sarba sha trUM rU pa da ha pa tsa man+t+ra hU~M phaT:
ces shog dril byas nas bcug :
yungs dkar 'bru dgur yig bcu stong bzla :
rab gnas byas :
byad ma gnas pa'i phyogs su sbas na thub bo :
dbang thang rgyas par :
zangs ma'i bum par byin brlabs gnas chen dang :
bkra shis pa'i sa sna :
'bru sman gyis bkang ba'i dkyil du :
tsan+dan dmar po'i byang bu'i rtser nyi zla dang nor bu dbang rgyal gyi lte bar yig brgyad mthar :
ma ma puN+ye A yur tiSh+Tha sarba puSh+TiM ku ru swA hA:
zhes gser gyis bris sham du dkris :
sgrol mar bsam :
rab tu gnas :
zhabs su pad ma 'dab brgyad dang :
kha chod la gser gyi 'khor lo dang :
dar dmar gyis btums :
bum pa la phyogs bzhir rigs lnga'i phyag mtshan bris khyim gyi sbug tu mchod na don thams cad 'grub par 'gyur ro :
tshe spel na yig brgyad mthar :
ma ma A yur puN+ye dz+nyA na sarba sid+d+hi puSh+TiM ku ru swA hA:
zhes bzla :
nor bsgrub na bum pa gong dang 'dra :
nang du phyug po dang stobs 'byor can gyi rdzas rin chen lnga :
'bru lnga :
sman lnga sogs kyis bkang :
dbus su tsan+dan byang bur :
rin chen dbang rgyal lte bar yig bcu dang :
d+ha naHme d+hi sarba bA su sid+d+hi puSh+TiM ku ru b+h+rU~M:
rnam sras dang :
dzaM la'i snying po bri :
bkra shis rtags rdzas rgyal srid bdun gsham du bris la gzhan gong dang 'dra :
mdzod du sbas sgrol mar bsam :
rab gnas byas pas longs spyod rnam thos sras kyi bu ltar rgyun mi chad par 'byung :
rdzogs rim ni :
rang nyid 'phags ma mi dmigs par bsam :
ka dag ngang du mnyam par bzhag :
slar chu la nya 'phar ba'i tshul lta bus 'phags ma'i skur ldang :
dge ba bsngo :
bkra shis brjod :
'phags ma sgrol ma'i gsang sgrub zab pa'i snying po gu ru'i thugs bcud 'di :
dbus nas smon lam 'brel pa yi :
mi chen zhig gi bskul ma 'byung :
zhes pa'i lung don ltar 'dod dpal mkhan rin po che'i sku zhabs su bka' gnang bzhed pa bsgrub slad dus mtha'i dge slong rdo rje 'dzin pa dbang gi rgyal po nus ldan drag po rtsal gyis /
lha ldan 'phrul snang gi shAkya'i rgyal po'i pho brang dang nye bar g.yu thog khang sar du dgongs pa'i gter las yi ger phab pa dge bas 'gro kun rgyal yum sgrol ma'i go 'phang thob par gyur cig
/\u0f88\u0f88\u0f88\u0f88[  \u0f01\u0f83]:
sgrol ma gsang sgrub kyi dbang sku bzhi'i byin rlabs myur 'beb bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sgrol ma'i dbang la maN+Dal dmar po pad+ma 'dab brgyad dbus su many+dzir bum pa rgyun 'bab chu yis sum gnyis bkang bum rdzas sbyar :
ku sha dang rma bya'i mdongs kyis kha brgyan :
rdo rje gzungs thag bcas :
thod pa'i bdud rtsir ka ra sbrang rtsi btab :
me long sin+d+hu ra yis byi dor byas :
chos 'byung sgrol ma'i sngags sa bon bcas pas kha bkab :
sku dang sngags phreng shel rdo gtor ma dar dmar gyi gdugs phub pa bsham :
gzhan yang mchod rdzas nyer spyod sman phud tshogs la sogs mkho ba'i yo byad 'du bya :
khrus dang maN+Dal :
dpal ldan bla ma rdo rje 'dzin :
srid pa'i 'jigs las sgrol ba po :
khyod kyi zhabs kyi bka' drin gyis :
dbang bskur dam pa bstsal du gsol :
lan gsum :
gur nas 'byung ba'i rgyun bshags dang :
bcom ldan zhi ba chen po kye :
rdo rje rnal 'byor gcig bzhed pa :
mi phyed phyag rgya sgrub pa po :
rdo rje rnal 'byor las byung ba :
ji ltar khyod ni bdag nyid che :
mnga' bdag bdag la'ang de ltar mdzod :
'khor ba 'dam gyi mtsho nang du :
bying ba skyabs med bdag la skyobs :
zhes khyad par gyis gsol ba gdab :
dam tshig bskyed spyan drangs ye shes pa bstim :
tiSh+Tha badzra :
gyis brtan par bya'o :
bum pas dbang bskur :
bum pa dag pa chos dbyings gzhal yas su :
bum rdzas longs sku 'phags ma sgrol ma yi :
sprul sku bdud rtsi'i rgyun gyis dbang bskur pas :
snang stong sku yi byin rlabs dbang thob shog :
yig bcu'i mthar :
oM sarba ta thA ga ta a b+hi She ka ta sa ma ya shrI ye hU~M:
bum chu blud :
thod pa'i bdud rtsi mgrin par bzhag :
'phags pa mchog dang dam tshig sgrol ma yum :
sbyor ba'i mkha' gsang byang chub sems rgyun gyis :
gsang ba'i dbang mchog dam pa 'di bskur pas :
grags stong gsang ba gsung gi dbang thob shog :
yig bcu'i mthar :
gu h+ya a b+hi Shiny+tsa hU~M:
a ho ma hA su kha ho :
dam chu blud :
sin+d+hu ras thig le gnas gsum du dga' ba 'khyil ba bris la :
bde ba snying rje chen po thabs kyi gsang :
rnam kun mchog ldan stong nyid yum gyi mkha':
mnyam sbyor byang sems lugs 'byung lugs ldog gi :
dga' bzhi shes rab ye shes dbang thob shog :
yig bcu'i mthar :
e waM dz+nyA na a b+hi Shiny+tsa hU~M:
sgrol ma'i sku spyi bor bzhag :
rgyal kun yum gyur 'phags ma 'khor los sgyur :
phrin las rang gzugs dam tshig sgrol ma yi :
lha sku phyag rgyas khyod la dbang bskur pas :
sku gsung thugs kyi byin rlabs dbang thob shog :
yig bcu'i mthar :
kA ya wA ka tsit+ta sarba sid+d+hi a b+hi Shiny+tsa hU~M:
bzlas lung 'bogs :
sngags dang phreng bas dbang bskur :
bskyed rim snang stong sgyu ma'i skur gsal zhing :
grags stong rig sngags chu bo'i rgyun ltar zlos :
sgra ru grags kun 'phags ma'i gsung rdo rje :
mngon gyur byin rlabs nus pa'i dbang thob shog :
yig bcu shel rma bya'i mdongs bstan la :
a :
rang rig mtshan bral ka dag stong pa nyid :
lhun gyis grub pa'i ye shes 'ja' tshon bzhin :
snang stong dbyer med bde chen 'dus ma byas :
rig pa rtsal gyi dbang mchog thob par shog :
yig bcu'i mthar :
d+harma d+hA tu dz+nyA na a b+hi Shiny+tsa a :
gtor ma'i bka' bsgo bya :
dam tshig khas blang maN+Dal phul :
de ltar dbang 'di lcags grong mkhan rin chen skal bzang phrin las yar 'phel smon lam 'brel pas chos 'dir dbang bas thog mar dbang phul skabs su /
rdo rje drag po'i kun gzhi'i mtsho las byung ba /
de bas khams gsum dpal kun rang dbang spyod cing bstan 'gro'i phan byed rgyas par gyur cig
/\u0f88\u0f88\u0f88\u0f88

@#//
sgrol ma gsang sgrub kyi las byang dngos grub 'dod 'jo zhes bya ba bzhugs so //
rgyal dbang mtsho skyes rdo rje 'chang chen po //
'phags ma sgrol ma mchog la gus btud nas //
gang gi gsang sgrub las byang dpag bsam shing //
dngos grub 'dod 'jo 'di na bshad par bya //
sgrol ma gsang sgrub nyams su len pa don du gnyer ba'i gang zag gis gnas yid dang mthun par /
bris 'bur gyi rten bkram la /
de'i mdun du stegs la maN+Dal pad+ma 'dab brgyad la kha dog dmar po dbus su tshom bu bkod /
mthar rdor ra me ri bcas rdul tshon ras bris sam 'bras rdul tshon gyis kha dog bsgyur pa gang rigs bya /
mthar bskor mchod dam /
phreng tshar gang rigs su chu gnyis sngon 'gro'i nyer spyod lnga /
nang mchod /
gtor ma zlum po'am yang na kha zas bzang rgu rin po che'i snod du bsham /
dung chos dang dri bzang gi chu /
ku sha'i 'thor g.yab /
sngon 'gro gtor ma bcas pa dang /
gzhan yang mchod rdzas tshogs kyi yo byad 'du bya /
rang gi mdun du rdo rje dril bu /
cang te'u /
nas ze /
bzed zhal sogs nyer mkho'i yo byad 'tshogs par bya /
bde ba'i gdan la 'khod de /
gsol 'debs sngon du 'gro bas /
sangs rgyas chos dang tshogs kyi mchog rnams la /sogs nas /
sangs rgyas 'grub par shog
/bar gyi skyabs sems lan gsum /
rje btsun 'phags ma sgrol ma dang /sogs nas /
'dren pa'i dpal du bdag gyur cig
/bar gyi yan lag bdun pa brjod /
oM badzra a mr-ite hU~M phaTaH
ces bzla /
bsang chu bdud rtsi 'khyil pa'i sngags kyi rang bzhin bsam /
sngon 'gro gtor ma /
oM badzra a mr-itas bsang /
swa b+hA was sbyang /
oM AHhU~M lan gsum brjod pas byin gyis brlab /
lha klu gnod sbyin srin po dang //
yi dwags 'byung po'i tshogs ma lus //
mchod sbyin gtor ma 'di khyer la //
zhi ba'i sems kyis gnas par gyis //
a kA ro'i sngags bcas phul /
steng 'og phyogs mtshams rig sngags 'khor lo dang //
'od zer drug dang rdo rje'i ra ba gur //
ye shes me dpung rab tu 'bar ba yi //
srung ba'i 'khor los bar mtshams med par gtams //
oM tA re badzra rak+Sha swA hA/
zhes srung 'khor bsgom /
gnas khang /
oM badzra a mr-itas bsang /
swa b+hA was sbyang /
gnas khang b+h+rU~M las thar pa chen po yi //
gzhal med khang du AHlas pad snod du //
sman dang gtor ma mchod pa'i bye brag kun //
rnam pa der 'char ngo bo bdud rtsir gyur //
oM hU~M trAM hrIHAH
mUM lAM mAM pAM tAM/
oM AHhU~M/
bdud rtsi la dmigs lan gsum /
oM badzra puSh+pe nas /
shab+da AHhU~MH
zhes pas byin gyis brlab /
oM ma hA shUn+ya tA dz+nyA na badzra swa b+hA wa At+ma ko\u0f85 haMH
rnam par rtog pa'i chos thams cad :
gdod nas mtshan bral stong pa'i ngang :
pad+ma zla nyi'i gdan gyi khar :
tAMHyig dmar po yongs gyur las :
bdag mdun bcom ldan sgrol ma'i sku :
pad+ma rA ga ltar dmar\u0f8e
zhes 'don pa spos la /
'od 'phros ye shes spyan drang gyur :
bdag mdun tshig ris gcig gis so sor bskyed la /
po Ta la yi gnas mchog nas :sogs nas /
dzaHhU~M baM ho :
phyogs bcu'i rgyal ba thams cad kun :sogs nas /
'od dpag med pas dbu brgyan gyur :

zhing khams rab 'byams gang ba yi :
me tog bdug spos mar me dri :sogs nas /
shab+da pra tIts+tsha ye swA hA:
rgyas par spro na /
zhing khams rab 'byams gang ba yi //
lha rdzas dam pa'i mchod yon 'di //
'phags ma sgrol ma 'khor bcas la //
bdag 'bul thugs rje'i mthu yis bzhes //
oM Ar+ya tA re sa pa ri wA ra ar+g+haM pra tIts+tsha ye swA hA/
de bzhin du /
lha rdzas dam pa'i zhabs bsil 'di //
pA d+yaM/
lha rdzas dam pa'i me tog 'di //
puSh+pe /
lha rdzas dam pa'i bdug spos 'di //
d+hU pe /
lha rdzas dam pa'i mar me 'di //
A lo ke
/lha rdzas dam pa'i dri chab 'di //
gan+d+he /
lha rdzas dam pa'i zhal zas 'di //
nai bid+yA/
lha rdzas dam pa'i rol mo 'di //
shab+da pra tIts+tsha ye swA hA/
thog mtha' 'dra bas mchod /
tshangs dang dbang po biSh+Nu dang :
drag po bdud dang 'jig rten gsum :
ma lus dbang du mdzad pa yi :
'phags ma sgrol mar phyag 'tshal bstod :
chags bral thabs shes pad+ma nyi zla'i steng //
bcom ldan khyed sku pad+ma rA ga'i mdog
/zhal gcig phyag gnyis zhi chags 'dres pa'i nyams //
longs spyod mtshan dpe rdzogs la phyag 'tshal bstod //
zhal bzhad smin legs shangs dkyus lta na sdug
/spyan zung pad+ma rgyas pa'i 'dab ltar mdzes //
dbu skra bung ba ltar gnag ltag par bcings //
nu rgyas rked skabs phra la phyag 'tshal bstod //
phyag g.yas lcags kyu g.yon pas ut+pal 'dzin //
dga' ba'i cha rdzogs bcu drug lon pa'i tshul //
zhabs gnyis g.yas brkyang g.yon bskum 'gying bcas bzhugs //
srid zhi'i mdzes pa'i phul khyed phyag 'tshal bstod //
'dzam bu'i gser dang mu tig la sogs pa'i //
dbu rgyan snyan mgul phyag zhabs mdzes par byas //
sta zur rked du nu 'bur phreng ba dang //
ut+pal dmar pos spras la phyag 'tshal bstod //
dri med lha rdzas dmar po'i stod g.yogs dang //
sna tshogs dar gyi smad dkris cod pan g.yo //
yid 'ong chu shel dbang po'i rgyab yol can //
dus gsum rgyal ba'i yum gyur phyag 'tshal bstod //
bdag sogs skye dang tshe rabs phreng kun du //
'phags ma khyed kyis dge ba'i bshes mdzod la //
'jigs pa brgyad dang bcu drug las sgrol nas //
'gro ba mgon med rnams kyi mgon gyur cig
/rang rig gdod nas chos kyi skur bzhugs kyang //
rang ngo ma shes ma rig gis nongs pa //
gang gi mthu las bde chen skad cig la //
'char nas zung 'jug go 'phang myur thob shog
/gnas skabs nad gdon bgegs sogs mi mthun zhi //
tshe bsod dpal 'byor legs byas rab tu rgyas /
khams gsum mos bzhi 'bad med dbang du 'dus //
gzhan don byang chen spyod pa mthar phyin shog
/bstan pa dar zhing bstan 'dzin zhabs pad brtan //
rgyal khams bde zhing chos bzhin spyod pa dang //
'brel bcas 'gro kun rdo rje 'chang gi sar //
'god nus 'phags ma'i thugs rjes skyong gyur cig

/rang gi snying khar ut+pal dmar po zla nyi'i gdan la ye shes sems dpa' dang /
de'i lte bar tAMHdmar po dang ting nge 'dzin sems dpa'/
de mthar yig bcus bskor ba zhal nang bstan gsal btab la /
oM tA re tut+tA re tu re swA hA:
zhes bzla'o //
tshogs rdzas kha na ma tho med pa ji ltar 'byor pa bsham /
tshogs kyi ma dag nyes skyon kun //
raM yaM khaM gis bsregs gtor bkrus //
oM AHhU~M gis ye shes kyi //
zag med bdud rtsi'i ngo bor gyur /

/chos dbyings rnam dag zhing khams nas //
rje btsun 'phags ma sgrol ma la //
rgyal ba sras bcas 'khor gyis bskor //
'dir gshegs dam rdzas byin gyis rlobs /

/dam tshig sgrol ma yum dang sras //
rtsa gsum dam can rgya mtsho la //
'dod yon mi rtog bde chen rdzas //
tshogs kyi mchod pa dam pa 'bul //
tshogs dang po phul /
bdag cag ma rig 'khrul dbang gis //
'phags ma sgrol ma 'khor bcas kyi //
thugs 'gal nyes skyon sgrib pa'i tshogs //
tshogs kyi mchod pas bskang zhing bshags //
yig brgya brjod /
bdag gi tshe dang bsod nams la //
bar gcod dgra bgegs ma lus pa //
tshogs 'dir bstims nas khyod zhal bstab //
byang chub sgrub gegs med par mdzod //
Ar+ya tA re sa pa ri wA ra ma traM ru tra mA ra ya sarba sha trUM khA hi :

lhag la dbang ba'i mkha' 'gro ma //
rdzu 'phrul thogs med mkha' la 'gro //
skal ldan rjes 'dzin skal med sgrol //
lhag gtor bzhes la phrin las sgrubs //
DA ka DA ki ba liM ta khA hi /
zhes lhag ma phul /
thog ma bar dang tha ma'i bskal pa la //
kun bzang sgrol ma pad+ma thod phreng gis //
dgongs pa gtad dang rgyud gsungs gter sbas tshe //
ye shes las kyi mkha' 'gro dam can rnams //
rang rang gzugs bstan rang rtags srog snying phul //
ci ltar dam la btags shing khas blangs ltar //
gtor ma 'di bzhes bar chad zlog pa dang //
bcol ba'i phrin las rnam bzhi bsgrub par mdzod //
da dus bskal par skal ldan chos bdag gis //
dgongs pa zab mo'i gter kha 'byed pa'i tshe //
srung ma so sos khas blangs ci bzhin du //
gtor ma 'di bzhes bcol ba'i phrin las mdzod //
chad tho phul /
slob dpon pad+ma'i bka' nyan brtan ma'i tshogs //
'dir gshegs bka' yi gtor ma 'di longs la //
nad kha chod la mtshon bskal thul ba dang //
bod khams bde ba'i sdongs grogs mdzad du gsol //
ma mA li lI kha khA te te ma ma sring 'gro ma ba liM ta kha kha khA hi khA hi /
brtan ma phul /
mthar mchod bstod bsdus pa bya /
yig brgya lan gsum brjod /
ma 'byor pa dang sogs shwa lo ka gnyis kyis bzod gsol bya /
ye shes rten la brtan bzhugs dang /
rang nyid 'phags ma mi dmigs par bsam :
ka dag ngang la mnyam par gzhag :
slar yang chu las nya ldang ba'i tshul lta bur 'phags ma'i skur ldang :
dge ba 'di yis myur du bdag
/'phags ma sgrol ma 'grub gyur nas //
'gro ba gcig kyang ma lus pa //
de yi sa la 'khod par shog

/rje btsun 'phags ma sgrol ma yi //
thugs rjes bdag dang 'gro ba kun //
'bral med rtag par skyong gyur nas //
bkra shis bde legs 'phel bar shog
/dge bsngo dang bkra shis brjod /
de ltar 'phags ma sgrol ma gsang sgrub kyi las byang dngos grub 'dod 'jo 'di yang 'dod dpal mkhan rin po che skal bzang phrin las yar 'phel gyis bka' gnang ba ltar /
rdo rje drag pos 'og min mtshur mdo bo lung gi gtsug lag khang du bris pa mkha' mnyam 'gro kun 'phags ma'i go 'phang la 'god par gyur cig
/shub+haM///
/
@#//
oM AHhU~M/
rnam pa kun gyi mchog ldan ye shes kyi //
rang gzugs bcom ldan 'das ma sgrol mdzad yum //
rgyal ba sras bcas bla ma yi dam dang //
DA ki chos skyong thugs dam skong ba'i rdzas //
me tog spos mchog snang gsal dri zhal sogs //
lha mo bcu drug sman raka gtor chen dang //
bde stong mnyam sbyor dga' bzhi 'dzin bral sogs //
phyi nang gsang ba de kho na nyid kyi //
dgyes rdzas srid zhi'i dngos po ma lus pa //
rnam pa 'dod pa'i yon tan ma tshang med //
ngo bo zag med rmad byung bskyed pa 'dis //
rtsa ba brgyud pa'i bla ma'i thugs dam bskang //
yi dam rgyal ba rgya mtsho'i thugs\u0f8e
dpa' bo mkha' 'gro rnams kyi thugs\u0f8e
chos skyong dam can rgya mtsho'i thugs\u0f8e
khyad par sgrol ma 'khor bcas thugs\u0f8e
gter srung drag po'i tshogs kyi thugs\u0f8e
dkar phyogs skyong ba 'khor bcas thugs\u0f8e
yul lha gzhi bdag 'khor bcas thugs\u0f8e
bskang bar 'os pa kun gyi thugs\u0f8e
stong pa chos kyi dbyings su thugs\u0f8e
snang ba 'dzin med klong du thugs\u0f8e
snang stong zung 'jug chen por thugs dam bskang //
ka dag kun bzang klong du bskang gyur cig
/ces pa'ang lha bzo rdo rje dbang phyug gi ngor rdo rje drag pos brjod pa'o //
shub+haM///
/
@#//
sgrol ma'i gsang sgrub dbang gi sbyin sreg khams gsum yid 'gugs zhes bya ba bzhugs so //
na ma Ar+ya tA ra ya /
sgrol ma dmar mo'i dbang gi sreg blug bya bar /
stegs bu ji ltar 'tsham par dbang gi thab zla gam rdor ra 'od phreng gi dbus su pad+ma dmar po 'dab brgyad lte bar lcags kyus mtshan pa bya /
dbang gi bud shing tsan+dan rgya shug dmar po sogs zla gam du brtsegs /
slob dpon gyi g.yas su yon chab nyer spyod lnga /
myos byed kyis sbrus pa'i gtor ma ril bu sogs mchod rdzas /
g.yon ngos su me tog dang 'bras bu dmar po /
li khri /
star bu /
dbang du bya ba'i rU pa yid sgyur rdzas sogs ma tshang ba med pa dang /
rang gi mdun du rdo rje dril bu dgang gzar blug gzar bsang chu rnams bkod /
bdag bskyed bzlas pa'i bar btang /
las bum la dmigs /
oM badzra a mr-ite hU~M phaTaH
brgya rtsa brgyad bzla /
mchod gtor rnams las byang ltar byin brlab /
thab /
a mr-itas bsang /
swA b+hA was sbyang /
stong pa'i ngang las pad nyi'i steng du dbang gi thab khung mtshan nyid dang ldan pa ye shes kyi me 'bar bar gyur /
hrIHdz+wa la raM pA shaM ku ru hoH
me 'bar ba'i dbus su dbang gi me lha drang srong chags pa'i nyams can phyag bzhi'i dang po gnyis hom gzar dang me phung /
'og mas lcags kyu dang zhags pa 'dzin pa rgyan gos mchod phyir thogs kha dog dmar po can ra skyes la pad+ma'i 'dug stangs kyis gnas pa /
spyi bor oM/
mgrin par AH
thugs kar hU~M/
de las 'od 'phros ye shes pa spyan drangs /
ag+na ye badzra sa ma ya dzaH
spro na /
dad pa dang ni sogs kyi mthar /
dzaHhU~M baM hoH
dam ye dbyer med bsam /
dgang blug byon skyems mar khu lan bdun 'bul /
oM ag+na ya /
a di bya /
A we sha ya /
ma hA shrI ye ha bya ka bya bA ha na ya swA hA/
me lha thab kyi kha khyer la 'khod par bsam /
me phung rab tu 'bar ba'i dbus su gsang sgrub ltar bskyed /
spyan drangs /
dbang bskur rgyas gdab kyi 'od dpag med pas dbu brgyan gyur :
zhes pa yan song nas mchod /
oM tA re tut+tA re tu re ag+ne d+he wa sarba trai lo ka shrI gu Na lak+Sh+mI pA shaM ku ru swA hA/
thun mong dag gi rdzas rnams re re bzhin nam /
bsres pa brgya lnga bcu /
nyer gcig sogs phul ba ste /
de yang gtso bo sgrol ma dang me lha bka' sdod kyi tshul thun mong du phul /
khyad par rdzas /
gang dbang du bya ba'i rU pa gzhung gsal ltar bris la che ge mo /
bdag gis yid bsgyur nas rjes su chags te dbang du 'du bar mdzad du gsol /
che ge mo pA shaM ku ru swA hA/
chags skyed   li khri /yid sgyur   da d+hu ra /sogs rdzas 'bul /
las byang ltar sgrol ma'i bstod pa dang /
me ste bsreg bya za ba'i lha //
drang srong rgyal po gdon gyi bdag
/shar lho me lha'i tshogs bcas la //
mchod cing bstod de phyag kyang 'tshal //
zhes bstod /
sgrol ma'i bzlas pa cung zad bya /
gong gi dmigs pa gzhung ltar cung zad 'phrul shes par bya /
'dod gsol /
hoH
bcom ldan 'das 'phags ma sgrol ma me lha'i rgyal po 'khor dang bcas pa la phrin las su gsol ba ni /
khams gsum brtan g.yo'i yo byad dpal dang yon tan phun sum tshogs pa thams cad bdag gi dbang du 'du bar mdzad du gsol /
dang khyad par dmigs bya 'di yi lus ngag yid gsum zas nor thams cad bdag gi dbang du sarba pA shaM ku ru hoH
zhes brjod sgrol ma dang me lhar byon skyems /
oM tA re tut+tA re tu re ag+na ye swA hAH
lan bdun /
nyer spyod sngags tsam gyis mchod /
yig brgyas lhag chad kha bskang /
ma 'byor pa dang sogs kyis bzod gsol bya /
mdun gyi bcom ldan 'das ma ye shes pa gshegs /
dam tshig pa rang gi snying khar bsdu /
oM/
khyed kyis sems can don kun sogs brjod /
'jig rten me lha sarba gats+tshas gshegs /
dbang du bya ba'i ngo bo thig le dkar dmar rang gi sna bug nas rlung rngubs pa dang 'grogs te ro rkyang gi lam nas mar zhugs /
lte bar gtum mo'i me la thim par bsam /
bkra shis brjod /
rdzas lhag ma rang gi mdzod du sba /
sol ba ri mtho sar rlung la bskyal /
chu la'ang phul /
de ltar sgrol ma gsang sgrub kyi sbyin sreg 'di yang 'dod dpal mkhan rin po che'i bzhed pa ltar /
rdo rje drag pos mtshur phu'i gzims chung bka' rgya mar bris pa dge'o ///
/[  \u0f01\u0f83]:[ \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 ]sgrol ma'i rlung 'khor :
mu khyud brgyad bskor :
lte bar tAM:
mu khyud la :
oM tA re tut+tA re tu re swA hA:
tshar gang tshud :
de rgyab rtsibs bzhir :
oM tA re sarba sid+d+hi pA shaM ku ru swA hA:
de rgyab mu khyud la :
oM sarba ta thA ga ta gu ru d+he wa DA ki nI kA ya wA ka tsit+ta sid+d+hi pA shaM ku ru dzaHhU~M:
de rgyab sarba trai lo ka de wa nA ga sogs /
pA shaM ku ru dzaHhU~M:
khyad par dmigs bya che ge mo pA shaM ku ru ho :
zhes bri :
de rgyab dbyangs 
gsal :
de rgyab lcags kyu :
ut+pal zhags pa sbrel :
phyi ru rlung bri :
steng 'khor yig mgo phyir lta steng nas brtsam ste bri :
'og 'khor yig mgo nang bstan :
gzhan gong dang 'dra :
bar du rtse gsum mu khyud bzhi pa :
lte bar rU pa ming bri :
yan lag bzhir dza :
mu khyud la che ge mo A kar+ShA ya dza :
pA shaM ku ru ho :
zhes gang mang dang :
de'i phyir dbang du byed pa'i sngags :
de rgyab che ge mo bdag gi dbang du 'dus par gyur cig :
yid bsgyur rjes su chags nas mdza' grogs dang mnga' 'bangs su gyur cig bri :
phyir dzaHhU~M gis bskor :
'khor lo gnyis kyi bar du 'di bcug :
kha dog dmar po li khri :
pho la pad+ma rak+ta :
mo la byang sems :
chags skyed rdzas dang :
yid 'khrul thang phrom 'bru :
spyir li khri bzhag :
shing zlum po la 'khor lo bug pa dang srog shing mi dgos par rlung la bskor bas las myur :
mang+ga laM b+ha wan+tu //

//[  \u0f01\u0f83]:
sgrol ma gsang sgrub kyi sad srung sprin phreng gzhon nu phan bde'i gru char myur stsol zhes bya ba bzhugs so :
'phags ma sgrol mar gus pas phyag 'tshal lo :
dgongs gter sgrol ma gsang sgrub kyi lo tog la phan phyir sad srung ba la :
bris sku bkram pa'i mdun :
stegs rim pa gnyis kyi steng la maN+Dal la rdul tshon gyis pad+ma 'dab brgyad bris pa'i dbus su :
nyi gdan tshom bu dmar po bkod pa'am :
yang na maN+Dal steng 'bras dkar rgya skyegs kyis kha dog bsgyur pa'i tshom bu brgyad bkod :
de'i steng du many+dzi la bum pa chas su bcug :
chu snas sum gnyis bkang :
mdun du gtor ma nyer spyod bdun :
chad tho :
brtan ma :
tshogs :
sngon 'gro gtor ma sogs 'du bya :
stegs 'og ma'i khar lcags kyi many+dzi lta bu'i khar zangs snod gtsang ma'i nang la sa sna rde'u sogs blugs la chu snas bkang :
nang du spra tshil lam :
rdo la klu gzugs sor bzhi :
nang du klu bcu gcig gi sngags sham du :
ma hA me g+ha swA hA:
zhes sprin sdud sngags dar ram rgya shog la bri :
mjug nas yar dril :
smyug sbub tu klu sman bcas bcug :
kha spra tshil gyis bsdam :
de klu'i nang du bcug chu mi 'gro bar bya :
klu gzugs chu nang du mgo zhabs ma ldog pa drang por gzhug :
zangs kyi zhabs su mar me sbar :
rlangs pa ma chad par bya :
de nas skyabs sems nas gzung las byang bzlas pa'i bar gtang :
bzlas pa zin nas :
mdun bskyed /
a mr-itas bsang /
swa b+hA was sbyang /
rang nyid 'phags ma sgrol mar gsal ba'i mdun :
rat+na'i brag ri bya skyibs byang shar blta :
de yi mdun ngos pad+ma chen po ni :
de yi lte ba dbus dang phyogs mtshams dang :
steng 'og phuHyig rang rang mdog gnas pa :
yongs gyur lte bar chu lha zla ba'i mdog :
sbrul zhags rin chen 'bar ba 'dzin pa dang :
shar du mtha' yas dkar po ut+pal 'dzin :
lho ru 'jog po dmar po dgra satwa 'chang :
nub tu stobs rgyu nag po sbrul zhags 'dzin :
byang du rigs ldan dkar po nor rkyal 'dzin :
shar lhor nor rgyas ser po bum pa thogs :
lho nub dung skyong ser po dung 'dzin pa :
nub byang pad+ma dmar po puSh+pa 'dzin :
byang shar pad+ma chen po ku mud 'dzin :
steng du rgyal ba ljang gu nor bu 'dzin :
'og tu rnam rgyal sngon po sbrul 'dzin pa :
kun kyang sku stod lha yi bu lta bu :
nor bu rin chen sna tshogs rgyan du ma :
dar zab rab tu mdzes pa'i na bza' can :
sbrul mgo'i gdengs ka bdun ldan sbrul mjug 'khyil :
rang rang chung ma bu dang bu mo dang :
ma dros sog ma med sogs klu yi 'khor :
bye ba khrag khrig dpag tu med pas bskor :

rang gi thugs ka'i 'od kyis mdun bskyed bskul :
de rnams thugs ka'i phuHlas 'od 'phros pas :
klu rgyal 'khor dang bcas pa spyan drangs nas :
mdun gyi rten dang dbyer med gyur par bsam :
spyan drang ba :
oM:
gdengs ka nor bu 'bar ba'i 'od kyis ni :
sa 'og mun pa ma lus sel mdzad pa :
bstan la rab dga' mthu stobs bsam mi khyab :
klu rgyal 'khor bcas gnas 'dir gshegs su gsol :
nA ga rA dza sarba nA ga nA gi sa pa ri wA ra A kar+ShA ya dza :
dzaHhU~M baM ho :
mchod pa :
gtsang zhing yid 'ong lta na sdug :
lha rdzas mchod yon zhabs bsil dang :
me tog spos dang snang gsal mchog :
dri chab zhal zas rol mo dang :
khang bzang skyed tshal khrus kyi rdzing :
yid mthun 'dab chags ri skyes dang :
rta dang dre 'u ba phyugs khyu :
nor bu rin chen rmad byung rnams :
'bru sna klu sman sna tshogs pa :
dar zab dkar gsum mngar gsum dang :
gdan khri mal stan gos dang rgyan :
bzhed pa'i 'dod yon rnam pa drug :
rin chen gter gyi bum pa bzang :
dngos su ji ltar 'byor pa dang :
yid kyis sprul pa'i mchod sprin tshogs :
klu rgyal 'khor dang bcas la 'bul :
oM nA ga rA dza sarba nA ga nA gi sa pa ri wA ra ar+g+haM nas :
shab+da pU dza me g+ha sa mu dra s+pha ra Na sa ma ye hU~M:
bstod pa :
thub pa'i spyan sngar bstan pa bsrung ba dang :
'gro ba'i phan bde spel ba'i g.yar dam can :
dam ldan bu bzhin skyong ba'i klu rgyal tshogs :
yab yum sras 'khor bcas la phyag 'tshal bstod :
ces bstod :
de nas klu rgyal bcu gcig 'khor bcas kyi thugs kar rang mdog phuHyig re re gnas pa de mthar sngags phreng me long nang du gzugs brnyan shar ltar bsam la :
oM phuHdz+wa li kA swA hA:
oM phuHA nan ta swA hA:
oM phuHtak+Sha ka swA hA:
oM phuHkarko Ta swA hA:
oM phuHku lu ka swA hA:
oM phuHbA su ki swA hA:
oM phuHshang+kha pA la swA hA:
oM phuHpad+ma swA hA:
oM phuHma hA pad+ma swA hA:
oM phuHdza ya swA hA:
oM phuHbi dza ya swA hA:
oM phuHsarba nA ga nA gi dzaHswA hA:
sprin chen sngags 'di btags :
sarba ma hA me g+ha swA hA:
zhes bzla :
dmigs pa 'og gzhi 'byung ba rlung g.yos me'i dkyil 'khor cher sbar rgya mtsho dros :
de'i rlangs pas sa gzhi drod dang ldan par bsgom :
rang nyid sgrol ma'i thugs ka'i tAMHlas 'od 'phros :
mdun gyi klu rgyal 'khor bcas kyi sa bon sngags phreng la phog :
rgyud bskul dam tshig brtan nas so so'i sa bon sngags dang :
kha sna gdengs ka nas rlangs pa sprin chen por gyur :
nam mkha'i khyon khebs par bsam mo :
skabs su gzhung gi dmigs pa yang sbyar :
dgong mo sprin byer na sprin sdud sngags bzla :
thun mtshams su :
sprin chen mdo bklag :
dkar gsum mngar gsum sbyar ba'i gtor ma lha grangs gcig gis rung :
oM a mr-itas bsang :
swa b+hA was sbyang :
stong pa'i ngang las rin po che'i :
snod du gtsang sbyar gtor ma ni :
rnam pa dkar gsum mngar gsum la :
ngo bo zag med bdud rtsir gyur :
oM dz+wa li kA nA ga rA dza nA ga nA gi sa pa ri wA ra i dam b+ha liM ta kha kha khA hi khA hi :
lan bdun gyis 'bul :
klu rgyal 'khor bcas gtor ma ni :
bzhes la sangs rgyas bstan pa srungs :
'gro la bde skyid 'byung ba dang :
bdag la dgyes bzhin las rnams sgrubs :
nam mkha' 'di la sprin zhig sdus :
bar snang 'di la mdangs shig phyungs :
sa gzhi 'di la drod cig phob :
lo thog 'bru la bcud cig phob :
sad kyi gnod pa zhi ba dang :
'bru rnams 'phel zhing rgyas par mdzod :
'gal rkyen kun las srung ba dang :
mthun rkyen thams cad sgrub mdzod cig :
gzhi bdag la gtor ma bsngo ba ni gzhan ltar ro :
skabs su bden pa brjod pa ni :
shAkya thub pa la sogs pa :
phyogs bcu na bzhugs pa'i sangs rgyas thams cad kyi bden pas nam mkha' byin gyis rlobs shig :
bar snang la sprin sdus shig :
sa gzhi la drod phob cig :
thugs rje chen po la sogs pa :
phyogs bcu na bzhugs pa'i sangs rgyas dang byang chub sems dpa' thams cad kyi bden pas nam mkha' byin gyis rlobs shig :
bar snang la sprin sdus shig :
sa gzhi la drod phob cig :
nyan thos chen po mchog brgyad :
gnas brtan bcu drug la sogs pa dgra bcom pa thams cad kyi bden pas nam mkha' byin gyis rlobs shig :
bar snang la sprin sdus shig :
sa gzhi la drod phob cig :
lha chen po brgyad :
klu chen po brgyad :
gza' chen po brgyad :
phyogs skyong bcu :
rgyal po chen po bzhi la sogs pa dkar phyogs skyong ba thams cad kyi bden pas nam mkha' byin gyis rlobs shig :
bar snang la sprin sdus shig :
sa gzhi la drod phob cig :
ces dang :
na mo :
sangs rgyas chos dang dge 'dun :
bla ma yi dam mkha' 'gro :
chos skyong srung ma'i bka' bden pa dang :
khyad par 'phags pa spyan ras gzigs dang :
'phags ma sgrol ma'i bka' bden pa dang :
rgyal po chen po sde bzhi :
lha chen po brgyad :
klu chen po brgyad :
gza' chen po brgyad :
rgyu skar nyer brgyad :
phyogs skyong bcu :
'jigs byed dgu :
dregs pa'i sde dpon rnams dang :
lha srin sde brgyad yul lha sa bdag klu gnyan dkar po'i phyogs skyong ba thams cad kyi bden pas rlung non :
sprin gtibs la sa gzhi la drod phob :
ba mo grang reg gi gnod pa mi 'byung zhing :
lo legs 'bru 'phel skye 'gro bde skyid dang ldan par gyur cig :
ces brjod :
mthar nyer spyod dang :
bstod pa gong ltar bya :
sgrol ma'i tshogs sogs rjes chog bya :
de ltar rab thun drug :
bzhi sogs 'bad na sad kyis mi tshugs so :
sgrub pa tshar nas rjes mi mngon par bya :
smras pa :
deng sang dus kyis bslad pa'i gang zag 'gas :
tshad thub rgyud dang bla ma'i man ngag bzhin :
nyams su mi len bcos pa'i gdol chos dang :
ci dran lag tu bkal nas gzhan sems bslu :
'di ni pad+ma 'byung gnas byin rlabs kyi :
mthus bskrun rmad byung dgongs gter rtsod med de :
nyams su blangs tshe yid ches nges shes 'char :
dgos 'dod 'byung ba yid bzhin nor bu 'dra :
de phyir skal ldan gus pas don gnyer gyi :
re ba bskang slad gzhan phan bsam pa yis :
yi ger bris 'dir nongs na 'phags mar bshags :
dge bas 'gro kun byang chen la reg shog :
ces don gnyer 'gas bskul kyang snyom las kyis g.yeng bas /
slar yang 'gyur med bde chen nas bskul ngor rdo rje drag pos bris pa bkra shis dge legs 'phel ///
/
!
rlung gnon rdzas la rlung lha dpe'u ris ltar bzo :
so btang :
nang du :
oM yaM yaM bA yu de wa char ya chur ya satwam b+ha ya nan :
char ya nan :
chur ya nan :
bA yu nan swA hA:
tshag med par bri :
mgo nas dril :
snying khar bcug :
dong gru gsum nang du mnan :
de'i zhabs ling ga spyi ltar la 'gugs gzhug bya :
dong kha bcad :
'jig rten gyi rlung thams cad mnan par bsam :
de steng sAts+tsha bzhag :
phyag na rdo rje bsgom mo :
zab /[ \u0f88 \u0f88\u0f88 \u0f88\u0f88\u0f88 \u0f88\u0f88\u0f88\u0f88 ]@#//
dgongs gter sgrol ma dmar mo'i las tshogs rlung 'khor gyi zin bris dngos grub myur stsol bzhugs so //
swasti /
pad 'byung rdo rje drag po dbyer med pa //
rang sems gdod nas lhun grub nges pa la //
gsol 'debs sngon chad bka' rgyas btab na yang //
'gro ba'i don ched zin tho gzhan phan gyi //
ched du 'god la bka' gnang byin rlabs stsol /
de'ang dang po rgya shog 'dra dug shog ma yin pa gtsang ma la rgya snag gtsang mas bri ba'am /
spar btab la /
phreng gong mar rnam 'joms kyi nye snying dang /
oM badzra a mr-ite hU~M phaTaH
bar chad bgegs rnams u tsa ta ya phaTaH
oM a ka ni /
ni ka ni /
a byi la /
man d+ha le /
maN+Da le swA hA/
'khor lo 'di bskor ba la lo zla zhag dus mi rung ba dang phog thug 'gram 'khrug thams cad shAn+tiM ku ru swA hA/
zhes phreng gcig
/de 'og sgrol ma'i sngags yi ge bcu pa phreng gang shong bri /
de 'og klu chen bcu gcig gi sngags la sprin sdud sarba ma hA me g+ha swA hA:
sbyar ba dang /
na mo :
sangs rgyas chos dang dge 'dun sogs bden stobs brjod pa phreng gcig bcas dag par bri bkod byas la srog thur la mjug nas yig ngo phyir bstan dril /
g.yogs dkar po byed nas rlung 'khor dang chu 'khor sogs gang bde chog par g.yas su bskor dgos /
gza' skar bzang por bgegs bskrad dang rab gnas bya /
gzhi bdag la dkar gtor spyi ltar 'bul /
klu gtor dang klu bsang gtang /
sprin chen mdo bklag
/bkra shis brjod la legs par btsug pas rang gzhan thams cad phan bde'i btsas su 'gyur bar nges /
tshul 'dir nyes bshags dge ba byang chub bsngo //
'dir 'brel sems can 'byung bzhi'i gnod pa zhi //
tshe 'dir bde skyid phun sum tshogs pa dang //
phyi ma bde ba can du skye bar shog
/ces pa'ang rig 'dzin rje'i zhal slob gu ru ma Ni zhes pa'i rgyal khams pas yongs la sman phyir skal ldan mos pa can rnams kyi ngor bkod pa dge'o //
shub+haM///
/
