tshe dpag med dwangs ma bcud 'dren gyi brgyud 'debs 'chi med grub ster zhes bya ba bzhugs so //
snang mtha' tshe dpag med mgon pad+ma 'byung //
ye shes mtsho rgyal rdo rje thogs med rtsal /
pad+ma phrin las gter bdag gling pa la //
gsol ba 'debs so 'chi med dngos grub stsol //
ngag dbang klu sgrub ngag dbang 'jigs med zhabs //
'gyur med mchog grub pad+ma tshe dbang rtsal //
'jigs med go cha rtsa ba'i bla ma la //
gsol ba 'debs so 'chi med dngos grub stsol //
dkyil 'khor gtso mchog pad+ma tshe dpag med //
rigs lnga thod phreng yab yum sprul pa'i gar //
yi dam mkha' 'gro chos srung gter bdag la //
gsol ba 'debs so 'chi med dngos grub stsol //
de ltar gsol ba btab pa'i byin rlabs kyis //
srid las nges 'byung byang chub sems gnyis 'byongs //
rdo rje'i slob dpon tshul bzhin bsten pa dang //
rgyud smin dam tshig srog bzhin srung bar shog
/bskyed rim zab mos cir snang lha skur shar //
rlung sems dbang thob dga' bzhi dbu mar rdzogs //
ka dag lhun grub rdo rje'i gseng lam nas //
'chi med ye shes 'grub pa'i bkra shis stsol //
ces rgya can tshe dpag med dwang ma bcud 'dren gyi brgyud 'debs 'di'ang /
'jam mgon bla ma 'gyur med bstan 'dzin 'phel rgyas las gdam pa'i bdud rtsi thob pa mkhyen brtse'i dbang pos gsol ba btab pa dge /

//
