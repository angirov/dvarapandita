gter gsar gyi sngon 'gro'i rim pa dkar gtor dang bgegs gtor gnyis ni /
dang po dkar gtor bshams nas bran la 'di skad do :
oM badzra a mr-ita kuN+Da lI ha na ha na hU~M phaT:
oM swa b+hA wa sogs /
stong pa'i ngang las snod dag par bya ba'i phyir du yi ge hU~M yongs su gyur pa las :
rin po che'i snod yangs shing rgya che ba nam mkha' dang mnyam pa :
de'i nang du bcud dag pa'i phyir oM AHhU~M gis mtshan pa 'od du zhu ba las byung ba :
lha rdzas las grub pa'i gtor ma gzugs sgra dri ro reg bya la sogs pa 'dod pa'i yon tan bsam gyis mi khyab pa dang ldan par gyur :
oM a kA ro sogs /
b+hU mi pa ti sa pa ri wA ra A kar+Sha ya dzaHdza :
b+hU mi pa ti sa pa ri wA ra pad+ma ka ma lA ye satwaM:
b+hu mi pa ti sa pa ri wA ra na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
lan gsum /
b+hU mi pA ti sa pa ri wA ra :
ar+g+haM:
puSh+pe :
d+hU pe :
a lo ke :
gan+d+he :
nai wi d+yA:
shab+da AHhU~M:
sngags dang phyag rgyas byin gyis brlabs pa'i mchod sbyin gyi gtor ma 'di bsngo zhing 'bul ba'i gnas su gyur pa ni :
mi mjed 'jig rten gyi khams la gnas pa'i lha dang klu dang gnod sbyin la sogs lha ma srin sde brgyad kyi tshogs dang :
skor gsum ru bzhi sgang drug la gnas pa rnams dang :
khyad par lha sa bsam yas khra 'brug la sogs bod kha ba can gyi sgrub gnas gtsug lag khang gdan sa khyad par du 'phags pa :
gter gnas srung ma gter gyi srung ma :
gzhi bdag yul bdag gnas bdag grong bdag gnyug mar gnas pa rnams kyi zhal du oM AHhU~M:
bdud rtsi'i gtor ma 'di bzhes la gnod pa'i sems dang phrag dog ma byed par bdag gis bcol ba'i las kyi 'bras bu mchis par mdzod :
bde legs byang chub kyi sems dang ldan par gyur cig :
hrI:
sngon gyi bskal pa'i dang po la :
rig 'dzin pad+ma 'byung gnas kyis :
bka' dang dam la btags pa yi :
lha chen brgyad dang klu chen brgyad :
gza' chen brgyad dang phyogs skyong bcu :
rgyu skar nyi shu rtsa brgyad dang :
ma mo mkha' 'gro shugs 'gro dang :
srin po yi dwags smyo byed dang :
dri za grul bum mi 'am ci :
lha srin sde brgyad 'khor dang bcas :
yul bdag gnas bdag grong bdag dang :
bod khams skyong dang 'jig rten srung :
ma lus ji snyed yod pa rnams :
bu smad mdza' bshes gnyen 'dun bcas :
'dir gshegs bdag la dgongs su gsol :
bdud rtsi'i gtor ma 'di bzhes la :
gnod sems phrag dog ma byed par :
bdag gi las kyi 'bras bu ni :
skad cig nyid la mchis par mdzod :
kun kyang bshad pa'i chos la nyon :
bde legs byang chub sems ldan shog :
ces brjod gtor ma gtsang sar 'bul :
de nas bgegs gtor bsang sbyang byin gyis brlab pa'i skabs su :
oM badzra a mr-ita sogs\u0f8e
oM swa b+hA wa sogs\u0f8e
stong pa'i ngang las rin po che'i snod yangs shing rgya che ba'i nang du :
yi ge 'bru gsum 'od du zhu ba las byung ba'i 'byung po'i gtor ma phun sum tshogs pa :
'dod pa'i yon tan lnga dang ldan par gyur :
oM AHhU~M na maHsarba ta thA ga ta a wa lo ki te oM saM b+ha ra saM b+ha ra hU~M:
lan gsum brjod la hU~M mdzad phyag rgya yis :
bden pas bgegs tshogs bkug pa 'di lta ste :
hU~M hU~M hU~M:
na mo sangs rgyas kyi bka' bden pa dang :
chos kyi\u0f8e
dge 'dun gyi\u0f8e
rtsa gsum zhi khro rab 'byams kyi bka' bden pa dang :
lha sngags ting nge 'dzin bslu ba med pa'i bden pa dang :
bden pa chen po'i mthus :
bdag cag 'khor dang bcas pas byang chub sgrub pa la bar chad byed pa'i gdon bgegs log 'dren thams cad skad cig rang dbang med par glud kyi gtor ma len pa'i slad du 'dir mchis par gyur cig :
dzaHhU~M baM ho :
TA ki hU~M phaT:
bgegs kyi gtor ma 'dod yon lnga dang ldan pa 'di nyid lan chags kyi bdag po thams cad la bsngo zhing sbyin pas tshims par gyis la sa phyogs 'dir ma gnas par phyogs med kyi gnas su song zhig :
gal te mi 'gro zhing gnod par byed na lus ngag yid gsum thal ba'i rdul phran bzhin du brlag par gdon mi za'o :
de nas lha'i nga rgyal drag po yis :
rol cha ldir la bgegs la bka' bsgo ba ni :
hU~M:
nga ni bla ma he ru ka :
sogs /
