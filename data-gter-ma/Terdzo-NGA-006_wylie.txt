\u0f01\u0f83:
zab bdun rgyud zab sgyu 'phrul las :
khro bo dam pa bsdus pa'i lam :
sgrub thabs snying por bsdus pa bzhugs :
he ru ka la phyag 'tshal lo :
khro bo kun gyi rtsa ba'i dkyil :
thabs mchog srid pa'i tshul nyid du :
gnas skabs chu bo bzhi sbyang ba :
ting 'dzin rim pa bstan par bya :
sa ma ya :
de la sbyor dngos rjes gsum gyi :
dang po dben par dkyil 'khor bsham :
sgrub rten gsang ba'i tshogs mchod bcas :
rgyud sbyang yan lag brgyad pa bya :
rang nyid zhe sdang rdo rjer bsgom :
hU~M hU~M hU~M bi shwa badzra kro d+ha dz+wa la maN+Da la phaT phaT ha la ha la hU~M:
hU~M:
yang dag lta ba'i ngang nyid las :
khro bo'i sprin kun 'phros pa yis :
bgegs dang log 'dren tshar bcad nas :
tshur 'dus rdo rje'i gur khang che :
me rlung chu yi rim pas bskor :
sus kyang gzhom du med par bsam :
badzra raM yaM khaM rak+Sha :
bshags yul spyan drangs dpang gsol te :
hU~M:
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal sna tshogs ngo bor smin :
de ldog don phyir rgyal ba'i dam mnos te :
bdag cag ma rig lus dang ngag sems kyi :
bag med tshul gyis dam las 'gal gyur te :
rgyal ba 'khor bcas thugs dang ci 'gal ba :
thugs rje che mnga' khyed la bzod par gsol :
dam bca' brtan po bzung nas su :
hU~M:
kun tu bzang po bla na med pa yi :
byang chub mchog tu bdag ni sems bskyed do :
don dam dang ni kun rdzob byang chub sems :
bla ma lha khyod rtag tu bzung bar bgyi :
rgyas par brjod med bshags pa dang :
dam bca' nyi shu la sogs bya :
mos gus gdung bas byin chen 'bebs :
hU~M a la la ho :
b+ha ga wAn sa ma ya ho :
sa ma ya satwaM:
'phags mchog thugs rje'i dus la bab :
khyad par bstan pa'i dus la bab :
mthu rtsal phyung ba'i dus la bab :
dbang mchog bskur ba'i dus la bab :
dngos grub stsol ba'i dus la bab :
mthu chen bdud thul bcom ldan 'das :
byin chen byin phob bcom ldan 'das :
dbang chen dbang skur bcom ldan 'das :
bdag cag las 'bras mchis par mdzod :
hU~M hU~M hU~M hU~M:
byin bsdus phyi nang mchod pa rnams :
raM yaM khaM gis bsregs gtor bkrus :
bdud rtsi'i snod ni gzhal yas khang :
'khor lo rtsibs bzhir dam rdzas bcu :
sa bon phyag mtshan rigs lnga'i sku :
yab yum mnyam sbyor bdud rtsir zhu :
b+han+d+ha bdud rtsir oM gyis mtshan :
rgya gram rta mgrin yum bzhis mnan :
oM AHhU~M ma hA pany+tsa a mr-ita hU~M hrIHThA:
sbyor ba'i 'od kyis bdud rtsi bskul :
'od zhu bdud rtsir dbyer med 'dres :
gtor gzhong b+han+d+ha'i nang du ni :
gtor ma oM las 'dod yon 'phro :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
pad+ma b+hany+dza'i snod nang du :
ra las rak+ta'i rgya mtsho 'khyil :
oM AHhU~M ma hA rak+ta dz+wa la maN+Da la hU~M hrIHThA:
snod mchog zhing khams phun tshogs pa :
mchod pa lha mo'i rol par bsam :
na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
gnyis pa dngos gzhi'i rnal 'byor ni :
hU~M:
'dzin pa'i dbang gis sdug bsngal zhing :
gdug pa srid gsum 'dul ba dang :
nga rgyal chen po brtan pa'i phyir :
sgyu 'phrul khro bo'i dkyil 'khor bsgom :
hU~M:
chos rnams skye med spros dang bral :
'gag med ye shes kun tu khyab :
stong nyid snying rje zung 'jug pa'i :
rang rig hU~M sngon 'bar bar gyur :
rdo rje rgyu yi he ru ka :
thugs nas e yaM ra suM keM:
raM b+h+rU~M 'phros pas nam mkha'i klong :
'thor rlung khrag mtsho zhing gi sa :
keng rus ri rab me chen 'bar :
dur khrod chen po brgyad kyi dbus :
'khor lo thod pa'i gzhal yas khang :
dregs pa byol song zhing gi gdan :
lha chen mgo dang tsit+ta'i tog :
phyi nang rim gnyis me dpung 'khrugs :
khrag zhags 'bab cing 'jigs su rung :
gru chad 'khor lo'i dbus rtsibs la :
pad+ma nyi zla'i gdan steng du :
ru dra dri za gshin rje srin :
gnod sbyin pho mo bsnol gdan la :
dom dang khyu mchog ma he dang :
gzig dang rta ni zung gi khrir :
rgyu yi khrag 'thung dbus su 'khod :
dbu dang phyag mtshan bsam yas pa :
khro mo dbyings phyug ma dang rol :
hU~M hU~M hU~M bi shwa badzra kro d+ha dz+wa la maN+Da la phaT phaT ha la ha la hU~M:
byang chub sems sprin khro bo'i tshogs :
mkha' khyab spros nas dregs pa btul :
tshur 'dus yongs su gyur pa las :
hU~M hU~M:
rdo rje khro bo khrag 'thung mthing :
khro mo dbyings phyug 'du 'bral med :
dkar dmar zhal du nyon mongs 'dren :
rtse dgu rtse lnga ti ra dang :
dril bu dung dmar 'jig rten 'chang :
shes rab 'khyud pas chags pa ston :
bud+d+ha khro bo khrag 'thung smug :
bud+d+ha khrag 'thung khro mo 'khril :
dkar ser smug nag gti mug 'dren :
'khor lo rdo rje ta \u0f72ra dang :
dril bu dung dmar tri shUl 'chang :
rat+na khro bo khrag 'thung ser :
rat+na khrag 'thung khro mo 'khril :
sngo dmar ser nag nga rgyal gsol :
rin chen rdo rje ti ra dang :
dril bu dung dmar dgra sta 'dzin :
pad+ma khro bo khrag 'thung dmar :
pad+ma khrag 'thung khro mo 'khril :
dkar ser dmar nag 'dod chags gsol :
pad+ma rdo rje ti ra dang :
dril bu dung dmar rnga chung rdung :
karma khro bo khrag 'thung ljang :
las rab khro mo khrag 'thung 'khril :
dkar dmar ljang nag phrag dog gsol :
rgya gram rdo rje ti ra dang :
dril bu dung dmar thod gshol 'dzin :
zhabs bzhi rol pa'i gar dgu ldan :
dur khrod chas gsol dpal gyi gzi :
yum rnams dril bu dung dmar stobs :
kun kyang sbyor ba'i byang sems las :
ha :
rtsibs mchan gru chad rnam brgyad la :
gau rI b+han dmar zhing dbyug sngo :
tsau rI mda' gzhu 'geng ma ser :
pra mo chu srin rgyal mtshan dmar :
bai tA byis pa ro 'phyar nag :
puk+ka dmar ser byis rgyu 'dren :
g+hasma dung dmar dkrugs 'thung ljang :
sme shA mthing nag byis snying za :
tsan+d+hA ser skya mchog lus phral :
he :
'bar ba'i gser khyams ser po ru :
siM ha kha ro bsnol ser seng :
byA g+h+r-i mnan stabs bsnol dmar stag :
sr-i la nag mo byis ldag wa :
shwa na 'dral lta mthing ga spyang :
gr-iD+ha gri dmar rgyu 'dren rgod :
kang+ka zhing 'phrag snar mgo ring :
kA ka kha ro b+han gri nag :
U lu lcags kyu mthing tshogs 'ug :
phaT:
pho brang nang ma'i sgo bzhi la :
rta gdong sngon mo lcags kyu 'dzin :
phag gdong nag mo mche zhags 'dzin :
seng gdong dmar mo lcags sgrog sdom :
spyang gdong ljang nag dril 'khrol dgyes :
kun kyang khro mo dur khrod chas :
zhing rlon gdan la gar gyis rol :
'khor ba'i 'dzin lus phyir thon te :
hU~M ho :
zhes bskul kun sbyor sems sprin gyis :
rtog sgrib kun sbyang 'od du zhu :
gser zhun lta bu'i thig ler gyur :
sku gsung thugs kyi byin gyis brlabs :
yi ge gsum ni hU~M du 'dus :
zla ba la gnas rlung gis bskyod :
lha tshogs bskor nas gtso bo yi :
thugs kar thim pas yab yum rol :
sku yi dbyibs brgyud yum mkhar gnas :
bde ba chen po'i rkyen gyis ni :
gtso 'khor ma lus 'od du zhu :
'od kyi phung po gcig tu gyur :
hU~M hU~M:
yi ge phyag mtshan lha ru gyur :
spyi bor rigs lnga yab yum sbyor :
chu yis sgrib sbyang dbang bskur nas :
yab yum rigs lngas dbu yang brgyan :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
oM ma hA A dar+sha dz+nyA na badzra swa b+hA wa At+ma ko\u0f85 haM:
oM ma hA sa mA tA dz+nyA na badzra swa b+hA wa At+ma ko\u0f85 haM:
oM ma hA pra t+ya bek+Sha Na dz+nyA na badzra swa b+hA wa At+ma ko\u0f85 haM:
oM ma hA kr-i t+yA nuSh+ThA dz+nyA na badzra swa b+hA wa At+ma ko\u0f85 haM:
gnas lngar zla ba pad+ma dang :
nyi ma rin chen rgya gram la :
oM AHhU~M swA hA rnams las :
'od 'phros rgyal ba thams cad mchod :
ye shes lnga rnams bsdus nas thim :
rigs lnga yab yum sku ru gyur :
oM sarba ta thA ga ta kA ya badzra swa b+hA wa At+ma ko\u0f85 haM:
oM sarba ta thA ga ta wAka badzra swa b+hA wa At+ma ko\u0f85 haM:
oM sarba ta thA ga ta tsit+ta badzra swa b+hA wa At+ma ko\u0f85 haM:
oM sarba ta thA ga ta a nu rA ga Na badzra swa b+hA wa At+ma ko\u0f85 haM:
oM sarba ta thA ga ta pU dza badzra swa b+hA wa At+ma ko\u0f85 haM:
yab gsang hU~M las rdo rje dbus :
oM dkar bu ga phaT kyis bkag :
yum mkha' paM las pad+ma'i gdan :
oM dmar ge sar es mtshan gyur :
sa ma ya satwaM:
sa ma ya ho :
ra ho haM:
a nu rA ga ya mi :
dzaHhU~M baM ho :
hU~M hU~M hU~M:
sbyor ba'i byang chub sems sprin gyis :
rgyal ba kun bkug bde bas zhu :
sku yi dbyibs brgyud gsang bar babs :
yum gyi mkha' la lan gsum spros :
yan lag bzhi yi tshul du rdzogs :
rten dang sa bon bcas par gyur :
hU~M ha he phaT:
khrag 'thung dbyings phyug khro mo dang :
phra men sgo ma bcas su gyur :
phaT dza :
rim bzhin phyir phyung mdun mkhar bzhugs :
spro bsdus sangs rgyas mdzad pa bsgrubs :
s+pha ra Na phaT:
saM ha ra Na hU~M:
kun kyang rang rang gdan la 'khod :
b+h+yo :
thugs nas b+h+yo yig nyer brgyad 'phros :
khrag khyams bar dang phyi sgo ru :
srin mo smug nag thod rlon 'chang :
tshangs ma dmar ser pad+ma bsnams :
sna chen dkar ljang tri shU la :
gtogs 'dod sngon mo 'khor lo 'chang :
gzhon nu dmar mo mdung thunga'adzin :
brgya byin dkar mo in+d+ra gdengs :
rdo rje ser mo tsan+dan 'thung :
bdud rtsi dmar mo pad+ma bsnams :
zla ba dkar mo puN+Da 'dzin :
be con ljang nag dbyug pa phyar :
srin mo dmar mo dung khrag 'thung :
za ba ljang nag ba su 'dren :
dga' ba dmar mo ka tar phyar :
stobs chen dkar mo gshol mda' 'dzin :
rdo rje ser mo spu gris gcod :
'dod pa dmar mo mda' gzhu 'gengs :
nor srung dkar mo bum pa 'dzin :
rlung lha sngon mo ba dan phyar :
gsod byed dkar mo ral gri 'dzin :
me mo dmar mo gsal shing phyar :
phag gdong nag mo mche zhags can :
rgan byed dmar mo zhing chung za :
sna chen dkar ljang thod khrag 'thung :
chu lha sngon mo sbrul zhags 'dzin :
rdo rje nag mo lcags kyu 'dzin :
rdo rje ser mo ra mgo zhags :
rdo rje dmar mo lcags sgrog bsnams :
rdo rje ljang nag dril 'khrol dgyes :
zhing lpags gos gsol thod rgyan can :
zhing rkyang keng rus gdan la rol :
kun kyang rigs kyi dbu rgyan dang :
ye shes rdo rje rtse lnga pa :
drag po rtse gsum rnams kyis mtshan :
ngo bo ro gcig ma 'dres pa :
dkyil 'khor bsam yas lhun grub gyur :
rang rig hU~M sngon rtag 'char bas :
'od kyis chos dbyings kun khyab nas :
chos sku gzugs kyi sku ru bzhengs :
oM:
phyogs dus dkyil 'khor bdag nyid che :
dmigs med thugs rje'i dkyil 'khor las :
dkyil 'khor thams cad spyan drangs so :
rang snang dbyer med dkyil 'khor du :
'jug pa'i mtshan nyid mnyam sbyor bas :
phyogs dus kun nas gshegs pa yi :
bsnyen pa'i dkyil 'khor rab tu rdzogs :
nye bar gyur pa'i dam tshig mchog :
oM ru lu ru lu hU~M:
e h+ye hi A na ya dzaHhU~M baM ho :
nye bar drangs nas dbyer med rig :
oM badzra kro d+ha sa ma ya hU~M:
oM badzra kro d+ha sa ma ya satwaM:
oM badzra kro d+ha sa ma ya phaT:
oM badzra kro d+ha sa ma ya ho :
bstims nas snyan bskul dbang du bya :
hU~M ha he phaT:
gsal byas phyag mchod bstod 'bul ni :
tiSh+Tha badzra :
'gro don rdzogs bar bzhugs par bsam :
de nas phyag mchod bstod pa ni :
lha la lha rol tshul gyis ni :
a ti pu ho :
pra tIts+tsha ho :
spro na phyag rgya bzhi yis mchod :
hU~M oM:
bde bar gshegs so bcom ldan 'das :
rgyal ba rgya mtsho'i ye shes kyis :
srid pa'i rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga te b+h+yo bi shwa mu khe b+h+yaH
sarba thA khaM ud+ga te s+pha ra Na i maM ga ga na khaM swA hA:
yang dag don du dag mod kyang :
'gro ba yongs kyi don slad du :
phyag dang zhabs ni bsil nas kyang :
rdo rje'i gdan la bzhugs su gsol :
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
hU~M:
spos kyi sprin lding bdug pa mo :
rgyal ba'i dkyil 'khor gdugs kyis 'gebs :
byams pa thabs dang shes rab las :
badzra d+hU pe'i mchod pa rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hU~M:
sa ma yo ta mu :
sarba ma hA su kha sid+d+hi hU~M:
oM shrI badzra rA ga d+hU pe d+hU:
ut+pal mthing ga me tog 'thor :
sna tshogs rin chen 'od du 'phro :
snying rje thabs dang shes rab las :
badzra puSh+pe'i mchod pa rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hU:
sa ma yo ta muH
sarba ma hA su kha sid+d+hi hU~M:
oM shrI badzra rA ga puSh+pe pu :
dbang gi phyag na sgron me bsnams :
chos kyi rgyal po 'bar ba 'dzin :
dga' ba thabs dang shes rab las :
badzra A lo ke'i mchod pa rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hU:
sa ma yo ta mu :
sarba ma hA su kha sid+d+hi hU~M:
oM shrI badzra rA ga A lo ke hrI:
tsan+dan bdud rtsi'i char 'bebs ma :
dkyil 'khor gsal ba'i thig le 'bebs :
btang snyoms thabs dang shes rab las :
badzra gan+d+he'i mchod pa rol :
oM pa na peM pe nu su ra to :
ti pu pa ra mu :
sarba ta thA ga ta sid+d+hi hU:
sa ma yo ta mu :
sarba ma hA su kha sid+d+hi hU~M:
oM shrI badzra rA ga gan+d+he gan :
hU~M:
rang byung gdod nas rnam dag pa'i :
bdud rtsi rtsa brgyad stong la sbyar :
dug lnga sel ba sman gyi mchog :
rmad byung mchod pa bzhes su gsol :
ma hA sarba pany+tsa a mr-ita kha raM khA hi :
kA ya wA ka tsit+ta sid+d+hi oM AHhU~M:
hU~M:
khams gsum chags pa'i 'dzin pa bsgral :
chags med chags bral dmar chen po :
dug gsum rnam par sbyong ba'i phyir :
dkyil 'khor lha rnams bzhes su gsol :
ma hA rak+ta pra tIts+tsha khA hi :
hU~M:
'dod pa'i yon tan lnga ldan pa :
ye shes lnga yi mchod sprin che :
byin rlabs gtor ma'i mchod pa 'di :
mchod do bzhes shig dgyes par mdzod :
ma hA ba liM ta pra tIts+tsha kha raM khA hi :
hU~M:
thabs shes mnyam sbyor bde chen sprin :
dkyil 'khor lha tshogs kun mchod de :
'khor ba'i 'khrul rtog thams cad bsgral :
mnyam nyid spros bral ye mchod 'bul :
oM sarba ta thA ga ta a nu rA ga Na badzra swa b+hA wa At+ma ko\u0f85 haM:
bo d+hi tsit+ta s+pha ra Na phaT:
d+harma d+hA tu shud+d+ha A:
hU~M:
gtum chen dus mtha'i me ltar 'bar :
'od zer nyi ma 'bum gyi gzi :
khro gnyer glog stong 'gyu ba bzhin :
mche ba zangs yag za byed che ho :
hU~M:
rngam pa'i nga ro 'brug stong ldir :
gtum chen ri rab 'bum bsnyil skad :
a la la yi gad rgyangs che :
bshugs pa'i 'thor rlung g.yeng ba che ho :
hU~M:
khro bo shes rab 'od po che :
ye shes dkyil 'khor kun tu gsal :
'bar ba'i ye shes kun tu 'joms :
sna tshogs ye shes thig le che ho :
hU~M:
khro bo'i rgyal po sprin chen po :
'phros pa'i dkyil 'khor char chen 'bebs :
dkyil 'khor ye shes 'byung ba'i gter :
sna tshogs khros pa'i thig le che ho :
hU~M:
bdud kun gyi ni bdud chen po :
bdud kyi bdud de bdud rnams 'joms :
'jigs pa'i tshogs kyang 'jigs byed pa :
'jigs byed chen po thig le che ho :
hU~M:
rdo rje brag chen sra ba po :
rdo rje chu ste sdud chen po :
rdo rje me ste kun 'bar che :
rdo rje rlung ste 'thor rlung che ho :
spro na mchod pa bcu drug 'bul :
bshags shing dam bca' dngos grub gsol :
de nas 'dzab kyi rim pa ni :
mkha' khyab dkyil 'khor chen po ni :
dam tshig ye shes gnyis su med :
sems dpa' sum brtsegs gsal ba yi :
dper na shel ltar 'tsher ba yi :
'od zer phar 'phros sgrib sbyang bskul :
tshur 'phros rtog sgrib ma lus sbyangs :
dngos grub sgrub pa'i snod du gyur :
'od zer dmar po rA ga'i mdangs :
phar 'phros ye shes mchod cing bskul :
tshur 'phros dngos grub rnam pa gnyis :
'od zer tshul du bdag la thim :
sngags sgra 'brug stong ldir ba ltar :
grags stong brjod bral rang sgrar grags :
mthing zhun lta bu'i 'od zer ni :
phar 'phros rgyal ba'i thugs rgyud bskul :
tshur 'phros dngos grub chen po ni :
bdag la bstsal zhing brtan par mdzad :
ye nas gnyis med lhun grub pa'i :
lhag pa'i chos sku chen por 'grub :
yab yum zhal nas zhal du zhugs :
mkha' nas mkhar drangs bde ba che :
lhan cig skyes pa'i ye shes nyid :
sa lam dus gcig der rdzogs gyur :
phyag rgya sku mchog yi ge 'bru :
phyag mtshan shin tu phra ba'i gzugs :
mtha' yas spro bsdus don kun mdzad :
lhag pa'i ting 'dzin 'byongs pa'i tshad :
rlung sngags sems gsum dbyer med pa :
rdo rje'i bzlas pa mchog tu bshad :
ru lu sngags kyi dbyangs chog bya :
oM ru lu ru lu hU~M b+h+yo hU~M:
yang na so so'i sngags bzlas nas :
bstod pa'i rim pa rgyud bzhin bya :
de tshe rtags kyi rim pa yang :
blo stobs dbang gis rgyud bzhin 'grub :
rjes kyi bya ba tshogs mchod ni :
ma da na dang mAM sa sogs :
bdud rtsi'i 'dod yon bsang chus sbyang :
raM yaM khaM gis bsreg gtor bkrus :
rnam par rtog pa dmigs med dbyings :
ma las nyi ma'i snod yangs par :
hU~M oM swA AMHhA rnams las :
ye shes lnga yi 'dod yon sprin :
bla na med pa'i tshogs su gyur :
oM AHhU~M:
hU~M:
he ru ka yi gnas bcu dang :
dur khrod chen po'i gnas brgyad nas :
dpal chen khrag 'thung spyan 'dren gyi :
dur khrod mchog gi gnas 'di ru :
zhing chen gsar rnying ri ltar spungs :
dmar gyi ar+g+haM rgya mtshor bskyil :
ma lus bzhes shing bsnams su gsol :
oM ru lu ru lu hU~M:
e h+ye hi A na ya dzaHhU~M baM ho :
mchod pa'i rim pa ci yang spro :
hU~M:
bla med mchog gi mchod pa dam pa ni :
ye shes lnga yi 'od zer rnam par 'phros :
'dod pa'i yon tan lnga yi tshogs mchod 'di :
thugs dam bzhin du ci bder bzhes su gsol :
oM ga Na tsakra pany+tsa kA ma gu Na pra tIts+tsha ho :
hU~M:
tshe rabs thog ma med pa tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig rtsub 'khyal smra ngan du brjod :
sems kyis blo nor log par sems pa sogs :
'dod khro gti mug dbang gis nongs bgyis pa :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i lha srin rnams :
mi yi skyon mthong tsam nas bar chad brtsam :
nongs shing 'gal 'khrul ci bgyis mthol lo bshags :
oM badzra satwa sa ma ya sogs :
yig brgya brjod la gzugs byang la :
bden stobs brjod la dmigs bya bkug :
e yi tshogs kyi dkyil 'khor du :
'bar ba gtum chen rngam pa rnams :
khros pa'i yid kyis bskul byas na :
sangs rgyas bsod nams sku yang 'jig :
bdud rtsi lnga dang zas lnga la :
mtshan ma ming du bcas pa la :
bkug ste rdo rje phur pas bsgral :
rdul du brlags nas tshogs su 'bul :
oM ru lu ru lu hU~M b+h+yo hU~M sarba duSh+TAM mA ra ya hU~M phaT:
log 'dren bdud rtsir sbar nas 'bul :
hU~M:
rdo rje 'bar ba'i tshogs mchod 'di :
mchod sprin kun tu rgyas gyur cig :
dug gsum brtsegs pa'i ri bo 'di :
sku gsung thugs kyi klong du stobs :
ma hA mAM sa rak+ta kiM ni ri ti kha raM khA hi :
brda dang brda yi 'bul len gyis :
longs spyod nang gi sbyin bsreg bya :
glu gar grogs ldan 'chad nyan dang :
dbang bskur sbyor bas nyams rtogs spel :
lhag ma gsog 'jog med par bsdus :
zhing la khrag gis maN+Dal bri :
phud lhag mar me sman raka bshams :
rtsa ba'i dkyil 'khor gsal btab la :
oM b+h+rU~M hU~M ha he phaT:
lhag ma'i dkyil 'khor gsal bar bsgom :
zla ba la gnas gtor ma ni :
oM las 'dod yon 'phro bar bsam :
oM AHhU~M:
'dod rgyal phyag rgya bshud pa'i sgras :
e A ral+li hrIM hrIMH
oM DA ki A kar+Sha ya :
A kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
mo ha ya :
mo ha ya :
badzra DA ki nI nAM:
hr-i da ya hU~M phaT:
oM DAk+ki hU~M dza :
'dod pa'i las rnams byed par bsam :
rta gdong snyems pas phyag rgya bya :
hrIHpad+ma ba Da bA mu kha :
A kar+Sha ya :
A kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to Sha ya :
to Sha ya :
mo ha ya :
mo ha ya :
badzra DA ki nI naM:
hr-i da ya hU~M phaT:
ha ha hi hi :
dbang du 'dus shing bka' sdod bsam :
mgron rnams rigs lnga'i tshom bu ru :
bzhugs shing gtor ma bzhes par bsam :
he ru ka yi thod rgya bya :
oM badzra DAk+ki nI pra tIts+tshe maM ba liM ta hU~M phaT:
bud+d+ha DA ki ni pra tIts+tshe maM ba liM ta oM phaT:
rat+na DA ki ni pra tIts+tshe maM ba liM ta trA~M phaT:
pad+ma DA ki nI pra tIts+tshe maM ba liM ta hrIHphaT:
karma DA ki ni pra tIts+tshe maM ba liM ta AHphaT:
gtor ma phud bcas sme bar blug :
lce ni rta mgrin yab yum gnyis :
sbyor ba'i byang sems dza gad kyi :
kha phru dam rgyas 'beb par bya :
oM gu ru kro d+ha rat+na sa ma ya pri sha sarba bud+d+ha k+She tra pA la kro d+ha kA ra hU~M phaT:
hU~M:
dang po phud kyis mi mchod du :
bcom ldan dpal chen phud kyi bdag :
bar du tshogs kyis mi mchod du :
ma mo mkha' 'gro tshogs kyi bdag :
tha ma lhag mas mi mchod du :
ma tshogs dbang phyug lhag ma'i gnas :
lhag ma kha chus mi gdab rgyu :
bran pho bran mo kha chu'i bdag :
rnam gsum rim gyis mi mchod du :
bka' dang gzhung lugs rim par yod :
rnam gsum gcig tu mi bsre rgyu :
chos kyi dbyings su tha mi dad :
las rnams so sor mi bcol du :
las kyi 'dul skal rim par yod :
nam mkha' stong la dbang bsgyur ba'i :
mkha' 'gro sum cu rtsa gnyis dang :
stong khams yongs la mnga' mdzad pa'i :
dbang phyug nyi shu rtsa brgyad dang :
srog dbugs kun la mnga' mdzad pa :
skyes bu ging chen bco brgyad dang :
rdo rje phra men rdzu 'phrul can :
skyes bu lang+ka drug cu dang :
ta kr-ita lcam du zhal bzhes pa'i :
'bar ma nyul le brgyad rnams dang :
sha khrag zhal du gsol mdzad pa :
dur khrod dregs pa'i ma mo bdun :
rgyal chen sring mor zhal bzhes pa'i :
sring mo chen mo bzhi rnams dang :
phyogs bcur khyab par las byed pa'i :
pho nya sum brgya drug cu dang :
ri rab rmangs nas 'degs mdzad pa'i :
dbang gi gru 'degs bzhi rnams dang :
pha rol dmag dpung 'joms mdzad pa'i :
dmag gi rgyal mo chen mo bzhi :
dpal gyi bka' sdod khyed rnams kyis :
dam rdzas sha khrag gtor ma longs :
rnam lnga'i mchod pa 'di bzhes la :
bcol ba'i phrin las 'grub par mdzod :
sman dang rak+ta gtor mas mchod :
ho :
lhag ma'i lha tshogs dgongs su gsol :
phud dang lhag ma bzhes su gsol :
dam tshig nyams chag skong bar mdzod :
dngos grub ma lus bstsal du gsol :
phrin las rgya mtsho 'grub par mdzod :
ya hi gats+tshas rang gnas gshegs :
gtor ma mu ran bar du bskyal :
hU~M:
lhag dkyil rang gi snying gar bsdu :
srung ma'i gtor ma byin gyis brlab :
raM yaM khaM:
b+h+rU~M oM AHhU~M:
hU~M:
sngon tshe gsang ba'i gnas mchog tu :
rgyal ba sems dpa' rnal 'byor ma'i :
spyan sngar khas blangs dam bcas pa'i :
bka' yi srung ma 'khor dang bcas :
dam rdzas gtor ma 'di longs la :
zhal bzhes dam bca' de bzhin du :
sgrub pa'i sdong grogs phrin las mdzod :
brtan ma'i gtor ma byin gyis brlab :
trAM rat+na trai lo kya phaT:
gtor ma rdul phran re re bzhin :
rin chen gur khyim longs spyod gyur :
'bru gsum dag gis byin gyis brlab :
yang dag zla gam lnga bcu rtsa brgyad pa'i brtan ma ni :
hU~M:
tshogs dang bka' yi tshogs bcas nyid :
khrag 'thung de bzhin nam mkha'i sku :
tshur gshegs tshur gshegs skyong ma rnams :
'dir byon dam skong dngos grub stsol :
brtan ma skyong mdzad ma dang sring :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn+ting dpal :
klu mo gzi 'bar la sogs pa'i :
brtan ma bcu gnyis 'khor dang bcas :
a su ra yi brag phug tu :
slob dpon pad+ma 'byung gnas dang :
rlangs chen dpal gyi seng ge yi :
spyan sngar khas blangs dam bcas bzhin :
dam rdzas bka' yi gtor ma longs :
bcol ba'i phrin las 'grub par mdzod :
oM la lA:
le le :
taM taM:
te te :
kha rak+ma :
ma ma sring 'gro ma hU~M b+h+yo hU~M hU~M:
ma hA pany+tsa a mr-ita rak+ta ba liM ta khA hi :
srung ma gats+tshaHsa gshegs par bya :
gtor gzhong sbubs la bro yang brdung :
yA yi tshogs kyi dkyil 'khor du :
ye shes zhi ba chen po rnams :
thugs rje chen pos bro brdungs pas :
gti mug rdo rje 'khor bcas kyis :
'jig rten khams ni rab 'byams kun :
nyon mongs bdud dang mi mthun tshogs :
yud tsam gyis ni zhi mdzad pa'i :
zhi ba'i las rnams 'grub par mdzod :
mA yi tshogs kyi dkyil 'khor du :
ngo mtshar brjid pa chen po rnams :
rngams pa'i yid kyis bro brdungs pas :
nga rgyal rdo rje 'khor bcas kyis :
'jig rten khams ni rab 'byams kun :
dpal dang gzi brjid chen po rnams :
yud tsam gyis ni rgyas par mdzad :
rgyas pa'i phrin las 'grub par mdzod :
waM gyi tshogs kyi dkyil 'khor du :
bde ba chen po'i gar bsgyur rnams :
chags pa'i yid kyis bro brdungs pas :
'dod chags rdo rje 'khor bcas kyis :
'jig rten khams ni rab 'byams kun :
rgyal blon pho mo 'bru nor rnams :
yud tsam gyis ni dbang du sdud :
dbang gi phrin las 'grub par mdzod :
e yi tshogs kyi dkyil 'khor du :
'bar ba gtum chen rngam pa rnams :
khros pa'i yid kyis bro brdungs pas :
zhe sdang rdo rje 'khor bcas kyis :
'jig rten khams ni rab 'byams kun :
ru dra dgra bgegs ma lus pa :
yud tsam gyis ni brlag par mdzad :
drag po'i phrin las 'grub par mdzod :
gtang rag mchod bstod nongs pa bshags :
hU~M:
sems can don phyir nan tan mchog bskyed de :
ye shes thugs rjes bdag la dgongs nas kyang :
mchog dang thun mong dngos grub dam pa rnams :
bdag la bstsal cing brtan par bzhugs su gsol :
kA ya wA ka tsit+ta tiSh+Tha badzra :
hU~M hU~M hU~M:
snang srid dkyil 'khor 'od du zhu :
bdag la 'dus shing bdag nyid kyang :
hU~M la 'dus shing mi dmigs gyur :
phaT phaT phaT:
slar yang bdag nyid he ru ka :
gnas gsum oM AHhU~M gis mtshan :
badzra kA wA tsi rak+Sha haM:
spyi bo'i haM zhu rdo rje'i go :
mdzub mo oM hU~M khro bo gnyis :
snying kha lte ba ltag pa dang :
dpral ba spyi bo'i gnas lnga ru :
khro bo lu gu rgyud du gyur :
hU~M truM:
oM badzra ka pA la a b+hi Shiny+tsa trAM trAM:
dbu rgyan bkon la cod pan yang :
oM Ar+Ya laM b+ho d+ha ra a b+hi Shiny+tsa hrIHhrI:
mthing dmar 'phyang zhing 'phur bar bsam :
yi ge brgya pas brtan par bya :
shis par bya zhing dge ba bsngo :
rtag tu ting 'dzin mi 'bral bar :
snang srid dag pa chen po ru :
'gro ba'i don la spyod par bya :
thabs des rig 'dzin bzhi gang rung :
'grub nas bla med sa mchog thob :
de phyir rtse gcig nyams len bya :
sa ma ya rgya rgya :
kho bo mchog gyur gling pas nam mkha' mdzod nas spyan drangs shing zangs shog las zhal bshus pa'o //
sarba mang+ga laM//

//
