\u0f88
thugs dam zab pa skor bdun las :
bka' srung dregs pa'i mchod bstod bzhugs :
\u0f88\u0f88\u0f88
gsang ba'i bdag por phyag 'tshal lo :
bka' srung dregs pa'i mchod bstod ni :
phyi nang gsang rten tshogs par byas :
mchod pa'i yo byad gtsang ba bshams :
spyan gzigs thams cad mdzes par bkram :
byin gyis brlabs la dar nag g.yab :
rol mo sbyar spos sna tshogs bcas :
hU~M:
mi mngon dbyings na bzhugs pa yi :
gsang bdag dregs pa kun 'dul ni :
mthing nag zhal gsum phyag drug pa :
gnam lcags rtse dgus thod khrag dkrug :
dregs pa'i mgo bcad skra nas bzung :
dpal dang dur khrod chas kyis brgyan :
yum mchog khams gsum spyi 'dul ma :
mthing nag kha T+wAM thod khrag 'dzin :
gtso bo'i sku la gnyis med 'khril :
rang rig lha la phyag 'tshal bstod :
'dir gshegs dgyes pa'i gdan la bzhugs :
phyi nang gsang ba'i rten rnams dang :
dur khrod mchog gi mchod pa'i sprin :
dbang po'i me tog tshil chen spos :
zhun chen mar me khrag mkhris dri :
sha rus zhal zas rkang gling sgra :
thod pa ltag sprod rnga chen dang :
nyon mongs sel byed sman gyi mchog :
bde ba skyed pa'i dmar chen po :
bza' btung 'dod yon gtor ma'i tshogs :
rin chen dar zab go mtshon dang :
gcan gzan rkang 'gro 'dab chags rigs :
zhwa gos chas zhugs 'cham gar dang :
dpa' bo stag chas bso sgra sgrog :
sna tshogs ru dar du ma phyar :
spyan gzigs rnams kyi mchod pa 'bul :
khyad par snang stong sku bsgom zhing :
rlung sngags sems gsum dbyer med bzlas :
rang rig ye nas ma bcos pa :
ma rig gnyis 'dzin ru dra bsgral :
gnyis snang dbyer med klong du sbyor :
mchod pa'i mchog ni 'di yin pasaH
lha mchog khyod kyi thugs dam bskang :
dam tshig nyams chag yongs su bshags :
dag tshangs mchog thun dngos grub stsol :
phrin las rnam bzhi myur du sgrubs :
sangs rgyas bstan pa srung ba dang :
de 'dzin skyes bu skyong ba dang :
'bral med sgrub pa'i mthun rkyen sgrubs :
hU~M 
'dod pa khams la dbang bsgyur ba :
lha yi sde dpon chen po ni :
dbang phyug ma hA de wa ni :
sku mdog mthing nag mun pa'i mdog :
phyag g.yas gri gug nam mkhar phyar :
g.yon pas thod pa glo snying 'dzin :
ral pa sprin gtibs ber chen gsol :
'jigs byed seng ge chibs su 'chib :
lha dmag 'bum phrag mang pos bskor :
lha yi sde dpon khyod la bstod :
'dir gshegs sogs gong ltar 'gres la /
hU~M 
lha rnams kun la dbang bsgyur ba :
lha mo'i sde dpon chen po ni :
lha mo u ma de wI ste :
sku mdog mthing nag 'od du 'bar :
phyag g.yas rtse gsum 'bar ba phyar :
g.yon pas thod pa khrag bkang bsnams :
khros pa'i bzhin can ber nag gsol :
glang chen nag po chibs su 'chib :
lha mo 'bum phrag du mas bskor :
lha mo'i sde dpon khyod la bstod :
'dir gshegs sogs /
hU~M 
gshin rje kun la dbang bsgyur ba :
gshin rje'i sde dpon chen po ni :
gshin rje ya ma rA dza nag :
be con thod dbyug phyag na bsnams :
gcan gzan lpags pa sku la gsol :
ma he nag po chibs su 'chib :
gshin rje 'bum phrag mang pos bskor :
gshin rje'i sde dpon khyod la bstod :
'dir gshegs sogs /
hU~M 
gshin rje mo la dbang bsgyur ba :
gshin rje mo yi sde dpon ni :
gshin rje sgrol byed nag mo ni :
phyag na 'khor lo thod khrag thogs :
mi lpags g.yang gzhi sku la gsol :
chu glang nag mo chibs su 'chib :
gshin rje 'bum phrag du mas bskor :
gshin rje'i sde dpon khyod la bstod :
'dir gshegs sogs /
hU+A+u~M~M 
bdud rnams yongs la dbang bsgyur ba :
bdud rnams yongs kyi sde dpon mchog :
bdud po skos rje brang dkar ni :
nag po khram shing thod khrag thogs :
sku la dar nag ber chen gsol :
bdud rta nag po rlung gshog 'chib :
bdud dmag 'bum phrag du mas bskor :
bdud kyi sde dpon khyod la bstod :
'dir gshegs sogs /
hU~M 
bdud mo yongs la dbang bsgyur ba :
bdud mo yongs kyi sde dpon mchog :
bdud mo re ma tI nag mo :
lag na khram shing thod khrag thogs :
sku la mthing gi ber chen gsol :
bong bu ga dmar chibs su 'chib :
bdud mo 'bum phrag du mas bskor :
bdud mo'i sde dpon khyod la bstod :
'dir gshegs sogs /
hU~M 
srin po yongs la dbang bsgyur ba :
srin po yongs kyi sde dpon mchog :
srin po glog gi phreng ba can :
nag po glog gi thul pa can :
phyag gnyis glog zhags thog ser thogs :
chibs su 'brug chen 'jigs la 'chib :
srin po 'bum phrag du mas bskor :
srin po'i sde dpon khyod la bstod :
'dir gshegs sogs /
hU~M 
srin mo yongs la dbang bsgyur ba :
srin mo yongs kyi sde dpon mchog :
klu mo sbal mgo khrag mig can :
dmar nag sku la ber nag gsol :
phyag gnyis phur pa mi mgo 'dzin :
chibs su rnga mong gwa pa 'chib :
srin mo 'bum phrag du mas bskor :
srin mo'i sde dpon khyod la bstod :
'dir gshegs sogs /
hU~M 
gnod sbyin yongs la dbang bsgyur ba :
gnod sbyin yongs kyi sde dpon mchog :
gnod sbyin yak+sha me dbal ni :
sku mdog nag po char sprin mdog :
me phung 'bar ba'i na bza' can :
rin po che dang zangs gri bsnams :
gcan gzan gtum po stag la 'chib :
gnod sbyin 'bum phrag du mas bskor :
gnod sbyin sde dpon khyod la bstod :
'dir gshegs sogs /
hU~M 
gnod sbyin mo la dbang bsgyur ba :
gnod sbyin mo yi sde dpon mchog :
gnod sbyin sngon mo ber nag gsol :
phyag na spu gri g.yu spyang thogs :
lcags kyi phag rgod 'jigs la 'chib :
gnod sbyin mo 'bum du mas bskor :
gnod sbyin sde dpon khyod la bstod :
'dir gshegs sogs /
hU+A+u~M~M 
the'u brang yongs la dbang bsgyur ba :
the'u brang yongs kyi sde dpon mchog :
mthu chen gnam the'u dkar po ni :
za 'og sngo khra'i ber chen gsol :
phyag gnyis shel gri shel mdung bsnams :
ba dan dkar po phya ra ra :
chibs su rta dkar phrum dmar 'chib :
the'u rang 'bum phrag du mas bskor :
the'u brang sde dpon khyod la bstod :
'dir gshegs sogs /
hU~M 
sngags srung yongs la dbang bsgyur ba :
sngags srung yongs kyi sde dpon mchog :
sngags srung e ka dzA Ti ma :
nag mo lcags kyi ral pa can :
dar mthing 'ja' tshon na bza' can :
phyag g.yas dam nyams tsit+ta gsol :
g.yon pas g.yu yi spyang mo 'gyed :
chibs su drel rta rkang gsum 'chib :
sngags srung 'bum phrag du mas bskor :
sngags srung sde dpon khyod la bstod :
'dir gshegs sogs /
hU~M 
btsan rnams yongs la dbang bsgyur ba :
btsan rnams yongs kyi sde dpon mchog :
btsan rgyal srog zan dmar po ni :
sku la dar dmar ral gu gsol :
bse rmog dar 'phru tshubs se tshub :
bse yi mdung dar ya la la :
bse mda' bse gzhu sbrengs se sbreng :
bse rta dmar po rlung gshog 'chib :
btsan dmag 'bum phrag du mas bskor :
btsan gyi sde dpon khyod la bstod :
'dir gshegs sogs /
hU~M 
mu stegs yongs la dbang bsgyur ba :
mu stegs yongs kyi sde dpon che :
mu stegs gu lang nag po ni :
dar nag ber chen sku la gsol :
kha T+wAM b+han+d+ha phyag na 'dzin :
seng ge ral pa can la 'chib :
mu stegs 'bum phrag du mas bskor :
mu stegs sde dpon khyod la bstod :
'dir gshegs sogs /
hU~M 
lha rnams yongs la dbang bsgyur ba :
lha rnams yongs kyi sde dpon che :
lha rabs sham po dung ltar dkar :
sku la dar dkar ber chen gsol :
shel mdung dang ni shel gri thogs :
chibs su lha g.yag dkar po 'chib :
lha dmag 'bum phrag du mas bskor :
lha yi sde dpon khyod la bstod :
'dir gshegs sogs /
hU~M 
ma sang yongs la dbang bsgyur ba :
ma sang yongs kyi sde dpon mchog :
spyi bdud rgyal po gu rum ni :
shel khrab bse rmog ya la la :
dar mdung dkar po phya ra ra :
chibs su rdo rta gro gar 'chib :
ma sang 'bum phrag du mas bskor :
ma sang sde dpon khyod la bstod :
'dir gshegs sogs /
hU~M 
ma mo yongs la dbang bsgyur ba :
ma mo yongs kyi sde dpon mchog :
ma mo srid pa'i rgyal mo ni :
dkar mo dar dkar ral gu gsol :
'khor lo dang ni me long thogs :
chibs su g.yu 'brug sngon po 'chib :
ma mo'i sde dpon khyod la bstod :
'dir gshegs sogs /
hU~M 
mkha' 'gro yongs la dbang bsgyur ba :
mkha' 'gro yongs kyi sde dpon mchog :
mkha' 'gro mgyogs byed nag mo ni :
sku la dar nag ral gu gsol :
rgyu zhags mtshon gyi gru gu bsnams :
chibs su so bya rog po 'chib :
mkha' 'gro 'bum phrag mang pos bskor :
mkha' 'gro'i sde dpon khyod la bstod :
'dir gshegs sogs /
hU~M 
ru dra yongs la dbang bsgyur ba :
ru dra yongs kyi sde dpon che :
ru dra rdo rje bdud 'dul ni :
dmar nag dar gyi ber chen gsol :
yungs thun b+han+d+ha khrag can thogs :
chibs su mgyogs 'gro kham nag 'chib :
ru dra 'bum phrag du mas bskor :
ru dra'i 'bum dpon khyod la bstod :
'dir gshegs sogs /
hU~M 
'gong po yongs la dbang bsgyur ba :
'gong po yongs kyi sde dpon che :
'gong po yam shud dmar po ni :
za 'og dmar po'i na bza' can :
ral gri dang ni zhags pa thogs :
chibs su zangs rta dmar po 'chib :
'gong po 'bum phrag du mas bskor :
'gong po'i sde dpon khyod la bstod :
'dir gshegs sogs /
hU~M 
bgegs rnams yongs la dbang bsgyur ba :
bgegs rnams yongs kyi sde dpon che :
bgegs rgyal bi nA ya ka ni :
mthing nag dar nag ber chen gsol :
kha T+wAM rtse gsum thod khrag 'dzin :
chibs su bdud rta rtsal chen 'chib :
bgegs rnams 'bum phrag du mas bskor :
bgegs kyi sde dpon khyod la bstod :
'dir gshegs sogs /
hU~M 
dmu bdud yongs la dbang bsgyur ba :
dmu bdud yongs kyi sde dpon mchog :
dmu bdud bkrag med nag po ni :
sku la dar nag ber chen gsol :
shang lang dang ni mda' gzhu thogs :
dmu rta 'phyong rgod nag mo 'chib :
dmu bdud 'bum phrag du mas bskor :
dmu bdud sde dpon khyod la bstod :
'dir gshegs sogs /
hU~M 
gza' rnams kun la dbang bsgyur ba :
gza' rnams yongs kyi sde dpon mchog :
gza' bdud nag po rA hu la :
dud kha mgo dgu bya rog zhal :
mig stong ldan la sbrul mjug can :
sku la na bza' 'brug slog gsol :
dang pos chu srin rgyal mtshan phyar :
sbrul zhags 'og mas mda' gzhu 'gengs :
chibs su 'brug chen glog 'gyu 'chib :
gza' skar 'bum phrag du mas bskor :
gza' bdud sde dpon khyod la bstod :
'dir gshegs sogs /
hU~M 
gnam sman yongs la dbang bsgyur ba :
gnam sman yongs kyi sde dpon mchog :
gnam sman thog gi bu yug ni :
dmar skya thog dang ser ba thogs :
chibs su 'brug dang glog la 'chib :
gnam sman 'bum phrag du mas bskor :
gnam sman sde dpon khyod la bstod :
'dir gshegs sogs /
hU~M 
klu bdud yongs la dbang bsgyur ba :
klu bdud yongs kyi sde dpon mchog :
klu bdud nag po sbrul mgo dgu :
sku la sbrul gyi slog pa gsol :
sbrul gyi mjug mas rgya mtsho dkrug :
phyag na sbrul zhags nad rkyal thogs :
chibs su chu srin 'jigs la 'chib :
klu bdud 'bum phrag du mas bskor :
klu bdud sde dpon khyod la bstod :
'dir gshegs sogs /
hU~M 
klu mo yongs la dbang bsgyur ba :
klu mo yongs kyi sde dpon mchog :
klu mo yak+sha nag mo ni :
sbrul lpags gsol nas sbrul mjug g.yob :
phyag gnyis sbrul zhags nad rkyal thogs :
chibs su rus sbal 'jigs la 'chib :
klu mo 'bum phrag du mas bskor :
klu mo'i sde dpon khyod la bstod :
'dir gshegs sogs /
hU~M 
ging rnams yongs la dbang bsgyur ba :
ging gi tshogs kyi sde dpon mchog :
ging chen tshangs pa dkar po ni :
spu gri nyi zer zhags pa thogs :
sku la bya rgod thul pa gsol :
chibs su seng ge dkar mo 'chib :
ging bran 'bum phrag du mas bskor :
ging gi sde dpon khyod la bstod :
'dir gshegs sogs /
hU~M 
rgyal po yongs la dbang bsgyur ba :
rgyal po'i tshogs kyi sde dpon mchog :
rdo rje khyung chen klu 'brug rtsal :
dkar po dom gyi slog pa gsol :
bdud zhags dang ni spu gri phyar :
chibs su ba glang sna ring 'chib :
rgyal phran 'bum phrag du mas bskor :
rgyal po'i sde dpon khyod la bstod :
'dir gshegs sogs /
hU~M 
dgra lha yongs la dbang bsgyur ba :
dgra lha'i tshogs kyi sde dpon mchog :
dgra lha rdo rje legs pa dkar :
zab slog shel gyi tham ka can :
phyag gnyis rdo rje ru mtshon thogs :
chibs su ra skyes dkar po 'chib :
dgra lha 'bum phrag du mas bskor :
dgra lha'i sde dpon khyod la bstod :
'dir gshegs sogs /
hU~M 
mgon po yongs la dbang bsgyur ba :
mgon po'i tshogs kyi sde dpon mchog :
mgon po ma hA kA la ni :
nag po dar ljang ber chen gsol :
dmag sgrom bing chen rked la btsugs :
gri gug 'phyar zhing thod khrag 'dzin :
chibs su rta nag rting dkar 'chib :
mgon po 'bum phrag du mas bskor :
mgon po'i sde dpon khyod la bstod :
'dir gshegs sogs /
hU~M 
gzhan yang bka' sdod phyag brnyan ni :
phyi yi lha srin sde brgyad dang :
nang gi lha srin sde brgyad dang :
gsang ba'i lha srin sde brgyad dang :
sbas pa'i lha srin sde brgyad dang :
yang gsang gter gyi lha srin dang :
dregs pa sngags kyi lha srin dang :
las byed myur mgyogs lha srin dang :
btags shing chags pa'i lha srin dang :
sde brgyad 'khor dang bcas pa dang :
yul ris 'di yi gzhi bdag bcas :
'dir gshegs sogs /
de nas phud sbreng gtor ma phyi la spag :
hU~M 
gson cig dgongs shig dregs pa thugs dam can :
rnal 'byor bdag gi grogs dang ra mda' mdzod :
nad gdon bar chad zhi ba'i phrin las mdzod :
tshe dpal 'byor pa rgyas pa'i phrin las mdzod :
khams gsum dbang du 'du ba'i phrin las mdzod :
sangs rgyas bstan pa rgyas pa'i phrin las mdzod :
dkon mchog dbu 'phang mtho ba'i phrin las mdzod :
rnal 'byor bsam pa 'grub pa'i phrin las mdzod :
dgra la rtags thon bgegs la las mdzod cig :
ces pa'i phrin las gsol la rang gnas gshegs :
dregs pa mngon 'grub mthu rtsal nus pa 'bar :
mi mthun rkyen bzlog mthun rkyen bsam pa 'grub :
de phyir dregs pa mchod la brtson par bya :
dam med mchod pa ma gtsang bab col du :
'di dag bgyis na dregs pa khros pa'i rgyu :
de phyir dam ldan mchod rdzas gtsang zhing 'dzoms :
de yis 'di bgyis phan yon dpag med thob :
sa ma ya rgya rgya :
o rgyan mchog gyur gling pa'i zab gter yang dag pa'o ///
/
