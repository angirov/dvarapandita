@#//
gu ru drag po bde gshegs 'dus pa'i phrin las khyer bder bkod pa mi mthun phyogs las rnam rgyal zhes bya ba bzhugs so //
na mo gu ru badzra ma hA kro d+ha rA dza ya /
dus mtha'i me ltar 'bar ba'i gzi byin gyis //
gdug can thal bar byed cing sgrub po la //
ye shes snang ba'i lam mchog gsal mdzad pa //
drag po bde gshegs 'dus pas bdag skyongs shig
/drag sgrub chu klung bye snyed kyi //
rtsa ba'i 'byung khungs nyang ral lugs //
rgya che don zab phrin las ni //
mdor bsdus 'tsham pa rab gsal bya //
pad+ma drag po'i dkyil 'khor du dbang gis rgyud smin cing dam tshig la gnas pa'i sgrub pa po mtshan nyid dang ldan pas yid mthun gyi gnas su gu ru zhi drag gi rten bkram pa'i spyan sngar /
dpal gtor pad+ma 'dab bzhi dang rdo rje me ris mtshan pa dkar thig dmar gur sha dar gyis brgyan pa'i g.yas g.yon du sman raka
/phyi mchod sbreng tshar /
rtsa gsum spyi'i gtor 'bul gang 'os /
sngon gtor dkar bgegs /
tshogs kyi yo byad /
chad brtan sogs bsham /
spos dang rol mo sogs mkho ba'i yo byad rnams kyang grabs su tshud nas phrin las dngos la gsum /
sngon 'gro
/dngos gzhi /
rjes kyi rim pa'o //
dang po ni /
brgyud 'debs sngon du song nas /
bsnyen sgrub kyi thog mar dbang dang zlog pa sogs las kyi rim pa dang 'brel na sngon la dkar gtor gtang ba ni /
raM yaM khaM/
oM AHhU~M/
gsum /
rin po che'i snod du gtor ma ye shes kyi bdud rtsi'i rgya mtsho chen por gyur /
rang gi thugs ka nas 'od zer 'phros te dpal mgon bdun cu rtsa gnyis la sogs pa phyi rim skyong ba'i srung ma 'jig rten gyi chos skyong thams cad spyan drangs /
oM a kA ro sogs gsum gyis bsngos pas mnyes te bdag gi phrin las sgrub par bsams la /
hU~M:
sngon gyi bskal pa'i dang po la :
slob dpon pad+ma 'byung gnas kyis :
bka' dang dam la btags pa yi :
'jig rten chos skyong dam tshig can :
tshangs pa dang ni brgya byin dang :
rgyal chen bzhi dang phyogs skyong bcu :
lha chen brgyad dang klu chen brgyad :
gza' chen brgyad dang gnod sbyin brgyad :
rgyu skar nyi shu rtsa brgyad dang :
bod khams skyong ba'i brtan ma dang :
ma mo 'byung po sha za'i tshogs :
srin po yi dwags smyo byed dang :
yul phyogs 'di na gnas pa yi :
gzhi bdag tshogs rnams thams cad dang :
lha srin sde brgyad 'khor dang bcas :
'dir gshegs bdag la dgongs su gsol :
mchod sbyin gtor ma 'di bzhes la :
sngon gyi dam las ma 'da' bar :
rnal 'byor bdag cag 'khor bcas la :
nad sogs mi mthun zhi ba dang :
longs spyod rgya chen kun thob cing :
log lta dbang du bsdu ba dang :
mngon spyod mi mthun 'joms pa dang :
las kyi dngos grub bdag la stsol :
dam tshig can gyis bdag la srungs :
dngos grub can gyis stongs grogs mdzod :
mthu rtsal can gyis bdag la srungs :
bcol ba'i phrin las grub par mdzod :
ces bsngo /
'di ni tshogs mchod kyi phrin las lta bu dang zhag grangs mang du gtang ba'i nyin phyi ma rnams ni  mi dgos so //
de nas sngon 'gro dngos la rnam pa bcu yod pa las /
dang po skyabs su 'gro zhing sems bskyed pa ni /
hrI:
brgyud pa'i rtsa ba bla ma rje :
dngos grub 'byung gnas yi dam lha :
legs par byin rlob mkha' 'gro'i tshogs :
rtsa ba gsum la skyabs su mchi :
lan gsum /
bdag gzhan gnyis med don phyir du :
drag po'i khro rgyal kun bsgrubs nas :
snying po bla med mchis pa dang :
gzhan don byed par sems bskyed do :
lan gsum brjod /
gnyis pa bgegs gtor gtang zhing bka' bsgo ba ni /
gong ltar byin brlab /
rang nyid skad cig gis dbang drag pad+ma khro gtum bzod par dka' ba'i gzi brjid can bskal pa'i me ltar 'bar ba'i skur gyur /
lcags kyu'i phyag rgya bcas la /
hU~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
bdag cag 'khor dang bcas pa la :
gnod byed thams cad 'dir khug cig :
badzra aM ku sha dza :
zhes bkug
/a kA ro lan gsum gyis bsngos la /
hU~M:
nga ni thod phreng khros pa'i sku :
khams gsum sgrol ba'i khro bo ste :
'byung po'i tshogs rnams ma lus kun :
nga yi bka' las 'da' ma byed :
'di ru ma 'dug gzhan du dengs :
yang gsang sgrub pa'i dkyil 'khor 'dir :
'du ba'i lha rnams ma gtogs pa :
byang chub sgrub pa'i gegs byed rnams :
nga yi dkyil 'khor zab mo dang :
lha sngags mthong ba'i skal med pas :
da lta phyi ru 'gro bar gyis :
gal te bka' las 'da' byed na :
nga yi sprul pa mang po yis :
mgo bo tshal pa brgya ru khos :
de bas rang rang gnas su dengs :
gu ru d+he wa d+hA ki nI sarba b+hU ta u tsa ta ya phaT:
ces brjod la /
drag sngags rol mo sogs kyis bskrad do //
gsum pa mtshams bcad pa ni /
dz+nyA na tsakra maN+Da la :
zhes pas /
skad cig gis gser gyi 'khor lo rtsibs bcu pa yangs shing rgya che ba'i lte bar rang nyid pad+ma drag por gsal ba'i thugs ka nas hU~M mthing nag bcu 'phros pas :
ye shes kyi khro bo bcur gyur :
hU~M:
nga ni pad+ma thod phreng rtsal :
che ba'i lha rnams nga yi 'khor :
dregs pa ma lus 'dul ba'i phyir :
phyogs bcur khro bo'i sprul pa 'gyed :
ye shes khro rgyal chen po bcu :
mthing nag zhal gcig phyag gnyis pa :
khro gnyer mche ba rab tu gtsigs :
sku stod zhing chen g.yang gzhi gsol :
sku smad stag lpags sham thabs can :
dur khrod chas kyis rab tu brgyan :
g.yon pa 'gugs byed lcags kyu yis :
dgra bgegs snying nas rab bzung zhing :
g.yas pa rdo rje tho ba yis :
dgra bgegs thal ba rdul du rlog :
sprul pa'i khro bos nam mkha' khengs :
hU~M gi sgra sgrog di ri ri :
phaT kyi brda skad khra la la :
bar chad dgra bgegs rdul du rlog :
ma dag pa rnams tshar chod cig :
bgegs kyi sbyor ba rgyun chod cig :
badzra kro d+ha dz+wa la raM rak+Sha rak+Sha :
bzhi pa yan lag dgu pas tshogs gsag pa ni /
gu ru d+he wa d+hA ki nI badzra sa ma ya dza :
mdun gyi nam mkhar nyi zla pad+ma'i gdan la rtsa ba gsum gyi lha tshogs spyan drangs nas bzhugs par gyur :
hU~M:
dur khrod chen po 'bar ba'i pho brang nas :
'jigs byed che mchog 'bar ba'i he ru ka :
dbang drag pad+ma bka' yi 'khor dang bcas :
dbang drag las la spyan 'dren gshegs su gsol :
hU~M:
dur khrod 'jigs su rung ba'i pho brang na :
dregs pa pho mo nyi zla'i gdan steng du :
dbang drag pad+ma 'khor dang bcas pa rnams :
rngam brjid dgyes pa'i tshul du bzhugs su gsol :
hU~M:
skye shi gnyis spangs rdo rje'i rang bzhin las :
phrin las lhun grub lha srin dam la btags :
sku gsum lhun grub skye 'gro yongs kyi dpal :
dbang drag pad+ma'i sku la phyag 'tshal lo :
hU~M:
khams gsum sku gsum dbyings su bsgral ba'i phyir :
dug gsum dbang gyur dgra bgegs 'byung po rnams :
drag pos bsgral pa'i sha khrag rus pa'i tshogs :
dbang drag pad+ma'i sku la mchod par 'bul :
hU~M:
bdag ni ma rig 'khrul pa'i dbang song bas :
dug gsum dbang gis 'gal ba yod srid kyis :
dbang drag pad+ma'i thugs dang ci 'gal ba :
rab gnong 'gyod pa'i sems kyis mthol lo bshags :
hU~M:
khams gsum srid gsum kun la dbang bsgyur nas :
drag po gzi brjid 'bar ba'i sku mchog gis :
'khor ba'i gting nas skam sar 'don pa'i phyir :
dug gsum zhal du gsol la yi rang ngo :
hU~M:
sngon gyi zhal bzhes thugs bzhed yin pa'i phyir :
drag po pad+ma rdo rje thod phreng rtsal :
'gro rnams ji srid rdzogs sangs rgyas kyi bar :
mya ngan mi 'da' thugs rje'i spyan gyis gzigs :
hU~M:
rnal 'byor bdag sogs 'khor ba'i sems can rnams :
byang chub sgrub la bar chad med pa dang :
dngos grub rnam gnyis bdag gis thob bya'i phyir :
theg chen chos kyi 'khor lo bskor du gsol :
hU~M:
bdag ni dad pas gting nas khyed sgrub na :
thugs rje ma chung sngon gyi thugs dam dgongs :
smon lam 'brel pa 'di yis mtshams sbyar nas :
bdag dang sems can byang chub thob par shog :
dzaHhU~M baM ho :
tshogs zhing rnams rang la thim par gyur /
lnga pa brda sgo dbye ba ni /
hU~M:
rang snang gsal ba'i gzhal yas khang :
ma rig dbang gis sgo bcad pas :
ye shes phrin las rnam bzhi yis :
pho brang dkyil 'khor sgo phyes shig :
b+h+rU~M pra be sha ya phaT:
drug pa brda phyag 'tshal ba ni /
hU~M:
ye nas rang rig drag po'i lha :
gzung 'dzin bag chags shin tu bsgribs :
rang shar rang grol bde stong ngang :
rang zhal mjal la phyag 'tshal lo :
a ti pU ho :
bdun pa bshags pa bya ba ni /
hU~M:
khro rgyal drag po'i lha tshogs dgongs :
ye nas rang dang gnyis med kyang :
ma rig dbang gis log lta bgyis :
spang blang gnyis bzung mthol lo bshags :
phyi nang gsang ba'i theg pa yi :
dam tshig nyams chags 'gal 'khrul rnams :
gnod 'gyod sems kyis mthol lo bshags :
phyin chad sdom par bgyid lags pas :
bzod pa chen po'i ngang bzhes la :
tshangs pa mchog gi dngos grub stsol :
oM AHhU~M badzra sa ma ya satwa AHhU~M:
brgyad pa dam bca' ba ni /
hU~M:
bla ma drag po khro bo'i tshogs :
sngon gyi dus na yi dam lha :
'di nas bzung nas dus kun tu :
srog phyir mi gtong bsgrub dam bca':
badzra tsit+ta hU~M:
dgu pa byin dbab pa ni /
hU~M:
chos sku zhi ba'i ngang las ma g.yos kyang :
longs sku 'jigs byed pad+ma drag po'i tshogs :
sprul sku sna tshogs 'gro ba'i don mdzad rnams :
thugs dam dbang gis gnas 'dir gshegs su gsol :
sgrub pa'i rnal 'byor bdag la dbang mchog skur :
sgrub rdzas rnams la byin chen dbab tu gsol :
oM AHhU~M sa ma ya A be sha ya a A:
bcu pa mchod pa byin gyis brlab pa ni /
bdag gi thugs ka'i hU~M las raM yaM khaM 'phros mchod rdzas kyi mi gtsang dri ma thams cad bsregs gtor bkrus /
stong pa'i ngang las snod ka pA la yangs shing rgya che ba'i nang du /
bcud ye shes kyi bdud rtsi'i rgya mtshor gyur /
oM AHhU~M:
sarba pany+tsa a mrita hU~M hrIHthA:
lan gsum /
snod ban+d+ha khor yug tu /
bcud 'dod yon gyi lha mo dpag tu med par gyur /
oM AHhU~M:
ma hA ba liM ta te dzo ba liM ta ba la ba te gu h+ya sa ma ya hU~M hrIHthAH
lan gsum /
snod ban+d+ha lcang lo can gyi nang du bcud rak+ta'i rgya mtsho rba rlabs 'khrugs par gyur /
oM AHhU~M:
ma hA rak+ta maN+Da la hU~M hrIHthA:
lan gsum /
snod rin po che dang pad+ma b+hany+dza yangs shing rgya che ba rnams su phyi nang gsang ba'i mchod pa'i sprin sbyor sgrol dam tshig gi rdzas bsam gyis mi khyab pa rnams su gyur /
oM badzra puSh+pe nas /
shab+da AHhU~M:
sta na ga Na sa ma ye hU~M:
zhes byin brlab bo //
gnyis pa dngos gzhi la'ang bcu las /
dang po de bzhin nyid kyi ting nge 'dzin ni /
oM:
gdod nas rang byung mtha' dbus med :
smrar med bsam 'das brjod las 'das :
mnyam nyid thig le bde ba che :
mkha' ltar mnyam pa nyid la gnas :
gnyis pa kun snang ni /
A:
rtsol med dbyings las 'gag pa med :
bye brag phyag rgya cir yang snang :
rang ngo ma shes sdug bsngal spyod :
rang gis rang bcings snying re rje :
gsum pa rgyu'i ting 'dzin dam tshig gi dkyil 'khor bskyed pa dang bcas pa ni /
hU~M:
dbyings dang ye shes dbyer med kyang :
sna tshogs 'byung ba'i yi ge drug :
gnas 'gyur 'byung ba rim gyis brtsegs :
skye med dbyings su rnam par dag :
e yaM ra baM keM raM:
e las nam mkha' mthing nag 'bar :
yaM las rlung gi dkyil 'khor gsal :
ra las rak+ta'i rgya mtsho rba klong 'khrugs :
baM las zhing chen sa gzhi bdal :
keM las keM rus ri rab steng :
raM las me ri dmar ser 'bar :
b+h+rU~M las dur khrod gzhal yas khang :
b+han+d+ha skam rlon gzer chen gtams :
gru bzhi sgo bzhi rta babs can :
lha brgyad ka ba tshangs pa'i gdung :
klu brgyad ka gdan rgyu skar dral :
zhing lpags thog la thod pa'i bad :
rgyu ma'i lda ldi tsit+ta'i tog :
mAM sa'i ri bo rak+ta'i rdzing :
chu srin ya them rus sbal ma :
zhing chen sgo logs sgo rgyan spras :
rdo rje dur khrod me ri'i gur :
de dbus gru gsum dmar nag 'bar :
pad+ma nyi zla'i gdan steng du :
dregs pa lha srin sde brgyad dang :
srin po pho mo bsnol ba'i steng :
pad+ma tsan+d+ra sUr+Ya :
a ya ma du ru tsa sha na :
rak+sha rag mo ti ra baM:
rang gi rig pa hU~M dmar las :
'od 'phros sangs rgyas thugs dam bskul :
'od zer ma lus bdag la thim :
'phro 'dus 'od du zhu ba las :
skad cig bdag nyid pad+ma 'byung :
mdog dmar me yi phreng bas brgyan :
he ru ka yi cha byad can :
dbu skra lcang lo gyen du brdzes :
spyan gsum zhal bgrad mche ba gtsigs :
thod skam lnga yis dbu la brgyan :
thod pa skam rlon nem gsum gyi :
phreng ba'i do shal 'phyang ba dang :
sku stod glang chen ko rlon gsol :
sku smad stag gi sham thabs can :
mi lpags g.yang gzhi rked la bcings :
khrag zhag thal ba'i mtshan mas spras :
rus rgyan dur khrod chas brgyad gsol :
phyag g.yas gnam lcags rdo rje ni :
rtse dgu nam mkha'i mthongs su phyar :
phyag g.yon lcags kyi sdig pa ni :
kha dgu mig dgu bsnams pa yis :
bco brgyad rwa las thog chen 'phro :
kha dgus khams gsum zas su za :
sder mos stong gsum dbang du sdud :
mchan khung g.yas g.yon gnyis su ni :
sde brgyad bcug nas za bar byed :
me dpung 'bar ba'i klong na bzhugs :
me yi tshwa tshwa skar ltar 'phro :
spyi gtsug bya khyung rgyal po ni :
dmar nag me yi gshog pa can :
rgyan dang cha lugs brjid ldan bsgom :
de steng pad nyi bam ro'i steng :
pad+ma 'byung gnas smug nag mdog :
kha T+wAM dang ni thod khrag bsnams :
spyan gsum dur khrod chas brgyad rdzogs :
'dor stabs me phung klong du bzhugs //
de yi spyi gtsug pad+ma'i steng //
rigs bdag snang ba mtha' yas gsal //
dpral bar gser 'khor rtsibs bzhi'i steng //
'jam dpal ser po rin chen brgyan //
ral gri bskor zhing sdigs mdzub sgreng /
khro tshul 'gying bag ldan pa yi //
spyi bor A+oM yig gser mdog bsgom //
mgrin par pad+ma 'dab bzhi'i dbus //
rta mgrin dmar po rta zhal ljang //
dbyug to bskor zhing sdigs mdzub mdzad //
brkyang bskum drag po'i chas ldan pa'i //
mgrin par AHyig dmar po gsal /
thugs kar gser gyi mchod rten ni :
ri rab bang rim bum pa bre :
'khor lo tog dang ldan par bsgom :
bum pa'i nang du phyag rdor mthing :
rdo rje gsor zhing sdigs mdzub sgreng :
rin chen sbrul rigs lnga yis brgyan :
khro gtum drag shul ldan pa yi :
thugs kar hU~M yig sngon pos mtshan :
lte bar chos 'byung nyis brtsegs steng :
pad+ma nyi zla ro steng du :
yum chen rdo rje phag mo ni :
dmar mo gri thod kha T+wAM 'dzin :
phyogs bzhir rigs bzhi'i mkha' 'gro bzhi :
g.yas brkyang stabs kyis bzhugs par bsgom :
bzhi pa dbang bskur ba ni /
gnas gsum yi ge 'bru gsum las //
'od 'phros sku gsung thugs kyi lha //
spyan drangs so sor thim pa yis //
rdo rje gsum gyi dbang bskur thob //
slar yang 'od 'phros rigs kyi bdag
/rgyal ba sras bcas spyan drangs te //
rigs bdag la thim dbang rdzogs thob //
bdag snying gser gyi mchod rten gyi //
bum par zla gdan hU~M dmar po //
sngags kyi bskor las 'od 'phros pas //
rgyal ba sras bcas byin rlabs bsdus //
lus la rdo rje'i go khrab gyur //
lte bar dus gsum sangs rgyas bzhugs //
drwa mig gnam lcags sdig pas gtams //
slar yang 'od 'phros rgyal rnams kyi //
byin rlabs bsdus nas bdag la thim //
phyi rol gser gyi 'khor lo ni //
rtsibs stong rtse mor sdig pas mtshan //
g.yas bskor dgra bgegs rdul du brlag
/de yi phyi rol me 'khor ni //
rtsibs stong drag po'i sgra dang bcas //
g.yon bskor dgra bgegs sreg byed gyur /
lnga pa spyan 'dren pa ni /
bdag nyid pad+ma drag po yi :
thugs ka'i hU~M las 'od 'phros pas :
lho nub srin po'i grong khyer gyi :
zangs mdog dpal ri'i gnas mchog nas :
slob dpon pad+ma 'byung gnas la :
rig 'dzin mkha' 'gro 'bum gyis bskor :
thogs pa med par spyan drangs gyur :
hU~M:
dur khrod me ri dmar nag 'bar ba'i klong :
stong gsum sreg byed pad+ma thod phreng rtsal :
bzhengs shig bzhengs shig chos kyi dbyings nas bzhengs :
'dod chags khrag gi rgya mtsho'i klong nas bzhengs :
zhe sdang keM rus spungs pa'i klong nas bzhengs :
gti mug sha chen spungs pa'i dbus nas bzhengs :
bskal pa me rlung 'bar ba'i klong nas bzhengs :
dgra bgegs 'byung po 'dul phyir gshegs su gsol :
rak+sha srin po 'dul phyir gshegs su gsol :
'chi bdag gshin rje 'dul phyir gshegs su gsol :
dam sri 'byung po 'dul phyir gshegs su gsol :
'jig rten dregs pa 'dul phyir gshegs su gsol :
lha srin sde brgyad 'dul phyir gshegs su gsol :
rgyal 'gong srog bdag 'dul phyir gshegs su gsol :
bdud dang mu stegs 'dul phyir gshegs su gsol :
sa bdag klu gnyan 'dul phyir gshegs su gsol :
gza' dang rgyu skar 'dul phyir gshegs su gsol :
mos pa thugs rjes bzung phyir gshegs su gsol :
phyi nang bar chad sel phyir gshegs su gsol :
oM AHhU~M:
khroM badzra gu ru pad+ma drag po rtsal sa ma ya dza :
dzaHhU~M baM ho :
drug pa bzhugs su gsol ba ni /
hU~M:
dur khrod dmar nag 'bar ba'i dkyil 'khor nas :
pad+ma nyi zla brtsegs pa'i gdan steng na :
srin po pho mo bsnol ba'i khri steng du :
mi g.yo dgyes shing brtan par bzhugs su gsol :
sa ma ya tiSh+Tha lhan :
bdun pa phyag 'tshal ba ni /
hU~M:
rang byung lhun grub pad+ma 'byung gnas sku :
dregs pa lha srin gdug pa 'dul mdzad cing :
'khor 'das ma lus 'dren pa'i dpal gyur pa :
chos nyid mi 'gyur sku la phyag 'tshal lo :
a ti pU ho :
pra tIts+tsha ho :
a la la ho :
brgyad pa phyi nang gsang ba'i mchod pa 'bul ba ni /
hU~M:
me tog bdug spos mar me dri :
zhal zas sil snyan 'dod yon lnga :
yid 'ong mchod pa ma lus pa :
khro rgyal 'khor dang bcas la 'bul :
byin rlabs dbang dang dngos grub stsol :
rang byung bdud rtsi'i yon chab dang :
dbang po'i me tog tshil chen spos :
zhun chen mar me rak+ta'i dri :
sha chen bshos dang thod rnga'i sgra :
khro rgyal 'khor dang bcas la 'bul :
byin rlabs dbang dang dngos grub stsol :
oM badzra puSh+pe d+hU pe A lo ke gan+d+he nai wid+ya shab+da pU dza me g+ha sa mu dra s+pha ra Na sa ma ye hU~M:
hU~M:
gdod nas rnam dag bdud rtsi sman :
rtsa brgyad stong sbyar a mr-i ta :
dug lnga sel ba'i ye shes sman :
khro rgyal 'khor dang bcas la 'bul :
sarba pany+tsa a mrita kha raM khA hi :
snang ba mtha' yas spyan gzigs pad+ma 'byung //
mtsho rgyal khri srong mnga' bdag yab sras zhabs //
smyos zhig mtshan ldan grags 'od grags rgyal la //
rnam dag bdud rtsi dam rdzas mnyes mchod 'bul //
tshul 'byung sher rgyal nam mkha' rgyal ba'i mtshan //
mkha' klong yangs pa skal ldan las 'phro gling //
rin chen phun tshogs gtsang pa ngag dbang la //
rnam dag bdud rtsi dam rdzas mnyes mchod 'bul //
snang sog gangs gsum phrin las lhun grub rje //
'gyur med rdo rje rin chen rnam par rgyal //
pad+ma bstan 'dzin phrin las rnam rgyal la //
rnam dag bdud rtsi dam rdzas mnyes mchod 'bul //
phrin las chos sgron sangs rgyas kun dga' dang //
chos kyi rgyal mtshan 'jam dbyangs mkhyen brtse'i dbang //
mchog gyur gling sogs rtsa brgyud bla ma la //
rnam dag bdud rtsi dam rdzas mnyes mchod 'bul //
pad+ma drag po go cha'i lha bzhi dang //
sprul pa'i bya khyung me dbal lcags sdig nag
/dam can bka' srung gter bdag tshogs rnams la //
rnam dag bdud rtsi dam rdzas mnyes mchod 'bul //
ces mchod la dngos grub blang ba ni /
hU~M:
rang byung bdud rtsi dngos grub che :
srin mtheb gnyis ni nyi zla'i bar :
blangs nas lce la bzhag pas ni :
sku gsung thugs kyi dngos grub thob :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
zhes bdud rtsi lce la bzhag
/hU~M:
snang ba snod kyi gtor gzhong du :
srid pa bcud kyi gtor ma bshams :
snang srid yongs rdzogs ba liM ta :
khro rgyal 'khor dang bcas la 'bul :
oM ma hA ba liM ta kha raM khA hi :
hU~M:
nyon mongs rgyud drug 'khor ba bsgral :
gnyis med mkha' dbyings bde ba che :
sbyor sgrol ma hA rak+ta'i rgyun :
khro rgyal 'khor dang bcas la 'bul :
ma hA rak+ta kha raM khA hi :
phyi nang dngos 'byor yid kyis sprul :
phyag rgya gar dang sbyor sgrol mchod :
gsang ba bla med mthun pa'i rdzas :
khro rgyal 'khor dang bcas la 'bul :
oM AHhU~M:
sarba mu dra ma ma ki ri kha raM khA hi :
dgra bgegs ma lus bsgral pa yi :
sha khrag rus pa nang khrol mkhris :
'dod chags zhe sdang gti mug dang :
nga rgyal phrag dog mchod par 'bul :
sku gsung thugs dang yon tan dang :
phrin las dngos grub bstsal du gsol :
sarba shA trUM mA ra ya :
mAM sa :
rak+ta :
tsit+ta :
kiM ni ri ti khA hi :
zhes 'bul lo //
de nas 'og gi bstod pa 'dir blang na spyi dang mthun pas chog kyang lugs 'di ni dmigs bsal yin pas dkyus ltar bya ba nyid legs so //
dgu pa bsnyen pa bya ba ni /
bdag nyid pad+ma drag por gsal ba yi //
thugs kyi lha mchog gsang bdag phyag rdor gyi //
thugs kar gser gyi mchod rten bum pa'i dbus :
'khor lo rtsibs bzhi'i lte bar hU~M dmar la :
sngags phreng me yi mdog 'dra g.yas su 'khor //
rtsa sgrub sogs las de tsam ma las bstan kyang spyi 'gro'i 'phro 'du rtse le rin po che sogs kyis sbyor bar mdzad pas de lta na /
'od 'phros rgyal ba kun mchod dngos grub bsdus //
sems can rnams kyi sdig sgrib sdug bsngal bsal //
sde brgyad dam sri 'byung po rgyal bsen tshogs //
lus srog rdul brlags las ngan rgyun bcad cing //
rnam shes chos kyi dbyings su thim par gyur /
oM AHhU~M a tsig ner tsig na mo b+ha ga ba te hU~M hU~M AHhU~M hU~M phaTa? phaTa?:
ces rtsa ba'i bzlas pa yin pas ci nus bya /
go cha'i sngags bzla bar spro na /
so so'i thugs srog gi spro bsdu la dmigs te /
oM ya mAn+ta ka ha ya grI ba badzra pA Ni d+hA ki nI ha ri ni sa ga ru Na hU~M phaTa?:
me dbal dang lcags sdig sngags bzla ba'i skabs su /
bdag gi thugs ka'i hU~M dmar las :
hU~M nag grangs med 'jig rten khyab :
snang srid thams cad gang bar gyur :
hU~M rnams yongs su gyur pa las :
khro bo yak+sha me dbal ni :
smug nag rdo rje'i tho ba dang :
lcags kyu phyar zhing bskal me 'bar :
snang srid thams cad gang ba yis :
sde brgyad lha srin dgra bgegs kun :
