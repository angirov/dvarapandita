@#:
:gsang chen thugs kyi sgrub pa las thugs sgrub hU~M gi phrin las zab mo rig 'dzin rgod gyi ldem 'phru can gyis gter nas spyan drangs pa'o :
thugs dam lha la phyag 'tshal lo :
bdag 'dra pad+ma 'byung gnas kyis :
lnga brgya tha ma shar ba'i tshe :
ri bo bkra bzang shar 'dabs su :
las can sbas pa'i rnal 'byor pa :
rgod kyi ldem 'phru can zhig 'byung :
de phyir nga yi thugs sgrub bzhag :
tshe sgrub lcags kyi sdong po yin :
nor sgrub rin chen spungs pa yin :
sde brgyad 'dul ba'i gnyen po yin :
sgrub chen bka' brgyad 'dus pa yin :
pad+ma 'byung gnas snying thig yin :
mkha' 'gro rnams kyi snying khrag yin :
kun bzang thugs kyi dgongs pa yin :
las can bu yi dngos grub yin :
nga yi rjes 'jug rnal 'byor pa :
man ngag 'di dang 'phrad pa'i tshe :
brtson 'grus drag pos bar chad spang :
nyams len drag pos dngos grub thob :
the tshom spongs la sgrub pa mdzod :
bu khyod yi dam 'di la mdzod :
bdag dang zhal mjal lung ston nges :
e ma ho :
'di nyid sgrub pa'i rnal 'byor pas :
dben pa'i gnas su maN+Dal bsham :
mdun du pad+ma nga yi sku :
rab gnas ldan pa bzhugs su gsol :
thugs sgrub sems la longs spyod phyir :
sgrub rdzas mchod gtor bshams mi 'tshal :
spyan drangs mchod bstod bskul mi dgos :
dkyil 'khor gsum gyi sgrub thabs bya :
de la bsnyen pa'i rtags rdzogs nas :
dngos grub blang ba'i cho ga bya :
mchod pa spyan gzigs sna tshogs bsham :
thugs sgrub phrin las ting 'dzin ni :
hU~M:
dang po rang nyid dben pa'i gnas su 'dug :
phyi nang snod bcud snang ba thams cad kun :
rang rig sems las byung ba'i cho 'phrul te :
sems nyid dngos po gzung 'dzin bral ba'i ngang :
de ltar rtogs na bgegs rnams rang sar grol :
raM yaM khaM:
hU~M:
de nyid ngang las skad cig dran rdzogs su :
'jigs byed chen po rdo rje drag po rtsal :
bskal pa'i me 'bar rdo rje'i tshwa tshwa 'phro :
'jig rten thams cad rmangs nas ldeg cing 'khrug :
bdud dang dam sri bgegs rigs brlag par byed :
oM g+ha g+ha g+hA ta ya g+hA ta ya :
sarba duSh+TAn mA ra ya phaT:
kI li kI la ya :
sarba pA paM hU~M:
badzra d+hA ra A dz+nyA pa ya ti :
kA ya wA ka tsit+ta hrI:
badzra kI li kI la ya hU~M phaT:
hU~M:
dus gsum bde gshegs mkha' 'gro dam can rnams :
ting 'dzin rtse gcig dad pas spyan drangs nas :
bskal pa dpag med dus nas da lta'i bar :
dug lnga'i dbang gyur ngan song gsum gyi las :
lus ngag yid gsum sdig sgrib mthol lo bshags :
badzra sa ma ya hU~M dza :
byin dbab pa ni :
hU~M:
bdag nyid sdig sgrib dag pa'i phung po la :
lha rnams dgyes shing 'od zer stong gsum gang :
bdag la thim pas yi dam lhar gyur te :
sku gsung thugs kyi dngos grub thob pa yis :
mchog dang thun mong dngos grub byin chen 'beb :
hU~M hU~M hU~M hU~M hU~M:
bdud rtsi mchod pa byin rlabs ni :
hU~M:
bdag las 'od 'phros b+han+d+ha'i gzhal yas khang :
g.yas g.yon thabs dang shes rab phyag rgya las :
rigs lnga yab yum sbyor mdzad byang chub sems :
bdud rtsi mu tig dkar po char ltar babs :
snod bcud thams cad bdud rtsi'i rgya mtshos gang :
hU~M oM swA AMHhA:
oM AHhU~M:
ma hA sarba pany+tsa a mr-ita hU~M hrIHthA:
hU~M:
mtheb srin sbyar bas rta mgrin yum dang bcas :
bdud rtsi 'khyil zhing dngos grub ster mdzad lha :
bdag la reg pas dam tshig nyams grib dag :
rdzas la gtor bas ma dag skyon rnams sbyangs :
bgegs la phog pas bdud dang dam sri bskrad :
hrIHma :
oM badzra yak+sha kro d+ha hU~M:
gtor ma byin brlab ni :
hU~M:
snod kyi 'jig rten dur khrod khog pa ru :
snying khrag sha rus chu ser nyon mongs lnga :
rnam dag ye shes lnga dang 'dod yon drug :
bcud kyi 'jig rten lha mo drug gis khengs :
dam rdzas gtor ma'i mchod pa byin gyis brlabs :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHthA:
rak+ta byin rlabs ni :
hU~M:
b+han+d+ha 'bar ba rak+ta dmar gyi snod :
khams gsum 'khor ba'i rgyu ni 'dod chags te :
rnam shes tshogs brgyad 'dus pa'i rtsa chen khrag :
rak+ta chos nyid skye ba med pa las :
gsang ba yum gyi thig le bde ba'i ngang :
ma hA rak+ta maN+Da la hU~M:
phyi mchod byin brlab ni :
hU~M:
ar+g+haM me tog bdug spos mar me dang :
dri chab phyi yi mchod pa rnam pa lnga :
yid 'ong mdzes pa'i lha mo lnga rnams kyis :
rnam dag gtsang mar sbyar te bsnams nas kyang :
yi dam lha dang mkha' 'gro mchod pa'i rdzas :
oM AHd+hU pU A ga nai hU~M:
de bzhin nyid kyi ting nge 'dzin ni :
hU~M:
'di ltar sems kyi rtsal snang ma 'gags pa'i :
sna tshogs snang ba 'di ni ye shes te :
snang ba'i dus na ngo bo stong pa'i ngang :
chos kyi dbyings nyid spros dang bral bar gnas :
dbyer med byang chub sems ni bde ba che :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
kun tu snang ba'i ting nge 'dzin ni :
hU~M:
de ltar ma rtogs 'khrul pa'i sems can rnams :
snying rje chen po byams pa'i ting 'dzin gyis :
rang rig 'od zer kha dog lnga dang ldan :
gsal 'tsher snang ba ma 'gag dwangs pa la :
ngo bo brtse ba'i snying rje chen por bsgom :
d+harma d+hA tu maN+Da la hU~M:
rgyu'i ting nge 'dzin ni :
hU~M:
de las 'od lnga 'dus pa'i yi ge ni :
hU~M chen sngon po 'bar ba nyi zla bzhin :
snang stong dbyer med ngang las gsal bar shar :
skar chen thang la bab pa'i tshul bzhin du :
'bras bu rgyu yi yi ge hU~M du shar :
bo d+hi tsit+ta maN+Da la hU~M:
'byung ba rim brtsegs ni :
yi ge hU~M las hU~M lnga 'phros pa las :
hU~M hU~M hU~M hU~M hU~M:
gangs la thigs pa babs pa bzhin du chags :
de las 'od 'phros 'byung ba chen po lnga :
'og gzhi dbang chen gzhal yas gsal bar bsgom :
ye shes lnga dang yum lnga rnam dag klong :
hU~M:
nam mkha' mthing nag gru gsum brdal ba la :
rlung nag rdo rje rgya gram rab tu g.yos :
me dpung bskal pa dus mtha'i me ltar 'bar :
rak+ta'i rba klong rgya mtsho'i klong ltar 'khyil :
keng rus chen po ri rab lhun sdug brjid :
e yaM raM ra su keM:
de las gzhal yas khang bskyed pa ni :
hU~M:
rgyu yi yi ge nyid las 'od 'phros pas :
snang ba snod kyi 'jig rten thams cad kun :
bdag gi gzugs kyi phung po gzhal yas khang :
tsit+ta'i ga 'u rin chen pho brang mdzes :
rtsa chen rtsa phran ka gdung rgyan dang bcas :
b+han+d+ha'i rtsig pa nang khrol drwa bar ldan :
rnam shes tshogs brgyad gzer gyis rab tu bsdams :
gsal byed mig gnyis nyi zla'i mthong khung la :
steng 'og rgyu lam bzhi la sgo bzhi gnas :
byang chub sems las kun 'byung gzhal yas khang :
b+h+rU~M bi shwa bi shud+d+he b+han+d+ha dz+nyA na maN+Da la b+h+rU~M:
lha bskyed pa ni :
hU~M:
rgyu yi yi ge 'od 'phros 'dus pa las :
ma chags pad+ma thabs shes nyi zla'i gdan :
srin po ru dra brdzis pa'i gdan steng du :
ma hA gu ru rdo rje drag po rtsal :
rang rig rang byung rang shar gsal bar bsgom :
pad+ma tsan+d+ra sUr+Ya maN+Da ru dra ti ra na baM:
hU~M:
sku mdog mthing nag 'jigs pa'i cha lugs la :
phyag g.yas gnam lcags rdo rje rtse dgu bsnams :
phyag g.yon gser gyi dril bu dku la brten :
rin chen rus rgyan zab chen ber la sogs :
mkha' 'gro dam can dbang sdud rgyan gyis brgyan :
dur khrod chas brgyad brjid pa'i gar dgur ldan :
sku gsung thugs dang yon tan phrin las kyi :
lha tshogs thams cad nyid kyi sku la rdzogs :
bde gshegs kun 'dus rdo rje drag po rtsal :
zhabs gnyis gyad kyi 'gying bag stabs su bzhugs :
de ba badzra hU~M:
hU~M:
spyi bo tshangs pa'i bu ga'i rtsa 'dab steng :
mgon po tshe dpag med kyi lha tshogs rdzogs :
oM badzra A yu She hU~M A:
klad pa dung khang rtsa yi 'khor lo la :
'jam dpal sku yi lha tshogs thams cad rdzogs :
oM ya mAn+ta ka hU~M:
mgrin pa longs spyod 'khor lo'i rtsa 'dab la :
pad+ma gsung gi lha tshogs thams cad rdzogs :
oM ha ya grI wa hU~M:
snying ga chos kyi 'khor lo'i rtsa 'dab la :
rdo rje thugs kyi lha tshogs thams cad rdzogs :
oM badzra shrI he ru ka hU~M:
lte ba 'khor lo 'dus pa'i rtsa 'dab la :
bdud rtsi yon tan lha tshogs thams cad rdzogs :
oM sarba pany+tsa a mr-ita hU~M:
gsang gnas bde skyong 'khor lo'i rtsa 'dab la :
che mchog ma mo'i lha tshogs thams cad rdzogs :
oM shrI he ru ka hU~M:
ha he ma phaT b+h+yo :
rtsa chen rtsa phran stong gi 'khor lo la :
mkha' 'gro 'bum phrag mang po'i lha tshogs rdzogs :
ha ri ni sa hU~M:
dbu la rgyal ba rigs lngas dbang bskur mdzad :
hU~M oM swA AMHhA:
a b+hi Shiny+tsa hU~M:
sku ni rdo rje khros pa'i sku gsung thugs :
oM badzra kI li kI la ya hU~M phaT:
phyag g.yas gnam lcags rdo rje rtse dgu la :
'jigs byed khro bcu'i lha tshogs thams cad rdzogs :
hU~M hU~M hU~M hU~M hU~M hU~M hU~M hU~M hU~M hU~M:
phyag g.yon gser gyi dril bu khro mo bcu :
hU~M hU~M hU~M hU~M hU~M hU~M hU~M hU~M hU~M hU~M:
zhabs gnyis brkyang bskum ru dra brdzis pa la :
phyogs skyong sde brgyad dregs pa'i srog rtsa 'dus :
hU~M hU~M hU~M hU~M hU~M:
ya ma rA tsa du tri phu tri sarba trig nan :
de nas spos dang bcas te gdung ba'i dbyangs kyis spyan drangs pa ni :
hU~M:
sngon gyi bskal pa dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
oM AHhU~M badzra gu ru pad+ma sa ma ya dzaHdza :
hU~M:
d+ha na ko Sha'i mtsho gling du :
drag po'i brtul zhugs mdzad pa'i tshe :
sangs rgyas kun gyis dbang bskur mdzad :
mkha' 'gro thams cad dbang du bsdus :
rdo rje phag mo yum dang rol :
lha srin sde brgyad bran du 'khol :
bdud dang log 'dren thams cad bsgral :
gsang mtshan rdo rje drag po rtsal :
rdo rje srin po'i lha tshogs rnams :
gnas 'dir spyan 'dren gshegs su gsol :
oM badzra kro d+ha de wa sa ma ya dzaHdzaH
hU~M:
ma g.yel ma g.yel rig 'dzin tshogs :
chos sku longs sku sprul sku yi :
bla ma kun 'dus thod phreng rtsal :
gnas 'dir spyan 'dren gshegs su gsol :
hU~M:
ma g.yel ma g.yel yi dam lha :
sgrub chen bka' brgyad lha tshogs kyi :
yi dam kun 'dus drag po rtsal :
gnas 'dir spyan 'dren gshegs su gsol :
hU~M:
ma g.yel ma g.yel dam can tshogs :
mkha' 'gro ging dang bka' nyan rnams :
sngon gyi dam tshig rjes dgongs la :
gnas 'dir spyan 'dren gshegs su gsol :
hU~M hU~M hU~M:
gu ru d+he wa DA ki nI:
badzra sa ma ya dza dza :
hU~M:
bzhengs shig pad+ma 'byung gnas mkha' 'gro'i tshogs :
dgongs shig phyogs bcu dus gsum bde gshegs rnams :
rje btsun chen po pad+ma thod phreng rtsal :
rig 'dzin mkha' 'gro'i gnas nas gshegs su gsol :
dbu skra mdzes pa'i thor cog shigs se shig :
rin chen rgyan cha mang po si li li :
dur khrod rus pa'i rgyan cha khro lo lo :
sgra dang rol mo mang po 'u ru ru :
yi dam lha tshogs hU~M sgra di ri ri :
mkha' 'gro sde lngas gar byed shigs se shig :
ging chen dpa' bos bro brdung khrabs se khrab :
ma mo mkha' 'gro sprin ltar thibs se thib :
phyogs skyong sde brgyad las byed khyugs se khyug :
zhub chen stong gi sgra skad si li li :
g.yas na pho rgyud thams cad sha ra ra :
g.yon na mo rgyud thams cad sha ra ra :
bar snang thams cad dar gdugs lhabs se lhab :
dri zhim spos kyi ngad pa thu lu lu :
mkha' 'gro gsang ba'i brda skad di ri ri :
ging chen dpa' bo'i bshug glu kyu ru ru :
hU~M gi snang glu mang po di ri ri :
phaT kyi brda skad drag po sangs se sang :
bdag dang 'gro drug sems can thams cad la :
thugs rjes gzigs la gnas 'dir gshegs su gsol :
gnas 'dir thugs rjes dgongs te gshegs nas kyang :
bdag gis byang chub snying po ma thob bar :
bgegs dang log 'dren bar chad 'dul ba dang :
mchog dang thun mong dngos grub bstsal du gsol :
oM e h+ye hi :
b+ha ga wAn ma hA kA ru Ni kA dr-i sh+ya ho :
sa ma ya ho :
sa ma ya satwaM:
dzaHhU~M baM ho :
hU~M:
pad+ma nyi zla ru dra'i gdan steng du :
ma hA gu ru rdo rje drag po rtsal :
rang rig rang shar zhi khro rtsa ba'i lha :
mi g.yo dgyes shing brtan par bzhugs su gsol :
phyag 'tshal ba ni :
hU~M:
skye 'gag 'gyur med phrin las thams cad rdzogs :
rang byung thugs rjes 'gro drug sgrol bar mdzad :
yid bzhin nor bu'i dngos grub char ltar 'beb :
rdo rje drag po rtsal la phyag 'tshal bstod :
a ti pU ho :
pra tIts+tsha ho :
de nas mchod pa 'bul ba ni :
hU~M:
bla ma yi dam mkha' 'gro la :
lha rdzas phyi mchod 'bul ba ni :
ar+g+haM bdug spos me tog dang :
mar me dri chab zhal zas dang :
snyan pa'i rol mo mchod pa 'bul :
oM A ha ra A ha ra :
sarba bid+yA d+ha ra pU dzi te AHhU~M:
oM badzra puSh+pe trAM:
d+hU pe hU~M:
A lo ke hrI:
gan+d+he A:
nai wid+ya hU~M:
shab+da A:
hU~M:
bla ma yi dam mkha' 'gro la :
rang byung nang mchod 'bul ba ni :
dbang po lnga yi me tog mchod :
tshil chen dud pa'i dri yis mchod :
zhun chen snang gsal mar mes mchod :
rdo rje dri chu'i byug pas mchod :
bdud rtsi dri chen zhal zas mchod :
rkang gling thod rnga sgra yis mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
mchod bzhes dbang dang dngos grub stsol :
ma hA mAM sa khA hi :
ma hA tsit+ta khA hi :
ma hA sarba pany+tsa a mr-ita khA hi :
hU~M:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang la :
byang sems dkar dmar bde ba'i mchog :
bde ba chen po'i mchod pa 'bul :
sku lus rgyas phyir bzhes su gsol :
sa ma ya ho :
sa ma ya satwaM:
rA ga yA mi :
ra ho haM:
bo d+hi tsit+ta hU~M:
hU~M:
bla ma yi dam mkha' 'gro la :
drag po'i bsgral mchod 'bul ba ni :
che mchog pad+ma thod phreng rtsal :
phyag g.yas rdo rje rtse lnga gdengs :
g.yon pas phur pa dgra snying gzir :
gnod byed pho mo rdul du rlog :
dgra bgegs sha rus mchod par bzhes :
nr-i tri sarba mA ra ya rbad :
ma hA mAM sa khA hi :
ma hA rak+ta khA hi :
ma hA tsit+ta khA hi :
ma hA kiM ni ri ti khA hi :
hU~M:
rang byung gdod nas rnam par dag :
rtsa ba brgyad la yan lag stong :
bdud rtsi sman gyi mchod pa 'di :
bla ma yi dam mkha' 'gro dang :
dam can chos skyong rnams la 'bul :
sku gsung thugs kyi dngos grub stsol :
ma hA sarba pany+tsa a mr-ita khA hi :
hU~M:
bla ma yi dam mkha' 'gro la :
rgyud drug bsgral ba'i rak+ta 'di :
'dod chags rtsad nas bcad pa'i phyir :
skye med don gyi mchod pa bzhes :
ma hA rak+ta khA hi :
hU~M:
bla med mchog gi mchod pa dam pa sbyar ba 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
thugs dam bzhin las ci bder bzhes su gsol :
ma hA ba liM ta khA hi :
las can 'di dang 'phrad pa rnams :
dkyil 'khor gsum po gsal btab la :
nyin mtshan dus drug thams cad du :
bsnyen pa chu bo'i gzhung bzhin bzla :
dam rdzas phyi nang gsang ba'i rdzas :
dngos 'byor yid kyis rnam sprul te :
dus dang gza' skar bzang po la :
thugs sgrub hU~M gi phrin las 'di :
bla ma mchod phyir rgyun du 'bul :
rtags dang don gyi bstod pa ni :
'dzab bsnyen phrin las dus su 'bul :
hU~M:
dur khrod chen po rab tu 'jigs pa'i tshal :
nyon mongs 'joms mdzad me dpung 'bar ba'i klong :
chags med pad+ma thabs shes nyi zla'i gdan :
dregs pa srin po brdzis pa'i gdan steng du :
'jigs byed chen po rdo rje drag po rtsal :
sku mdog mthing nag 'bar ba'i gar dgur ldan :
spyan bgrad mche gtsigs ag tshom me ltar 'bar :
gyad kyi stangs stabs 'gying bag stabs su bzhugs :
dbu skra'i thor tshugs na bza' sprin ltar gtibs :
rigs lnga'i sangs rgyas rnams kyis dbu la brgyan :
rin chen 'bar bas dbu dang phyag zhabs spras :
phyag g.yas gnam lcags rdo rje rtse dgu 'phyar :
phyag g.yon gser gyi dril bu dku la brten :
dur khrod chas brgyad sku la legs par brgyan :
zab chen ber smug dbang gi na bza' gsol :
rus pa'i rgyan drug rtags kyis mdzes par brgyan :
bde bar gshegs pa thams cad sku gsung thugs :
mkha' 'gro 'bum phrag mang po'i ded dpon mdzad :
rdo rje drag po rtsal la phyag 'tshal bstod :
de nas hU~M gi 'dzab dbyangs bya ba ni :
hU~M:
chos kyi dbyings kyi zhing khams su :
kun bzang che mchog he ru ka :
'gro ba'i don du skur bzhengs la :
chos nyid stong pa'i rang sgra sgrogs :
bdag kyang khyed kyi rjes su 'jug :
rig 'dzin bla mas byin gyis rlobs mdzod cig :
hU~M hU~M hU~M hU~M hU~M:
rang byung rnam dag gzhal yas su :
ye shes lnga ldan rgyal ba lnga :
lcang lo can gyi gnas mchog tu :
gsang bdag phyag na rdo rje yang :
byang chub sems kyi gzhal yas su :
smug nag dbang gi mkha' 'gro yang :
'gro ba'i don du skur bzhengs la :
chos nyid stong pa'i rang sgra sgrogs :
bdag kyang khyed kyi rjes su 'jug :
rig 'dzin bla mas byin gyis rlobs mdzod cig :
hU~M hU~M hU~M hU~M hU~M:
ri rgyal lhun po'i rtse mo ru :
tshangs pa'i rgyal po gdong gsum yang :
rnam par rgyal ba'i khang bzang du :
rig 'dzin lha dbang brgya byin yang :
sin+d+hu rgya mtsho'i mtsho gling du :
rig 'dzin klu rgyal 'jog po yang :
'gro ba'i sogs 'gre
/ma la ya'i gnam lcags rtse mo ru :
bsod nams bsags pa'i rgyal po dza :
za hor yul gyi gnas mchog tu :
mkhas pa shAkya pra b+hA yang :
yang le shod kyi brag phug tu :
rig 'dzin pad+ma 'byung gnas kyang :
'gro ba'i sogs /
chu bo gang gA'i rtsa ba ru :
mkhas pa bi ma mi tra yang :
ma bal nags kyi rtsa ba ru :
bal po shI la many+dzu yang :
mon kha seng ge'i yang rdzong du :
mkhar chen bza' yi mtsho rgyal yang :
'gro ba'i sogs /
rong gi brag dmar ke'u tshang du :
sna nam rdo rje bdud 'joms kyang :
ri rgyal bkra bzang shar 'dabs su :
gter ston rig 'dzin yab sras kyang :
thugs rje 'gyur med gzhal yas su :
dran mchog rdo rje'i mtshan can yang :
'gro ba'i sogs /
mkha' spyod dag pa'i zhing khams su :
sngags 'chang rdo rje mgon po yang :
shrI byang rdzong sgrub khang du :
mtshan ldan byams pa bshes gnyen yang :
rdo rje phur pa'i gzhal yas su :
mtshan ldan ngag dbang grags pa yang :
'gro ba'i don du skur bzhengs la :
chos nyid stong pa'i rang sgra sgrogs :
bdag kyang khyed kyi rjes su 'jug :
rig 'dzin bla mas byin gyis rlobs mdzod cig :
hU~M hU~M hU~M hU~M hU~M:
skya bo kha gdangs gnas mchog tu :
chos rje sangs rgyas dpal bzang yang :
bde grol gsang sngags chos gling du :
thugs sras nam mkha' rgyal mtshan yang :
yol mo gangs kyi ra ba ru :
sngags 'chang shAkya bzang po yang :
'gro ba'i sogs /
chu bo ri yi gnas mchog tu :
rig 'dzin bdud 'joms rdo rje yang :
pad+ma'i e waM lcog sgar du :
chos rgyal dbang po'i sde nyid kyang :
mi 'gyur rdo rje'i bsti gnas su :
rig 'dzin ngag gi dbang po yang :
'gro ba'i sogs /
mu tig shel gyi nags khrod du :
rig 'dzin stobs ldan dbang po yang :
'bral med snying ga'i pho brang du :
drin can rtsa ba'i bla ma yang :
'gro ba'i sogs /
rang lus rgyal ba'i dkyil 'khor du :
rang rig ma hA gu ru yang :
gter mdzod bse sgrom smug po nas :
gsang sngags snying po'i mthar thug kyang :
smug nag gru gsum gzhal yas su :
bka' srung e ka dzA TI yang :
'gro ba'i sogs /
rtsa dang thig le'i gzhal yas su :
ma dang ye shes mkha' 'gro yang :
bka' dang dam tshig gzhal yas su :
bka' srung chos skyong gter bdag kyang :
dam tshig gtsang ma'i gzhal yas su :
mched lcam rdo rje spun grogs kyang :
'gro ba'i don du skur bzhengs la :
chos nyid stong pa'i rang sgra sgrogs :
bdag kyang khyed kyi rjes su 'jug :
rig 'dzin bla mas byin gyis rlobs mdzod cig :
hU~M hU~M hU~M hU~M hU~M:
lus la bde ba byin gyis rlobs :
ngag la nus pa byin gyis rlobs :
sems la rtogs pa byin gyis rlobs :
lus ngag yid gsum la byin gyis rlobs mdzod cig :
hU~M hU~M hU~M hU~M hU~M:
phyi yi bar chad phyi ru sol :
nang gi bar chad nang du sol :
gsang ba'i bar chad dbyings su sol :
phyi nang gsang gsum gyi bar chad sol mdzod cig :
hU~M hU~M hU~M hU~M hU~M:
mi mthun rkyen dang bar chad sol :
mthun pa'i lam sna chos la drongs :
mchog dang thun mong gi dngos grub stsol mdzod cig :
hU~M hU~M hU~M hU~M hU~M:
oM AHhU~M badzra gu ru pad+ma sid+d+hi hU~M hU~M hU~M:
nA nA kha d+he sid+d+hi hU~M hU~M hU~M sarba sid+d+hi d+ha naM mai d+hIHhrIHA yuHsid+d+hi sa ma ya sdus sdus :
hU~M:
skye 'gag med pa chos kyi dbyings kyi ngang :
'du 'bral med pa bde chen pho brang du :
rang byung rang gsal thugs rje chen po'i sku :
bde gshegs kun 'dus rdo rje drag po rtsal :
rang rig lha yi lha la phyag 'tshal bstod :
gsal 'grib med pa bde ba chen po'i sku :
rig pa'i rang mdangs ma 'gag gsal ba la :
rtsol sgrub bral bas bya byed gol sa chod :
ma bcos rang shar 'dzin med spros dang bral :
rig pa rang gsal ngang la phyag 'tshal bstod :
hU~M:
rig pa'i cho 'phrul cir yang snang ba la :
rgya chad phyogs lhung med pas 'khrul pa bral :
cir snang 'dzin med grol bas bde ba che :
gsal 'tsher dwangs pa skyon bral rig pa'i mdangs :
longs spyod rdzogs pa'i sku la phyag 'tshal bstod :
hU~M:
'byung ba bzhi la brten pa'i phung po la :
bcings 'thums sdug pa med par phyogs bcur 'tsher :
gang shar rtag chad bral ba'i zang thal la :
'khrul pa'i ngar gsos mi gdab rang sar bzhag :
rang byung sprul pa'i sku la phyag 'tshal bstod :
hU~M:
rang rig dngos 'dzin kha dog ma grub par :
snang stong phyogs lhung ye nas bral ba la :
ma 'gag gsal 'tsher dwangs pa chos nyid ngang :
rang rig ngo bo ma bcos thod phreng rtsal :
rang rig bla ma'i mchog la phyag 'tshal bstod :
'di ltar hU~M gi phrin las zab mo ni :
las can bu dang 'phrad nas sgrub pa'i tshe :
gsang sngags zab mo tshig dang don du bsdeb :
mtshams gcod bshags pa byin 'bebs gsum gyi dbyangs :
nam mkha'i 'brug ltar bsgrags la gdangs dang ldan :
spyan 'dren mchod 'bul bstod pa gsum gyi dbyangs :
snyan la gdangs chags dril bu'i sgra ltar brjod :
ting 'dzin rnam gsum la sogs gzhung gi dbyangs :
nam mkha' dwangs pa'i klong ltar gting zab gsal :
lhag ma la sogs mjug gi cho ga rnams :
rgyal po'i bka' ltar gsal la brjid chags pa :
thugs sgrub drag po'i sku gsung thugs kyi bcud :
nam mkha' lta bu'i rdo rje sgrub pa'i skor :
las can dam tshig can dang 'phrad par shog :
de nas tshogs bya ba ni :
raM yaM khaM trAM hU~M:
oM AHhU~M:
hU~M:
tshogs kyi yo byad thams cad kun :
rnam rtog dngos 'dzin bag chags sbyangs :
rat+na'i snod la bdud rtsi'i bcud :
'dod yon lha mo sprin ltar gtibs :
hU~M:
rje btsun pad+ma thod phreng rtsal :
gdung ba drag pos bdag gdungs shing :
mkha' 'gro'i tshogs dang bcas pa la :
'dod yon lnga ldan mchod pa 'bul :
ba liM rgyan gyi mchod pa 'bul :
bdud rtsi sman gyi mchod pa 'bul :
rak+ta dmar gyi mchod pa 'bul :
zhal zas tshogs kyi mchod pa 'bul :
ting 'dzin rtse gcig mchod pa 'bul :
sku gsung thugs kyi dngos grub stsol :
oM badzra gu ru de wa DA ki nI ma hA ba liM ta khA hi :
sarba pany+tsa a mr-ita khA hi :
rak+ta khA hi :
hU~M:
snang ba snod kyi 'jig rten gtor gzhong du :
srid pa bcud kyi sems can gtor mar bshams :
dpal gyi gtor ma brjid ldan 'bar ba 'di :
ri rab lhun po bas kyang dpang re mtho :
ma mo'i gtor ma pad+mas bskor ba 'di :
gling bzhi gling phran bas kyang bkod re legs :
dkar gyi thig btab dmar gyi gur phub pa :
gser gyi ri bdun bas kyang brjid re che :
bdud rtsi sman gyi mchod pa dam pa 'di :
lha yi zhal zas bas kyang ro re bda':
rak+ta dmar gyi ar+g+haM 'khyil pa 'di :
rgya mtsho mching snam bas kyang rgya re che :
dkar rtsi dmar rtsi sha chen dri chen dang :
dri chu mchod pa'i rdzas te rnam pa lnga :
seng ge glang chen rta dang rma bya khyung :
mchog chen mi la sogs te rnam pa lnga :
ma hA mAM sa la sogs sha sna stong :
ma hA tsit+ta la sogs snying sna stong :
ba su ta dang nang khrol rnam pa lnga :
dbang po lnga dang go ro tsa na dang :
shing thog me tog 'bru sna sman sna dang :
mngar dang khur ba thug pa'i bye brag dang :
mar thud phrum dang zho dang 'o ma dang :
rtsi dang tsA ru rtsi chen go snyod dang :
lga dang lan tshwa spod kyi bre brag dang :
ri sgog klung sgog sha mo sna tshogs dang :
ram bu rug pa sha mo sna tshogs dang :
bza' dang bca' dang btung ba'i bye brag dang :
gzugs sgra dri ro reg bya chos la sogs :
'dod yon lnga yi mchod pa thams cad kun :
thogs med blo yi sems kyis kun bsdus nas :
ting 'dzin dgongs brgyud dag pas byin brlabs te :
bdud rtsir sbyar ba'i mchod pa chen po 'dis :
rdo rje slob dpon thugs dam bskang gyur cig :
yi dam lha tshogs thugs dam bskang gyur cig :
ma mo mkha' 'gro'ithugs dam bskang gyur cig :
dam can srung ma'i thugs dam bskang gyur cig :
ma hA ba liM ta khA hi :
de nas rtsa gsum skong gso bya :
de nas rang nyid tshogs la rol :
lhag ma lha ru gsal bas kha chus bran la :
lhag ma gtang ba ni :
oM badzra DA ki nI hU~M dza :
bud+d+ha\u0f8e
rat+na\u0f8e
pad+ma\u0f8e
karma\u0f8e
hU~M:
sngon tshe khrag 'thung he ru ka'i :
spyan sngar khas blangs dam bcas dang :
bar du pad+ma 'byung gnas kyi :
spyan sngar khas blangs dam bcas pa :
da lta rig 'dzin bdag nyid kyi :
bran dang pho nyar khas blangs pa'i :
sgrub sde brgyad kyi bka' srung dang :
gsang sngags theg pa'i bka' srung rnams :
bka' yi gtor ma 'di bzhes la :
sngon gyi dam tshig dran par gyis :
gsang sngags bstan pa rgyas par mdzod :
bdud dang dam sri rdul du rlog :
bcol pa'i phrin las grub par mdzod :
oM badzra DA ki nI khA hi :
bud+d+ha\u0f8e
rat+na\u0f8e
pad+ma\u0f8e
karma\u0f8e
oM uts+tshiSh+Ta ba liM ta b+hak+Sha b+h+yaHswA hA:
de nas chad mdo bya ba ni :
hU~M:
sngon gyi bskal pa dang po 'das pa'i dus :
'og min dga' ldan zhes bya'i gnas mchog tu :
bcom ldan dpal chen khrag 'thung chen po yis :
snang srid ma mo dam la btags pa'i tshe :
ke'u ri la sogs gnas kyi khro mo brgyad :
siM ha la sogs yul gyi phra men brgyad :
rta gdong la sogs sgo ma bzhi rnams kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
dpal chen bka' yi gtor ma 'di bzhes la :
bdag gis bcol ba'i phrin las grub par mdzod :
hU~M:
bskal pa bar ma gsang sngags dar ba'i dus :
bal yul yang le shod kyi brag phug tu :
slob dpon chen po pad+ma 'byung gnas dang :
las can bal mo shAkya de wa yis :
rdo rje dbyings kyi dkyil 'khor zhal phyes tshe :
gtsang ris dpal mgon bdun cu rtsa lnga yis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
slob dpon bdag gis bcol ba'i phrin las mdzod :
de 'og bskal pa tha ma bod kyi yul :
bsam yas mchims phu'i brag dmar ke'u tshang du :
slob dpon chen po pad+ma 'byung gnas dang :
mnga' bdag rgyal po la sogs grub chen brgyad :
sgrub pa bka' brgyad dkyil 'khor zhal phyes tshe :
bka' yi srung ma dregs pa sde brgyad kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
dam tshig bka' yi gtor ma 'di bzhes la :
bdag gis bcol ba'i phrin las grub par mdzod :
de nas brtan ma bskyang ba ni :
hU~M:
a su ra yi brag phug tu :
o rgyan pad+ma 'byung gnas kyi :
spyan sngar khas blangs dam bcas pa'i :
bod yul brtan ma bcu gnyis dang :
phyi gtor dbang bar khas blangs rnams :
mchod sbyin gtor ma 'di bzhes la :
bdud dpung thul la zhing bcu sgrol :
dal kha chings la 'bru bcud spel :
dmag dpung choms la mtshon rtse rtul :
bcol ba'i phrin las grub par mdzod :
ma mA:
kha khA:
la lA:
le lai :
ta ta :
te tA+ai :
mAM sa rak+ta :
pany+tsa a mr-ita khA hi :
de nas dngos grub blang ba ni :
hU~M:
bstan pa 'di la ngo mtshar rmad byung ba'i :
'jig rten skyabs gyur pad+ma rgyal po ni :
rigs ni za hor rgyal po'i sras su 'khrungs :
o rgyan yul du sgro 'dogs ma lus bcad :
bsil ba tshal du dngos grub thams cad brnyes :
kha ba can du bstan pa rgyas par mdzad :
lho nub mtshams su srin po'i kha gnon mdzad :
mya ngan mi 'da' 'gro ba'i gnyen gcig pu :
sku gsum che mchog badzra he ru ka :
mnyam med bla ma mchog de dus 'dir dran :
'dir gshegs rgyan gyi gtor ma 'di bzhes la :
bdag cag dpon slob yon mchod 'khor bcas la :
mchog dang thun mong dngos grub zhu lags so :
oM AHhU~M badzra gu ru pad+ma sid+d+hi hU~M:
hU~M:
shar gyi phyogs nas dngos grub skul ba'i lha :
zhi ba'i las mdzad rdo rje thod phreng rtsal :
zhi ba'i rang bzhin sku mdog dkar la 'tsher :
na bza' dkar po shin tu mdzes par gsol :
phyag mtshan rdo rje lcags kyu DA ma ru :
rdo rje mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
nad gdon bar chad sdig sgrib zhi ba'i dngos grub zhu lags so :
oM AHhU~M badzra gu ru pad+ma sid+d+hi hU~M:
hU~M:
lho yi phyogs nas dngos grub skul ba'i lha :
rgyas pa'i las mdzad rat+na thod phreng rtsal :
rgyas pa'i rang bzhin sku mdog ser la 'tsher :
na bza' ser po shin tu mdzes par gsol :
phyag mtshan rin chen zhags pa DA ma ru :
rin chen mkha' 'gro'i thugs dam rgyud bskul nas :
tshe dang bsod nams rgyas pa'i dngos grub zhu lags so :
oM AHhU~M badzra gu ru pad+ma sid+d+hi hU~M:
hU~M:
nub kyi phyogs nas dngos grub skul ba'i lha :
dbang gi las mdzad pad+ma thod phreng rtsal :
dbang gi rang bzhin sku mdog dmar la 'tsher :
na bza' dmar po shin tu mdzes par gsol :
phyag mtshan pad+ma lcags sgrog DA ma ru :
pad+ma mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
khams gsum dbang sdud kyi dngos grub zhu lags so :
oM AHhU~M badzra gu ru pad+ma sid+d+hi hU~M:
hU~M:
byang gi phyogs nas dngos grub skul ba'i lha :
drag po'i las mdzad karma thod phreng rtsal :
drag po'i rang bzhin sku mdog ljang la 'tsher :
na bza' ljang gu shin tu mdzes par gsol :
phyag mtshan rgya gram dril bu DA ma ru :
las kyi mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
dgra bgegs tshar gcod kyi dngos grub zhu lags so :
oM AHhU~M badzra gu ru pad+ma sid+d+hi hU~M:
hU~M:
dbus kyi phyogs nas dngos grub skul ba'i lha :
sku lnga lhun grub bud+d+ha thod phreng rtsal :
lhun grub rang bzhin sku mdog smug la 'tsher :
na bza' smug po shin tu mdzes par gsol :
phyag mtshan 'khor lo dril bu DA ma ru :
sangs rgyas mkha' 'gro'i thugs dam rgyud bskul nas :
bdag cag dpon slob yon mchod 'khor bcas la :
mchog dang thun mong dngos grub zhu lags so :
oM AHhU~M badzra gu ru pad+ma sid+d+hi hU~M:
nA nA kha d+he sarba sid+d+hi hU~M hU~M hU~M:
sarba sid+d+hi d+ha naM me d+hIHhrIHa yu sid+d+hi sa ma ya sdus sdus :
dngos grub skul ba'i cho ga'o :
de nas dkyil 'khor bsdu ba ni :
hU~M:
da ni dkyil 'khor gsal btab la :
phyi nang snod bcud thams cad kun :
yig 'bru hU~M la hril gyis bsdu :
hU~M yang mi dmigs 'ja' ltar yal :
de nas bdag nyid lha ru gsal :
rtag chad gnyis kyi mtha' bsal lo :
thugs sgrub hU~M gi phrin las 'di :
ma 'ongs lnga brgya'i snyigs ma la :
las can bu dang 'phrad par shog :
thugs sgrub drag po hU~M gi phrin las 'di :
rgyas par byed na tshig dang don du bsdeb :
bsdus pa byed na rang gzhung so sor bya :
sa ma ya :
rgya rgya rgya :
brag ri sbrul gdug spungs 'dra'i sked /
lho gser mdzod ser po nas /
rig 'dzin rgod kyi ldem 'phru can gyis bton pa'o //

//
