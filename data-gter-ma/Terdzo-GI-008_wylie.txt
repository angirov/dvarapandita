\u0f01\u0f83:
DA ki'i snyan brgyud zab mo las :
bdud 'dul seng gdong drag mo'i las byang bsdus pa myur mgyogs glog phreng bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das ma bdud 'dul drag mo seng ge'i gdong pa can la phyag 'tshal lo :
bdag 'dra rdo rje gro lod kyis :
bdud 'dul drag mo'i las byang ni :
bsdus pa lam khyer glog phreng bri :
de yang 'di la don gsum ste :
sngon 'gro rtsa ba'i rim pa :
dngos gzhi las gzhung gi rim pa :
rjes tshogs kyi rim pa'o :
dang po la dang po bgegs la bka' bsgo ba :
gnyis pa mtshams gcod pa :
gsum pa mchod pa byin gyis rlabs pa :
bzhi pa bshags pa bya ba :
lnga pa ting nge 'dzin gsal gdab pa :
drug pa gzhal yas khang gsal ba :
bdun pa gdan bskyed pa :
brgyad pa lha bskyed pa :
dgu pa spyan 'dren pa :
bcu pa bzhugs su gsol ba :
bcu gcig pa phyag 'tshal ba :
bcu gnyis pa mchod pa'i rim pa :
bcu gsum pa bstod pa'i rim pa :
bcu bzhi pa bshags pa bya ba :
bco lnga pa bzlas pas bskul ba'o :
tshogs kyi rim pa la :
dang po tshogs sbyang ba :
gnyis pa byin rlabs pa :
gsum pa spyan 'dren pa :
bzhi pa tshogs phud dang po 'bul ba :
lnga pa bar pa bshags pa bya ba :
drug pa tha ma bsgral las bya ba :
bdun pa zhal du bstab pa :
brgyad pa lhag ma bya ba :
dgu pa chad mdo 'bul ba :
bcu pa brtan ma mchod pa :
bcu gcig pa gtor bro bya ba :
bcu gnyis pa dngos grub blang ba :
bcu gsum pa bkra shis bya ba :
bcu bzhi pa dkyil 'khor bsdu ba :
bco lnga pa bsngo smon bya ba'i rim pa'o :
las byang rtsa tho'i rim pa rdzogs :
sa ma ya :
rgya rgya rgya :
g+hu h+ya :
zab rgya :
de nas spyi don gnyis pa dang po bgegs la bka' bsgo ba ni :
rang nyid bdud 'dul drag mo'i nga rgyal gyis 'di skad do :
hU~M hU~M hU~M:
g+ha g+ha g+hA ta ya :
log par blta ba'i bgegs tshogs nyon :
bdag ni bdud 'dul seng ge'i gdong :
nga yis gnas 'dir byang chub bsgrub :
bgegs tshogs gang yin phyir dengs shig :
gal te bka' la mi nyan na :
mkha' 'gro chen mo thugs khros nas :
sku las me dpung mtshon cha 'phros :
gsung las drag sngags thog ser 'phros :
thugs las khro chung mtshon thogs 'phros :
gnod par byed pa'i dgra bgegs kun :
'khor lo 'bar ba'i rtsibs la bskyon :
rgya gram 'bar bas klad pa 'gems :
phur bu'i dbal sos snying la gzir :
ral gri 'bar bas gzugs phung gtub :
me dpung 'bar bas gzhob tu bsreg :
mtshon cha sna tshogs skar ltar 'khrugs :
lus ngag rdul phran bzhin du rlog :
sems kyis sdug bsngal dpag med myong :
de bas ma 'dug gzhan du dengs :
oM siM ha DA ki kro tI shwa rI hU~M:
sum b+ha ni sum b+ha hU~M:
gr-ih+NA gr-ih+NA hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga wAn bid+yA rA dza kro ta ni hU~M phaT:
gnyis pa mtshams gcod pa ni :
hU~M:
bdag ni dpal chen khrag 'thung ma :
sku gsung thugs kyi cho 'phrul las :
ye shes mkha' 'gros nam mkha' gang :
dam tshig mkha' 'gros sa gzhi gang :
las kyi mkha' 'gros bar snang gang :
me dpung 'bar bas srid gsum sreg :
mtshon cha sna tshogs skar ltar 'khrug :
su yang 'da' ba'i gnas med do :
srung ba'i 'khor lo lhun gyis grub :
hrIHd+hI ha DA ki kro ti siM ha g+hA ta ya g+hA ta ya rak+Sha rak+Sha hU~M hU~M phaT:
de nas skyabs su 'gro ba'i rim pa ni :
skyabs yul mdun du bsam la :
oM AHhU~M:
ka dag rig pa'i sku la skyabs su mchi :
ma rig 'khrul pa'i 'khor ba mtha' med 'dir :
rigs drug gang gi gnas su lus blangs kyang :
sdug bsngal min pa bde ba skad cig med :
bde chen chos dbyings thob phyir dam chos bya :
rnam dag 'od gsal zla ba'i dkyil na mdzes :
khams gsum 'gro ba kun gyi gnyen gcig pu :
skyabs gnas sangs rgyas chos dang dge 'dun gsum :
dkon mchog gsum la bdag sogs skyabs su mchi :
rnam rtog chos nyid ngang du ma grol zhing :
'gyur med chos sku'i rtogs pa ma shar bar :
bla ma yi dam mkha' 'gro thugs rje can :
rtsa ba gsum la bdag sogs skyabs su mchi :
spros bral dmigs med bde chen thabs shes 'brel :
sku lnga lhun grub ye shes lnga rdzogs shing :
lta sgom spyod 'bras thig le lu gu rgyud :
rang byung dbyings la bdag gzhan skyabs su mchi :
zhes gsum bya :
de nas sems bskyed pa ni :
kye ma :
sdug bsngal rgya mtsho dpag tu med pa'i nang :
rang gis rang bcings chos med snying re rje :
snying rje'i gnas rnams bde la bkod pa'i phyir :
byang chub mchog gi sems ni bskyed par bgyi :
zhes gsum brjod :
de nas yan lag bdun pa 'bul ba ni :
hU~M:
chos sku 'gyur med ngang las ma g.yos kyang :
sna tshogs thabs kyis cir yang sprul mdzad cing :
'gro rnams thar pa'i lam ston ma rgyud rnams :
mkha' dbyings rnam par dag pa'i dbyings nas gshegs :
bdag gis sgo gsum gus pa chen po yis :
yan lag bdun ldan bsgrubs pa'i thabs shes rab :
bde stong zag med rnam grol phyag rgya yis :
bde chen la zla chen por phyag 'tshal lo :
dngos 'byor bshams dang yid kyis blangs pa yis :
phyi nang gsang ba'i mchod sprin rgya mtsho rnams :
dpag med nam mkha'i khams rnams kun bkang ste :
bla ma yi dam mkha' 'gro'i tshogs la 'bul :
lus ngag yid gsum bag med dbang gyur pas :
sdig pa mi dge'i las rnams ci bgyis pa :
bla ma mkha' 'gro'i spyan sngar mthol lo bshags :
bla ma mkha' 'gros sngon nas thugs bskyed pa'i :
dge ba kun la rjes su yi rang ngo :
rdo rje slob dpon mkha' 'gro'i tshogs bcas rnams :
'gro ba'i don du chos 'khor bskor du gsol :
ma hA gu ru mkha' 'gro'i tshogs bcas rnams :
mya ngan mi 'da' bzhugs par gsol ba 'debs :
bdag gzhan kun gyi tshogs gnyis dge ba 'dis :
sems can thams cad smin grol 'god par shog :
ces bya :
de nas dam bca' blang ba ni :
hU~M:
bdud 'dul drag mo yi dam lha :
mkha' 'gro sde brgyad sprul par bcas :
srog gi phyir yang mi gtong bsgrub :
mi 'bral dam tshig sa ma ya :
tsit+ta badzra hU~M:
gsum pa mchod pa byin rlabs phyir byin dbab pa ni :
hU~M:
ma bcos lhun grub gsang chen dur khrod nas :
ye shes mkha' 'gro seng gdong 'khor bcas rnams :
bdag la dbang skur bsgrub rdzas byin chen phob :
zag med bde ba chen por byin gyis rlobs :
baM DA ki sarba sa ma ya A be sha ya a a A:
oM AHhU~M:
ma hA sarba pany+tsa a mr-ita hU~M hrIHThA:
oM AHhU~M:
ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
oM AHhU~M ma hA rak+ta dz+wa la maN+Da la hU~M hrIHThA:
oM AHhU~M:
bo d+hi tsit+ta ga Na gu h+ya shu kraM sarba b+hu tsa ho :
oM AHhU~M badzra ar+g+haM pA d+yaM puSh+pe d+hU pe A lo ke gan+d+he nai bid+ya shab+da pU dza sa ma ya hU~M swA hA:
bzhi pa bshags pa bya ba ni :
hU~M:
ye shes mkha' 'gro'i tshogs rnams dgongs su gsol :
bdag gis thog ma med nas da lta'i bar :
mi dge 'gal 'khrul nyams chag gyur pa kun :
skad cig da lta'i dus 'dir bshags par bgyi :
siM ha DA ki sa ma ya shud+d+he ho :
lnga pa ting 'dzin gsal ba ni :
hU~M:
ye nas chos rnams spros bral nyid :
kun khyab nam mkha'i rang bzhin te :
brjod du med pa'i don de nyid :
ma rtogs sems can snying re rje :
d+harmA d+hA tu swa b+hA wa ho :
drug pa gzhal yas khang gsal ba ni :
hU~M:
skye ba med pa'i cho 'phrul las :
rang byung 'byung ba lnga rim brtsegs :
e yaM ra suM keM raM b+h+rU~M:
b+h+rU~M las dur khrod rab tu 'bar :
gsang chen rol pa'i gzhal yas khang :
'od lnga thod pa brtsegs pa yi :
sgo gru rta babs yongs su rdzogs :
phyi nang med par 'od du 'bar :
dur khrod chen po brgyad dang ni :
mtshon cha me dpung 'bar bas bskor :
bdun pa gdan bskyed pa ni :
hU~M:
de dbus chos 'byung bsnol ma'i dbus :
pad+ma 'dab bzhi'i lte ba la :
thabs shes nyi ma zla ba dang :
rtog med ro yi gdan steng du :
brgyad pa lha gsal gdab pa ni :
hU~M:
rgyu yi yi ge hU~M dmar nag :
'od 'phros tshur 'dus mkha' 'gro'i sku :
dus gsum rgyal ba skyed byed ma :
bdud 'dul mkha' 'gro seng ge'i gdong :
sku mdog dmar nag khro zhing gtum :
spyan gsum sdang mig khrag ltar 'khrugs :
zhal gdangs mche gtsigs rkan sgra rdeb :
snyan cha nyi zla phrag tu bkal :
phyag g.yas gri gug mkha' la phyar :
phyag g.yon thod khrag thugs kar 'dzin :
zhabs gnyis brkyang bskum gar stabs 'gying :
thabs kyi rang bzhin kha T+wAM brten :
sku stod glang chen ko rlon gsol :
sku smad stag gi sham thabs mdzes :
zhing lpags rlon pa rked du dkris :
rdo rje'i phreng bas sku regs bcings :
dril chung g.yer kha si li li :
dbu skra gyen brdzes thod skam brgyan :
lhag ma thur grol sgrub mchog skyong :
skra gseb rdo rje'i tshwa tshwa 'phro :
spyi gtsug rdo rje rtse lnga 'bar :
thod rlon khrag 'dzag lnga bcu'i phreng :
rus rgyan me long dril bus spras :
dar sna'i cod pan sprin ltar bklubs :
sku la me 'od tshwa tshwa 'phro :
ye shes me 'bar dbus na 'gying :
spyi bor gu ru pad+ma 'byung :
rdo rje b+han+d+ha bsnams par bskyed :
hU~M:
phyogs bzhi pad+ma 'dab bzhi'i steng :
gang 'dul sprul pa'i mkha' 'gro'i tshogs :
phrin las rnam bzhi sgrub byed ma :
hU~M:
mdun du rdo rje seng gdong ma :
dkar mo zhi ba'i las mdzad ma :
zhal gcig phyag gnyis gri thod 'dzin :
seng zhal khro zhing gar stabs 'gying :
rgyan dang cha lugs gtso mo'i tshul :
rang 'dra dkar mo 'bum gyis bskor :
g.yas su rin chen seng gdong ma :
ser mo rgyas pa'i las mdzad ma :
zhal gcig phyag gnyis gri thod 'dzin :
seng zhal khro zhing gar stabs 'gying :
rgyan dang cha lugs gtso mo'i tshul :
rang 'dra ser mo 'bum gyis bskor :
rgyab tu pad+ma seng gdong ma :
dmar mo dbang gi las mdzad ma :
zhal gcig phyag gnyis gri thod 'dzin :
seng zhal khro zhing gar thabs 'gying :
rgyan dang cha lugs gtso mo'i tshul :
rang 'dra dmar mo 'bum gyis bskor :
g.yon du karma seng gdong ma :
ljang mo drag po'i las mdzad ma :
zhal gcig phyag gnyis gri thod 'dzin :
seng zhal khro zhing gar stabs 'gying :
rgyan dang cha lugs gtso mo'i tshul :
rang 'dra ljang mo 'bum gyis bskor :
kun kyang pad+ma bam ro'i gdan :
brkyang bskum bde ba'i gar gyis 'gying :
hU~M:
de yi phyi rim pad 'dab brgyad :
thugs sprul las kyi mkha' 'gro brgyad :
shar du rdo rje phag gdong mthing :
phyag gnyis cang te'u bum pa bsnams :
lho ru mkha' 'gro stag gdong smug :
phyag gnyis kha T+wAM b+han+d+ha bsnams :
nub tu mkha' 'gro chu srin dmar :
phyag gnyis rgyal mtshan b+han+d+ha bsnams :
byang du mkha' 'gro gzig gdong ljang :
phyag gnyis zhing chen thod khrag bsnams :
shar lhor mkha' 'gro khyi gdong dkar :
phyag gnyis par bu thod khrag bsnams :
lho nub mkha' 'gro khra gdong sngo :
phyag gnyis gri gug thod khrag bsnams :
nub byang mkha' 'gro spyang gdong dkar :
phyag gnyis bum pa thod khrag bsnams :
byang shar mkha' 'gro 'ug gdong ser :
phyag gnyis zhags pa thod khrag bsnams :
kun kyang ro gdan gar stabs 'gying :
hU~M:
de yi phyi rim 'khor yug tu :
ma mo mkha' 'gro shugs 'gro dang :
dbang phyug nyer brgyad dam can dang :
dur khrod brgyad kyi lha tshogs bcas :
bran g.yog 'khor bcas gsal bar bskyed :
de yi phyi rim sgo bzhi la :
lcags kyu zhags pa lcags sgrog dril :
ma 'dres yongs rdzogs chu zla 'am :
'ja' tshon lta bur gsal bar bsgom :
oM dz+nyA na siM ha DA ki nI ha ri ni sa sarba DA ki nI sa ma ya hU~M dza dza :
dgu pa spyan 'dren pa ni :
rang bzhin gyi gnas dang :
o rgyan rang byung mkha' spyod gsang chen rol pa'i dur khrod nas :
ye shes kyi mkha' 'gro seng gdong ma la :
'khor mkha' 'gro rgya mtsho 'bum dang bcas pa nam mkha' la sprin 'khrigs pa lta bu byin thib thib byon par bsam la :
badzra sa ma ya dza dzaHpheM pheM:
zhes pas tshil chen bsreg :
thod rnga 'khrol la 'di skad bskul :
hU~M:
yul gyi ming ni o rgyan rang bzhin gnas :
mkha' spyod gsang chen rol pa'i dur khrod nas :
mkha' 'gro'i gtso mo seng gdong gshegs su gsol :
shar phyogs mi 'gyur gsang chen dur khrod nas :
rdo rje mkha' 'gro seng gdong gshegs su gsol :
lho phyogs gter 'byung gsang chen dur khrod nas :
rin chen mkha' 'gro seng gdong gshegs su gsol :
nub phyogs pad+ma 'khyil ba'i gsang chen nas :
pad+ma mkha' 'gro seng gdong gshegs su gsol :
byang phyogs kI la sgrog pa'i gsang chen nas :
las kyi mkha' 'gro seng gdong gshegs su gsol :
phyogs mtshams dur khrod chen po'i gnas brgyad nas :
mkha' 'gro sde brgyad ma lus gshegs su gsol :
hU~M:
gzhan yang ye shes mkha' 'gro'i bka' 'khor du :
dbang phyug nyer brgyad ma mo mkha' 'gro dang :
shugs 'gro las byed bran g.yog pho nya rnams :
dam tshig dbang gis gnas 'dir gshegs su gsol :
hU~M:
mkha' 'gro'i ma tshogs 'byon pa'i tshe :
rin chen rus rgyan khra la la :
g.yer kha rin chen dril chung ni :
snyan pa'i sgra sgrog si li li :
dbu rgyan dar sna'i cod pan rnams :
rlung gis skyod cing pu ru ru :
lag pa gser gyi gdu bu can :
sna tshogs gar stabs khyugs se khyug :
rkang pa rdo rje'i 'gros stabs kyis :
mkha' la thogs med bun ne bun :
mkha' 'gro ma tshogs thibs se thib :
glu len bshugs pa kyu ru ru :
dbu skra thor tshugs ldems se ldem :
byin rlabs ye shes ta la la :
sde brgyad las byed khyugs se khyug :
phaTaHdang pheM sgra 'u ru ru :
byin gyis brlab phyir gshegs su gsol :
e A ral+li pheM pheM hring hring siM ha kro tI sarba DA ki nI sa ma ya dzaHhU~M baM ho :
bcu pa bzhugs gsol 'bul ba ni :
hU~M:
dur khrod gsang chen rol pa'i gnas 'di ru :
mkha' 'gro bdud 'dul seng gdong 'khor bcas rnams :
chos 'byung pad nyi ro yi gdan steng du :
dgyes shing gnyis med brtan par bzhugs su gsol :
siM ha DA ki nI sa ma ya tiSh+Tha lhan :
bcu gcig pa phyag 'tshal ba ni :
hU~M:
chos dbyings skye med ngang las ma g.yos kyang :
gang 'dul zil gnon bgegs rnams 'joms mdzad pa :
dpal chen myur mgyogs lha mo 'khor bcas la :
brkyang bskum 'gying ba'i gar gyis phyag 'tshal lo :
siM ha DA ki nI a ti pU ho :
pra ti dza ho :
bcu gnyis pa mchod pa 'bul ba ni :
'di la drug ste :
dang po phyi mchod 'bul ba ni :
hU~M:
mkha' 'gro seng gdong drag mo 'khor bcas la :
dmar ba'i ar+g+haM sku la 'bul :
mdzes pa'i me tog dbu la 'bul :
dri zhim bdug spos shangs la 'bul :
gsal ba'i snang gsal spyan la 'bul :
bde ba'i byug chab sku la 'bul :
bcud ldan zhal zas ljags la 'bul :
sgra snyan rol mo snyan la 'bul :
phyag rgya gar dang spyan gzigs tshogs :
mchog gi mchod pa bzhes su gsol :
baM siM ha DA ki nI ha ri ni sa hU~M:
ar+g+haM pra tIts+tsha ho :
oM badzra puSh+pe pU dza ho :
oM badzra d+hU pe pU dza ho :
oM badzra A lo ke pU dza ho :
oM badzra gan+d+he pU dza ho :
oM badzra nai bid+yA pU dza ho :
oM badzra shab+da pU dza ho :
gnyis pa nang mchod ni :
hU~M:
mkha' 'gro seng gdong drag mo 'khor bcas la :
dbang po'i me tog spyan la 'bul :
rkang gling thod rnga snyan la 'bul :
tshil chen bsreg spos shangs la 'bul :
sha rus zhal zas ljags la 'bul :
khrag zhag byug chab sku la 'bul :
gzugs sgra dri ro reg bya chos :
yid chos lta sgom mchod par bzhes :
oM badzra rU pa pUSh+pe ho :
ka pA la shab+da pU dza ho :
mAM sa d+hU pe pU dza ho :
kiM ni ri ti ra sa pU dza ho :
rak+ta go ro tsa na gan+d+he pU dza ho :
gsum pa gsang mchod ni :
hU~M:
mkha' 'gro seng gdong drag mo 'khor bcas la :
gsang ba'i mchod pa 'bul ba ni :
yab yum gnyis med mkha' gsang nas :
gnyis med bde chen ye shes che :
gsang mchod byang sems dkar dmar 'di :
dngos grub stsol phyir mchod par 'bul :
baM siM ha DA ki nI ha ri ni sa ma hA gu h+ya shu kraM pU dza ho :
bzhi pa bdud rtsi 'bul ba ni :
hU~M:
mkha' 'gro seng gdong drag mo 'khor bcas la :
bdud rtsi sman gyi mchod pa 'bul ba ni :
gdod nas rnam dag bdud rtsi a mr-i ta :
rigs lnga dam tshig rmad du byung ba yi :
stong la sbyar ba'i dug lnga 'joms pa'i sman :
dam rdzas bdud rtsi'i mchod pa bzhes su gsol :
baM siM ha DA ki nI ha ri ni sa badzra a mr-ita pU dza la khA hi :
lnga pa gtor ma 'bul ba ni :
hU~M:
mkha' 'gro seng gdong drag mo 'khor bcas la :
gtor ma'i mchod pa 'bul ba ni :
rnam dag chos dbyings b+han+d+ha ru :
ba liM gtor ma bshams pa ni :
sha khrag dmar gyi longs spyod dang :
dam rdzas bdud rtsi'i ro mchog ldan :
'dod yon lha mo sprin ltar gtibs :
ngo mtshar rmad byung gtor ma 'bul :
baM siM ha DA ki nI ha ri ni sa ma hA ba liM ta kha raM khA hi :
drug pa rak+ta 'bul ba ni :
hU~M:
mkha' 'gro seng gdong drag mo 'khor bcas la :
rak+ta'i mchod pa 'bul ba ni :
b+han+d+ha 'bar ba'i zhal bu'i snod :
khams gsum 'khor ba rgyu bsgral pa'i :
rak+ta'i zhun chen rba klong 'khrugs :
khrag zhag rlangs pa chi li li :
'o mtsho dkar mdangs me re re :
rak+ta'i mchod pa bzhes su gsol :
dbang dang dngos grub bdag la stsol :
baM siM ha DA ki nI ha ri ni sa ma hA rak+ta la kha raM khA hi :
bcu gsum pa bstod pa bya ba ni :
hU~M:
rang bzhin gsang chen rol pa'i dur khrod nas :
chos dbyings skye med ngang las ma g.yos kyang :
gang 'dul 'gro ba'i don du sku sprul pa :
mkha' 'gro'i gtso mo seng ge'i gdong pa can :
dus gsum rgyal ba skyed pa'i yum mchog ma :
sku mdog dmar nag mi bzad rab tu 'bar :
khro zhing gtum la snang srid zil gyis gnon :
spyan gsum sdang mig 'khor 'das dbang du sdud :
'byung po 'dul phyir zhal gdangs mche ba gtsigs :
rkan sgra rdeb pas srid gsum g.yo zhing 'dar :
nyi zla phrag 'phyang srid gsum 'gran zla med :
nyon mongs rtsad gcod phyag g.yas gri gug bsnams :
ma rungs bcud bsdus thod khrag g.yon na bsnams :
dregs pa bdud bzhi gnon pas brkyang bskum bzhugs :
thabs shes dbyer med kha T+wAM mchan du bcug :
mi 'jigs stobs ldan glang chen ko rlon gsol :
chos nyid rol pa stag gi sham thabs byed :
nyon mongs mi mnga' zhing lpags rked du dkris :
chos nyid 'gyur med rdo rje'i sku regs bcings :
sku lnga yongs rdzogs dbu skra thod skam bcings :
rig pa thogs med rdo rje rtse lngas brgyan :
lhag ma thur grol sgrub mchog rjes su skyong :
skra gseb rdo rje rtse lnga'i tshwa tshwa 'phro :
'khor ba gnas 'dren thod rlon phreng bas brgyan :
sku gsum yongs rdzogs rin chen rus rgyan spras :
chos nyid rang sgra me long dril bu sgrog :
ye shes lnga ldan dar sna'i cod pan bklubs :
'byung po gzhob sreg sku las me dpung 'bar :
zhal nas phaTaHdang pheM gyi sngags sgra sgrog :
sa gsum bla 'phrog seng skad rngam par sgrog :
spyan gsum khro gnyer pho rgyud mo rgyud sdud :
che btsan 'gran zla med pa'i mkha' 'gro ma :
bdud 'dul seng gdong ma la phyag 'tshal bstod :
sgrub pa po la dbang skur byin gyis rlobs :
hU~M:
sku las sprul pa'i mkha' 'gro rnam pa bzhi :
zhi ba'i las byed rdo rje seng gdong ma :
dkar mo zhal gcig phyag gnyis gri thod bsnams :
rin chen rus brgyan brkyang bskum gar stabs 'gying :
zhi ba'i las mdzad dkar mo 'bum dang bcas :
rdo rje seng gdong ma la phyag 'tshal bstod :
rdo rje chos kyi dngos grub bdag la stsol :
hU~M:
rgyas pa'i las mdzad rin chen seng gdong ma :
ser mo zhal gcig phyag gnyis gri thod 'dzin :
rin chen rus brgyan brkyang bskum gar stabs 'gying :
rgyas pa'i las byed ser mo 'bum dang bcas :
rin chen seng gdong ma la phyag 'tshal bstod :
tshe dang bsod nams dngos grub bdag la stsol :
hU~M:
dbang gi las mdzad pad+ma seng gdong ma :
dmar mo zhi 'dzum phyag gnyis gri thod 'dzin :
rin chen rus rgyan mdangs ldan gar stabs 'gying :
dbang gi las byed dmar mo 'bum dang bcas :
pad+ma seng gdong ma la phyag 'tshal bstod :
khams gsum dbang sdud dngos grub bdag la stsol :
hU~M:
drag po'i las mdzad las kyi seng gdong ma :
mthing nag zhal gcig phyag gnyis gri thod 'dzin :
rin chen rus rgyan drag po'i gar stabs 'gying :
drag po'i las byed ljang mo 'bum dang bcas :
karma seng gdong ma la phyag 'tshal bstod :
dgra bgegs tshar gcod dngos grub bdag la stsol :
hU~M:
gsung las sprul pa'i mkha' 'gro rnam pa brgyad :
ye shes grub kyang las kyi cha lugs 'dzin :
dam tshig srung zhing sgrub la stongs grogs mdzad :
bstan pa srung zhing gnod byed dgra bgegs bsgral :
phra men las byed tshogs la phyag 'tshal bstod :
phrin las sna tshogs dngos grub bdag la stsol :
hU~M:
thugs las sprul pa'i las byed ma mo'i tshogs :
zhing skyong dbang phyug nyer brgyad dam can rnams :
dur khrod nyul cing bka' yi bya ra byed :
sku mdog phyag mtshan ma nges cir yang ston :
'dod dgur sgyur ba'i gzugs can 'phrul mo che :
nam mkha'i lus can gar yang thogs med 'gro :
phrin las sna tshogs thogs pa med par sgrub :
ma mo mkha' 'gro'i tshogs la phyag 'tshal bstod :
rnal 'byor bcol pa'i phrin las grub par mdzod :
bcu bzhi pa bshags pa bya zhing gsol ba btab pa ni :
hU~M:
ye shes mkha' 'gro 'khor dang bka' nyan bcas :
ma lus bdag gis gsol 'debs dgongs par mdzod :
bdag ni ma rig mi dge 'gal 'khrul kun :
skye med chos dbyings ngang du bshags par bgyi :
bskal pa dpag tu med pa'i sngon rol nas :
mkha' 'gro seng gdong ma dang smon lam btab :
da dus dkyil 'khor 'di ru bsnyen cing sgrub :
'di nas bzung ste gdod ma chos sku'i bar :
tshe rabs skye ba gang dang gar skyes kyang :
mkha' 'gro seng gdong ma dang 'bral med shog :
bar chad rkyen rnams khyed kyis bsal ba dang :
ma ltar byams shing sring ltar gdung bar shog :
bran ltar nyan cing mdza' ltar brtse ba dang :
theg chen chos la rtag tu gnas par shog :
ting 'dzin zas kyis rtag tu 'tsho byed cing :
phyag rgya chen po'i dngos grub thob par shog :
DA ki nI sa ma ya shud+d+he a :
bco lnga pa dzapa? bzla ba ni :
gtso mo'i thugs kar nyi ma'i dkyil 'khor gyi steng du :
baM yig dmar po la sngags g.yon skor du dmar hril le 'khor bar bsam la bsnyen pa bya ba ni :
oM baM siM ha DA ki nI ha ri ni sa hU~M dza :
zhes bsnyen pa bya :
de nas bsnyen sgrub las gsum gcig tu dril ba'i drag sngags bcu bzhi pa bzlas pa bya ba ni :
gtso mo'i thugs srog la hU~M dmar nag gi mtha' mar sngags phreng dkar ser dmar ljang las bzhi gang byed kyis mdog dang mthun par gsal la :
aHkaHsaHmaHraHtsaHshaHdaHraHsaHmaHraHyaHphaT:
ces a gcig :
ka gcig :
sa gnyis :
ma gnyis :
ra gsum :
tsa gcig :
sha gcig :
da gcig :
ya gcig :
phaTaHbcas yod :
zhi drag gang yin kyang dmigs pa sogs gzhan du shes :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]spyi don gsum pa rjes kyi rim pa tshogs bya ba ni :
dang po tshogs sbyang ba ni bsang chu 'thor la 'di skad do :
hU~M:
rang nyid lha yi thugs ka nas :
raM 'phros tshogs kyi dngos 'dzin bsregs :
yaM 'phros bag chags dri ma gtor :
khaM 'phros gnyis 'dzin dri ma bkrus :
raM yaM khaM:
gnyis pa byin gyis brlab pa ni :
bdud rtsi 'thor la 'di skad do :
hU~M:
rang nyid lha yi thugs ka nas :
hU~M 'phros bdag gzhan 'bag btsog dag :
AH'phros zag med bdud rtsir gyur :
oM 'phros 'dod yon mkha' mnyam spel :
lha mi'i longs spyod bdud rtsir gyur :
oM AHhU~M:
zhes lan gsum brjod :
gsum pa spyan 'dren pa ni :
rkang gling thod rnga rdung rol mo bya la 'di skad do :
hU~M:
yul gyi ming ni o rgyan gnas :
dur khrod ming ni gsang chen bsnol :
mkha' spyod bde ba chen po nas :
ye shes mkha' 'gro seng gdong ma :
seng gdong rigs bzhi yang 'khor bcas :
sprul pa bka' nyan 'khor bcas rnams :
tshogs la spyan 'dren gshegs su gsol :
hU~M:
sku mdog dmar mo bzhin mdzes ma :
zhal gcig phyag gnyis gzi mdangs 'bar :
phyag g.yas gcod byed gri gug bsnams :
'khor ba'i bcud bsdus thod khrag g.yon :
sku la rin chen rgyan drug spras :
sku regs gser skud dril chung brgyan :
snyan pa'i sgra sgrog si li li :
dbu rgyan dar sna'i cod pan can :
rlung gis skyod cing pu ru ru :
lag pa gser gyi gdu bu can :
sna tshogs gar byed khyugs se khyug :
rkang pa rdo rje'i 'gros stabs kyis :
mkha' la thogs med bun ne bun :
'khor tshogs mkha' 'gro spungs se spung :
glu len bshugs pa kyu ru ru :
rol mo sil snyan 'u ru ru :
byin rlabs ye shes ta la la :
nyams dang rtogs pa 'u ru ru :
bde stong ye shes mkha' 'gro'i tshogs :
ha ri ni sa'i sgra sgrog cing :
tshogs la spyan 'dren gshegs su gsol :
gnas mchog 'di ru phyin phob la :
sgrub mchog bdag la dbang skur cig :
bsgrub rdzas tshogs la sid+d+hi stims :
phrin las rnam bzhi'i dngos grub stsol :
baM siM ha DA ki nI ha ri ni sa ho :
sa ma ya ho :
dr-i sh+ya hoHsa ma ya dza dza :
e A ral+li hoHpheM pheM hring hring dzaHhUM baM ho :
zhe rgyas par 'dod na las byang chen mo'i skabs ltar bya :
bzhi pa tshogs phud dang po 'bul ba ni :
hU~M:
mkha' 'gro bdud 'dul seng gdong 'khor bcas la :
zhal zas mchog gi tshogs mchod dang :
shes rab ma ti dza gad chang :
thabs mchog mAM sa bca' ba'i ro :
brtse ba chen pos bzhes su gsol :
mchog dang thun mong dngos grub stsol :
baM siM ha DA ki nI ga Na tsakra pU dza ho :
lnga pa bar ma 'bul zhing bshags pa bya ba ni :
hU~M:
bdud 'dul drag mo'i lha tshogs dgongs :
bskal pa sngon nas da lta'i bar :
rang rig ma rtogs nyams chag rnams :
sman mchod tshogs kyis bshags par bgyi :
DA ki nI sa ma ya shud+d+he a a :
drug pa tha ma bsgral ba ni :
hU~M:
nga ni bdud 'dul seng gdong ma :
phyag mtshan phur pa bsgril cing 'debs :
sku stod khro mo rngams shing brjid :
sku smad gnam lcags dbal zur gsum :
sreg cing ngar dang ldan pa 'di :
dgra bgegs snying gi dkyil du gzir :
DA ki kro tI kI la ya che ge nr-i tri sha tUM mA ra ya rbad :
bdun pa zhal du bstab pa ni :
hU~M:
bdud 'dul drag mo seng gdong lha tshogs rnams :
chos nyid mi 'gyur gsal ba'i zhal phyes shig :
nyon mongs dgra bgegs bsgral pa'i sha khrag rus :
chos dbyings skye med gru gsum zhal du stobs :
nyon mongs dgra bgegs chos kyi dbyings su rol :
DA ki siM ha mu kha che ge'i sha khrag rus gsum la kha raM khA hi :
brgyad pa lhag ma bya ba ni :
hU~M:
mkha' 'gro'i gtso mo bdud 'dul seng ge'i gdong :
bka' 'khor pho nya phud lhag dbang ba rnams :
'dir byon pha 'bab lhag ma'i gtor ma bzhes :
sgrub pa po yi bar chad rkyen ngan zlog :
b+h+yo :
zhing skyong dam can las byed tshogs :
dam tshig can gyi srung ma yin :
dam nyams rnams kyi srog gcod yin :
legs nyes gnyis kyi stangs gcod mdzod :
dam tshig srung zhing stong gsum nyul :
sgrub pa'i drod nyul tshogs khang 'grim :
rdzu 'phrul thogs med mkha' la 'phyo :
bran dang yang g.yog bsam mi khyab :
zhal zas phud lhag 'di bzhes la :
rnal 'byor bdag la stongs grogs mdzod :
phrin las thogs med sgrub pa dang :
mi mthun gnod pa'i rkyen rnams zlog :
bcol pa'i phrin las 'grub par mdzod :
sarba DA ki nI sa ma ya uts+tshiSh+Ta ba liM ta b+hak+Sha b+hak+Sha kha kha khA hi khA hi :
dgu pa chad mdo bsgrag pa ni :
hU~M:
sngon tshe 'das dus bskal pa'i dang po la :
lha gnas gsum dang dur khrod brgya rtsa ru :
dpal chen che mchog pad+ma he ru kas :
snang srid ma mo mkha' 'gro dbang du bsdus :
gsang sngags sbyor sgrol mdzad nas dam la btags :
dam tshig bka' yi chad mdo bsgrags pa dang :
dam rdzas bdud rtsi'i gtor ma sbyin byas nas :
gsang sngags bstan pa bsrung bar ma chad dam :
rnal 'byor phrin las bsgrub par ma chad dam :
dam tshig bka' yi gtor ma 'di bzhes la :
sngon tshe zhal bzhes dam las ma 'da' bar :
bcol ba'i phrin las ma lus 'grub par mdzod :
de 'og rgya gar rdo rje gdan drung du :
mu stegs bdud kyi ston pa byung ba'i tshe :
ston pa'i rgyal tshab pad+ma thod phreng gis :
dur khrod chen po gsang chen rol du byon :
mkha' 'gro phra men dbang du sdud pa dang :
tshogs kyi 'khor lo bskor nas mchod pa'i tshe :
mkha' 'gro seng gdong ma mo phra men dang :
dur khrod gnas pa'i lha srin ma lus kyis :
rang rang srog gi snying po phul nas ni :
mu stegs bdud dpung btul bar ma chad dam :
sangs rgyas bstan pa bsrung bar ma chad dam :
bstan dgra'i dgra bgegs bsgral bar ma chad dam :
dam rdzas rgyan gyi gtor ma 'di bzhes la :
sngon tshe zhal bzhes dam las ma 'da' bar :
rnal 'byor bcol pa'i phrin las 'grub par mdzod :
de 'og kha ba can gyi bod yul du :
sangs rgyas bstan pa'i chu 'go tshugs pa'i dus :
mchims phu la sogs gsang ba'i sgrub gnas su :
slob dpon chen po pad+ma 'byung gnas dang :
slob ma sna nam nam mkha'i snying po dang :
jo mo mtsho rgyal bdud 'dul mkha' 'gro mas :
yang gsang mkha' 'gro'i dkyil 'khor zhal phyes tshe :
zhing skyong mkha' 'gro dam can rgya mtsho yis :
so so'i gzugs mchog dam pa bstan nas kyang :
rang rang srog gi snying po phul nas ni :
sangs rgyas bstan pa bsrung bar ma chad dam :
bstan dgra'i dgra bgegs bsgral bar ma chad dam :
dam rdzas brgyan pa'i gtor ma 'di bzhes la :
sngon tshe zhal bzhes dam las ma 'da' bar :
gsang sngags theg chen bstan pa skyong ba dang :
rig 'dzin sgrub pa po yi bar chad zlog :
phyi log mu stegs mtha' yi dmag dpung zlog :
rnal 'byor bcol pa'i phrin las 'grub par mdzod :
sarba DA ki nI sa ma ya b+h+yo b+h+yo b+h+yo :
pra mo hA i daM ba liM ta khA hi :
bcu pa brtan ma skyong ba ni :
b+h+yo :
bod khams skyong ba'i brtan ma khyed rnams kyang :
slob dpon chen po pad+ma 'byung gnas kyi :
spyan sngar khas blangs srog snying phul nas su :
dam tshig can gyi bstan pa srung ba dang :
sgrub pa po yi stongs grogs byed pa dang :
rig 'dzin sngags kyi bstan pa bsrung ngo zhes :
de ltar khas blangs dam bcas de bzhin du :
brtan ma bcu gnyis dpon g.yog 'khor bcas rnams :
dpal chen bka' yi gtor ma 'di longs la :
rnal 'byor tshe dang bsod nams rgyas pa dang :
bsam pa'i 'dod don yid bzhin 'grub pa dang :
dus 'khrugs mtha' dmag mi mthun zhi ba dang :
ci ltar bcol ba'i phrin las grub par mdzod :
ma mA la lA ting ting hriM hriM sarba ba liM ta khA hi :
bcu gcig pa gtor bro bya ba ni :
hU~M:
ma mo rnams kyi pho brang 'dir :
dur khrod 'jigs pa'i dkyil 'khor rdzogs :
ye shes mkha' 'gros nam mkha' gang :
dam tshig mkha' 'gros bar snang gang :
las byed mkha' 'gros sa gzhi gang :
sna tshogs mkha' 'gros phyogs mtshams gang :
hU~M:
bro ni rdo rje mkha' 'gro'i bro :
me long ye shes ngang du brdung :
zhe sdang dgra bgegs rang sar dag :
ha ha shiMn+ta ku ru ye swA hA:
hU~M:
bro ni rin chen mkha' 'gro'i bro :
mnyam nyid ye shes ngang du brdung :
nga rgyal dgra bgegs rang sar dag :
ri ri puSh+TiM ku ru ye swA hA:
hU~M:
bro ni pad+ma mkha' 'gro'i bro :
sor rtog ye shes ngang du brdung :
'dod chags dgra bgegs rang sar dag :
ni ni pA shaM ku ru ye swA hA:
hU~M:
bro ni las kyi mkha' 'gro'i bro :
bya grub ye shes ngang du brdung :
phrag dog dgra bgegs rang sar dag :
sa sa mA ra ya phaT:
dgra bgegs satwaM b+ha ya nan :
oM laM:
hU~M laM:
suM laM:
nA sha ya nan :
bcu gnyis pa dngos grub blang ba ni :
hU~M:
ma gcig seng gdong dngos grub kun gyi mdzod :
bsnyen sgrub mchod bstod dang du blangs pa yis :
sku yi byin rlabs tshe bcud lus la stsol :
gsung gi byin rlabs sngags kyi dngos grub stsol :
thugs kyi byin rlabs ting 'dzin dngos grub stsol :
yon tan byin rlabs bsod nams dngos grub stsol :
phrin las byin rlabs 'jigs brgyad zhi gyur cig :
thun mong yid bzhin bsam 'grub dngos grub stsol :
'khor 'das snang srid dbang sdud dngos grub stsol :
steng gi lha yi longs spyod dngos grub stsol :
bar gyi mi yi mnga' thang dngos grub stsol :
'og phyogs klu yi longs spyod dngos grub stsol :
rin chen sna lnga rgyal srid dngos grub stsol :
bkra shis rtags brgyad snyan grags dngos grub stsol :
snyan grags stong khams khyab pa'i dngos grub stsol :
'dod khams yid 'ong rdzas kyi dngos grub stsol :
mthu rtsal drag po sgrol byed dngos grub stsol :
phrin las sna tshogs thogs med dngos grub stsol :
bkra shis las mtha' btsan pa'i dngos grub stsol :
dbang thang rigs rgyud gsal ba'i dngos grub stsol :
bstan pa'i srog shing tshugs pa'i dngos grub stsol :
bla med phyag rgya chen po'i dngos grub stsol :
dus las ma 'da' dngos grub deng 'dir stsol :
mchog dang thun mong dngos grub bstsal du gsol :
oM kA ya :
AHwA ka :
hU~M tsit+ta :
hrIHbaM sarba sid+d+hi sid+d+hi pha la ho :
bcu gsum pa bkra shis bya ba ni :
hU~M:
o rgyan pad+ma byin rlabs ye shes mdzod :
dbang bzhis rgyud bzhi smin grol bkra shis shog :
mkha' 'gro'i gtso mo dngos grub rnam gnyis mdzod :
zag med mchog la spyod pa'i bkra shis shog :
rdo rje seng gdong 'jigs brgyad skyob pa'i lha :
zhi ba'i phrin las 'grub pa'i bkra shis shog :
rin chen seng gdong bsod nams rgyas pa'i lha :
rgyas pa'i phrin las 'grub pa'i bkra shis shog :
pad+ma seng gdong dbang sdud mdzad pa'i lha :
dbang gi phrin las 'grub pa'i bkra shis shog :
karma seng gdong mngon spyod drag po'i lha :
drag po'i phrin las 'grub pa'i bkra shis shog :
sna tshogs mkha' 'gro bka' nyan dam can tshogs :
bstan pa mi nub skyong ba'i phrin las lha :
bstan pa yun du gnas pa'i bkra shis shog :
bcu bzhi pa dkyil 'khor bsdu ba ni :
dam tshig pa rang gi thugs kar bstim :
ye shes kyi DA ki rten la bstim :
shis pa brjod :
rten med na dbyings su gshegs te :
A+oM 
bdud 'dul ye shes mkha' 'gro'i tshogs :
de ring nyid du gshegs nas kyang :
thugs rjes sems can don slad du :
slar yang 'byon par mdzad du gsol :
badzra mu :
sarba gats+tsha :
zhes dkyil 'khor mtha' nas dbus su bsdu :
dbus gtso bo rdo rje'i rang bzhin du gyur nas :
bdag gi spyi bo nas lus la rdo rje'i go bgos nas srung ba'i 'khor lor gyur par bsam :
bco lnga pa bsngo ba smon lam bya ba ni :
e ma ho :
gsang sngags bla med mkha' 'gro'i dkyil 'khor du :
ma rig 'gal 'khrul cho ga lhag chad dang :
ma dag bklags dang mchod rdzas ma tshang nyams :
ma dad la sogs nongs gyur bzod par gsol :
deng nas bdud 'dul ye shes mkha' 'gro dang :
skye dang tshe rabs kun tu 'bral med cing :
sa bcu lam lnga 'phags pa'i yon tan rdzogs :
stong nyid mngon gyur sangs rgyas ma thob bar :
ma ltar byams pas skyong zhing sring ltar gdung :
grogs ltar 'grogs nas bran ltar las byed cing :
byang chub bsgrub pa'i bar chad kun sel nas :
bdud 'dul stong nyid phyag rgya chen por grol :
tshogs gnyis mthar phyin mya ngan 'das gyur cig :
bdag la mos pa'i ma 'ongs rjes 'jug rnams :
phrin las sna tshogs gang dang gang bsgrub kyang :
bar chad med par myur du 'grub gyur nas :
sgrub pa po yis las bzhi lhun grub shog :
ces rgyas pa las byang chen mo'i gzhung ltar bya'o :
rdzogs so :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]DA ki sku rgya :
DA ki gsung rgya :
DA ki thugs rgya :
brda thim :
zab rgya :
gu rgya :
la b+hi :
stag stag bra tham :
bdag stag sham nus ldan pas gter nas gdan drangs shing sa yos lo'i zla ba bzhi pa'i tshes bcu la shog ser nas bshus so //
mang+ga laM///
/
