@#//
gsang ba ye shes kyi rgyun gyi nyams len dga' ba 'khyil ba zhes bya ba bzhugs so //
gsang ba kun gyi 'byung gnas che //
ye shes mkha' 'gro mar btud nas //
de yi rgyun gyi rnal 'byor ni //
'dus gsal khyer bde 'bri bar bya //
bde ba'i stan la kha nub tu phyogs pas 'khod /
'byor na maN+Dal tshom bu dmar po bkod pa dang /
sman raka gtor ma phyi mchod phreng tshar bsham /
ma 'byor na yid kyis sprul pas kyang chog la thog mar skyabs sems ni /
na mo :
bdag sogs 'gro kun byang chub bar :
bla ma sangs rgyas dam pa'i chos :
tshogs mchog bde gshegs dkyil 'khor lha :
mkha' 'gror bcas la skyabs su mchi :
lan gsum /
brgal dka' srid pa'i rgya mtsho las :
mkha' mnyam 'gro kun bsgral ba'i phyir :
bla med rdzogs pa'i byang chub sems :
dam pa bdag gis bskyed par bgyi :
tshogs gsag ni /
rang nyid skad cig gis ye shes kyi mkha' 'gro ma'i skur gyur pa'i thugs ka'i 'od zer gyis o rgyan gyi gnas nas /
rje btsun gsang ba ye shes rigs bzhi mkha' 'gro'i 'khor dang bcas pa spyan drangs mdun du bzhugs pa la /
rang gi snying ga nas sprul pa'i lha mo dpag tu med pas mchod par gyur /
oM badzra puSh+pe d+hU pe A lo ke gan+d+he nai bid+ya shab+da sarba pU dza hoH
oM AHhU~M sarba pany+tsa a mr-ita kha raM khA hi /
lha mo'i thugs ka nas 'od zer byung ba rang la thim pas sdig sgrib thams cad sbyangs :
rang gi lte bar hrIHdmar po /
mtha' skor du oM AHhU~M dkar dmar mthing gsum 'od 'bar ba /
de las so so'i rang 'od 'phros /
khams gsum po 'od du byas nas yig 'bru gsum la thim :
de gsum yang hrIHla thim pa de nyid nyi ma ltar 'bar ba'i 'od kyi rang lus hrIHdang bcas pa 'od dmar po'i gong bur gyur pa de'ang 'od gsal gyi dbyings su thim nas chos thams cad stong pa nyid du gyur :
de'i ngang las snod kyi 'jig rten chos 'byung gru gsum pa'i gzhal yas khang gi dbus su :
pad+ma dmar po dang bam ro nyi ma'i dkyil 'khor gyi steng du rang sems hrIHdmar po nyi ma ltar 'bar ba :
de las rang nyid mkha' 'gro ma sku mdog dmar mo bcu drug lon pa'i lang tsho can :
zhal gcig phyag bzhi spyan gsum ma gcer bu khro 'dzum chags pa'i nyams rgyas pa :
thod pa'i cod pan dang do shal can :
me tog gi phreng ba dang dril g.yer dang rus pa'i rgyan gyis brgyan pa :
skra grol ba thur la 'phyang ba :
phyag dang po gnyis kyis gri gug dang thod pa thugs kar 'dzin pa :
'og ma gnyis kyis ral gri dang kha T+wAM ga 'dzin pa /
sku 'gying bag can :
g.yon brkyang ba'i skyil krung phyed pa'i gar gyis ye shes kyi me 'bar ba'i dbus na d+hA ki sde bzhis bskor nas bzhugs pa :
de'i thugs kar nyi ma'i steng du hrIHyig dmar po sngags kyi phreng bas bskor ba /
de las 'od zer dpag tu med pa 'phros pas mkha' spyod o rgyan sprul pa'i zhing nas rang 'dra ba'i ye shes pa 'khor dang bcas pa spyan drangs /
e A ral+li dza :
phaiM:
mdun gyi nam mkhar bzhugs par gyur /
de'i sku las sku dpag tu med pa byon :
spyi bo nas thim :
lus bde ba dang ldan par gyur :
yang mgrin pa nas gsung gsang sngags A li kA li dkar dmar du byon :
mgrin pa nas thim :
ngag nus pa dang ldan par gyur :
yang thugs ka nas ye shes lnga'i rang bzhin byang chub sems kyi 'od zer byung :
snying ga nas thim :
sems rtogs pa dang ldan par gyur :
de nas lha mo yang rang la thim pas chu la chu bzhag pa bzhin dbyer med du gyur :
zhes mos la lha sku gsal stong rtog pa med pa'i ngang la rtse gcig tu mnyam par gzhag
/de nas snying ga'i hrIHlas sngags kyi phreng ba g.yon du sbrul 'khyil ba ltar 'khod :
de las 'od zer 'phros sems can thams cad kyi sdig sgrib sbyangs :
snang srid mkha' 'gro ma'i dkyil 'khor du bsgyur :
de rnams la mchod pas dgyes shing byin gyis brlabs :
sngags kyi sgra bung ba tshang zhig pa bzhin du bsam nas :
oM d+hu ma g+ha ye na maHswA hA:
zhes mi tshig gis bar ma chod par bzla :
yang snying ga'i hrIHsngags phreng dang bcas pa la sems brtan par bcings nas yid kyi bzlas pa dum gcig bya :
yang de lta bus rlung kha sbyor du bcings nas mi g.yo bas kyang sngags bzla :
yang snying ga'i hrIHdang sngags phreng las 'od zer dmar po 'phros :
zhal nas thon :
khams gsum gyi 'gro ba thams cad dbang du bsdus :
brtan pa med par byas :
'od dmar por zhu ba rang gi pad+ma nas zhugs :
snying ga'i hrIHla thim par bsam zhing rtsa sngags kyi mthar pA shaM ku ru ho :
zhes btags nas bzlas pas snang srid dbang du 'du'o :
las bzhi'i kha bsgyur spro na /
gtso mo'i thugs ka'i 'od zer rdo rje mkha' 'gro la phog thugs rgyud bskul /
de las 'od zer dkar po 'phros /
zhi ba'i phrin las thogs med du sgrub par gyur /
rtsa ba'i sngags kyi sham bur badzra d+hA ki nI shAn+tiM ku ru hU~M:
zhes pa btags nas bzlas /
gtso mo'i thugs ka'i 'od zer rin chen mkha' 'gro la phog thugs rgyud bskul /
de las 'od zer ser po 'phros /
rgyas pa'i phrin las thogs med du sgrub par gyur /
rtsa sngags sham bur rat+na d+hA ki nI puSh+TiM ku ru ho :
zhes pa btags nas bzlas /
gtso mo'i thugs ka'i 'od zer pad+ma mkha' 'gro la phog thugs rgyud bskul /
de las 'od zer dmar po 'phros /
dbang gi phrin las thogs med du sgrub par gyur /
rtsa sngags sham bur pad+ma d+hA ki nI pA shaM ku ru dza :
zhes pa btags nas bzlas /
gtso mo'i thugs ka'i 'od zer las kyi mkha' 'gro la phog thugs rgyud bskul /
de las 'od zer mthing nag 'phros /
drag po'i phrin las thogs med du sgrub par gyur /
rtsa sngags sham bur karma d+hA ki nI mA ra ya phaT:
ces sbyar ro //
thun mthar /
snying ga'i hrIHlas 'od zer 'phros :
snod bcud thams cad 'od du zhu nas rang la thim /
rang yang rim bzhin 'od du 'dus te hrIHla thim /
de nyid thig le'i bar du 'dus /
de yang stong nyid kyi ngang du thim par mos la 'od gsal rnam par mi rtog pa'i ngang la mnyam par bzhag
/slar /
skad cig gis rang nyid ye shes mkha' 'gro'i skur gyur pa'i gnas gsum 'bru gsum gyis rgyas btab par gyur /
zhes mos te bsngo smon bya zhing spyod lam la 'jug go
/bzlas pa'i skabs su lus mi dal /
ngag mi smra /
yid mi yengs pa ste mi dal ba gsum gyis bskul ba gal che'o //
thun mtshams su gtor ma 'bul bar spro na /
kha zas sna tshogs kyi gtor ma bshams la /
raM yaM khaM las me rlung dang :
mi mgo gsum gyi steng gnas pa'i :
aHlas thod pa'i snod nang du :
zhal zas bza' btung sna tshogs dang :
steng du oM dang AHhU~M bsam :
rlung g.yos me spar rdzas rnams zhu :
yi ge gsum gyi 'od zer gyis :
ye shes bdud rtsi bkug cing bstim :
rang bzhin dam tshig bdud rtsi la :
zhu zhing 'dres pa nyid du gyur :
oM AHhU~M lan gsum /
phaiM:
gtor mgron mdun gyi nam mkha' la :
sprin gtibs bzhin du byon par gyur :
oM d+hu ma g+ha ye na maHswA hA:
ma hA mAM sa :
ma hA rak+ta :
ma hA ba su ta :
ma hA a mr-ita ba liM ta kha kha khA hi khA hi :
oM badzra d+hA ki nI:
rat+na d+hA ki nI:
pad+ma d+hA ki nI:
karma d+hA ki nI:
lo ka d+hA ki nI ba liM ta khA hi khA hi :
lan gsum gyis phul bas /
ljags rdo rje'i sbu gus gtor ma'i bcud gsol bar mos /
oM badzra ar+g+haM nas /
shab+da'i bar gyis mchod /
bstod pa rgyas par spro na /
hrI:
nub phyogs o rgyan sprul pa'i zhing :
dur khrod me ri 'bar ba'i klong :
ma gcig ye shes mkha' 'gro ma :
zhal gcig ma la phyag bzhi ma :
bskal pa'i me ltar gzi brjid 'bar :
gcer bu skra grol rus pas brgyan :
thod skam lnga yi dbu rgyan can :
spyan gsum sdang mig dgra la lta :
rno gdug mche ba bgegs la gtsigs :
le brgan ljags ni glog ltar g.yo :
'dzum zhal dam tshig can la ston :
phyag bzhis gri gug thod khrag dang :
ral gri dang ni kha T+wAM 'dzin :
mi mgo rlon pa'i do shal can :
pad nyi mi ro'i gdan steng na :
brkyang bskum gar stabs tshul du bzhugs :
mkha' 'gro ma la phyag 'tshal bstod :
rdo rje mkha' 'gro la sogs pa'i :
rigs bzhi'i d+hA ki'i 'khor gyis bskor :
khams gsum dbang du sdud mdzad cing :
mdangs dang snying khrag rngub cing 'thung :
bde ba thams cad sgrub mdzad ma :
mkha' 'gro ma la phyag 'tshal bstod :
mkha' 'gro ma yi rigs kyi gtso :
bar gcod srung zhing dngos grub stsol :
rnal 'byor bde chen spor mdzad ma :
mkha' 'gro ma la phyag 'tshal bstod :
nub phyogs o rgyan sprul pa'i zhing :
dur khrod chen po'i gnas brgyad sogs :
phyogs bcu sprul pa'i zhing kun nas :
'dir gshegs dbang skur byin gyis rlobs :
mchog dang thun mong dngos grub rnams :
thogs pa med par bsgrub tu gsol :
bsdu na /
chags med bde chen shes rab yum :
gsang ba ye shes rnal 'byor ma :
thugs rje chags pas khams gsum 'gugs :
bde chen dbyings su 'dren la bstod :
ces pa tsam gyi mthar phrin las bcol ba ni /
hrI:
bde chen dbang gi dkyil 'khor nas :
gsang ba ye shes mkha' 'gro yum :
dam rdzas gtor ma 'di bzhes la :
mchog dang thun mong dngos grub rnams :
da lta nyid du 'grub par mdzod :
srid gsum zil gyis gnon mdzad pa :
rdo rje rigs kyi mkha' 'gro'i tshogs :
dam rdzas gtor ma 'di bzhes la :
nad gdon bar chad zhi bar mdzod :
dgos 'dod char bzhin 'beb mdzad pa :
rin chen rigs kyi mkha' 'gro'i tshogs :
dam rdzas gtor ma 'di bzhes la :
tshe dbang longs spyod rgyas par mdzod :
khams gsum dbang sdud mdzad pa yi :
pad+ma rigs kyi mkha' 'gro'i tshogs :
dam rdzas gtor ma 'di bzhes la :
'gro kun dbang du bsdu bar mdzod :
phyi nang bar chad sel mdzad pa'i :
las kyi rigs kyi mkha' 'gro'i tshogs :
dam rdzas gtor ma 'di bzhes la :
gnod byed dgra bgegs 'joms par mdzod :
phrin las thogs med sgrub mdzad pa'i :
sna tshogs rigs kyi mkha' 'gro'i tshogs :
dam rdzas gtor ma 'di bzhes la :
mchog dang thun mong dngos grub stsol :
ces 'dod don bcol /
yig brgyas nongs pa bshags /
rten yod na brtan bzhugs dang med na badzra muHsa gshegs su gsol lo //
yang yar mar gyi tshes bcu la sogs pa'i dus su tshogs mchod bya bar 'dod pas las byang dngos la brten na legs shing /
de tsam mi nus pas dus bzang mchod pa bsdus pa byed na /
tshogs rdzas sha chang la sogs pa ci 'byor bsham /
bdag bskyed bzlas pa bcas sngon du song nas tshogs bran la /
hU~M:
bdag nyid thugs las raM yaM khaM:
'phros pas nyes skyon bsregs gtor bkrus :
rang byung bde skyong ka pA lar :
dam rdzas sha lnga bdud rtsi lnga :
'dod yon zag med bdud rtsir zhu :
dngos grub kun gyi snying por bskyil :
oM AHhU~M ha ho hrI:
gsum gyis byin brlab /
hrI:
rang bzhin rnam dag pho brang nas :
gsang ba ye shes rnal 'byor ma //
gtso dang 'khor du bcas pa rnams :
'dir gshegs tshogs kyi mchod pa bzhes :
dbu rgyan thor tshugs ldems se ldem :
dar dpyang cod pan pu ru ru :
rin chen rus rgyan khra la la :
rol mo'i sgra snyan di ri ri :
glu len gar byed khyugs se khyug :
'bum phrag 'khor tshogs sha ra ra :
'dir gshegs tshogs kyi mchod pa bzhes :
gnas khang 'di la byin gyis rlobs :
tshogs gtor 'di la bcud cig phob :
'dir tshogs sgrub mchog rnal 'byor la :
mchog dang thun mong dngos grub stsol :
gu ru d+he wa d+hA ki nI sarba sa ma ya dzaHdza :
e A ral+li hrIM hrIM:
zhes spyan drang /
ho :
sangs rgyas dam tshig sha chen lnga :
nyes bral bdud rtsi lnga yi bcud :
bza' dang bca' bar yang dag ldan :
kha dog dri dang ror ldan pa :
thams cad sbyar ba'i tshogs mchod 'di :
rnal 'byor mchod pa bla na med :
dkyil 'khor lha tshogs dgyes par rol :
bde chen dbyings su bzhes su gsol :
oM d+hu ma g+ha ye sogs gtso 'khor sngags gong gsal gtor 'bul skabs ltar la /
ga Na tsakra pU dza khA hi :
sbyar ba dang /
ar+g+haM sogs kyi mchod /
hrI:
nub phyogs o rgyan sogs kyis bstod la tshogs phud 'bul /
thog med dus nas da lta'i bar :
nyon mongs dbang gyur sgo gsum gyis :
mi dge spyad pas dkyil 'khor lha'i :
thugs dang 'gal ba ci bgyis bshags :
yig brgya bzla zhing bar pas bshags /
hU~M:
khrag 'thung khros pa drag po'i mtshon :
rno ngar ye shes phyag rgya yis :
ma rig dug lnga'i dgra bgegs rnams :
rtog bral ye shes dbyings su bsgral :
oM pad+ma kro d+ha sarba duSh+TAM badzra kI la ya sarba sha trUM mA ra ya rbad :
hU~M:
nyon mongs bdag lta'i lnga phung gzugs :
bdag med dbyings su bsgral pa'i rdzas :
'dod yon rdo rje'i dam tshig che :
'khor ba bsgral phyir bzhes su gsol :
ma hA mAM sa rak+ta kiM ni ri ti gu h+ya sa ma ya kha raM khA hi :
zhes tha ma bsgral zhing bstab /
tshogs rdzas rnams /
hoH
tshogs kyi mchod pa rgyan du rol /
zhes pas drang /
a la la hoH
zhes pas blangs te rol /
lhag ma /
oM AHhU~M ha ho hrIHsa bdud rtsir brlab /
pheM:
hU~M:
gsang ba ye shes bka' 'khor na :
bstan pa skyong ba'i thugs dam can :
dbang phyug mkha' 'gro ging lang+ka :
phra men shugs 'gro gnod sbyin tshogs :
'jigs gzugs rngam pa'i rgyan cha can :
legs nyes stangs 'dzin drod tshad nyul :
dam tshig rjes spyod dur khrod bskor :
rang rang sprul pa pho nyar bcas :
dpal gyi pham phab 'di gsol la :
dam bcas bzhin du phrin las mdzod :
oM u ts+tshiSh+Ta ba liM ta khA hi :
zhes pas lhag ma phyi rol du bskyal /
yig brgya lan gsum dang /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyed kyis bzod par gsol //
zhes nongs pa bshags /
rten yod na /
'dir ni rten dang lhan cig tu //
'gro ba'i don du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
zhes brtan bzhugs bya rten med na /
badzra muHsa gshegs su gsol la bsngo smon bkra shis kyi mtha' brgyan par bya'o //
bskyed rim bsnyen sgrub kyi rim pa spyi dang /
rdzogs rim bsgom par 'dod na rtsa ba'i gzhung dang yig cha gzhan du shes par bya dgos la /
'dir ni rgyun gyi rnal 'byor tsam snying por dril ba'o //
rlung sems rang dbang gyur nas kyang //
mkha' spyod thar pa'i grong khyer du //
lha mo mchog gis rjes bzung ste //
bde chen rdo rje'i sku 'grub shog
/ces pa'ang chos rgyal sa dbang chen po'i gnyer chen 'jam dpal dge legs kyi thugs bzhed skong slad /
pad+ma gar gyi dbang phyug rtsal gyis chos rgyal gter bdag gling pa'i rtsa ba'i gter gzhung las 'don bder phyung ba dge legs 'phel ///
/
!
ji ltar lha mo khyod nyid dang //
bdag ni rab tu mnyam sbyar phyir //
'di nas 'jig rten 'og tu yang //
mkha' 'gro ma yi gzugs can du //
bdag nyid 'byung zhing 'gyur bar shog
/bde zhing bde ba brtan pa dang //
bde ba chen por bdag 'gyur shog
/'chi tshe dpa' bo rnal 'byor ma tshogs kyis //
me tog phreng dang rgyal mtshan gdugs thogs shing //
glu dbyangs rol mo'i sprin gyis mdun bsus te //
mkha' la spyod pa'i gnas su khrid par shog
/snang cha bde chen gar dbang he ru ka
/stong cha rnam kun mchog ldan phag mo ste //
zung 'jug dbyer mi phyed pa'i bden pa des //
don gnyis 'dod pa yongs su rdzogs par shog
/shis brjod ni /
oM/
byin rlabs mchog stsol rigs brgya'i bdag
/bla ma rnams kyi bkra shis shog
/dngos grub char 'beb zhi dang khro //
yi dam lha tshogs bkra shis\u0f8e
thogs med phrin las sgrub mdzad pa'i //
dpa' bo mkha' 'gro'i bkra shis\u0f8e
gang la bsam pa'i don kun 'grub //
dge legs mchog gi bkra shis shog //
/
