\u0f88

mkha' 'gro gsang ba kun 'dus las :
phag mo 'dus pa'i dbang bskur bzhugs :
'di'i nang yi ge che chung rnams 7rgyal dbang mkha' khyab rdo rje'i rmad du byung ba'i zur rgyan la sbyor 'jug bde ba dbang btsan du byas pa yin no //
mchan /
\u0f88\u0f88\u0f88\u0f88\u0f88\u0f88
rdo rje phag mo la phyag 'tshal lo :
mkha' 'gro 'dus pa'i dbang bskur gyi rim pa 'di la gsum ste :
sngon 'gro :
dngos gzhi :
rjes so :
dang po sngon 'gro sta gon du bya ba ni :
snod dang mi ldan pa'i skye bos dben pa dur khrod la sogs pa'i gnas su gzhi bdag la gtor ma sbyin :
ma rdal mda' gang gru bzhi pa brtsig :
bdud rtsi lngas chag chag gdab :
mtshan ma'i dkyil 'khor ji ltar rigs par bya :
dbus su thod pa bdud rtsi lngas bkang ba'i khar sin+d+hu ra'i me long chos 'byung sa bon sngags kyis brgyan pa dang :
rang byung gi shel rdo bkod :
lha gnas rnams su sku'i rten bzhugs su gsol :
sman raka gtor tshogs sogs mchod pa bzang du bsham :
phrin las kyi gzhung bsrangs la bzlas brjod mang du bya :
khyad par b+han+d+ha'i snod gzhal yas khang dang :
bcud mkha' 'gro ma'i lha tshogs su gsal :
sngags bzlas pas byang chub sems kyi bdud rtsir 'khyil bar mos :
de nas tshogs kyi 'khor los nyams chag skong zhing dgyes par bskyed :
bdag nyid nus ldan du bya ba'i phyir dbang bskur ba blangs shing :
slob ma skal ba dang ldan par bya ba'i phyir gsol ba btab pas skabs dbye ba dang bcas pa rnams ni sngon du 'gro ba'o :
sa ma ya :
de nas dngos gzhi la :
slob ma'i rgyud dag par bya ba ni :
dam tshig srung bar nus pa'i slob ma lnga'am :
bdun nam :
bcu gsum la sogs pa dkyil 'khor gyi khang pa'i sgo drung du bos la khrus nas dbyung :
nang du 'jug pa na bgegs bskrad :
gral la 'khod pa dang mtshams gcad :
lo rgyus kyis nges shes bskyed :
maN+Dal 'bul du gzhug :
mig dar 'ching zhing me tog lag tu gtad la gsol ba gdab pa ni :
ho :
rdo rje phag mo'i ye shes sku :
slob dpon chen po dgongs su gsol :
mkha' 'gro ma yi dkyil 'khor du :
bdag cag 'jug cing bsnyen sgrub spro :
gsang ba'i dam tshig 'tshal lags na :
smin cing grol bar mdzad du gsol :
zhes lan gsum gyis gsol ba btab pa la slob dpon gyis gnang ba sbyin pa ni :
rdo rje mkha' 'gro'i dkyil 'khor che :
bka' gnyan mthu btsan byin rlabs myur :
'jug pa'i skal ldan shin tu dkon :
'on kyang dad dang brtson 'grus dang :
brtul zhugs zab mo spyod nus na :
gsang ba mchog gi dkyil 'khor du :
khyed rnams yongs su smin par bya :
de phyir dam tshig srog ltar srungs :
sa ma ya rak+ShAn+tu :
zhes brjod cing dam tshig gi bdud rtsi'i chu nan byin pa bu rnams kyis kyang :
sa ma ya i dan te na ra kan :
zhes rdo rje'i bro bor ba dang bcas pas lhag med du 'thung bar bya'o :
de nas skyabs 'gro :
sems bskyed :
sdom gzung rnams phrin las ltar 'bogs :
gsang sngags nang gi sems bskyed :
slar yang gsang bar gdams pa ni :
ho :
bla med gsang ba'i dkyil 'khor 'di :
dam tshig nyams dang med pa la :
nam yang smra bar bya ba min :
tshul min smras na nyams par 'gyur :
gu h+ya sa ma ya rak+ShAn+tu :
zhes nan tan du gdams :
de ni phyi ltar 'jug pa'o :
nang ltar 'jug pa'i slad du :
gsol ba gdab pa ni :
ho :
dkyil 'khor chen po'i sgo bzhi nas :
tshad med bzhi ldan mkha' 'gro mas :
rnam thar bzhi yi sgo phyes la :
sku bzhi'i ye shes bstan du gsol :
dz+nyA na d+hA ki nI sa ma ya hU~M:
zhes gsol zhing slob dpon gyis dbye ba'i rgya dang bcas te :
b+h+rU~M dz+nyA na maN+Da la pra be sha ya phaT:
ces brjod pas dkyil 'khor gyi sgo bzhi shag gis bye ste slob ma rnams dkyil 'khor gyi shar sgo'i thad du 'khod par mos la g.yon skor gyis phyin :
sku gsung thugs kyi phyag byas par mos :
oM AHhU~M ho :
rdo rje btsun mo'i dkyil 'khor pa'i :
sku gsung thugs kyi gsang ba ni :
bsam gyis mi khyab ye shes tshul :
mngon sum mthong phyir phyag 'tshal lo :
oM badzra b+ha ra hi sarba maN+Da la dz+nyA na kA ya wA ka tsit+ta na mA mi :
zhes phyag bya :
slar yang shar sgo'i thad du zhing chen gyi gdan la he ru ka'i chas kyis 'khod par mos :
dam tshig gsang ba'i bdud rtsi sbyin :
ho :
'di ni dngos grub mchog gi rgyu :
rdo rje phag mo'i byang sems te :
nyams na 'bar ba'i me yis sreg :
bsrungs na bde chen ye shes 'grub :
baM a mr-ita u da ka Tha Tha Tha :
de ltar byin pa'i byang sems kyi bdud rtsi de nyid slob ma'i snying gar baM yig gi rnam par gyur pa las 'od zer 'phros :
rig 'dzin bla ma'i lha tshogs rnams byin thibs se byon par bsam la thod pa'i rnga brdung zhing thugs dam bskul ba ni :
hU~M hU~M:
yul gyi ming ni rnga yab gling :
pad+ma 'od kyi pho brang nas :
mkha' 'gro 'dus pa'i tshogs kyi rje :
rig 'dzin pad+ma thod phreng rtsal :
dpa' bo d+hA ki'i tshogs dang bcas :
rang bzhin dbyings nas sku skyod cig :
sku yi gar stabs shigs se shig :
gsung gi dzapa? sgra 'u ru ru :
thugs kyi ye shes lams se lam :
rdo rje'i me 'od lhabs se lhab :
gnas mchog 'di ru byin phob la :
skal ldan rnams kyi bag chags sregs :
nyams chag rtog sgrib thams cad sbyongs :
ma bcos spros med 'od gsal ngang :
khyab gdal chen po'i byin chen phob :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes dang hU~M gi snang glu mang du brjod pas rig 'dzin bla ma'i sku las 'od zer me lce lta bu byung :
slob ma'i phung khams skye mched thams cad bsregs shing sbyangs :
rnam par shes pa'i dwangs ma rdul bral baM yig mthing gar gyur pa he ru ka pad+ma thod phreng rtsal gyi zhal du drangs :
thugs kar bde ba chen po'i ngo bor 'od du zhu :
sku yi dbyibs brgyud :
gsang ba'i lam nas yum gyi mkhar babs pa sbyor mtshams nas phyir spros pa las slob ma rnams skad cig gis phag mo khros ma'i skur gyur par bsam la mngon rtogs ltar gsal gdab :
sku gsung thugs byin gyis brlab :
slob dpon dang slob ma'i snying ga'i 'od kyis rdo rje phag mo'i dkyil 'khor mkha' khyab tu sad par bsam la sha chen gyi spos bdug :
gsang ba'i rol mo'i sgra sbyar ba dang bcas spyan drangs pa'i mthar :
dz+nyA na A be sha ya a A:
ra ra ra ra :
tsa la ya tsa la ya :
hU~M AHha dz+haiM:
zhes dbab :
hU~M hU~M hU~M:
zhes dbyer med du bstim :
dz+nyA na badzra tiSh+Tha sa ma ya satwaM:
zhes brtan par bya :
de nas me tog dor ba ni :
ho :
gsang ba mchog gi dkyil 'khor du :
rig pa'i me tog 'di phul bas :
sngon nas las 'brel bzhag pa'i lha :
gang yin de la 'bab par shog :
dz+nyA na puSh+pe sa ma ya satwaM:
zhes phul bas rigs nges par byas te slar yang me tog cod pan gyi tshul du spyi bor bcings la :
ho :
'di ni khyod kyi lhag pa'i lha :
bcom ldan rdo rje btsun mo ste :
deng nas byang chub snying po'i bar :
byin gyis brlab phyir dbang bskur ro :
oM dz+nyA na d+hA ki nI puSh+pe a b+hi Shiny+tsa mi :
zhes brjod cing spyi bor bstim :
de nas gser gyi thur ma dang bcas mig ras bsal la :
ho :
ma rig pa yi ling tog ni :
rig pa mchog gi thur mas bsal :
ye shes chen po'i mig thob pas :
rang byung dkyil 'khor mthong gyur cig :
dz+nyA na tsak+ShuHhU~M AH
zhes brjod cing mig dar dgrol :
de nas dkyil 'khor rdo rjes mtshon par byas te :
kye ho skal ldan rigs kyi bu :
khyod ni ye shes byin rlabs zhugs :
gsang ba'i dkyil 'khor 'di ltos la :
mchog gi dngos grub sgrub par gyis :
zhes bskul nas brda sprad pa ni :
kye rigs kyi bu rnams nyon cig :
'di na bcom ldan 'das rdo rje phag mo'i dkyil 'khor bzhugs pa yin te :
sku mtshan ma :
gsung bdud rtsi :
thugs sin+d+hu ra :
ye shes rdo rje sems dpa'i me long gi dkyil 'khor rnams dbyer mi phyed pa'i ngo bo yum lnga'i mkha' klong 'byung ba rim brtsegs kyi steng du rdo rje'i srung 'khor dur khrod brgyad rab tu 'jigs pa'i gzhal med khang gi dbus su bcom ldan 'das ma rdo rje khros ma nag mo :
phyogs bzhir snying po'i mkha' 'gro bzhi :
bar khyams su gnas yul gyi dpa' bo mkha' 'gro :
sgo dang gru chad rnams su phra men dang dam tshig gi mkha' 'gro'i tshogs 'og min gsang ba mchog gi dkyil 'khor dang dbyer mi phyed par bzhugs pa mngon sum du mthong zhing :
de thams cad kyang rtsa rlung thig le sems dang bcas pa gdod ma nas rnam par dag pa'i rang bzhin can du ye nas rang rang la bzhugs pa yin pas ngo shes par gyis shig :
ces gdams pa la slob ma rnams kyis kyang de kho na nyid mngon du mthong ba'i blos :
ho :
gsang ba'i dkyil 'khor chen por zhugs :
dam tshig dkyil 'khor chen po mthong :
ye shes dkyil 'khor mngon sum phyir :
skal ba mchog tu da gyur to :
dz+nyA na sa ma ya ho ho ho :
zhes ched du brjod par bya'o :
de rnams ni rgyud dag par byed pa ste 'jug pa'i cho ga'o :
zhugs pa la dbang bskur ba la bzhi ste :
phyi yi dbang dang :
nang gi dbang dang :
gsang ba'i dbang dang :
de kho na nyid kyi dbang ngo :
dang po la'ang gsum ste :
phan pa'i dbang dang :
nus pa'i dbang dang :
nus pa mchog gi dbang ngo :
de la dang po thun mong du maN+Dal phul :
gsol ba gdab pa ni :
byang chub rdo rje 'chang chen pos :
bde gshegs rigs lnga'i sangs rgyas la :
dbang bskur ji ltar bstsal pa bzhin :
bdag kyang rjes su gzung mdzad gsol :
zhes gsol ba btab pas :
slob dpon rdo rje phag mo'i thugs ka nas 'od zer 'phros :
dbang gi lha nam mkha' gang bar spyan drangs par bsam la slob dpon gyis mchod bstod gsol ba gdab :
de nas phan pa'i dbang gi slad du :
rang byung bde skyong gi bum pa spyi bo'i gnas lngar bzhag ste 'di skad do :
oM:
snod ni chos dbyings ye shes klong :
bcud ni rdo rje khros ma che :
snod bcud yongs rdzogs dbang bskur bas :
bde gshegs rigs su lhun grub shog :
oM badzra b+ha ra hi kro d+hI kA li a b+hi Shiny+tsa oM:
hU~M:
snod ni me long ye shes klong :
bcud ni badzra d+hA ki nI:
snod bcud\u0f8e
rdo rje'i rigs su lhun grub shog :
oM ha badzra d+hA ki nI a b+hi Shiny+tsa hU~M:
trAM:
snod ni mnyam nyid ye shes klong :
bcud ni rat+na d+hA ki nI:
snod bcud\u0f8e
rin chen rigs su lhun grub shog :
oM ri rat+na d+hA ki nI a b+hi Shiny+tsa trAM:
hrI:
snod ni sor rtog ye shes klong :
bcud ni pad+ma d+hA ki nI:
snod bcud\u0f8e
pad+ma'i rigs su lhun grub shog :
oM ni pad+ma d+hA ki nI a b+hi Shiny+tsa hrI:
A:
snod ni bya grub ye shes klong :
bcud ni karma d+hA ki nI:
snod bcud\u0f8e
las kyi rigs su lhun grub shog :
oM sa karma d+hA ki nI a b+hi Shiny+tsa A:
de ltar dbang bskur pas byang chub sems kyi chu rgyun spyi bo'i gnas lnga nas zhugs :
nyon mongs pa lnga bde chen du dag :
phung po lnga sangs rgyas lngar gnas gyur :
chu bo'i rba rlabs spyi bor brtan pa las he ru ka rigs lngas dbur brgyan par bsam mo :
de ni phan pa slob ma'i dbang ngo :
nus pa slob dpon gyi dbang gi slad du :
slar yang b+han+d+ha snying ga mgrin pa spyi bo rnams su bzhag la :
hU~M:
ji snyed sangs rgyas thams cad kyi :
thugs kyi rdo rje mkha' 'gro mas :
yid la mngon par dbang bskur bas :
rdo rje'i thugs su 'grub par shog :
oM sarba d+hA ki nI tsit+ta dz+nyA na At+ma ko\u0f85 haM:
A:
ji snyed sangs rgyas thams cad kyi :
gsung gi rdo rje mkha' 'gro mas :
ngag la mngon par dbang bskur bas :
rdo rje'i gsung du 'grub par shog :
oM sarba d+hA ki nI wA ka dz+nyA na At+ma ko\u0f85 haM:
oM:
ji snyed sangs rgyas thams cad kyi :
sku yi rdo rje mkha' 'gro mas :
lus la mngon par dbang bskur bas :
rdo rje'i sku ru 'grub par shog :
oM sarba d+hA ki nI kA ya dz+nyA na At+ma ko\u0f85 haM:
zhes dbang bskur pas ye shes mkha' 'gro ma rnams kyi thugs gsung sku'i gsang ba dang slob ma'i sgo gsum dbyer med par gyur te rdo rje slob dpon bdag po chen po'i go 'phang la dbang bsgyur bar bsam mo :
de ni nus pa slob dpon gyi dbang ngo :
de nas nus pa mchog gi dbang la :
thog mar dkyil 'khor gyi lha tshogs rnams kyi sku las ye shes kyi sku gnyis pa 'phros te slob ma la thim zhing gnas so sor bzhugs par bsam la :
rdo rje khros ma'i sku spyi bor bzhag ste :
hU~M:
bde gshegs rigs kyi pho brang nas :
bcom ldan rdo rje khros ma yis :
skal ldan bu la dbang bskur bas :
chos dbyings ye shes sku 'grub shog :
oM badzra b+ha ra hi kro d+hI kA li kA ya a b+hi Shiny+tsa mi :
zhes brjod cing slob ma'i spyi bor bstim mo :
de bzhin du rdo rje mkha' 'gro'i sku snying gar bzhag la :
hU~M:
rdo rje rigs kyi pho brang nas :
bcom ldan badzra mkha' 'gro mas :
skal ldan bu la dbang bskur bas :
me long ye shes sku 'grub shog :
oM ha badzra d+hA ki nI kA ya a b+hi Shiny+tsa mi :
rin chen mkha' 'gro'i sku lte bar bzhag la :
hU~M:
rin chen rigs kyi pho brang nas :
bcom ldan rat+na d+hA ki nIs :
skal ldan bu\u0f8e
mnyam nyid ye shes sku 'grub shog :
oM ri rat+na d+hA ki nI kA ya a b+hi Shiny+tsa mi :
pad+ma mkha' 'gro'i sku mgrin par bzhag la :
hU~M:
pad+ma rigs kyi pho brang nas :
bcom ldan pad+ma d+hA ki nIs :
skal ldan\u0f8e
sor rtog ye shes sku 'grub shog :
oM ni pad+ma d+hA ki nI kA ya a b+hi Shiny+tsa mi :
las kyi mkha' 'gro ma'i sku gsang bar bzhag la :
hU~M:
las kyi rigs kyi pho brang nas :
bcom ldan karma d+hA ki nIs :
skal ldan\u0f8e
bya grub ye shes sku 'grub shog :
oM sa karma d+hA ki nI kA ya a b+hi Shiny+tsa mi :
dpa' bo dpa' mo nyer bzhi'i sku gnas so sor bzhag la :
hU~M:
smin mtshams pul+li ra ma lar :
thod pa'i dum bu rab gtum ma :
dpa' bo mkha' 'gro'i tshogs bcas kyis :
rigs kyi bu la dbang bskur ro :
oM khaN+Da ka pA la pra tsaN+DI kA ya a b+hi Shiny+tsa mi :
hU~M:
ltag pa'i gnas mchog arbu tar :
mche ba rnam gtsigs sna chen ma :
dpa' bo\u0f8e
rigs kyi\u0f8e
oM daMSh+T+wa ma hA nA sA kA ya a b+hi\u0f8e
hU~M:
rna ba g.yas pa o DI yar :
kang+kA la dang 'od ldan ma :
dpa' bo\u0f8e
rigs kyi\u0f8e
oM kang+kA la pra b+hA wa tI kA ya\u0f8e
hU~M:
spyi gtsug dzA lan+d+ha ra ru :
ma hA kang+ka gtum mig ma :
dpa' bo\u0f8e
rigs kyi\u0f8e
oM ma hA kang+ka tsaN+Da ak+Shi kA ya\u0f8e
hU~M:
rna ba g.yon pa go da war :
su rA wI ra blo can ma :
dpa' bo\u0f8e
rigs kyi\u0f8e
oM su rA wI ra ma tI kA ya\u0f8e
hU~M:
smin dbus rA me shwa ra ru :
'od dpag med dang mi'u thung ma :
dpa' bo\u0f8e
rigs kyi\u0f8e
oM a mi ta b+hA kharga rI kA ya\u0f8e
hU~M:
mig gnyis de bI ko Ti ru :
rdo rje'i 'od can lang+ka ma :
dpa' bo\u0f8e
rigs kyi\u0f8e
oM badzra b+hA lang+ke shwa rI kA ya\u0f8e
hU~M:
phrag pa'i gnas mchog ma la bar :
rdo rje'i sku dang shing grib ma :
dpa' bo\u0f8e
rigs kyi\u0f8e
oM badzra kA ya dru mats+tsha kA ya\u0f8e
hU~M:
mchan gnyis kA ma rU pa ru :
ang+ku ri dang e ra wi :
dpa' bo\u0f8e
rigs kyi\u0f8e
oM ang+ku ri e rA wa tI kA ya\u0f8e
hU~M:
sna rtse'i gnas mchog ko sa lar :
rdo rje hU~M mdzad chang 'thung ma :
dpa' bo\u0f8e
rigs kyi\u0f8e
oM badzra hU~M kA ra su ra b+hak+ShI kA ya\u0f8e
hU~M:
lte ba tri sha ku ne ru :
dpa' bo chen po rlung shugs ma :
dpa' bo\u0f8e
rigs kyi\u0f8e
oM ma hA bI ra wA yu be gI kA ya\u0f8e
hU~M:
nu ma gnyis gnas o Ti ru :
rdo rje ral can 'jigs byed ma :
dpa' bo\u0f8e
rigs kyi\u0f8e
oM ma hA dzA TI ma hA b+hai ra wI kA ya\u0f8e
hU~M:
kha yi gnas mchog ka ling+kar :
rab tu bzang po sh+ya ma de :
dpa' bo\u0f8e
rigs kyi\u0f8e
oM su b+ha dra sh+yA ma de wI kA ya\u0f8e
hU~M:
mgrin pa'i gnas mchog lam+ba kar :
rdo rje bzang po shin tu bzang :
dpa' bo\u0f8e
rigs kyi\u0f8e
oM badzra b+ha dra su b+ha drI kA ya\u0f8e
hU~M:
snying ga'i gnas mchog kany+tsi ru :
'jigs byed chen po rta rna ma :
dpa' bo\u0f8e
rigs kyi\u0f8e
oM ma hA b+hai ra wa ha ya kar+NI kA ya\u0f8e
hU~M:
'doms par hi ma la ya ru :
mig mi bzang dang kha gA nI:
dpa' bo\u0f8e
rigs kyi\u0f8e
oM bi ru bAk+Sha kha gA na nI kA ya\u0f8e
hU~M:
mtshan ma pre ta pu ri ru :
stobs chen 'khor lo'i shugs 'chang ma :
dpa' bo\u0f8e
rigs kyi\u0f8e
oM ma hA bA la tsakra be gI kA ya\u0f8e
hU~M:
byin pa su bar+NA dwI par :
nam snying 'khor lo'i go cha ma :
dpa' bo\u0f8e
rigs kyi\u0f8e
oM kha gar+b+ha tsakra warmi NI kA ya\u0f8e
hU~M:
brla gnyis sau rASh+Ta ru :
dpa' bo rta mgrin shauN+Di nI:
dpa' bo\u0f8e
rigs kyi\u0f8e
oM ha ya grI ba shauN+Di nI kA ya\u0f8e
hU~M:
bshang lam gr-i ha de ba ru :
rin chen rdo rje dum skyes ma :
dpa' bo\u0f8e
rigs kyi\u0f8e
oM rat+na badzra khaN+Da ro hI kA ya\u0f8e
hU~M:
sor mo bcu drug na ga rar :
he ru ka dang shin tu dpa':
dpa' bo\u0f8e
rigs kyi\u0f8e
oM he ru ka su bI rI kA ya\u0f8e
hU~M:
bol gong gnas mchog sin+d+hu'i grong :
pad+ma gar dbang stobs chen ma :
dpa' bo\u0f8e
rigs kyi\u0f8e
oM pad+ma nirtI shwa ra ma hA bA lI kA ya\u0f8e
hU~M:
mthe bong bzhi gnas ma ru tAr :
rnam par snang mdzad 'khor sgyur ma :
dpa' bo\u0f8e
rigs kyi\u0f8e
oM bai ro tsa na tsakra warti nI kA ya\u0f8e
hU~M:
pus mo'i gnas mchog ku lu tAr :
rdo rje sems dpa' brtson chen ma :
dpa' bo\u0f8e
rigs kyi\u0f8e
oM badzra satwa ma hA bir+YI kA ya\u0f8e
phra men ma bzhi yan lag bzhir bzhag la :
hU~M:
byams pa tshad med ngo bo nyid :
phra men chen mo khwa gdong mas :
rigs kyi bu la dbang bskur bas :
zhi ba'i las kun lhun grub shog :
oM kA kA mu khI kA ya a b+hi Shiny+tsa mi :
hU~M:
snying rje tshad med ngo bo nyid :
phra men chen mo phag gdong mas :
rigs kyi\u0f8e
rgyas pa'i las kun lhun\u0f8e
oM sU ka rA mu khI kA ya\u0f8e
hU~M:
dga' ba tshad med ngo bo nyid :
phra men chen mo khyi gdong mas :
rigs kyi\u0f8e
dbang gi las kun lhun\u0f8e
oM shwa na mu khI kA ya\u0f8e
hU~M:
btang snyoms tshad med ngo bo nyid :
phra men chen mo 'ug gdong mas :
rigs kyi\u0f8e
drag po'i las kun lhun grub shog :
oM u lU ka mu khI kA ya\u0f8e
dam tshig gi mkha' 'gro bzhi dpung mgo gnyis dang pus mo gnyis su bzhag la :
hU~M:
dga' ba'i ye shes ngo bo nyid :
dam tshig mkha' 'gro gsher byed mas :
rigs kyi bu la dbang bskur bas :
bde chen ye shes g.yo bar shog :
oM dza la d+hA ki nI kA ya a b+hi Shiny+tsa mi :
hU~M:
mchog tu dga' ba'i ngo bo nyid :
dam tshig mkha' 'gro brtan byed mas :
rigs kyi\u0f8e
bde chen ye shes 'bar bar shog :
oM s+d+yA na d+hA ki nI kA ya\u0f8e
hU~M:
khyad par dga' ba'i ngo bo nyid :
dam tshig mkha' 'gro sreg byed mas :
rigs kyi\u0f8e
bde chen ye shes thim par shog :
oM dz+wa la d+hA ki nI kA ya\u0f8e
hU~M:
lhan skyes dga' ba'i ngo bo nyid :
dam tshig mkha' 'gro g.yo byed mas :
rigs kyi\u0f8e
bde chen ye shes mthar phyin shog :
oM tsa la na d+hA ki nI kA ya a b+hi Shiny+tsa mi :
zhes rim pa ltar gnas so sor bstim mo :
des khams gsum gyi snang ba thams cad dang :
rdo rje phung po'i grong khyer ye shes kyi mkha' 'gro ma'i lha tshogs su rnam par dag pa ltar nyams su blang bar bya'o :
bzlas pa sngags kyi lung sbyin pa ni :
slob dpon dang dbyer med pa'i dkyil 'khor gyi lha tshogs rnams kyi thugs srog sa bon las sngags kyi phreng ba byung :
slob ma'i gnas so sor bzhugs pa'i lha rnams kyi thugs srog gi mthar 'khod par mos la bzlas pa'i dmigs pa dang bcas sngags rnams kyi rjes zlos lan gsum re bya :
des sgra skad thams cad ye shes kyi mkha' 'gro ma'i dkyil 'khor gyi 'khor lo'i gsung du rnam par dag pa ltar nyams su blang ngo :
thugs kyi dgongs pa ngo sprad pa ni :
dpon slob gnyis kas mnyam par bzhag la :
phrin las nas 'byung ba ltar dgongs pa ngo sprad cing nges shes bskyed :
des ni rtog tshogs thams cad ye shes kyi mkha' 'gro ma'i dkyil 'khor gyi 'khor lo'i thugs su rnam par dag pa ltar nyams su blang ngo :
de ltar na sku mtshan ma'i dkyil 'khor du bum pa'i dbang thob :
'dod khams dang lus kyi dri ma dag :
rdo rje phag mo'i sku bsgom pa la dbang zhing 'bras bu sku rdo rje mngon du byed pa'i skal ba can du nges shes bskyed do :
de nas nang gi dbang bskur ba la maN+Dal phul :
bla ma rdo rje phag mo yis :
bum pa'i dbang bskur bstsal lags na :
da ni dam tshig gsang chen gyi :
dbang bskur bka' drin mdzad du gsol :
zhes gsol ba gdab :
slob ma rtog pa chung ba'i skal pa dang ldan pa la :
bla ma yab yum dngos su sbyor ba mdzad pa'i byang chub kyi sems sam :
gzhan du byang sems kyi rdzas dang sbyar ba'i bdud rtsi sbyin par bya ste :
de'ang slob dpon he ru kar gsal ba shes rab rdo rje phag mo dang snyoms par zhugs pa'i bde ba'i rol mos nam mkha' dang mnyam pa'i dkyil 'khor gyi lha tshogs spyan drangs :
zhal du zhugs :
'dod chags chen po'i mes bzhu ba'i byang chub sems dkar dmar 'dres pa'i rgyun yum gyi pad+ma nas phyir spros :
thod pa'i lha tshogs rnams kyi zhal du thim :
bde ba chen po'i mchod pas mnyes te 'od du zhu ba slob ma rnams kyi khar byin par mos te :
hU~M:
thabs kyi rang bzhin byang chub sems :
mu tig ltar dkar dri ma med :
shes rab mchog gi rak+ta ni :
dmar gsal chags pa chen po'i tshul :
dbyer med lhan cig mnyam sbyar ba'i :
kun tu tshim byed bdud rtsi che :
thungs shig thungs shig brtul zhugs can :
dpa' bo'i dam tshig 'di spyod cig :
oM b+ho d+hi tsit+ta a ho ma hA su kha a b+hi Shiny+tsa mi :
zhes bdud rtsi myangs pa la brten nas gsal stong bde ba'i ye shes rgyud la skyes pa'i mthus :
rtsa gsum 'khor lo lnga lhag par gsal bar byas :
rtsa nang gi khams rnams gnas gyur te spyi bor sangs rgyas :
mgrin par pad+ma :
snying gar rdo rje :
lte bar rin chen :
gsang bar las kyi mkha' 'gro ma'i dkyil 'khor gyi 'khor lo rnams shin tu gsal bar bsam la sems gzung :
de dang rjes su 'brel bar khyad par gyi byin rlabs drug bya ba ni :
thog mar rlung ro bsal :
lte ba'i lha tshogs rnams la sems gtad de bum pa can bzung bas de rnams las 'od zer 'phros :
gtum mo'i me la reg pas dmar khyug gis 'bar :
rtsa 'khor lnga dang lus phyi nang thams cad gang :
khams snyigs ma rnams bsregs :
dwangs ma rnams ches cher 'bar zhing rgyas :
bde drod kyis lus thams cad khyab par bsam :
oM sarba rat+na d+hA ki nI dz+nyA na A be sha ya a A:
raM raM raM:
zhes brjod cing byin dbab :
dpal 'bar gyi me spar ba lus la bskor ba'i brda thabs dang bcas :
hU~M:
rin chen mkha' 'gro'i byin rlabs kyis :
gtum mo'i me lce sbar ba las :
mtshan 'dzin rnam rtog bag chags bsregs :
bde drod ye shes 'bar bar shog :
oM dz+nyA na dz+wa la raM a d+hiSh+ThA na a d+hiSh+Thi te swA hA:
raM raM raM:
zhes brtan par rgyas gdab bo :
spyi bo'i sangs rgyas mkha' 'gro ma'i lha tshogs la sems gtad pas :
de las 'od zer 'ja' tshon lta bu 'phros :
zhu bde dang dbyer med pa'i lus dkyil lha tshogs rnams la reg pa tsam gyis de thams cad kyang dwangs gsal 'ja' tshon gyi rang bzhin du byas :
slar yang 'od zer des snod bcud thams cad la khyab pas cir snang rdo rje phag mo'i lha sku snang stong 'ja' tshon lta bur lam lam gyur par bsam la rlung sems rtse gcig tu gzung :
oM sarba bud+d+ha d+hA ki nI dz+nyA na A be sha ya a A:
hU~M hU~M hU~M:
zhes byin dbab :
lha sku'i gzugs brnyan me long du shar ba bstan la :
hU~M:
sangs rgyas mkha' 'gro'i ye shes kyis :
tha mal snang zhen dngos po sbyangs :
sgyu ma chu zla gzugs brnyan ltar :
zung 'jug chen po'i dbang thob shog :
oM ma hA mA yA dz+nyA na a d+hiSh+ThA na a d+hiSh+Thi te swA hA:
hU~M hU~M hU~M:
zhes rgyas gdab bo :
snying ga'i rdo rje mkha' 'gro ma'i lha tshogs rnams la sems gtad pas :
de las 'od zer 'phros :
'khor rnams 'od du zhu :
gtso mo la thim :
gtso mo'i thugs ka'i dbus su chos thams cad kyi gnas lugs 'od gsal ba'i ngo bo a yig mthing ga shin tu phra ba la sems gtad pas snang ba mched pa :
mched pa thob pa :
thob pa nyer thob :
nyer thob 'od gsal la thim nas rang rig dri ma med pa'i gnas lugs mngon du byed par mos :
rlung sems rtse gcig gzung :
oM sarba badzra DA ki nI dz+nyA na A be sha ya a A:
a a a :
zhes byin dbab :
me long dri ma med pa bstan la :
hU~M:
rdo rje mkha' 'gro'i byin rlabs kyis :
snang gsum dbyings su thim pa las :
dwangs shing gsal la mi rtog pa'i :
'od gsal gnas lugs mngon gyur shog :
oM ma hA shUn+ya tA dz+nyA na a d+hiSh+ThA na a d+hiSh+Thi te swA hA:
a a a :
zhes rgyas gdab bo :
mgrin pa'i pad+ma mkha' 'gro ma'i thugs ka nas 'od zer 'phros :
'khor rnams 'od du zhu :
gtso mo la thim :
gtso mo'i mgrin par aM dmar po 'bar ba la sems gzung :
rmi lam yin snyam du bsam :
nyams skyes pa na rlung sems drag tu gcun :
oM sarba pad+ma d+hA ki nI dz+nyA na A be sha ya a A:
aM aM aM:
zhes byin dbab :
me long du gzugs brnyan sna tshogs shar ba bstan la :
hU~M:
pad+ma mkha' 'gro'i byin rlabs kyis :
rmi lam sprul bsgyur 'byongs pa las :
chos kun stong pa'i gzugs brnyan ltar :
yang dag nges don rtogs par shog :
oM shUn+ya tA rU pa dz+nyA na a d+hiSh+ThA na a d+hiSh+Thi te swA hA:
aM aM aM:
zhes rgyas gdab bo :
lte 'og sor bzhi'i thad kyi dbu ma'i nang zla dkyil gyis khrigs se bkag pa'i dbus su thig le sngo skya sran chung tsam gsal gdab :
gsang gnas kyi karma d+hA ki'i lha tshogs rnams la sems gtad pa dang :
'og rlung gis bskul ba'i rkyen gyis 'od zer rlung dang bcas pa gyen du byung :
zla dkyil la reg pas thig le skar mda' 'phang ba bzhin song :
dbu ma'i lam brgyud :
'khor lo gsum gyi gtso mo rnams la bskor te :
spyi bo'i sangs rgyas mkha' 'gro ma'i thugs kar thim par bsam :
rlung rig bsres te sems gzung :
oM sarba karma d+hA ki nI dz+nyA na A be sha ya a A:
phaT phaT phaT:
ces byin dbab :
mda' gzhu'i 'phrul 'khor gyis mtshon par byas la :
hU~M:
las kyi mkha' 'gro'i byin rlabs kyis :
rlung sems thig le mda' ltar 'phangs :
dbyings dang rig pa dbyer med ngang :
mkha' spyod gnas su 'pho bar shog :
oM dz+nyA na pra be sha ya phaT a d+hiSh+ThA na a d+hiSh+Thi te swA hA:
phaT phaT phaT:
ces rgyas gdab :
sangs rgyas mkha' 'gro'i thugs ka nas rlung sems kyi thig le mar byung :
lte ba'i zla dkyil gyi steng du lci theng nge gnas par bsam :
slar yang rang nyid bar do'i rlung sems tsam las grub pa'i ngo bo rdo rje phag mo khros ma nag mo lus dkyil gyi lha dang bcas pa la sems gtad de :
'od zer 'phros :
snod bcud thams cad la khyab :
de thams cad bar do'i snang ba sgyu ma'i rol pa mkha' 'gro ma'i sku gsung thugs kyi rang bzhin du lam gyis sad par bsam la rtsal sbyang :
oM badzra b+ha ra hi kro d+hI kA li sarba DA ki nI dz+nyA na A be sha ya a A:
baM baM baM:
zhes byin dbab :
mthar snang ba thams cad 'od gsal gyi dbyings su thim :
de las zung 'jug sgyu ma'i lha sku khros ma nag mo'i phyag rgyar lam gyis gsal gdab :
mar me'i brdas mtshon par byas te :
hU~M:
rdo rje phag mo'i byin rlabs kyis :
lha sngags chos sku'i snang ba 'bar :
bar do'i 'khrul pa'i mun pa bsal :
sku gsum go 'phang mngon gyur shog :
oM ma hA su kha kA ya dz+nyA na a d+hiSh+ThA na a d+hiSh+Thi te swA hA:
baM baM baM:
zhes rgyas gdab bo :
de ltar na gsung byang sems bdud rtsi'i dkyil 'khor du gsang ba'i dbang thob :
gzugs khams dang ngag gi dri ma dag :
rdo rje phag mo'i rlung sngags kyi de kho na nyid bsgom pa la dbang zhing :
'bras bu gsung rdo rje mngon du byed pa'i skal pa can du nges shes bskyed do :
de nas gsang ba'i dbang bskur ba la maN+Dal phul :
dpal ldan bla ma'i bka' drin gyis :
rtsa khams rlung la nus pa smin :
da ni grol ba mngon 'gyur phyir :
gsang ba'i ye shes dbang bskur stsol :
zhes gsol ba gdab :
slob ma skad cig gis he ru ka dmar po rdo rje dang dril bu 'dzin pa'i skur gyur pa la :
sin+d+hu ra'i maN+Dal gtad de :
hU~M:
las kyi phyag rgya'i chu skyes mchog :
rnam thar gsum ldan chos 'byung dbus :
bde chen ye shes mchog ster ba :
chos kyi phyag rgya'i yi ges mtshan :
snyoms 'jug chags pa chen po'i me :
dam tshig phyag rgya'i dmar 'od 'bar :
dwangs gsal rnyog med me long ltar :
phyag rgya chen po mngon gyur shog :
oM karma mu drA sarba dz+nyA na ma hA su kha ho :
zhes rig ma'i brtul zhugs byin :
sin+d+hu ra'i thig le smin mtshams su dgod :
dngos gzhi'i slad du :
sin+d+hu ra'i dkyil 'khor las phyag rgya pad+ma can gyi mtshan nyid can gyi rdo rje phag mo'i ngo bo can re byung ste las rgya la thim pa'am :
mdun du chags pa'i mdangs kyis 'khod pas :
e ma gsang ba chen po'i rigs :
sngags kyi dam tshig la gnas na :
rdo rje rjes su chags pa yi :
dam tshig mchog gi dus la bab :
sa ma ya ho :
zhes bskul ba la :
e ma yid 'ong lha mo che :
bdag ni lam la som nyi med :
sngags kyi dam tshig chen po yi :
longs spyod dga' ston khyod kyis mdzod :
sa ma ya satwaM:
slar yang :
rjes su chags pa chen po yi :
spyod pa mchog la rnam rol pas :
lhan skyes ye shes sgrub byed pa'i :
ngo mtshar chen po de spyod cig :
a nu rA gA ya ho :
zhes bskul ba la :
e ma hoHbde ba'i 'byung gnas che :
rdo rje rjes su chags pa yi :
brtul zhugs rol par bdag spro na :
bde ba'i pang du da ltar byon :
a nu rA gA ya mi :
zhes lan btab pas mchog tu dgyes te :
ho :
dga' ba'i yan lag reg pa dang :
mchog dga'i phyag rgyas nye bar 'khyud :
khyad par dga' ba'i ngang du sdoms :
lhan cig skyes pas rjes spyod cig :
dzaHhU~M baM ho :
zhes snyoms par zhugs pas dga' ba bzhi'i ros rgyud yongs su gang zhing tshims par bsam la :
oM sarba ta thA ga ta ma hA a nu rA gA Na ho :
slar yang thig le gyen du bzlog ste mas brtan gyi dga' ba bzhi'i mthar son te lhan cig skyes pa'i ye shes mngon du byas pa'i ngang la mnyam par gzhag :
dz+nyA na badzra swA b+hA ba At+ma ko\u0f85 haM:
zhes nga rgyal gzung :
de ltar na thugs phyag rgya'i chus skyes mtshon pa'i sin+d+hu ra'i dkyil 'khor du shes rab ye shes kyi dbang thob :
gzugs med khams dang yid kyi dri ma dag :
rdo rje phag mo'i thugs bde chen gyi ye shes bsgom pa la dbang zhing :
'bras bu thugs rdo rje mngon du byed pa'i skal pa can du nges shes bskyed do :
de nas de kho na nyid kyi dbang bskur ba la maN+Dal phul :
gtso bo che khyod bka' drin gyis :
shes rab ye shes rgyud la skyes :
da ni gnas lugs de kho na :
bzhi pa'i dbang mchog bdag la stsol :
slob ma lus gnad dang bcas bde chen gyi ngang du dus gsum gyi spros pa bcad de mnyam par bzhag pa la :
rdo rje sems dpa'i me long gi brda thabs kyis mtshon te :
ho :
ltos shig skal ldan rigs kyi bu :
snang ba'i ngo bo he ru ka :
stong pa'i bdag nyid phag mo yum :
mnyam sbyor bde ba chen po'i ngang :
dus gsum rtog pas ma bslad par :
rtse gcig mnyam par bzhag pa las :
ngo bo stong pa shel lta bu :
rdo rje phag mo chos kyi sku :
rang bzhin gsal ba 'ja' tshon ltar :
longs spyod rdzogs sku'i rol par shar :
zung 'jug rtsal snang ma 'gags pa :
thugs rje'i rnam rol sprul pa'i tshul :
de gsum ngo bo dbyer med pa'i :
blo 'das chen po'i rang zhal skyongs :
don gyi badzra b+ha ra hi :
tshe 'di nyid la 'grub par 'gyur :
oM d+harma d+hA tu dz+nyA na badzra a a a :
zhes tshig gis ngo sprad de don la mnyam par gzhag go :
de ltar na ye shes dbyings rig dbyer med mtshon pa'i rdo rje btsun mo'i me long gi dkyil 'khor du dbang bzhi pa thob :
khams gsum dang sgo gsum tha dad du 'dzin pa'i rtog pa thams cad dag :
rdo rje phag mo'i de kho na nyid bsam gyis mi khyab pa'i gnas lugs bsgom pa la dbang zhing :
'bras bu ye shes rdo rje mngon du byed pa'i skal pa can du nges shes bskyed do :
des ni dngos gzhi'i dbang bskur ba yongs su rdzogs pa'o :
mjug gi bya ba la gsum ste :
rjes su gnang ba :
dam tshig dbog pa :
gtang rag 'bul ba 'o :
dang po la drug las :
thog mar sku dang sngags phreng gtad la :
ho :
de ring phyin chad bu khyod kyis :
rdo rje phag mo bsgom pa dang :
bzlas brjod sngags kyis thugs dam bskul :
dngos grub rnam gnyis sgrub par gyis :
oM kA ya dzapa? a b+hi Shiny+tsA mi :
dung dang glegs bam gtad la :
ho :
de ring phyin chad bu khyod kyis :
gsang sngags rgyud rnams nyan pa dang :
gzhan don 'chad cing ston pa yis :
rang gzhan don kun sgrub par gyis :
oM d+harma b+hA Sha a b+hi Shiny+tsA mi :
dur khrod rol pa'i chas gtad la :
ho :
de ring phyin chad bu khyod kyis :
he ru ka dang dbyer med pa'i :
rdo rje slob dpon spyod pa yis :
khams gsum 'gro kun dbugs phyungs shig :
oM shrI he ru ka tsAr+Ya a\u0f8e
sha lnga bdud rtsi lnga gtad la :
ho :
de ring phyin chad bu khyod kyis :
sha lnga bdud rtsi lnga la sogs :
gtsang rme med par dang du longs :
spyod pa'i brtul zhugs rdzogs par gyis :
oM ma hA a mr-ita a\u0f8e
rig ma gtad la :
ho :
de ring phyin chad bu khyod kyis :
pad+ma can la sogs pa yi :
phyag rgya'i tshogs dang dgyes rgur rol :
rig ma'i brtul zhugs rdzogs par gyis :
oM karma mu drA a\u0f8e
rdo rje dang me long bstan la :
ho :
de ring phyin chad bu khyod kyis :
rdo rje stong pa nyid kyi dbyings :
ye shes gsal ba me long bzhin :
mnyam pa'i brtul zhugs rdzogs par gyis :
oM badzra dz+nyA na a b+hi Shiny+tsA mi :
zhes rjes su gdam mo :
gnyis pa la :
thog mar dam tshig bsgrag pa ni :
ho :
de ring phyin chad bu khyod kyis :
gsang sngags rgyud las gang gsungs pa'i :
spyi dang khyad par lhag pa yi :
dam tshig sdom pa rtag tu zungs :
sangs rgyas mkha' 'gro'i dam tshig tu :
dkon mchog gsum la skyabs su song :
mi 'byed mnyam pa'i brtul zhugs bya :
gti mug 'od gsal chen por ltos :
rdo rje mkha' 'gro'i dam tshig tu :
phyag rgya rnam bzhi rtag tu zungs :
byang zhing zhi ba'i brtul zhugs spyod :
zhe sdang gsal stong chen por ltos :
rin chen mkha' 'gro'i dam tshig tu :
sbyin pa dus rnams rtag tu sbyin :
ral gtor 'bo gcog brtul zhugs spyod :
nga rgyal rig stong sgyu mar ltos :
pad+ma mkha' 'gro'i dam tshig tu :
theg pa mtha' yas thabs tshul ston :
bud med la gus brtul zhugs spyod :
'dod chags bde stong chen por ltos :
las kyi mkha' 'gro'i dam tshig tu :
mchod dang phrin las nar mar brtson :
drag shul rtsub pa'i brtul zhugs spyod :
phrag dog tshor stong yangs par ltos :
mdor na spyi dang khyad par gyi :
rgyud dang man ngag las gsungs pa'i :
dam tshig sdom la rab brtson pas :
dngos grub tshe 'dir 'grub par gyis :
zhes gdams pa la slob mas :
ji skad gsung bzhin bsgrub lags na :
ye shes thugs rjes rtag tu skyongs :
zhes khas blang ngo :
gsum pa ni :
maN+Dal dang lus longs spyod 'bul :
tshogs kyi 'khor los lha dang bla ma mnyes par bya'o :
dbang bskur ba 'di lan gcig thob nas dam tshig ma nyams pa kho nas tshe 'di'am :
'chi kha'am :
bar do tshun chad du pho nya gsum gyis rjes su gzung zhing byin gyis brlabs pa la brten nas mchog gi dngos grub mngon du 'gyur bar the tshom med pas :
snod min la shin tu gsang :
snod ldan la lhug par ston :
gsang ba chen po'i phyag rgyas gdab bo :
sa ma ya :
o rgyan rang byung gi dur khrod chen por ye shes kyi mkha' 'gro ma rdo rje phag mos pad+ma bdag la ma rgyud gsang ba mchog gi smin grol dang man ngag mtha' yas pa bstsal pa rnams kyi nang nas gsang ba kun 'dus snying por dril ba'i dbang bskur gyi cho ga zab mo 'di'ang mchims phu nags kyi dur khrod chen por bka' yi bsdu ba gzungs ma ye shes mtsho rgyal la rjes su gdams pa'o :
sa ma ya :
mtsho rgyal bdag gis nyams su blangs :
gu ru'i bka' bzhin ma 'ongs skye mtha' sbas tshul pad+ma'i ming can 'byung bar gsungs pa'i don du e gzar mo lung gi brag bde chen gsang ba phug tu brda yig rigs lngar bris te las can ma dang 'phrad pa'i smon lam dang bcas gter du sbas :
gter bdag dur khrod kyi ma mo drag shul can spyang zhon mched gsum la bcol lo :
gsang ba chen po'i dbang bskur s+ts+yaugs s+ts+yaugs s+ts+yaugs :
sa ma ya :
rgya rgya rgya :
gtad rgya :
gter rgya :
sbas rgya :
zab rgya :
gu h+ya sa ma ya :
e gzar mo lung gi brag gu ru'i sgrub gnas bde chen gsang ba phug tu mtsho rgyal gyi rnam 'phrul rang grol gyi rnal 'byor ma jo mo sman mo'am /
mtshan dngos pad+ma mtsho skyid du grags pa la mkha' 'gro rdo rje phag mos gter dpe dngos su gtad cing byin gyis brlabs /
sbas tshul gyis 'gro don ci rigs mdzad /
thugs nyams su rtse gcig bzhes pa la brten sku lus ma spangs par mkha' spyod kyi go 'phang brnyes pa'i zab chos ngo mtshar can byin rlabs kyi sprin phung 'phro ba yin no //
rmad du byung ba'i gsang ba chen po 'di nyid re zhig mkha' 'gro'i phyag tu bzhugs shing phal pa'i spyod yul du ma gyur pa /
rtsod dus kyi tha mar 'dul ba'i skabs su babs shing thugs rje dang smon lam gyi dbang las /
sprul pa'i gter ston rig 'dzin chen po 7pad+ma 'od gsal mdo sngags gling pa la sngon chos dbang rin po che'i gsang grogs su gyur pa'i rgyu dang ye shes mkha' 'gro'i byin rlabs kyi rkyen la brten te tshig don gyi bka' babs shing /
rjes su dran pa'i cho 'phrul chen pos gtan la phab par mdzad pa'i yi ge pa ni skal ldan pad+ma gar dbang blo gros mtha' yas pa'i sdes gus pas bgyis pa ye shes mkha' 'gros rjes su 'dzin pa'i rgyur gyur cig
/dge legs 'phel ///
/
