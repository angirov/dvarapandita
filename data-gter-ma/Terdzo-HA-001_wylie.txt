@#//
g.yu thog snying thig sngon 'gro phyi gtor bsngos pas kun tshims bzhugs so //
na mo rat+na tra yA ya /
g.yu thog bla sgrub sdug bsngal mun sel thugs rje'i nyi 'od kyi gsang sgrub las byang sngon 'gro bsdus pa gsar bsgrigs ltar la /
rgyas par spro na rin po che'i snod gsum du dkar gtor pad 'dab bzhi pa dang /
zan ril drug la dkar mngar dang /
bgegs gtor dmar zlum g.yas g.yon ri dwags rna ba 'dra ba dang /
mdun du mtheb ril can sha khrag chang gis bran pa bcas gsum bshams la /
dang po gtsang gtor ni /
oM badzra a mr-ita kuN+Da lI ha na ha na hU~M phaT kyis bsang /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM gis sbyang /
rdzas rnams mi dmigs stong par gyur //
b+h+rU~M las rin chen snod yangs su //
oM zhu lha rdzas gtor ma mchog
/zag med bde skyed mkha' mnyam gyur /
oM AHhU~M gsum dang /
oM a kA ro mu khaM sarba d+harmA NAM ad+yan+nut+pan+na twA ta oM AHhU~M phaT swA hA/
gsum gyis byin brlab /
rang nyid lhar gsal thugs ka'i 'od zer gyis //
dkar phyogs skyong ba'i mgron rigs spyan drangs gyur //
rdor dril 'dzin la /
mgron rnams spyan 'dren 'dir gshegs dgyes par bzhugs //
dam tshig dran mdzod ci nus mchod cing bstod //
rang rang mthun rdzas bshams bzhes yongs tshims nas //
bdag gi las kyi 'bras bu mchis par mdzod //
sa ma ya dzaH
sa ma ya satwaM/
oM ar+g+haM puSh+pe d+hU pe A lo ke gan+d+he nai wid+ya shab+da AHhU~M/
rgya dang bcas /
na maHsarba ta thA ga te b+h+yo bi shwa mu khe b+h+yaH
sarba thA khaM ut+ga te s+pha ra Na i maM ga ga na khaM gr-ih+Ne daM ba l+yA di swA hA/
lan gsum gyis bsngos la /
hU~M/
dkar phyogs mngon par skyong ba'i dam tshig can //
tshangs pa brgya byin phyogs skyong gtsug lag srung //
gza' dang rgyu skar lha klu sde brgyad sogs //
gzhi bdag gnas bdag grong bdag gnyug mar gnas //
steng 'og phyogs mtshams 'khod pa thams cad la //
'dod yon mi zad mchod sbyin gtor ma 'bul //
rnal 'byor bdag cag dpon slob 'khor bcas kyi //
bar chad kun zhi 'dod don ma lus sgrubs //
ya hi gats+tsha /
zhes rol mo'i sgra dang bcas gtor ma dang po phyi rol du 'bul /
gnyis pa rigs drug gtor ma ni /
slar yang rang thugs snying rje'i 'od zer gyis //
rigs drug snying rje'i mgron rnams bos par gyur //
a nr-i su tri pre du sarba satwa dzaHhU~M baM hoH
satwAHpU dza pra tIts+tsha hoH
zhes mchod /
a kA ro sogs lan gsum gyis gtor ma bsngo /
hU~M/
srid pa'i rtse nas dmyal ba'i gnas yan gyi //
'gro ba sems can skye 'gro ma lus la //
bdud rtsi 'dod yon gtor ma 'di bsngos pas //
sdug bsngal kun bral bde bas tshims gyur cig
/ya hi gats+tsha /
zhes gtor ma phyi rol du bskyal /
gsum pa bgegs gtor ni /
rang nyid skad cig gis rta mgrin yab yum du gsal ba'i thugs ka nas 'od zer dmar po lcags kyu lta bu 'phros pas bgegs thams cad bkug par bsam nas /
hU~M/
nga ni dbang chen rta mchog dpal /
khro rgyal ma lus kun gyi rje //
bgegs rigs ma lus bran du khol //
tshur shog gtor longs bka' nyon cig
/bi nA ya ga sarba b+hU te b+h+yoH
sarba pre ta A kar+sha ya dzaHhU~M baM hoH
zhes mgron 'gugs /
na maHsarba ta thA ga ta a wa lo ki te oM saM b+hA ra hU~M/
kha kha khA hi khA hi /
lan gsum gyis bsngo /
sa ma ya na ra kan badzra hU~M phaT/
ces dam la bzhag nas /
hU~M/
bi nA ya ga khams gsum bdag po dang //
dga' rab dbang phyug sprin sgrol mthu chen sogs //
rnal 'byor dngos grub sgrub la bar gcod pa'i //
log 'dren bgegs kyi rigs gyur thams cad kun //
phyogs mtshams nye ring gang nas 'ongs kyang rung //
sngon gyi lan chags bu lon yod na yang //
mchod sbyin gtor ma 'di longs bral bar gyis //
gdug pa'i sems spongs zhi dul ldan par byos //
rang gi lus ngag yid la dpe longs la //
gzhan la gnod cing 'tshe ba snying nas spongs //
gal te bden pa'i bka' las khyod 'da' na //
dam tshig nyams nas rdo rje dmyal bar 'gro
/sdig las sdug bsngal dge las bde ba 'byung //
rgyu las 'bras bu bslu med dran gyis la //
sgo gsum bag yod sdom la gnas pa dang //
'di ru ma 'dug rang rang gnas su songs //
sarba b+hU ta uts+tsha ta ya phaT/
ces rol mo'i sgra dang bcas bgegs gtor rgyang ring por dor la /
las gzhung gi bka' bsgo la 'jug go
/zhes pa'ang rang gzhung bcos med sor bzhag la cung zad gsal du btang ba po ni gu Na'i ming 'dzin no //
dge legs 'phel //

//
