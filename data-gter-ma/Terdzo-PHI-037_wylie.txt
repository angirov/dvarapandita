@#:
rdzas srung gter gzhung bzhugs so :
gu ru pad+ma 'byung gnas la :
mnga' bdag rgyal pos zhus pa :
ma hA gu ru chen po lags :
da lta dus bzang spyod pa bzang :
lan gcig dus kyi mtha' ma la :
rnal 'byor rang lus ma smin pas :
glo bur drag po'i las la 'jug :
rang gi sbyor bas rang nyid phung :
'di la gu rus bka' bstsal zhu :
ma hA gu rus bka' bstsal pa :
mnga' bdag rgyal po chen po lags :
gang zhig rnal 'byor dbang chung la :
snying dang 'dra ba dgrar langs nas :
bsnyen sgrub byed pa'i long med nas :
glo bur thog tu dgra langs nas :
bstan pa gnyan po 'jig gyur pas :
myur du drag las bya dgos na :
dgra bo klu la gtad pa dang :
mna' skyel ser ba chen po gtong :
rdo bshig pha bong sa slog dang :
glo bur gnyan kha bral dgos na :
gsang ba rdzas kyi srung ba bstan :
'di ni   dam tshig can gyis /bstan pa bsrung ba dang :
nye mig gis /   bshig dang 'phel 'grib 'dis byed pas :
bum thang gter du sbas te bzhag :
lan gcig dus kyi mtha' ma la :
phongs pa kha zhan gcig dang 'phrad :
bdag gi smon lam mthu btsan pas :
sangs rgyas bstan pa rgyas gyur cig :
mnga' bdag rgyal po chen po lags :
spyir ni 'gro ba mtha' dag la :
mthun pa'i rdzas dang mi mthun rdzas :
thig gu dkar nag sgril ba 'dra :
mthun pa'i rdzas kyis mchod cing brten :
mi mthun rdzas kyis bsreg cing bsrung :
de la gnyen por gyur pa'i rdzas :
shin tu grangs mang bsam 'das kyang :
rgya gar rgya nag bal po na :
'di las lhag pa gang yang med :
srung ba 'di las lhag pa'i chos :
btsal kyang rgyal pos mi rnyed do :
gnyen po rdzas 'di sus 'chang ba :
klu yi pho brang mes bsregs kyang :
rnal 'byor bdag lus rdo rjer 'gyur :
gnyen por gyur pa'i sngags 'di ni :
bye ba sa ya brjod mi lang :
bklags pas 'grub pa'i rig sngags 'di :
gnam lcags klu 'dul rgyud dang ni :
gtum po thugs kyi rgyud las btus :
khri'am stong ngam rtsa brgyad 'don :
dug khrag sbyar ba'i rdzas rnams ni :
she'u oM b+hi ru dong blug :
sngags de dgos pa byung ba'i tshe :
gdong dang lus byugs phur pa btags :
mi bzad drag po'i las gsum 'di :
glo bur mna' dang ser ba 'beb :
phur ma bya dang ske ru btags :
'dis ni rang lus rdo rjer gyur :
'khor dang g.yog la'ang de bzhin no :
des ni mna' dang ser ba dang :
phru slog las dang thab gzhob   mgo nad /dang :
shan dmar la sogs glo bur du :
bsrung ba 'di las lhag pa med :
mnga' bdag rgyal po mnga' thang rgyas pa dang :
ban bon snying rus che ba yis :
rgya gar rgya nag bal po dang :
siM ha'i yul dang o rgyan yul :
d+ha na ko Sha'i yul dang kha che yi :
yul nas ji tsam btsal gyur kyang :
'di las lhag pa yongs mi rnyed :
dug khrag sbyar ba'i srung ba bstan pa ni :
btsan dug bong dug bong nga re lcag pa :   nag po /
thar nu thang phrom ka sho gan+d+ha dang :
shang lang spyang tsher rwa dug pa :   nag po /
de la sogs te dug sna rnyed tshad bsags :
spru nag yin /   btsan dug shang lang med mi rung :
mi khyi rta dang gcan gzan khrag :
yug sa mo /   pad khrag mi grir shi ba'i khrag :
gcan zan bya yi khrag ni gces pa yin :
de la sogs te khrag sna mang du bsags :
rtsi ma gi ta mtshal chen dang :
mu zi la sogs dri mi zhim pa'i rdzas :
ci mang bsags te gong gi khrag dang sbyar :
dug dang khrag sna rwa dong nang du blug :
legs par bsres la zhib par btags pa dang :
gnam lcags drag po'i sngags 'di bzla :
oM na mo bud+d+ha ya :
badzra kI li kI la ya :
nA ga du tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
yig 'bru so gcig gnam lcags drag po'i sngags :
oM dang ya yi bar na yig 'bru bzhi :
de 'og badzra ya'i bar na yig 'bru bzhi :
rdo rje phur pa'i sngags su 'dod pa yin :
nA d+he thog mtha'i bar na yig 'bru lnga :
mi dang li yi bar na yig 'bru gnyis :
b+han+d+ha'i yi ge bzhi po dang :
nA dang hA yi bar na yig 'bru gsum :
lha mo tsit+tas nA ga zer ba ste :
lar ni grong khyer drug tu 'dod pa yin :
dug khrag dong bu rtag tu lus dang 'grogs :
bar bar dag tu sngags shing dri dang 'grogs :
yang na rang nyal sngas dang mi 'bral lo :
dus dang tshes grangs bzang po la :
skabs su gsang sngags brgya rtsa yis :
srung rdzas gsos la bdag gzhan srung :
'khor g.yog srung dang gzhan srung ba :
phur bu rdo rje'i mdud pas srung :
dug khrag sbyar ba'i thum bu lus la btags :
ser ba srung na de steng phur bu bcu :
steng 'og phyogs mtshams brgyad du gzug par bya :
gcig ni byung tshe sgril zhing gdong du brdeg :
phur pa'i rtse la dug khrag thum bu btags :
phur bu phyogs sgril g.yas kyi spyi rdeg bya :
dug khrag yungs dkar ser ba'i gdong du brdeg :
rtse las 'od zer gnam lcags thog bzhin 'phro :
rang lus rtag tu dri dang 'grogs pas thub :
sngas su bcug la rtag tu dri dang 'grogs :
drag las byed na gnas lngar thig le bya :
lam 'phrang gcod na dug khrag gsum sgreng bya :
gcig ni lam gyi sna ru btab la bzhag :
dug khrag gtor bas rang bzhin dag tu 'bros :
dri tshor tsam gyis klu gnyan lus sems brlag :
phur bu btab na mi thar lus sems brlag :
phyung na thar te gso ba'i cho ga bya :
rgyal po chen po gzhan la ma spel cig :
dam med mi la ma spel cig :
sa ma ya :[ \u0f80]atsha :
slob dpon pad+ma 'byung gnas la :
mnga' bdag rgyal pos 'di skad zhus :
ma hA gu ru chen po lags :
gong gi dug khrag rdzas srung la :
ting 'dzin rim pa mi 'tshal lam :
rdzas la sel ba mi 'tshal lam :
rdzas la sbyor thabs ma mchis sam :
dam nyams rnams la gab pa'i phyir :
gsang ba'i rdzas ni mi bdog gam :
snod la khyad par ma mchis sam :
sngags la ngar gso mi 'tshal lam :
'khor lo bskor thabs ma mchis sam :
las kyi mtha' bsgyur ji ltar bgyi :
'di rnams gu rus bka' bstsal 'tshal :
zhes zhus nas :
gser dang g.yu yi maN+Dal dang :
'bras dang nas kyi chang zhus pas :
gu rus bka' bstsal pa :
mnga' bdag rgyal po chen po lags :
srung ba'i mchog tu gyur pa ni :
bstan pa tsam gyis mi chog lags :
nan tan byed pa shin tu legs :
nga ni mngon shes che dang ldan :
phyi ma'i dus kyi rnal 'byor rnams :
the tshom som nyi bsal ba'i phyir :
dug khrag rdzas kyi srung ba yi :
bya thabs rim pa ma lus pa :
snod ldan rgyal po khyod la gtad :
gzhan la ma bstan thugs la 'chang :
kun la bstan na rgyal po dam tshig nyams :
rang don gyis la mtha' ma gter du sbos :
mnga' bdag rgyal po chen po lags :
dug khrag rdzas kyi srung ba yi :
ting 'dzin rim pa bstan pa ni :
dang po stong pa nyid du bsam :
de la lta ba gyad kyi lha zhes bya :
cis kyang mi 'jig nam mkha' lta bu'o :
!
de nas rdzas dang snod bcas las :
bskal pa'i me dpung 'bar bar bsam :
mgar ba'i tshwa tshwa lta bu yis :
gnod byed ma lus bsregs par bsam :
de la sngags rnams btab pa yis :
me la sbud pa bus pa ltar :
me chen 'bar bas bsregs par bsam :
rang nyid yi dam lhar bskyed la :
de ni rje dang dpon du bsam :
lha srin sde brgyad bran du bsam :
rje bos bran la bka' bstsal bzhin :
thams cad ma lus nyan par bsam :
de ni ting 'dzin rim pa 'o :
!
rdzas kyi sel ba bstan pa ni :
dug sna thams cad btang ba la :
spyang dug dbyig dug mi gtang ngo :
spyang dug dug gi spyang ki yin :
rat+na dbyig dug g.ya' dang ldan :
g.ya' yis khrag dri gsod pa'i phyir :
dug sna de rnams mi gtang ngo :
khrag sna thams cad btang ba la :
phug ron khrag dang phyi ba'i khrag :
mdze can lug dang phreng thogs khrag :   shin tu spangs pas legs pa yin /
phug ron lkugs pas khrag ngar mchi :
phyi ba nyal bas rlangs pa chung :
lug   rus sbal /dang phreng thogs   chos byed sngags pa /dam tshig nyams :
mdze ye rul bas nus pa gsod :
de phyir de rnams mi gtang ngo :
gzhan rnams khrag sna tshogs tshad gtang :
tshwa dang mu zi mi brten te :
dug dang khrag gi nus pa 'chi :
de phyir de dag mi gtang ngo :
mi yis 'gom du mi gzhug go :
tshul khrims dam tshig gtsang ba   dge slong ngam sngags pa drang srong /'am :
rang gi dri chu bar pas gso :
rdzas ni mi lag mi brgyud de :
dam nyams lag song nus pa 'chi :
de phyir sbas kyin bcang ba gces :
de rnams rdzas kyi sel ba 'o :
!
rdzas kyi sbyor thabs bstan pa ni :
rdzas rnams thams cad tshogs pa dang :
thod pa mtshan ngan nang du ni :
rdzas rnams thams cad sbyar byas nas :
phur pa gsum po   dug khrag byugs /lha ru bskyed :
zhag gsum legs par mtshams bcad la :   yang na stong pa bskyed /
bud+d+ha ya ni khri tsho gcig :
bzlas pas byin rlabs nus pa rdzogs :
de rnams rdzas kyi sbyor thabs so :
!
gsang ba'i rdzas rnams bstan pa ni :
rma bya gzugs mo sgro sna gsum :
gsang ba'i rdzas su bstan pa ni :
seng ldeng sher shing la sogs phur pa gsum :
gla rtsi gu gul la sogs dri sna gsum :
tshil chen phag tshil la sogs tshil sna gsum :
ma hA mAM sa la sogs sha sna gsum :   mi rta khyi /
thig le dkar dmar la sogs bdud rtsi gsum :   dri chen dri chu mi klad /
!
snod kyi khyad par bstan pa ni :
gnas su 'chang na oM b+hir bsags :
rlangs pa 'khyil phyir nus pa che :
de phyir oM b+hir gsag pa gces :
rgyal khams bskor na she'ur blug :
sba ba bde la nus pa che :
de phyir rkang du   gri rkang /blug pa yin :
drag las byed na g.yag rur blug :
rlangs pa 'khyil phyir ngar ldan pa :
de phyir khyu ba'i rwa la sngags :
rwa la sgo nga spra tshil byug :
sra la nus pa che ba yin :
snod kyi khyad par bstan pa'o :
!
sngags kyi ngar gso bstan pa ni :
bud+d+ha ya yi sngags gzhug tu :
rA tsa mA ra ya kri rbad :
rA tsa sid+d+hi mA ra ya gtubs :
rA tsa sid+d+hi mA ra ya thibs dza :
zhes pho gdon gnod na gdags :
ma zhu tri mA ra dza :
ma na tri dza :
mA ra ya rbad :   lugs gcig yin /
ma ma zhu tri mA ra ya dza :
ma ma tri dza mA ra ya dza :
ma ma du tri mA ra ya rbad :
mo gdon gnod na gdags :
tri'u tri'u mA ra ya dza :
tri sho mA ra ya dza :
tri du mA ra ya rbad :
'gong po gnod na gdags :
gal te zho srung ba na :
rgyun sngags zhabs su 'di ltar gdags :
oM sar sar byi sar sar hU~M phaT:
ces pa gdags :
gal te rbod gtong zlog na yang :
rgyun sngags zhabs su 'di btags so :
oM b+ha ta ya b+ha ta ya lo ka b+ha ta ya hU~M zlog :
ces pa btags :
ser ba srung na yang :
rgyun sngags zhabs su sngags 'di bzla :
oM tad+ya thA tig gu li tig gu li :
u li sha shu gi gusti hi ri :
hu ya hu ya hi ri hi ri hi ri swA hA:
zhes pa btags :
nad rigs srung na rgyun sngags gzhug :
oM ka sha ka sha tra tshal shag nan :
nad kyi snying mgo dkar po chod swA hA:
zhes pa btags :
dam sris gnod na 'di btags so :
ma ma zhung ti mA ra ya dza :
zhes so :
klu srin gnod na 'di btags so :
oM ra su li nA ga rA dza mA ya dza :
taM nad shad rbud :
ces so :
lha srin sde brgyad sa bdag klu gnyan gang yang rung :
rgyun sngags mjug tu bzlas pas mchog :
de rnams sngags kyi ngar gso bstan pa'o :
!
'khor lo bskor thabs bstan pa ni :
'khor lo rim pa bzhi ru bskor :
dbus su yi dam snying po bri :
phyi rol 'khor lo rtsibs drug bya :
'khor lo re la sngags re bkod :
phyi yi mu khyud dag la yang :
gang byed las kyi sngags kyis bskor :
de yi phyi rim mu khyud la :
rdo rje rwa bas gtams pa bri :
nang gi phyi rim las sngags gsal :
me ris mtshan pa 'bri bar bya :
pho 'khor g.yas su bskor bar bya :
mo 'khor g.yon du bskor bar bya :
yab kyi 'khor lo ser po bya :   gi hang dang sdong ros byugs /
yum gyi 'khor lo dmar po bya :   tshos byugs /
lag pa g.yas g.yon dag la btags :
bskor ba rang 'thag lta bu'am :
'khor zhing ting 'dzin rim pa ru :
bar du gnod byed ling ga gzhug :
gtub cing gang yin brlag par bsam :
'khor lo bskor ba tshar ba dang :
srung ba'i ming spel bcug byas la :
rten 'brel snying pos rab gnas bya :
pho 'khor dpung pa g.yas la gdags :
mo 'khor dpung pa g.yon la gdags :
de ni srung ba chen po 'o :
'khor lo'i skor thabs bstan pa'o :
!
las kyi mtha' bsgyur bstan pa ni :
srung ba byed na gzhung bzhin bya :
gal te pho gdon gnod pa la :
khyi dkar sna dmar thod par ling+ga bcug :
btsun pa khrims nyams dug pos dril :
brub khung nang du bcug byas la :
yungs dkar yungs nag gu gul gyis :
thun gyis brabs la rgya gram mnan :
!
mo gdon khyi mo nag mo yi :
thod par ling+ga bcug byas la :
yugs sa mo yi gos kyis dril :
yungs dkar yungs nag til nag dang :
zi ra nag po'i thun gyis brab :
mtha' mar them pa dag la mnan :
!
'gong po gnod na ri bong gi :
thod pa'i nang du ling+ga gzhug :
mi yi pags pas dril byas la :
yungs dkar yungs nag ke tshe dang :
thun gyis de la brab par bya :
mtha' ma mal gyi 'og tu mnan :
rdo rje rgya gram dang ri rab kyis mnan :
gang la byed kyang zhag gsum brab :
!
zho chang bsrung na nas nag bsngags :   rde'u dkar nag sngags /
rdza ma zho snod gang yin la :
dug dang khrag gis phyi nas byug :
!
rbod gtong zlog na dmar gtor la :
sngags gdab gang yin dgra yi phyogs su 'phang :
!
ser srung phur pa bcu la sngags :
phyogs mtshams dbus su btsug par bya :
ke tshe thal chen nyungs dkar nag :
sngags bzlas byung ba'i gdong du brdeg :
phur pa gsor zhing sdigs par bya :
'khor lo brtan cing gzhan du bsgyur :
des ni ser ba thub par nges :
!
nad rims srung bar 'dod pa na :
tshon skud lnga la srung sngags bzla :
dug khrag thum po btags pas thub :
nad dang rims kyis tshugs mi 'gyur :
!
gal te smyo 'bog 'dul ba na :
dug khrag bsres pas nad pa'i gdong par byug :
drag sngags bzlas shing rang srung ril bu khog tu gtang :
des ni smyo 'bog thul bar 'gyur :
!
zhing gi shwa lam sgyur ba na :
mon nam rabs chad thod pa ru :
nyungs dkar rwa srung sngags la nang du blug :
shwa rags dag la mnan pa bya :
des ni shwa lam thub par nges :
!
sri'u gso na 'di ltar bya :
skar ma rgyal lam gnam stong ngam :
rang srung byas la dbang bskur bya :
skyes nas bu la bskur ba yis :
gnas su chags pa med par bskur :
des ni sri'u thub par 'gyur :
!
lha klu dgyes thabs bstan pa ni :
bzang drug tsan+dan gu gul dkar po dang :
rin chen sna lnga rang srung dag la btab :
des ni lha rnams dgyes par 'gyur :
!
phyogs ngan dang ni skar ma ngan pa dang :
gza' yi gyo gud la sogs pa :
rang srung 'di dang 'grogs pas thub :
gzhan rnams srung ba gong bzhin no :
las kyi mtha' sdud bstan pa yin :
spyir ni rgyal po chen po lags :
srung ba 'di las lhag pa'i chos :
btsal kyang rgyal pos mi rnyed do :
rang la ci ri 'di la ri :
sra ba'i go la rno ba'i mtshon :
ngan sbyor gdug pa'i srung ba 'di :
ster thebs gcig las mang ta re :
gzhan la bstan na dam tshig nyams :
zhes gu rus bka' bstsal nas rgyal po dang blon po la gdams nas bum thang gi gter du sbas so :
dug khrag gdug pa'i srung ba 'di :
zhes pa'i yig chung gud du bkol ba yin :
man ngag gdams pa gung thang gi gter ma :
man ngag gzhan las khyad du 'phags pa rdzogs so :
sa ma ya :
rgya rgya rgya :
!
yi dam lha la phyag 'tshal lo :
srung ba 'di ni gnam lcags klu 'dul dang :
gtum po thugs kyi rgyud las btus :
sa gnyan slog dang rdo gnyan brdeg :
chu gnyan dkrug dang shing gnyan gcod :
mna' dang ser ba gtad khram dang :
thab gzhob zor la sogs pa yi :
drag po'i las ni gang byed la :
srung ba 'di dang ma ldan na :
go med dpa' bo byed pa 'dra :
rang gi srog la 'joms pa yin :
gnyan po'i rdzas 'di sus 'chang ba :
klu yi pho brang mer bsregs kyang :
rang lus rdo rje'i brag dang 'dra :
des na 'di la nan tan mdzod :
dug khrag sbyar ba'i srung ba bstan pa ni :
btsan dug bang dug re lcag pa :
thang phrom spru nag ra dug pa :
shang lang gu gul spyang tsher ba :
de sogs dug sna ci rnyed gsag :
sha zan bya yi khrag ni rab tu gces :
legs par bsres te zhib par btags nas ni :
oM b+hi rkang ngam ra rur blug :
drag po'i sngags bzlas mchil ma btab :
oM na mo bud+d+ha ya :
badzra kI li kI la ya :
nA ga du tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
yig 'bru so gnyis drag po'i sngags :
grong khyer drug tu gnas pa yin :
ting 'dzin rim pa bstan pa ni :
dang po stong pa nyid du bsam :
de ni shes rab lta ba'i lha :
gnyis pa snying rje chen po bsgom :
de ni byams pa thabs kyi lha :
gsum pa yi dam lha ru bsgom :
de ni snying rje stobs kyi lha :
rang nyid dpon nam rje ru bsam :
sde brgyad g.yog gam bran du bsam :
bdag gi bka' nyan gsung sdod pas :
rdzas dang snod du bcas pa las :
bskal pa'i me dpung 'bar bar bsam :
mgar gyi tshwa tshwa lta bu yis :
gnod byed ma lus bsregs par bsam :
de la drag po'i sngags btab pa :
me la sbud pa bus pa ltar :
'od zer me stag 'phros pa yis :
gnod byed ma lus bsregs par bsam :
de dag ting 'dzin rim pa yin :
bar bar skabs su rigs sngags ni :
brgya brgya btab la ngar btags so :
rwa dong rang gi lus dang 'grogs :
yang na rang nyal sngas su btag :
rang srung dri dang 'grogs pas thub :
drag las byed na gsang sgor byug :
gzhan srung sngags mdud phur pa dang :
dug khrag sbyar ba'i thum po mgul du btags :
gsang sgo rnams su byug par bya :
drag po byed na gnas gsum thig le bya :
rjes lam gcod na dug khrag gsum sbreng bya :
dug khrag gtor zhing rang sar grol :
dri tshor tsam gyis klu gnyan sa bdag 'chi :
ser ba bsrung na phyogs mtshams dbus su ni :
phur pa rdzas rgod btags pa gzug :
gcig ni byung ba'i gdong du dril shing brdeg :
gnad kyi gdams ngag 'di yin no :
spel ba'i gnas med bum thang gter du sbos :
zhes mnga' bdag la gdams so :
sa ma ya :
rgya rgya rgya :
@#:
rang srung ba'i rdzas bstan pa :
tsan+dan gu gul dkar po la :
rin chen sna lnga brdar ba 'di :
rang nyid dag la gdags par bya :
lha klu gtsang rigs mi rnams dgyes :
rma bya :
zung mo :
srin bya :
'ug pa :
pu shud sgro lnga pos mkha' la rgyu ba sgrib :
seng ldeng sher shing skyer pa'i phur pas lus ngag yid gsum sgrib :
rigs gsum mgon po'i srung ba yin :
gu gul shing kun ba bla yis :
dri gsum dbang po sgo gsum srung :
mi phag rta yi tshil bu gsum :
mi rta khyi yi khrag dang gsum :
dam rdzas bdud rtsi lnga rnams btang :
'og gdon la sogs thams cad srung :
rdzas kyi sbyor thabs bstan pa ni :
zhib par btags la 'dres par bsre :
bska sla ra lug zho tsam bya :
rdzas tshags thod pa mtshan ngan du :
phur pa gsum gyi sgyed bu la :
zhag gsum mtshams bcad bsnyen pa ni :
'bum phrag bskyal bas bsnyen pa rdzogs :
rdzas kyi sbyar thabs gsang ba'i rdzas bstan pa yin :[ \u0f80]atsha :
!
nyams su len pa 'di gtso che :
dkar po tsam gyis khrag rang du mi 'dod :
zal lcags khrag la phan gnod med :
byugs pa'i thabs la :
skrangs la byed na mtha' ma bskor :
shu 'bras la byed na thog tu byug :
phyogs ngan bsrung na phyogs ngan sar rwa'i kha bstan :
'gro ba'i nad srung na :
smin phrag sna rtse mgrin pa snying ga gsum du thig le bya :
sa gdon gnod pa la ril bu sran ma tsam re lto stong la btang :
ro khur na gsang ba'i sgo bzhir byug :
rang la 'dre gnod na lus dang mi 'bral bar bya'o :
rlangs pas sna bug bdug :
kun la yod na ngo mtshar chung :[ \u0f80]atsha :
!
yang lugs gcig la :
'khor lo'i man ngag 'di ltar bkod :
oM su d+ha ra ni ma hi bud+d+ha :
rA ga d+ha na :
du ma ma rak+Sha :
he du ma ma ta tsa t+ya :
badzra badzra su badzra :
pad+ma rak+Sha ni :
rak+Sha ni swA hA:
rtsibs dang 'dab ma'i sngags so :
oM badzra b+hid+d+ha ma hA su badzra ya :
tsa ma la a ka dza na ya hU~M:
ma mo san+d+ha ya :
a pa ra pa kruM ya :
sngags gsum pa'o :
oM AHbdag la rak+Sha rak+Sha srungs shig rak+Sha swA hA:
srung ba'i rim pa shin tu grangs mang yang :
khyad par mchog tu gyur pa gsum bkod do :
dug khrag bsres dang rdzas dang ril bu'o :
gdug pa rab tu 'joms pa'i nad gsum la :
'go ba dang ni 'khrug dang rab tu 'go :
dug khrag bsres dang 'go ba'i nad rims dang :
gdug pa klu yi nad gdon srung bar byed :
rdzas sbyor srung bas 'khrugs pa'i nad dang ni :
stong phrag brgyad cu spyi yi nad gdon srung :
ril bus rab tu 'go ba'i nad rnams dang :
sde brgyad la sogs 'byung po ma rungs pa :
khyad par rgyal po'i gdon rnams srung bar byed :
gong gi srung ba 'di gsum sus 'chang ba :
de la nad dang gdon gyis mi tshugs shing :
rbod gtong gnod pa dag kyang de yis thub :
de la dug khrag srung ba ni :
rang srung sngags dang bcas pa'o :
de la rdzas kyi srung ba ni :
rdzas srung 'khor lo dang bcas pa'o :
de la ril bu'i srung ba ni :
ril bu sbyor tshad dang bcas pa'o :
de la rdzas la sngags med na dug khrag la nus pa mi 'byung :
mi skya lta bu la lha bskrad pa'i rdzas su 'gro :
de la rdzas rnams tshang ba dang :
sngags kyi bzlas pa gal che'o :
srung ba 'khor lo med na rdzas la nus pa mi 'byung bas rdzas dang 'khor lo 'dzom pa gal che'o :
ril bu la sbyor tshad med na nus pa mi 'byung bas sbyor ba'i tshad gal che'o :
de las srung ba gong du bstan pa'o :
rdzas srung la :
drag po'i rdzas rgod bco lnga 'byung ste :
nag po chig thub :
bong nga shu dag mu zi gu gul bzhi :
na bun bu mo sbal sbrul sre mo bzhi'i sha :
rta bon :
ra dug :
lug thug sbre :
rgya tshil :
rma bya'i mdongs :
gla rtsi :
ldong ros shing kun gsum mo :
'khor lo dpe chung ltar btags so :
de yang rdzas rnams tshogs pa dang :
bsres la thum po lus la btags :
mtheb mos mnyes la sna nang bdug :
ra dug med par me la bsreg :
dud pa lus dang khyim sogs bdug :
de rnams srung ba khyad par can lags :
!
gsum pa ril bu'i srung ba ni :
bya khyung gi snying :   btsan dug
/seng ge'i sha :   a ru ra sum 'gyur /
chu srin khrag :   gla ba a ru ra tsam /
ri rab las skyes pa'i rtswa :   shu dag nag po gong mtshungs /
srin po'i rus pa :   ru rta gong mtshungs /
rdzas de rnams dbyar gsum gangs kyi stod du bsgrub :   nyi gung gtun du brdung /
dgun gsum bdud rtsi'i chu la sbyang :   nam phyed byis pa lo brgyad pa'i /
ril bu sran ma nas tsam mo :
tshad dang ldan pa byas pa de :
lto stong dag la gtang bar bya :
des ni nad kyi rtsa sgo srung :
don snying dag gi nad rnams sel :
rtsa sgo snying la thug pa yis :
khyad par 'byung ba'i nad rims srung :
khyad par zas ngan sha dug thub :[ \u0f80]atsha :
skor gsum srung ba 'di med na :
drag po'i las rnams byed pa dang :
sa bdag gnyan la bsdo ba dang :
'go ba'i nad la 'bags byed pa :
sbrang ma me la mchongs pa 'dra :
skor gsum srung ba'i gding ldan na :
sra ba'i go dang rno ba'i mtshon :
rang lus rdo rje lta bur 'gyur :
kun gyi thun mong ma yin dus :
bum thang gter du sbas te bzhag :
lan gcig dus kyi tha ma la :
snod ldan gcig dang 'phrad par shog :
rgya rgya rgya :
!
bud+d+ha ya yi sngags gzhug tu :
dug gi nus pa bskyed pa ni :
oM ra ga du sa ma ya hU~M phaT swA hA:
zhes so :
khrag gi nus pa bskyed pa la :
oM b+harlaM b+herlaM ya hU~M phaT swA hA:
zhes so :
!
sngags kyi them yig bstan pa ni :
oM dang ya yi bar la tsheg bar bzhi :
dus gsum sangs rgyas rnams la mchod par brjod pa yin :
de 'og badzra ya yi bar na yig 'bru bzhi :
kI li kI la'i rgyud nas btus pa yin :
nAd+he'i bar na yig 'bru lnga :
nA ga klu yi rgyud nas btus pa yin :
mi dang li yi bar na yig 'bru gnyis :
gtum po thugs kyi rgyud nas btus pa yin :
b+han dang d+ha yi bar na yig 'bru gnyis :
rgyal po srung ba'i rgyud nas btus pa yin :
nA dang ha yi bar na yig 'bru gsum :
gnam lcags spu gri'i rgyud nas btus pa yin :
lha mo tsan d+he nA ga zer ba ste :
lar ni grong khyer drug tu 'dod pa yin :
srung ba'i rdzas rnams bstan pa ni :
thar nu bong nga re lcag nag po dang :
se shing nag po'i zho ni shin tu gces :
de la sogs pa dug sna rnyed tshad sogs :
btsan dug shang lang med du mi rung ngo :
mi khrag khyi khrag nag po dang :
gri khrag glang khrag ra khrag nag po dang :
rta khrag bong khrag 'brong khrag nag po dang :
gtsod khrag stag khrag dom khrag nag po dang :
sha zan bya yi khrag ni shin tu gces :
de la sogs pa khrag sna rnyed tshad sogs :
pad+ma rak+ta med du mi rung ngo :
de rnams rtsa ba'i rdzas sna nyer brgyad do :
legs par so sor phye na 'di ltar ro :
thar nu dug shog gi bar na rdzas gnad bcu dang gnyis :
mi dang dom gyi bar na khrag sna bcu dang gnyis :
rdzas gzhan nyi shu rtsa bzhi phyir bkod lus dang 'dra :
sna gcig nyams par gyur kyang skyon cher gyur pa yin :
so zho nag po can zan bcas /   shin tu gces pa'i rdzas gnyis nang dkar mig dang 'dra :
gal te med par gyur na gzhog phyed ral ba yin :
med thabs med pa'i rdzas   btsan dug dang phur mang /gnyis gsang skor mig dang 'dra :
gal te med par gyur na shi ba'i ro dang mtshungs :
gnam lcags drag po'i sngags   bud+d+ha ya /ni mtshon gyi ngar chu 'dra :
mtshon la ngar ma blud na brgyabs kyang rdugs nas 'gro :
ngar tshad ldan pa'i mtshon ni gang la brgyabs kyang 'gro :
rtsa ba'i rdzas rnams bstan pa de ltar lags :
gdon gyi 'jug pa bstan pa ni :
rgya mtsho'i steng   rkang mthil gnyis /dang brag dmar ngos :   lag mthil gnyis /
sa bdag klu gnyan 'jug pa yin :
nam mkha'i dgu tshigs   rgal tshigs /mtho dma' nas :
pe kar rgyal po 'jug pa yin :
mun ri'i khung bu g.yas g.yon   mchan khung gnyis /nas :
bdud dang btsan gnyis 'jug pa yin :
rgya mtsho'i chu rkang gong 'og nas :   chu so dang srin /
the'u mo 'ba' mo 'jug pa yin :
ri gsum 'dus pa'i sum sna nas :   brla khug
/god 'dre chag sgo 'jug pa yin :
rlung sgo g.yas dang g.yon pa   sna bug gnyis /nas :
rims kyi bdag mo 'jug pa yin :
bde byed skyid pa'i khung bu   lte ba /nas :
dam sri pho mo 'jug pa yin :
rgyal po'i pho brang dbu rtse   snying bcas /nas :
ma mo sman mo 'jug pa yin :
dgon sa nyi khri chig stong   ba spu /nas :
sa srin pho mo 'jug pa yin :
'jug pa'i sgo dgu de ltar lags :
gdon gyi 'jug pa bstan pa'o :
sreg pa'i rdzas rnams 'di ltar yin :
bya rog g.yag rog lce dang ni :
rta nag snying gis gshin rje sreg :
zwa le lo ma sran ma dang :
gro mo lug nag snying rnams kyis :
ma mo'i gdon rnams sreg par byed :
mu zi gu gul nag po dang :
sdom dang sdig pa sbrul gyi shas :
klu dang sa bdag bcas pa sreg par byed :
mU la rak+ta'i thig le dang :
shu dag g.yer ma gsum po yis :
thel mo bsre rag sreg par byed :
gu gul dang ni thang chu dang :
spra tshil dang ni gsum po yis :
bdud dang gnod sbyin btsan rnams sreg :
lu gu dmar po'i ltag spu dang :
sha ru rgya tshil nag po yis :
dpe kar rgyal 'gong sreg par byed :
rang rang sreg rdzas ma 'byor na :
bgegs rnams gcig tu sreg pa ni :
bong nga rgya tshil nag po   khyi li li'i brun /dang :
rta bon gu gul nag po dang :
spru nag spyang ki'i lag rnams kyi :
drug po dag gis gdon bgegs sreg :
sreg pa'i las sbyor bstan pa'o :
gdon gyi 'jug sgo bstan pa dang :
sreg pa'i rdzas rnams bstan pa gnyis :
lugs gcig yin no legs par zungs :
man ngag 'di dang ma ldan na :
yid dga' byed pa'i sngags pa kun :
mun pa'i nang du mda' 'phen 'dra :
des na 'di la nan tan bya :
rtsa brgyad pa rdo rje seng+ge'i gsung rtsa brgyad pa seng+ge rgyal mtshan gyis zin bris su bkod pa'o //
\u0f80atsha /
