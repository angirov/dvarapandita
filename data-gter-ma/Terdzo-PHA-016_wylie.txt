@#//
bka' brgyad bde gshegs 'dus pa'i brgyud 'debs bzhugs so //
khyab bdag ston pa kun bzang che ba'i mchog
/rdo rje sems dpa' zhi khro bka' brgyad lha //
rdo rje 'chang dbang shAka thub dga' rab la //
gsol ba 'debs so dbang skur byin gyis rlobs //
gsang chen bka' yi sdud po rdo rje chos //
mkha' 'gro'i gtso mo las kyi dbang mo che //
skal ldan mchog rab in+d+ra b+hU ti la //
gsol ba 'debs so dbang skur byin gyis rlobs //
mi slob zung 'jug mngon gyur shrI siM ha //
bde chen sgyu ma'i gar mkhan go ma sa //
dzam gling rgyan mchog dpal gyi rig 'dzin brgyad //
gsol ba 'debs so dbang skur byin gyis rlobs //
rab 'byams rgyal kun ngo bo pad+ma 'byung //
gangs can bstan pa'i nyin byed grub chen brgyad //
chos rgyal tshangs pa lha yi me tog la //
gsol ba 'debs so dbang skur byin gyis rlobs //
zab gter bstan pa'i spyi mes mnga' bdag nyang //
mkha' mnyam 'gro ba'i mgon po nam mkha' dpal //
snying po'i don gzigs blo ldan shes rab zhabs //
gsol ba 'debs so\u0f8e
mthu stobs brtul zhugs mthar phyin bdud 'dul mtshan //
sgrol mas rjes bzung mdo sde seng ge dang //
mkhas grub zla med pad+ma dngos grub la //
gsol ba 'debs so\u0f8e
'jam dpal grub pa'i dpa' bo nor bu'i mtshan //
'jig rten dbang phyug kun dga' rgyal mtshan dpal //
grub pa'i rig 'dzin nyang ston nor bu 'phel //
gsol ba 'debs so\u0f8e
phan bdes kun tu dga' ba'i 'od zer can //
'khrul zhig rje rigs nam mkha'i rnal 'byor pa //
gnas lnga rig pa'i paN chen pad+ma dbang //
gsol ba 'debs so dbang skur byin gyis rlobs //
lha sras rnam rol rin chen phun tshogs zhabs //
gar dbang ye shes mchog gi rol pa rtsal //
blo gros mchog gis bstan pa'i rgyal mtshan 'dzin //
gsol ba 'debs so\u0f8e
gzhan phan phrin las mthar phyin rdo rje 'dzin //
gar dbang mgon po phrin las lhun grub dang //
pad+ma gar dbang 'gyur med rdo rje la //
gsol ba 'debs so\u0f8e
phrin las grub pa'i rdo rje 'gro 'dul rtsal //
hU~M mdzad rol pa rdo rje'i gter mdzod 'dzin //
dbang bzhi'i rgyal mtshan mdzes pa'i rdo rje'i tog
/gsol ba 'debs so\u0f8e
bsam gtan rgya mtshor ye shes rin chen 'phel //
kun bzang gdung 'tshob phrin las lhun gyis grub //
nges don chos kyi srid skyong gar gyi dbang //
gsol ba 'debs so\u0f8e
kha skong sh+lo ka gnyis gu Nas so //
dkyil 'khor rgya mtsho'i mnga' bdag chos kyi rje //
smin grol gdams pa'i bdun rtsi mchog sbyin mkhan //
bka' drin mnyam med rtsa brgyud bla ma la //
gsol ba 'debs so dbang skur byin gyis rlobs //
phyi dkyil smin byed lam gyis lha skur shar //
lus dkyil dbang gis rtsa khams bde drod 'bar //
phyag rgya la bsten dga' bzhi'i ye shes rtogs //
rang sems ka dag kun bzang mngon gyur shog
/ces rgyal khams pa 'gyur med rdo rjes so ///
/
