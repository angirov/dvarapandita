'chi med 'phags ma'i snying tig las :
thun mong tshe yi rjes gnang bzhugs :
'chi med 'phags ma'i sku la 'dud :
thun mong tshe yi rjes gnang ni :
dkyil 'khor dbus su bum pa dang :
bdud rtsi 'brang rgyas ril bus bskor :
phrin las gzhung bsrangs bzlas pa bya :
slob ma khrus byas bgegs phral la :
lo rgyus mtshams sbyar maN+Dal phul :
pad+ma dgyes par rol pa'i yum :
'chi med 'phags ma'i bka' drin gyis :
sku gsung thugs kyi dkyil 'khor cher :
rdo rje'i ye shes bskyed du gsol :
zhes pas gsol btab rgyud sbyangs pa'i :   rdo rje slob dpon /
slob ma lhar bskyed ye shes dbab :
tiSh+Tha badzras brtan par bya :   'dir tshe 'gugs bya /
de nas sku yi rjes gnang slad :
'phags ma'i sku las gnyis pa mched :
rdo rje slob ma'i lus la thim :
sku yi byin rlabs rgyud la zhugs :
de nyid brtan par bya ba'i slad :
bkra shis bum pa spyi bor bzung :
tAM:
rje btsun 'phags ma'i ye shes bcud :
thugs rje'i rgyun gyis dbang bskur bas :
lus kyi sgrib pa kun dag nas :
rdo rje'i sku ru 'grub par shog :
sngags   tA re /mthar kA ya a b+hi Shiny+tsa oM:
rigs bdag thugs ka'i sa bon las :
lha gsum sngags kyi phreng ba byung :
slob ma'i khar brgyud snying gar thim :
rjes su bzlas pas sngags lung dbog :
de nyid brtan par bya ba'i phyir :
b+han+d+ha'i bdud rtsi mgrin par sbyin :
hrI:
bcom ldan tshe dpag med mgon gyi :
'chi med bdud rtsi 'di sbyin pas :
ngag gi sgrib pa kun dag nas :
rdo rje'i sngags su 'grub par shog :
sngags  a mA ra Ni /mthar wA ka a b+hi Shiny+tsa A:
rnam par rgyal ma'i thugs ka nas :
'od 'phros lha gsum thugs rgyud bskul :
so so'i phyag mtshan spros te bstim :
thugs kyi byin rlabs mnyam par gzhag :
brtan phyir tshe 'brang snying gar skur :
b+h+rU~M:
gtsug tor rnam par rgyal ma yi :
ting 'dzin mchog gis byin brlabs pas :
yid kyi sgrib pa kun dag nas :
rdo rje'i ye shes 'grub par shog :
sngags  a mr-ita /mthar tsit+ta a b+hi Shiny+tsa hU~M:
mtha' rten tshe yi ril bu yang :
dngos grub zhal bsro'i tshul du sbyin :
shis pa brjod pas mnga' gsol zhing :
dam tshig khas blang la sogs pa :
rjes kyi rim pa spyi ltar bya :
lta dgongs ldan pa'i slob dpon gyis :
rdo rje'i slob mar 'di sbyin na :
bar chad bgegs zhi tshe bsod dang :
gnyis med ye shes rgyas par 'gyur :
sa ma ya :
rgya rgya rgya :
brda thiM:
