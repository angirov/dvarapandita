\u0f88
'chi med klong gsal rdo rje'i srog sgrub las :
tshe'i las byang dgos 'dod kun 'byung bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
'chi med tshe'i lha la phyag 'tshal lo :
'chi med klong gsal rdo rje srog sgrub las :
tshe yi las byang dgos 'dod kun 'byung bstan :
dpal ldan sangs rgyas kun gyi mdzod 'dzin pa :
bla med gsang ba kun gyi gter gcig pu :
'khrul med nam mkha'i mdzod kyi sgo brgya 'byed :
sa ma ya :
rgya rgya rgya :
de yang byin che nyams dga' bag ldan zhing :
bkra shis dben par stegs bu mda' gang ba :
bla gtor brang gzugs pad 'dab bzhi tshe ril :
dbus su bum pa rgyan ldan bkod pa'i mtha':
man ngag lhan du dkyil 'khor bkod mdzes bsham :
skyabs sems bka' bsgo mtshams gcad byin rlabs dang :
gzhal yas lha bskyed spyan 'dren bzhugs gsol phyag :
mchod 'bul bstod pa bya zhing tshogs mchod 'bul :
lhag mchod chad tho brtan skyong bsdu chog dang :
bkra shis smon lam mjug bsdu las rim mo :
dang po skyabs su 'gro ba ni :
na mo :
'gro ba'i dpal mgon bcom ldan tshe dpag med :
thugs rje'i bdag nyid tshe lha rigs lnga'i tshogs :
'di gzung bla med byang chub ma 'thob bar :
bdag sogs 'gro kun gus pas skyabs su mchi :
lan gsum /
gnyis pa sems bskyed pa ni :
hrI:
mkha' khyab 'gro ba dus min du :
'chi ba'i 'jigs las legs sgrol ba'i :
'chi med lha tshogs bsgrubs nas kyang :
'gro ba skyob par sems bskyed do :
lan gsum /
gsum pa bgegs gtor ni :
a mr-itas bsang /
swa b+hA bas sbyang /
hrI:
nga ni pad+ma dbang gi sku :
bdud bzhi 'joms pa'i dpa' bo'i sku :
tshe rku srog la 'jab pa'i gdon :
nyon cig bgegs dang log 'dren rnams :
glud gtor dam pa 'di khyer la :
myur ba nyid du phyir dengs shig :
gang dag mi 'gro 'dug gyur na :
'byung po'i tshogs rnams ma lus kyi :
mgo bo tshal pa brgyar 'gas 'gyur :
pad+ma kro ta log 'dren 'byung po u tsa ta ya phaT:
hU~M bzhi'i sngags kyis bskrad :
bzhi pa mtshams gcod srung 'khor ni :
hU~M:
bdag nyid dbang chen thugs ka nas :
sprul pa'i pho nya grangs med 'phros :
steng 'og mtshon cha'i drwa bas gtams :
bgegs tshogs ma lus mtshams bcad do :
dz+nyA na badzra rak+Sha hU~M:
byin 'beb :
hrI:
sku lnga ye shes mnga' bdag bcom ldan 'das :
tshe lha rigs lnga rang bzhin gnas nas bzhengs :
dkyil 'khor byin phob mchod rdzas gzi byin skyed :
sgrub mchog rnal 'byor bdag la dbang bzhi skur :
sku gsung thugs kyi dngos grub bstsal du gsol :
oM hU~M trAM hrIHAHdz+nyA na badzra A be sha ya a A:
lnga pa mchod pa byin rlabs ni :
oM AHhU~M:
mchod rdzas nyes skyon ma dag dngos 'dzin sbyangs :
raM yaM khaM gis bsregs gtor sbyangs spel bsgyur :
'dod yon zag med ye shes mchod pa'i sprin :
rgyal ba'i sku gsung thugs su byin gyis rlobs :
oM AHhU~M badzra ar+g+haM nas /
shab+da pra tIts+tsha AHhU~M:
oM AHhU~M:
sman gtor rak+ta mkha' dbyings khyab :
zag med mchod sprin nam mkha' mdzod :
rang bzhin dag pa'i bdud rtsir gyur :
oM AHhU~M sarba pany+tsa a mr-ita hU~M hrIHThA:
lan gsum /
oM AHhU~M ma hA rak+ta dz+wa la maN+Da la hU~M hrIHThA:
lan gsum /
oM AHhU~M ma hA ba liM ta te dzo ba liM ta b+ha la ba te sa ma ya hU~M hrIHThA:
lan gsum /
de ni sngon 'gro'i rim pa'o :
de nas dngos gzhi'i rim pa ni :
dang po ting nge 'dzin gzhal yas khang bskyed pa ni :
hrI:
snang stong chen po'i cho 'phrul las :
shes rab yum lnga'i mkha' klong du :
rang rig skye med blo 'das pa'i :
'ja' tshon lta bu'i ting 'dzin bsgom :
A:
rang rig gsal ba'i 'od lam las :
hrIHyig dmar po 'od zer 'phros :
nam mkha'i klong du 'ja' ltar shar :
de las 'od 'phros 'byung rim brtsegs :
e yaM raM baM laM keM b+h+rU~M:
'byung ba chen po lnga ru shar :
ye shes lnga ldan gzhal yas khang :
gru bzhi sgo bzhi mtshan nyid ldan :
phyi nang dri med 'od klong du :
yongs rdzogs rgyal ba'i dkyil 'khor shar :
b+h+rU~M dz+nyA na tsakra maN+Da la hU~M:
gnyis pa lha bskyed pa ni :
hU~M:
rang rig lhun grub dkyil 'khor chen po'i dbus :
rgyu yi yi ge hrIHdmar 'phro 'du las :
rang mdangs 'od rtsal rang rig tshe dpag med :
snang stong dri bral dmar gsal longs sku'i tshul :
rin chen prog zhu snyan rgyan mgul rgyan mdzes :
phyag gdub zhabs gdub dar dang rin chen spras :
phyag gnyis mnyam gzhag 'chi med bcud bum 'dzin :
skyil krung pang du gsang ba ye shes dmar :
gcer mo rus rgyan tshe bum mda' dar 'dzin :
bde ba'i nyams ldan yab kyi sku la 'khril :
phyogs bzhi pad+ma 'dab bzhi'i gdan steng du :
dbus mdun bud+d+ha tshe lha sku mdog mthing :
g.yas pa mda' dar g.yon pa tshe bum 'dzin :
longs spyod rdzogs sku dbyings phyug yum dang sbyor :
shar phyogs badzra tshe lha sku mdog dkar :
g.yas pa mda' dar g.yon pa tshe bum 'dzin :
longs spyod rdzogs sku mA kI yum dang sbyor :
lho ru rat+na tshe lha sku mdog ser :
g.yas pa mda' dar g.yon pa tshe bum 'dzin :
longs spyod rdzogs sku spyan ma yum dang sbyor :
nub tu pad+ma tshe lha sku mdog dmar :
g.yas pa mda' dar g.yon pa tshe bum 'dzin :
longs spyod rdzogs sku gos dkar yum dang sbyor :
byang du karma tshe lha sku mdog ljang :
g.yas pa mda' dar g.yon pa tshe bum 'dzin :
longs spyod rdzogs sku sgrol ma yum dang sbyor :
kun kyang snang stong dri bral longs sku'i tshul :
skyil krung pang du rang 'od yum dang bcas :
g.yas pa rang rtags g.yon pa tshe bum 'dzin :
gnyis med 'khril sbyor bde ba'i nyams ldan zhing :
phyi rol sgo mtshams sgo skyong rnam bzhi ni :
dkar ser dmar ljang las mdog zer 'od can :
phyag g.yas lcags kyu zhags pa lcags sgrog dril :
g.yon pa tshe bum rin chen du mas spras :
phyed skyil 'dzum ldan 'od klong gsal 'tsher 'bar :
steng 'og bar khyams bla ma yi dam dang :
DA ki chos srung bka' sdod pho nyar bcas :
nyi ltar gsal zhing zer ltar dwangs pa yi :
gnas gsum oM dkar AHdmar hU~M mthing las :
'od 'phros bde ba can dang rnga yab gling :
rab 'byams dag pa'i zhing gi tshe lha rnams :
nyi zer rdul ltar spyan 'dren zhing 'dir dza :
badzra sa ma ya dzaHdza :
gsum pa spyan 'dren pa ni :
hrI:
'og min bde chen dbang gi zhing khams nas :
'gro ba kun la gzigs pa'i thugs rje can :
tshe bdag bcom ldan rigs lnga yab yum bcas :
byin dbab dbang bskur stsol phyir gnas 'dir gshegs :
mgyogs ma bzhi sogs tshe yi pho nya mo :
DA ki chos srung bka' sdod dam can sogs :
mi mngon dbyings nas thugs dam gnas 'dir skul :
gzhom bral 'chi med stsol phyir spyan 'dren no :
oM a mA ra Na dzI ban+ti ye oM hU~M trAM hrIHA:
A yuHsid+d+hi sa ma ya dzaHdza :
dzaHhU~M baM ho :
bzhi pa dam ye dbyer med du bzhugs su gsol ba ni :
hrI:
rang snang 'od gsal lhun grub gzhal yas su :
bde gshegs tshe lha rigs lnga'i lha tshogs rnams :
dam ye dbyer med skyon bral pad+ma'i steng :
dgyes shing mi g.yo brtan par bzhugs su gsol :
sa ma ya tiSh+Tha lhan :
lnga pa phyag 'tshal ba ni :
hrI:
chos sku 'gyur med rang bzhin lhun grub las :
longs sku'i rtsal mdangs mgon po 'od dpag med :
thugs rje'i sprul bsgyur tshe bdag rigs lnga'i tshogs :
bdag sogs lus ngag yid gsum gus phyag 'tshal :
na mo pu ru sha ya ho :
drug pa phyi mchod ni :
hrI:
chu gtsang yid 'ong sman mchog mchod yon dang :
mdzes pa'i me tog dri zhim ngad ldan spos :
mdangs gsal mar me dri bzang ngad ldan chab :
ro brgya'i zhal zas rol mo dbyangs snyan ldan :
bde gshegs tshe lha rigs lnga'i tshogs la 'bul :
bzhes nas 'chi med tshe dbang dngos grub stsol :
oM badzra ar+g+haM nas /
shab+da'i bar brjod :
nang mchod ni :
hrI:
snod bcud rnam dag bde chen 'od du 'bar :
tshogs drug dbang po'i zhing khams rab tu bkra :
bde gshegs 'chi med rigs lnga'i tshogs la 'bul :
bzhes nas 'chi med tshe yi dngos grub stsol :
badzra rU pa shab+da gan+d+he ra sa spar+she pU dza me g+ha sa mu dra s+pha ra Na sa ma ye swA hA:
sman mchod ni :
hrI:
rtsa brgyad stong sbyar bdud rtsi sman :
dug lnga rnam par dag pa'i rdzas :
ro mchog brgya ldan bdud rtsi 'di :
'chi med lha tshogs rnams la 'bul :
sarba pany+tsa a mr-ita la kha raM khA hi :
rak+ta'i mchod pa ni :
hrI:
nyon mongs gzung 'dzin bsgral pa'i khrag :
'dod chags rnam par dag pa'i rdzas :
rgyud drug 'khor ba bsgral phyir 'bul :
bzhes nas tshe dbang dngos grub stsol :
ma hA rak+ta la khA hi :
gtor mchod ni :
hrI:
snod kyi 'jig rten gtor gzhong du :
bcud kyi skye 'gro gtor mar sbyangs :
'chi med tshe yi lha la 'bul :
bzhes nas tshe dbang dngos grub stsol :
ma hA ba liM ta khA hi :
bdun pa bstod pa ni :
hrI:
chos dbyings ngang nas rang byung skur ston pa :
gsang ba ye shes lha mo yum dang sbyor :
'gro ba kun la thugs rje chags pa'i mdangs :
mgon po tshe dpag med la phyag 'tshal bstod :
mdangs rtsal ye shes lnga yi rol pa las :
sku lnga'i bdag nyid bcom ldan tshe dpag med :
'byung lngar dbang sgyur rang rang yum dang 'khril :
tshe lha rigs lnga'i sku la phyag 'tshal bstod :
sgo skyong las mdog tshe yi lha mo bzhi :
steng 'og phyogs mtshams bla tshe yar pa rnams :
rang bzhin dbyings su sdud pa'i pho nya mo :
lha mo sgo ma bzhi la phyag 'tshal bstod :
ye nas ye shes rang la bzhugs pa la :
ma rtogs a 'thas mtshan mar bzung ba'i blo :
chos kun sgyu ma tsam du gnas pa'i ngang :
rang rig don gyi lha la phyag 'tshal bstod :
dzapa? bskul ni :
hrI:
rtag chad mtha' grol dkyil 'khor 'dir :
ma rtogs gnyis 'dzin blo bzo spangs :
rig pa sku lnga'i bdag nyid can :
zang thal sgrib g.yogs med pa'i ngang :
dzapa? kyis sku gsung gnad nas bskul :
spros pas rgyal ba mchod pas mnyes :
bsdus pas tshe bsod mnga' thang bskyed :
lha nyid rang la rang nyid lha :
dbyer med ngo bo nyid du lta :
ma 'grub bar du bsgrub la 'bad :
srog gi phyir yang mi gtong ngo :
thugs rje thugs dam dbyings nas skul :
rdo rje tshe yi dngos grub stsol :
oM a mA ra Ni dzI ban+ti ye swA hA:
snying po'o :
sham bu ni :
oM hU~M trAM hrIHAHma ma dz+nyA na A yu She puN+ye sid+d+hi tshe b+h+rU~M nr-iHdza :
thun mtshams tshe 'gugs bya ba ni :
mda' dar tshad bzhag gdon bgegs bskrad :
mda' dar g.yab cing 'di ltar 'bad :
hrIHma :
nub phyogs bde chen lnga ldan dag pa'i zhing :
gar gyi dbang phyug mgon po tshe dpag med :
'gro ba kun la thugs rjes mnyam par gzigs :
thugs dam thugs rjes dbyings nas skur bzhengs la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
dbus phyogs bde chen bud+d+ha tshe dpag med :
chos dbyings klong nas thugs dam skur bzhengs la :
gsang ba ye shes 'chi med tshe'i lha mos :
sems kyi khams nas bla tshe yar pa rnams :
nam mkha'i khams nas tshe yi bcud sdus la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
shar phyogs bde chen badzra tshe dpag med :
me long klong nas thugs dam skur bzhengs la :
khrag gi khams nas bla tshe yar pa rnams :
chu yi khams nas tshe yi bcud sdus la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
lho phyogs bde chen rat+na tshe dpag med :
mnyam nyid klong nas thugs dam skur bzhengs la :
sha yi khams nas bla tshe yar pa rnams :
sa yi khams nas tshe yi bcud sdus la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
nub phyogs bde chen pad+ma tshe dpag med :
sor rtog klong nas thugs dam skur bzhengs la :
drod kyi khams nas bla tshe yar pa rnams :
me yi khams nas tshe yi bcud sdus la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
byang phyogs bde chen karma tshe dpag med :
bya grub klong nas thugs dam skur bzhengs la :
dbugs kyi khams nas bla tshe yar pa rnams :
rlung gi khams nas tshe yi bcud sdus la :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
phyogs mtshams lha mo sgo ma rnam pa bzhi :
tshad med bzhi yi ngang las skur bzhengs la :
'byung bzhi'i khams nas bla tshe yar pa rnams :
phrin las rnam bzhi'i ngang las tshe bcud sdus :
sgrub rdzas dkyil 'khor gnyan la byin chen phob :
bdag sogs mched lcam sgrub po'i tshe srog srings :
srog rten tshe mda' 'di la tshad cig phob :
'chi med rdo rje tshe yi dngos grub stsol :
hrI:
'chi med tshe lha rigs lnga thugs dam can :
yi dam mkha' 'gro dam can byin rlabs can :
chos srung gter bdag pho nya nus pa can :
byin rlabs thugs rje'i sprin phung khrigs se khrig :
dngos grub sbrang char bzhin du shar ra ra :
thugs rje'i mthu stobs gzi mdangs yal la la :
gnyis 'dzin gdon bgegs bar chad sangs se sang :
bde drod nyams dang rtogs pa 'ur ru ru :
dkyil 'khor gzhal yas 'di la byin chen phob :
sgrub mchog rnal 'byor rnams la dbang bzhi skur :
bgegs dang log 'dren bar chad zhi ba dang :
mchog dang thun mong dngos grub bstsal du gsol :
oM a mA ra Ni dzI ban+ti ye swA hA:
oM hU~M trAM hrIHA:
ma ma A yuHdz+nyA na puN+ye sid+d+hi pha la hU~M:
gnad dam bskul zhing byin rlabs bsdus :
de nas rjes kyi las khrigs ni :
dang por tshogs 'khor byin rlabs ni :
raM yaM khaM:
oM AHhU~M:
tshogs rdzas sha lnga bdud rtsi lnga :
ma dag dngos 'dzin stong par sbyangs :
'dod yon phun tshogs ro brgya'i zas :
mi zad 'dod rgu'i rgya mtshor gyur :
raM yaM khaM:
oM AHhU~M:
gnyis pa tshogs zhing spyan 'dren pa ni :
hrI:
'og min bde ba can dang ni :
lnga ldan rigs lnga'i zhing khams nas :
bcom ldan tshe yi lha tshogs rnams :
tshogs la spyan 'dren gshegs su gsol :
dbu skra thor tshugs ldems se ldem :
dar dpyang cod pan pur ru ru :
snyan rgyan mgul rgyan khrol lo lo :
phyag gdub zhabs gdub sil li li :
dkyil 'khor 'di la byin chen phob :
tshogs gtor 'di la bcud cig phob :
sgrub mchog rnal 'byor thams cad la :
tshe dang dbang gi dngos grub stsol :
badzra sa ma ya dzaHdza :
tshogs phud rim gyis bkye ste :
dang po phud mchod ni :
hrI:
'chi med tshe yi lha tshogs rnams :
'dod yon tshogs kyi mchod pa bzhes :
'bad rtsol med pa rdo rje'i tshe :
deng 'dir sgrub mchog rnams la stsol :
ga Na tsakra pU dza ho :
bar pa bshags pa ni :
hrI:
bdag sogs ma rig lus ngag sems :
bag med nyes skyon ci mchis pa :
dkyil 'khor lha tshogs rnams la bshags :
dri bral tshangs pa'i dngos grub stsol :
oM badzra sa ma ya bi shud+d+he A:
tha ma bsgral bstab ni :
hU~M:
nga dang bdag tu 'dzin pa rnams :
bdag med rdo rje phur pas bsgral :
rnam shes chos dbyings klong du phaT:
phung po sha khrag tshogs su 'bul :
hrI:
nyon mongs gzung 'dzin bsgral pa yi :
sha khrag don snying dbang por bcas :
dkyil 'khor lha tshogs rnams la 'bul :
'khor 'das gnyis med ngang du rol :
ma hA sarba pU dza ho :
gnyis pa lhag ma ni :
rme lhag bsdus la gtsang lhag btab ste bdud rtsir byin gyis brlab :
hrI:
'chi med tshe yi dkyil 'khor lha tshogs kyi :
bran dang pho nya bka' nyan ma lus pa :
tha tshig bzhin du bka' yi pham 'bab longs :
rkyen zlogs dgra thul sngags kyi bstan pa srungs :
uts+tshiSh+Ta ba liM ta b+hak+She b+h+yaHswA hA:
gsum pa thugs dam bskul ba ni :
hU~M:
bzhengs shig bzhengs shig stobs bcu mnga' ba'i lha :
sems can don la dgongs pa'i tshe dpag med :
dus la mi 'da' thugs rje'i skur bzhengs la :
rig 'dzin 'dus par byin rlabs char chen phob :
bla tshe nyams gsos brtan g.yo'i tshe bcud stims :
sgrub pa'i las kyi 'bras bu mchis par mdzod :
bzhi pa chad tho bsgrag pa ni :
hrI:
sngon tshe 'das dus bskal pa'i dang po la :
'og min gsang chen bde chen rol pa yi :
bcom ldan mgon po snang ba mtha' yas kyis :
'chi med tshe yi dkyil 'khor zhal phye tshe :
ye shes dbyings kyi srung ma thams cad kyis :
tshe la rku ba'i bar chad zlog pa dang :
sgrub mchog sku tshe sring bar ma chad dam :
tha tshig thugs dam bzhin du phrin las mdzod :
de 'og bar gyi bskal pa'i dbus ma la :
zla gam dbang phug rA ga rak+ta ru :
rig 'dzin chen po pad+ma saM b+ha dang :
las kyi gzungs ma man+dA ra ba yis :
'chi med tshe yi dkyil 'khor zhal phye tshe :
'bum phrag yangs pa'i mkha' 'gro rgya mtsho yis :
tshe la rku ba'i bar chad zlog pa dang :
sgrub mchog sku tshe sring bar ma chad dam :
tha tshig thugs dam bzhin du phrin las mdzod :
de 'og tha yi bskal pa'i tha ma la :
g.ya' ma lung dang sgrags kyi yang rdzong du :
slob dpon chen po pad+ma 'byung gnas dang :
shes rab yum chen mkhar chen mtsho rgyal ma :
slob ma'i dwangs ma rgyal ba mchog dbyangs bcas :
'chi med tshe yi dkyil 'khor zhal phye tshe :
tshe bdag bka' srung dam can rgya mtsho yis :
tshe la rku ba'i bar chad zlog pa dang :
sgrub mchog sku tshe sring bar ma chad dam :
tha tshig thugs dam bzhin du phrin las mdzod :
de 'og yang mtha' dus la babs pa'i tshe :
yang rdzong drag sngags gsang ba'i phug pa ru :
rig 'dzin sngags 'chang gar dbang las rab rtsal :
shes rab lha mo ye shes 'od 'bar bcas :
dgongs brgyud tshe yi dkyil 'khor zhal phye tshe :
bka' dang gter srung dam can rgya mtsho yis :
tshe la rku ba'i bar chad zlog pa dang :
sgrub mchog sku tshe sring bar ma chad dam :
tha tshig thugs dam bzhin du phrin las mdzod :
ces gtor ma sgrub khang steng du 'bul :
lnga pa gtor gzhong bshal chus brtan ma bskyang ba ni :
b+h+yo :
slob dpon chen po pad+ma la sogs pa :
rgyal ba rnams kyi bka' srung bstan srung zhing :
ma sring brtan ma chen mo bcu gnyis rnams :
lhab lhub sil snyan sgra bcas gnas 'dir byon :
mchod gtor bzhes la tha tshig phrin las mdzod :
ma ma sring 'gro ma ba liM ta khA hi :
drug pa rta bro ni :
hrI:
srid gsum 'bar ba'i hom khung du :
tshe rku srog la 'jab pa'i gdon :
mnan no dmigs med mkha' dbyings rgya :
theg pa rim dgu'i rgyas gdab bo :
bdun pa dbang blang ba ni :
hrI:
bde gshegs tshe lha rigs lnga'i lha tshogs rnams :
chos kyi dbyings nas thugs dam skur bzhengs la :
bdag la brtser dgongs tshe dbang dngos grub stsol :
'chi med tshe dang 'dzad med zas nor gos :
re skong yon tan 'gro 'dul phrin las dbang :
da lta nyid du bdag la bstsal du gsol :
ces gsol ba gdab :
hrI:
sangs rgyas kun gyi ye shes sku :
ngang nyid rdo rje chos dbyings las :
'bar ba'i tshe lha rigs lnga'i tshogs :
sku yi dbyings su dbang bskur ro :
oM a mA ra Ni dzI ban+ti ye kA ya a b+hi Shiny+tsa oM:
hrI:
sangs rgyas kun gyi ye shes gsung :
ngang nyid rdo rje chos dbyings las :
'bar ba'i tshe lha rigs lnga'i tshogs :
gsung gi dbyings su dbang bskur ro :
oM a mA ra Ni dzI ban+ti ye wA ka a b+hi Shiny+tsa A:
hrI:
sangs rgyas kun gyi ye shes thugs :
ngang nyid rdo rje chos dbyings las :
'bar ba'i tshe lha rigs lnga'i tshogs :
thugs kyi dbyings su dbang bskur ro :
oM a mA ra Ni dzI ban+ti ye tsit+ta a b+hi Shiny+tsa hU~M:
hrI:
sangs rgyas kun gyi sku gsung thugs :
ngang nyid rdo rje chos dbyings las :
'bar ba'i tshe lha rigs lnga'i tshogs :
sku gsung thugs su rgyas gdab bo :
oM a mA ra Ni dzI ban+ti ye oM hU~M trAM hrIHA:
bum pa bdud rtsi tshe ril mda' dar gnas su bskur :
tshe'i rdzas rnams myang :
brgyad pa bzod gsol ni :
hrI:
'chi med dkyil 'khor lha tshogs la :
mchod pa ma 'byor mi gtsang nyams :
bzlas brjod ma dag cho ga chad :
ting 'dzin bying rmugs g.yeng la sogs :
'gal 'khrul nyes tshogs bzod par gsol :
yi ge brgya pas lhag chad bskang :
dgu pa dkyil 'khor bsdu ba ni :
hrI:
rang byung rang shar tshe lha rigs lnga'i lha :
dmigs med rang grol klong du sa mA d+hi :

slar yang skye med dbyings kyi ngang nyid las :
rjes thob gnyug ma'i tshe lha rigs lngar ldang :
bcu pa bsngo ba ni :
ho :
dge ba 'di yis tshe rabs thams cad kyi :
rnam dkar dge tshogs ma lus ji snyed rnams :
'gro kun 'chi med rig 'dzin 'thob phyir bsngo :
'khor gsum yongs dag 'dzin med chen por a :
bcu gcig pa smon lam ni :
hrI:
bdag gzhan 'di nas skye tshe thams cad du :
dal 'byor mchog thob rigs gtsang blo gros ldan :
sku lnga lhun grub ye shes lnga rdzogs nas :
tshe ring nad med bde skyid dpal thob shog :
bcu gnyis pa bkra shis ni :
hU~M:
bla ma'i byin rlabs thibs se thib :
brgyud 'dzin smin grol bkra shis shog :
yi dam dngos grub shar ra ra :
nyams rtogs rgyas pa'i bkra shis shog :
mkha' 'gro'i sprin phung khrigs se khrig :
rlung sems dbang thob bkra shis shog :
chos skyong mthu stobs khyugs se khyug :
bar gcod zlog pa'i bkra shis shog :
'ja' lus rdo rje'i srog rtsa 'grub :
rdzogs pa chen po'i bkra shis shog :
sa ma ya :
rgya rgya rgya :
e ma rdo rje'i srog sgrub 'di :
tshe sgrub kun gyi yang snying yin :
mang du spel ba blos ma lcogs :
da lta ma spel dbyings su sbos :
ma 'ongs dus kyi tha ma la :
mi rnams tshe thung longs spyod dbul :
dus min 'chi ba glo bur 'byung :
de tshe rdo rje'i srog sgrub 'di :
skal ldan las can skyes bus spel :
mang la ma 'chal brda tshem ldan :
nyung la ma chad don dang ldan :
'gro ba blo yi yul dang bstun :
las kyi rgya rtags dbyings nas khrol :
bka' 'di gza' bdud drag mos srungs :
gsang ba'i phug tu a tham rgya :
sa ma ya :
rgya rgya rgya :
bdag 'dra o rgyan dri med gling pas sgrags kyi yang rdzong nas gdan drangs pa'o ///
/[ \u0f88 ]'chi med klong gsal rdo rje'i srog sgrub las :
tshe dbang 'gro 'dul 'chi med snying po bzhugs so :[ \u0f88\u0f88\u0f88\u0f88\u0f88\u0f88 ]thugs dam 'chi med tshe yi lha la 'dud :
bdag 'dra gu ru mtsho skyes rdo rje yis :
snyigs ma'i dus su 'gro ba bskyab pa'i phyir :
sa steng ma lus rin chen gter gyis bkang :
khyad par rin chen tshe yi sgrub pa'i skor :
mang la ma 'chal nyung la ma tshang med :
rno myur byin che 'o ma'i mar lta bu :
'chi med klong gsal rdo rje'i srog sgrub bzhag :
sa ma ya :
rgya rgya rgya :
gang zhig rjes 'jug 'gro ba'i don slad du :
rtsa dbang 'gro 'dul 'chi med snying po bstan :
de la sngon 'gro dngos gzhi rjes gsum las :
sngon 'gro stegs bu mda' gang gru bzhi pa :
rdul tshon ras bris tshom bu skabs dang sbyar :
dbus su khri steng rat+na'i bum pa dag :
chu gtsang a mr-ita dang dri bzang blugs :
bum pa'i sum gnyis khengs par rgyan ldan bsham :
g.yas su tshe ril g.yon du tshe chang dang :
rgyab tu mchod gtor dang ni mda' dar bkod :
mdun du las bzhi lhun grub 'brang rgyas dang :
tshe nas sman raka mtha' skor nyer mchod bsham :
dngos gzhi skyabs sems nas gzung bzlas pa'i bar :
dkyil 'khor bya ba slob dpon bgyi 'os rnams :
legs par grub rjes tshogs mchod thugs dam bskul :
rjes rim slob ma gral 'khod khrus dri bkru :
bgegs bskrad byin dbab dbang gi gnang ba zhu :
dngos gzhi dbang dang rgyas gdab shis pa brjod :
dang po khrus bum bdud rtsi 'khyil bar bskyed :
lha dang gnyis med chu yis lus ngag bkru :
ho :
bde gshegs rgyal ba rnams kyi ye shes chus :
skal ldan rnams kyi lus ngag yid gsum la :
gnas pa'i nad gdon sdig sgrib nyes ltung rnams :
bkru bar bgyid do byang zhing dag gyur cig :
oM badzra a mr-ita sogs dang /
oM sarba ta thA ga ta a b+hi She ka ta sa ma ya shrI ye hU~M:
de yis nyes ltung ma lus kun byang nas :
dkyil 'khor 'jug pa'i skal ldan bu ru gyur :
de la dwangs ba bskyed phyir lo rgyus brjod :
bka' bsgo mtshams gcod srung ba'i gur phub la :
slob ma rnams kyis dbang gi gnang ba zhu :
kye :
bla ma rigs 'dus sku lnga'i bdag nyid dgongs :
bdag cag skal ldan mos pa'i bu rnams la :
bdud bzhi'i g.yul las rgyal ba rdo rje'i tshe :
deng 'dir dbang bskur smin grol byin gyis rlobs :
zhes zhus slob ma lha ru bskyed :
byin dbab tiSh+Tha badzras brtan par bya :
de nas dngos gzhi dbang gi rim pa la :
tshe 'gugs sngon du 'gro bas /   tshe yi bum pa spyi bo'i gtsug tu bzhag :
hrI:
bum pa ye shes 'od lnga'i gzhal yas khang :
bum chu lnga ldan bde gshegs tshe dpag med :
deng 'dir skal ldan bu la dbang bskur bas :
mi 'gyur rdo rje'i sku yi dbang thob shog :
rtsa sngags dang /
kA ya a b+hi Shiny+tsa oM:
b+han+d+ha'i bdud rtsi mgrin par bskur zhing :
hrI:
dung chen bde ba chen po'i snod nang du :
rtsa brgyad yan lag stong sbyar bdud rtsi sman :
'chi med lha tshogs mnyam sbyor byang chub sems :
deng 'dir skal ldan bu la dbang bskur bas :
'gag med gsung gi tshe dbang thob par shog :
rtsa sngags dang /
wA ka a b+hi Shiny+tsa A:
tshe ril snying gar bskur zhing :
hrI:
phyi ltar dam rdzas dkar mngar 'bar ba'i bcud :
nang ltar rtsa gsum tshe lha rigs lnga'i lha :
gnyis med dam rdzas myong grol ril bu 'di :
deng 'dir skal ldan bu la dbang bskur bas :
'khrul med thugs kyi tshe dbang thob par shog :
rtsa sngags dang /
tsit+ta a b+hi Shiny+tsa hU~M:
las bzhi'i 'brang rgyas lag tu gtad la :
hrI:
ye shes lha mo sgo ma rnam bzhi yi :
phyag mtshan 'bar ba'i pho brang dam pa 'di :
deng 'dir skal ldan bu la dbang bskur bas :
phrin las bzhi yi 'gro don mthar phyin shog :
rtsa sngags dang /
sarba a b+hi Shiny+tsa hrI:
mda' dar gnas lngar rgyas gdab la :
hrI:
snod bcud 'byung lnga'i bcud bsdus pa'i :
ye shes lnga yi phyag rgya yis :
'gyur ba med pa'i rgyas gdab pas :
mi shigs mi 'gyur b+h+rU~M nr-i rgya :
oM hU~M trAM hrIHA:
me tog gtor la :
hrI:
chos dbyings 'gyur ba med pa'i sku :
snang ba mtha' yas bkra shis shog :
rang bzhin rtsal la mtshan dpe rdzogs :
tshe lha rigs lnga'i bkra shis shog :
byin rlabs dngos grub char ltar 'beb :
bla ma rnams kyi bkra shis shog :
bdud bzhi'i g.yul las rab rgyal zhing :
yi dam lha tshogs bkra shis shog :
rtsa rlung thig le'i ngo bo nyid :
ma dang mkha' 'gro'i bkra shis shog :
gang la bsam pa'i don kun 'grub :
nor lha gter bdag bkra shis shog :
bar chad bdud dpung 'dul mdzad pa'i :
chos skyong srung ma'i bkra shis shog :
ces dang slob mas gtang rag gi :
maN+Dal 'bul zhing dge ba bsngo :
tha ma tshogs mchod dga' ston bya :
sa ma ya :
rgya rgya rgya :
e ma :
dam pa'i srog thig yid bzhin nor bu 'di :
kho mo dbyangs can mtsho rgyal bdag gis bkod :
dbyings rig mi shigs rig pa'i sgrom du sbas :
ma 'ongs dus kyi tha mar gyur pa'i tshe :
rdo rje las rab rtsal gyis spyod par shog :
sa ma ya :
rgya rgya rgya :
sbas rgya :
zab rgya :
gsang rgya :
gnyan rgya :
mi nub rgya :
kho bo gar dbang las rab rtsal gyis lcags bya lor sgrags kyi yang rdzong nas spyan drangs te /
shog ser ngos las dag par phab /
chu bya lor rgya grol lo ///
/
!
'di'i brgyud pa snang mtha'/
tshe dpag med /
pad+ma 'byung gnas /
ye shes mtsho rgyal /
rgyal ba mchog dbyangs /
shud bu dpal seng /
dri med gling pa /
de sras gcen pad+ma bstan 'dzin /
gcung bstan pa'i nyi ma /
mi 'gyur nam mkha'i rdo rje /
kun bzang theg mchog rdo rje /
kun mkhyen rdo rje gzi brjid /
des so ///
/
