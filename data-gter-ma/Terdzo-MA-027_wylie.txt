rdzogs pa chen po bka' 'dus las :
rtsa sgrub snying po don bsdus bzhugs :
:bka' 'dus rtsa ba'i snying tig go
/\u0f88\u0f88\u0f88\u0f88
kun bzang he ru ka la 'dud :
yang gsang sgrub pa'i snying po ni :
dben par bde ba'i stan la 'dug :
rten mchod ji ltar 'byor pa bsham :
sbyor dngos rjes kyis nyams su blangs :
sa ma ya :
sems can sangs rgyas rang bzhin la :
rtog pa'i dbang gis 'khor bar 'khyams :
gnyis med dbyings su bsgral ba'i phyir :
yang zab lam mchog bsgom par bya :
hU~M:
ma bcos gsal rdzogs ngang nyid las :
snang srid sku dang zhing khams che :
ma rtogs log pa'i ming yang med :
rdo rje'i srung 'khor lhun gyis grub :
hU~M hU~M badzra rak+Sha rak+Sha b+h+rU~M:
raM yaM khaM:
oM AHhU~M:
snod bcud ye nas dag pa la :
kun tu bzang po rol pa'i rgyan :
phyi nang gsang ba'i mchod pa'i sprin :
dpag yas nam mkha' gang bar gyur :
oM badzra ar+g+haM pA d+yaM puSh+pe d+hU pe A lo ke gan+d+he nai wid+ya shab+da AHhU~M:
oM sarba pany+tsa a mr-ita AHhU~M:
oM ma hA rak+ta AHhU~M:
oM ma hA ba liM ta AHhU~M:
hU~M:
ngo bo stong la rang bzhin gsal :
thugs rje sna tshogs snang ba yi :
rdo rje dbyings kyi zhing khams dbus :
pho brang gdan khri bcas pa rnams :
'ja' tshon bres pa lta bur gsal :
dbus su kun bzang nam mkha'i mdog :
mnyam gzhag kun tu bzang mo 'khril :
mdun du rdo rje sems dpa' mthing :
dbyings phyug yum 'khril rdor dril 'dzin :
phyogs bzhi'i rin chen rtsibs steng du :
rnam par snang mdzad spyan ma dkar :
rin 'byung mA ma ki ser po :
snang ba mtha' yas gos dkar dmar :
don yod grub pa sgrol ma ljang :
kun kyang rigs kyi phyag mtshan 'dzin :
gzhan yang sems dpa' sems ma dang :
thub pa drug dang sgo ba bzhi :
nyi dang 'od kyi tshul du gsal :
dam tshig ye shes lhun gyis grub :
mchod pa'i sprin gyis bar snang gang :
bstod dbyangs glu dbyangs rgyun mi chad :
'bad pa med pa'i 'gro don la :
bskul zhing gsol gdab ma mchis pas :
rang byung rang shar sngags 'di bzlas :
oM bo d+hi tsit+ta ma hA su kha dz+nyA na d+hA tu A:
zhi ba 'dus pa'i snying po 'o :
sa ma ya :
hU~M:
nam mkha'i khyon rnams ma lus pa :
me ri 'bar ba'i dur khrod dbus :
pho brang rngam brjid ldan pa'i nang :
byol song rnams kyi khri steng du :
dpal chen che mchog he ru ka :
smug nag rdo rje dung khrag 'dzin :
gnam zhal yum dang gnyis med 'khril :
dbus dang phyogs bzhi'i khri steng du :
badzra khrag 'thung yab yum mthing :
bud+d+ha khrag 'thung yab yum smug :
rin chen khrag 'thung yab yum ser :
pad+ma khrag 'thung yab yum dmar :
las kyi khrag 'thung yab yum ljang :
dur khrod chas rdzogs rang rtags 'dzin :
bar mtshams kai ri siM ha dang :
sgo ma dbang phyug ma mo'i tshogs :
'bar ba'i dkyil 'khor lham mer gsal :
oM ru lu ru lu hU~M b+h+yo hU~M:
khro bo 'dus pa'i snying po 'o :
sa ma ya :
hU~M:
stong gsal 'dus ma byas pa'i ngang :
skad cig rdzus skyes tshul du ni :
'khor lo la sogs phyag mtshan lnga :
'byung ba lnga yi gur gyi dbus :
dur khrod 'bar ba'i gzhal yas khang :
'khor lo 'bar ba rtsibs bzhi'i steng :
chu glang bsnol ba'i gdan steng du :
bcom ldan 'jam dpal gshin rje gshed :
smug nag 'khor lo thun khrag 'dzin :
bai tA li dang gnyis med 'khril :
phyogs bzhir gshed chen yab yum brgyad :
be con g.yas la thod khrag g.yon :
mthing nag mun pa'i mdog dang mtshungs :
khyams la sde dpon bcu gnyis dang :
dregs pa sde bzhi srung mar bcas :
rje blon 'bangs kyi tshul du gsal :
oM a kro te ka ya mAn+ta ka ha na ma tha b+hany+dza hU~M phaT:
bskyed rim sku yi snying po 'o :
sa ma ya :
hU~M:
snang srid dbang drag 'bar ba'i zhing :
pad+ma dbang gi pho brang dbus :
'khor lo rtsibs bzhi'i lte ba la :
klu rgyal bsnol ba'i gdan steng du :
dpal chen pad+ma dbang gi sku :
dmar nag gtsug na rta skad bzhad :
ral gri gdengs shing sbrul zhags 'phen :
pad+ma gzi ldan gnyis med 'khril :
phyogs bzhir dbang chen yab dang yum :
zil gnon khro bo khro mo'i tshogs :
sgo ma gsung gi bka' srung tshogs :
kun kyang bskal pa'i me ltar 'bar :
gsung gi sgra sgrog 'jig rten g.yo :
sangs rgyas mdzad pa ma lus bsgrub :
oM pad+mAn+ta krita badzra kro d+ha ha ya grI wa hU~M phaT:
gsung gi snying po 'dus pa 'o :
sa ma ya :
hU~M:
ma bcos thugs kyi thig le las :
snang srid khrag 'thung chen po'i zhing :
dpal gyi pho brang zla gam dbus :
'jigs byed rol pa'i gdan steng du :
dpal chen yang dag he ru ka :
mthing nag rdo rje dung khrag 'dzin :
badzra kro d+hI shwa rI 'khril :
phyogs bzhir rigs bzhi yab dang yum :
khyams la sras mo nyi shu'i tshogs :
mu ran dbang phyug nyer brgyad rnams :
chos nyid ngo bo ro gcig pa :
rnam pa so sor ma 'dres gsal :
lha rtog gnyis su med pa yi :
dmigs pa med pa'i ngang la gnas :
oM ru lu ru lu hU~M b+h+yo hU~M:
thugs kyi snying po 'dus pa 'o :
sa ma ya :
hU~M:
nam mkha' thams cad gzhal yas khang :
rim dgu 'bar ba'i dbus nyid du :
'jigs byed rol pa'i khri steng du :
dpal chen che mchog he ru ka :
mthing nag nyer gcig zhal dang ldan :
bzhi bcu rtsa gnyis phyag rnams kyis :
zhi ba bzhi bcu rtsa gnyis bsnams :
dpal gyi gzi 'bar zhabs rnams bgrad :
gnam zhal dbyings phyug nam mkha'i mdog :
zhal dgu phyag ni bco brgyad pa :
rdo rje dung khrag ma mo bsnams :
zhabs bzhi brkyang bskum rol pa'i gar :
bde stong rdo rje pad+mar rol :
mdun du dbang mchog he ru ka :
dbus dang phyogs mtshams brgyad po la :
khrag 'thung dgu po yum dang bcas :
gnas yul sgo skyong 'bar ma dang :
gsang ba'i yum dang mkha' 'gro'i tshogs :
ma mo bdun dang sring mo bzhi :
ging dang pho nya'i tshogs thams cad :
nam mkha'i klong na gza' skar bzhin :
skad cig nyid la gsal bar gyur :
lus kyi 'gul bskyod thams cad ni :
gar dang phyag rgya'i ngang du gnas :
brjod pa thams cad sngags kyi tshig :
sems nyid rang grol chen por gnas :
oM gu h+ya dz+nyA na bo d+hi tsit+ta ma hA su kha hU~M hU~M:
yon tan snying po 'dus pa 'o :
sa ma ya :
hU~M:
rang byung rig pa'i rtsal chen las :
thams cad mthing nag gru gsum dbyings :
dur khrod 'bar ba'i gzhal yas dbus :
pho bdud bsgyel ba'i gdan steng du :
bcom ldan rdo rje gzhon nu ni :
mthing nag rdo rje phur bu 'dril :
'khor lo rgyas 'debs gnyis med 'khril :

rtsibs bzhir sras mchog rigs bzhi ni :
dkar ser dmar ljang las bzhi'i dbyibs :
dbal dang ldan pa'i sku smad la :
'khor lo rin chen pad+ma dang :
rgya gram las bzhi'i phur bu 'dzin :
khyams la 'jigs byed khro bo bcu :
mthing nag rdo rje phur bu 'dril :
rang rang yum 'khril phra men 'gyed :
sgo skyong srung ma'i tshogs thams cad :
khro bo'i dmag dpung chen por 'khrigs :
bdud dpung thams cad thal bar brlag :
oM badzra kI li kI la ya sarba big+h+nAn baM hU~M phaT:
phrin las 'dus pa'i snying po 'o :
sa ma ya :
hU~M:
snang srid yum gyi mkha' dbyings su :
dur khrod rol pa'i gzhal yas khang :
ma mo bsnol ba'i gdan steng du :
bcom ldan bla med he ru ka :
mthing nag khyung chen zhing dbyug 'dzin :
mu kha le ni nam mkha'i mdog :
dril bu zhing g.yab 'dzin pa 'khril :
dbus dang phyogs bzhir dregs pa'i steng :
rigs lnga'i mkha' 'gro rang rtags 'dzin :
mthing dkar ser dmar ljang ba'i mdog :
gzhan yang rje mo bcu gnyis dang :
bran mo lnga bcu rtsa brgyad rnams :
char sprin gtibs pa lta bur gsal :
rtsa rlung thig le thams cad kun :
bde chen mkha' klong gcig tu 'khyil :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM:
ma ma yo gi nI ru lu ru lu hU~M b+h+yo hU~M phaT:
mkha' 'gro 'dus pa'i snying po 'o :
sa ma ya :
hU~M:
snang srid dur khrod rol pa'i zhing :
gtum drag 'bar ba'i pho brang dbus :
dregs pa bsnol ba'i gdan steng du :
bcom ldan dregs pa kun 'dul ni :
mthing nag rdo rje mgo phreng bsnams :
khams gsum spyi 'dul gnyis med 'khril :
gtso bo'i mdun dang phyogs bzhi ru :
dregs pa'i sde dpon yab yum bcu :
steng 'og gnyis su dregs pa bzhi :
khyams la lcam dral bcu gnyis te :
sgo bzhir dregs pa chen po bzhi :
mu ran sde brgyad dregs pa'i tshogs :
gtum zhing khro 'khrugs 'bar bar bskyed :
bstan pa'i dgra bgegs bsgral bar bsam :
oM badzra tsaN+Da sarba duSh+TAn hU~M phaT:
dam can 'dus pa'i snying po 'o :
sa ma ya :
hU~M:
snang srid 'jigs su rung ba'i zhing :
dgra bgegs tho mkhar pho brang dbus :
dgra dang bgegs kyi gdan steng du :
drag sngags stobs ldan nag po ni :
rdo rje tsit+ta'i phreng ba can :
'byung lnga'i bdag mo gnyis med 'khril :
phyogs bzhir dmod pa'i las byed brgyad :
khyams la drag sngags zor 'phen drug :
sgo bzhir dmod pa'i las mdzad bzhi :
mu ran gtum po ngan sngags bdag :
kun kyang dmod pa'i las la brtson :
bskal pa'i me rlung 'tshubs ltar gsal :
oM badzra sarba duSh+TAn hU~M phaT:
drag sngags 'dus pa'i snying po 'o :
sa ma ya :
hU~M:
sems nyid sangs rgyas chos kyi sku :
longs spyod rdzogs sku'i zhing khams su :
thugs rje rig pa'i snying po ni :
rig 'dzin bla ma rdo rje 'chang :
phyogs bzhir rigs bzhi'i rig 'dzin dang :
khyams la rig 'dzin chen po brgyad :
sgo bzhir rdo rje slob dpon rnams :
dkar gsal he ru ka yi chas :
rdo rje dang ni dril bu 'dzin :
rang rig yum dang bde chen 'khril :
mu ran dpa' bo mkha' 'gro'i tshogs :
rig 'dzin bla ma'i dkyil 'khor ni :
byin rlabs sprin phung 'khrigs par gsal :
oM ma hA gu ru shA ri raM gi li hU~M:
rig 'dzin 'dus pa'i snying po ste :
thams cad ma bcos rdzogs pa'i ngang :
bsgom bya sgom byed med par bzhag :
bskyed rdzogs kun gyi snying po 'o :
sa ma ya :
zhi khro yongs rdzogs lha dang sngags :
mdo sems rgyud dang sgrub pa'i sde :
kun gyi spyi dril chen po 'di :
da lta thugs yid gcig 'dres pa'i :
las can snying gi bu la gdams :
snod ldan mtshan ldan rnams la gtad :
ma 'ongs de rnams smon lam mthu :
rtsol med ngang gis sad pa'i mthus :
rdo rje'i g.yar dam gcig pa yi :
shin tu nye ba'i 'dus pa'i don :
rin chen sa yi gter du sbas :
bar chad med par thon nas kyang :
bshad sgrub chos sgo rab 'byams la :
dbang bsgyur dngos grub mchog thob shog :
sa ma ya :
rgya :
sprul pa'i gter chen mchog gyur bde chen gling pas yel phug nam mkha' mdzod nas spyan drangs pa'i mthong grol bdud rtsi lnga shog las rang gnas bsam gtan gyi khang bu bkra shis 'chi med grub pa'i dga' tshal du gtan la phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa dge //
/
