bka' 'dus brgyud pa'i rig 'dzin bla ma rnams la gsol ba 'debs pa byin rlabs rdo rje'i phreng ba zhes bya ba bzhugs so //
khyab bdag gdod ma'i mgon po kun tu bzang //
dkyil 'khor kun gyi gtso bo rdo rje sems //
sgyu 'phrul drwa ba'i tshul ston zhi dang khro //
gsol ba 'debs so bde stong mngon gyur shog
/bcom ldan rdzogs pa'i sangs rgyas shAkya thub //
gsang ba kun gyi bdag po rdo rje 'dzin //
mkhyen rab mtha' yas 'phags pa 'jam dpal dbyangs //
gsol ba 'debs so bde stong mngon gyur shog
/snying rje'i dbang phyug phyag na pad dkar 'chang //
lha yi rig 'dzin grags ldan mchog skyong che //
gnod sbyin rig 'dzin chen po skar mda' gdong //
gsol ba 'debs so bde stong mngon gyur shog
/srin po'i rig 'dzin blo gros thabs ldan rtsal //
klu yi rig 'dzin 'jog po dbang phyug dang //
mi yi rig 'dzin lits+tsha bI dri med //
gsol ba 'debs so bde stong mngon gyur shog
/rgyal bas lung bstan skal ldan rgyal po dzaH
grub pa'i dbang phyug u pa rA dza dang //
rgyal bas byin brlabs in+d+ra b+hU ti'i zhabs //
gsol ba 'debs so bde stong mngon gyur shog
/bde chen 'gyur med nA ga pu tra dang //
rig 'dzin lnga brnyes gu h+ya pu tra rje //
byang chub sems thob sid+d+hi pu tra la //
gsol ba 'debs so bde stong mngon gyur shog
/brtul zhugs mthar phyin ku ku rA dza dang //
rdo rje sems dngos ro langs bde ba rtsal //
slob dpon chen po rdo rje bzhad pa la //
gsol ba 'debs so bde stong mngon gyur shog
/rgyud lung kun bdag pra b+ha hasti'i zhabs //
rgyal kun 'dus gzugs pad+ma thod phreng rtsal //
rnam snang sgyu 'phrul bai ro tsa na la //
gsol ba 'debs so bde stong mngon gyur shog
/bka' bab chen po sangs rgyas ye shes dang //
gzhan yang lung chen rdo rje bkod pa yi //
dbang sgrub bshad pa'i chu bo 'dzin rnams la //
gsol ba 'debs so bde stong mngon gyur shog
/dbyings ye ji bzhin dkyil 'khor spros dang bral //
ye shes lhun grub dkyil 'khor 'od gsal ba //
zung 'jug rtsa ba byang chub sems rtogs nas //
mi slob zung 'jug mngon du 'gyur bar shog
/ces pa 'di ni skyabs mgon thams cad mkhyen pa rgyal dbang 7karma pa chen pos bka' 'dus chos kyi rgya mtsho'i sgrub chen 'dzugs pa'i tshe /
mchog gyur gling pas sbyar pa'i yi ge pa ni mkhas dbang bla ma nges don gyis mdzad pa'o ///
/
