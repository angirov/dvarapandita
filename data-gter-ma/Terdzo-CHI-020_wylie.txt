'chi med 'phags ma snying tig gi skong ba rin chen phreng mdzes zhes bya ba bzhugs so //
na mo gu ru Ar+Ya tA ra ye /
de la 'chi med 'phags ma'i dkyil 'khor du tshogs kyi mchod pa sogs kyi skabs skong ba bya bar spro na /
phyi nang gsang ba'i mchod rdzas ci 'byor pa bshams la /
skong rdzas nam mkha' mdzod kyi sngags rgya lan gsum gyis byin gyis brlabs shing /
phyi nang gsang ba'i skong rdzas rnams dwangs shing thogs pa med pa lha tshogs rnams dgyes pa bskyed pa'i nam mkha' mdzod kyi 'khor lo'i sprin chen por gyur /
oM badzra s+pha ra Na khaM gyis rgyas par spel /
hU~M hrIH
rang byung ka dag gdod ma'i klong //
'chi med bde ldan zhing gi bdag
/pad+ma'i rigs mchog bcom ldan 'das //
tshe dpag med mgon thugs dam bskang //
'chi bdag bdud tshogs dbyings su gzhom //
gsang sngags rig sngags kun gyi rje //
rgyal ba'i gtsug tor las byung ma //
rnam par rgyal ma'i thugs dam bskang //
'khor ba las sgrol tA re ma //
tu res na ba rnams las sgrol //
rgyal ba kun gyi yum gyur ma //
rje btsun 'phags ma'i thugs dam bskang //
dpal chen che mchog phyag rgya'i sku
/'khor 'das srid zhi'i khyab bdag che //
'od gsal rdo rje'i gsang mdzod 'dzin //
shrI seng ha'i thugs dam\u0f8e
paN grub lnga brgya'i gtsug rgyan che //
'pho chen dwangs ma'i sku mchog brnyes //
theg mchog bstan pa'i shing rta che //
dri med bshes gnyen thugs dam\u0f8e
rtsa gsum rgya mtsho'i spyi gzugs che //
'chi med rig 'dzin rdo rje'i sku
/'khor ba srid du rtag bzhugs pa //
pad+ma saM b+ha'i thugs dam\u0f8e
rnam par snang mdzad lo tsA che //
ye shes spyan ldan sprul pa'i sku //
mkhyen rab 'od zer sa gsum khyab //
bai ro tsA na'i thugs dam\u0f8e
mdo sgyu sems gsum bstan pa'i bdag
/gsang sngags rgya mtsho'i mdzod 'dzin cing //
mthu stobs nus pa zla med pa //
gnub ban chen po'i thugs dam\u0f8e
'jam dpal dbyangs kyi rnam par 'phrul //
bka' drin mtshungs med chos kyi rgyal //
gangs ljongs bstan pa'i shing rta 'dren /
khri srong lde'u btsan thugs dam\u0f8e
yang dag grub pa chen po'i sku //
rdzu 'phrul thogs med nyi zer 'chib //
thugs kyi rig 'dzin grub pa'i rje //
nam mkha'i snying po'i thugs dam\u0f8e
gu ru'i thugs kyi gzungs ma'i gtso //
gsang chen bka' yi sdud pa mo //
mi brjed gzungs thob ting 'dzin brnyes //
ye shes mtsho rgyal thugs dam\u0f8e
bka' bab bdun gyi mdzod 'chang zhing //
gter 'byin mkhas grub kun gyi rje //
'od gsal sprul pa'i rdo rjer shar //
mkhyen brtse'i dbang po'i thugs dam\u0f8e
lha sras dam 'dzin rnam par 'phrul //
zab gter rgya mtsho'i 'khor los bsgyur //
snyigs ma'i 'gro 'dul rig pa 'dzin //
mchog gyur gling pa'i thugs dam\u0f8e
bka' gter rab 'byams bstan pa'i bdag
/gsang chen rgya mtsho'i bsdu ba po //
gsang ba'i bdag po rdo rje chos //
pad+ma gar dbang thugs dam\u0f8e
rigs rnams kun gyi khyab bdag che //
ye shes spyi gzugs gdod ma'i mgon //
dran pas srid zhi'i 'jigs 'phrog pa //
'khor lo'i mgon po'i thugs dam\u0f8e
gzhan yang rtsa brgyud bla ma dang //
yi dam zhi khro rab 'byams lha //
phrin las thogs med mkha' 'gro dang //
chos skyong dam can thugs dam bskang //
hU~M hrIH
dkyil 'khor gtso mo bcom ldan 'das //
'chi ba med pa'i mchog sbyin ma //
so sor rtogs pa'i ye shes gzugs //
'phags ma yab yum thugs dam bskang //
zhe sdang rnam shes rnam par dag
/rdo rje'i rigs mchog bcom ldan ma //
mi bskyod rdo rje'i ngo bo nyid //
rdo rje sgrol ma'i thugs dam\u0f8e
ser sna tshor ba rnam par dag
/rin chen rigs mchog bcom ldan ma //
rin chen 'byung ldan ngo bo nyid //
rin chen sgrol ma'i thugs dam\u0f8e
'dod chags 'du shes rnam par dag
/pad+ma'i rigs mchog bcom ldan ma //
snang ba mtha' yas ngo bo nyid //
pad+ma'i sgrol ma'i thugs dam\u0f8e
phrag dog 'du byed rnam par dag
/las kyi rigs mchog bcom ldan ma //
don yod grub pa'i ngo bo nyid //
las kyi sgrol ma'i thugs dam\u0f8e
rtag par lta ba rnam par dag
/zhi ba'i phrin las mnga' mdzad cing //
dkyil 'khor shar gyi sgo skyong ma //
lcags kyu ma yi thugs dam\u0f8e
chad par lta ba rnam par dag
/rgyas pa'i phrin las mnga' mdzad cing //
dkyil 'khor lho yi sgo skyong ma //
zhags pa ma yi thugs dam\u0f8e
bdag tu lta ba rnam par dag
/dbang gi phrin las mnga' mdzad cing //
dkyil 'khor nub kyi sgo skyong ma //
lcag sgrog ma yi thugs dam\u0f8e
mtshan mar lta ba rnam par dag
/drag po'i phrin las mnga' mdzad cing //
dkyil 'khor byang gi sgo skyong ma //
dril bu ma yi thugs dam\u0f8e
dkyil 'khor chen po'i phyi rim dang //
bar mtshams steng 'og thams cad du //
'chi med rig 'dzin drang srong tshogs //
tshe lha bye ba 'bum sde dang //
chos skyong nor lha gter gyi bdag
/rab 'byams sgyu 'phrul drwa ba che //
ji snyed bsam yas spro zhing sdud //
'phags ma'i lha tshogs thugs dam bskang //
hU~M hrIH
thugs dam bskang ba'i dam rdzas ni //
mchod yon zhabs bsil me tog spos //
snang gsal dri chab zhal zas dang //
rol mo gzugs sgra dri ro reg
/bkra shis rdzas rtags rgyal srid bdun /
khang bzang dpag bsam khrus kyi rdzing //
skyed tshal gter bum 'dod 'jo'i ba //
rin chen 'phan gdugs bla bre dang //
rnga yab lda ldi phye ma 'phur //
lha rdzas dar gyi na bza' dang //
rin po che yi rgyan cha mdzes //
nye ba'i rin chen rnam pa bdun //
snod bcud ri gling bkod pa che //
glu dbyangs tshigs su bcad pa'i sgra
/bza' bca' btung ba sna tshogs dang //
lha dang lha mo mang po yi //
bro gar 'du 'phro yid du 'ong //
rdo rje'i rig ma bcu drug dang //
sman raka gtor ma tshogs mchod sogs //
zhing khams rab 'byams dpag med na //
mchod rdzas bsam yas lhun grub kun //
kun tu bzang po'i smon lam dang //
nam mkha' mdzod kyi ting 'dzin las //
byung ba'i bde stong rol pa'i rtsal //
mchod pa'i sprin phung mtha' yas pa //
dkyil 'khor lha tshogs thams cad kyi //
rdo rje'i dbang pos dgyes par rol /
khams gsum snang ba ma lus kun //
rdo rje'i lus kyi dkyil 'khor che //
'chi med 'phags ma'i rten brten par //
lhun gyis grub pa chen por rdzogs //
de las byung ba'i snang ba'i dngos //
ji snyed mchod pa'i sprin phung che //
zag med rang snang bde chen sprin //
dbyings las byung zhing dbyings kyi rgyan //
gdod nas dag pa chen po yi //
gnyug ma mi shigs stong chen klong //
'od gsal sgyu 'phrul thig le che //
ye shes snang ba lam me ba //
mchod bya mchod byed bral bas bskang //
thugs dam bskangs pa'i byin rlabs kyis //
bcas dang rang bzhin nyes pa dang //
rtsa ba yan lag dam tshig la //
'gal 'khrul nongs pa ci mchis pa //
dkyil 'khor lha tshogs spyan snga ru //
gnong 'gyod drag pos mthol lo bshags //
bdag la brtse bas rab dgongs te //
mi sgrib tshangs pa'i dngos grub stsol //
skye 'chi 'pho 'gyur spros pa bral //
'chi bdud rtog tshogs dbyings su zhi //
'phags ma yid bzhin 'khor lo yi //
rdo rje gsum mchog 'grub par mdzod //
ces 'chi med 'phags ma'i thugs tig gi bskang ba 'di'ang rig 'dzin gyi btsun pa kun bzang 'od gsal snying po rtsal (mkhyen brtse chos kyi blo gros /)gyis sbyar ba 'dis kyang /
rang gzhan thams cad 'chi med 'phags ma'i ye shes kyi sku mngon du byed pa'i rgyur gyur cig
/sarba dA mang+ga laM///
/
