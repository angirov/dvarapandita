\u0f01\u0f83:
gsang thig snying po'i skor las :
mkha' 'gro'i gdams pa bde chen rgya mtsho bzhugs so :
:
ye shes dbyings kyi mkha' 'gror 'dud :
bde chen dz+nyA na DA ki nI'i :
rnal 'byor zab mo la brten nas :
mchog thun dngos grub myur thob phyir :
bskyed dang rdzogs dang smin byed bcas :
pad+ma badzra bdag gis bshad :
skal bzang rnams kyis nyams su longs :
sa ma ya :
de la dang po bskyed bzlas ni :
dur khrod nags tshal mtsho gling sogs :
dben zhing zil ldan gnas mchog tu :
tshes bcu la sogs mkha' 'gro'i tshogs :
'du ba'i dus bzang nas brtsam ste :
gnas khang byi dor bskyang nul bya :
bdud rtsi lnga yis chag chag gdab :
maN+Dal dmar po gru bzhi'i dbus :
sku dkyil dngos sam tshom bu ste :
gsung dkyil bde skyong a mr-i ta :
thugs dkyil sin+d+hu'i me long ni :
chos 'byung sngags kyis mtshan pa bshams :
yang na sgrub gtor tsam la brten :
phyi nang mchod tshogs brjid ldan pa :
bag dro yid 'ong mdzes par bstar :
phyi nang rnam g.yeng rgyu 'grul bcad :
nub kyi phyogs su kha bltas la :
bde ba'i stan 'dug rlung ro bsal :
dad dang nges par 'byung ba dang :
byang chub sems gsum gsal btab nas :
sngon dngos rjes kyis nyams su blangs :
sa ma ya :
sngon 'gro'i dang po skyabs 'gro ni :
na mo :
dbyings las rig pa rang shar ba'i :
ye shes mkha' 'gro'i dkyil 'khor lhar :
bdag sogs 'gro kun byang chub bar :
mi phyed gus pas skyabs su mchi :
lan gsum gnyis pa sems bskyed ni :
ho :
med bzhin 'khrul pa'i yid can kun :
bde chen sa la dbugs dbyung phyir :
rdo rje btsun mo'i gsang gsum dang :
dbyer med bsgrub par sems bskyed do :
lan gsum gsum pa tshogs gsag ni :
ho :
bla ma mkha' 'gro'i dkyil 'khor lhar :
phyag 'tshal mchod 'bul sdig ltung bshags :
dge la yi rangs chos 'khor bskul :
rtag par bzhugs gsol bsod nams kun :
gzhan don byang chub snying por bsngo :
kha sbyor ye shes sku 'grub shog :
lan gsum bzhi pa bgegs tshogs bskrad :
hU~M:
kun brtags glo bur 'khrul pa'i gdon :
gzhan dbang bar chad bgegs kyi tshogs :
yongs grub spros bral dbyings su dengs :
'das na brlag par gdon mi za :
hU~M bzhi'i sngags kyi mtshon chas gzir :
lnga pa srung mtshams bcad pa ni :
hU~M:
phyi snod rdo rje'i gzhal med khang :
nang bcud lha dang sngags kyi sgra :
gsang ba gzung 'dzin rtog tshogs kun :
gdod nas dag pas mtshams bcad do :
badzra dz+nyA na rak+Sha b+h+rU~M:
drug pa ye shes byin chen dbab :
hU~M:
sku gsum zhing khams rab 'byams nas :
ye shes mkha' 'gro'i lha tshogs kyis :
gnas 'dir dbang skur byin gyis rlobs :
mchog thun dngos grub char ltar phob :
oM badzra dz+nyA na DA ki nI ma hA su kha A we sha ya a A:
bdun pa gnas dang yo byad brlab :
raM yaM khaM:
gnas yul dur khrod gsang mchog zhing :
mchod rdzas ye shes rol pa'i sprin :
phyi nang gsang ba bla med pa'i :
bde chen longs spyod mkha' khyab gyur :
oM badzra ar+g+haM nas shab+da sarba pU dza AHhU~M:
oM ma hA pany+tsa a mr-ita rak+ta ba liM ta hU~M hrIHTha :
lan gsum brjod pas byin gyis brlabs :
sa ma ya :
gnyis pa dngos gzhi'i las rim la :
dang po dam tshig bskyed pa ni :
a :
gdod nas rnam dag gnyug ma'i dbyings :
ye shes rig pa rang snang ba'i :
zung 'jug bkod pa chen po'i rtsal :
'byung lnga yum gyi mkha' klong du :
mi phyed rdo rje'i srung 'khor dang :
tshogs brgyad bsgral pa'i dur khrod dbus :
phung po dag pa gzhal med khang :
gru bzhi sgo bzhi 'od du 'bar :
sha khrag drod dbugs dag pa'i mdangs :
rta babs chos 'khor ri dwags gdugs :
pha gu drwa ba drwa phyed dang :
'dod snam rdo rje'i rig ma sogs :
ye shes rang snang rgyan bkod rdzogs :
dbus phyur rdo rje nor bu'i tog :
mi phyed thig le gcig tu 'khyil :
de dbus phar phyin drug rdzogs pa'i :
rnam thar chos 'byung zur drug dbus :
sna tshogs pad+ma nyi zla'i steng :
rlung sems dag pa'i thig le baM:
dkar dmar mdangs ldan yongs gyur las :
chos sku yum chen kun bzang mo :
longs sku dbyings phyug wA ra hI:
sprul pa'i skur snang mtsho rgyal lcam :
bde stong zung 'jug dkar dmar brjid :
chos nyid zhal gcig thabs shes phyag :
zhi 'dzum shin tu rjes chags nyams :
sku gsum lta stangs mkha' la gzigs :
chos nyid mngon sum byin chen 'beb :
phyag g.yas rdo rje'i gri gug 'phyar :
gzung 'dzin zhen snang dbyings su gcod :
g.yon pas bdud rtsi'i thod pa yis :
sgrub la lhan skyes ye shes stsol :
dar dkar stod g.yogs mdzes par bklubs :
kha dog sna tshogs smad sham grol :
rin chen me tog phreng ba dang :
rus pa'i phyag rgya lnga yis brgyan :
dbu skra thor tshugs nor bus spras :
lhag ma lcang lo sil bur 'phyang :
bden gnyis zhabs zung dor stabs kyis :
ye shes 'od skur lam mer bzhugs :
snang stong zung 'jug sku yi dbyings :
spyi bor pad nyi dregs pa'i steng :
che mchog badzra he ru ka :
mthing nag rdo rje dung khrag rol :
khrag 'thung rab 'byams sprin phung 'phro :
mgrin par pad+ma zla ba'i steng :
gsang bdag pad+ma rdo rje chos :
dmar gsal pad+ma dril bu bsnams :
dar dang rin chen rus pas brgyan :
rig 'dzin bla ma'i tshogs kyis bskor :
thugs kar pad+ma nyi zla'i steng :
kun bzang mthing gsal yum dang sbyor :
zhi ba yongs rdzogs tshom bur brdal :
de yi thugs dbus 'od lnga'i klong :
bla ma rdo rje thod phreng rtsal :
rdo rje dril 'dzin longs sku'i chas :
chu skyes nyi zla'i gdan la rol :
spyi bo dzA lan+d+ha ra sogs :
rtsa mdud yi ge'i gzugs can klong :
dkar dmar bde stong thig le las :
nyer bzhi'i dpa' bo rnal 'byor ma :
thugs gsung sku yi 'khor lo ni :
mthing dmar dkar ba'i gzi 'od 'bar :
gri thod phyag rgyas mnyam par sbyor :
phyi rol 'dab bzhi'i shar phyogs nas :
g.yas skor zla ba rgyas pa'i steng :
man+dA ra ba sangs rgyas spyan :
dkar dmar zhi zhing 'dzum pa'i tshul :
shAkya de wI ma mA ki :
dkar ser sgeg cing rgyas pa'i nyams :
kA la sid+d+hi gos dkar mo :
dmar smug mdzes shing chags nyams 'bar :
bkra shis khye'u 'dren dam tshig sgrol :
dkar ljang khro tshul mche ba gtsigs :
kun kyang zhabs zung gar stabs rol :
phyag g.yas rigs kyi gri gug dang :
g.yon pa bde skyong bdud rtsis dgyes :
rgyan dang cha lugs gtso mo'i tshul :
rang 'od thig le'i klong na rol :
thugs kar rigs bzhi'i thod phreng rtsal :
bde chen gzi byin lam mer bzhugs :
rnam thar chos 'byung zur drug la :
sems dang 'byung ba rnam dag pa :
ye shes drug gi pho nya mo :
mthing nag sngo ser dkar dmar ljang :
rang rtags phyag rgya thod khrag bsnams :
de phyir pad+ma'i mu khyud dang :
bar khyams 'bum phrag mkha' 'gro'i tshogs :
sgo bzhir sgo skyong mtshams 'dzin ma :
phyi rol 'jig rten skyong bas bskor :
gzhan yang steng 'og bar mtshams su :
rtsa gsum rab 'byams sprin ltar gtibs :
sku gsung thugs su byin brlabs shing :
ye shes dbang bskur cod pan rdzogs :
oM AHhU~M:
hU~M oM trAM hrIHA:
ma hA su kha a b+hi Shiny+tsa mi :
su ra ta satwaM a haM:
gnyis pa ye shes spyan 'dren ni :
khyad par spos bsregs thod rnga 'khrol :
gdung ba'i shugs bskyed dbyangs kyis bskul :
hU~M:
'og min zhing dang o rgyan yul :
pad+ma 'od kyi pho brang sogs :
gsang ba mchog gi dgyes pa nas :
kun bzang rdo rje phag mo che :
sprul pa'i skur snang mtsho rgyal yum :
rigs bzhi mkha' 'gro pad+ma'i lcam :
'bum phrag yangs pa'i tshogs dang bcas :
mos shing gdung bas spyan 'dren na :
thugs rje'i 'jug pa glog khyug ltar :
gnas 'dir myur du gshegs su gsol :
phyi nang gsang ba'i bar chad sol :
rtsa khams rlung la byin chen phob :
bde chen mchog gi dbang bzhi skur :
phrin las bzhi dang grub pa brgyad :
ye shes chen po'i dngos grub stsol :
oM badzra yo gi nI dz+nyA na DA ki nI sa pa ri wA ra badzra sa ma ya dza dza :
e a ral+li hrIM hrIM pheM pheM:
gsum pa bstim zhing bzhugs gsol ni :
ho :
ye shes rnam pa thams cad pa :
mkha' khyab sgyu 'phrul drwa ba'i sprin :
dam tshig rten dang dbyer med par :
dgyes bzhugs byin dbang dngos grub stsol :
dzaHhU~M baM ho :
sa ma ya tiSh+Tha lhan :
bzhi pa brda yi phyag gis 'dud :
ho :
gdod nas rang dang lhan cig skyes :
ye shes mkha' 'gro'i dkyil 'khor par :
sgo gsum gus pa'i dad phyag gis :
spang blang bral ba'i dbyings su 'dud :
a la la ho :
a ti pU ho :
pra tIts+tsha ho :
lnga pa phyi nang gsang ba dang :
bla med mchog gis mchod par bya :
oM AHhU~M:
zhing khams rgya mtsho'i mchod rdzas kun :
dngos bshams yid kyi blos blangs te :
ye shes mkha' 'gro'i tshogs la 'bul :
dgyes bzhes dam skong dngos grub stsol :
oM badzra dz+nyA na DA ki nI sa pa ri wA ra ar+g+haM nas shab+da pra tIts+tsha swA hA:
ho :
bde chen ye shes gcig nyid las :
gzugs sgra dri ro reg bya chos :
nam mkha' gang bar spros te 'bul :
dgyes bzhes mchog thun dngos grub stsol :
oM badzra dz+nyA na DA ki nI sa pa ri wA ra rU pa nas d+harma d+hA tu pU dza ho :
oM:
thabs shes mnyam sbyor a mr-i ta :
khams gsum yongs sgrol rak+ta'i bcud :
'dod yon rmad byung gtor chen po :
bde chen dam tshig mchog tu rol :
oM badzra dz+nyA na DA ki nI sa pa ri wA ra ma hA pany+tsa a mr-ita ma hA rak+ta ma hA ba liM ta kha kha khA hi khA hi :
A:
'khor gsum las 'das 'od gsal dbyings :
rdo rje nam mkha'i dkyil lta bu :
rig stong zung 'jug rdzogs pa ches :
spang blang bsal bzhag bral bar mchod :
ma hA d+hA tu dz+nyA na gar+b+ha a a :
drug pa bstod cing dngos grub gsol :
hU~M:
ma bcos spros bral 'od gsal chos sku'i dbyings :
bde chen longs spyod rdo rje rnal 'byor ma :
sprul pa'i skur snang mtsho rgyal pad+ma'i lcam :
'khor lo'i dbang phyug ma la phyag 'tshal bstod :
'byung bzhi phung po nyon mongs rnam dag pa :
yum bzhi'i dbyings las ye shes rang snang tshul :
sku bzhi'i thod phreng dgyes par rol pa'i yum :
rigs bzhi'i mkha' 'gro ma la phyag 'tshal bstod :
rdo rje'i pho nya 'bum phrag DA ki nI:
bde gshegs rtsa gsum rgya mtsho'i sprin phung 'phro :
sgo mtshams 'jig rten skyong ba'i tshogs dang bcas :
dkyil 'khor yongs rdzogs lha la phyag 'tshal bstod :
gus pas mchod cing mngon par bstod pa'i mthus :
gnas gsum mkha' 'gro'i tshogs kyis rjes bzung nas :
bde stong mnyam sbyor spyod pa'i brtul zhugs kyis :
mchog thun dngos grub ma lus bstsal du gsol :
de ltar phrin las gzhung bsrangs nas :
dwangs gsal rnyogs pa med pa yi :
gzhi lus lha skur snang ba la :
rags dang phra ba'i sems 'dzin dang :
nga rgyal brtan cing dag pa dran :
gtso mo'i gsal snang mthar phyin nas :
lus dkyil dang ni 'khor lo'i lha :
gzhal yas khang la sogs pa yi :
snang srid gzhir bzhengs chen po yi :
ting 'dzin rtse gcig brtan pa las :
tha mal snang zhen rang dag cing :
spyan dang mngon shes rdzu 'phrul thob :
rnam smin rig 'dzin 'grub par 'gyur :
bdun pa dzapa? kyi rim pa la :
bsnyen sgrub las sbyor gsum yin te :
dang po bsnyen pa'i dgongs pa ni :
bdag nyid ye shes mkha' 'gro ma'i :
thugs ka'i rdo rje thod phreng gi :
thugs mchog 'od kyi gong bu'i klong :
pad+ma nyi ma bam ro'i steng :
rje btsun rdo rje rnal 'byor ma :
dmar gsal gri thod kha T+wAM 'chang :
rna ltag g.yas su phag zhal ngur :
ye shes me dbus gar thabs rol :
de yi thugs kar dga' ba 'khyil :
mtshan nyid bzhi ldan dbus su baM:
mtha' skor sngags kyi phreng bas bskor :
bzlas pa'i rkyen gyis ye shes kyi :
'od zer phyi nang kun tu khyab :
dkyil 'khor lha tshogs gsal bar byas :
sgrib dag lhan skyes bde chen 'bar :
slar 'phros dag pa'i zhing kun g.yos :
bla ma bde gshegs zhi khro dang :
gnas gsum mkha' 'gro'i tshogs rnams kyi :
byin rlabs dngos grub char ltar babs :
snying ga'i thugs srog sngags bcas la :
thim pas pho nya rnam gsum gyi :
thugs rje'i byin rlabs nus rtsal rdzogs :
lha dang bdag nyid dbyer med pa :
mkha' spyod go 'phang mchog thob bsam :
oM badzra yo gi nI dz+nyA na DA ki nI sarba sid+d+hi hU~M:
'bum phrag bdun gyis byin rlobs 'gyur :
gnyis pa sgrub pa'i dgongs pa ni :
slar yang thugs srog sgrub sngags kyis :
bskor ba'i bde chen 'od zer sprin :
phyi nang kun tu khyab pa yis :
dkyil 'khor lha tshogs dgyes pa bskyed :
kun kyang ye shes nyams 'bar bas :
bde ba'i gar mdzad sngags sgra sgrog :
'od snang brtan g.yo kun tu khyab :
khams gsum gzung 'dzin dri ma sbyangs :
mi 'gyur mchog gi go 'phang bkod :
snang grags rtog pa'i chos rnams kun :
rdo rje btsun mo'i gsang gsum dang :
dbyer med snang srid gzhir bzhengs kyi :
dkyil 'khor chen por lhun rdzogs bsam :
oM badzra wA rA hI dz+nyA na DA ki nI baM ha ri ni sa gu h+ya dz+nyA na bo d+hi tsit+ta ma hA su kha ru lu ru lu hU~M b+h+yo hU~M:
'bum phrag gsum gyis dngos grub thob :
gsum pa las sbyor dgongs pa ni :
zhi bar tho rangs shar du blta :
rang nyid mkha' 'gro sku mdog dkar :
zla shel bdud rtsi'i 'od zer 'phros :
bdag gzhan nad gdon sdig sgrib sogs :
mi mthun phyogs kun zhi bar bsam :
sgrub pa'i sham bur las sngags spel :
nad gdon sdig ltung rtog sgrib bag chags thams cad shIn+taM ku ru swA hA:
rgyas par nyi shar byang du blta :
rang nyid mkha' 'gro sku mdog ser :
gser mdog 'od zer mkha' khyab 'phros :
bdag gzhan tshe bsod ye shes sogs :
legs tshogs thams cad rgyas par bsam :
tshe bsod dpal 'byor ye shes yon tan thams cad puSh+TiM ku ru oM:
dbang la dgong mo nub tu blta :
bdag nyid mkha' 'gro dmar mo las :
rjes chags rA ga'i mdangs 'od 'phros :
khams gsum brtan g.yo'i phun tshogs dang :
rlung sems snang ba dbang 'dus bsam :
khams gsum snod bcud rlung sems snang ba thams cad wA shaM ku ru ho :
drag por srod dus lho ru blta :
rang nyid mkha' 'gro mthing nag las :
'od zer me mtshon khro tshogs 'phros :
dgra bgegs 'byung po tshar bcad cing :
gnyis snang rtog tshogs bcom par bsam :
dgra bgegs 'byung po gzung 'dzin rtog tshogs thams cad mA ra ya phaT:
bdun phrag gcig gis las 'grub 'gyur :
thun mthar sngags kyi lhag chad bskang :
mchod cing bstod la nongs bshags bya :
de ni dngos gzhi'i las rim mo :
sa ma ya :
gsum pa rjes kyi las rim la :
dang po tshogs kyi mchod pa ni :
sha chang la phug la sogs pa :
mkha' 'gro 'du ba'i dam tshig rdzas :
gtsor gyur bza' btung gya nom dang :
phyi nang mchod pa rgyas par bshams :
spro na bshags dang skong ba ni :
las kyi rim pa ci rigs bya :
de nas tshogs rdzas bdud rtsis bran :
thog mar byin gyis brlab pa ni :
raM yaM khaM:
rang byung dbyings kyi ka pA lar :
ye shes bdud rtsi'i tshogs gtor bshams :
kha dog dri ro nus bcud ldan :
'dod yon sprin phung 'phro bar gyur :
oM AHhU~M ha hoHhrI:
gdung ba'i dbyangs kyis tshogs zhing bskul :
mkha' khyab 'khor lor sad pa la :
phyi ltar tshogs kyi mchod pa 'bul :
hU~M:
mi 'gyur rtag pa dam pa'i zhing :
'og min chos dbyings pho brang nas :
kun tu bzang mo dbyings kyi yum :
rdo rje phag mo longs spyod rdzogs :
gang 'dul sprul pa'i dkyil 'khor pa :
brgyud gsum rig 'dzin bla ma dang :
yi dam zhi khro rab 'byams bcas :
rdo rje'i dam tshig mchog la gshegs :
'dod yon bdud rtsi'i tshogs mchod bzhes :
mchog thun phrin las char ltar phob :
sdig ltung nyams chag skong zhing bshags :
sgrib med tshangs par bstsal du gsol :
rtsa rlung thig le'i bar chad sgrol :
bde chen ye shes dbyings su sbyor :
'du ba gsum gyi rten 'brel sgrigs :
'bar ba gsum gyi gzi byin skyed :
spyod pa gsum gyi nye rgyu yis :
sku gsum zhing du dbugs dbyungs shig :
ga Na tsakra pU dza khA hi :
hU~M:
'og min zhing dang o rgyan yul :
pad+ma 'od kyi pho brang nas :
thabs mchog thod phreng rigs lnga dang :
shes rab mtsho rgyal dbyings phyug yum :
man+dA ra ba sangs rgyas spyan :
shAkya de wI ma mA kI:
kA la sid+d+hi gos dkar mo :
bkra shis khye'u 'dren dam tshig sgrol :
rigs kyi pho nya'i tshogs dang bcas :
'od gsal snying po'i 'khor lo na :
bzhugs pa'i dpa' bo rnal 'byor ma :
'bum phrag yangs pa'i tshogs rnams kun :
rdo rje'i dam tshig sogs 'gre
/hU~M:
pul+li ra ma arbu ta :
au DI yA na dza lan+d+ha :
go dA wa ri rA me shwa :
de wI ko Ti ma la wa :
mkha' spyod thugs kyi 'khor lo na :
bzhugs pa'i dpa' bo rnal 'byor ma :
'bum phrag yangs pa'i tshogs dang bcas :
rdo rje'i dam tshig sogs 'gre
/hU~M:
ka ma rU pa ko sa la :
tri sha ku ne o Te dang :
ka ling ka dang lam ba ka :
kany+tsi hi ma la ya ste :
sa spyod gsung gi 'khor lo na :
bzhugs pa'i dpa' bo rnal 'byor ma :
'bum phrag yangs pa'i tshogs dang bcas :
rdo rje'i dam tshig sogs 'gre
/hU~M:
pre ta pu ri su war+Na :
so'u raSh+Ta dang gr-i ha de :
nA ga ra dang sin+d+hu'i yul :
ma ru ta dang ku lu ta :
sa 'og sku yi 'khor lo na :
bzhugs pa'i dpa' bo rnal 'byor ma :
'bum phrag yangs pa'i tshogs dang bcas :
rdo rje'i dam tshig sogs /
hU~MH
gzhan yang sum cu rtsa gnyis gnas :
dur khrod chen po brgyad sogs na :
bzhugs pa'i dpa' bo rnal 'byor ma :
'bum phrag yangs pa'i sprin phung 'phro :
legs nyes stangs 'dzin phrin las bdag :
bka' nyan chos srung rgya mtshor bcas :
rdo rje'i dam tshig sogs /
de ltar phyi yi maN+Da lar :
tshogs kyis mchod cing bshags pa dang :
sbyor sgrol zab mos mnyes byas nas :
spro na bskang bshags gzhan yang bya :
nang ltar rdo rje lus dkyil gyi :
lha tshogs mchod phyir thabs shes rdzas :
sred zhen med par bde ba che'i :
ye shes 'phel phyir tshim par rol :
ho :
rang byung rdo rje lus kyi dkyil :
snang stong zung 'jug gzhal yas su :
spyi bor khrag 'thung rab 'byams dang :
mgrin par rig 'dzin mkha' 'gro'i tshogs :
snying gar zhi ba dbyings kyi lha :
rtsa khams dpa' bo rnal 'byor ma :
til gyi gang bu kha phye ltar :
bde stong 'od skur lam mer bzhugs :
lag gnyis rdo rje'i dgang blugs kyis :
bza' bca' btung ba'i dam tshig rdzas :
dgyes par stob pa'i mchod pa yis :
yul dang dbang po gnyis med pa'i :
lhan skyes bde chen gzi byin 'bar :
bsod nams ye shes tshogs rdzogs nas :
rdo rje btsun mo'i gsang gsum dang :
dbyer med mngon par byang chub shog :
badzra kA ya maN+Da la ma hA su kha ga Na tsakra pU dza a la la ho :
gsang ba drod thob dngos dang ni :
gzhan du yid kyi rig ma la :
'du shes gsum gyis snyoms zhugs pas :
lhan skyes bde stong mngon gyur bsam :
ho :
rang nyid rdo rje thod phreng rtsal :
rig ma dbyings phyug mtsho rgyal yum :
'du shes gsum gyi bsam gtan dang :
dgyes pa'i brdas bskul phyag rgya bzhis :
snyoms par zhugs pas rjes chags me :
'bar g.yo brtan pas rgyu 'bras kyi :
dga' bzhi'i mthar son ye shes dang :
thams cad stong pa dbyer med pa'i :
zhu bde lhan skyes rnal 'byor ma :
mi 'gyur mchog tu 'od gsal ba'o :
ma hA su kha dz+nyA na badzra At+ma ko\u0f85 haMH
de kho na nyid gnyug ma'i dbyings :
rang bzhin lhan skyes dgongs pa bskyang :a :
thog mtha' med pa'i byang chub sems :
don gyi badzra wA ra hI:
rang bzhin lhan skyes 'od gsal ngang :
spang blang bsal bzhag bral bar mchod :
dz+nyA na d+hA tu a a a :
lhag ma gsog 'jog med par bsdus :
dam tshig bdud rtsi'i zhal chab dbab :
oM AHhU~M ha hoHhrIH
zhes pas byin rlabs sngon 'gro bas :
'bar ba'i phyag rgya'i brdas bskul te :
e a ral+li hrIM hrIM pheM pheM:
lhag sdud sprin ltar gtibs par bsam :hU~M:
ye shes mkha' 'gro'i dkyil 'khor du :
lhag la dbang ba'i gnas nyul ma :
ma sring dbang phyug ging lang+ka :
pho nya sprul pa yang sprul bcas :
rdo rje'i pham phab 'di bzhes la :
snod bcud 'byung ba'i rgud pa dang :
phyi nang gsang ba'i bar chad sol :
ye shes 'jig rten bsun ma dang :
'jigs pa brgyad dang bcu drug bzlog :
tshe bsod dpal 'byor nyams rtogs spel :
srung dang zhi rgyas dbang drag sogs :
phrin las thams cad 'grub par mdzod :
ma ma d+hA ki nI sa pa ri wA ra uts+tshiSh+Ta ba liM ta khA hi :
zhes brjod lhag ma gnas su bskyal :
spro na rdo rje'i glu gar dang :
shis brjod smon lam rgya cher bya :
de ltar tshogs kyi mchod pa ni :
rgyun dang mar ngo'i tshes bcu sogs :
khyad par dus su ma chag pas :
dam tshig nyams chag nyes ltung 'byangs :
rtsa rlung thig le'i bar chad zhi :
lhan cig skyes dga'i bde chen rgyas :
gnas gsum mkha' 'gro dbang du 'du :
gzung 'dzin dgra bgegs tshar thag gcod :
thun mong dngos grub shugs las 'byung :
mchog gi ye shes myur 'grub phyir :
rnal 'byor rnams kyis brtson par gces :
rjes 'brel thugs dam bskul ba ni :
hU~M:
'og min spros bral pho brang nas :
kun tu bzang mo'i thugs dam bskul :
gzung 'dzin gnyis snang 'khrul pa'i tshogs :
dbyings su zhi ba'i phrin las mdzod :
gsang ba mchog gis dgyes pa nas :
rdo rje btsun mo'i thugs dam bskul :
kha sbyor yan lag bdun ldan gyi :
ye shes rgyas pa'i phrin las mdzod :
pad+ma 'od kyi pho brang nas :
thod phreng yab yum thugs dam bskul :
rtsa rlung thig le dbang du sdus :
lhan skyes mngon gyur phrin las mdzod :
gnas yul dur khrod rab 'byams nas :
dpa' bo mkha' 'gro'i thugs dam bskul :
spyod pa gsum gyi nye rgyu yis :
phyogs las rnam rgyal phrin las mdzod :
phyi nang 'byung ba'i rgud pa sol :
mi mthun kun zhi legs tshogs rgyas :
khams gsum dbang sdus gnod byed sgrol :
rnam bzhi'i phrin las 'grub par mdzod :
srung mar gtor bsngo chad tho bsgrags :
bshal chus bod khams brtan ma bskyang :
las mjug rdo rje'i rta bros bsdu :
gsum pa dngos grub blang ba la :
gtang rag mchod bstod sngon 'gro bas :hU~M:
ye shes mkha' 'gro'i lha tshogs rnams :
thugs rjes bdag la dgongs su gsol :
bdag cag bsnyen sgrub mthar phyin nas :
dngos grub stsol ba'i dus lags na :
phrin las bzhi dang grub pa brgyad :
dbang bcu'i 'byor pa stobs bcu'i dpal :
sku dang ye shes dbyer med pa'i :
dngos grub ma lus deng 'dir stsol :
sngags mthar :
kA ya wA ka tsit+ta sarba sid+d+hi pha la hU~M:
sgrub rten gnas gsum gus pas blangs :
dngos grub rdzas rnams rol pa yis :
rtsa khams bdud rtsi'i bcud kyis gang :
dngos grub rnam gnyis thob par bsam :
gsum pa nongs pa bshags pa ni :
ho :
ye shes mkha' 'gro'i dkyil 'khor du :
sgom bzlas phrin las bgyis pa la :
'gal 'khrul nongs par gyur pa kun :
snying nas bshags so tshangs par stsol :
yi ge brgya pa brjod :
bzhi pa rtag mtha' sbyong ba ni :
ho :
rig rtsal 'gag med sgyu ma'i 'phrul :
rten dang brten pa'i dkyil 'khor pa :
skye med dbyings kyi thig ler thim :
zung 'jug blo 'das ngang du bzhag :
a a a :
lnga pa chad mtha' bsal ba ni :
oM AHhU~M:
slar yang bde rlung sems kyi rtsal :
chu las rlabs bzhin lha skur shar :
snang grags rig pa rdo rje gsum :
dag pa rab 'byams ngang nas spyod :
badzra kA ya wA ka tsit+ta dz+nyA na a haM:
drug pa bsngo smon rgyas gdab ni :
ho :
rdo rje btsun mo'i gsang gsum dang :
dbyer med bsgrubs pa'i dge tshogs mthus :
bdag gzhan 'gro kun mkha' spyod kyi :
go 'phang dam pa myur thob shog :
bdun pa bkra shis brjod pa ni :oM:
brgyud gsum rig 'dzin bla ma yis :
byin rlabs bdud rtsi'i char 'bebs shing :
bde gshegs zhi khro rab 'byams kyis :
dngos grub stsol ba'i bkra shis shog :
kun tu bzang mo dbyings kyi yum :
ye shes rang snang wA ra hI:
dbyer med mtsho rgyal pad+ma'i lcam :
mkha' 'gro rgya mtsho'i bkra shis shog :
thun mong las bzhi grub pa brgyad :
dbang bcu'i ye shes gong 'phel zhing :
mchog tu mi 'gyur bde ba che'i :
go 'phang 'grub pa'i bkra shis shog :
zhes brjod me tog char 'beb cing :
rol mo'i sgra rnams snyan par sbyar :
bde ba chen po'i nyams bskyang zhing :
dag pa rab 'byams lam du khyer :
de ni rgyun gyi phrin las te :
gzhan yang bsnyen sgrub yan lag bzhis :
tshom bu tshogs kyi sgrub pa dang :
myang grol bdud rtsi'i sgrub pa dang :
thun mong las tshogs brgya rtsa sogs :
bsnyen sgrub sngon song rnal 'byor pas :
phag mo spyi dang bye brag gi :
gsang ba'i man ngag bzhin du sbyar :
khyad par dam tshig nyams pa dang :
sngags kyi lhag chad la sogs pa :
zhi ba'i me yis sbyong ba sogs :
phrin las kun sgrub me mchod dang :
nyams grib khrus kyi cho gas bsal :
las dang ye shes bsun ma bzlog :
de ltar gang la gang 'dul ba'i :
phrin las rjes su spyad pa las :
rang gzhan don kun bsgrub par bya :
sa ma ya :
gnyis pa rdzogs rim gtsor gyur pa'i :
man ngag khrid kyi rim pa la :
sngon 'gro dngos gzhi rjes gsum las :
dang po thun mong blo sbyong dang :
thun mong min pa'i nyams len rnams :
yab bka' rtsa ba'i gzhung ltar bya :
dngos gzhir rnal 'byor bzhi yin te :
thun mong dbyibs kyi rnal 'byor ni :
sngon du ji ltar bstan pa bzhin :
tha mal snang zhen 'jig pa yi :
bskyed pa'i rim pa tshul bzhin bsgom :
de yang dang por dkyil 'khor gyi :
gtso mor sems 'dzin gsal snang bsgrubs :
de goms phyi nang lha tshogs dang :
mthar gyis bsam yas grangs med pa'i :
sgyu 'phrul drwa ba'i phyag rgya yis :
cir snang lha skur rang shar ba'i :
ting 'dzin gzer chen gdab par bya :
yan lag bkod dang 'phro 'du yi :
bzlas pa sngags kyis rgyud bskul zhing :
thams cad rang rig gnyug ma'i ngang :
dgongs pa mi 'gyur gding bskyed do :
de ltar bsnyen sgrub bzlas pa yis :
rab tu mkha' 'gro'i dngos zhal mthong :
gsung thos bde chen ye shes 'thob :
'bring du de rnams nyams su ste :
tha ma rmi lam tshul du 'char :
gzhan yang bud med tshogs mang 'du :
chags dang dga' bas zas nor ster :
me tog sman ljongs nyams dgar rtse :
brda yi glu len rol mo 'khrol :
phyag mtshan dam tshig rdzas mang rnyed :
de lta'i rmi lam mthong ba dang :
dngos su nyams dga' bag phebs shing :
zab gsang shes rab rtsol med 'char :
rdo rje'i mgur glu thogs pa med :
mthong tshad nyams 'ur snang ba 'gyur :
nang nub bza' btung nyin mor mi :
mtshan mor mkha' 'gro 'du ba dang :
lus bde ngag nus sems rtogs 'bar :
gzhan rgyud byin rlabs rtsol med 'byung :
lus yang rlung rgyu mi tshor zhing :
rtogs pa brtan po'i drod thob 'gyur :
de ltar byung na thun mong dang :
mchog gi dngos grub dka' ba med :
de phyir brtson pas bsgrub par bya :
de nas rdzogs pa'i rim pa la :
zab pa sngags kyi rnal 'byor ni :
bde ba'i 'bol la lus gnad bsrang :
chos bdun ldan pas rlung ro bsal :
phyi dbyibs lha sku'i stong ra dang :
nang du d+hU ti'i rtsa'i stong ra :
gsang ba snying gar chos 'byung dbus :
zla dkyil mi shigs thig le baM:
bde chen 'od zer 'phro bar bsgom :
dbang shes phyi rol g.yo ba na :
snang tsam nyid las zhen spangs te :
snying ga'i yi ger rtse gcig tu :
sems bcun bum can g.yo med 'ching :
skabs su rdor bzlas yid bzlas bya :
skabs su baM yig 'od zer gyis :
snod bcud bde chen ngo bor zhu :
smin mtshams nas brgyud dbu mar zhugs :
baM yig la bstim brtan par bya :
dbyibs kyang baM gyi bar du bsdu :
de nyid 'od gsal dbyings su bstim :
bde gsal mi rtog ngang du bzhag :
slar yang chu las rlabs bzhin du :
snod bcud dag pa'i 'khor lor ldang :
rtse gcig goms pas dbu ma bye :
rlung sems 'du ba'i phyi nang gi :
rtags dang rtags can mngon du shar :
bsam gtan mchog tu 'grub par 'gyur :
las kun tshig tsam brjod pas 'grub :
lus bde yang rtsal stobs dang ldan :
dus min 'chi dang bar chad zhi /
tshe ring rgas sra dbang po gsal :
goms pa brtan pas 'chi med 'grub :
khyad par gtum mo'i rnal 'byor ni :
me thab drug chings 'dug stangs bca':
lus dbus rtsa gsum 'khor lo bzhi :
dwangs gsal rnyogs pa med pa yi :
spyi bor haM dang snying gar baM:
lte 'og gtum mo'i raM yig rnams :
legs par gsal btab rlung ro bsal :
lte bar bum can 'ching ba yis :
raM las me lce ches phra ba :
glog gi zer ma bzhin du 'khyugs :
'khor lo'i gnas bzhi rim gyis gang :
snyigs ma'i khams rnams rang sar skam :
dwangs ma dngul chu lta bu 'phel :
de ltar me yis rtsa 'khor dang :
lus gang ba spu'i bu ga nas :
phyir 'phros me yi klong dkyil du :
rang lus dmar thing lcags bsreg mdog :
shin tu tsha ba'i ngad can bsgom :
slar 'phros snod bcud thams cad kun :
ye shes me dpung gcig tu 'khyil :
tshur 'dus lte ba'i raM la thim :
sngar las ches cher 'bar ba dang :
spro bsdu'i rtsal sbyang rtse gcig bya :
yan lag bsgrim zhing rkang sor bskum :
lto ba sgal par gcer zhing brdab :
thun mtshams dang ni nyal ba'i tshe :
lte ba'i me la sems bsres bzhag :
drod kyi ye shes brtan par 'gyur :
'di ni bdun phrag gcig gnyis gsum :
nyams dang sbyar te bsgom pa yis :
phyi nang drod skye gos mi dgos :
gangs khrod gcer bur sdod kyang tshugs :
nad rnying byang zhing gsar mi 'byung :
rdzu 'phrul mngon shes ci rigs 'thob :
mthar gyis rdo rje'i lus 'grub bo :
de las bde ba spel ba'i phyir :
bum can sbyor bas bskul ba las :
lte ba'i raM las me lce ni :
phra khyug ro ma'i lam brgyud nas :
phyogs dus rtsa gsum rab 'byams dang :
khyad par dpa' bo rnal 'byor ma'i :
shangs bug g.yon zhugs sku gang bas :
bde ba'i nyams 'bar bde chen rgyun :
spyan drangs rang gi sna g.yon nas :
brgyud de spyi bo'i haM la thim :
byin rlabs gzi brjid dpal du 'bar :
slar yang lte ba'i me lce yis :
sngar bzhin 'khor lo'i gnas bzhi gang :
bde chen thig le haM la reg :
de las bdud rtsi ba thag ltar :
nar gyis babs te spyi bo nas :
lte ba'i 'khor lo'i bar nang khengs :
dga' mchog khyad par lhan skyes bskyed :
raM la reg pas me 'bar te :
bdud rtsi gyen ldog gnas bzhir son :
lugs ldog dga' bzhi bskyed par bsam :
mthar ni bde ba'i dwangs ma kun :
snying ga'i baM la dbyer med bstim :
'jam rlung bzung zhing dbyings rig bsre :
ma bcos gnyug ma'i ngang bskyangs pas :
rnam par mi rtog ye shes skye :
de ltar brtson pas dga' bzhi yis :
stong bzhi'i ye shes rjes mthun 'dren :
srog dang 'dzin pa'i mthu grub pas :
snang ba thams cad bde bar 'char :
bde gsal mi rtog rang shar 'byung :
spyan dang mngon shes la sogs pa'i :
drod dang rtse mo'i ye shes 'dren :
rtsa rlung thig ler rang dbang thob :
rlung dang gtum mo mthar phyin pas :
rjes thob bde rlung sems gsum las :
dag dang ma dag sgyu ma'i tshul :
rtse gcig nyams blangs brtan par bya :
nyin par dran 'dzin rgyun chags dang :
nyal dus mgrin pa'i thig le la :
sems bzung rmi lam ngos bzung zhing :
sbyang spel sprul bsgyur gnyug mar bzhag :
gnyid kyi thim rim la brten nas :
'od gsal mngon sum bya ba'i phyir :
snying ga'i baM la sems bzung zhing :
'od kyis lus gang rtog med bskyang :
'pho ba lus rtsa'i stong ra gsal :
snying gar tshigs steng rlung sems baM:
rlung dang hika? gis gnyis pa spar :
slar yang 'bebs sogs spyi ltar sbyang :
bar do da lta phyi ma'i dus :
snang grags rtog gsum rdo rje gsum :
bsre zhing gong 'phos lam khyer bas :
dag pa'i zhing sogs dbugs 'byin byed :
steng sgo rnam par grol ba yi :
lam gyi snying po'i yang bcud do :
mthar thug chos kyi rnal 'byor la :
dngos dang rgyas 'debs rnam gnyis las :
dang po lam gyi dngos gzhi ni :
sngags kyi rnal 'byor drod thob pas :
bla ma lha yis lung bstan pa'i :
pad+ma can sogs mtshan ldan btsal :
dang po rang lus thabs ldan dang :
goms pas gzhan lus dngos la 'jug :
de yang brtag dang dgug pa dang :
rgyud sbyang dbang dang dam tshig 'bogs :
rim gnyis nyams myong skyes pa na :
'bol zhing bde ba'i gdan la 'khod :
chags pa'i mdangs bskyed don la blta :
rang nyid rdo rje thod phreng rtsal :
rig ma mtsho rgyal yum du gsal :
gnas gsum mkha' gsang byin gyis brlabs :
gzhan don byang chub sgrub 'dod pas :
brda bzhis bskul zhing phyag rgya bzhis :
'khyud bsdam sprad de snyoms par zhugs :
rjes chags me yis spyi bo'i haM:
bskul bas bde ba dal gyis dbab :
rdo rje nor bu'i rtser son tshe :
mi 'gyur bde ba'i ngang du gzung :
yas babs rgyu yi dga' ba nyid :
lus kyi 'khrul 'khor du ma dang :
ngag 'dren rlung dang hU~M gi gdangs :
yid 'dren ting 'dzin rtse gcig pas :
btsan thabs gyen du ldog pa las :
'bras bu'i dga' bzhi nyams su myong :
khyab par dgram zhing haM yig dang :
dbyer med ka dag ngang du bzhag :
bde ba rjes su dran pa yis :
chos mchog dpe yi ye shes 'char :
gnyis pa rgyas 'debs rnal 'byor ni :
bde ba'i thabs kyis drangs ba'i dpe :
gzhon nu ma yi dga' ba ltar :
nyams su myong yang smra mi btub :
yid ches yod kyang dmigs med pa :
de nyid kho nar rte+en byas te :
brten pa bden gnyis dbyer med pa :
so so rang rig gnyug ma'i ngang :
myong zhen spros pa rgyas btab nas :
ma bcos ma bslad ngang bskyangs pas :
mchog tu mi 'gyur ting 'dzin gyis :
don gyi lhan skyes mngon du 'gyur :
bden mthong slob pa'i 'od gsal che :
ji bzhin grub pa'i rig 'dzin ni :
'dod na myur du mthar thug gi :
'bras bu sku dang ye shes 'thob :
rjes ni zab mo dbang bzhi'i lam :
rnal 'byor bzhi yi bdag nyid can :
thun bzhir rtse gcig nyams blangs pa'i :
thun mthar dge bsngo smon lam gdab :
thun mtshams snang grags rtog pa'i tshogs :
lha sngags chos skur rgyas gdab cing :
bar rlung thad kar bzung ba dang :
gtum mo 'bar snang brtan pa dang :
bde ba'i rang nyams ngo bo bskyang :
bying rgod nyams kyi bgegs kun bsal :
re dogs zhen pa'i mdud pa bcad :
bogs 'don nges 'byung byang sems dang :
bla ma'i mos gus rtsal du bton :
snang srid gzhir bzhengs bskyed rim dang :
rlung sems dbyer med rtogs pa spel :
sngags kyi rnal 'byor brtan pa'i phyir :
byed bcings mun pa'i khang bu brten :
gzhan lus dbang thob pad can gyi :
bcud len rdo rje'i tshe mchog bsgrub :
nyams rtogs brtan g.yo brtan pa'i phyir :
dur khrod la sogs gnyan pa'i sar :
brtul zhugs spyod pa yang dag brtsam :
rtog pa gang skyes dbyings su gcod :
gnas yul dpa' bo mkha' 'gro dang :
lhan cig spyod pa'i mthu thob 'gyur :
de ltar bskyed rdzogs gdams pa'i bcud :
zab cing shin tu 'dril ba'i don :
sngon chad gzhan du ma bstan pa :
ye shes mkha' 'gro'i rnal 'byor dang :
rjes su 'brel ba'i smar byang 'di :
da lta'i nye ba'i 'dus pa dang :
ma 'ongs skal ldan don du dbye :
yal bar ma dor nyams su longs :
tshe gcig byang chub nges par 'thob :
de phyir shin tu gces par zungs :
sa ma ya :
gsum pa de lta'i zab mo'i lam :
nyams su blang bar 'dod pa rnams :
dbang thob dam tshig dag pa ni :
lam gyi srog tu bzung bar bya :
de la byin rlabs dbang bskur ni :
dben par bdud rtsis bskyang nul bya :
stegs bu gru bzhi mdzes pa'i ngogs :
yid 'ong me tog sil ma dgram :
sku dkyil dngos sam tshom bu dang :
gsung dkyil bde skyong bdud rtsis bkang :
thugs dkyil sin+d+hu'i maN+Da lar :
chos 'byung sa bon sngags kyis brgyan :
bkra shis rdo rje'i tshe sgrub na :
tshe 'brang bza' btung dam rdzas bsham :
bla re gdugs 'phan rgyal mtshan bsgreng :
phyi nang mchod tshogs bzang du bya :
bdag mdun dzapa? khang dbye ba 'am :
dbyer med tshul du bsgrub cing bzlas :
khyad par tshe yi las sbyor ni :
rtsa ba'i bsnyen sgrub las gsum rjes :
ye shes sems ma'i thugs ka ru :
nyi zla'i gwa 'u kha sbyor dbus :
baM mthar rdo rje'i sngags kyis bskor :
bzlas pas rgyud bskul 'od zer 'phros :
dkyil 'khor lha tshogs thams cad dang :
khyad par rdo rje'i pho nya mo'i :
thugs dam rgyud bskul de rnams las :
rang 'dra'i sprul pa mkha' khyab spros :
bla tshe chad nyams yar ba dang :
'khor 'das dwangs bcud thams cad kun :
bdud rtsi'i rnam pas rang la thim :
snying dbus mi shigs srog tu 'khyil :
'chi med rig 'dzin 'grub par bsam :
oM dz+nyA na DA ki nI a mA ra Ni dzi wan+ti ye swA hA:
'bum phrag bzlas pas rtags mthong 'gyur :
thun mthar mda' dar bskor zhing g.yab :
gdung ba'i shugs bskyed thugs dam bskul :
a :
spros bral chos sku'i pho brang nas :
rigs kun khyab bdag kun bzang mo :
dgongs brgyud rig 'dzin mkha' 'gro yi :
gzhi dbyings ka dag tshe bcud khug :
kha sbyor bde chen pho brang nas :
longs spyod yongs rdzogs rnal 'byor ma :
brda brgyud rig 'dzin mkha' 'gro yis :
gzhi snang lhun grub tshe bcud khug :
gnas yul dur khrod rab 'byams nas :
ye shes DA ki rigs mchog lnga :
snyan brgyud dpa' bo mkha' 'gro yis :
dbyer med 'khor 'das tshe bcud khug :
ho :
'od gsal mkha' 'gro khyab byed ma :
mthing nag gri gug thod pa bsnams :
nam mkha' gang bar rab spros pas :
rnal 'byor bdag cag 'khor bcas kyi :
dbyings kyi khams nas tshe nyams dang :
ye shes chen po'i dwangs bcud khug :
mi 'gyur rtag pa dam pa yi :
rig 'dzin tshe yi dngos grub stsol :
hU~M:
rdo rje mkha' 'gro snang byed ma :
sngon mo rdo rje thod pa bsnams :
nam mkha' gang bar rab spros pas :
rnal 'byor bdag cag 'khor bcas kyi :
sems kyi khams nas tshe nyams dang :
'byung ba nam mkha'i dwangs bcud khug :
kun la khyab cing 'gyur med pa'i :
rig 'dzin tshe yi dngos grub stsol :
trAM:
rin chen mkha' 'gro sdud byed ma :
ser mo rin chen thod pa bsnams :
nam mkha'\u0f8e
rnal 'byor\u0f8e
khrag gi khams nas tshe nyams dang :
'byung ba chu yi dwangs bcud khug :
rtag tu rgyun mi 'chad pa yi :
rig 'dzin tshe yi dngos grub stsol :
oM:
sangs rgyas mkha' 'gro brtan byed ma :
dkar mo 'khor lo thod pa bsnams :
nam mkha'\u0f8e
rnal 'byor\u0f8e
sha yi khams nas\u0f8e
'byung ba sa yi\u0f8e
rtag brtan gzhom gzhig bral ba yi :
rig 'dzin\u0f8e
hrI:
pad+ma mkha' 'gro sreg byed ma :
dmar gsal pad+ma thod pa bsnams :
nam mkha'\u0f8e
rnal 'byor\u0f8e
drod kyi khams\u0f8e
'byung ba me yi\u0f8e
bde drod gzi brjid dpal 'bar ba'i :
rig 'dzin\u0f8e
A:
las kyi mkha' 'gro skyod byed ma :
ljang mo ral gri thod pa bsnams :
nam mkha'\u0f8e
rnal 'byor\u0f8e
dbugs kyi\u0f8e
'byung ba rlung gi\u0f8e
stobs rtsal thogs pa med pa yi :
rig 'dzin tshe yi dngos grub stsol :
hU~M hrI:
zhing sngags lhan cig skyes pa yi :
bde stong dpa' bo rnal 'byor ma :
rtsa gsum rgyal ba rab 'byams bcas :
thugs rje thugs dam rtsal bskyed nas :
rnal 'byor bdag cag 'khor bcas la :
snod bcud 'byung ba'i dwangs ma sdus :
nad med bde ba'i dngos grub stsol :
dwangs bcud rdo rje'i srog dang sres :
rgas med lang tsho'i dngos grub stsol :
srog rtsol 'pho med dbu mar bstim :
rig 'dzin tshe yi dngos grub stsol :
bde chen ye shes rgyas par mdzod :
sngags brjod sgrub rdzas la yang bstim :
'chi med grub pa'i bcud ldan bsam :
mthar ni 'gyur med phyag rgyas gdab :
a :
mkha' khyab ye shes tshe dang bcud :
rtsa srog tsit+ta'i dkyil du bstims :
mi 'gyur rtag pa'i rgyas btab pas :
'chi med rdo rje'i sku 'grub shog :
badzra A yur+dz+nyA na rak+Sha haM:
a a a :
kun rdzob rdo rje'i go cha dang :
don dam gnyug ma'i phyag rgyas gdab :
kun las khyad 'phags DA ki nI'i :
tshe sgrub bdud rtsi'i snying po 'o :
de lta'i bskyed bzlas mthar dbyung nas :
bshags skong tshogs mchod rgya cher bya :
bdag 'jug rgyas bsdus gang 'thad dang :
slob ma gzhug phyir gsol ba gdab :
snod rung nges pa'i slob ma rnams :
phyi rol khrus byas nang du gzhug :
bgegs bskrad gral 'khod srung 'khor bsgom :
mig dar dgab cing me tog gtad :
lo rgyus brjod cing maN+Dal 'bul :
gus pas btud de 'di skad zhu :
gnas gsum mkha' 'gro'i tshogs kyi rje :
khyab bdag rdo rje slob dpon gyis :
DA ki gsang ba'i dkyil 'khor du :
bdag cag 'jug cing smin mdzad gsol :
lan gsum zhu zhing gnang sbyin ni :
dam tshig bdud rtsi lce la bzhag :
bla med gsang ba'i dkyil 'khor du :
'jug cing dbang bskur don gnyer na :
spyi dang khyad par lhag pa yi :
dam bsrung bdud rtsi'i chu 'di thungs :
oM badzra a mr-ita u da ka hU~M hrIHTha :
bus kyang myang zhing tha tshig bzung :
sa ma ya i daM na ra kan :
skyabs sems tshogs gsag sdom pa bzung :
badzra pra we sha ya phaT:
zhes pas dkyil 'khor sgo phyes la :
dzaHhU~M baM hoHsa nang du gzhug :
sgo gsum sku gsung thugs phyag bya :
slar yang shar sgor 'khod pa la :
nang 'jug dngos gzhi gzhi lus brlab :
dbab pa'i rim pa rnam brgyad bya :
thog mar slob ma lus bsrangs la :
kha sbyor rlung bzung rtog med ngang :
stong pa'i ngang las skad cig gis :
snang srid dur khrod rol pa'i zhing :
mkha' khyab chos 'byung 'bar ba'i dbus :
sna tshogs pad+ma nyi zla'i steng :
rlung sems dag pa'i thig le baM:
dkar dmar mdangs ldan yongs gyur las :
slob ma dkyil 'khor gtso mo ni :
lus dkyil lha dang bcas par gsal :
thugs ka'i rdo rje thod phreng gi :
thugs dbus ye shes rnal 'byor ma :
bde rlung sems gsum ro gcig pa'i :
thugs srog sngags phreng gzi mdangs 'bar :
slob dpon dkyil 'khor khyab bdag dang :
dbyer med mos gus shugs bskyed la :
bdag mdun slob mar bcas pa yi :
thugs srog sa bon sngags phreng las :
lcags kyu lta bu'i 'od zer 'phros :
bla ma bde gshegs zhi khro dang :
khyad par sku gsum mkha' 'gro'i tshogs :
'bum phrag yangs pa'i thugs rgyud bskul :
sku yi byin rlabs dngos grub kun :
grangs med DA ki'i sku'i phyag rgya :
che chung ma nges dpag med pa :
char ltar babs te smin mtshams zhugs :
lus gang rtsa gnas kun la thim :
rdo rje'i sku dang dbyer med pa'i :
bde chen gzi byin 'bar bar bsam :
smin mtshams sin+d+hu'i thig le dgod :
spos rol bya zhing dbyangs snyan pos :
spyan 'dren tshig dang sngags kyi mthar :
sarba badzra yo gi nI dz+nyA na DA ki nI kA ya a d+hiSh+ThA na A we sha ya a A:
satwaM b+ha ya :
ra ra ra ra :
tsa la ya :
tsa la ya :
hU~M AHha dz+haiM:
gnyis pa gsung gi byin dbab ni :
bdud rtsi slob ma'i khar bzung gzhug :
slar yang 'od zer snang ba yis :
bla ma bde gshegs zhi khro dang :
khyad par mkha' 'gro rab 'byams kyi :
gsung gi byin rlabs nus mthu kun :
sngags phreng dbyangs gsal yi ge bcas :
rang sgra sgrog pa char ltar babs :
bdud rtsi'i rgyun dang dbyer med par :
mgrin pa nas zhugs lus kun gang :
rtsa dang rlung la thim pa yis :
rdo rje'i gsung dang dbyer med pa'i :
bde chen nus pa 'bar bar bsam :
spos dang rol mo drag tu bya :
sarba badzra yo gi nI dz+nyA na DA ki nI wA ka a d+hiSh+ThA na sogs /
dbyangs dang gsal byed sngags kyang brjod :
gsum pa thugs kyi byin dbab ni :
slob dpon 'khor lo'i dbang phyug ma'i :
thugs srog las byung ye shes kyi :
'od zer me lce lta bu 'phros :
bla ma yi dam dkyil 'khor lha :
khyad par mkha' 'gro rab 'byams kyi :
thugs rgyud rang dbang med par bskul :
kun gyi thugs nas bde stong gi :
ye shes 'bar ba'i rnam par byon :
slob ma'i snying ga nas zhugs te :
thugs srog baM yig la thim pas :
lus gang gzung 'dzin rtog pa bsreg :
dwangs ma baM dang ro gcig 'dres :
rdo rje'i thugs dang dbyer med pa'i :
ye shes rtogs pa rang shar bsam :
mar me gsal ba snying gar bskor :
spos rol dang bcas gong sngags la :
tsit+ta sbyar ba bzlas pas dbab :
bzhi pa yon tan byin dbab ni :
slob dpon 'khor lo'i dbang phyug ma :
rang 'od rdo rje thod phreng dang :
snyoms par zhugs pa'i mkha' gsang nas :
bde ba'i sgra dang 'od zer gyis :
dkyil 'khor pa rnams rgyud bskul bas :
rang rang yab dang mnyam par sbyar :
bde chen 'od zer sprin chen pos :
mkha' khyab bla ma yi dam dang :
gnas gsum mkha' 'gro thams cad kyi :
thugs rgyud drag tu bskul ba las :
kun kyang dgyes chags mchog tu 'bar :
bde chen 'od zer nyi ltar shar :
slob ma'i lte ba nas zhugs te :
lus dkyil lha tshogs kun la thim :
mkha' 'gro'i spangs rtogs byin thob pas :
yon tan rdo rjer dbyer med pa'i :
ye shes snang ba rgyas par bsam :
gu ru yab yum byang sems sogs :
bdud rtsi lnga dang sha chen lnga :
gu gul dkar nag sin+d+hu ra :
khyung skyug rdo dang la phug dmar :
rang dang gzhan gyi skra sen mo :
byi la'i brun dang grir shi'i sha :
gur gum gla rtsi shing tsha sogs :
dri yi rdzas dang sbyar la bdug :
rol mo dang bcas gong sngags la :
gu Na sbyar bas dbab par bya :
lnga pa phrin las byin dbab ni :
rdo rje slob dpon gnas bzhi nas :
'od 'phros dkyil 'khor thams cad bskul :
de yi 'od kyis bla ma lha :
mkha' 'gro rab 'byams gnas bzhi nas :
mchog thun phrin las byin rlabs kun :
'khor lo rin chen pad+ma dang :
ral  gri'i rnam pa grangs med pa :
me tog char chen 'beb bzhin byon :
slob ma'i gnas bzhir thim pa yis :
zhi rgyas dbang drag mngon spyod kyi :
mchog thun las kun dbang bsgyur zhing :
mkha' 'gro rgya mtsho'i tshogs rnams kyi :
phrin las rdo rjer dbyer med pa'i :
ye shes rig rtsal rdzogs par bsam :
bdud rtsi lnga yis sbags pa yi :
me tog dkar dmar mthing ba'i char :
phab cing spos rol sngags bcas par :
karma btags pas dbab par bya :
de rnams bskyed pa'i byin rlabs kyi :
rim pa rnam pa lnga yin no :
drug pa drod kyi byin dbab ni :
tsog pu'i tshul du 'khod pa yi :
slob ma lhar gsal lus kyi dbus :
rtsa gsum 'khor lo bzhi ldan pa'i :
lte ba'i gzhir gnas gtum mo ni :
baM yig dmar po ril ma tsam :
me stag phrom phrom 'od 'bar bsam :
ting lo mtsho rgyal pad+ma'i lcam :
me 'od 'phro zhing bde drod nyams :
bzod du med par 'bar ba nyid :
slob ma'i zhal nas thogs med zhugs :
lus nang bde ba'i gar mdzad pas :
drod kyi ye shes bskyed pa'i mthar :
gzhir gnas gtum mo'i baM yig la :
thim pas me lce phra rno khyug :
sbrul lce lta bur nar gyis 'phros :
sna bug nas brgyud bla ma lha :
rab 'byams mkha' 'gro'i shangs bug zhugs :
lte ba'i gzhir gnas ye shes mer :
dbyer med 'dres pas lhag par 'bar :
shangs bug nas thon slob ma rnams :
sna bug brgyud de lte bar thim :
de las me lce drag tu 'bar :
lus nang rtsa 'khor thams cad gang :
de las cher 'bar phyi rol gyi :
nye 'khor 'dom gang tshun chad du :
me yi gong bur 'khyil zhing 'khor :
lha sku lcags gong mer bsregs ltar :
mthing dmar rnam par gyur pa yis :
gnyis snang rtog pa thams cad bsreg :
ye shes me yi dwangs ma'i bcud :
lte ba'i baM la 'dus pa yi :
mkha' 'gro rgya mtsho'i tshogs rnams kyi :
'bar ba'i rdo rjer dbyer med pa'i :
drod kyi ye shes bskyed par bsam :
bdud rtsi lnga dang mngar gsum gyi :
ting lo dmar po 'bar ba sbyin :
spro na lus phyir me bskor zhing :
spos btul rol mo drag tu 'khrol :
sgrub pa'i sngags kyi sham bu ru :
raM dz+nyA na dz+wa la s+pha ra Na A be sha ya A be sha ya a A:
baM sarba DA ki nI dz+nyA na dz+wa la raM raM raM:
zhes drag tu bzlas pas dbab par bya :
bdun pa bde chen byin dbab ni :
slob ma pad+ma'i 'dug stangs bya :
ye shes mkha' 'gro dmar mdangs can :
shin tu rjes chags nyams 'bar ba'i :
lus dbus rtsa gsum 'khor lo lnga :
spyi bor haM dkar bde ba'i dpyid :
snying gar baM yig bde dang stong :
dbyer med mi shigs thig le che :
lte bar drod kyi gtum mo bcas :
gsal dwangs bde ba'i ngad can sgoms :
srog rtsol kha sbyor rlung 'ching zhing :
bde chen rgyal po bla ma lhar :
mos gus shugs kyis rgyud bskul bas :
slob dpon 'khor lo'i dbang phyug ma :
rang 'od yab dang snyoms par zhugs :
sbyor mtshams byang sems bde chen 'od :
nam mkha' gang ba spros pa dang :
slob ma'i lte ba'i tsaN+Da li :
rab 'bar dbu ma'i lam nas brgyud :
spyi gtsug nas thon phyogs bcur khyab :
bla ma bde gshegs zhi khro dang :
khyad par dpa' bo rnal 'byor ma'i :
shangs bug g.yon pa nas zhugs te :
sprul 'khor ye shes me la thim :
a haM bde ba'i bzhad sgra bcas :
dgyes shing 'bar bas byang sems zhu :
thabs shes dkar dmar 'dres pa'i rgyun :
de nyid shangs bug g.yas nas thon :
rang gi sna bug g.yas pa brgyud :
spyi bo'i haM la thim pa yis :
bde chen ye shes lhag par rgyas :
byang sems char rgyun bzhin babs pa :
'khor lo bzhi dang yul nyer bzhi'i :
rtsa khams lha la khyab pa yis :
kun kyang bzod med bde ba 'bar :
snyoms zhugs byang sems dkar dmar gyis :
lus kyi phyi nang kun tu khyab :
dga' ba bcu drug mthar son pa'i :
mchog tu mi 'gyur lhan cig skyes :
zag pa spangs pa rdul med pa'i :
bzod med bde bas nam mkha' gang :
bde ba'i ngo bo stong par zhugs :
zung 'jug shin tu rnam dag pa'i :
ye shes gzi byin 'bar bar bsam :
byang sems dkar dmar sbyar ba'i chang :
mngar gsum 'phrod rtsal lce la bzhag :
dri zhim sbyar ba'i spos bdug cing :
sgrub sngags sham bur 'di btags bzla :
baM ma hA su kha dz+nyA na A be sha ya A be sha ya a A:
zhes pa drag tu brjod la dbab :
brgyad pa ye shes byin dbab ni :
slob ma lus gnad chos bdun ldan :
'jam rlung bzung la rtog med ngang :
skad cig dkyil 'khor dbang phyug ma :
lus dkyil lha rnams dang bcas gsal :
snying ga'i phag mo'i thugs ka ru :
mtshan nyid bzhi ldan dga' ba 'khyil :
lte bar baM dang yan lag bzhir :
ha ri ni sa'i yig 'brus mtshan :
spyi bor 'ja' zer thig le'i klong :
khyab bdag pad+ma kun tu 'chang :
mthing nag gcer bu rus rgyan can :
cang te'u dril 'dzin gar stabs sgyur :
brgyud gsum rig 'dzin bla ma dang :
sangs rgyas byang sems zhi dang khro :
mkha' 'gro dpag med tshogs rnams kyang :
'od 'bar byin thibs bzhugs par bsam :
mos gus gdung shugs rtsal bskyed la :
thod phreng rtsal gyi dbyangs blangs pas :
dga' ba 'khyil ba'i yig 'bru las :
'od 'phros spyi bo'i bla ma bskul :
de dang slob dpon thugs ka nas :
'od zer nyi ma'i zer ltar 'phros :
phyogs bcu'i sangs rgyas zhing kun dang :
pad+ma 'od kyi pho brang nas :
ye shes sems dpa' grangs med pa :
spyan drangs spyi bo'i lhar thim bsam :
DA dril dkrol la tshig bdun nam :
bzhengs bskul gsol 'debs dbyangs bcas brjod :
bla ma'i gtor ma sku 'bag bcas :
spyi bor bzhag cing me tog 'thor :
'khor rnams 'od zhu bla mar thim :
de nyid a yig dkar por gyur :
a las ye shes chu rgyun babs :
slob ma'i lus gang bde ba rgyas :
dga' 'khyil 'ur sgra dang bcas par :
g.yas su 'khor la shes pa gtad :
slar yang smin mtshams dga' 'khyil dmar :
bde chen ye shes ngo bo can :
g.yon bskor drag tu 'khor ba las :
bde ba'i 'od zer bsam yas 'phros :
'khor 'das snod bcud mer mer g.yos :
mgal me lta bur 'khor ba'i ngang :
snang tshad bla ma mkha' 'gro'i sku :
mi shigs sngags kyi rang sgra ldir :
ye shes chen po'i byin dang bcas :
rang la thim pas bde chen 'bar :
de nyid smra bsam brjod bral klong :
'od gsal chos sku mngon gyur bsam :
rol mo 'khrol zhing sngags kyi mthar :
sarba gu ru d+he ba d+hA ki nI ma hA dz+nyA na a d+hiSh+ThA na A be sha ya A be sha ya a A:
zhes dbab thugs srog sa bon las :
'od 'phros snang grags rtog pa'i chos :
'od gsal ye shes 'khor lor sbyangs :
thams cad 'od zhu rang la thim :
rang yang thugs srog baM la bsdu :
'od zhu a yig mthing gar gyur :
rim yal stong gsal gdod ma'i klong :
dbyings dang ye shes ro gcig pa :
sangs rgyas kun gyi dgongs pa'i gding :
ka dag khyab brdal chen por bzhag :
'di dag smin byed kun gyi bcud :
bskur thob gzhan la ma ltos par :
don gyi dbang bzhi rdzogs mod kyang :
dang po'i las can rjes bzung slad :
byin rlabs dbang gi rim pa ni :
me tog 'brel ba'i lha la 'bul :
oM puSh+pe mA la pra tIts+tsha ho :
de nyid lhag pa'i lha'i ngo bor :
mi 'bral spyi bo'i gtsug tu bcings :
oM puSh+pe dz+nyA na sa ma ya satwaM:
gser gyi thur mas gdong g.yogs bsal :
dz+nyA na tsak+Shu pra we sha ya phaT:
ye shes dag pa'i spyan thob pas :
rten dang brten pa'i dkyil 'khor pa :
mngon sum nyid du mjal bar bsam :
lha ngo bstan cing dag pa brjod :
de nas dngos gzhi dbang gi slad :
maN+Dal phul la gsol ba gdab :
khyab bdag bde chen rgyal mo dang :
dbyer med rdo rje slob dpon dgongs :
ye shes mkha' 'gro'i dkyil 'khor du :
dbang bzhi yongs rdzogs bskur du gsol :
gtso mo'i thugs las sprul pa'i lhas :
gsang ba'i bum pas dbang bskur bsam :
oM:
gsang chen dbyings kyi bum pa ru :
rig pa ye shes bdud rtsis gtams :
skal ldan bu la dbang bskur bas :
lus snang lha skur smin par shog :
oM dz+nyA na DA ki nI ka la sha a b+hi Shiny+tsa oM:
zhes brjod thod pa spyi bor bzhag :
rjes 'brel dbang lnga sbyin pa ni :
dkyil 'khor lha las ye shes sku :
spros bstim lus dkyil rab gsal mos :
gtso mo'i sku brnyan mgor bzhag la :
oM:
dbyings phyug bde chen rgyal mo yi :
sku la dkyil 'khor rab 'byams rdzogs :
skal ldan bu la dbang bskur bas :
snang stong sgyu ma'i dbang thob shog :
sngar bshad sngags kyi sham bu ru :
kA ya dz+nyA na a b+hi Shiny+tsa oM:
bsnyen sgrub las kyi ting 'dzin bcas :
bzlas pa'i lung sbyin phreng ba gtad :
A:
byin gyis brlabs pa'i bgrang phreng la :
bzlas brjod sngags kyi nus mthu rdzogs :
skal ldan bu la dbang bskur bas :
grags stong gsung gi dbang thob shog :
wA ka dz+nyA na a b+hi Shiny+tsa A:
thugs las phyag mtshan tshogs spros te :
snying gar thim pas byin brlab bsam :
hU~M:
thabs dang shes rab zung 'jug tshul :
ye shes rol pa'i phyag mtshan gyis :
skal ldan bu la dbang bskur bas :
rig stong thugs kyi dbang thob shog :
tsit+ta dz+nyA na a b+hi Shiny+tsa hU~M:
dar gos rin chen pad phreng sbyin :
hrI:
ye shes lhun rdzogs dar gyi gos :
rin chen pad+ma'i phreng ba yis :
skal ldan bu la dbang bskur bas :
'dod 'byung yon tan dbang thob shog :
gu Na dz+nyA na a b+hi Shiny+tsa ho :
rus pa'i phyag rgya lngas brgyan te :
ho :
ye shes lnga dang phar phyin drug :
mtshon byed rus pa'i phyag rgya yis :
skal ldan bu la dbang bskur bas :
'gro 'dul phrin las dbang thob shog :
karma dz+nyA na a b+hi Shiny+tsa ho :
bum dbang thob pas lus sgrib dag :
bskyed bzlas phrin las sgrub la dbang :
sprul sku 'grub pa'i skal can gyur :
dkyil 'khor gtso mo thabs mchog dang :
snyoms 'jug byang sems mgrin par sbyin :
A:
bla ma yab yum snyoms zhugs pa'i :
dkar dmar lhag pa'i byang chub sems :
skal ldan lce la bzhag pa yis :
sgra grags sngags su dag par shog :
gu h+ya dz+nyA na a mr-ita a b+hi Shiny+tsa A:
de dang rjes su 'brel pa ru :
khyad par byin rlabs drug byed na :
bdud rtsis lus gang gtso mo'i sku :
rtsa gsum 'khor lo lnga dang bcas :
lhag par gsal ba'i gnas lnga ru :
bud+d+ha pad+ma badzra dang :
rat+na karma thod phreng rtsal :
so so'i yum dang bcas pa bsgoms :
lus gnad bsrangs la rlung ro bsal :
lte ba'i lha dang raM yig la :
sems gtad bum can rlung sbyor gyis :
lha las 'od 'phros gtum mo sbar :
'khor lo lnga dang lus kun gang :
snyigs ma'i khams bsregs dwangs ma rgyas :
bde drod rab tu 'bar bar bsam :
dpal 'bar me yis lus la bskor :
trAM:
rat+na thod phreng byin rlabs kyis :
gtum mo'i me lce sbar ba las :
mtshan 'dzin rnam rtog bag chags bsregs :
bde drod ye shes 'bar bar shog :
oM rat+na thod phreng rtsal dz+nyA na dz+wa la raM a d+hiSh+ThA na a d+hiSh+ThA te swA hA:
raM raM raM:
spyi bo'i lha la sems gtad pas :
'od zer dwangs gsal phyi nang khyab :
rang lus snod bcud thams cad kun :
snang stong lha sku 'ja' tshon ltar :
gsal bsgom sgyu ma'i 'dun pa gtad :
me long lha yi gzugs 'char bstan :
hU~M:
bud+d+ha thod phreng byin rlabs kyis :
tha mal snang zhen dngos po sbyangs :
sgyu ma chu zla gzugs brnyan ltar :
zung 'jug chen po'i dbang thob shog :
oM bud+d+ha thod phreng rtsal ma hA ma ya dz+nyA na a d+hiSh+ThA na a d+hiSh+ThA te swA hA:
hU~M hU~M hU~M:
snying ga'i lha las 'od 'phros pas :
thams cad 'od gsal chen por sbyangs :
lha yi thugs kar a mthing ga :
shin tu phra bar sems gtad pas :
snang mched thob pa nyer thob rnams :
rim gyis thim nas gzhi'i 'od gsal :
gnas lugs dri med mngon byas bsam :
dwangs ma'i shel lam me long bstan :
hU~M:
rdo rje thod phreng byin rlabs kyis :
snang gsum dbyings su thim pa las :
dwangs shing gsal la mi rtog pa'i :
'od gsal gnas lugs mngon 'gyur shog :
oM badzra thod phreng rtsal ma hA shUn+ya tA dz+nyA na a d+hiSh+ThA na a d+hiSh+ThA te swA hA:
a a a :
pad+ma thod phreng mgrin pa ru :
oM yig dmar por sems bzung ste :
thams cad rmi lam yin snyam pa'i :
'dun pa drag gtad blo sems gcun :
me long gzugs brnyan sna tshogs bstan :
hU~M:
pad+ma thod phreng byin rlabs kyis :
rmi lam sprul bsgyur 'byongs pa las :
chos kun stong pa'i gzugs brnyan ltar :
yang dag nges don rtogs par shog :
oM pad+ma thod phreng rtsal shUn+ya tA rU pa dz+nyA na a d+hiSh+ThA na a d+hiSh+Thi te swA hA:
aM aM aM:
lte 'og dbus mar zla dkyil steng :
rlung sems ngo bo baM yig gsal :
gsang ba'i lha la sems gtad cing :
'og rlung bskums pas 'od zer dang :
rlung gis zla dkyil la reg pas :
baM yig skar mda' chad pa ltar :
gyen song lte snying mgrin pa'i lhar :
bskor te bud+d+ha thod phreng gi :
thugs kar thim bsam rlung rig bsre :
mda' gzhu'i brda yis mtshon byas te :
hU~M:
karma thod phreng byin rlabs kyis :
rlung sems thig le mda' ltar 'phang :
dbyings dang rig pa dbyer med ngang :
mkha' spyod gnas su 'pho bar shog :
oM karma thod phreng rtsal dz+nyA na pra we sha ya phaTa?:
a d+hiSh+ThA na a d+hiSh+ThA te swA hA:
phaTa? phaTa? phaTa?:
thig le mar babs lte 'og gi :
zla steng lci thing gnas par bsam :
slar yang gtso mo'i lus dkyil bcas :
gsal btab de las 'od zer 'phros :
cir snang bar do'i 'dun pa yis :
snang grags rtog tshogs mkha' 'gro ma'i :
sku gsung thugs kyi rang bzhin bsam :
thams cad 'od gsal dbyings su thim :
de las zung 'jug lha yi sku :
sgyu ma lta bur lam gyis ldang :
snang gsal mar me'i brdas mtshon te :
hU~M:
ye shes mkha' 'gro'i byin rlabs kyis :
lha sngags chos sku'i snang ba 'bar :
bar do'i 'khrul pa'i mun pa bsal :
sku gsum go 'phang mngon gyur shog :
oM dz+nyA na d+hA ki nI ma hA su kha kA ya dz+nyA na a d+hiSh+ThA na a d+hiSh+ThA te swA hA:
baM baM baM:
gsang dbang thob pas ngag sgrib dag :
srog rtsol kha sbyor bsgom la dbang :
longs sku 'grub pa'i skal can gyur :
sin+d+hu ra yi dkyil 'khor gtad :
lte bar thig le bkod byas pas :
gtum mo'i me 'bar spyi bo'i haM:
zhu ba'i dkar dmar bde rgyun gyis :
lus gang dga' bzhi lugs 'byung dang :
lugs ldog spyi bor brtan pa las :
lhan skyes ye shes mngon gyur bsam :
hU~M:
rnam thar gsum ldan chos 'byung mkhar :
rdo rje btsun mo'i bde chen rdzogs :
skal ldan bu la dbang bskur bas :
dpe yi ye shes mngon gyur shog :
ma hA su kha dz+nyA na a b+hi Shiny+tsa hU~M:
sher ye'i dbang thob yid sgrib dag :
zhu bde lhan skyes bsgom la dbang :
chos sku 'grub pa'i skal can gyur :
bde bas drangs pa'i stong pa nyid :
brjod med so so rang rig pa :
dri bral nam mkha'i dkyil lta bur :
mnyam par bzhag la shel gong bstan :
a :
bde ba'i ngo bo stong pa nyid :
zung 'jug rang rig 'od gsal ba :
bsam gyis mi khyab dbang bskur bas :
don gyi ye shes mngon gyur shog :
dz+nyA na d+hA tu a b+hi Shiny+tsa a a :
bzhi pa'i dbang thob shes sgrib dag :
lhan skyes ye shes bsgom la dbang :
ngo bo nyid 'grub skal can gyur :
des ni dbang bskur yongs su rdzogs :
snying po gtor ma'i byin rlabs kyis :
rang dang gzhan dag smin 'dod na :
mkha' 'gro'i gtor ma rgyan dang ldan :
sku 'bag dar gdugs spras pa bsham :
lhar bskyed mchod bstod bzlas pa bya :
sngon 'gro rgyas bsdus skabs dang bstun :
gtor ma mkha' 'gro'i dkyil 'khor ba'i :
gnas gsum 'od zer dkar dmar mthing :
rang gi gnas gsum la thim pas :
dbang dang byin rlabs thob par bsam :
hU~M:
rang bzhin dbyings kyi dkyil 'khor nas :
ye shes mkha' 'gro byin rlabs can :
mtshan ldan sku yi dkyil 'khor nas :
skal ldan lus la dbang skur cig :
'chi med tshe yi dngos grub stsol :
'gag med gsung gi dkyil 'khor nas :
skal ldan ngag la dbang skur cig :
tshangs pa gsung gi dngos grub stsol :
stong gsal thugs kyi dkyil 'khor nas :
skal ldan yid la dbang skur cig :
nyams dang rtogs pa'i dngos grub stsol :
dbyer med ye shes dkyil 'khor nas :
lus ngag yid la dbang skur cig :
lhan skyes bde chen dngos grub stsol :
sgrub pa'i sngags kyi sham bu ru :
kA ya a b+hi Shiny+tsa oM:
wA ka a b+hi Shiny+tsa A:
tsit+ta a b+hi Shiny+tsa hU~M:
sarba a b+hi Shiny+tsa hrI:
zhes btags gtor ma gnas bzhir gtugs :
lha rnams 'od zhu slob mar bstim :
gtor rdzas bdud rtsir bsams la myang :
dngos grub gnyis thob nges shes bskyed :
dpral bar sin+d+hu ra'i thig le :
dbang thob dam tshig rtags su gdab :
mtha' rten tshe yi dbang bskur ni :
bca' gzhi sgrub tshul gong ltar bya :
maN+Dal phul nas gsol ba gdab :
tshe bdag mkha' 'gror dbyer med pa'i :
slob dpon chen po dgongs su gsol :
bdag la ye shes mkha' 'gro ma'i :
'chi med tshe yi dbang bskur stsol :
'di nyid khol phyung byed pa'i tshe :
rgyud sbyang ye shes dbab bstim bya :
gang yang dmigs pa'i gnad dang bcas :
tshe 'gugs btang la thugs dam bskul :
tshe 'brang lhar gsal spyi bor bzhag :
oM:
mi 'gyur rang bzhin sku yi tshe :
'khor 'das dwangs bcud thig ler 'khyil :
gzi brjid chen pos dbang bskur bas :
rdo rje'i sku ru 'grub par shog :
tshe yi sngags kyi sham bu ru :
kA ya A yur+dz+nyA na a b+hi Shiny+tsa oM:
tshe chang mgrin par bzhag la blud :
A:
'gag med sgra dbyangs gsung gi tshe :
rlung sngags dbu ma'i dbyings su rdzogs :
nus pa mchog gis dbang bskur bas :
rdo rje'i gsung du 'grub par shog :
wA ka A yur+dz+nyA na a b+hi Shiny+tsa A:
ril bu snying gar gtugs shing myang :
hU~M:
'od gsal khyab brdal thugs kyi tshe :
rang byung brtan g.yo kun la khyab :
rtag pa dam pas dbang bskur bas :
rdo rje'i thugs su 'grub par shog :
tsit+ta A yur+dz+nyA na a b+hi Shiny+tsa hU~M:
rjes la rgyas gdab shis pa brjod :
dam tshig khas blangs gtong rag dbul :
dbang 'di lan gcig thob nas kyang :
dam tshig nyams par ma byas na :
'di dang 'chi kha bar do tshun :
pho nya gsum gyis byin brlabs nas :
mkha' spyod chen po'i gnas su bgrod :
mchog dngos 'grub par the tshom med :
de bas skal ldan snying la phur :
mkha' 'gro rgya mtsho'i rgyud dang lung :
man ngag nges pa'i zab mo'i don :
rgya cher gzhan du bstan pa las :
dbyings sprul rigs lnga pad+ma'i lcam :
rtsa gsum dkyil 'khor gcig bsdus pa'i :
bskyed rdzogs smin byed kun gyi bcud :
'o ma'i snying po rtsi mar ltar :
tshig nyung don 'dril byin rlabs che :
'brel thob tsam gyis lam sna zin :
nyams blangs mkha' spyod chen po 'grub :
glegs bam bzhugs pa'i phyogs su yang :
mkha' 'gro rgya mtshos byin gyis rlobs :
de lta'i zab gsang snying gi thig :
sngon chad nam yang ma bstan pa :
kun 'dus kun las 'phags pa 'di :
da lta chos rgyal bai ro sogs :
nye ba'i 'dus pa rnams la bstan :
ma spel brda yi ris su thob :
de wI ko Ta'i gnas kyi snying :
rin chen brag tu chos nor rdzas :
gter kha mang po'i bsdebs su sbos :
ma 'ongs shin tu snyigs ma'i dus :
kla klo'i 'jug pas skabs btsal zhing :
bod khams bde skyid zad pa'i tshe :
da lta'i lo tsA chen po yi :
smon lam sprul pa'i gar mkhan 'byung :
rtsa ba'i rten 'brel ma 'chor na :
zab cing rgya che'i gter la spyod :
rgyal ba'i bstan pa yun du bsrings :
gzhan dbang ltar snang dbang song na :
glo bur tshe la bar gcod 'byung :
skye ba brgyud nas las 'phro spyod :
'on kyang zhen log nges 'byung gis :
g.yeng spangs sgrub la brtson pa na :
bdag gi byin gyis brlabs pa'i mthus :
bar gcod gegs las grol nas kyang :
chos rgyal yab sras sprul pa dang :
yon mchod zhal 'dzom rten 'brel gyis :
las 'phro nyams pa phal cher gso :
chos rten dam rdzas 'ga' zhig spyod :
khyad par mdzod lnga'i shing rta 'dren :
chags sdang bdud dbang ma gyur na :
mdo sngags bstan pa'i sgron me sbar :
de tshe gsang ba'i thig le yis :
gdams pa bcud bsdus 'di dag kyang :
sbas dang ston pa don yod 'gyur :
sngags kyi srung mas bka' yang gnyer :
skal med lag tu ma shor bar :
mi 'gyur blo gros ming la sprod :
skal ldan mang po'i dpal du shog :
sa ma ya :
rgya rgya :
gter rgya :
sbas rgya :
zab rgya :

:sprul pa'i gter 'byin rgya mtsho'i gtsug gi nor bu lo chen bai ro dngos byon o rgyan 'chi med bstan gnyis gling pas dpal spungs yang khrod de wI ko Ti tsa 'dra rin chen brag gi mgul nas spyan drangs pa'i shog ser las /
'jam dpal chos kyi bshes gnyen pad+ma 'od gsal mdo sngags gling pas dag par phab pa dge
/'di 'phros shog ser la lung bstan tshan gcig bzhugs kyang 'beb rgyu ma byas so //

//
