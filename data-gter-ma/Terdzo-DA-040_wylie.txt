gnam chos thugs gter gyi skor las :
grub chen Dom+bi pa'i sgrub thabs bzhugs so :



Dom+bi he ru ka la 'dud :
de yi sgrub thabs 'di lta ste :
dkyil 'khor gtor ma sta gon med :
dmigs pa Dom+bi sku mdog smug :
yum smug 'khyud de yab yum gyi :
phyag na dug sbrul bu chen 'dzin :
stag mo grus ma'i steng na ni :
yab yum sems skyil gyis bzhugs pa :
sna bug g.yas nas rlung bus pas :
Dom gyi sgra ni grags pa las :
Dom+bi pa ni spyan drangs bsam :
sna bug g.yon nas rlung rngubs pas :
bi zhes bya ba'i sgra grags pas :
Dom+bi rang dang dbyer med bsam :
rlung ni ran par bzhag pa'i tshe :
ka zhes bya ba'i sgra grags pas :
Dom+bi pa ni 'grub par bsam :
oM AHhU~M gu ru Dom+bi ka sarba sid+d+hi hU~M:
de yis Dom+bi pa 'grub bo :
sa ma ya :
rgya rgya rgya :
kha tham gu h+ya :




'di'i zhal gdams la :
dbu skra thor tshugs rus pa'i rgyan drug stag gi sham thabs :
yum gcer bu yum gyi phyag tu yang dug sbrul 'dzin pa :
thugs kar hU~M la sngags kyis bskor ba'o :
sa ma ya :
rgya rgya rgya :
kha tham gu h+ya :
zhes pa gdong ngan gyi lo tha skar zla ba'i nyer gnyis ston pa lha las bab pa'i dus chen gyi nub /
o rgyan sprul sku'i cha lugs can gcig byon nas gdams pa 'di dngos su gsungs te sprul sku mi 'gyur rdo rje dgung lo bcu gnyis pa la'o //
'di'i dbang gzungs dbang ltar ro //
