spel te 'gro don mtha' rgyas su 'phel ba'i sgo mo gsar du phyes pa'i tshul smon lam dang bcas pa bstan pa'o ///
/oM swasti sid+d+haM/
gang zhig sangs rgyas snying po dri mar bcas pa rgyu dang 'bras bu'i bstan rim gyis //
legs sbyong cho ga gzhung lugs gcig tu ma tshang med ston shing rta chen po'i srol //
kun mkhyen ye shes rgya mtsho las 'khrungs byis blo'i yul 'das rdo rje'i tshig gi mdzod //
thar 'dod 'jug ngogs gcig pu 'dir zhugs mi gnas byang chub myur du mngon byed 'gyur //
blo dman sbrang bu'i bgrod pas mkha' lam bzhin //
dgongs don ji bzhin 'grel par nus min yang //
gsang bdag rig 'dzin bla mas rjes gnang zhing //
gzhan dag 'bad pas bskul phyir cung zad bkrol //
thos pa'i lang tshos rab dregs ston chen gyi //
don du 'gyur min thar pa don gnyer ba'i //
dad brtson blo dman rnams la snying gi dpyid //
ster byed yongs 'dus gsar pa'i skyed tshal lo //
ma rtogs log rtog blo yis phyogs bslad pas //
ma bkral log par bkral sogs nongs pa'i sprin //
gzhung bzang nyin byed sgrib rnams chos dbyings mthar //
rtsa gsum thugs rje'i shugs kyis dengs mdzad gsol /
khengs pa'i blos min dad pa kho na yis //
sri zhu phul ba'i dge 'bras phra mo tsam //
gang mchis skye dgu'i rmongs pa'i mig sel zhing //
dri bral ye shes spyan yangs 'thob phyir bsngo //
'gro kun rgyal bstan yongs rdzogs bka' srol 'dir //
thos bsam sgom pa'i skal pa mchog ldan zhing //
rang lam mthar
