\u0f88
dam chos sprul sku'i snying tig las :
sgrol dkar yid bzhin 'khor lo tshe 'phel ma'i nang sgrub zab mo bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bdag 'dra pad+ma bdud 'dul ngas :
bod khams sa 'og kun gyi gter gcig po :
rje btsun yid bzhin 'khor lo yi :
nang sgrub zab mo 'di bzhin no :
de la dang po sgrub pa'i gnas mchog ni :
bkra shis gangs rgyud ri zhol du :
bcas kyi rim pa 'di bzhin no :
ma d+hal mda' gang dbus nyid du :
dal dbus pad+ma 'dab brgyad bri :
de rgyab mu khyud mdzes tshon bya :
de dbus man dzi khri'u'i khar :
bum pa mtshan ldan mgul chings dkar :
mtshan ldan bu mo gtsang mas chu blangs bum par blugs :
bum rdzas spyi dang mthun par bya :
dpag bsam shing gi kha rgyan bya :
g.yas su gtor ma 'khor bzhis bskor ba brjid ldan bsham :
yid bzhin 'khor lo'i sku dang tsakra bla rdo la sogs rten rnams legs par bkram la :
mtha' skor du mchod pa rnam lnga gzhi bdag gtor ma spyi ltar bsham :
de nas rnal 'byor pa bde ba'i gdan la 'dug cing skyabs su 'gro ba ni :
na mo :
kun bzang bka' brgyud snang mtha' man chad dang :
drin chen rtsa ba'i bla ma yan chad sogs :
gtan gyi re ltos gyur pa'i skyabs gnas la :
bdag gzhan gus pas phyag 'tshal skyabs su mchi :
de nas sems bskyed pa ni :
ma gyur nam mkha'i mtha' khyab sems can rnams :
dus min 'chi ba ma lus bzlog pa dang :
'gro drug sems can sangs rgyas thob bya'i phyir :
bdag nyid brtse ldan 'phags ma sgrol ma yi :
sgrub thabs zab mo nyams su len par bya :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
bdag snang thams cad mi dmigs stong par gyur :
stong pa'i ngang las pad dkar zla ba'i steng :
rang sems ma 'gags stong pa'i rang rtsal las :
tA~MHyig dkar po ring cha tsheg drag bcas :
'od 'phros 'phags mchod sems can las sgrib sbyangs :
tshur 'dus bdag nyid yid bzhin 'khor lo ni :
sku mdog dkar po zhal gcig phyag gnyis ma :
phyag g.yas mchog sbyin phyag rgya can :
g.yon pas ut+pal dkar po snyan du 'dzin :
zhabs gnyis rdo rje'i skyil krung bzhugs :
dar zab li khri'i mdog can sku stod gsol :
le brgan dmar po'i sku smad sham thabs can :
cod pan nam mkha'i mdog can rlung gis g.yeng :
sna tshogs rin po che yis dbu brgyan cing :
phyag gdub zhabs gdub rin chen do shal mdzes :
'ja' zer sna lnga'i klong du 'gying bag ldan :
de ltar gsal ba'i thugs ka ru :
sna tshogs gser gyi rdo rje rgya gram steng :
'khor lo dkar po rtsibs brgyad pa :
mu khyud zla ba'i mdog can dbus :
tA~MHyig dkar po ring cha tsheg drag bcas :
cung zhig kha zlum lta bur gyur :
de yi phyi rim rtsibs brgyad la :
'bru brgyad mgal me lta bur 'khor :
rtsibs 'khor mu khyud dag la ni :
puN+ye puSh+TiM A yuHpuSh+TiM ku ru ye swA hA:
tA~MHyig dkar por 'od 'phros pas :
stong pa'i ngang las rang mdun du :
pad dkar 'dab stong zla ba'i steng :
tA~MHyig las byung lha mo ni :
yid bzhin 'khor lo tshe 'phel ma :
sku mdog gangs rir nyi shar ltar :
zhal gcig phyag gnyis 'dzum bcas bzhad :
spyan dkyus ring zhing nu ma 'bur :
zhabs gnyis rdo rje'i skyil krung bzhugs :
dbu skra ral pa mthon mthing can :
phyag g.yas mchog sbyin pad+ma dkar :
g.yon pas mnyam gzhag tshe bum 'dzin :
longs spyod rgyan rdzogs 'od dpag med :
nya rgyas zla ba'i rgyab yol mdzad :
'ja' 'od sna lnga'i klong dkyil bzhugs :
de ltar bdag mdun gnyis la ni :
thugs kar man shel las byung ba'i :
sna tshogs rdo rje zla ba'i steng :
'khor lo rtsibs brgyad mu khyud bcas :
de dbus tA~MHyig dkar po gsal :
sngags phreng chos 'khor bskor ba las :
'od zer nam mkha' gang bar 'phros :
phyogs bcu'i zhing khams rab 'byams nas :
sangs rgyas drang srong rig 'dzin tshogs :
sgrol ma nyer gcig skur bzhengs nas :
bdag mdun gnyis la gnyis med thim par bsam :
oM Ar+ya tA re badzra sa ma ya dzaHdza :
de nas spyan 'dren pa ni :
dril bu dkrol zhing 'di skad do :
oM:
chos dbyings skye ba med pa'i ngang nyid las :
po ta la dang g.yu lo bkod pa'i gnas :
phyogs bcu'i sangs rgyas rig 'dzin grub pa'i tshogs :
tshe dbang rig 'dzin tshe yi rig 'dzin rnams :
rje btsun sgrol ma'i rnam par skur bzhengs la :
thugs dam dbang gis ma thogs myur du gshegs :
thugs rje'i dbang gis gnas 'dir gshegs nas kyang :
brtse ldan lha mo khyod la gsol 'debs kyis :
sgrub mchog bdag la tshe dbang dngos grub stsol :
oM Ar+ya tA re badzra sa ma ya dzaHdza :
pad+ma ka ma lA ya satwaM:
Ar+ya tA re na mo pu ru shA ya ho :
oM Ar+ya tA re sa pa ri wA ra ar+g+haM:
pA d+yaM:
puSh+pe :
d+hU pe :
A lo ke :
g+han+d+he :
nai wid+ya :
shab+da sarba pU tsa AHhU~M:
de nas bstod cing gsol ba gdab pa ni :
oM:
dus gsum rgyal ba kun gyi yum gyur mchog :
rje btsun 'phags ma sgrol ma sgrol mdzad yum :
yid bzhin 'khor lo tshe 'phel ma :
mchog tu dad gus mos pas gsol 'debs shing :
lha mo khyod la rtag tu gus par 'dud :
pad dkar zla ba'i gdan steng du :
mnyam nyid rdo rje'i skyil krung bzhugs :
longs spyod rgyan rdzogs ma lus mdzes :
mchog sbyin mdzad la phyag 'tshal bstod :
ston ka'i zla ba'i mdog 'dra zhing :
nyi ma 'bum las gzi mdangs che :
zla ba dag la rgyab yol mdzad :
rin chen rgyan gyis rnam par spras :
'ja' zer sna lnga'i klong du bzhugs :
tshe bum ut+pal 'dzin phyag 'tshal :
oM 'khor ba las sgrol tA re ma :
tut+tA re yis 'jigs brgyad sgrol :
tu res nad rnams kun las sgrol :
sgrol ma yum la phyag 'tshal bstod :
'khor lo dkar po 'od zer dkar :
rtsibs brgyad gsang sngags 'bru brgyad gsal :
yongs su bskor ba'i rnam pa can :
'khor lo can la phyag 'tshal bstod :
brtse ldan lha mo tshe dbang myur stsol ma :
bdag nyid rtse gcig gus pas gsol 'debs kyis :
'chi med tshe yi dngos grub bstsal du gsol :
de ltar skyabs mchi gsol 'debs khyed bsgrub kyis :
byang chub bsgrub la tshe yi bar chad dang :
nad gdon sdig sgrib bkra mi shis kun dang :
mi dang mi min 'gal rkyen nyer 'tshe sogs :
glo bur brgyad cu tshe yi bar chad kun :
brtse ldan lha mo khyod kyis zhi bar mdzod :
oM Ar+ya tA re tut+tA re tu re puN+ye puSh+TiM ku ru ye swA hA:
zhes bzlas shing :
slar mdun bskyed rang la thim pa'i ngang nas :
dmigs med khyab bdal chen po'i ngang la bzhag par bya'o :
dam chos sprul sku snying tig las :
yang gsang yid bzhin 'khor lo'i sgrub thabs 'di :
pad 'byung bdag gi snying khrag min re kan :
'di nyid nyams su sus blangs pa :
snang srid ma lus dbang du 'dus :
mthar thug rig 'dzin gnas su skye :
tshe yi rig 'dzin brnyes par ma gyur na :
pad 'byung bdag gi phyi rabs bslus par nges :
shin tu yang zab gsal ba'i zab thig 'di :
pad+ma bdud 'dul bka' bzhin du :
mkhar chen mtsho rgyal bdag gis yi ger bkod :
dus ngan snyigs ma lnga bdo rtsub 'gyur dus :
rtags gsum ldan pa'i skyes bu nga yi bus :
zab mo'i gter chos 'di rnams spyod pa'i tshe :
chos bdag bcu gsum la sogs 'brel tshad kun :
rig 'dzin gnas su nges par khrid :
thog mar rang nyid grub pa thob par gyis :
de nas las can rnams la rim bzhin du :
dper na sbrul mjug lta bur spel mkhas gyis :
bka' 'di ma 'ongs snying gi bu dang 'phrad par shog :
sa ma ya :
rgya rgya rgya :
gter rgya :
sbas rgya :
gtad rgya :
man+t+ra g+hu h+ya :
brda thim :
bdag 'dra rang bzhin rdzogs pa chen po'i rnal 'byor pa /
rig 'dzin bdud 'dul rdo rje yis /
tsha ba sgro brag tsi ta gnam langs 'dra ba'i mgul nas gdan drangs pa'o //
shog ser ngos nas dag par phab pa'i yi ge'i ris byed o rgyan bstan srung ngo //
dus mtha'i ban sprang d+harma sA ga ras shog ser bu la zhal bshus pa'i dam chos 'di /
ji srid 'jig rten bskal pa ma stongs bar /
de srid dam pa'i chos 'di ma rdzogs so ///
/
!
dam chos sprul sku'i snying thig las :
sgrol dkar yid bzhin 'khor lo'i dmigs pa'i gab thig bzhugs so :[ \u0f88\u0f88\u0f88\u0f88\u0f88 ]bdag 'dra pad+ma bdud 'dul ngas :
rje btsun yid bzhin 'khor lo las :
dmigs pa'i gab thig 'di bzhin no :
rang nyid yid bzhin 'khor lor gsal ba yi :
thugs ka'i sngags phreng chos 'khor bskor bar bsam :
de ltar gsal ba'i gnas gsum las :
'od zer dkar dmar mthing gsum rab 'phros pas :
rab 'byams zhing khams rdul snyed nas :
sangs rgyas byang sems ma lus dang :
sgrol ma nyer gcig rnam pa can :
mdun gyi nam mkha'i gnas nyid du :
mkha' la kha ba babs pa bzhin :
bar snang bu yug 'tshubs pa ltar :
sa gzhir sa rdul 'tshubs pa ltar :
bdag mdun bum pa rnams la sib sib thim :
rang nyid 'od phung gzi brjid ldan bsam zhing :
mchod pa lnga sogs longs skabs dang sbyar zhing bstod pa la sogs bya'o :
de nas gsang sngags rgyal po bzlas pa'i tshe :
smra bcad mi tshig gis bar ma chad par bya :
zhag bdun dag la khri 'bum bzlas pa'i tshe :
rang nyid yid bzhin 'khor lor gsal ba yi :
snying khar 'khor lo dkar po rtsibs brgyad pa :
zla ba'i mdangs ldan dbus nyid du :
tA~MHyig dkar po ring cha tsheg drag bcas :
rtsibs brgyad yig 'bru dang bcas pa'i :
mtha' skor du mu khyud sngags phreng chos 'khor dag tu 'khor bar bsams shing :
sngags phreng dag las 'od zer kha dog lnga ldan rab 'phros pas :
rang 'dra'i mdun bskyed thugs kar phog :
mdun bskyed lha mo'i thugs ka'i sngags phreng las :
'od zer lnga ldan nam mkha' gang ba 'phros :
phyogs bcu'i sangs rgyas drang srong rig pa 'dzin :
sa gnas byang sems 'jig rten brtan g.yo yi :
tshes bcud nus stobs ma lus thams cad kun :
yi ge a nr-i tA~MHgsum rnam pa can :
them me nem mer rab khengs nas :
bdag mdun rnams la sib sib thim par bsam :
mdun gyi lha mo'i thugs ka nas :
'od zer lnga ldan 'jig rten khams kun rab gang nas :
rang gi lus la sib sib thim snyam zhing :
rang gi nad gdon sdig sgrib dang :
rkyen ngan bar chad kun zhi zhing :
tshe bsod dpal 'byor thams cad rgyas par bsam :
'chi med tshe yi rig 'dzin brnyes par bsam :
rang lus gzi brjid 'od phung mdangs ldan du :
bsam pa'i ngang nas gzhung bzhin gsang sngags rgyal po bzlas par bya'o :
skabs su yang snying 'di yang brgya rtsa brgyad bzlas par bya'o :
oM Ar+ya tA re tut+tA re tu re A yur dz+nyA na sid+d+hi pha la hU~M:
de ltar bzlas tshe rtags kyi rim pa ni :
rab dngos su zhal mjal :
lung bstan :
'bring nyams :
tha ma'ang rmi lam du zhal mjal lung bstan :
'od phung dkar po mthong ba dang :
me tog 'thu ba dang :
shing thog zos pa dang :
bdud rtsi 'thung ba dang :
nyi ma shar ba dang :
bu mo dkar mo yid 'ong mas :
rgyan dang phreng ba la sogs dkar po'i rigs rnams byin pa dang :
mchod rten dang tsha tsha la sogs mthong ba rnams tshe 'grub pa'i rtags nges can yin no :
'di nyid nyams su sus blangs pa :
tshe yi rig 'dzin ma brnyes na :
pad+ma bdag dang 'phags ma yis :
snyigs dus sems can bslus par nges :
pad+ma'i thugs bcud yang gsang bla med 'di :
chos bdag bcu gsum la sogs ma gtogs pa :
mang du spel na mkha' 'gro'i chad pa 'ong :
'di nyid nyams su len pa'i skyes bu yis :
dung dkar g.yas 'khyil rgyan phreng dkar po'i rigs rnams 'bul byung na :
tshe'i las rnams 'grub pa'i rten 'brel yin :
sha khrag la sogs rgyan gos nag po'i rigs byed rnams :
tshe mi 'grub cing rten 'brel log par 'gyur ro :
yang gsang dmigs pa'i gab thig 'di :
pad+ma bdud 'dul bka' bzhin du :
mtsho rgyal bdag gis yi ger bkod :
ma 'ongs o rgyan pad+ma'i thugs kyi sprul :
rtags gsum ldan pa'i skyes bu mchog :
rig 'dzin bdud 'dul rdo rje rtsal dang 'phrad par shog :[ \u0f88\u0f88\u0f88 ]gtad rgya :
zab rgya :
ny+yan rgya :
bdag 'dra rig 'dzin bdud 'dul rdo rjes tsha ba sgro brag 'gags nas gdan drangs pa'o //
shog ser ngos nas dag par phab pa'i yi ge pa ni o rgyan bstan srung ngo ///
/
!
sgrol dkar yid bzhin 'khor lo tshe 'phel ma'i tshe dbang zab mo bzhugs so :[ \u0f88\u0f88\u0f88\u0f88\u0f88 ]gu ru pad+ma bdud 'dul bdag nyid kyis :
sgrol dkar yid bzhin 'khor lo las :
tshe dbang zab mo 'di bzhin bstan :
dang po sgrub gzhung thams cad ni :
sgrub thabs ltar du byas la :
de nas slob ma gsum mam :
bdun las mang mi rung :
thams cad khrus byas gral du 'khod la /
mdun bskyed sgrub gzhung nas 'byung ba ltar bya zhing :
thog mar khyed rang rnams rje btsun ma yid bzhin 'khor lo'i dkyil 'khor du :
ma zhugs pa zhugs par byed pa :
rgyud snod du rung bar byed pa'i phyir :
skyabs su 'gro ba 'di'i rjes zlos mdzod :
ces skyabs 'gro gzhung ltar bya'o :
de nas sdom pa bzung ba ni :
dkon mchog gsum sogs rjes zlos bcol :
de nas bgegs gtor bsngo :
srung 'khor bsgom par bya'o :
de nas chos bshad :
'di'i rjes zlos bcol :
rigs kun bdag nyid bla ma rje :
bdag cag thugs rjes brtser dgongs la :
lus ngag yid gsum byin brlab phyir :
rje btsun yid bzhin 'khor lo yi :
'chi med tshe dbang bskur du gsol :
nad med bde dbang bstsal du gsol :
de nas rang nyid skad cig gis yid bzhin 'khor lo gzhung ltar bskyed :
ye shes pa spyan 'dren cing tiSh+Tha badzra gyis brtan par bya'o :
de nas bum pa spyi bor bzhag la :
hU~M:
bum pa bzang po lha yi gzhal yas khang :
'chi med bdud rtsi'i bcud kyis rab tu gtams :
kun bzang rigs lnga rigs gsum mgon po dang :
yid bzhin 'khor lo pad+ma 'byung gnas bcas :
phyogs bcu'i rgyal ba ma lus thams cad kyi :
ye shes bdud rtsi mchog gis dbang bskur bas :
skal ldan rigs kyi bu khyod la :
'chi med tshe yi dbang mchog thob par shog :
oM Ar+ya tA re A yur dz+nyA na sarba b+hud+d+ha ka la sha a b+hi Shiny+tsa oM:
badzra ka la sha a b+hi Shiny+tsa hU~M:
rat+na ka la sha a b+hi Shiny+tsa trAM:
pad+ma ka la sha a b+hi Shiny+tsa hrI:
karma ka la sha a b+hi Shiny+tsa A:
zhes bum pa gnas lngar bzhag la :
sngags kyi mthar rten 'brel snying po gdags par bya zhing me tog 'thor :
de nas gsung gi dbang ni :
khyed rang rnams kyis dmigs pa 'di bzhin du mdzod :
nga yang tha mal pa ma yin par :
rje btsun yid bzhin 'khor lor gsal ba'i thugs kar sna tshogs rdo rje dang 'khor lor rtsibs brgyad pa'i lte bar zla ba'i dkyil 'khor tA~MHyig dkar po'i mtha' skor du :
sngags phreng gi 'od zer thams cad mgal me lta bur 'khor ba la brten nas :
mar me gcig las gnyis mched kyi tshul du mched nas :
slob dpon gyi zhal nas thon khyed rang rnams kyi zhal du zhugs :
thugs ka'i sngags phreng dag la gnyis su med par 'khod snyam pa'i mos pa mdzod la :
ngag snying po bzlas pa bya ba'i phyir du :
snying po'i bzlas lung sbyin no :
de nas phreng ba lag tu gtad la :
hU~M:
'gag med tshangs pa'i gsung dbyangs bdud rtsi'i bcud :
grags stong bsam brjod 'dzin rtog bral ba'i ngang :
tshangs dbyangs skye 'gag med pa 'phags ma'i gsung :
skal ldan bu mchog khyod la yongs rdzogs shog :
rtsa sngags kyi mthar :
wA ka a b+hi Shiny+tsa A:
man shel thogs la :
hU~M hrI:
dbyings klong ye shes 'od du 'bar :
rje btsun yid bzhin 'khor lo yi :
thugs kyi byin rlabs ma lus pa :
skal ldan bu mchog 'di la bstsal du gsol :
rtsa sngags kyi mthar :
tsit+ta a b+hi Shiny+tsa hU~M hU~M hU~M:
de nas gtor ma gnas gsum du bzhag la :
gtor ma spros bral zlum po'i pho brang nas :
rje btsun yid bzhin 'khor lo'i lha tshogs bzhugs :
byin rlabs klong yangs 'od phung 'bar :
sku gsung thugs yon phrin las yongs rdzogs nas :
skal ldan rigs kyi bu 'di la :
'chi med tshe yi dbang mchog bskur du gsol :
nad med bde dbang bstsal du gsol :
rtsa sngags sham bur :
a b+hi Shiny+tsa sbyor :
tshe ril dang bdud rtsi sbyin :
rgyal srid sna bdun bkra shis rdzas brgyad rnams 'grim :
gu ru pad+ma'i thugs bcud sgrol dkar yid bzhin 'khor lo'i tshe dbang zab mo 'di mkhar chen mtsho rgyal bdag gis yi ger bkod :
bka' 'di ma 'ongs las can bu dang 'phrad par shog :
'phrad nas 'gro kun tshe'i dbul ba sel bar shog :
sa ma ya :
rgya rgya rgya :
bdag 'dra rig 'dzin bdud 'dul rdo rjes tsha ba sgro brag ces tsi ta gnam langs 'dra ba'i mgul nas gdan drangs pa'o //
shog ser ngos nas dag par phab pa'i yi ge'i ris byed o rgyan bstan srung ngo ///
/
!
dam chos sprul sku snying tig las :
sgrol dkar yid bzhin 'khor lo'i las tshogs gter gyi bum pa zhes bya ba bzhugs so :[ \u0f88\u0f88\u0f88\u0f88 ]bdag 'dra bdud 'dul rdo rje ngas :
da lta'i mtsho rgyal khye'u chung lo tsA dang :
ma 'ongs sems can don phyir du :
rje btsun yid bzhin 'khor lo yi :
las tshogs zab mo 'di bzhin no :
tshe bsod rgyas dang snang srid dbang sdud phyir :
rlung 'khor zab mo 'di bzhin no :
de la dang po gro ga'am shog gu la :
mu khyud nang ma khong gseng bya :
de yi phyi rim mu khyud gcig :
de yi phyi rim rtsibs brgyad bya :
de rgyab sna tshogs rdo rje bri :
de yi phyi rim mu khyud gcig :
de rgyab mu khyud khyon yangs bya :
de rgyab mu khyud bzhi ru bskor :
de nas sngags mgo phyir bstan la :
oM Ar+ya tA re tu re tut+tA re puN+ye puSh+TiM A yur puSh+TiM ku ru ye swA hA:
de nas rtsibs brgyad rtse la 'bru brgyad bkod :
oM tA re tu re tut+tA re :
de nas rim bzhin rtsibs brgyad la :
oM tA re tu re tut+tA re puN+ye puSh+TiM A yur puSh+TiM ku ru ye swA hA:
dmod tshig 'di bzhin bya :
srog lus dbang thang klung rta bla gza' tshe bsod dpal 'byor thams cad rgyas par mdzad du gsol :
zhes rtsibs brgyad dag la rim bzhin de ltar bya :
de nas rtsibs mchan dgu la 'di bzhin no :
oM tA re tu re tut+tA re A yur+dz+nyA na sid+d+hi pha la hU~M:
de nas rdo rje'i mtshams bzhi ru :
gong gi sngags dang dmod tshig bri :
de'i phyi rim mu khyud la :
gong gi rtsa sngags sham bu ru :
phyogs bcu'i sangs rgyas rig 'dzin byang sems tshogs :
lha dbang brgya byin rgyal chen rigs bzhi dang :
snang srid 'byung ba'i tshogs rnams dbang sdus la :
gnod sbyin lha klu dri za gshin rje yis :
bla tshe khyer dang chad nyams yar la sogs :
dbang du sdus la 'chi med dngos grub stsol :
de rgyab mu khyud khyon yangs la :
'di rnams nan du bkod par bya :
oM Ar+ya tA re tu re tut+tA re A yur+dz+nyA na sarba sid+d+hi pha la hU~M:
oM 'chi med tshe'i dngos grub stsol :
oM Ar+ya tA re tu re tut+tA re oM 'gul 'gul :
mi lag sgul sgul :
ma ma hring hring :
kha kha ma ma kha shi mi snying 'gul :
mi 'gram chog chog :
hring hring :
sdus sdus :
ma ma kha shi kha shi :
dzaHhU~M baM hoHswA hA:
de nyid mi nor zas gsum lha 'dre mi gsum A yuHmang+ga thams cad bdag gi dbang du sdus shig :
ces pa de rnams dag par bri'o :
de rgyab dbyangs gsal ye d+harmA rdo rje me ri rnams bri'o :
sgrol dkar yid bzhin 'khor lo'i rlung 'khor zab mo 'di kho na'o :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88 ]sgrol dkar yid bzhin 'khor lo las :
yang gsang bla med zab pa'i gnad :
bla rdo tsakra 'di bzhin no :
dang po mu khyud rim pa brgyad du bskor :
dbus su tA~MHyig dkar po'i khong seng nang :
yig 'bru dgu po 'di nyid bkod par bya :
oM Ar+ya tA re tu re tut+tA re tu re hU~M:
gong gi spel tshig srungs shig :
rak+Sha bris :
de'i phyi rim rtsibs brgyad la :
oM Ar+ya tA re tu re tut+tA re hU~M:
spel tshig gong bzhin bris :
de nas rtsibs mchan la :
oM Ar+ya tA re tu re tut+tA re hU~M hrI:
de rgyab mu khyud khyon yangs la :
nang gi sngags 'go phyir bstan la :
oM Ar+ya tA re tu re tut+tA re hU~M:
puN+ye puSh+TiM A yuHpuSh+TiM ku ru ye swA hA:
mgo sprod byas la mgo nang du bstan :
oM Ar+ya tA re sogs nan du bri'o :
de rgyab rtsibs rtse dang sprad la sna tshogs rdo rje bri'o :
mtshams bzhir chu ris bri'o :
de rgyab dbyangs gsal dang rten 'brel snying po bri'o :
de rgyab pad+ma rdor ra me ri rnams bri'o :
bla rdo ltar du bcang na bzang drug shel dang mu tig 'jug :
'gos nad bsrung na 'gogs kyi rdzas rnams nan du byug go :
rab gnas sgrub thabs gzhung bsrang :
snying po brgya rtsa bzlas :
rten 'brel snying po brgya rtsa bzlas shing me tog 'thor :
dar zab sna lngas dril zhing mchan g.yon bcang :
rje btsun sgrol ma'i bla rdo zab mo 'di :
'di 'dra 'jig rten gsum na dkon :
'di 'chang skal ldan gang zag kun :
rje btsun ma dang skal pa mnyam :
tshe ring dpal skyed zas nor dbang du 'dus :
'gro ba kun gyi yid du 'ong :
'gos pa'i nad kyis tshugs mi srid :
'chi dus ro dang mnyam du bsreg :
'das rtags 'ja' 'od ring bsrel 'byung :
yid bzhin 'khor lo'i sgrub thabs zung gsum sbas gyur kyang :
kha tshang don 'dril 'di las med :
pad+ma'i thugs bcud mkha' 'gro'i snying khrag min re kan :
snying gi khrag phyung mtsho rgyal khyod la gdams :
da lta spel ba'i gnas med pas :
ma 'ongs nga yi thugs kyi sras :
rig 'dzin bdud 'dul rdo rje'i don phyir du :
mtsho rgyal khyod kyis yi ger thobs la gter du sbos :
sa ma ya :
rgya rgya rgya :[ \u0f88\u0f88\u0f88 ]yid bzhin 'khor lo'i srung ba'i rdzas ni :
gla rtsi dza ti shing kun ru rta sug smel :
a ru ra ka ko la zangs thal til mar bca' lga mu zi ser po :
sngo tsha ba gsum dang sbyar la lto stong cung zhig re btang :
mi nor gang bsrung thams cad la sngags chu blud :
tsakra dang srung skud btag :
de nas nor gyi glo gor bsrung bar 'dod na :
gla rtsi zangs thal mu zi ser po btul la :
ru rta pi pi ling a ru ra rnams sbyar la sman cung zhig re dang rta'i dri chu mang bar sbyar la btang :
rgyu gor la yol tshig mang ba dang :
tsan+dan dkar dmar bzang drug rnams kha tshar btab la btang ngo :
glo gor la ru rta mang dgos :
mi nor gang bsrung yang sman dang tsakra sngags mdud la sngags btab cing khyad par du gang bsrung gi kha sna spyi bo mkhal khung g.yon du sngags btab bo :
'di dang dpal ldan ri khrod ma gnyis sbrags na gser gyi ma rdal la g.yu'i tshom bu bkod pa dang 'dra bas shin tu zab bo :
sa ma ya :
rgya rgya rgya :[ \u0f88\u0f88\u0f88 ]sgrol dkar yid bzhin 'khor lo las :
phrin las myur 'grub me'i las mtha' 'di bzhin no :
zhi rgyas dbang drag gi las gang byed kyang spyi ltar byas la :
dkar gsum mngar gsum zas sna sman sna rin po che dang dar zab la sogs mdor na rang gis gang 'dod pa thams cad bsags :
me lha bskyed cing yid bzhin 'khor lo'i gzhung bsrang :
spyan 'dren bzhugs gsol bya :
mchod pa'i skabs su bsreg rdzas spyi ltar 'bul :
phrin las bzhi'i spel tshig rigs pas 'phrul shes par bya'o :
de nas bstod pa bya zhing lhag chad kha bskang :
ye shes pa gshegs :
dam tshig pa rang la bsdu'o :
bsngo ba smon lam sogs gzhung ltar bya'o :
e ma rje btsun yid bzhin 'khor lo'i las tshogs zab mo 'di :
bod khams sa 'og kun gyi gter gcig 'di :
rig 'dzin ma hA g+hu ru'i bka' bzhin du :
bud med mtsho rgyal bdag gis yi ger bkod :
bka' 'di ma 'ongs las can bu dang 'phrad par shog :
sa ma ya :
rgya rgya rgya :
bdag 'dra pad+ma bdud 'dul gyis tsha ba sgro brag ces tsi ta gnam langs 'dra ba'i mgul nas gdan drangs pa'o //
shog ser ngos nas dag par phab pa'i yi ge pa ni o rgyan bstan srung ngo ///
/
!
sgrol dkar yid bzhin 'khor lo las /
gsol 'debs mu tig phreng ba bzhugs so //
thaM/:
chos dbyings mngon dga' bde chen zhing khams su //
kun bzang rdor sems snang ba mtha' yas la //
gsol ba 'debs so tshe yi dngos grub stsol //
gdod ma'i gnas lugs zin par byin gyis rlobs //
ri bo ta la rnga yab gling mchog tu //
nam mkha'i rgyal po pad 'byung mtsho rgyal la //
gsol ba 'debs so tshe yi dngos grub stsol //
gnyug ma'i rang sa zin par byin gyis rlobs //
sku gsum 'du 'bral med pa'i pho brang nas //
grub chen 'brog ban bdud 'dul ma Ni'i mtshan //
gsol ba 'debs so tshe yi dngos grub stsol //
gdos bcas 'od skur 'grub par byin gyis rlobs //
dbyings rig 'du 'bral med pa'i pho brang nas //
bka' drin 'khor med rtsa ba'i bla ma la //
gsol ba 'debs so tshe yi dngos grub stsol //
snang bzhi mtha' ru phyin par byin gyis rlobs //
rtsa khams rnam dag lus kyi pho brang nas //
rgyal ba'i yum gyur yid bzhin 'khor lo la //
gsol ba 'debs so tshe yi dngos grub stsol //
snang srid chos skur rtogs par byin gyis rlobs //
rang bzhin rnam par dag pa'i pho brang nas //
gnas gsum mkha' 'gro bka' srung gter bdag la //
dam tshig zol med snying nas gsol 'debs kyis //
sa lam kun rdzogs yar ngo'i zla ltar 'phel //
mi gtsang lus 'di 'od phung grol ba dang //
'brel tshad don ldan 'khor ba dong sprugs shog
/ces sgrol dkar yid bzhin 'khor lo'i gsol 'debs mu tig phreng ba 'di yang smar khams pa pad+ma rgyal mtshan gyis bskul ba'i ngor gter rgan bdud 'dul rdo rjes spu stod bde chen thang gi mtshams khang du sbyar ba /
yi ge'i ris byed o rgyan bstan srung ngo ///
/
