@#:
phur pa yang gsang srog gi spu gri'i las byang nor bu'i phreng ba bzhugs so :
dpal chen rdo rje gzhon nu la phyag 'tshal lo :
phur pa yang gsang spu gri yi :
las byang rim pa 'di lta ste :
sngon 'gro dngos gzhi rjes dang gsum :
dang po sngon du 'gro la dgu :
dang po tshogs gsag skyabs su 'gro :
sems bskyed bgegs bskrad mtshams gcad cing :
brda sgo dbye dang brda phyag 'tshal :
dam bca' byin 'beb mchod byin rlabs :
bshags pa dang ni bcu ru bstan :
dang po tshogs gsag skyabs 'gro ni :
dkon mchog gsum la bdag skyabs mchi :
sdig pa thams cad so sor bshags :
'gro ba'i dge la rjes yi rang :
sangs rgyas byang chub yid kyis bzung :
sangs rgyas chos dang tshogs mchog la :
byang chub bar du skyabs su mchi :
bdag gzhan don ni rab bsgrub phyir :
bdag gis byang chub sems mchog bskyed :
e ma ho :
sems can ma lus kun mgron gnyer :
byang chub spyod mchog mdzad bzhin spyad :
'gro la phan phyir sangs rgyas shog :
gnyis pa 'jug sems bskyed pa ni :
ji ltar dus gsum mgon po rnams :
byang chub tu ni nges mdzad pa'i :
de bzhin bla med byang chub sems :
dam pa bdag gis bskyed par bgyi :
byang chub sems ni bla na med :
dam pa bdag gis bskyed bgyis nas :
sems can kun gyi don gyi phyir :
bdag gis sdom pa ma lus bzung :
ma bsgral ba rnams bdag gis bsgral :
ma grol ba rnams grol bar bgyi :
dbugs ma phyin pa dbugs dbyung zhing :
sems can mya ngan 'das la 'god :
lan gsum :
gsum pa bgegs gtor byin gyis brlabs te :
bka' bsgo ba ni :
hU~M:
nyon cig bgegs dang log 'dren tshogs :
mchod sbyin gtor ma 'di longs la :
nga yi bka' las 'da' ma byed :
rdo rje gsang ba'i bka' las ni :
sdig can gang gis 'da' byed pa :
stobs chen khro bo 'bar ba yis :
klad pa tshal pa brgya ru khos :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+Na pa ya gr-ih+Na pa ya hU~M:
a na ya ho b+ha ga wAn bid+ya rA dza ya hU~M phaT:
bzhi pa mtshams gcad pa ni :
hU~M:
steng yang phur pa'i bla re la :
phur pa'i thog chen char ltar 'beb :
'og kyang phur pa'i sa gzhi la :
phur pa'i 'phro 'du me ltar 'bar :
phyogs mtshams phur pas gtams pa la :
phur pa'i tshwa tshwa skar ltar 'khrugs :
phur pa'i mtshams las ma 'da' zhig :
oM badzra kI li kI la ya :
gardza ha na da ha pa tsa b+han+d+ha hu lu tiSh+Tha tshin+d+ha b+hin d+ha s+pho Ta ya gnod byed 'byung po mA ra ya hU~M phaT:
lnga pa brda sgo dbye ba ni :
hU~M:
bde gshegs rgyal ba'i pho brang du :
bdag cag dad pas 'jug par bgyi :
tshad med bzhi ldan sgo ma bzhis :
ye shes bzhi yi sgo phyes shig :
oM badzra pra be sha ya phaT:
drug pa brda phyag 'tshal ba ni :
ho :
yang dag gsang ba'i pho brang du :
lha dang slob dpon rdo rje'i mched :
dkyil 'khor lha tshogs thams cad la :
lus ngag yid gsum gus phyag 'tshal :
a ti pU ho pra tIts+tsha ho :
bdun pa dam bca' ba ni :
hU~M:
lhag pa'i lha khyod dgongs su gsol :
ji srid 'khor ba ma stongs bar :
rtag tu 'gro don mi skyo zhing :
byang chub sems bskyed dam bca' 'o :
oM bo d+hi tsit+ta sa ma ya satwaM:
brgyad pa byin dbab pa ni :
hU~M:
srid pa'i phur bu sgrub pa dang :
dbang dang dngos grub blang ba'i phyir :
gnyis med dag pa'i mkha' dbyings las :
ye shes khro bo gshegs su gsol :
dbang chen rnams kyis dbang skur la :
byin chen rnams kyis byin phob cig :
mthu chen rnams kyis mthu stsol cig :
rtags dang mtshan ma bstan pa dang :
kI la ya yi dngos grub stsol :
oM badzra kI li kI la ya :
d+he ba b+ha sarba a d+hiSh+ThA na a be sha ya a A:
dgu pa mchod pa byin rlabs ni :
raM yaM khaM:
oM AHhU~M:
sarba pany+tsa a mr-ita hU~M hrIHthA:
oM AHhU~M:
rak+ta dz+wa la ni hU~M phaT:
oM AHhU~M:
oM kha ta li b+h+rU~M ma hA ba liM ta A:
oM AHhU~M:
oM badzra puSh+pe AHhU~M:
d+hU pe 
A lo ke 
gan+d+he 
nai bid+ya 
shab+da AHhU~M:
oM AHhU~M:
oM ma hA keM ni ri ti :
ma hA pany+tsa pu tsa ho :
oM AHhU~M:
bo d+hi tsit+ta ga Na gu h+ya pU dzaHho :
oM AHhU~M:
bcu pa bshags pa bya ba ni :
ho :
rdo rje gzhon nu sras 'khor ma lus dgongs :
chos rnams mnyam yangs spros dang ye bral yang :
ma rig dbang gis tha dad so sor bzung :
don dam dbyer med ngang du mthol lo bshags :
sa ma ya shud+d+he a :
lan gsum mo :
gnyis pa dngos gzhi'i rim pa ni :
ting 'dzin rnam gsum 'byung rim brtseg :
gzhal yas lha bskyed spyan drangs shing :
bzhugs gsol phyag 'tshal dbang bskur zhing :
gnyis med bstim dang phyi nang mchod :
sman mchod gtor ma rak+ta dang :
sbyor sgrol mchod dang bstod pa bsnyen :
dngos grub blang dang bcu bzhi 'o :
dang po ting 'dzin rnam gsum ni :
hU~M:
chos rnams stong zhing bdag med pa :
rtag chad gnyis med de bzhin nyid :
stong pa'i ngang las 'gro rnams la :
snying rje chen po kun tu snang :   kun snang /
e :
spros bral nam mkha'i klong yangs su :
rgyu'i ting nge 'dzin /   hU~M las rim brtsegs yi ge bdun :
'byung ba rim brtseg /   e yaM ra suM keM raM b+h+rU~M:
e las nam mkha' chos 'byung mthing :
yaM las rlung dkyil rgya gram ljang :
ra las rak+ta'i rgya mtsho zlum :
sum ser nag las sha chen gyi :
sa gzhi dkyil 'khor gru bzhi pa :
keM las rus pa'i ri rab gzhi :
raM las ye shes me dpung klong :
b+h+rU~M las 'od zer lnga 'phros pas :
ye shes gzhal yas khang du gsal :
e maN+Dal :
yaM karma rak+Sha haM:
ra rak+ta maN+Da la :
suM tig na maN+Da la :
keM ni ri ti maN+Da la :
raM dz+wa la raM:
b+h+rU~M b+hi shwa bi shud+d+he rat+na maN+Da la :
e dz+nyA na maN+Da la b+h+rU~M:
gnyis pa gzhal yas lha bskyed ni :
rab brjid dur khrod gzhal yas khang :
phyi ni mchod rten rnam pa la :
gru gsum mthing nag rin chen 'bar :
gru chad bar khyams sgo khyud rdzogs :
ngo mtshar ye shes me 'od gsal :
rdo rje brag gtams sa gzhi la :
lha chen phyogs skyong pho mo bsnol :
thabs shes nyi zla pad+ma'i gdan :
ru tra kro ti ti ra baM:
ma sUr+Ya maN+Da la :
a tsaN+d+ra maN+Da la :
paM pad+ma maN+Da la :
rgyu yi yi ge gdan la babs :
'od zer don gnyis hU~M la thim :
s+pha ra Na phaT:
saM ha ra Na hU~M:
rdo rje rtse dgu lte bar hU~M:
tshogs gnyis yongs su rdzogs pa'i sku :
lha bskyed pa ni :
hU~M:
bdag nyid chen po kI la ya :
dbu gsum phyag drug zhabs bzhi bsgrad :
g.yas dkar g.yon dmar dbus mthing zhal :
rigs lngas dbu brgyan thugs srog gsal :
dang po rtse dgu me dpung 'bar :
bar gnyis rtse lnga kha T+wAM ga :
mtha' gnyis ri rab phur bu 'dril :
rdo rje rin chen gshog par ldan :
dur khrod chas brgyad sku la gsol :
yum chen 'khor lo rgyas 'debs ma :
g.yas pa gtso 'khyud kha T+wAM bsnams :
g.yon pa chags pa'i dung dmar stob :
yab yum zung 'jug bskyed pa yi :
dpal chen yab kyi thugs ka yi :
rin chen zur brgyad gzhal yas su :
ye shes sems dpa'   tshon gang ba /sku mdog dkar :
rdor dril rin chen rgyan ldan pa'i :
thugs kar nyi ma'i dkyil 'khor   sran gshag tsam /steng :
rdo rje'i   nas 'bras tsam /lte bar hU~M   yungs 'bru tsam /gis mtshan :
tha mar snying po 'bru dgus bskor :
srog gi sgo srung rta mgrin dmar :
yum 'khyud gri thod chas brgyad ldan :
oM badzra kI li kI la ya :
sarba b+hig nAn baM hU~M phaT:
dpal chen yab yum thugs ka nas :
chos 'byung phyi rol zla gam gsum :
khams gsum dus gsum bsgral ba'i phyir :
mthing nag bdun dang ljang nag bdun :
dmar nag bdun gyi hU~M 'phros pas :
khams gsum lus ngag yid gsum sbyangs :
hU~M hU~M hU~M hU~M hU~M hU~M hU~M:
hU~M hU~M hU~M hU~M hU~M hU~M hU~M:
hU~M hU~M hU~M hU~M hU~M hU~M hU~M:
sras mchog nyer gcig skur gyur te :
kun kyang dbu gsum phyag drug pa :
mthing nag g.yas dkar g.yon dmar zhal :
phyag drug g.yas g.yon dang po ni :
rdo rje rtse dgu me dpung bsnams :
bar pa rdo rje   rtse lnga /kha T+wAM bsnams :
mtha' gnyis phur pa 'dril zhing 'debs :
dur khrod chas kyis rab tu brgyan :
sku smad lcags phur zur gsum pa :
chu srin kha nas me 'od 'phro :
dug gsum dgra bgegs snying gar btsugs :
hU~M:
snying rjes bsgral ba'i dam tshig ni :
bsad cing mnan pa ma yin te :
phung po rdo rjes gtams byas nas :
rnam par shes pa rdo rjer bsgom :
slar yang gsang ba'i sbyor mtshams nas :
phyogs skyong bcu yi gdan steng du :
hU~M yig zung bcu 'phros pa las :
khro bcu za gsod sgo ba'i tshogs :
hU~M:
steng du hU~M kAr khro bo'i sku :
sngo skya dkar dang dmar ba'i zhal :
dang pos rdo rjes dung khrag dkrugs :
bar pas mda' gzhu 'geng zhing 'phen :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur nyi zla'i gdan la bzhugs :
rdo rje sgra 'byin sku la 'khril :
g.yas pa be con g.yon dung khrag :
yab yum sbyor ba'i byin rlabs las :
phra men phag dang rmigs bu'i mgo :
g.yas pa nyi zla g.yon phur 'dril :
hU~M:
shar du rnam rgyal khro bo'i sku :
dkar po sngo dang ser ljang zhal :
dang pos rdo rjes dung khrag dkrugs :
bar pas 'khor lo tri shul bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur brgya byin gdan la bzhugs :
rdo rje snyems ma sku la 'khril :
g.yas pa ral gri g.yon dung khrag :
yab yum sbyor ba'i byin rlabs las :
phra men stag dang bya rgod mgo :
rdo rje lcags kyu phur pa 'dril :
hU~M:
shar lho dbyug sngon khro bo'i sku :
sngo skya dkar dang dmar ba'i zhal :
dang pos rdo rjes dung khrag dkrugs :
bar gnyis me dbal dbyug tho bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur me lha'i gdan la bzhugs :
rdo rje sder mo sku la 'khril :
g.yas pa lcags kyu g.yon dung khrag :
yab yum sbyor ba'i byin rlabs las :
phra men g.yag dang bya rog mgo :
dbyug tho me dbal phur pa 'debs :
hU~M:
lho ru gshin rje khro bo'i sku :
sngo skya ljang dang sngo ba'i zhal :
dang pos rdo rjes dung khrag dkrug :
bar pas dgra satwa dbyug tho 'phyar :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur gshin rje'i gdan la bzhugs :
dur khrod bdag mo sku la 'khril :
g.yas pa thod dbyug g.yon dung khrag :
yab yum sbyor ba'i byin rlabs las :
phra men sha ba 'ug pa'i mgo :
dgra satwa zhags pa phur pa 'debs :
hU~M:
lho nub mi g.yo khro bo'i sku :
ljang sngon sngo dang smug nag zhal :
dang pos rdo rjes dung khrag dkrugs :
bar pas ral gri zhags pa bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur srin po'i gdan la bzhugs :
rdo rje gtun khung yum dang 'khril :
g.yas pa tho ba g.yon dung khrag :
yab yum sbyor ba'i byin rlabs las :
phra men gzig dang khwa ta'i mgo :
ral gri lcags kyu phur pa 'debs :
hU~M:
nub tu rta mgrin khro bo'i sku :
dmar ser dkar dang sngo ba'i zhal :
dang pos rdo rjes dung khrag dkrugs :
bar pas spu gri zhags pa bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur chu lha'i gdan la bzhugs :
rdo rje gtum mo sku la 'khril :
g.yas pa spu gri g.yon dung khrag :
yab yum sbyor ba'i byin rlabs las :
phra men byi la pu shud mgo :
lcags kyu spu gri phur pa 'debs :
hU~M:
nub byang 'dod rgyal khro bo'i sku :
dmar skya ser dang ljang ba'i zhal :
dang pos rdo rjes dung khrag dkrugs :
bar pas ba dan rnga yab bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur rlung lha'i gdan la bzhugs :
rdo rje mda' snyems sku la 'khril :
g.yas pa tho ba g.yon dung khrag :
yab yum sbyor ba'i byin rlabs las :
phra men spyang ki khra yi mgo :
ba dan rnga yab phur pa 'debs :
hU~M:
byang du bdud rtsi 'khyil pa ni :
ljang nag ser dang dud kha'i zhal :
dang pos rdo rjes dung khrag dkrugs :
bar pas rgya gram dril bu bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur gnod sbyin gdan la bzhugs :
rdo rje rlung 'byin sku la 'khril :
g.yas pa dgra satwa g.yon dung khrag :
yab yum sbyor ba'i byin rlabs las :
phra men seng ge pha wang mgo :
rdo rje me sgron phur pa 'debs :
hU~M:
byang shar khams gsum rnam par rgyal :
ser nag dkar dang ljang nag zhal :
dang pos rdo rjes dung khrag dkrugs :
bar pa gnyis na rdo rje zhags :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur dbang ldan gdan la bzhugs :
rdo rje gsod byed sku la 'khril :
g.yas pa gri gug g.yon thod khrag :
yab yum sbyor ba'i byin rlabs las :
phra men dom dang sre mong mgo :
dril bu lcags kyu phur pa 'debs :
hU~M:
'og tu stobs chen khro bo'i sku :
dud kha nag dang ljang ba'i zhal :
dang pos rdo rjes dung khrag dkrugs :
bar pas tho ba zhags pa bsnams :
mtha' gnyis ri rab phur pa 'dril :
rdor gshog nam mkha'i mtha' mnyam gdengs :
dur khrod 'jigs pa'i chas kyis brgyan :
lcags phur sa bdag gdan la bzhugs :
rdo rje skul byed sku la 'khril :
g.yas pa rtse dgu g.yon dung khrag :
yab yum sbyor ba'i byin rlabs las :
phra men dred dang byi ba'i mgo :
rdo rje sog le phur pa 'debs :
de yi phyi rol gru chad bzhir :
b+h+yo :
shar gyi dbang phyug ma bdun ni :
smug nag g.yag mgo thod rlon thogs :
tshangs pa   dmar ser /sbrul gdong pad+ma thogs :
lha chen   dkar /gzig mgo dril bu thogs :
brgya byin   dkar /khyung mgo in+t+ra gdeng :
rtogs 'dod   sngo /byi la 'khor lo thogs :
gzhon nu   dmar /pha wang mdung thung thogs :
rdo rje khu byug   nag /lcags kyu 'dzin :
lho yi dbang phyug ma bdun ni :
b+h+yo :
rdo rje   ser /dom mgo thod khrag 'thung :
bdud rtsi   dmar /chu srin bum pa 'dzin :
zla ba   dkar /sdig mgo pun zla 'dzin :
be con   ljang nag /khra mgo dbyug tho 'phyar :
srin mo   dmar nag /wa gdong dung khrag 'thung :
za ba   ljang nag /stag mgo ba su 'dren :
ra mgo dmar ser zhags pa thogs :
nub kyi dbang phyug ma bdun ni :
b+h+yo :
dga' ba bya rgod dar dkar 'chang :
stobs chen rta mgo gshol mda' 'dzin :
gcig spyod shang shang spu gris gcod :
'dod dmar spyang ki mda' gzhu 'geng :
nor srung pu shud   dkar /bum pa 'dzin :
rlung lha sha mgo   sngon mo /bum pa thogs :
bum sna sprel mgo   sngo nag /lcags sgrog thogs :
byang gi dbang phyug ma bdun ni :
b+h+yo :
gsod byed phag mgo   dmar mo /ral gri thogs :
me mo skyin mgo   dmar /gsal shing 'dzin :
phag mgo dmar mo mche zhags 'dzin :
rgan byed kaM ka   dmar /zhing chung 'dzin :
sna chen rnga mong thod khrag 'thung :
chu lha bya rog   sngon mo /sbrul zhags 'dzin :
gsus chen spyang mgo   ser nag /dril bu thogs :
g.yon pa thams cad phur pa 'debs :
gzig sham zhing lpags g.yang gzhi gsol :
zhing chen dgra bgegs steng na 'gying :
de yi phyi rol bar khyams la :
phur pa'i srung ma bcu gnyis ni :
sho na mu kha zhes bya ba :
lcags kyi spyang mo mgo dgu la :
mi mo lcags kyi mgo can zhon :
sri la mu kha zhes bya ba :
gser gyi 'phar ba lce brgyad la :
mi mo gser gyi mgo can zhon :
sri la mu kha zhes bya ba :
zangs kyi wa mo rkang gsum la :
mi mo zangs kyi mgo can zhon :
sho na mu kha zhes bya ba :
lcags kyi khyi mo ral pa can :
mi mo lcags kyi mgo can zhon :
g.yas rnams rdo rje thod phreng 'dren :
g.yon rnams rin chen phur pa 'dril :
dpal ldan nag mo re ma ti :
mi lpags rlon pa sku la gsol :
phyag na spu gri rnon po thogs :
chibs su drel rta rkang gsum 'chib :
dpal ldan lha mo re ma dzi :
dmar nag btsos dmar la 'u gsol :
khrag skam lcags kyu phyag na bsnams :
chu glang sngon po chibs su 'chib :
dpal ldan lha mo re ma dza :
ser nag rma bya'i thul pa gsol :
gser gyi zor ba phyag na bsnams :
chibs su sha ba yu mo 'chib :
dpal ldan nag mo re ma dzu :
ljang nag chu dar sku la gsol :
mthing nag khram bam phyag na bsnams :
chibs su rnga mong sngo nag 'chib :
rdo rje ya byin mthu mo che :
mthing nag ber chen sku la gsol :
phyag na bdud zhags lcags kyu bsnams :
bdud rta nag po chibs su 'chib :
rdo rje de byin rtsal mo che :
sku mdog ser nag 'bar ba la :
gser zhags skyer phur phyag na bsnams :
chibs su gza' rta ser po 'chib :
rdo rje bse byin 'phrul mo che :
nag po ber smug sku la gsol :
btsan zhags seng ldeng phur pa bsnams :
chibs su btsan rta dmar po 'chib :
rdo rje phag byin mthu mo che :
sngo nag ber nag sku la gsol :
g.yu zhags mchog phur phyag na bsnams :
chu rta sngon po chibs su 'chib :
dkyil 'khor phyogs bzhi sgo bzhi ru :
shar sgor stag gdong lcags kyu 'dzin :
lhor sgor phag gdong zhags pa 'dzin :
nub sgor seng gdong lcags sgrog ma :
byang shar spyang gdong dril bu 'khrol :
kun kyang gzig sham zhing lpags gsol :
dgra bgegs steng du 'gying bar bskyed :
phyi rol 'khor yug lcags ri la :
bka' nyan dam can sde gsum dang :
ma bdun sring bzhi la sogs dang :
bka' sdod dam can ma lus bskyed :
bzhi pa spyan drang ba la snyan gsan dang spyan drang ba gnyis las :
dang po ni :
hU~M:
rdo rje gzhon nu'i rig 'dzin rnams :
srid pa rdo rjer sgrub mdzod cig :
srid pa rdo rje phur pa'i lha :
ye shes khro bo grub par mdzod :
oM badzra sa man dza :
gnyis pa spyan drang ba dngos ni :
hU~M:
skye med chos dbyings pho brang nas :
skye ba'i cho 'phrul skur ston pa :
dpal ldan yab yum spyan 'dren gshegs :
srid gsum gdug pa ma lus bsgral ba'i phyir :
sras mchog khro bo'i tshogs rnams spyan 'dren gshegs :
phyogs bcu dregs pa thams cad 'dul ba'i phyir :
khro bcu yab yum za gsod spyan 'dren gshegs :
dbang phyug mkha' 'gro srung ma dam can rnams :
sngon gyi thugs dam brtser dgongs spyan 'dren gshegs :
srid pa'i phur pa sgrub pa dang :
dbang dang dngos grub blang ba'i phyir :
ye shes khro bo gshegs su gsol :
ting 'dzin dkyil 'khor 'di la dbyer med dgongs :
oM badzra kI li kI la ya :
e h+ye hi b+ha ga wAn :
sa ma ya dza dza :
lnga pa bzhugs su gsol ba ni :
snang srid yongs sgrol dkyil 'khor 'dir :
dregs pa nyi zla pad+ma'i gdan :
ye shes phur pa'i lha tshogs rnams :
dgyes shing mi g.yo brtan par bzhugs :
badzra sa ma ya tiSh+Tha lhan :
drug pa phyag 'tshal ba ni :
ho :
srid gsum gdug pa 'dul ba dang :
nga rgyal chen po brtan pa'i phyir :
rdo rje srin po'i lha tshogs la :
rtse gcig yid kyis phyag 'tshal lo :
a ti pU ho :
pra ti dzaHho :
bdun pa dbang zhu ba ni :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs mdzad nas :
dbang dang byin rlabs bdag stsol cig :
oM AHhU~M:   dkar dmar mthing gsum /
oM hU~M swA aM hA:
kA ya wA ka tsit+ta gu Na karma sid+d+hi a b+hi Shiny+tsa hU~M:   rigs lngas dbu brgyan par bsam /
brgyad pa gnyis med bstim pa ni :
hU~M:
sangs rgyas kun gyi sku gsung thugs :
yon tan phrin las yongs rdzogs pa'i :
bdag dang dbyer med thim gyur la :   mdun gyi ye shes pa bdag bskyed la bstim /
rab tu dgyes shing brtan par bzhugs :
sa ma ya tiSh+Tha lhan :
dgu pa phyi nang mchod pa ni :
hU~M:
dpal chen yongs rdzogs lha tshogs la :
phyi mchod lnga dang nang mchod lnga :
phyi nang dbang po dgyes phyir 'bul :
puSh+pe 
d+hU pe 
A lo ke 
gan+d+he 
nai wid+ya :
shab+da ma hA pany+tsa pU tsa ho :
bcu pa sman mchod bya ba ni :
ho :
rang byung gdod nas rnam par dag :
rtsa brgyad stong la sbyar ba'i sman :
rtsa ba 'bum phrag yangs pa'i bcud :
ra sA yA na la sogs pa'i :
rigs lnga dam tshig lnga yi dngos :
ye shes lnga rdzogs bsgrubs pa'i rdzas :
rgyud drug sems can kun sgrol ba'i :
dug lnga sel ba'i sman gyi mchog :
dpa' bo'i ro dang mnyam sbyar ba :
rgyal ba'i dkyil 'khor yongs la 'bul :
bla med 'phrul gyi dngos grub stsol :
hU~M:
gru gsum mthing nag 'bar ba'i dkyil 'khor nas :
dpal chen rdo rje gzhon nu yab yum la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA pany+tsa a mr-ita khA hi :
phyogs bcu dregs pa bsnol ba'i gdan steng du :
bdud 'dul 'jigs byed khro bo yab yum bcur :
rnam dag bdud rtsi'i dam rdzas mnyes mchod 'bul :
zla gam dbang chen e yi gdan steng du :
gdug pa'i tshogs sgrol sras mchog phur pa la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ma hA pany+tsa a mr-ita la khA hi :
gzhal yas chen po'i gru chad bzhi rnams la :
dbang phyug chen po nyi shu rtsa brgyad la :
rnam dag bdud rtsi'i dam rdzas mnyes mchod 'bul :
dkyil 'khor phyogs kyi bar khyams gzhal yas su :
bka' yi skyong ma phur srung bcu gnyis la :
rnam dag bdud rtsi'i dam rdzas mnyes mchod 'bul :
gzhal yas sgo ma bzhi yi zhal du yang :
rnam dag bdud rtsi'i dam rdzas mnyes mchod 'bul :
bse lcags dung sogs ging chen bzhi rnams la :
rnam dag bdud rtsi'i dam rdzas mnyes mchod 'bul :
ma bdun sring bzhi 'bar ma'i zhal du yang :
rnam dag bdud rtsi'i dam rdzas mnyes mchod 'bul :
oM AHhU~M:
khro bo chen po gshegs su gsol :
khro bo chen po gshegs nas kyang :
rtags dang mtshan ma bstan pa dang :
kI la ya yi dngos grub stsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
bcu gnyis pa gtor ma 'bul ba ni :
hU~M:
dam rdzas rmad byung gtor chen po :
chos nyid skye ba med klong nas :
'dod yon rnam lngas rab tu spras :
dpal chen 'khor bcas thugs dam bskang :
oM badzra kI li kI la ya :
sarba ba liM ta khA hi :
nyon mongs rtsa ba 'khor ba'i khrag :
khams gsum 'khor ba stongs bya'i phyir :
dung chen snod du dmar chen bskyil :
dkyil 'khor lha tshogs zhal du 'bul :
badzra kI li kI la ya :
ma hA rak+ta la khA hi :
bcu gnyis pa sbyor sgrol mchod pa ni :
gti mug sha chen phungs se phung :
'dod chags khrag chen me re re :
zhe sdang rus gram nyi li li :
dpal chen khro bo'i tshogs la 'bul :
mAM sa rak+ta keM ni ri ti la khA hi :
hU~M:
khro mo 'bar ba'i gtun khung du :
rdo rje tho bas brdungs byas nas :
lha yang rung ste bsgral bar bya'o :
kha taM kha taM kha taM:
hU~M hU~M hU~M:
phaT phaT phaT:
badzra yak+Sha kro ta khA hi :
ha ha ha :
hU~M hU~M hU~M:
phaT phaT phaT:
bcu gsum pa bstod pas bsnyen pa ni :
hU~M:
dus gsum sangs rgyas ma lus 'dus pa'i dpal :
rdo rje gzhon nu'i sku la phyag 'tshal bstod :
skye med rnam dag shes rab gsal ba'i don :
'khor lo rgyas 'debs yum la phyag 'tshal bstod :
sa bcu'i mnga' bdag zhing bcu tshar gcod pa :
khro rgyal chen po bcu la phyag 'tshal bstod :
pha rol phyin bcu'i rang bzhin shes rab dpal :
khro mo chen mo bcu la phyag 'tshal bstod :
nyon mongs nyi shu gnas su sgrol mdzad pa :
khra thabs nyi shu'i tshogs la phyag 'tshal bstod :
thugs rje'i shugs kyis gnod gdug thams cad sgrol :
sras mchog 'bar ba'i tshogs la phyag 'tshal bstod :
phyi nang bar chad bsrung ba'i las la brtson :
drag mo sgo ma bzhi la phyag 'tshal bstod :
dbang phyug nyi shu brgyad la phyag 'tshal bstod :
rgyal ba'i spyan sngar dam bcas dbang mo che :
phur skyong srung ma'i tshogs la phyag 'tshal bstod :
bcu bzhi pa bsnyen cing dngos grub blang ba ni :
gzhung gi dmigs pa gsal gdab cing :
oM badzra kI li kI la ya :
sarba big+ha nAn baM hU~M phaT:
ces dngos grub thob par bsam :
dza hU~M A:
bdun 'bum nyi khri rtags dang sbyar :
dngos grub blang ba ni :
dpal chen lha tshogs dgongs su gsol :
'dir bzhugs bdag cag 'khor bcas rnams :
smin grol gnyis kyi rgyud sbyangs te :
bskyed rdzogs zung 'jug 'di bzung nas :
zhi rgyas dbang drag yid bzhin gter :
sku gsung thugs kyi dngos grub stsol :
dngos grub da lta mi stsol na :
rgyal ba thugs rje mi chung ngam :
sgrub pa'i zhag grangs thems lags so :
gtor tshogs 'byor pas bskangs lags so :
thugs rje brtse bas rab dgongs nas :
da lta nyid du dngos grub stsol :
oM badzra kI li kI la ya :
kA ya wA ka tsit+ta sid+d+hi hU~M:
zhes dngos grub blang ngo :
gsum pa rjes kyi bya ba ni :
tshogs dang lhag ma bskul dang ni :
bzlog gzhung gyer dang sgo dbye bya :
chad mdo zor 'phang brtan skyong mnan :
tshe 'gugs bsdu chog smon lam btab :
bkra shis dang ni bcu gnyis so :
dang por tshogs byang ni :
swa b+hA was stong par sbyangs :
b+h+rU~M gyis snod gzhal yas khang du bskyed :
raM yaM khaM:
nyes skyon thams cad bsregs sbyangs bkrus :
oM AHhU~M:
'dod yon bdud rtsir byin gyis brlabs :
sarba pany+tsa a mr-ita hU~M phaT:
hU~M:
srid pa'i phur bu sgrub pa dang :
dbang dang dngos grub blang ba'i phyir :
zhal zas tshogs kyi mchod pa la :
ye shes khro bo gshegs su gsol :
oM badzra kI li kI la ya dzaHhU~M baM ho :
hU~M:
bla med mchog gi mchod pa dam pa 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
bla ma yi dam lha tshogs rnams la 'bul :
oM gu ru de wA DA ki nI ga Na tsakra pU dza khA hi :
skabs 'dir skang gso'i rim pa gzhan yang bya :
tshogs phud gsum las dang po 'bul ba ni :
hU~M:
dpal chen phur pa'i lha tshogs la :
zhal zas tshogs kyi mchod pa 'bul :
sku gsung thugs kyi dngos grub stsol :
oM badzra kro d+ha ga Na tsakra pU tsa khA hi :
bar pa bshags pa bya ba ni :
hU~M:
ye shes lha la rtog pa mi mnga' yang :
de yi 'khor du gtogs pa'i lha srin rnams :
mi yi skyon mthong tsam na chad pa gcod :
bdag cag ma rig sgo gsum bag med pas :
'dod 'khrul gti mug dbang gis nongs byas bshags :
tshogs kyis mchod do tshangs dbang dngos grub stsol :
sa ma ya ho :
tha ma ling+ga bcas te :
gsal ba gsum dang ldan pas :
ling+ga la 'gugs 'dren byas :
hU~M dza :
dam tshig chen po'i   dpal chen yab yum /dus la bab :
sprul pa chen po'i   sras mchog /dus la bab :
phyag brnyan chen po'i   khro bcu khra thabs /dus la bab :
shwa na mu kha'i   mched bzhi /dus la bab :
bdag nyid chen mo'i   re ma ti mched bzhi /dus la bab :
sa bdag chen mo'i   bse mo mched bzhi /dus la bab :
khyed kyi phrin las dus la bab :
hU~M:
byang chub mchog tu sems bskyed nas :
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa rnams :
khro bo chen po'i byin rlabs kyis :
yud tsam gcig gis 'dir khug la :
mngon spyod tshul bzhin bsgral ba dang :
lus ngag rdul du bshigs nas kyang :
dngos grub bar du gcod pa'i bgegs :
gdug cing sdang sems ldan pa rnams :
zungs shig rgyob cig rnam par chings :
gtogs shig grogs dang bral bar gyis :
rdungs shig rdo rje 'bar ba'i gtun :
rdo rje tho bas brdungs byas nas :
lha yang rung te bsgral bar bya :
bcol pa'i phrin las myur du mdzod :
ces bsgral te bstab pa bya ba ni :
hU~M:
dpal chen 'khor bcas zhal phyes shig :
dgra bgegs bsgral pa'i lnga phung 'di :
dpal chen yab yum zhal du bstab :
sras mchog phur pa'i zhal du bstab :
khro rgyal yab yum zhal du bstab :
za gsod sgo ma'i zhal du bstab :
mkha' 'gro ging tshogs zhal du bstab :
rdul phran tsam yang med par mdzod :
oM badzra kro d+ha bi dza ya kha kha khA hi khA hi :
zhes ling ro gtor mar 'bul lo :
de rjes dmar sbreng :
bdud rtsi bran :
'thor phud kyi rim pa yang 'di nas bya'o :
de nas slob bus tshogs btegs la :
gzigs shig mdzes ldan dam pa'i chos :
sogs bya'o :
bla mas :
rin thang med la legs 'ongs chos :
sogs kyis blang :
de nas dpal chen lha tshogs su gsal bas tshogs la rol :
tshogs kyi 'khor lo phul ba'i bsod nams kyis :
mi zad gter la longs spyod cing :
ye shes snang ba rang gsal nas :
ka dag chen po'i sa thob shog :
gnyis pa lhag ma bsdus la kha chus bran la 'di skad do :
hU~M:
bran dang bka' nyan pho nya'i tshogs :
khyed kyi dam tshig dus la bab :
sngon chad ji ltar dam bcas pa :
mngon spyod phrin las myur du mdzod :
lhag ma'i mchod pa 'di bzhes la :
bstan pa gnyan po bsrung du gsol :
bud+d+ha DA ki nI:
badzra DA ki nI:
rat+na DA ki nI:
pad+ma DA ki nI:
karma DA ki nI:
sarba DA ki nI:
kha kha khA hi :
ging ka ra pany+tsa a mr-ita ba ling+ta rak+ta khA hi :
gsum pa thugs dam bskul ba ni :
hU~M:
e yi dkyil 'khor gnas pa yi :
bcom ldan rdo rje gzhon nu dang :
yum chen 'khor lo rgyas 'debs ma :
sras mchog phur pa'i tshogs dang bcas :
'khor 'das dpal la dbang sgyur zhing :
thugs dam rgyud bskul bcol pa'i phrin las mdzod :
hU~M:
khro rgyal rnam rgyal yab yum dang :
phra men stag dang bya rgod mgo :
dri za'i tshogs la dbang sgyur zhing :
thugs dam rgyud bskul\u0f8e
hU~M:
khro rgyal dbyug sngon yab yum dang :
phra men g.yag dang bya rog mgo :
me lha'i tshogs la dbang sgyur zhing :
thugs dam rgyud bskul\u0f8e
hU~M:
khro rgyal gshin rje yab yum dang :
phra men sha ba 'ug pa'i mgo :
gshin rje'i tshogs la dbang sgyur zhing :
thugs dam rgyud bskul\u0f8e
hU~M:
khro rgyal mi g.yo yab yum dang :
phra men gzig dang khwa ta'i mgo :
srin po'i tshogs la dbang sgyur zhing :
thugs dam rgyud bskul\u0f8e
hU~M:
khro rgyal rta mgrin yab yum dang :
phra men byi la pu shud mgo :
chu lha'i tshogs la dbang sgyur zhing :
thugs dam rgyud bskul\u0f8e
hU~M:
khro rgyal 'dod rgyal yab yum dang :
phra men spyang mo khra yi mgo :
rlung lha'i tshogs la dbang sgyur zhing :
thugs dam rgyud bskul bcol pa'i phrin las mdzod :
hU~M:
khro rgyal bdud rtsi yab yum dang :
phra men seng ge pha wang mgo :
gnod sbyin tshogs la dbang sgyur zhing :
thugs dam rgyud bskul\u0f8e
hU~M:
khro rgyal khams gsum yab yum dang :
phra men dom dang sre mong mgo :
dbang ldan tshogs la dbang sgyur zhing :
thugs dam rgyud bskul\u0f8e
hU~M:
khro chen hU~M kAr yab yum dang :
phra men phag dang rmigs bu'i mgo :
nyi zla gza' skar dbang sgyur zhing :
thugs dam rgyud bskul\u0f8e
hU~M:
khro rgyal stobs chen yab yum dang :
phra men dred dang byi ba'i mgo :
sa bdag tshogs la dbang sgyur zhing :
thugs dam rgyud bskul\u0f8e
lcags kyu ma yis dgra bgegs khug :
zhags pa ma yis dgra bgegs chings :
lcags sgrog ma yis dbang du sdus :
dril bu ma yis gnas spor la :
thugs dam rgyud bskul\u0f8e
dbang phyug chen po nyer brgyad rnams :
myang 'das chos kyi skur bzhugs kyang :
'jig rten cha lugs cir yang ston :
sprul pa yang sprul tshogs dang bcas :
thugs dam rgyud bskul bcol pa'i phrin las mdzod :
dpal gyi srung ma bcu gnyis dang :
ma bdun sring bzhi ging lang+ka :
dam can srung ma'i tshogs bcas rnams :
dam rdzas mchod pa 'di bzhes la :
thugs dam rgyud bskul bcol pa'i phrin las mdzod :
ces so :
rgyas par lhag mchod dang dgos bskul na yod do :
'di'i dbang bskur ba :
'di'i sbyin sreg :
phrin las bzhi'i las gang yang bya zhing :
bzlog gzhung byed na :
ling+ga bca' ba :
snyan gsan :
gzu dpang :
bla srog 'gugs pa :
lha dbye :
mi 'chor byad du 'jug pa :
chos bshad :
bzlog gzhung byed pa :
tshe lung khrus lung :
thun gdab :
bla srog phral ba :
ling+ga bsha' ba :
zhal du bstab pa :
gnas spar ba :
lung bstan pa :
smon lam dang :
bsngo ba ste :
bcu bdun gyis sgrol las mdor bstan du byed do :
bzlog gzhung bsdus pa 'di ltar du bya'o :
hU~M:
bcom ldan dpal chen rdo rje gzhon nu che :
sku mdog mthing nag zhal gsum phyag drug pa :
rigs kyi khro rgyal thams cad dbang sdus la :
gzhan sprul khro bo'i dmag tshogs thams cad zlog :
zhal gsum dug gsum sku gsung thugs su zlog :
zhal g.yas dkar pos pho rgyud gnod byed zlog :
zhal g.yon dmar pos mo rgyud gnod pa zlog :
zhal dbus mthing khas gnyis 'dzin dgra bgegs zlog :
nyon mongs dug gsum bar chad dbyings su zlog :
dbu skra dmar ser gyen du brdzes pa yis :
srid gsum gdug pa'i dgra bgegs thams cad zlog :
zhal gyi mche ba dkar po gtsigs pa yis :
sha za 'byung po thams cad bsgral du gsol :
thod skam rigs lnga'i dbu rgyan dbu la rdzogs :
khrag 'thung pho nya gnod byed thams cad zlog :
spyan gsum sdang mig gyen thur g.yo ba yis :
steng 'og bar gsum gdon bgegs thams cad zlog :
phyag g.yas dang po rdo rje rtse dgu yis :
sa dgu'i rtog tshogs bar chad thams cad zlog :
gnyis pa rdo rje rtse lnga bsnams pa yis :
nyon mongs dug lnga'i bar chad thams cad zlog :
g.yon gyi dang po'i ye shes me dpung gis :
mtshan 'dzin 'khor ba'i dgra bgegs bsregs shing zlog :
tha ma gnyis na ri rab phur pa yis :
sa lam bar chod dgra bgegs bzlog cing sgrol :
zhing chen g.yang gzhi'i stod g.yogs byas pa yis :
phrag dog las byung dgra bgegs thams cad zlog :
glang chen ko rlon gti mug dgra bgegs zlog :
thod pa'i phreng bas sems byung rtog tshogs zlog :
phyag zhabs sbrul gyi chun pos brgyan pa yis :
'og phyogs klu yi gdon rnams thams cad zlog :
thod pa skam pos dbu rgyan byas pa yis :
steng phyogs lha yi gdon rnams thams cad zlog :
stag gi pags pas sham thabs byas pa yis :
nga rgyal dregs pa'i gdon tshogs thams cad zlog :
thal chen tshom bu zhag gi zo ris kyis :
'khor ba'i bcud gsol skye shi'i sdug bsngal zlog :
zhabs gnyis thabs dang shes rab brkyang bskum gyis :
nyon mongs bdud bzhi ma lus thams cad zlog :
gnyis med yum chen 'khor lo rgyas 'debs mas :
mo rgyud gdon bgegs thams cad zlog tu gsol :
sprul pa'i sras mchog nyi shu rtsa gcig gis :
lus ngag yid gsum bar chad thams cad zlog :
khro chen hU~M chen yab yum sprul pa yis :
tshangs pa nyi zla'i gdon tshogs dgra la zlog :
khro chen rnam rgyal yab yum sprul pa yis :
shar phyogs dri za'i gdon tshogs dgra la zlog :
khro chen dbyug sngon yab yum sprul pa yis :
shar lho me lha'i gdon tshogs dgra\u0f8e
khro chen gshin rje yab yum sprul pa yis :
lho phyogs gshin rje'i gdon tshogs dgra\u0f8e
khro chen mi g.yo yab yum sprul pa yis :
lho nub srin po'i gdon tshogs dgra\u0f8e
khro chen rta mgrin yab yum sprul pa yis :
nub phyogs klu dbang gdon tshogs dgra\u0f8e
khro chen 'dod rgyal yab yum sprul pa yis :
nub byang rlung lha'i gdon tshogs dgra\u0f8e
khro chen bdud rtsi yab yum sprul pa yis :
byang phyogs gnod sbyin gdon tshogs dgra\u0f8e
khro chen khams gsum yab yum sprul pa yis :
byang shar dbang ldan gdon tshogs dgra\u0f8e
khro chen stobs chen yab yum sprul pa yis :
'og phyogs sa bdag gdon tshogs dgra\u0f8e
dbang phyug chen po nyi shu rtsa brgyad kyis :
lha chen nyer brgyad gdug rtsub dgra\u0f8e
brtan ma skyong ma phur srung bcu gnyis kyis :
nad kha rims kha thams cad dgra la\u0f8e
ye shes sgo ma bzhi yi lha tshogs kyis :
phyag rgya bzhi yis dgra bgegs sgrol zhing zlog :
yas kyi bdud du g.yos pa zlog :
mas kyi sri ru langs pa zlog :
nye ba'i byol po thams cad\u0f8e
ma mo'i khrag zor 'phen pa\u0f8e
bdud kyi sprul pa'i 'grim chags\u0f8e
pha tshan nang gi rgyab 'dre\u0f8e
gshin rje'i 'khor lo bskor ba\u0f8e
bdud kyis khram la 'debs pa\u0f8e
btsan gyi rgyan kha thams cad\u0f8e
sa bdag klu yis gdug byed\u0f8e
rgyal po'i smyo 'dre thams cad\u0f8e
gza' yis king kang 'phen pa\u0f8e
mu stegs ngan sngags dmod mo\u0f8e
the'u brang sris la rku ba\u0f8e
nad kha rims kha slar phyir zlog :
phur pa'i dbal kha thams cad\u0f8e
chos pa'i chos zor 'phen pa\u0f8e
bon po'i bon zor 'phen pa\u0f8e
sum pa'i glang zor 'phen pa\u0f8e
mi nyag pa yi bo lo\u0f8e
lo keg zla keg zhag keg\u0f8e
mo ngan rmi ltas ngan pa\u0f8e
pho brgyas mda' ltar gsor ba\u0f8e
mo brgyas dug g.yos b+h+yo zhing zlog :
dgra la b+h+yo zhing bsgral du gsol :
mi nag skye bo'i ya ga\u0f8e
bran khol ngan pa'i dmod mchu\u0f8e
dgra la b+h+yo zhing bsgral du gsol :
bgegs la b+h+yo las rdul du rlogs :
bzhi pa dkyil 'khor dbye ba ni :
dza :
dkyil 'khor chen po'i shar sgo na :
sgo ma chen mo stag gdong ma :
thugs rje thabs kyi lde'u mig dang :
rdo rje lcags kyu'i phyag rgya yis :
shar phyogs dung sgo dkar po phyes :
gtor ma zor gyi lam phyes shig :
hU~M:
dkyil 'khor chen po'i lho sgo na :
sgo ma chen mo phag gdong ma :
thugs rje thabs kyi lde'u mig dang :
rdo rje zhags pa'i phyag rgya yis :
lho phyogs gser sgo ser po phyes :
gtor ma zor gyi lam phyes shig :
baM:
dkyil 'khor chen po'i nub sgo na :
sgo ma chen mo seng gdong ma :
thugs rje thabs kyi lde'u mig dang :
rdo rje lcags sgrog phyag rgya yis :
nub sgo zangs sgo dmar po phyes :
gtor ma zor gyi lam phyes shig :
ho :
dkyil 'khor chen po'i byang sgo na :
sgo ma chen mo spyang gdong ma :
thugs rje thabs kyi lde'u mig dang :
rdo rje dril bu'i phyag rgya yis :
byang sgo g.yu sgo sngon po phyes :
gtor ma zor gyi lam phyes shig :
lnga pa chad mdo bya ba ni :
gtor ma sgo mtshams su btegs la gser skyems gtor zhing 'di skad do :
hU~M:
sngon tshe 'das dus bskal pa'i dang po la :
'og min gsang ba mchog gi dkyil 'khor du :
bcom ldan dpal chen rdo rje gzhon nu yis :
rigs kyi khro rgyal thams cad dbang bsdus nas :
so so'i sku gsung thugs su bstan nas kyang :
ji ltar khas blangs dam bcas ji bzhin du :
mchod gtor bzhes la bcol pa'i phrin las mdzod :
de 'og bar gyi bskal pa dbus ma la :
mon kha sna ring seng ge rdzong gsum du :
slob dpon chen po pad+ma 'byung gnas dang :
slob ma jo mo mkhar chen mtsho rgyal gyis :
rdo rje phur pa'i dkyil 'khor zhal phyes tshe :
phur srung bcu gnyis ging dang dam can gyis :
so so'i sku gsung thugs su bstan nas kyang :
ji ltar khas blangs dam bcas ji bzhin du :
mchod gtor bzhes la bcol pa'i phrin las mdzod :
de 'og dus kyi bskal pa'i tha ma la :
rnga yab gling phran zang mdog dpal ri'i rtser :
slob dpon chen po pad+ma thod phreng dang :
rig 'dzin sngags 'chang pad+ma gling pa yis :
yang gsang bla med dkyil 'khor zhal phyes tshe :
bka' yi srung ma dam can rgya mtsho yis :
so so'i sku gsung thugs su bstan nas kyang :
ji ltar khas blangs dam bcas ji bzhin du :
mchod gtor bzhes la bcol pa'i phrin las mdzod :
ces gtor ma phyir khyer :
zor 'phang ba ni :
hU~M:
snying rje'i gtor zor gnyan po 'di :
shar gyi phyogs su 'phang snyam pas :
dri za'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
lho yi phyogs su 'phang snyam pas :
gshin rje'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
nub kyi phyogs su 'phang snyam pas :
chu lha'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
byang gi phyogs su 'phang snyam pas :
gnod sbyin tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
shar lho'i phyogs su 'phang snyam pas :
me lha'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
lho nub mtshams su 'phang snyam pas :
srin po'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
nub byang mtshams su 'phang snyam pas :
rlung lha'i tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
byang shar mtshams su 'phang snyam pas :
dbang ldan tshogs rnams sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
steng gi phyogs su 'phang snyam pas :
tshangs pa nyi zla sku zur cig :
zor 'di gnod byed dgra bgegs 'phen :
snying rje'i gtor zor gnyan po 'di :
'og gi phyogs su 'phang snyam pas :
sa bdag tshogs rnams sku zur cig :
zor 'di gnod byed dgra bgegs 'phen :
sangs rgyas bstan la gnod pa dang :
skye bo yongs la 'tshe ba dang :
mdor na zhing bcur gyur pa yi :
sdang dgra gnod byed thams cad dang :
bdag cag dpon slob rgyu sbyor gyi :
tshe srog bar du gcod pa yi :
dgra bgegs steng du gtor zor rgyob :
thum ri li li rbad rbad b+h+yo b+h+yo :
drag sngags rnams kyis dpung bskyed do :
bdun pa bshal chus brtan ma bskyang ba ni :
bdag dpal chen du gsal la 'di skad do :
b+h+yo :
brtan ma bcu gnyis 'khor dang bcas :
khyed cag sngon gyi yal gam can :
slob dpon pad+ma thod phreng dang :
slob ma mkhar chen mtsho rgyal gyis :
mon kha sna ring rdzong gsum du :
zhing chen bsgral ba'i gdan steng du :
rnal 'byor gral la bzhag nas ni :
thar pa thob pa'i mtshan yang btags :
sgrub pa po la phan gdags phyir :
bran gyi tshul du khas blangs nas :
dam la ma 'da' da tshur byon :
bka' yi gtor ma 'di longs la :
bcol pa'i phrin las grub par mdzod :
ma ma :
la la :
ta ta :
te te :
pany+tsa b+ha ling ta khA hi :
brgyad pa gtor mnan bya ba ni :
gtor gzhong ri rab tu gsal pa'i 'og tu dam sri mnan par bsam ste :
yi dam dpal chen stangs stabs kyis mnan par bya ste :
lu gu rgyud du sbrel la 'di skad do :
ho :
dgra bgegs bsgral pa'i lnga phung la :
dpal chen lha tshogs bro brdungs pas :
dgra bgegs phung khams rdul du rlog :
dgra ni thal bar rlog pa'i bro :
bgegs ni phye mar 'thag pa'i bro :
oM laM:
AHlaM:
hU~M laM:
satwaM b+ha ya nan :
ya ma dam sri nA ga rA tsa dza nan :
zhes mnan no :
dgu pa tshe 'gugs bya ba :[ <!TCC Tibetan character 4,97 undefined in unicode!>\u0fcb<!TCC Tibetan character 4,98 undefined in unicode!> ]bcu pa dkyil 'khor bsdu ba ni :
hU~M hU~M hU~M:
zhes brjod pas snang srid 'od du zhu :
gzhal yas khang la thim :
gzhal yas lha tshogs 
lha rnams 'khor nas rim gyis gtso bor bsdu :
gtso bo ye shes sems dpa' la bsdu :
ye shes sems dpa' thugs srog hU~M la :
hU~M gyen rdzogs kyi thig ler yal te :
rtag mtha' bsal lo :
rdul tshon rnams rdo rjes mtha' nas dbus su bsdu'o :
yig brgyas kha bskang :
bcu gcig pa smon lam ni :
de ltar gsang sngags spyod pa mchog :
rmad byung spyad pa'i mthu byin gyis :
dpal chen rdo rje gzhon nu yi :
sku gsung thugs dang yon tan dang :
phrin las mi zad rgyan 'khor la :
spyod cing skal pa mnyam gyur cig :
bcu gnyis pa bkra shis bya ba ni :
rgyal ba kun gyi phrin las mchog :
dpal chen rdo rje gzhon nu yi :
sku gsung thugs kyi phrin las kyis :
dug gsum 'joms pa'i bkra shis shog :
phyogs bcu'i dgra bgegs kun sgrol ba :
khro bo bcu yi bkra shis shog :
dge bcu yar 'phel mi dge gcod :
khro mo bcu yi bkra shis shog :
phrin las rnam bzhi kun sgrub cing :
ma sring brtse gdung bkra shis pa :
mkha' 'gro dam can bkra shis shog :
mi 'dzad gter la mnga' brnyes shing :
'dzad med nor gyi bkra shis pa :
don grub mchog gi bkra shis shog :
phur pa yang gsang gi las byang khrigs chog :
bdag pad+ma gling pas khrigs su bsgrigs pa'o :
mang+ga laM///
/
