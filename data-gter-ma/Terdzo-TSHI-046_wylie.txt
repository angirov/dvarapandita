@#:
gsang ba rin po che'i 'chi med tshe'i pra brtag bstan pa bzhugs so :
de bzhin gshegs pa thams cad kyi bdag nyid yon tan phrin las thams cad kyi ngo bo tshe dpag med la phyag 'tshal lo :
las 'phro skal bar ldan pa yi :
rnal 'byor dbang phyug mchog rnams kyis :
'chi med tshe yi rgyud dag la :
brten nas ring thung brtag pa ni :
mdor bsdus tsam ni 'dir bstan no :
de la tshe'i pra brtag pa la bzhi ste :
tshe nyams par byed pa'i rkyen bstan pa dang :
tshe nyams pa'i rtags bstan pa dang :
tshe 'gugs par byed pa'i slob dpon bstan pa dang :
tshe sgrub pa'i thabs dngos bstan pa'o :
de la tshe nyams par byed pa'i rkyen la bzhi ste :
sems 'khrugs pa dang :
zhe sdang drag po skyes pa dang :
rtsa ba sku gsung thugs kyi dam tshig nyams pa dang :
snying mi dga' ba 'di rnams ni :
tshe 'phrog dbugs rngub bgegs kyi yul du gyur pa yin :
zhes so :
tshe la nyams rtags bzhi yod pa ni :
'khor la 'tshig pa za ba dang :
bzhin 'gyur ba dang :
spyod lam log pa dang :
zas za snying mi 'dod pa 'di rnams ni nyams pa'i rtags yin no :
yang tshe nyams rtags la :
nyi ma nub pa rmi ba dang :
sa sros pa dang :
snying mi dga' ba dang :
'tshig pa za ba dang :
gnyid mi pheb pa dang :
rmi lam ngan pa dang :
gcig pur 'khyams pa dang :
gcer bur 'dug pa dang :
btson la bzung zhing dong nang du bcug pa dang :
lug dang g.yu bor ba rmi ba dang :
de rnams gang byung yang nyams pa'i rtags so :
tshe mthud pa'i slob dpon la gsum ste :
ting nge 'dzin la mnga' brnyes pa :
mtshan nyid kun dang ldan pa :
mthu byin che zhing dam can nye ba :
bka' lung thob cing man ngag dang ldan pas bkug na khug nges so :
tshe sgrub pa'i thabs dngos bstan pa ni :
dal bsgom zhing spyan drangs pa dang :
tshe'i rang bzhin bstan pa dang :
tshe 'gugs pa dang :
tshe bcing ba dang :
bzlas brjod byed cing tshe slan pa dang :
tshe bum gyi dbang bskur zhing bstim pa dang bdun no :   de rnams tshe'i sgrub thabs nang na gsal la /
tshe khug pa'i rtags ni :
tshe zan dkar la snum pa'i mdangs chags na khug pa yin :
tshe chang dro zhing bcud dang ldan na khug pa yin :
g.yung drung ris la gzhan gyis bskor na khug pa yin :
zhi rgyas dbang drag rnams lu gu rgyud ltar 'brel na khug pa yin :
ma khug pa'i rtags ni :
tshe zan gyi rtsa ba nas rtse man gas na yon bdag spyi la ngan :
sdod chag yod pa :
nang brum pa 'don pa byung na khyim spyi la ngan :
rdo rje'i rtsa ba nas gas na skyes pa la ngan :
pad 'dab gas na byis pa la ngan :
bum pa gas pa dang tshe chang bcud shor na nor la ngan :
dpyad brtag pa ni :
nang 'jam la yangs pa mi nor kun la dge :
nang rtsub pa dang hom byung na nor la god kha yong zhing rkun ma 'ong :
bcad mtshams gru gsum byung na zor kha yod pas phur kha de la bcos bya :
dpyad rtags man ngag \u0f80atsha :
tshe 'bras brtag pa ni :
nyi zla yar na skyes pa la ngan :[ \u0f88 ]de la rim gro bla bslu tshe 'gugs bya :
chos rgyas 'bring rnams 'don :
de yang rang phyogs la yar na bzang :
g.yas phyogs yar na 'bring :[ \u0f88 ]zhi ba yar na khyim phywa la ngan :
brgya bzhi bya :
nyi khri 'don :
dgra phyogs la yar na shin tu ngan pas :
bla bslu tshe 'gugs bskyar nas bya :
des thub bo :[ \u0f88 ]rgyas pa yar na tshe dang bsod nams nyams pas nor g.yang 'gugs :
tshe chog bya :
bla bslu dang phal chen 'don no :[ \u0f88 ]nor gyi tshe 'bras yar na nor la ngan pas gang stong nyen 'byung :[ \u0f88 ]dbang gi yar na nor la ngan :
g.yang len bya :
bres gta' bsdam :
skyes pa la ngan :
sher phyin glegs bam 'don :
g.yas su bor na pho nor la ngan :
g.yon du yar na mo nor la ngan :[ \u0f88 ]drag po yar na byis pa chung la ngan :
glud dang gdon 'grol bya :
bla bslu bya :
gzungs gra lnga 'don :
drag po'i tshe 'bras zur nang du zug na phur kha gnod pas zlog pa rim gro bya :[ \u0f88 ]g.yung drung ris dkyil du byas nas gzhan rnams kyis mtha' bskor na :
bzang bas rim gro bya mi dgos :[ \u0f88 ]stod du sgo bye ba 'dra na :
gnam sgo bye ba yin pas skyes pa rgan rim la ngan :
gnam sgo bsdam pa dang phal chen 'don pa gal che'o :[ \u0f88 ]smad du sgo bye ba 'dra na sa sgo ral ba yin pas nor dang byis pa chung la ngan :
bres gta' bsdam :
g.yang len bya :
gra lnga 'don pa gal che'o :[ \u0f88 ]sprin 'thor ba dang 'dra na mi nor gnyis ka la ngan zhing gang stong che bas dur sri mnan pa dang :
dur lha gsol khams lnga'i gto nas gdon dgos so :[ \u0f88 ]rin po che spungs pa 'dra na mi sa ru mi dar :
dgra lha 'go :
nor sa ru nor mang :
phyugs sa ru phyugs 'phel te bzang zhing gang la'ang dge'o :[ \u0f88 ]rin po che gser gyi sa gzhi 'dra na :
zhing sa khang sa nas klu 'go :
mi gtsang ba la gzab :
nyi ma lho phyogs nas klu 'go :
chu mig gi mi nor zas gsum 'phel bas bzang :
nad pa yod na gzhi che ste mi 'chi'o :[ \u0f88 ]mu tig bstar la brgyus pa 'dra na :
phyugs spu rtags can nam rta g.yag la sogs pa chos skyong rten du 'dzugs :
mi nor gnyis ka la'ang bzang ngo :[ \u0f88 ]g.yung drung ris 'dra ba byung na :
rnyed pa ma nor dpal gyi mkhar so brtsig :
mi rabs mi chad tshe ring :
chos skyong la bstod pa btang zhing pho lha la gsol kha bya :
bzang bar bshad do :[ \u0f88 ]sman mo'i sbyor ra 'dra na lha sman 'go :
mi gtsang ba la 'dzem :
bu mo phar gtang tshur len gyi ngo byas kyang che ste 'grub :
tshong byas na bzang ngo :[ \u0f88 ]g.yang mo'i zhag skor 'dra na :
khyed kyi rtsa na mi zhar ba can nam :
phyugs spu rtags can yod :
mi rgyud chu bo'i gzhung las ring :
tshe srog rdo rje'i brag bas sra :
shin tu bzang ngo :[ \u0f88\u0f88 ]byis pa'i rna tshar gyi g.yu ril 'dra na :
bzang ste skyes pa'i lag tu nor yong :
za ma'i lag tu sris 'khor te bzang :[ \u0f7f\u0f7f\u0f7f\u0f7f\u0f7f ]rta'i gdang 'dra na skyes pa pho yi sdang ba'i dgra bo rgyab tu skyur :
byams pa gnyan gyis mdun bsu :
pho lha bzang ste myur bar gsol :[ \u0f88 ]gnyid yar ba 'dra na :
lha sa na chag sgo yod pa yin pas :
tshe dpag med 'don :
bla bslu bya :
tshe dbang bskyar nas bya :
srog bslu'i cho ga bya'o :[ \u0f88 ]'di ni byis pa'i bla 'gugs pa'i rtags yin pas shin tu bzang :[ \u0f88 ]'di ni skyes pa'i bla khug pa yin pas skyes pho la bzang ngo :[ \u0f88\u0f88 ]'di ni rmig pa kha brag la ngan pas bres gta' bsdam pa dang :
nor rgyun ma 'don pa gal che'o :[ \u0f88\u0f88 ]'di 'dra na shin tu ngan pas gdon du rgyal po gnod :
dkon mchog brtsegs pa dang :
rgyal mdos bya :
des thub bo :[ \u0f88 ]'di 'dra na mi kha yod pa'i ngo yin pas g.yang len gyis :
mi kha skyas 'degs kyi cho ga bya :[ \u0f88 ]zur gsum 'di 'dra na phur kha gnod pas gtor zlog dang :
za 'dre kha bsgyur dang :
mi kha skyas 'degs bya :
des thub bo :[ \u0f88 ]lug la spyang ki shor ba 'dra ba byung na :
nad pa la ngan pas bla bslu tshe dbang zhu :
tshe dpag med 'don :
bu tsha'i sa la 'bring :[ \u0f88 ]sngags pa'i brub khung 'dra na :
phur kha gnod pas mi la na tsha dang :
phyugs la god kha yong bas :
gtor zlog dang :
gtsug tor stong zlog 'don no :
sngags pa yin na mi skyon no :[ \u0f88 ]tho rengs skar brgya 'dra na :
khyed kyi sa na bza' mi ya bral 'byung ngam :
yul la 'pho 'phyug 'byung ngam :
mi kha kha mchu'i ngo yin pas rim gro cher bya'o :[ \u0f88 ]thal sgro brgyangs pa 'dra na nyi ma lho phyogs nas rgyal po gnod pas skyas 'degs bya :
rnga sgra 'don :
mi kha'i cho ga bya :
khyim rtsub bo ang :[ \u0f88 ]'khrugs pa rgyag pa 'dra na dmar ngo dang khrag ngo yod :
rkun ngo dang 'khrug pa'i ngo :
gtor zlog dang rim gro bya'o :
des thub :[ \u0f7f\u0f7f\u0f7f\u0f7f\u0f7f ]byad dbyibs 'dra na phyugs la sha dmar dang slo dmar ngo :
sngar byung na des thub :
g.yang len la nan tan 'bad :
tshe g.yang sprod :
klu gsol na dge 'o :[ \u0f88 ]ra pho khyu nas 'don pa 'dra na :
khyed kyis phyugs spu rtags can phyir shor bas lan nam :
nyams pa'i ngo gcig 'dug :
g.yang kha sprod bya :[ \u0f88\u0f88 ]sbrul nag thur la rgyug pa 'dra na :
sa bdag klu gnyan gnod :
khyed kyi sa na lar mdze nad dam :
gcong nad yod :
klu bcos dang dge sbyor bya :[ \u0f88\u0f88 ]ko ba gzhung ral 'dra na mi la na tsha dang :
kha smras kha mchu'i ngo yod :
chos nyi khri dang sher snying zlog pa bya :
brgya bzhi gyis :[ \u0f7f\u0f7f\u0f7f ]dkyil chad byung na nad pa yod na ngan :
tshe g.yang 'gugs :
zlog pa bya :
des thub ang :
zab rgya :
gter rgya :
gnyan rgya :
kha thaM:
dpal bdud rtsi 'khyil ba'i rgyud las :
o rgyan pad+ma saM b+has bsdus te :
khri srong lde'u btsan don du man ngag khol du phyung :
rin chen gter du sbas te mnga' bdag myang gis thon :
gter ma ma nyams chad lhag med pa 'o :
!
e ma snyigs dus 'gro ba 'dren pa'i mchog :
bdag gzhan don gnyis 'grub pa'i dbang phyug mchog :
mnga' bdag yab sras chos kyi dbang phyug la :
kho bo gdung ba'i yid kyis gsol ba 'debs :
rgyud gsum dbang gis smin par byin gyis rlobs :
bdag gzhan don gnyis 'grub par thugs rjes zungs :
ces pa 'di nyid rig 'dzin chen po d+harma in+d+ra'i zhal nas gsungs pa'o //
!
slob dpon chen po pad+ma 'byung gnas la phyag 'tshal lo :
bskal pa dus kyi snyigs ma la :
sems can skye 'gro mi rnams la :
tshe zad nad kyis btab par 'gyur :
de la tshe 'bras brtag pa ni :
bum pa gzhal yas khang du bya :
1)rang sa :
2)mi sa :
3)phyugs sa :
4)dgra sa :
5)lha sa :
6)bu tsha'i sa :
7)pha mes sa :
8)'dre sa rnams ma nor ba shin tu gces :
dang po tshe 'bras rnams rin po che'i 'bras bu bcer ba'am :
mu tig bstar la brgyus pa lta bu'am :
srog gi ka ba btsugs pa lta bu'am :
skar chen thang la ma lhung ba lta bu 'od kyi thig ler 'tsher ba byung na shin tu bzang :
rang sa rdo rje slob dpon yin pas tshe 'bras yar na rang la ngan :
tshe sgrub bya :
dgra sa :
'dre sa gang du yar kyang bla bslu dang tshe chog bya :
tshe dpag 'don :
zlog pa gang lcogs bya :
rang sa stong na sAts+tsha brgya bzhi bya :
phyugs sa stong na g.yang 'gugs bya :
bres gta' bsdam :
lha sa stong na lha gsol bya :
bu tsha'i sa stong na lan chags gtor ril lam gtor ma brgya rtsa bya :
pha mes kyi sa stong na mi rgyud la ngan pas dur sri mnan :
dur zlog bya :
dgra sa 'dre sa stong na nad med cing shin tu legs :
de la bzang ngan gyi byed pa ni :
rin po che'i 'bras bus bcer ba dang :
mu tig bstar la brgyus pa dang :
srog gi ka ba btsugs pa rnams bzang :
g.yung drung ris gral la 'khod pa 'bring :
skar chen thang la lhung nas 'thor ba dang 'dra na tha ma yin pas rim gro cher bya'o :
gsang chen tshe'i sgrub thabs las :
tshe 'bras brtag pa zab rgya \u0f80atsha :
nyang gi ban+d+he d+h+wa dza shrI b+ha dra'i dpal du shog :
!
'di'i lag len la /
tshe sgrub la thog mar 'jug khar rin po che'i snod gas chag med pa'am /
thod pa mtshan ldan gyi nang du chang la a mr-ita btab pas sum gnyis bkang pa la /
mar gyi nyi zla rgyu skar las bzhi'i mtshan ma rnams dang /
g.yung drung 'khyil ba legs par bcos la blugs /
kha dar dmar pos bcad cing rgyas btab la dkyil 'khor gyi mdun sogs su dmod bor te bzhag
/thun mtshams thams cad du'ang legs nyes kyi pra rtags ston cig ces gsol ba btab cing dmod 'bru 'thor /
de nas sgrub pa grol nas dal bus rgya bshig cing pra rtags legs par dpyad do //
rang sa sogs brgyad ni /
snod la 'dab brgyad du bgos pa'i shar nas brtsam ste phyogs mtshams g.yas skor du shes par bya ste /
de'ang byang dang byang shar du dgra sa dang 'dre sa /
shar dang shar lhor rang sa dang lha sa 'byung bas mtshon no //
'di'i sbyor dngos rjes gsum gyi skabs thams cad du rang ma gtogs gzhan gyis ma mthong ba gal che'o //
sarba dA mang+ga laM///
/
