\u0f88\u0f88\u0f88\u0f88\u0f88
bla ma tshe dpag med la 'dud :
'chi med tshe bcud 'gugs pa'i slad :
mda' dar g.yab cing dbyangs dang bcas :
gdung ba'i shugs kyis thugs dam bskul :
hrI:
chos dbyings spros pa kun dang bral :
mi shigs gzhon nu bum pa'i sku :
'od gsal rab 'byams zhing khams nas :
'chi med chos sku pad+ma 'byung :
rtsa gsum rgya mtsho'i spyi gzugs che :
'dus ma byas pa'i dbyings nas bzhengs :
'pho bral rtag pa dam pa yi :
ye shes chen po'i tshe bcud sdus :
nges pa lnga dang ldan pa'i zhing :
longs spyod yongs rdzogs pho brang nas :
bde chen longs sku pad+ma'i zhal :
yon tan rab 'byams dbyings nas bzhengs :
zag med bde ba chen po'i dpal :
bsam mi khyab pa'i tshe bcud sdus :
thugs rje sna tshogs snang ba'i rtsal :
ma 'gags rol pa'i pho brang nas :
'chi med sprul sku mtsho skyes rje :
gang 'dul 'gro ba'i don du bzhengs :
skye 'chi bsgres rgud med pa yi :
'chi med ye shes tshe bcud sdus :
ye shes dgu yi rang bzhin las :
phyag rgya'i gzugs su yongs shar pa'i :
rig 'dzin grub thob rgya mtsho yis :
ye shes dbyings kyi tshe bcud sdus :
dga' ba bzhi dang stong pa bzhi :
rgyu dang 'bras bu'i rang bzhin can :
rnam bcas mdzes ma'i skur snang bas :
phrin las rgya mtsho'i tshe bcud sdus :
tshad med bzhi ldan sgo ma bzhis :
steng 'og phyogs mtshams la sogs pa'i :
snod dang bcud kyi legs tshogs dang :
'khor dang mya ngan 'das pa yi :
bcud dang mthu nus yon tan rnams :
lnga ldan 'od kyi thig le dang :
'chi med bdud rtsi'i rnam pa ru :
bdag gnas sgrub pa'i rdzas la sdus :
sngon gyi thugs dam ma g.yel bar :
'od gsal phyag rgyas stong gsum gang :
'byung po'i tshogs kyis brkus ta re :
nyams dang yar pa thams cad sdus :
'od lnga'i rang mdangs shigs se shig :
zer thag mang po sbrengs se sbreng :
thig le thig phran ya la la :
grub pa'i dngul chu ji bzhin du :
dge legs mtshan ma lams se lam :
mi shigs dbyings kyi thig ler sdus :
rtag pa dam pa'i dngos grub stsol :
badzra sa ma ya A yu She hU~M b+h+rU~M nr-i dzaHsarba sid+d+hi pha la hU~M:
zhes bzlas dgongs pa'i rtsal skyed la :
ting 'dzin ldan pas yang dag sdus :
gal te 'byung pos bla khyer na :
bsgrub bya'i glud dang mthun rdzas bshams :
nam mkha' mdzod kyi sngags rgyas brlabs :
zhi ba'i tshig dang bcas nas kyang :
brgya rtsa brgyad du yang dag bsngo :
rtsa ba'i sngags kyi sham bu ru :
rdzab rdzab rdzub rdzub b+hi tra lhong lhong nr-i khug dza dza :
zhes pa stong du bzlas pas 'grub :
thun mtshams tshe bcud 'gugs pa yi :
dmigs pa'i sbyor ba drag tu bya :
sa ma ya rgya :
rig 'dzin bdud 'joms rdo rje'i shog ser las bsgyur pa dge //
/[ \u0f88\u0f88\u0f88\u0f88 \u0f88 \u0f88\u0f88]
