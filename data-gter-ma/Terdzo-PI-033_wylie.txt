bla ma'i thugs sgrub bar chad kun sel las :
dngos grub rgya mtsho'i cha lag gzhi bdag rten la bkol ba bzhugs so :[ \u0f88\u0f88\u0f88\u0f88\u0f88 ]dkon mchog gsum la phyag 'tshal lo :
bdag 'dra pad+ma 'byung gnas kyis :
bod yul gzhi bdag nyams gsos dang :
yul la 'khrug pa mi 'byung phyir :
gzhi bdag rten la bkol ba bstan :
dbyar ston gza' skar legs pa la :
brtsam par bya ba'i dus yin no :
dang po yul 'dre mnan pa ni :
ling+ga'i snying gar triHbris pa'i :
mtha' ru yul 'dre 'khyams po rnams :
khug dzaHrbad sod nan zhes bri :
ri zhabs hom bru ling+ga bzhag :
na mo dkon mchog rtsa gsum dang :
lha sngags phyag rgya ting nge 'dzin :
chos dbyings rten 'brel bslu ba med :
bden pa chen po'i byin rlabs kyis :
yul 'dre 'gong po gnas 'dir khug :
yul 'dre thams cad khug dza :
rbad sod :
thun gyis brabs la sAts+tshas mnan :
hU~M:
yul 'dre srid pa'i 'og gzhir song :
brub khung dgu rim nang du tshud :
khro bo kun gyi mthu stobs kun :
'dus pa'i mchod rten nag pos mnan :
khro bo rol pa'i bro brdungs pas :
steng du nam yang ma ldang zhig :
satwaM b+ha ya nan :
sa btsal ri de'i mdun dag tu :
gshong las 'bur dang 'bur las gshong :
yid dang mthun par gser skyems bsham :
raM yaM khaM:
oM AHhU~M:
kyai :
sa yi lha mo la sogs pa'i :
stong gsum sa yi bdag po rnams :
'di ru gzhi bdag rten bca' bas :
sa 'di bdag la bstsal du gsol :
b+hU mi pa ti sa pa ri bA ra b+ha lin+ta khA hi :
sa srin bskrad par bya ba ni :
raM yaM khaM:
oM AHhU~M:
kyai :
sa srin nag po 'khor dang bcas :
khro bo'i rgyal po'i bka' byung bas :
gtor ma 'di longs gzhan du dengs :
bka' las 'gal ba rdul du rlog :
drag sngags yungs thun gu gul bdug :
lto 'phye brtags la sa gzhi brko :
gsas mkhar gru bzhi brtsegs pa'i dbus :
'khor yug gzhal yas bcas pa bri :
ma ldog srog shing 'brus mtshan 'dzugs :
gzhi bdag de yi ri rtse nas :
gnam ma mthong ba'i rdo blangs la :
triHmtshan rin chen sman dar sna :
gzhi bdag che ge'i ming gang yin :
mgo mjug oM dang swA hAs brgyan :
dar la rin chen khu bas bri :
yang na stobs skyed sngags rdzas bya :
de rnams rat+na'i gwa'ur bcug :
rin chen nam ni rdza bum du :
rtsa gsum nyes sel 'byung lnga dang :
gzhi bdag snying po bkra shis brgyad :
ta la ma tha gnyan la tha :
mi 'dzad yun gyi gter mdzod cig :
ces pa la sogs bris pa rnams :
sman gyi srog shing dag la dkri :
bum rdzas nyer lnga rin chen 'bru :
dar zab zas sman dam rdzas kyis :
bkang la kha bcad dbus su bzhag :
gwa'u srog shing dag la btags :
rtse ru shing byang ring po la :
rtsa gsum sku dang yul lha'i gzugs :
spyan gzigs sna tshogs bris pa'i rgyab :
de rnams kun gyi srog sngags dang :
dbyangs gsal rten 'brel snying po'i mthar :
rtsa gsum chos srung nor lha dang :
yul lha che ge rten 'dir bzhugs :
yul 'di'i nad mug 'khrugs rtsod zhi :
rtag tu legs 'phel bsrung du gsol :
ye shes brtan pa'i sngags sogs bri :
g.yas g.yon shing gi ba dan dang :
smyug ma rtse rgyal dar sna 'dzugs :
dmu thag phyogs bzhi dag tu 'then :
sngags drug phyag rgyas byin gyis brlab :
b+h+rU~M:
khor yug zhing khams mdzes pa'i dbus :
rin chen gzhal yas khang pa'i nang :
steng du gu ru pad+ma la :
bkra shis lha brgyad lha mo brgyad :
dkon mchog rtsa gsum rnams kyis bskor :
'og tu gzhi bdag gtso bo ni :
cha lugs kun rdzogs gzi brjid ldan :
'khor dang bcas pa'i gnas gsum du :
oM AHhU~M gis mtshan par gyur :
kyai :
rang bzhin gnas nas spyan 'dren gyis :
dgyes pa'i rten 'dir bzhugs su gsol :
phyag 'tshal mchod pa sna tshogs 'bul :
oM AHhU~M las byung ba yi :
longs spyod spyan gzigs dkor cha'i tshogs :
bsam mi khyab pas thugs dam bskang :
rten 'dir brtan par bzhugs nas kyang :
yul 'dir sa yi dpal rnams sdus :
nad mug 'khrug rtsod rgud pa zhi :
yul gyi dge bcu ldan par mdzod :
ces brjod dmigs pa gsal btab la :
kun gyi sku las 'od 'phros pas :
nyams dang mi mthun kun sbyangs nas :
srid zhi'i dpal kun rab tu sdus :
lha tshogs kun dang gnas 'dir thim :
yul gyi dge bcu ldan par bsam :
oM AHhU~M gu ru d+he ba d+hA ki nI lo ka pA la swA hA:
sarba sid+d+hi dza dzaHtiSh+Tha :
ta la ma tha gnyan la tha :
mi 'dzad yun gyi gter mdzod cig :
brgya rtsa bzlas la rtse gcig bsgom :
de nas gsas mkhar bstod pa ni :
kyai :
sngon gyi rgyal ba'i mdzad pa bzhin :
lha srung rten la bkol ba ni :
rin chen lnga las grub pa yi :
gsas mkhar rin chen gzhal yas khang :
khor yug bkod pa nyams re dga':
mi 'dzad gter gyi longs spyod dang :
mi 'bral rten gyi bla rdo bcas :
kun tu mi 'gyur srog shing ldan :
gtor sku sku yi rten du bcas :
srog sngags gsung gi rten du bris :
bla rdo thugs kyi rten du bzung :
spyan gzigs longs spyod bsam mi khyab :
'khor los sgyur ba'i mkhar lta bu :
gzhi bdag rten la bzhugs su gsol :
rtsa ba gsum gyis rgyab rten mdzod :
rin chen sku mkhar chen po ni :
ba gam lcog bcas khrigs se khrig :
nang bcud bla rdo gter chen sbas :
bag dro yid chags lams se lam :
mthun pa'i spyan gzigs mang po 'di :
nor dang longs spyod spungs se spung :
mi 'gyur srog gi ka ba btsugs :
sa yi rten phur thibs se thib :
gnam gyi 'ju sa dmu thag 'then :
lha yi gnas su brengs se breng :
gtor sku rin chen tog gis spras :
nyi zla'i 'od zer lams se lam :
lha shug smyug ma'i ba dan btsugs :
lho sprin bzhin du ya la la :
dar zab dar tshon 'phan lce 'phyo :
'ja' tshon sna lnga khyugs se khyug :
gzhi bdag gnas su brtan par bzhugs :
'gal rkyen kun sol mthun rkyen spel :
ri rtser rgyal mtshan rtse mo'i sngags :
bris pa'i rgyal mtshan btsugs byas la :
ri bstod phyogs las rnam rgyal ni :
kyai :
dpal gyi ri rgyal lhun po ni :
rin chen rtse mo dgung la reg :
nyi zla'i mgul rgyan ya la la :
lho sprin stod g.yogs spungs se spung :
na bun sham thabs lhubs se lhub :
bdud rtsi'i sman char si li li :
khrus chab sil ma sha ra ra :
me tog rgyan cha lams se lam :
rdza spang za 'og khra chems se :
rin chen pha bong phra tshom can :
brag ri dar thod ye re re :
nags tshal go mtshon rgyan dang ldan :
gtso bo ri rgyal lhun po la :
'khor tshogs gser ri bdun dang 'dra :
brjid cing dpa' ba khyod la bstod :
dge bcu yul 'dir dar bar mdzod :
de las lhag par mtho ba'i phyir :
rtse la rgyal mtshan 'phyar ba ni :
phyogs las rnam par rgyal bar shog :
rjes su dga' ston sna tshogs bya :
de yis gzhi bdag gnas su tshud :
stobs rtsal rgyas shing phrin las myur :
yul khams thams cad bde bar nges :
phyi rabs rnams kyis brtson par gyis :
sa ma ya :
rgya rgya :[ \u0f88\u0f88\u0f88\u0f88 ]sprul pa'i gter chen mchog gyur gling pas yel phug nam mkha' mdzod nas spyan drangs shing gtan la phab pa'i phyag bris las /
mtsho skyes bla ma dgyes pa'i 'bangs mkhyen brtse'i dbang pos zhal bshus pa 'dzam gling yangs pa'i 'jig rten kun tu dge legs dpal gyi 'byor pa chen pos dus rtag tu khyab pa'i rgyur gyur cig
/sarba dA su shrI yo bar+d+han+tu //
!
//ba la spu ra'i gdams pa gnyis po'i zhal shes ni de nyid lnga spel dang /
tshul bzhin bsgrubs pa'i a mr-ita'o //
