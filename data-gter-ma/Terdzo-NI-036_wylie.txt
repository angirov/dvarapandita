@#//
thugs sgrub bar chad kun sel las /
rig 'dzin pad+ma 'byung gnas la bsten pa'i ngo mtshar chos drug gi lag len gsal byed du ma rang grol zhes bya ba bzhugs so //
na mo gu ru pad+mA ka ra ya /
gdod ma'i mgon po pad+ma kun tu 'chang //
mthong thos dran pas 'khrul pa gzhi la ldog
/de yi phrin las skyabs med skyob pa bcas //
snying nas mos pa'i bu la byin gyis rlobs //
ngo mtshar chos drug rgyab rten bcas //
srid pa gsum du rnyed dka' ba //
tshong dus zong bzhin brdal ba'i dus //
pre ta'i mtshungs zlar snyegs mi 'tshal //
'dir 'phral du bya sla la phugs su don chen po dang ldan pa bla ma'i thugs sgrub bar chad kun sel gyi zhal gdams snying byang rim pa bcu pa las /
gu ru pad+ma 'byung gnas la bsten pa'i ma bsgom par grol bar byed pa'i thabs mchog ngo mtshar chos drug tu bstan pa ni /
mthong grol thos grol btags grol dang //
myang grol tshor grol reg grol te //
kun gyi rgyab rten bcas pa 'o //
de la 'di rnams gang gis sgrub par byed pa po dbang dang dam tshig ldan cing rim pa gnyis kyi ting nge 'dzin dang gzhan la phan pa'i sems bskyed khyad par du mnga' ba can gyis so //
gang la bya ba'i yul mthong grol tshor grol myang grol rnams ni ris su ma chad pa'i sems can tha na dud 'gro yan chad la 'brel ba ci thogs bya ba dang /
thos grol nyams len dang ldan pa rab /
gzhan yang go brda 'phrod pa /
btags grol sdig pa spyod cing 'phro mi gcad pa ma yin pa the tshom log lta med cing nges shes dang ldan pa /
reg grol DA ki mtshan ldan nam /
rigs ldan rgyud 'jam zhing kun gyis yid du 'ong ba'i mi mo la gtso bor brtsam par bya dgos so //
ji ltar bya ba'i tshul /
thog mar phyag rgya mthong grol ni /
gnas dben par yar ngo'i tshes bcu la sogs dus bzang por tshogs skong gsol gdab sngon du 'gro bas /
'bri mkhan dad pa dam tshig dang ldan pas dar ras rtsi btang ba'am /
shog gu'ang rung ste gzhi sra mkhregs 'jam pa'i dkar po'i ngos su /
rgya mtshal lam rgya snag la byin rlabs can gyi rdzas dang dri bzang gi khu ba sbyar bas /
lte ba zlum por bskor ba'i dbus su gu ru pad 'byung mthing nag rdor dril 'dzin pas lha lcam dkar mo rdo rje thod pa 'dzin pa la 'khyud pa /
gnyis ka dar dang rin po che'i rgyan ldan /
zhabs skyil krung pad zla'i gdan la bzhugs pa'i yab kyi spyi mgrin thugs ka lte ba gsang gnas lnga ru thig le re re'i nang du rim bzhin /
oM AHhU~M swA hA/
zhes pa'i 'bru lnga bkod /
de rgyab mdun nas brtsam /
yig mgo phyir bstan g.yas skor gyis /
oM dzi na dzika?
/lAM dwe Sha rA ti satwaM/
AMHa ro l-ika?
/pAM rA ga rA ti satwaM/
hU~M badzra d+h+r-ika?
/mUM d+hA twI shwa rI satwaM/
swA rat+na d+h+r-ika?
/mAM mo ha rA ti satwaM/
hA pra dz+nyA d+h+r-ika?
/tAM badzra rA ti satwaM/
zhes rigs lnga yab yum bcu'i snying po rnams phreng gcig gis 'khor bar bkod /
de rgyab mu khyud rim pa gsum bskor ba'i dang po la /
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M AH
zhes pa dang /
oM k+ShiM hi rA dza ya swA hA/
hU~M lA s+ye sa ma ya satwaM/
mai d+ha ra Ni swA hA/
dzaHd+hU pe pra be sha
/hU~M swa rA dza ya swA hA/
baM dI pa su gi ri /
trAM A gar+b+ha ya swA hA/
trAM mA l+ye sa ma ya ho /
hrIHha hU~M pad+ma pra dA ma swA hA/
hrIHgIrti rA ga ho /
mUM shrI a rA ga ya swA hA/
ho gan+d+he tsit+ta /
thiMlha nis+sa raM b+ha ya swA hA/
hU~M puSh+pe A be sha
/dzriM ku ru pA Ni swA hA/
A nIrti rA ga ya mi /
zhes sems dpa' yab yum bcu drug
/oM mu ne kreM swA hA/
oM mu ne truM swA hA/
oM mu ne sruM swA hA/
oM mu ne k+ShaM swA hA/
oM mu ne braM swA hA/
oM mu ne ye swA hA/
zhes thub drug
/hU~M hU~M hU~M badzra tsit+ta oM/
a a a badzrI b+ha dra sa man+ta A/
zhes bya byed kun bzang yab yum /
hU~M ya mAn+ta kr-ita phaT/
oM badzra d+ha ra ma hA kro d+hI shwa rI dz+wa li ni hU~M phaT/
hU~M pra dz+nyAn+ta kr-ita phaT/
oM rat+na d+ha ra ma hA kro d+hI shwa rI dz+wa li ni hU~M phaT/
hU~M pad+mAn+ta kr-ita phaT/
oM pad+ma d+ha ra ma hA kro d+hI shwa rI dz+wa li ni hU~M phaT/
hU~M big+h+nAn+ta kr-ita phaT/
oM karma d+ha ra ma hA kro d+hI shwa rI dz+wa li ni hU~M phaT/
ces sgo ba yab yum brgyad kyi snying po rnams bri /
mu khyud gnyis par thig le nyi shu rtsa lnga la /
karma rak+sha g+h+ri haM ti :
b+he ga ra na so gad gling :
b+hu[<!TCC Tibetan character 4,200 undefined in unicode!>\u0f99] ri la b+ha rdu tri :
raM pa ka la sa mi khye :
ma tang phas pher ras mi ta :
kha Ta rek+Sha sa mig klung :
a ka re na b+he tsag sha :
ya ri mu ta sa g+hu li :
ya sing ra rlung pa la yA:
ma ma ko liM sa man+ta :
g+ha ri yaM pa ri maM ti :
b+hu ka sing ha pha g+ha la :
ra mi pi pi khe ta pa :
bi khu ma la pa taM gi :
sa ma nyi kha d+he ra pa :
badzra satwa tri to me :
g+he wa su g+har rna ma ye :
d+harmA pa ti sa g+hu li :
ra mi sa ma kha gad tse :
ru pa sa mi mi ta laM:
nga tig pa la ki li sa :
g+ha tsa pa la i daM sa :
karma e a ma nu sa :
sang kri ma ma kAt+ma ta :
nga la khe pa ki li sa :
zhes zhen zlog nyer lnga rim par bkod /
gsum pa la /
a A/
i I/
u U/
r-i r-I/
l-i l-I/
e ai /
o au /
aM aH
ka kha ga g+ha nga /
ca cha ja \u0f96\u0fb6 nya /
Ta Tha Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha k+Sha /
ye d+harmA he tu pra b+ha bAH
he tun+te ShAn+ta thA ga te h+ya ba dat+ta /
te ShAny+tsa yo ni ro d+ha /
e waM bA dI ma hA shra ma NaH
zhes dbyangs gsal rten snying rnams kyi mthar gsham gsal 'dod gsol /
oM/
rigs kun khyab bdag bde ba che /
sogs tshigs gcad tshang ba dang /
'a a sha sa ma ha /
rig pa chen po 'di'i byin rlabs kyis mthong thos dran reg thams cad kyi lus ngag yid gsum gyi sdig sgrib bag chags dang bcas pa thams cad zhi ba dang /
tshe dang bsod nams ye shes thams cad rgyas par gyur cig
/ces pa'i spel tshig sbyar /
mu khyud dang po dkar /
gnyis pa dmar /
gsum pa mthing gar bsgyur /
lte ba dang thig le phyi rol bcas la spyi 'gro ltar 'ja' ris kyis bskor yang rung /
myang grol dang chos sman khu bas legs par byugs la sbyong khrus bya /
stegs bu'i steng dkyil 'khor bsgom don ltar bris pa'am /
maN+Dal la 'bru'i tshom bu /
dbus su gcig
de rgyab brgyad rim gnyis /
de rgyab bzhi bkod pa'i steng du khri'u la rin po che'i snod 'brus bkang ba'i steng du 'khor lo nyid bzhugs /
cha mang du yod na brtsegs mar bzhag pa dang lhan cig pad+ma'i snying po'i rgyud glegs bam mar bris pa dbu zhabs ma log par bzhugs su gsol la dar gyi gur phub /
sman raka gtor mchod tshogs kyi yo byad rgyas par bsham /
de nas las byang gang la brten kyang khyad par med pas stabs bde'i ched du phrin las snying po ltar na /
thog mar bdag bskyed bzlas pa bcas grub par bya /
mdun rten /
oM ma hA shUn+ya tA dz+nyA na badzra swA b+hA ba At+ma ko\u0f85 haM/
stong pa'i ngang las 'khor lo'i mu khyud ni //
gzhal yas khang pa mtshan nyid yongs rdzogs dbus //
pad+ma'i ze'u 'brur zla ba'i dkyil 'khor la //
rdzogs pa'i sangs rgyas 'chi med pad+ma 'byung //
mthing gsal lha lcam dkar mo gnyis med 'khril //
thabs shes phyag rgyas rdor dril thugs kar bsnol //
rin chen rus rgyan dar sna'i cod pan 'phur //
ye shes 'od 'bar rdo rje skyil krung bzhugs :
dpral bar rnam snang mgrin par snang mtha' yas //
thugs kar mi bskyod lte bar rin chen 'byung //
gsang bar don grub rigs kyi yum dang bcas //
de yi phyi rol pad+ma 'dab brgyad la //
sa snying byams pa kun bzang nam mkha'i snying //
spyan gzigs 'jam dpal sgrib sel phyag rdor rnams //
sgeg phreng la sogs sems ma brgyad dang rol /
khyams la thub drug mdun rgyab bya byed gnyis //
sgo bzhir khro chen sgo ba yab yum brgyad //
gzhan yang rig rtsal sgyu 'phrul dra ba'i lha //
bsam gyis mi khyab gang 'dul phyag rgyar shar //
snang stong zung 'jug ye shes sgyu ma'i sku :
sogs nas spyan 'dren phyag mchod bstod pa'i bar du gtang /
bdag gi thugs las 'od 'phros mdun bskyed bskul //
de las 'od zer nam mkha' gang bar 'phros //
rtsa gsum rgyal ba sras dang bcas rnams mchod //
kun kyang 'khor lo'i lha sngags rnam par byon //
dkyil 'khor lhar thim gzi brjid rab 'bar te //
'ja' 'od zer thig srid gsum kun tu khyab //
rtog sgrib sbyangs te gdod ma'i sa la bsgral //
snang srid gzhir rdzogs dag pa rab 'byams gyur //
ces pa'i ting nge 'dzin dang ldan pas gtso bor thod phreng rtsal dang /
'khor lo la bkod pa'i sngags gzhan rnams kyang brgya stong khri 'bum ci 'grub bzlas pa'i mthar spel tshig lhug pa'ang ci nus sbyar /
pad+ma'i snying po'i rgyud kyang tshar gang thon bklag
/'phro 'jog pa na /
mchod bstod bya /
thal mo sbyar la /
oM/
rigs kun khyab bdag bde ba che //
kun bzang bla ma pad+ma 'byung //
bde gshegs rigs lnga yab dang yum //
sems dpa' lcam dral thub pa drug
/khro rgyal yab yum sprul 'khor bcas //
bdag dang mtha' yas sems can la //
mkha' khyab 'gro don mdzad pa'i slad //
rten 'dir mgon po rtag bzhugs nas //
rig pa chen po'i dkyil 'khor mchog
/mthong thos dran reg thams cad kyang //
sdig sgrib sdug bsngal zhi ba dang //
tshe bsod 'byor pa 'phel ba dang //
ye shes rgyas par mdzad nas kyang //
myur du sangs rgyas sar 'god gsol //
zhes lan bdun nam gsum sogs brjod /
lha rnams 'khor lo'i rnam par gyur par mos la ye d+har dang su pra tiSh+Thas me tog 'thor /
slar mchod kha gsos la byin brlab /
mdun bskyed nyid bskyar la thun gsum mam bzhi sogs gang 'grub /
rjes ma'i skabs 'dod gsol grub pa dang /
bka' gter srung ma'i gtor 'bul bya /
tshogs mchod nges par brgya rtsa 'gro dgos pas sgrub pa nyin gcig las mi byed na phyi dro lta bur 'grub nges pa dang /
nyin grangs byed na nyin re bzhin cha bsgos la grangs gang 'os gtang /
tshogs lhag ma yan grub nas gtang rag mchod bstod /
nongs bshags bzod gsol /
dkyil 'khor pa rten brten pa dang bcas pa 'od du zhu ste mthong ba tsam gyis gdod ma'i sa la rnam par sgrol ba'i 'khor lo'i rnam par gyur /
ces bsam la brtan bzhugs rgyas pa dang rten snying /
rab gnas sngags mang du brjod la me tog 'thor /
bdag bskyed bsdu ldang dang bsngo smon shis brjod rgyas par spel /
de ltar bsgrubs pa'i 'khor lo gtsug lag khang gi sgo khang dang pho brang gi khyams sogs mi mang 'du ba'i gnas su bla re ltar bkram pa'am /
logs ngos su kun gyis mthong bar sbyar /
rgyud kyi glegs bam za ma tog gam gwa'ur bcug pa'ang btags la /
'grub na slar yang mchod gtor bsham /
gong smros phrin las tshogs mchod brtan bzhugs sogs byas la smon lam rgya cher btab pa'i phan yon ni /
kun gyis mthong bar bzhugs byas na :
bsgom mi dgos te mthong grol lo :
zhes pa ltar ro //
las tshogs rim pa gzhan spro na bla ma dgongs 'dus kyi mthong grol ltar sbyar chog go /
!
//gnyis pa zab don thos grol zur du phyungs pa las shes par bya //
!
//gsum pa thugs rje btags grol ni /
gnas dus bri gzhi bri mkhan sogs gong smros ltar la /
rgyas par grub na mthong grol ji bzhin par 'bri /
bsdus pa ltar na /
lte bar chos kyi 'khor lo rtsibs lnga pa'i lte bar hU~M yig gi mthar /
thod phreng rtsal sngags kyis bskor /
rtsibs lnga'i mdun nas brtsam rigs lnga yab yum gnyis re g.yas skor du bkod /
de rgyab pad+ma 'dab brgyad la sems dpa' yab yum bcu drug
/de rgyab mu khyud gsum bskor ba'i dang po'i shar nub gnyis su thig le gsum re bkod pa'i shar dbus kun tu bzang po /
g.yas su lha'i thub pa /
g.yon du gshin rje yab yum /
nub dbus kun tu bzang mo /
g.yas par dmyal ba'i thub pa /
g.yon par rta mgrin yab yum /
mtshams bzhi'i thig ler shar lho nas g.yas skor gyis lha min /
mi /
byol song /
yi dwags thub pa /
lhor stobs chen yab yum /
byang du bdud rtsi yab yum rnams kyi snying po bkod /
mu khyud gnyis par zhen zlog nyer lnga thig le re re bzhin dgod /
gsum par dbyangs gsal dang rten snying /
mthar 'dod gsol mthong grol skabs su smros pa ltar la /
tshigs bcad ma gsham gsal dang /
tshig lhug la'ang /
rig pa chen po 'di'i byin rlabs kyis mthong thos dran reg thams cad dang /
khyad par 'chang ba po'i lus ngag yid gsum /
zhes sbyar /
rgyud kyi glegs bam yang tshul bzhin bris la lag len gzhan dang 'god tshul sgrub tshul mthong grol ji lta bar sbyar /
bzlas dmigs /
bzlas pa /
rgyud ci 'grub bzlas pa sogs kyang de ka ltar la /
'dod gsol skabs /
rig pa chen po'i dkyil 'khor mchog
/gang gis dad pas 'chang ba dang //
mthong thos dran reg thams cad kyang //
sdig sgrib sdug bsngal zhi ba dang //
tshe bsod 'byor pa 'phel ba dang //
ye shes rgyas par mdzad nas kyang //
myur du sangs rgyas sar 'god gsol //
zhes sbyar /
thun gcod tshul /
tshogs brgya 'bul ba rnams kyang khyad par med la /
'od zhu skabs /
bcangs pa tsam gyis zhes bsgyur /
de ltar tshad ldan du bsgrubs shing rab tu gnas pa'i 'khor lo nyid lte ba ma nyams par bltabs /
rgyud kyi glegs bam dang lhan cig dar snas dril /
'byor na rgyal ba'i ring bsrel sogs byin rlabs can gyi rten dang chabs cig mgul du btags pa'i phan yon ni /
dbugs la sleb pa'i 'gro ba yang :
bsgom mi dgos te btags grol lo :
zhes so //
!
//bzhi pa byin rlabs tshor grol ni /
sih+la dang spang spos ston dus su brkos pa'i phye ma la gzhi blang /
gu ru yab yum gyi byang sems dkar dmar gter byon dngos sam /
de'i phabs rgyun /
ga pur /
cu gang /
sin+d+hu ra rnams bsres /
sngar nas bsgrubs pa'i myang grol gyi khu bas khyab par bran la sbol /
rin po che'i snod du blugs pa stegs bur bkod /
mchod gtor 'du byas la /
phrin las snying po'i bdag bskyed bzlas pa stong tshigs bcas song nas /
aH
mdun rten steng du pad+ma dang //
zla ba'i gdan la skad cig gis //
'chi med gu ru pad+ma 'byung //
mthing gsal nam mkha' dwangs pa'i mdog
/phyag gnyis rdor dril thugs kar bsnol //
lha lcam dkar mo rdo rje dang //
thod zhal bsnams pas mgul nas 'khyud //
dar dang rin chen rus pas brgyan //
rdo rje pad+ma'i skyil krung gis //
'ja' 'od klong na bzhugs pa yi //
sku la sgyu 'phrul zhi khro'i lha :
ma bskyed rang byung tshul du gsal :
snyoms zhugs bde ba'i 'od zer gyis :
sangs rgyas thams cad zhal du zhugs :
sku yi lha dang bcas pa rnams :
thugs kar bde chen ngo bor zhu :
mkha' gsang nas ni char ltar babs :
rdzas la thim pas tshor tsam gyis :
rang grol byin rlabs 'od 'bar gyur :
zhes pa'i dmigs pa rtse gcig gtad la /
thod phreng rtsal gyi sngags sham du /
oM AHhU~M ma hA su kha badzra satwa kuN+Da lI sarba sid+d+hi hU~M hU~M:
btags pa brgya stong khri 'bum ci 'grub bzla /
thod par chang la bdud rtsi chos sman btab pa mdun du bkod /
rgyud tshar grangs gang thon bklags la byin brlab /
'phro 'jog pa na /
thal mo sbyar te gsol ba gdab pa ni /
oM:
rang byung 'od gsal chos sku'i dbyings :
kun tu bzang po kun bdag nyid :
rdo rje sems dpa' bde ba che :
mi bskyod rnam snang rin chen 'byung :
dpag med don yod grub pa yi :
bsam yas sgyu 'phrul drwa ba'i rigs :
thams cad spro dang sdud mdzad pa :
kye kye kun bzang pad+ma 'byung :
bdag la dgongs par mdzad du gsol :
bdag gis 'gro ba kun don du :
rdo rje'i gsung bzhin rjes bsgrubs pas :
mgon po khyod kyi ye shes dang :
thugs bskyed smon lam dpag yas mthus :
rdzas 'di'i dri tsam tshor ba yi :
'gro rnams las dang nyon mongs dang :
sdug bsngal kun las rnam grol te :
bla na med pa'i byang chub thob :
'khor ba dong nas sprugs pa yi :
'gro 'dul phrin las mthar phyin shog :
ces lan gsum /
lha nyid 'od zhu rdzas la thim //
tshor grol byin rlabs phung por gyur //
ces mos la spyod lam bya /
slar yang mdun bskyed bzlas pa rgyud sogs bskyar la thun gzung /
dgong mo lha 'od zhu zin nas gter srung gtor 'bul tshogs mchod /
gtang rag mchod bstod /
nongs bshags /
bdag bskyed bsdu ldang /
bsngo smon shis brjod bcas tshang ba bya /
de lta bus bzlas grangs thems pa'i tshe /
rgyud bklags nas byin gyis brlab pa'i thod pa'i bdud rtsi'ang lha 'od zhu'i rjes su rdzas la bsre /
de nyid khrom chen po 'du skabs bsang shing dud pa la sbyar ba dang /
'chi ka ma'i sems can /
mi ma yin la bsang dang bar do la gsur nang btab nas bdug pa'i yon tan yang /
dri tsam gang gis tshor bas kyang :
bsgom mi dgos te tshor grol lo :
zhes so //
!
//lnga pa dam rdzas myong grol ni /
bsgrub gzhi gter byon gu ru yab yum gyi byang sems dkar dmar gtsor gyur sha lnga bdud rtsi lnga /
ma rnyed na bdud rtsi chos sman tshad ldan gyi phabs gta' sbyar te /
'bras bu gsum /
bzang po drug la sogs pa rtsa ba yan lag gi sman ji ltar 'tshogs pa'i phye ma zhib mor btul bas bungs bskyed /
pad+ma'i snying po'i rgyud mang du bklags nas byin gyis brlabs pa'i bdud rtsi dang /
nas 'bras gang rung gi phye mas ril bur dril /
kha dog dmar po'am smug po sogs ji ltar bde ba'i tshon gyis bsgyur /
bum pa'i nang du blugs la chas su bcug
/sgrub tshul rgyas par grub na sgrub chen dang sbrel dgos shing /
de'i tshul ni spyi ltar ram /
gter kha 'di dang 'brel ba'i sid+d+hi bum sgrub sogs las shes par bya dgos shing /
'dir spros med rnal 'byor pas shin tu mdor bsdus byed na /
dkyil 'khor ras bris sam tshom bu lha grangs bkod pa'i dbus su khri'u la ril bu'i bum pa bkod /
gzungs thag btags /
mchod gtor rgyas par bsham /
phrin las 'bring po dang chung ba gang yang rung ba'i gzhung bsrang /
lha bskyed rjes su /
mdun rten rin chen bum pa skad cig gis //
gzhal yas khang pa mtshan nyid yongs rdzogs pa'i //
nang bcud myang grol ril bu re re bzhin //
pad+ma'i ze'u 'brur zla ba'i dkyil 'khor la //
rdzogs pa'i sangs rgyas 'chi med pad+ma 'byung //
mthing gsal lha lcam dkar mo gnyis med 'khril //
thabs shes phyag rgyas rdor dril thugs kar bsnol //
rin chen rus rgyan dar sna'i cod pan 'phur //
ye shes 'od 'bar rdo rje'i skyil krung bzhugs //
zhes gsal btab la gnas gsum byin rlabs nas mchod bstod bar gtang /
rtsa ba'i bzlas pa gang 'os rjes khyad par gyi dmigs bzlas ni /
bdag gi thugs nas sngags kyi phreng :
rdo rje gzungs kyi thag par brgyud :
bum lha la thim bde stong gi :
'od zer dpag yas mkha' khyab 'phros :
snod bcud dngos por 'dzin pa dang :
rang rgyud nyon mongs dug rnams sbyangs :
'khor dang 'das pa'i dwangs ma'i bcud :
zhal zhugs thugs kar thim pa yis :
bde chen lhag par 'bar bar gyur :
ces dmigs te gzungs thag blangs la /
thod phreng rtsal gyi sngags sham du /
oM AHhU~M ma hA su kha a mr-ita kuN+Da lI sarba sid+d+hi hU~M hrIHTha :
zhes bzla /
'grub na sngags rgyun bya /
thun mthar kha skong mchod bstod 'bul /
slar yang mchod pa gsos la byin rlabs dang lha bskyed nas bzlas pa sogs bskyar la thun gzung /
nangs nub thun mthar nyu le skrod pa mdor bsdus gzhan nas 'byung ba ltar ram /
bsdu na /
rang nyid skad cig gis rig 'dzin rdo rje drag po rtsal du gsal ba'i sku las yak+sha me dbal lcags sdig me phung nam mkha' gang ba 'phros /
sgrub pa la bar du gcod pa thams cad lhag ma med par tshar bcad par bsam la /
oM AHhU~M artsig nirtsig na mo b+ha ga ba te hU~M hU~M phaT:
AHhU~M hU~M phaT:
oM ru ru b+ha sha srog dung dung :
badzra yak+sha hU~M phaT:
rak+sha hU~M phaT:
a ya ma du ru tsa sha na badzra sa ma ya hU~M phaT:
gnod byed dam sri nyu le haM shaM trig nan mA ra ya hU~M phaT:
ces dang drag sngags so lnga pa bzlas la yungs thun gtor cing srung 'khor bsgom /
lha btsun dag snang me tog char sil lta bu spyi 'gro'i byin 'beb bya /
skabs su pad+ma'i snying po'i rgyud bklag
/dgong mo'i thun mthar srung ma'i gtor 'bul /
tshogs skong rgyas pa dang phrin las rjes chog tshang bar gtang /
de lta bus zhag bdun sogs sgrub pa thems nas thor thun nam snga thun gsham du /
gtor tshogs mchod bstod dngos grub len pa rnams byas la bum pa'i dbang blang /
ril bu myang /
nongs bshags sogs rjes rim spyi mthun bya /
de'i phan yon yang /
ril bu kun la khyab par sbyin :
bsgom mi dgos te myang grol lo :
zhes pa ltar ro //
!
//drug pa bde chen reg grol la gnyis /
dngos dang zhar byung ngo //
dang po ni /
rab mkha' 'gro'i rigs gang zag tshad ldan gyis ngos bzung ba'am /
'bring rgyud man ngag nas bshad pa'i mtshan nyid can gyi rigs ldan /
tha ma rgyud 'jam zhing dad mos dge ba'i blo can kun gyis yid du 'ong ba'i mi mo /
thog mar drang nges chos bshad kyis blo sbyang /
theg pa chen por sems bskyed du gzhug
/dbang bskur la rgyud smin par bya /
de tsam ma 'grub kyang dbang dang dam tshig ldan pa gal che zhing /
de lta bu la sngar nas tshul bzhin bsgrubs pa'i mthong grol lam btags grol tsakra rgyud kyi glegs bam bcas gwa'u'am g.yogs brgyabs la gdags su rung ba bya /
lugs 'di'i rtsa dbang 'bring po'am bsdus pa gtor dbang tsam dang sbrel na legs pas de'i bkod bsham byas pa'i dkyil 'khor du tsakra 'ang bzhag
/phrin las bzlas pa sogs grub nas /
slar yang 'khor lo la gong gi sgrub pa'i skabs ltar bskyed bzlas gsol gdab brtan bzhugs bya /
dbang gi rjes su /
bu mo nyid ye shes mkha' 'gro lha lcam dkar mo rdo rje thod zhal 'dzin cing dar dang rin po ches brgyan par bsam la /
pad 'byung ye shes sems dpa' 'khor lo dang lhan cig 'bral med du bzhugs par mos la mgul du gdags te /
tshig bdun gsol 'debs dang /
hU~M:
bzhengs shig pad+ma 'byung gnas sogs dang thod phreng rtsal gyi dzapa? dbyangs /
spos rol gyis byin phab pas ye shes pa dpag tu med pa thim pas 'brel tshad 'khor ba dang ngan song las sgrol ba'i nus pa can du gyur par mos la /
rig pa chen po 'di'i byin rlabs kyis mthong thos dran reg thams cad kyi lus ngag yid gsum gyi sdig sgrib bag chags dang bcas pa thams cad zhi ba dang /
tshe dang bsod nams ye shes thams cad rgyas par gyur cig
/ces mthong grol gyi 'dod gsol dang /
oM:
rang byung 'od gsal chos sku'i dbyings :
kun tu bzang po kun bdag nyid :
rdo rje sems dpa' bde ba che :
mi bskyod rnam snang rin chen 'byung :
dpag med don yod grub pa yi :
bsam yas sgyu 'phrul drwa ba'i rigs :
thams cad spro dang sdud mdzad pa :
kye kye kun bzang pad+ma 'byung :
bdag la dgongs par mdzad du gsol :
bdag gis 'gro ba kun don du :
rdo rje'i gsung bzhin rjes bsgrubs pas :
mgon po khyod kyi ye shes dang :
thugs bskyed smon lam dpag yas mthus :
'di yis gang la reg pa yi :
'gro rnams las dang nyon mongs dang :
sdug bsngal kun las rnam grol te :
bla na med pa'i byang chub thob :
'khor ba dong nas sprugs pa yi :
'gro 'dul phrin las mthar phyin shog :
ces lan gsum /
rten snying shis brjod rgyas par spel la me tog 'thor /
phan yon ni /
gzhan phan byang sems ma nyams na :
gang gis spyad pa thams cad kun :
bsgom mi dgos te reg grol lo :
zhes so /[ <!TCC Tibetan character 4,37 undefined in unicode!> ]/gnyis pa mkha' spyod du 'pho ba'i rdzas ni /
rtag ngu rigs gsum /
dbang lag
/rdo khab len /
sngo lcags kyu ba /
'gron bu sbrum ma nus bsregs byas pa'i thal ba rnams zhib par btul la sbrang smyon dang myang grol dam rdzas chang gi nying khu rnams sbyar bas ril bur dril /
rin po che'i snod du blugs /
dar gyis kha bkab la dkyil 'khor du bkod /
phrin las snying po'i bdag bskyed bzlas pa bcas song nas /
stong pa'i ngang las pad zla'i steng //
ril bu lha lcam dkar mo ni //
zhi 'dzum rdo rje thod zhal 'dzin //
dar dang rin po che yis brgyan //
phyed skyil 'ja' 'od klong na bzhugs //
bdag mdun thugs ka'i 'od zer gyis //
sangs rgyas kun gyi byin rlabs dang /
khyad par mkha' spyod dngos grub kun :
'od dmar rnam pas thim par bsam :
oM sarba bud+d+ha d+hA ki nI baM dz+nyA na sid+d+hi hU~M:
badzra pra be sha ya phaT:
ces pa'i sngags brgya stong khri sogs ci nus bzla /
pad+ma'i snying po'i rgyud bklag
/smon lam reg grol gong smros ltar gdab /
lha 'od du zhu nas ril bu'i rnam par gyur par mos /
tshogs mchod sogs bdag bskyed rjes rim bya /
de ltar tshad ldan du bsgrubs pa'i ril bu rdog re chang gar mar sbangs la /
'gro ba 'chi ka ma'i tshangs bug tu byugs la /
mtshan dang gzungs sngags spyi dang gong gi sngags brjod pa'i phan yon ni /
tshe 'das spyi bor reg tsam gyis :
thar pa'i lam chen dag la 'pho :
zhes gsungs pa ltar ro //
'pho rdzas gzhan 'ga' las bshad kyang sgrub tshul 'di tsam las dkon pas 'di'ang shin tu gal che'o /[ <!TCC Tibetan character 4,37 undefined in unicode!> ]/de thams cad kyi rgyab rten pad+ma'i snying po'i rgyud bklag pa'i tshul ni 7rje kun mkhyen bla ma rin po che'i gsung rab zur du bzhugs pa ltar bya dgos so //
'di rnams ni gzhung las /
de ltar shin tu rmad byung ba'i :
myur lam ngo mtshar chos drug 'di :
rig 'dzin sgyu 'phrul drwa ba dang :
rdzogs chen snying po'i rgyud sde'i don :
'gro 'dul pad+ma 'byung gnas ngas :
da lta'i mnga' bdag yab sras sogs :
bskal mang sbyangs pa'i snod ldan dang :
ma 'ongs tshe thung brtson 'grus zhan :
bsgrub pa'i long med snying rje'i yul :
de rnams ma bsgom grol ba'i phyir :
thugs rje'i phrin las shugs phyungs nas :
zab cing 'dril bar bstan pa 'di :
ma byung 'byung bar yong mi 'gyur :
de phyir snying dbus ti kar zungs :
mkha' khyab 'khor ba dong sprugs 'gyur :
zhes bsngags pa don dang ldan pas gzhan phan thugs bskyed can rnams kyis phyag len du gdab par gsol ba 'debs pa lags so //
skye kun chos brgyad 'gran pa'i chos spyod spang //
dman sa bzung ste rnam dag zab chos spyod //
ma tshor bar yang gdod ma'i sar bgrod nas //
srid mtsho gting sprugs 'jig rten mgon gyur shog
/ces rmad byung gsang ba zab mo'i phrin las kyis mgon med snying rje'i yul gyur 'bad med du sgrol ba'i gzhan phan lhag pa'i bsam pas /
dus zhabs rig pa 'dzin pa'i gzugs brnyan pad+ma gar dbang phrin las 'gro 'dul rtsal gyis zab lung gnyis pa rdzong shod bde gshegs 'dus pa'i pho brang du bgyis pa dge legs 'phel ///
/
