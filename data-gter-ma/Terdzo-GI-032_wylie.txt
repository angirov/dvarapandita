hU~M:
rang rig rgyal po he ru ka :
khams gsum zil gnon gsang ba'i bdag :
gdug pa kun 'joms ye shes lha :
snying rje che la phyag 'tshal lo :
a ti pU ho :
pra tits+tsha ho :
hU~M:
rang rig klong las shar ba yi :
dregs pa 'dul ba'i lha tshogs la :
me tog bdug spos mar me dri :
zhal zas rol mo la sogs pa'i :
kun bzang mchod sprin chen pos mchod :
oM badzra ar+g+haM nas shab+da pra tIts+tsha swA hA:
hU~M:
dug lnga bsgral pa'i sha khrag rus :
nang khrol klad zhag rkang la sogs :
dug lnga skyes grol mchod pa che :
dpal chen lha tshogs rnams la 'bul :
ma hA mAM sa rak+ta kiM ni ri ti kha raM khA hi :
hU~M:
thabs dang shes rab mnyam sbyor ba'i :
bde ba chen po chags pa che :
dga' ba'i ro yis nam mkha' gang :
dpal chen lha tshogs rnams la 'bul :
ma hA su kha pU dza ho :
hU~M:
rmad du byung ba'i dam rdzas ni :
dug lnga rnam par dag pa'i rdzas :
ye shes lnga rdzogs bdud rtsi 'di :
dpal chen lha tshogs rnams la 'bul :
ma hA pany+tsa a mr-ita khA hi :
hU~M:
gnyis 'dzin 'khrul pa'i dgra bgegs rnams :
dbyings kyi b+han+d+ha chen por bsgral :
dmar chen rak+ta'i mchod pa che :
dpal chen dkyil 'khor lha la 'bul :
ma hA rak+ta kha raM khA hi :
hU~M:
ye shes rgya mtsho'i mchod sprin ni :
'dod yon gtor ma bsam mi khyab :
mnyes pa'i mchod pa cir yang gsal :
dpal chen dkyil 'khor lha la 'bul :
ma hA ba liM ta kha raM khA hi :
hU~M:
gsang ba byang chub sems kyi rgyun :
bde ba chen po skyed pa'i rgyu :
de nyid rnam par 'phel ba'i phyir :
bde chen sbyor ba'i mchod pa 'bul :
ma hA mu dra b+hany+dza mok+Sha ma hA su kha bo d+hi tsit+ta pU dza ho :
hU~M:
ma rig gdug pa'i dgra bgegs rnams :
rig pa ye shes mtshon gyis bsgral :
ye shes rol pa'i bsgral mchod 'di :
dpal chen dkyil 'khor lha la 'bul :
ru tra mA ra ya phaT kha raM khA hi :
hU~M:
gdod ma nyid kyi dbyings nyid la :
mchod bya mchod yul dmigs su med :
ma bcos klong yangs chen por gnas :
ka dag chen po'i ngang du mchod :
ma hA d+harma d+hA tu pU dza ho :
hU~M:
'jigs pa'i sku ni gar dgu ldan :
nam mkha'i mtha' klas mnyam pa nyid :
'bar ba'i gar stabs ci yang snang :
rdo rje'i sku la phyag 'tshal bstod :
hU~M:
'jigs pa'i nga ro phyogs bcur sgrog :
stong pa nyid kyi sgra gdangs ni :
yan lag drug cu dang ldan zhing :
rdo rje'i gsung la\u0f8e
hU~M:
dmigs pa med pa'i ye shes ni :
snying rje chen po dang ldan zhing :
'bar ba'i thugs ni mi bzad gtum :
rdo rje'i thugs la\u0f8e
'khor gyi dregs pa pho nya ni :
ye shes dang ni las las grub :
dpal gyi bka' las mi 'da' ba :
ye shes 'khor la phyag 'tshal bstod :
