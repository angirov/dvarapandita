@#:
glang chen bcas chog rab tu zab pa bzhugs so :
rgya gar skad du :
hasti rat+na d+ha naHme d+hi hi u pa de sha nA ma :
bod skad du :
glang po rin po che las nor blang ba'i man ngag ces bya ba :
dgos 'dod ma lus kun 'byung ba'i :
yid bzhin nor mchog rin po che :
rin chen bdun las khyad par 'phags :
gter mdzod khyed la phyag 'tshal lo :
dbul ba'i sdug bsngal sel 'dod cing :
gang 'dod nor rdzas bsgrub 'dod na :
gter mdzod 'di la 'bad par bya :
glang po gter mdzod ces bya ba'i :
nor sgrub gang zhig byed 'dod na :
bsreg thub rdza sa bzang po la :
rin chen sna lnga brdar byas te :
rgya gar glang po che yi gzugs :
nyams bag che zhing blta na mdzes :
mkhas pas nang dang ldan byas te :
de nyid me yis smin par bya :
de yi nang du gzhug pa ni :
sngags dang rdzas su shes par bya :
dang po sngags kyi mtshan nyid ni :
'grub na gser gyis bri bar bya :
ma 'grub rgya shog dkar po la :
rgya snag dag gis bris byas la :
dri bzang lnga yis rtsa ba mnan :
de yi sngags ni 'di lta ste :
oM ma hA hasti rat+na sarba sid+d+hi pha la hU~M:
rat+na puN+ye sid+d+hi sid+d+hi hU~M:
rin po che gter gyi dngos grub chen po thob par gyur cig :
d+ha naM me d+hiHhi sid+d+hi sid+d+hi hU~M:
nor rdzas dang longs spyod kyi dngos grub chen po thob par gyur cig :
nA nA kha d+he sid+d+hi sid+d+hi hU~M:
kha zas kyi ro mchog chen po thams cad kyi dngos grub chen po thob par gyur cig :
d+ha la saM b+ho sid+d+hi sid+d+hi hU~M dzaHdza :
'khor dang longs spyod kyi dngos grub chen po thob par gyur cig :
bkra shis par gyur cig :
s+yAd ya the dan :
bi dza ye bi dza ye :
ug ge ug ge :
swasti tra sa ni :
a mu khe a mu khe :
pra sA ra d+ha pra sA ra d+ha :
swasti pra ha ge mu ne mu ne :
gu ra Ne gu ra Ne :
a khe mu khe :
mu ra ge mu ra ge :
swasti gu NA ya :
sarba swasti :
b+h+rU~M b+h+rU~M b+h+rU~M:
swasti swasti :
mu le mu le ke she ke she :
tsur+Na tsur+Na :
bir ma le swA hA:
oM kang kA ra kang kA ra :
nir gad tsa ta nir gad tsa ta swasti :
bdag che ge zhes bya ba'i khyim pho brang 'di ru rin po che gter gyis gang bar gyur cig :
'bru dang longs spyod kyi char 'bab par gyur cig :
zad mi shes pa'i gter chen po rdol bar gyur cig :
'byor pa rmu yad kyi mtsho dang 'phrad par gyur cig :
'khor dang longs spyod sprin ltar 'du bar gyur cig :
bu tsha'i rigs rgyud thams cad dar zhing rgyas par gyur cig :
snyan pa grags pa nam mkha' dang mnyam par gyur cig :
rkyen dang bar gcod thams cad nye bar zhi bar gyur cig :
tshe ring nad med bde skyid phun sum tshogs par gyur cig :
tshe srog brag bas sra bar gyur cig :
longs spyod 'phrul dga'i lha dang mnyam par gyur cig :
nor rdzas thams cad spyad cing 'phel bar gyur cig :
zas nor gyi dbyig chen po thob par gyur cig :
mi nor zas gsum lud cing gang bar gyur cig :
'bru dang bang mdzod thams cad kyang til gyi gang bu bzhin du gang bar gyur cig :
'thor ba thams cad sdus shig :
nyams pa thams cad gsos shig :
zad pa thams cad snon cig :
dma' ba thams cad khongs shig :
khengs pa thams cad lud cig :
rmu yad kyi zhag chen po phob cig :
bde legs phun sum tshogs par 'byung bar gyur cig :
de nas rgya shog dkar po la :
rin chen sna bdun bris byas te :
rang rang rgyab tu sngags 'di bri :
'khor lo /   oM tsakra rat+na sid+d+hi pha la hU~M:
nor bu /   oM ma Ni rat+na sid+d+hi pha la hU~M:
btsun mo /   oM bsatri rat+na sid+d+hi pha la hU~M:
blon po /   oM ma hA ta rat+na sid+d+hi pha la hU~M:
glang po /   oM hasti rat+na sid+d+hi pha la hU~M:
rta mchog   oM tu raM ga a shwa rat+na sid+d+hi pha la hU~M:
dmag dpon /   oM g+ha ti rat+na sid+d+hi pha la hU~M:
gzhan yang rgya shog dkar po la :
bkra shis rdzas brgyad tshang bar bri :
de nas glang chen khog par   ye d+harmA bris la /gzhug :
gnyis pa rdzas kyi rim pa ni :
bre dgu srang dgu'i dreg pa dang :   phyug po chen po'i bre srang yul chen po'i spyi bre spyi srang /
phyug po dgu'i zhing sa dang khang sa dang :
'phan po   mi dar po'i /rnams kyi khang sa dang :
gser dngul zangs lcags dung dang ni :
man shel byu ru mu tig dang :
'bru sna lnga   'bras nas gro til dkar nag gnyis /dang dar zab dang :
zas sna   bzang po /mang po dag dang ni :
'o mar zho /   dkar gsum dang ni mngar gsum   ka ra bur sbrang /dang :
mdzo dang dre 'u ma yin pa'i :
phyugs ni zhag chags dgu yi spu :   sna tshogs /
rta dang ra lug spu rnams dang :
'bri g.yag rnam gnyis spu dang ni :
bzang drug sman dang me tog dang :
phyug po bdun gyi nas 'bru dang :
bkra shis 'dzoms pa'i nor rdzas rnams :
gong gi rdzas /   ma lus   pa de rnams /glang chen khog par bcug :
rten 'brel snying po   ye d+har /brgya rtsa brgyad :
'bru la /   bzlas pa gong gi rdzas la 'debs :
de nas zhabs bsdam legs par bya :
ting 'dzin /   sum cu rtsa gsum lha yul nas :
dgos 'dod ma lus 'byung ba yi :
glang po rin chen spyan drangs la :   hasti rat+na sa ma ya hU~M dzaH
zhes 'od zer lcags kyu lta bus /
de la gnyis su med par bstim :
bstims pas rdzas kyi glang po che :
glang po rin chen nyid du gyur :
gyur pas bdag gi dgos 'dod kun :
glang po de las 'byung bar bsam :
dgos 'dod 'byung ba'i glang po che :
rang gi mdzod kyi phugs su yang :
nas tshugs sam ni bang mdzod du :
bzhag pa'i thabs ni 'di lta ste :
dar sna lnga yi dar thag kyang :
glang chen sna la btags byas la :
seng ldeng phur bu sor bzhi la :
glang po rin chen brtod la bzhag :
de la rab gnas gong ltar bya :
'brang rgyas byas la bkra shis gsol :
de tshe de yi nyin par la :   glang po rin chen gyi bca' gzhi rab gnas byed pa'i tshe /
nor rdzas ster ba byung gyur na :
shin tu rten 'brel bzang 'gyur te :
dngos grub chen po 'byung ba'i rtags :
de nas rdzas kyi glang po che :
mi yis mthong bar mi bya zhing :
'gom zhing 'thung yugs mi gtong bar :
shin tu gces spras ldan byas la :
mi lag 'grim par mi bya 'o :
de ltar byas pa'i yon tan ni :
bdag nyid shin tu mnga' phyug cing :
longs spyod 'phrul dga'i lha dang mnyam :
ci bsam lhun gyis 'grub 'gyur te :
sems can kun gyis smon par 'gyur :
nor rdzas 'byor pa sprin ltar 'du :
mi rgyud nags tshal bzhin du rgyas :
nad dang gdon las grol 'gyur te :
bde legs phun sum tshogs pa thob :
mdor na yon tan ma lus kun :
glang po rin chen nyid dang mtshungs :
de phyir 'di la 'bad par bya :
de las dgos 'dod thams cad 'byung :
glang po rin chen nor gyi char chen po 'beb pa zhes bya ba :
zas nor sprin ltar sdud pa'i man ngag :
'byor pa rmu yad kyi mtsho dang 'phrad par byed pa rdzogs so :
sa ma ya :
rgya rgya rgya :[ \u0f80]atsha :
gter ston bal po a hU~M gis spa gro cal gyi brag dmar nas 'brug gi lo ston zla ra ba'i nya la spyan drangs pa'i gdams ngag khyad par can no //
shu b+haM/
'di rata gter phur pa yang gsang bla med kyi sa dpyad las gsungs pa'i glang chen bkra shis 'byung ba'i bcas dang lhan cig tu byas na legs zhes rje pad+ma dbang gis gsungs so ///
/
