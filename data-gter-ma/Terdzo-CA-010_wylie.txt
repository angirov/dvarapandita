oM AHhU~M/
chos sku'i zhing khams pad+mo bde ba can //
'chi med mgon po snang ba mtha' yas la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH

longs sku'i rtsal snang rA ga rak+ta'i phug
/gu ru blo ldan mchog sred zung 'jug skur //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
sprul sku'i sgrub gnas brag dmar g.ya' ma lung //
'gro 'dren sprul sku pad+ma 'byung gnas la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
Ar+Ya pA lo dbang chen pho brang na //
'chi med yongs grub rje 'bangs grogs gsum la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
zag med 'ja' tshon 'chi med ke'u tshang na //
zab gter sgo 'byed bde ba'i rdo rje la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
'og min bde ba chen po'i pho brang na //
bo d+hi badzra gu ru d+harmen+dar //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
yid dga' chos 'dzin pad+ma 'od phung 'khyil //
d+harmA ka ra tsit+tA badzra la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
ye shes klong yangs bde chen 'khor lo na //
pad+ma nyin byed rtsa ba'i bla ma la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
zla gam tshe yi dkyil 'khor chen po na //
gar dbang rtsa gsum dril sgrub lha tshogs la //
gsol ba 'debs so A\u0f8e yuHsid+d+hi hrIH
byin gyis rlobs shig dz+nyA na badzra hoH
ye shes dbyings dang dam tshig gnas mchog na //
bstan srung gtso mo dbang gi lha mo la //
gsol ba 'debs so A yuHsid+d+hi hrIH
byin gyis rlobs shig dz+nyA na badzra hoH
snod bcud brtan g.yo'i tshe dpal dngos grub kun //
b+hU~M nr-i dzaHyis yum gyi mkha' ru bskyil //
dwangs ma'i 'od zer srog gi snying por bstims //
mi 'gyur mi shigs tshe yi dbang mchog thob //
snyigs ma'i lus ngag 'od kyi snying po can //
na tsha bsgres rgud mi dmigs bde ba che //
stong gsal 'ja' tshon sgyu ma chu zla ltar //
tshe dbang rig 'dzin go 'phang e ma ho //
bde gshegs rtsa gsum 'chi med dril sgrub kyi brgyud pa'i bla mar gsol ba 'debs pa 'di yang chos rje gling pas bris pa'o //
sarba mang+ga laM//

//
