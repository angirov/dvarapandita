\u0f88
dpal rdo rje bdud rtsi'i sngags kyi srung ma'i sgrub thabs bzhugs so :
\u0f88\u0f88\u0f88\u0f88
he ru ka la phyag 'tshal lo :
bdud rtsi gsang ba'i srung ma che :
e ka dzA Ti'i sgrub thabs ni :
dur khrod la sogs drag po'i sar :
sku rten dar nag phyag rgyas mtshan :
gsung rten sngags kyi byang bus brgyan :
thugs kyi rten du nal bu'i snying :
'khor lo'i srog dang ldan pa 'chang :
de la 'khor lo 'di yin te :
ro ras khrag gis sbags pa la :
rtsibs bzhi mu khyud ldan pa'i dbus :
b+h+yo mthar sngags kyi phreng bas bskor :
rtsibs bzhir shar nas rim pa bzhin :
kA ya ma ma hU~M b+h+yo badzra sa ma ya satwaM:
gu Na ma ma hU~M b+h+yo badzra sa ma ya satwaM:
wA ka ma ma hU~M b+h+yo badzra sa ma ya satwaM:
karma ma ma hU~M b+h+yo badzra sa ma ya satwaM:
de rgyab dbyangs gsal spel tshig dgod :
dang po'i mtshal dang shu kras byug :
de rjes rab gnas tshul bzhin bya :
yon tan rten du gtor ma dang :
phrin las mthun rdzas tshogs tshad bsham :
bdag nyid rdo rje khrag 'thung gi :
mdun du ma mo 'khor bcas bskyed :
b+h+yo :
chos dbyings skye ba med pa las :
skye ba'i cho 'phrul yum gyi mkha'i :
snang srid chos 'byung 'bar ba'i dbus :
gnam lcags tsa kra rtsibs bzhis mtshan :
phyi nang me rlung khrag mtsho 'khyil :
lte bar pad nyi bam ro'i steng :
dus gsum bde gshegs thugs kyi yum :
sngags srung chen mo ral gcig ma :
mthing nag zhal gcig phyag gnyis pa :
spyan dang tshems dang mche ba gcig :
nyag gcig ral pa mkha' la sgreng :
phyag g.yas zhing dbyug klad la 'phyar :
g.yon pas nyams pa'i tsit+ta za :
rab khros lcags spyang pho nyar 'gyed :
ye shes me phung cher 'khrugs klong :
rang 'dra'i sprul pa 'bum dang bcas :
zhabs zung dor stabs 'jigs pas bzhugs :
stag sham sprin dkar stod g.yogs gsol :
sbrul dang rus pa'i rgyan gyis brgyan :
shar du sku sprul dkar mo 'bum :
bzhad cing gtum pa'i tshul du ston :
lho ru yon tan ser mo 'bum :
sgeg cing gzi brjid rab tu 'bar :
nub tu gsung sprul dmar mo 'bum :
shin tu chags pa'i gar thabs sgyur :
byang du phrin las ljang mo 'bum :
drag shul chen pos rgyug cing 'phyo :
gzhan yang las dang 'jig rten gyi :
ma mo bsam yas grangs med pa :
bdud rtsi gsang ba'i srung ma'i tshogs :
nyi zer rdul ltar 'khrigs pa yi :
thugs kar nyi steng b+h+yo yig dang :
rang gi thugs nas 'od 'phros pas :
ye shes 'khor lo spyan drangs bsam :
hU~M b+h+yo :
bde chen dbyings las ma g.yos kyang :
bstan pa bsrung phyir 'bar ba'i tshul :
sngags srung chen mo ral gcig ma :
'bum phrag mkha' 'gro'i 'khor dang bcas :
dam tshig dbang gis spyan 'dren na :
gsang chen bstan pa skyong ba dang :
nyams pa'i dgra bgegs bsgral ba'i phyir :
ma thogs myur du da tshur byon :
b+h+yo ma ma e ka dzA Ti sa pa ri wA ra badzra sa ma ya dzaHdza :
b+h+yo :
dur khrod drag po'i gnas 'di ru :
dgyes shing brtan par bzhugs nas kyang :
he ru ka dpal rig 'dzin che'i :
'da' ka'i dam tshig gnyer du longs :
b+h+yo ma ma e ka dzA Ti sa pa ri wA ra tiSh+Than+tu :
badzra sa ma ya ha na ha na hU~M:
hU~M:
dngos bshams yid kyis rab sprul pa'i :
dur khrod drag po'i nyer spyod dang :
sman raka gtor tshogs mchod sprin gyis :
ma mo 'khor bcas mnyes gyur cig :
oM shrI e ka dzA Ti sa pa ri wA ra ma hA ar+g+haM pA d+yaM puSh+pe d+hU pe A lo ke gan+d+he nai wid+yA shab+da sarba pU dza ho :
ma hA a mr-ita khA hi :
ma hA rak+ta khA hi :
b+h+yo ma ma e ka dzA Ti ru lu ru lu hU~M b+h+yo hU~M:
sa pa ri wA ra i daM ba liM ta kha kha khA hi khA hi :
hU~M b+h+yo :
gzung 'dzin kun rtog ral pa'i tshogs :
nyag gcig skye ba med par sgreng :
srid zhi kun la khyab pa'i bdag :
dbyings kyi ma mor phyag 'tshal bstod :
ma ni myang 'das yum gyi mkha':
mo ni 'khor ba skyed pa'i klong :
dbyer med dbyings las cir yang ston :
ye shes ma mor phyag 'tshal bstod :
zhi ba'i thabs kyis gdul dka' bar :
khro 'khrugs rnam 'gyur mi bzad 'bar :
'jig rten las kyi ma mo'i tshogs :
'bum phrag 'khor bcas kun la bstod :

mdun bskyed thugs kar nyi ma'i steng :
b+h+yo yig srog gi sngags kyis mtshan :
bdag nyid rdo rje khrag 'thung gi :
thugs srog 'bar ba'i 'od zer gyis :
rab tu bskul zhing drwa bas bcings :
chags dang rngams pa'i stobs bskyed pas :
ma mo 'khor bcas dam la gzir :
gang 'dod las kun sgrub par bsam :
b+h+yo ma ma e ka dzA Ti ru lu ru lu hU~M b+h+yo hU~M:
'bum phrag gsum gyis las kun byed :
sngags sham las bzhi'i spel tshig sbyar :
sarba ro ga shAn+tiM ku ru swA hA:
sarba A yur puN+ye puSh+TiM ku ru oM:
sarba lo ka wA shaM ma na ya ho :
sarba sha trUn mA ra ya phaT:
drag po'i las la rbad pa na :
dgra bgegs dgug bsgral zhal du bstab :
b+h+yo ma ma rak+sha sI ru lu ru lu ma hiM b+h+yo :
sarba sha trUn ts+tshin+d+ha ts+tshin+d+ha b+hin+d+ha b+hin+d+ha mA ra ya phaT:
ces bzlas bskul bya thun gtor 'phang :
bdun rgyud rtsad nas gcod par 'gyur :
dpal rdo rje bdud rtsi'i sngags kyi srung ma'i sgrub thabs kyi rim pa ste dang po'o :
sa ma ya :
thun mtshams thugs dam bskang ba'i phyir :
dam rdzas 'dod yon sprin du brlab :
thod rnga brdung zhing rkang gling 'bud :
dar nag g.yab cing gzi byin bskyed :
hU~M b+h+yo :
dur khrod drag shul chen po'i zhing :
snod bcud 'bar ba e yi klong :
thod pa'i sku mkhar brjid dang ldan :
mi ro rta ro gcal du bkram :
sha sna snying sna'i rgyal mtshan phyar :
rak+ta 'bar ba'i rba klong 'khrugs :
rngam brjid chen po'i mchod sprin gyis :
bdud rtsi gsang ba'i gnyer 'dzin pa'i :
sngags srung 'khor bcas thugs dam bskang :
dam tshig nyams chag nyes ltung bshags :
ma mo 'khrugs pa zhi bar mdzod :
nad yams mtshon 'khrugs bar chad sol :
snod bcud rgud pa dbyings su stims :
dpal 'byor longs spyod tshe g.yang spel :
rlung sems snang ba dbang du sdus :
log lta'i dgra bgegs cham la phob :
gsang chen bstan pa dar ba dang :
'gro kun bde ba'i phrin las mdzod :
hU~M b+h+yo :
nyams pa'i dgra bgegs bsgral ba yi :
dbang po'i me tog tshil gsur spos :
zhun chen mar me mkhris pa'i dri :
sha rus zhal zas rkang gling dung :
'jigs rung gzugs dang rngam pa'i sgra :
mi sdug dri dang bcud chen ro :
khrag 'dzag pags pa'i gos la sogs :
dur khrod rdzas kyi mchod sprin gyis :
bdud rtsi gsang ba'i gnyer 'dzin pa'i :
sngags srung 'khor bcas thugs dam bskang :
dam tshig nyams chag nyes ltung bshags :
ma mo 'khrugs pa zhi bar mdzod :
nad yams mtshon 'khrugs bar chad sol :
snod bcud rgud pa dbyings su stims :
dpal 'byor longs spyod tshe g.yang spel :
rlung sems snang ba dbang du sdus :
log lta'i dgra bgegs cham la phob :
gsang chen bstan pa dar ba dang :
'gro kun bde ba'i phrin las mdzod :
hU~M b+h+yo :
lcags kyu lnga dang sgron ma lnga :
rtsa brgyad yan lag stong sbyar ba'i :
bdud rtsi sman phud mtsho ltar bskyil :
'dod yon rgya mtsho'i gter chen po'i :
dpal gyi gtor ma lhun por spungs :
khams gsum gdug pa bsgral pa yi :
rak+ta'i zham chu char bzhin 'beb :
rmad du byung ba'i mchod sprin 'dis :
bdud rtsi gsang ba'i gnyer 'dzin pa'i :
sngags srung 'khor bcas thugs dam bskang :
dam tshig nyams chag nyes ltung bshags :
ma mo 'khrugs pa zhi bar mdzod :
nad yams mtshon 'khrugs bar chad sol :
snod bcud rgud pa dbyings su stims :
dpal 'byor longs spyod tshe g.yang spel :
rlung sems snang ba dbang du sdus :
log lta'i dgra bgegs cham la phob :
gsang chen bstan pa dar ba dang :
'gro kun bde ba'i phrin las mdzod :
hU~M b+h+yo :
sku dang sngags byang 'khor lo sogs :
ma mo'i srog gi rten du bcas :
yon tan gtor chen brjid dang ldan :
phrin las mthun rdzas skar ltar bkra :
zhing lpags bla bre mkha' la bres :
don snod drwa bas bar snang khyab :
'dod yon tshogs kyi longs spyod sogs :
mthun pa'i rdzas kyi mchod sprin 'dis :
bdud rtsi gsang ba'i gnyer 'dzin pa'i :
sngags srung 'khor bcas thugs dam bskang :
dam tshig nyams chag nyes ltung bshags :
ma mo 'khrugs pa zhi bar mdzod :
nad yams mtshon 'khrugs bar chad sol :
snod bcud rgud pa dbyings su stims :
dpal 'byor longs spyod tshe g.yang spel :
rlung sems snang ba dbang du sdus :
log lta'i dgra bgegs cham la phob :
gsang chen bstan pa dar ba dang :
'gro kun bde ba'i phrin las mdzod :
hU~M b+h+yo :
ma ni ngo bo stong pa'i dbyings :
mo ni rang bzhin gsal khyab shar :
gnyis med thugs rje'i 'du 'phro las :
rtog 'dul dam tshig ji snyed pa'i :
rnam 'gyur 'gag pa med pa'i rtsal :
cir yang 'char zhing 'byung ba kun :
thig le chen po gcig tu brdal :
bla na med pa'i mchod sprin 'dis :
bdud rtsi gsang ba'i gnyer 'dzin pa'i :
sngags srung 'khor bcas thugs dam bskang :
dam tshig nyams chag nyes ltung bshags :
ma mo 'khrugs pa zhi bar mdzod :
nad yams mtshon 'khrugs bar chad sol :
snod bcud rgud pa dbyings su stims :
dpal 'byor longs spyod tshe g.yang spel :
rlung sems snang ba dbang du sdus :
log lta'i dgra bgegs cham la phob :
gsang chen bstan pa dar ba dang :
'gro kun bde ba'i phrin las mdzod :
ces brjod yi ge brgya pa bzla :
dam skong phrin las dngos grub 'gyur :
ma mo mkha' 'gro 'khrugs pa las :
phyi nang bar chad mang du 'byung :
de phyir khyad par skong ba ni :
ma da na yi sgo nas bsgrub :
rin chen bdud rtsi mA ma kIs :
legs par sbyar ba'i phud kyi mchog :
tshe dang gal du mthun bsdebs nas :
ri rab chos 'byung bcas pa'i steng :
dpal gtor brjid ldan 'khor bzhi dang :
mtheb kyus bskor zhing rgyan gyis brgyan :
dar gyi gur phub nam mkha' dang :
rgyang bu shing ris mda' 'phang gzug :
bang rim rnams su srog chags mdangs :
'bur ram ris su gtod pa dang :
gzhan yang mthun rdzas dkor cha'i tshogs :
ji ltar 'byor pas mtha' bskor nas :
rten gyi mdun du mdzes par bsham :
de mdun phud kyi thod pa dang :
g.yas su bzang shing phur ma bsreg :
g.yon du ku sha'i chun pos 'thor :
sngags dang phyag rgya drug gis brlab :
de nas so sor smreng gis bskang :
hU~M b+h+yo :
rdo rje bdud rtsi bde ba che :
rin chen mA ma kI dang sbyor :
byang chub sems kyi sprin chen po :
ra sA yA na'i bcud du bskyil :
tshe dang gal gyis mthun bsdebs par :
rat+na 'bru sman spod kyis bran :
dpal gyi gtor ma brjid dang ldan :
ri rab chos 'byung 'bar ba'i dbus :
'dod yon rnam pa thams cad pa'i :
mchod pa'i phyag rgya chen por rdzogs :
dbyings kyi nam mkha' 'od lngar 'bar :
ye shes rgyang bu sku gsung thugs :
thabs shes las kyi mda' 'phang dang :
'jig rten mig sgyur shing ris bkra :
dgos 'byung rin chen nad sel sman :
srog chags mdangs dang dkor nor dbyig :
bza' bca' btung ba'i longs spyod sogs :
gang bzhed mthun rdzas sprin ltar gtibs :
'dod 'byung dpal gyi dam tshig 'dis :
dbyings kyi ma mor mnyes mchod 'bul :
ye shes ma mo'i thugs dam bskang :
las kyi ma mo dgyes rgur rol :
'jig rten ma mo tshim par spyod :
bdag cag dam tshig nyams chag dang :
dus ngan sems can 'khrul pa yis :
thugs dang 'gal ba'i las bgyis pa :
snying nas bshags so tshangs par stsol :
thugs rje khros pa zhi bar mdzod :
dam dang 'gal ba bzod par bzhes :
khong nas 'khrugs pa dbyings su stims :
rngams pa'i brtul zhugs bgegs la phob :
khyad par nyon mongs nga rgyal dang :
'byung ba sa las gyur pa yi :
ma mo 'khrugs pa'i rgyu rkyen dang :
nad mtshon dus 'khrugs 'bras bu'i tshogs :
mkha' la sprin ltar dag nas kyang :
zhi dang bkra shis bde legs stsol :
b+h+yo ma ma e ka dzA Ti ru lu ru lu hU~M b+h+yo hU~M:
laM ho shud+d+he shud+d+he a a swA hA:
hU~M b+h+yo :
rdo rje bdud rtsi bde ba che :
rin chen mA ma kI dang sbyor :
byang chub sems kyi sprin chen po :
ra sA yA na'i bcud du bskyil :
gtsang ma'i phud dang mthun bsdebs par :
rtsa brgyad yan lag stong sbyar ba'i :
bdud rtsi chen pos rab tu bran :
yid bzhin mtshan ldan ka pA lar :
rgya mtsho bzhin du 'khyil ba las :
'dod rgu'i rba rlabs mkha' la 'phro :
kha dog dri dang ro ldan cing :
nus pa phun sum tshogs pa yi :
bde chen bcud kyi dam tshig 'dis :
dbyings kyi ma mor mnyes mchod 'bul :
ye shes ma mo'i thugs dam bskang :
las kyi ma mo dgyes rgur rol :
'jig rten ma mo tshim par spyod :
bdag cag dam tshig nyams chag dang :
dus ngan sems can 'khrul pa yis :
thugs dang 'gal ba'i las bgyis pa :
snying nas bshags so tshangs par stsol :
thugs rje khros pa zhi bar mdzod :
dam dang 'gal ba bzod par bzhes :
khong nas 'khrugs pa dbyings su stims :
rngams pa'i brtul zhugs bgegs la phob :
khyad par nyon mongs 'dod chags dang :
'byung ba chu las gyur pa yi :
ma mo 'khrugs pa'i rgyu rkyen dang :
nad mtshon dus 'khrugs 'bras bu'i tshogs :
mkha' la sprin ltar dag nas kyang :
zhi dang bkra shis bde legs stsol :
b+h+yo ma ma e ka dzA Ti ru lu ru lu hU~M b+h+yo hU~M:
baM ho shud+d+he shud+d+he a a swA hA:
hU~M b+h+yo :
rdo rje bdud rtsi bde ba che :
rin chen mA ma kI dang sbyor :
byang chub sems kyi sprin chen po :
ra sA yA na'i bcud du bskyil :
'bar ba'i me dang mthun bsdebs par :
bzang shing sna tshogs dri dang sbyar :
bza' btung 'bru sman phur mas bran :
gtsang zhing yid 'phrog dud sprin gyis :
'jig rten khams kun yongs khyab pas :
grib dang mi gtsang thams cad sel :
dbang yul zag med bde chen skyed :
'dod pa'i longs spyod char 'beb pa'i :
ngo mtshar chen po'i mchod sprin 'dis :
dbyings kyi ma mor mnyes mchod 'bul :
ye shes ma mo'i thugs dam bskang :
las kyi ma mo dgyes rgur rol :
'jig rten ma mo tshim par spyod :
bdag cag dam tshig nyams chag dang :
dus ngan sems can 'khrul pa yis :
thugs dang 'gal ba'i las bgyis pa :
snying nas bshags so tshangs par stsol :
thugs rje khros pa zhi bar mdzod :
dam dang 'gal ba bzod par bzhes :
khong nas 'khrugs pa dbyings su stims :
rngams pa'i brtul zhugs bgegs la phob :
khyad par nyon mongs zhe sdang dang :
'byung ba me las gyur pa yi :
ma mo 'khrugs pa'i rgyu rkyen dang :
nad mtshon dus 'khrugs 'bras bu'i tshogs :
mkha' la sprin ltar dag nas kyang :
zhi dang bkra shis bde legs stsol :
b+h+yo ma ma e ka dzA Ti ru lu ru lu hU~M b+h+yo hU~M:
raM ho shud+d+he shud+d+he a a swA hA:
hU~M b+h+yo :
rdo rje bdud rtsi bde ba che :
rin chen mA ma kI dang sbyor :
byang chub sems kyi sprin chen po :
ra sA yA na'i bcud du bskyil :
g.yo ba'i rlung dang mthun bsdebs nas :
dag byed rtswa yis phyogs bcur gtor :
lha la phog na dgyes pa bskyed :
mched la phog na nyams chag sbyong :
snod la phog na byin 'od chags :
bcud la phog na nus stobs 'bar :
rdzas la phog na 'dod rgur spel :
bgegs la phog na rgyang du bros :
cir yang 'char zhing 'byung ba yi :
mig 'phrul lta bu'i dam tshig 'dis :
dbyings kyi ma mor mnyes mchod 'bul :
ye shes ma mo'i thugs dam bskang :
las kyi ma mo dgyes rgur rol :
'jig rten ma mo tshim par spyod :
bdag cag dam tshig nyams chag dang :
dus ngan sems can 'khrul pa yis :
thugs dang 'gal ba'i las bgyis pa :
snying nas bshags so tshangs par stsol :
thugs rje khros pa zhi bar mdzod :
dam dang 'gal ba bzod par bzhes :
khong nas 'khrugs pa dbyings su stims :
rngams pa'i brtul zhugs bgegs la phob :
khyad par nyon mongs phrag dog dang :
'byung ba rlung las gyur pa yi :
ma mo 'khrugs pa'i rgyu rkyen dang :
nad mtshon dus 'khrugs 'bras bu'i tshogs :
mkha' la sprin ltar dag nas kyang :
zhi dang bkra shis bde legs stsol :
b+h+yo ma ma e ka dzA Ti ru lu ru lu hU~M b+h+yo hU~M:
yaM ho shud+d+he shud+d+hea a swA hA:
hU~M b+h+yo :
rdo rje bdud rtsi bde ba che :
rin chen mA ma kI dang sbyor :
byang chub sems kyi sprin chen po :
ra sA yA na'i bcud du bskyil :
chos kyi dbyings dang mthun bsdebs nas :
rnam rtog thams cad sems su bcad :
sems nyid skye med gnyug mar shes :
rang bzhin yongs shes 'od gsal ngang :
rtsal dang rol pa cir yang 'phro :
snang grags thams cad lha dang sngags :
rtog pa'i drwa ba dbyings kyi rgyan :
dbyings rig zung 'jug 'dod rgu'i gter :
nam mkha' mdzod du yongs shar ba'i :
bla na med pa'i dam tshig 'dis :
dbyings kyi ma mor mnyes mchod 'bul :
ye shes ma mo'i thugs dam bskang :
las kyi ma mo dgyes rgur rol :
'jig rten ma mo tshim par spyod :
bdag cag dam tshig nyams chag dang :
dus ngan sems can 'khrul pa yis :
thugs dang 'gal ba'i las bgyis pa :
snying nas bshags so tshangs par stsol :
thugs rje khros pa zhi bar mdzod :
dam dang 'gal ba bzod par bzhes :
khong nas 'khrugs pa dbyings su stims :
rngams pa'i brtul zhugs bgegs la phob :
khyad par nyon mongs gti mug dang :
'byung ba nam mkha' las gyur pa'i :
ma mo 'khrug pa'i rgyu rkyen dang :
nad mtshon dus 'khrugs 'bras bu'i tshogs :
mkha' la sprin ltar dag nas kyang :
zhi dang bkra shis bde legs stsol :
b+h+yo ma ma e ka dzA Ti ru lu ru lu hU~M b+h+yo hU~M:
e ho shud+d+he shud+d+he a a swA hA:
zhes brjod dam tshig rdzas kun gyi :
rten 'brel brda la nges shes bskyed :
don gyi de nyid dran byas la :
dbyings rig dbyer med dgongs pa bskyang :
'dis ni ma mo 'khrugs pa yi :
rgyu 'bras skad cig yud la zhi :
srung ma lus dang grib bzhin 'grogs :
dngos grub mtsho ltar rgyas par 'gyur :
de nas phrin las gsol ba ni :
hU~M b+h+yo :
dbyings kyi yum mchog kun tu bzang :
ye shes sngags srung ral gcig ma :
'jig rten las kyi ma mo'i sde :
bdud rtsi gsang ba'i srung ma ni :
'bum phrag yangs pa'i 'khor tshogs kun :
sngon tshe he ru ka dpal dang :
rig 'dzin brgyud pa'i spyan snga ru :
ji ltar zhal bzhes dam bcas ltar :
sman gtor rak+ta'i mchod pa dang :
myos byed bdud rtsi'i skyems phud bzhes :
dgyes pa'i phrin las shugs phyungs la :
gsang chen rdo rje'i bstan pa srungs :
bstan 'dzin skyes bu'i phrin las sgrubs :
rnal 'byor bdag cag 'khor bcas kyi :
nad gdon bar chad zhi bar mdzod :
tshe bsod dpal 'byor ye shes spel :
snod bcud legs tshogs dbang du sdus :
bstan dang 'gro la 'tshe ba yi :
dgra dpung thal ba'i rdul du rlogs :
bgegs dpung bdun rgyud rtsad nas chod :
byad phur rbod gtong than ltas zlog :
phyi nang 'byung ba 'khrugs pa yi :
rgud pa thams cad dbyings su sol :
bshad sgrub bstan pa rgyas pa dang :
'jig rten bde ba'i phrin las mdzod :
ces brjod phud dang gtor ma gshegs :
des ni bar chad kun zhi zhing :
'dod pa'i don rnams myur 'grub byed :
gzhan yang sngon gyi srung ma la :
gtor ma sbyin zhing tha tshig bsgrag :
las kyi gnyer yang gtad par bya :
hU~M b+h+yo :
sngon tshe 'og min bde chen zhing :
gsang ba mchog gi dgyes pa na :
bcom ldan rdo rje he ru kas :
tha tshig phog pa'i srung ma kun :
'dir gshegs rgyan gyi gtor ma bzhes :
rnam bzhi'i phrin las 'grub par mdzod :
hU~M b+h+yo :
bar du lha min 'du ba'i gnas :
a su ra yi brag phug tu :
slob dpon bde ba chen po yis :
dam la bzhag pa'i dregs tshogs kun :
'dir gshegs rgyan gyi gtor ma bzhes :
rnam bzhi'i phrin las 'grub par mdzod :
hU~M b+h+yo :
da lta sgrub pa'i gnas mchog 'dir :
gsang ba'i dkyil 'khor zhal phye nas :
rig 'dzin rnal 'byor bdag cag gis :
'bod cing bskul ba'i srung ma kun :
'dir gshegs rgyan gyi gtor ma bzhes :
rnam bzhi'i phrin las 'grub par mdzod :
shrI badzra d+harma pA la sarba sa ma ya karma ku ru ho :
bshal chu'i bdud rtsis brtan ma mchod :
hU~M b+h+yo :
a su ra yi brag phug tu :
slob dpon bde ba chen po dang :
rigs ldan shAkya de wI yis :
rdo rje bdud rtsi'i dkyil 'khor du :
gsang ba'i dam tshig gnyer gtad pa'i :
brtan ma skyong ma ya ma'i tshogs :
sman phran 'bum gyi 'khor dang bcas :
tshur gshegs bshal chu'i bdud rtsi bzhes :
bod khams so kha srung ba dang :
mtha' dmag gdug pa'i 'tshe ba zlog :
nad mug 'khrugs rtsod dal yams sol :
legs tshogs rgyas pa'i phrin las mdzod :
ma ma DA ki nI sarba sa ma ya a mr-ita pU dza ho :
zhes gsol bshal chu gtsang sar dor :
mtha' rgyas gtor ma bskyang ba 'o :
dpal rdo rje bdud rtsi'i sngags kyi srung ma'i mchod skong gi rim pa ste gnyis pa'o :
sa ma ya :
srog gtad zab mo'i man ngag ni :
dam tshig ldan pa'i snying gi bus :
drag po'i rdzas dang maN+Dal phul :
sangs rgyas bstan pa bsrung ba dang :
nyams pa'i dgra bgegs bsgral ba'i phyir :
bdud rtsi gsang ba'i srung ma yi :
srog gtad rjes gnang bstsal du gsol :
zhes gsol dam tshig bdud rtsi sbyin :
sngags srung ma mo 'bum sde yi :
srog gi ye shes khyod la sbyin :
dam las 'das na gshed du 'gyur :
de phyir rdo rje'i dam tshig srungs :
sa ma ya rak+Shan+tu :
zhes gdams des kyang tha tshig 'dor :
sa ma ya badzra rak+sha sI na ra kan :
de nas rgyud sbyang he ru kar :
bskyed cing ye shes brtan byas la :
sku yi phyag rgya gtad pa'i phyir :
gtor ma lhar gsal lag tu bzhag :
b+h+yo :
sngags srung ma mo 'bum sde'i tshogs :
dam ldan rdo rje slob ma 'di'i :
lus dang grib bzhin 'grogs nas kyang :
rnam bzhi'i phrin las sgrub par gyis :
sngags mthar :
kA ya badzra sa ma ya satwaM:
sku las sku 'phros he ru ka'i :
thugs srog gdan la thim par bsam :
gsung gi rig pa gtad pa'i phyir :
bzlas pa'i lung sbyin sngags byang gtad :
b+h+yo :
ma mo'i srog gi snying po 'di :
gnyen po stobs dang ldan par zlos :
mchod bstod sgrub la brtson par gyis :
dngos grub rnam gnyis 'grub par 'gyur :
wA ka badzra sa ma ya satwaM:
thugs kyi de nyid ngo sprod phyir :
gtor ma'i lha tshogs gnyis med bstim :
tsit+ta badzra sa ma ya satwaM:
dbyings rig zung 'jug ngang du bzhag :
khyad par man ngag sbyin par bya :
b+h+yo :
'jig rten ma mo rtsa yin te :
'khor lo rnam bzhi dbu mar gzhug :
las kyi ma mo rlung yin te :
sbyor ba bzhi yis rab tu gcun :
ye shes ma mo thig le ste :
dga' ba bzhi yi dbyings su stims :
dbyings kyi ma mo sems yin te :
stong pa bzhi yi ye shes skyed :
stong srog rang rig chos skur bcad :
don gyi ma mo 'grub par 'gyur :
dz+nyA na d+hA tu a a :
bdud rtsi gsang ba'i srung ma che :
sngags kyi gnyer 'dzin ral gcig ma'i :
srog gi rim pa 'di gtad pas :
ma mo nam yang mi 'bral 'grogs :
dam tshig gzhung bzhin spyod pa la :
dngos grub thams cad 'bad med ster :
dam las 'gal na gshed du 'beb :
de phyir dam tshig mchog tu gces :
dpal rdo rje bdud rtsi'i sngags kyi srung ma'i srog gtad zab mo'i rim pa ste gsum pa'o :
sa ma ya :
bdud rtsi gsang ba'i srung ma che'i :
sgrub thabs rim pa gsum pa 'di :
o rgyan mkhan po'i gsung bzhin du :
lo tsA bdag gis yi ger bris :
ma 'ongs don du gter du sbas :
sangs rgyas bstan pa srung ba dang :
rnal 'byor sgrub pa'i dpal du shog :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
gu h+ya sa ma ya :
