@#//
tshe thar gtang thabs phan bde'i snying po zhes bya ba bzhugs so //
na mo gu ru d+he ba d+hA ki nI yai /
'dus byas kyi dge rtsa mchis so cog las phan yon khyad par du che ba /
sems can gyi srog bslu zhing skyob pa nyid yin la /
de'i bye brag nor phyugs sogs tshe thar btang bas dud 'gro de nyid 'phral du srog gi 'jigs pa las grol cing /
dkon mchog la phul pa dang mtshan dang gzungs sngags thos pa'i byin rlabs kyis mthar thug ngan 'gro'i skye gnas las thar bar 'gyur ba dang /
de'i mthu dang rgyu mthun gyi 'bras bus byed pa po rang nyid tshe ring du 'phel ba sogs /
phan yon chen po thob pa the tshom med la /
de'ang cho ga dang 'brel na 'gyur stobs lhag par che bas /
skabs 'dir thugs sgrub bar chad kun sel gyi /
bla ma chos sku'i las tshogs las 'byung ba ltar bkod na /
tshe thar gang yod kyi rna ba la sogs par dar ras kyis brgyan /
sangs rgyas chos tshogs sogs kyis skyabs sems sngon du 'gro bas /
srog chags rnams la chu gtsang 'thor /
oM badzra a mr-itas bsang /
swa b+hA bas sbyang /
chos rnams mi dmigs stong pa'i ngang :
sha khrag drod dbugs sems dang bcas :
yongs su rdzogs pa'i srog chags rnams :
ngo bo gdod nas yum lnga'i dngos :
rnam pa rigs lnga'i phung po ni :
rang rang byad gzugs yongs rdzogs pa :
'dod yon dpag med 'phro ba yi :
mdun gyi nam mkhar gzhal yas khang :
mtshan rdzogs rgyan gyis spras pa'i nang :
sna tshogs pad+ma 'dab bzhi'i steng :
glang chen seng ge rta mchog dang :
rma bya shang shang gis btegs pa'i :
rin chen khri rkang pad+ma dang :
nyi ma zla ba'i gdan gyi dbus :
bcom ldan rigs lnga tshe dpag med :
dkar mthing ser dmar ljang ba'i mdog :
zhal gcig phyag gnyis mnyam gzhag gis :
'chi med tshe yi bum pa 'dzin :
rang 'od yum mchog dbyings phyug lnga :
rang rtags tshe bum bsnams pas 'khril :
dar dang rin chen rgyan gyis spras :
rdo rje pad+ma'i skyil krung gis :
'od zer 'khrugs pa'i klong na bzhugs :
phyi rol pad+ma 'dab brgyad la :
sgeg sogs mchod pa'i lha mo dang :
sgo bzhir rdo rje'i mgyogs ma bzhi :
bar mtshams rtsa gsum tshe yi lha :
byin rlabs gzi byin 'bar ba yi :
gnas gsum oM AHhU~M gis mtshan :
de las 'phros pa'i 'od zer gyis :
ye shes lha tshogs spyan drangs gyur :
ma lus sems can kun gyi sogs mthar /
badzra sa mA dzaH
dzaHhU~M baM hoH
a ti pU hoH
pra ti dza hoH
oM:
dngos 'byor yid las byung ba yi :
kun tu bzang po'i mchod sprin gyis :
chos dbyings rgyas par bkang byas te :
'chi med tshe yi lha tshogs mchod :
oM badzra ar+g+haM sogs nas /
shab+da oM AHhU~M:
sha khrag drod dbugs sems dang bcas :
yongs su rdzogs pa'i srog chags rnams :
ngo bo gdod nas yum lnga'i dngos :
rnam pa rigs lnga'i phung po ni :
rang rang byad gzugs yongs rdzogs pa :
'dod yon dpag med 'phro ba rnams :
rigs lnga tshe yi dkyil 'khor lhar :
gus pa'i tshul gyis 'bul lags na :
dgyes pa chen pos rab bzhes nas :
gnas skabs 'chi ba'i 'jigs pa dang :
mthar thug 'khor ba ngan song gi :
sdug bsngal kun las bskyab mdzad gsol :
zhes dang /
tshe dpag med rigs lnga'i sngags /
oM bud+d+ha A yur+dz+nyA na tshe b+h+rU~M:
oM badzra A yur+dz+nyA na tshe b+h+rU~M:
oM rat+na A yur+dz+nyA na tshe b+h+rU~M:
oM pad+ma A yur+dz+nyA na tshe b+h+rU~M:
oM karma A yur+dz+nyA na tshe b+h+rU~M:
zhes dang tshe gzungs oM na mo b+ha ga wa te /
a pa ri mi ta A yur+dz+nyA na su bi nish+tsi ta te dz+wa rA dzA ya /
ta thA ga ta ya /
ar+ha te samyak+saM bud+d+ha ya /
tad+ya thA/
oM puN+ye puN+ye /
ma hA puN+ye /
a pa ri mi ta puN+ye /
a pa ri mi ta puN+ye dz+nyA na saM b+hA ro pa tsi te /
oM sarba saMskAr pa ri shud+d+ha d+harmA te ga ga na sa mut+ga te swa b+hA wa bi shud+d+he ma hA na ya pa ri wa re swA hA/
zhes bzla /
bdag gi thugs nas 'od 'phros pas :
mdun bskyed rgyud bskul 'od zer gyis :
srid zhi'i khams kyi tshe bcud dang :
khyad par 'byung lnga'i dwangs bcud kun :
bsdus te bdag dang bsgrub byar thim :
khams lnga nyams pa sor chud nas :
rigs lnga'i tshe dbang thob par gyur :
zhes brjod cing bsam /
mthar /
oM badzra ar+g+haM sogs kyis mchod /
bstod pa ni /
ye shes lnga yi ngo bo nyid :
bcom ldan rigs lnga tshe dpag med :
khams lnga rnam dag yum dang sbyor :
tshe bdag rigs lnga'i tshogs la bstod :
bcom ldan tshe yi lha tshogs kyis :
bdag dang mtha' yas sems can rnams :
tshe bsod nyams pa sor chud nas :
rigs lnga'i tshe dbang dngos grub stsol :
ces bstod cing gsol ba gdab mthar /
mdun gyi nam mkhar bzhugs pa'i 'chi med tshe yi dkyil 'khor rten dang brten par bcas pa bde ba chen po'i ngo bor 'od du zhu /
rang dang bsgrub bya la thim pas khams lnga nyams pa sor chud /
rigs lnga'i tshe dang ye shes kyi dngos grub ma lus pa thob par gyur /
ces brjod cing nges shes bskyed /
'di ni gang zag gang zhig khams lnga'i sgo nas tshe nyams pa gcig car du gso ba'i thabs khyad par du 'phags pa yin la /
de'ang bsgrub bya dus min gyi 'chi ba zlog cing tshe'i rim gro gtsor byed na /
dud 'gro gsod du nye ba'am gsod par 'os pa lo grangs sam de'i sum 'gyur la sogs pa cho ga 'di nyid kyis tshar grangs gang 'grub 'bul la dmigs bzlas nan tan bya /
dpral bar mar gyi nyi zlas brgyan /
mthar smon lam dang shis brjod rgyas par spel la me tog 'thor ro //
!
//yang khyim lha dang dgra bla ri 'bul la sogs pa dang 'brel ba'i tshe thar gtang na /
rgyan gyis brgyan la bsang sbyang /
stong pa'i ngang las ti yig las byung ba'i srog chags skye mched gzugs byad mdzes shing yid du 'ong la nyams stobs dang ldan pa /
kha rlangs dang spu las 'dod yon sna tshogs kyi sprin 'phro ba /
gcig las brgya stong du ma 'phel bas kun tu khyab pa /
lha srung rnams kyi dbang po drug gi spyod yul du dgyes rgu'i longs spyod kyis mnyes par byed par gyur /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgya dang /
oM badzra s+pha ra Na khaM/
zhes pas byin brlabs la /
kye :
mi yi nor mchog rkang bzhi pa :
'phral dang yun gyi bde 'thob phyir :
dkon mchog gsum la skyabs btsal lo :
mchog gsum thugs rjes skyob par mdzod :
rtsa ba gsum la gus mchod 'bul :
rtsa gsum byin gyis brlab tu gsol :
chos skyong nor lha'i rten du 'dzug :
srung ma nor lhas dgyes par bzhes :
tshe dang ldan pa'i che ge   rta sogs kha sgyur /'di ni :
le 'u'i lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
dpal gyi lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
bsod nams lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
'go ba'i lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
dbang thang lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
mgon pa'i lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
skyob pa'i lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
longs spyod lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
tshe dang ldan pa'i che ge 'di ni :
yul gyi lha la 'bul ba yin :
tshe yi dmu thag yar la drongs :
tshe dang bsod nams 'phel bar mdzod :
rtag tu tshe yi rdzi 'u mdzod :
sha 'di sa yi lha yis srungs :
srung ma de la srung du btsug :
khrag 'di chu yi lha yis srungs :
srung ma de la srung du btsug :
drod 'di me yi lha yis srungs :
srung ma de la srung du btsug :
dbugs 'di rlung gi lha yis srungs :
srung ma de la srung du btsug :
sems 'di nam mkha'i lha yis srungs :
srung ma de la srung du btsug :
dbyer med tshe yi lha yis srungs :
srung ma de la srung du btsug :
mi la tshe stsol tshe yi rten :
tshe yi rten du btsug tu gsol :
nor la g.yang stsol g.yang gi rten :
g.yang gi rten du btsug tu gsol :
zas la bcud stsol bcud kyi rten :
bcud kyi rten tu btsug tu gsol :
lha srung dgyes pa'i mthu dpal gyis //
mi mthun gnod pa kun zhi zhing //
dge legs yar ngo'i zla ltar rgyas //
bkra shis snang bas khyab par mdzod //
srog la chags pa'i lus can kun //
gnas skabs 'chi bdag 'jigs las grol //
mthar thug tshe dang ye shes 'od //
dpag tu med pa'i dpal thob shog
/ces bsngo smon shis brjod byas la me tog 'thor /
spyir tshe thar gyi rigs thams cad la mthong grol tsakra mig lam du bstan /
tshor grol spos dud snar bdug
/reg grol bye ma 'thor /
rten byin rlabs can dang btags grol mgor bzhag
/myang grol dam rdzas chur sbyangs nas blud /
thos grol zhi khro dang btags grol snying po /
yig brgya /
sho d+ha ni /
kaM ka ni /
pad+ma gtsug tor sogs gsar rnying gi gzungs sngags rnams dang /
rdor sems /
'od dpag med /
mi 'khrug pa /
rin chen gtsug tor la sogs pa sangs rgyas kyi mtshan rnams rna bar thos nges su brjod la smon lam 'debs pa shin tu gal che /
dud 'gro de'ang phyin chad ci bder 'jog pa dang khyad par gsod gcod byas na nyes pa brgya 'gyur du che bas tshe thar nges bya'o //
lugs srol phyi ma 'di ni klong gsal tshe sgrub yang gsang bla med nas byung ba ste mgo gsham phran bu rung mthun nas kha skong du bgyis pa'o //
'di'ang nye bar mkho ba rnams la phan par bsams nas pad+ma gar dbang blo gros mtha' yas pa'i sdes rdzong shod bder 'dus pho brang du bsdebs pa dge legs 'phel //
sarba da \u0f71mang+ga laM///
/
