\u0f01\u0f83:
tshe sgrub gnam lcags rdo rje dngos grub kun 'dus las :
bde gshegs sgrub pa bka' brgyad dngos grub snying po zhes bya ba bzhugs so :
:
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88

e ma ho :
bde gshegs 'dus pa'i lha la phyag 'tshal lo :
mdo rgyud man ngag thams cad kyi snying po bde gshegs sgrub pa bka' brgyad ces bya ba :
'og min chos kyi dbyings kyi pho brang du :
ston pa kun tu bzang pos gsungs shing :
rig gdangs kyi 'khor rnams la dgongs brgyud mdzad :
lha gnas gsum du grags pa'i zhing du rig 'dzin brda brgyud kyis yi ge'i tshul bstan :
'phags yul mchod rten bde byed brtsegs par mkha' 'gro las kyi dbang mo che la gnyer gtad mdzad :
ston pa yang dag par rdzogs pa'i sangs rgyas shAkya thub pas mnga' gsol zhing :
rig 'dzin chen po brgyad kyis ston pa'i tshul bzung :
rang byung lhun grub pad+ma 'byung gnas kyis grub pa thob nas :
bod yul mun pa'i gling du chos kyi sgron me sbar bar dgongs nas :
lha srin dregs pa thams cad dam la btags :
bsam yas lhun gyis grub pa'i pho brang bkod :
rgyal po khri srong lde'u btsan la sogs skal ldan gyi skyes bu rnams smin grol byang chub kyi lam la bkod :
dus ma 'ongs pa'i sems can dug lnga'i dbang du 'gro ba la dgongs nas zab gter gyis ri lung thams cad bkang :
bde gshegs sgrub pa bka' brgyad kyi chos tshan brgya dang sum cu rtsa lnga rnams gang la gang 'dul du sil bur bkrams te :
sgrub thabs che 'bring chung gsum thams cad kha tshang don 'dril ba :
tha na'ang tshig sho lo ka re re la yang zab gnad khyad du thon pa re re byas nas gter kha shin tu mang bar sbas :
ma 'ongs pa na sems can gyi don rgya chen po yong bar lung bstan dang bcas te gsungs pa rnams :
bdag mkhar chen bzas mi brjed pa'i gzungs thob pas yi ger bkod :
khyad par du tshe sgrub zab mo gnam lcags rdo rje dngos grub kun 'dus kyi cha lag tu :
bi ma la'i chos spyod rab gsal dang :
bka' brgyad dngos grub snying po zhes bya ba nyang ban ting 'dzin bzang po'i thugs dam yang dag pa'o :
bde gshegs sgrub pa bka' brgyad kyi chos skor rnams ni gzhan las kyang khyad par du 'phags pa'o :
ci'i phyir na :
slob dpon chen po pad+ma'i thugs dam gyi lha rtsod med du grags pa yin cing :
ma 'ongs pa na'ang rjes 'jug thams cad 'di las grub pa thob pa mang bar gsungs :
des na the tshom yid gnyis ma byed par :
sgrubs shig :
shod cig :
ston cig :
sgoms shig :
sa ma ya :
rgya rgya rgya :
rgyal ba khro bo'i lha la phyag 'tshal lo :
bde gshegs sgrub pa bka' brgyad kyi bsnyen sgrub kyi rnal 'byor bsgom pa la :
dang po lta bas mtshams bcad pa :
gnyis pa 'byung ba rim brtsegs nas gzhal yas khang bskyed pa :
gsum pa lha tshogs gsal gdab pa :
bzhi pa spyan 'dren byin 'beb pa :
lnga pa bdag nyid mchod bstod dbul ba :
drug pa phyi nang dbyer med bsre ba :
bdun pa drag sngags ting 'dzin bzlas pa :
brgyad pa bskul zhing phrin las bcol ba'o :
de la dang po lta bas mtshams gcod pa ni :
hU~M:
ye nas khro rol rgyal ba'i dkyil 'khor 'dir :
snod bcud snang grags gsal stong ye shes ngang :
ru tra dgra bgegs gnyis 'dzin ka nas dag :
lha dang 'dre gnyis ma grub rang gi sems :
hU~M:
'di ltar ma rtogs 'khrul pa'i rang gzugs las :
sdug bsngal grong khyer 'khor ba'i sems can byung :
kun kyang ma bcos lhug pa'i sems nyid 'di :
skad cig dran rdzogs sgyu lus he ru ka'i :
thugs ka'i hU~M las 'od zer dpag med ni :
phyag mtshan yig 'bru sku gzugs me 'od 'phros :
bar chad 'byung po brlag cing srung 'khor gyur :
phyi dang nang med rol pa chen po'i klong :
oM hU~M AHdzaHphaT:
oM badzra kro d+ha sarba sa ma ya :
oM ru lu ru lu hU~M b+h+yo hU~M:
hU~M:
ye nas thams cad zhi khro'i lha tshogs la :
phyag 'tshal kun rdzob don dam brda dang gar :
phyi nang gsang ba gnyis med don gyis mchod :
srog gi phyir yang mi spang bsgrub par bya'o :
badzra sa ma ya :
a ti pU ho :
pra tIts+tsha ho :
ya mi na mo :
hU~M:
kun nas thams cad rang sems zhi khro'i lha :
bshags dang bshags bya mi dmigs btang snyoms ngang :
nyams chag nyes ltung dri ma klong du grol :
kun kyang dbyer med khyab brdal dkyil 'khor che :
swa b+hA wa shud+d+haHsarba d+harmAHswa b+hA wa shud+d+ho\u0f85 haM swA hA:
hU~M:
kun khyab kun byed dbyings rig klong yangs las :
'gag med gsal dag rang rig yi ge hU~M:
de las e yaM ra suM keM raM b+h+rU~M:
rim bzhin nam mkha' rlung khrag sa gzhi dang :
rus pa'i ri rab me 'od b+han+d+ha'i mkhar :
ma bcos lhun grub 'od kyi dkyil 'khor gsal :
phyogs mtshams ris med stong gsal mtha' dbus bral :
a 'thas ma yin sgyu lus pho brang che :
b+h+rU~M bi shwa bi shud+d+he b+h+rU~M:
hU~M:
rang rig yi ge hU~M gi 'phro 'du las :
'od zer dpag yas mchod 'bul 'gro don grub :
ma bcos rang shar dpal chen he ru ka :
sku mdog smug nag gzi brjid 'od zer 'bar :
nyi shu rtsa gcig zhal rnams khro zhing rngam :
ljags 'dril rno ngar mche ba dkar la gtsigs :
ya so khro bo ma so khro mo'i gzugs :
kha rlangs thams cad dug dud sprin ltar 'thul :
nyi zla lta bu'i spyan rnams sdang mig bgrad :
smin ma glog ltar 'od 'khyugs gza' skar sbreng :
dbu skra dmar ser gyen 'khyil me stag 'phro :
shangs nas bskal pa'i rlung 'tshubs sprul pa 'gyed :
sma ra me lce 'bar bas hU~M sgra sgrog :
zhal nas chu tshan khol ma'i rba klong 'khrug :
snyan nas stong gsum 'ching ba'i dud sprin 'thibs :
yum chen kun tu bzang mo sku la 'khril :
hU~M:
phyag gi dkyil 'khor bzhi bcu rtsa gnyis la :
rgyal ba bzhi bcu yab rnams g.yas na bzhugs :
yum rnams g.yon bzhugs thub drug g.yas g.yon bzhengs :
zhabs brgyad brkyang bskum byol song gtso brgyad steng :
'gying bag stobs ldan me dpung klong du gsal :
de yi thugs kar dbu dgu phyag bco brgyad :
sku mdog smug nag zhabs brgyad dregs pa brdzis :
phyag g.yas rdo rje kha TAM rnge'u chung dang :
'khor lo rin chen pad+ma ral gri dang :
dgra satwa zhags pa dgu ni g.yas su thogs :
phyag g.yon b+han dmar zhing dbyug thong gshol dang :
nyi zla ri rab khrag mtsho me rlung dgu :
rab 'jigs khro tshul yum dang gnyis med 'khril :
de yi thugs kar dbu gsum phyag drug pa :
mthing dkar dmar zhal phyag g.yas rdo rje gsum :
g.yon gsum b+han+d+ha rnam gsum zhabs bzhi bgrad :
yum mchog gnam zhal dbyings phyug gnyis med 'khril :
de yi thugs kar don gyi he ru ka :
smug nag zhal gcig phyag gnyis dor stabs bgrad :
rdo rje b+han dmar 'dzin cing khro tshul tsam :
ting 'dzin ma yengs yid yul gsal bar bsgom :
hU~M:
mdun du mthing nag gru gsum dkyi+il 'khor du :
thugs kyi lha mchog badzra he ru ka :
zhal gsum phyag drug mthing nag dkar dmar zhal :
rdo rje kha T+wAM rnge'u chung g.yas na bsnams :
b+han dmar dril bu rgyu zhags yum dang 'khril :
hU~M:
g.yas su ser nag gru gsum dkyil 'khor du :
'jam dpal gshin rje ser nag dkar dmar zhal :
phyag drug be con ral gri dgra satwa g.yas :
b+han dmar sdigs mdzub mdung thung g.yon na bsnams :
yum mchog be ta za byed sku la 'khril :
hU~M:
rgyab tu dmar nag gru gsum dkyil 'khor du :
pad+ma gsung mchog rta mgrin dmar smug ni :
dmar dkar sngo ba'i zhal gsum phyag drug pa :
rdo rje kha T+wAM sbrul zhags g.yas su bsnams :
dril bu b+han dmar lcags sgrog yum dang 'khril :
hU~M:
g.yon du ljang nag gru gsum dkyil 'khor du :
phrin las rdo rje gzhon nu yab yum ni :
ljang nag dkar dmar zhal gsum phyag drug pa :
rdo rje rtse dgu rtse lnga kha T+wAM me :
phyag gi mtha' gnyis phur pa thugs kar 'dril :
'khor lo rgyas 'debs yum dang gnyis med 'khril :
hU~M:
shar lho bla med he ru yab yum ni :
mthing nag dkar dmar zhal gsum phyag drug pa :
rdo rje khyung chen sbrul zhags g.yas na bsnams :
phyag g.yon b+han+d+ha zhing dbyug ga 'u 'dzin :
nyid bzhi mu kha le dang gnyis med 'khril :
hU~M:
lho nub rig 'dzin slob dpon rdor dril bsnams :
rdo rje phag mo yum dang gnyis med 'khril :
rin chen rus pa'i rgyan cha khro lo+o lo+o :
lhab lhub dar gyi na bza' sku la gsol :
'khor du dpa' bo mkha' 'gro rgya mtshos bskor :
hU~M:
nub byang dregs 'dul kham nag smug mthing zhal :
rdo rje lha brgyad mgo bo g.yas su thogs :
b+han dmar klu brgyad mgo bo g.yon du thogs :
zhabs gnyis brkyang bskum 'gying bag gzi brjid can :
khams gsum spyi 'dul yum dang gnyis med 'khril :
hU~M:
byang shar stobs ldan zhal gsum mthing nag la :
phyag drug rdo rje lha brgyad tsit+ta g.yas :
b+han dmar klu brgyad tsit+ta g.yon du bsnams :
zhabs gnyis dor stabs khro tshul 'gying bag ldan :
'byung lnga'i bdag mo yum dang gnyis med 'khril :
hU~M:
de ltar tshom bu dgu yi lha tshogs rnams :
yab yum sras dang sprul pa 'khor dang bcas :
bka' brgyad lha tshogs bdun brgya nyi shu rnams :
phyogs mtshams med par 'od zer mtha' yas khengs :
rang rang gnas gsum 'od kyis spyan drangs bstim :
hU~M:
chos dbyings mnyam nyid rig pa'i ye shes lha :
bde gshegs sgrub pa bka' brgyad lha tshogs rnams :
ma bcos lhun grub dzaHhU~M baM hoHA:
sa ma ya A be sha ya tiSh+Tha lhan :
rang rig ye shes lha la phyag 'tshal lo :
hU~M:
rang byung thabs shes dbyer med sman gyis mchod :
rgyu rkyen rnam dag bdud rtsi gtor mas mchod :
chags bral rak+ta dmar chen rdzas kyis mchod :
phyi nang gsang ba de bzhin nyid kyis mchod :
gnyis med blang dor med pa'i ngang du mchod :
sarba pany+tsa a mr-ita la khA hi :
ma hA rak+ta la khA hi :
ma hA ba liM ta la khA hi :
ma hA mAM sa la khA hi :
ma hA tsit+ta la khA hi :
ma hA go ro tsa na la khA hi :
ma hA ba su ta la khA hi :
hU~M:
'jam dpal sku yi lha la phyag 'tshal bstod :
pad+ma gsung gi lha la phyag 'tshal bstod :
yang dag thugs kyi lha la phyag 'tshal bstod :
che mchog yon tan lha la phyag 'tshal bstod :
phur pa phrin las lha la phyag 'tshal bstod :
ma mo rbod gtong lha la phyag 'tshal bstod :
rig 'dzin slob dpon lha la phyag 'tshal bstod :
'jig rten mchod bstod lha la phyag 'tshal bstod :
dmod pa drag sngags lha la phyag 'tshal bstod :
hU~M:
gsal 'tsher lhun sdug gzi brjid 'od zer 'phro :
mnyen lcug 'khril ldem gzhon tshul zhi ba'i sku :
mtshan dang dpe byad rgyan rnams mdzes tshul ldan :
zhi ba'i tshul dgu rdzogs la phyag 'tshal bstod :
hU~M:
sgeg pa dpa' ba 'jigs su rung ba dang :
rgod dang gshe dang rngam par ston pa dang :
snying brtses khro dang ngo mtshar gar dgu ldan :
khro bo'i gar dgu rdzogs la phyag 'tshal bstod :
hU~M:
thal chen rak+ta zhag gi zo ris dang :
ko rlon g.yang gzhi stag gi sham thabs dang :
thod phreng sbrul chun me dpung chas dgus brgyan :
dur khrod chas rnams rdzogs la phyag 'tshal bstod :
hU~M:
bcom ldan dpal chen kun bzang rigs lnga yab :
bzang mo la sogs kro d+hI yum rnams sbyor :
sems dpa' lcam sras thub drug sgo ba dang :
zhi khro yongs rdzogs lha la phyag 'tshal bstod :
hU~M:
kun bzang thugs kyi 'od zer cho 'phrul las :
lha tshogs bdun brgya nyi shu'i dkyil 'khor shar :
mtha' yas dpag med ye shes me 'od 'bar :
bar chad sdig sgrib bsregs la phyag 'tshal bstod :
hU~M:
yang dag thugs kyi dkyil 'khor rol pa las :
thams cad mnyam nyid byang chub sems kyi ngang :
spros pas mtha' 'das bsdus pas rang bzhin klong :
lhun grub zhi khro'i tshogs la phyag 'tshal bstod :
de nas snying po bzlas pa ni :
gtso 'khor thams cad kyi thugs ka'i 'od zer 'phro 'du la dmigs te bzla'o :
che mchog gi snying po ni :
oM badzra kro d+ha ma hA shrI he ru ka hU~M phaT:
yang dag thugs kyi snying po ni :
oM ru lu ru lu hU~M b+h+yo hU~M phaT:
'jam dpal sku'i snying po ni :
oM a kro te ka ya mAn+ta ka ha na ma tha b+hany+dza hU~M phaT:
pad+ma gsung gi snying po ni :
oM pad+mAn+ta kr-ita ha ya grI wa hu lu hu lu hU~M phaT:
phur pa phrin las la :
oM badzra kI li kI la ya sarba big+h+nA+An baM hU~M phaT:
ma mo rbod gtong gi snying po ni :
oM gu h+ya dz+nyA na shrI he ru ka kro d+hI shwa rI satwaM ma yo gi nI hU~M phaT:
rig 'dzin snying po ni :
oM badzra gu ru sarba sid+d+hi hU~M phaT:
'jig rten mchod bstod kyi snying po ni :
oM badzra tsaN+Da sarba duSh+TAM hU~M phaT:
dmod pa drag sngags la :
oM badzra sarba duSh+TAM e dzaHb+h+yo hU~M phaT:
dpal gyi bka' sdod la :
oM badzra sarba yak+sha sa ma ya hU~M phaT:
khyung spyi gtsug tu bzhugs pa la :
khroM ga ru Da tsa le tsa le hU~M phaT:
spyi 'dus drag sngags me dpung ni /
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karmA raM raM dz+wa la raM hU~M phaT:
dmod bcol ni :
gnod byed gdon bgegs 'byung po'i snying la duSh+TAM mA ra ya hU~M hU~M phaT:
bzla bar bya'o :
gang zag dbang po rab 'bring tha dang bstun te :
che mchog sku gang mos su bsgom yang rung :
snying po yang de dang mtshungs :
tshogs dang skong ba tshar ba dang :
de nas thugs dam bskul ba ni :
hU~M:
ma g.yel sgrub pa bka' brgyad lha tshogs rnams :
mi mngon dbyings nas ye shes spyan gyis gzigs :
bka' sdod dam can srung mas bya ra mdzod :
kun mkhyen mgon pos gzu dang dpang mdzod cig :
hU~M:
da lta dus ngan snyigs ma'i sems can rnams :
thar pa bsgrub kyang bar chad dbang btsan na :
thugs rje'i myur mgyogs byin rlabs dus la bab :
'phral rkyen ngan pa'i bar chad thams cad zlog :
dus min 'chi ba'i dbang du mi gtang bar :
tshe srog dbang thang nyams pa gso ru gsol :
sgrub mchog bdag la dngos grub rnam gnyis stsol :
khyad par drag po mthu yi dngos grub zhu :
hU~M:
ma rig gti mug rmongs pas 'khor bar 'khyams :
rgyu rkyen las ngan dgra bgegs ngar 'dzin 'di :
thog med dus nas gzung 'dzin 'khrul pa las :
rig pa'i rgyal po khro chen lha tshogs bskul :
hU~M:
sangs rgyas kun gyi spyi mes kun bzang yab :
skye 'gro yongs kyi ma mo kun bzang yum :
sras 'khor bka' sdod lha tshogs sku bzhengs shig :
dkon mchog thugs rje rten 'brel bslu med mthus :
hU~M:
phyogs bzhi mtshams brgyad ru tra ma lus kun :
dmigs yul gzugs phung ling+ga 'di nyid la :
skad cig nyid la khug cig sa ma ya :
'khor 'das lha dang phrol cig khro bo'i tshogs :
hU~M:
drag po'i thun gyis brabs pas myos par 'gyur :
gtsang ma'i khrus kyis dug lnga'i bag chags zhi :
thugs ka'i 'od kyis tshe rten rang la bstim :
phaT kyi rang sgras rnam shes dbyings rig bsre :
hU~M:
snang srid khro rol dgra bgegs dum bur gtub :lcags kyu phur pas gar nyams glog ltar 'khyug :
lnga phung gzugs kyis rab 'byams dkyil 'khor mchod :
bdag 'dzin rtsad nas chod cig mA ra ya :
hU~M:
rgyal ba rgya mtsho bdud rtsi mchod pas mnyes :
yi dam khro rol sha khrag dmar gyis tshim :mkha' 'gro chos skyong nang rol zhag gis dgyes :
kun nas kun tu longs spyod thogs med shog :
hU~M:
ka dag chos nyid yangs pa'i dkyil 'khor 'dir :
rang byung rang shar khro bo rol pa'i tshogs :bskyed rdzogs ma bcos lhun grub ye nas dag :
ngar 'dzin ru tra gnyis med klong du ho :
che mchog khro bo rol pa'i nyams len snying por dril ba'i man ngag gnad kyi gzer thems gcig pu :
bdag mdun tha mi dad kyi dkyil 'khor rgyun khyer dngos grub snying po zhes bya ba :
bdag 'dra mkhar chen bzas bris pa sa ma ya :
rgya rgya rgya :
zhes gu ru pad+ma'i thugs kyi 'od zer las sprul pa sngags 'chang hU~M nag me 'bar gyis shar ljon pa lung gi gnas sgo nas gdan drangs pa'o ////
