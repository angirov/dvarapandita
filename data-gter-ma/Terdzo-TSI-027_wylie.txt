@#//
bla ma gsang 'dus kyi cha lag mkha' 'gro grib sel bklag chog tu bkod pa zla shel bdud rtsi zhes bya ba bzhugs so //
na mo gu ru de ba DA ki nI yai /
dam tshig ldan la byin rlabs 'beb //
'gro kun thugs rjes 'tsho mdzad pa'i //
ye shes mkha' 'gro sde lnga dang //
dbyer med rje btsun bla mar 'dud //
'dus gsal tshang la khyer bde ba //
gsar rnying gter kha mang po yi //
bcud dril chos kyi dbang phyug lugs //
brgyud pa'i phyag len 'khrul med 'god //
'di la gsum /
bya ba'i dgos pa /
yas stags kyi bca' gzhi /
cho ga'i las rim mo //
dang po ni /
bya ba'i yul sngags kyi sgor zhugs shing dam tshig dang ldan pa'i sgrub pa po la pha rol po dam tshig nyams pa dang mi gtsang ba'i dri ma phog pa'am /
rang gis dam tshig nyams pa'i rgyu bsgrubs pas mkha' 'gro khros shing gyes pa'am /
mkha' 'gro ma la nyams grib phog pa la sogs pa'i rgyus sgrub
pa po la dal yams rims nad sogs nad gdon rkyen ngan lhong /
bying rmugs 'thibs gsum gyis ting nge 'dzin sgom pa mi gsal ba sogs byung na 'di byas pas nyams pa slong zhing rkyen ngan bzlog par 'gyur ro //
gnyis pa bca' gzhi ni /
gong du rang nyid bla ma gsang 'dus lta bu'i bdag bskyed gang la byed pa de'i gtor mchod /
srung ma'i gtor 'bul sogs tshang bar bsham /
gzhi de steng ngam khrus stegs la 'bru yis pad+ma 'dab bzhi bris pa'i dbus su khrus bum mgul chings sna lnga bum rdzas nyer lnga'i bcud ldan kha rgyan dang bcas pa /
de'i mdun du phyi mchod phreng tshar du bsham /
nye logs gang bder me long gsal ba /
ras dkar dang snam dkar dum /
pags pa dkar nag
/mda' dar rnams dang /
zor kong zur gsum lnga ru khrag
/dug
/yungs dkar /
mtshe rnams blugs la kha bal tshon gyis bcad pa /
span 'jag gi phyags ma /
mda' rgod sgro ma la dar mthing nag dang /
sre long la mtshal gyis kha mig dang rams kyis skra bris pa btags la nas snod lta bur btsugs /
'dzom na mda' dar phyogs mdog bzhi de'i phyogs bzhir bkod par bshad /
gzhi mdun re ba sogs gdan nag po'i steng nas nag sran ma bra'o rnams bkram pa'i dbus su snod mtho ba'i nang du 'brang rgyas zlum po mtho gang ba sgang bu lnga gtod pa /
stod phyed dkar po dang phyed nag po byas pa'i dkar po'i ngos su mar me lnga /
nag po'i ngos su khrag kong lnga'i nang bsgrub bya la khrus byas pa'i dri ma blugs pa dkar po yar gzhi dang rnal 'byor pa'i phyogs su bstan la bkod /
de'i mtha' skor du grib bdag mo dar nag gi gos gyon cing lag tu grib phyags thogs pa /
rta nag la zhon pa /
kha dog mthing /
dkar /
ser /
dmar /
ljang gu lnga dbus dang phyogs bzhir bkod pa'i so so'i g.yon phyogs su phyag brnyan lnga kha dog dang gos rta rang mtshungs la /
lag tu mda' mdung khyer ba /
de dag gi mdun du bshos bu lnga /
khrag zan gyi u kyu lnga /
grib glud mi nag rgyab lag byas pas bya mo nag mo'i sgong lkog khur ba'i nang du nas nag
/til nag
/bra'o /
sran ma blugs pa lnga rnams bzhag
/de dag gi steng du re ba'i sbra lnga phub /
so so'i rgyab tu nam mkha' rang mdog gi khong 'phrod dang 'ja' ris can dang rgyang bu re re /
'dzom na rgyal mtshan /
g.yas su mda' bkra /
g.yon du 'phang bkra rnams gzug
/'di dag la tha na'ang spar
btab pa yan chad kyi gzugs tshang tsam dgos kyi ye ma 'dzom pas ni mi rung ngo /
khrus mkhan rab rigs bzang mkha' 'gro'i mtshan ldan /
ma 'dzom na bu mo mgo gtsang skyes pa dang ma 'phrad pa zhig med du mi rung bas sta gon bya zhing bkru phyi sogs kyi lag len bslab /
gzhan yang nyer mkho'i yo byad rnams tshogs par bya'o //
gsum pa cho ga'i las rim la gsum /
yi dam gyi gzhung bsrang ba /
grib sel dngos /
rjes kyi bya ba'o //
dang po ni /
cho ga 'di dang 'brel pa bla ma gsang 'dus gtang na legs shing /
gzhan rtsa ba gsum po rang nyid yi dam gang la byed pa'i gzhung bsrangs kyang rung bas /
phrin las kyi sngon 'gro nas brtsam bzlas pa'i bar song ba dang /
bum pa bsang sbyang /
stong pa'i ngang las b+h+rU~M las rin po che'i bum pa mtshan nyid thams cad yongs su rdzogs shing nang bdud rtsi'i rgya mtshor 'khyil ba'i dbus su pad+ma 'dab ma bzhi pa'i lte bar /
nam mkha'i lha mo kun tu bzang mo mthing ga phyag na mthing gi bum pa bsnams pa /
shar du chu'i lha mo mA ma kI sngon mo phyag na bai DUr+Ya'i bum pa bsnams pa /
lhor sa'i lha mo sangs rgyas spyan ma ser mo phyag na gser gyi bum pa bsnams pa /
nub tu me'i lha mo gos dkar mo dmar mo phyag na bye ru'i bum pa bsnams pa /
byang du rlung gi lha mo dam tshig sgrol ma ljang gu phyag na g.yu'i bum pa bsnams pa /
de thams cad kyi spyi bor oM/
mgrin par AH
thugs kar hU~M/
de las 'od zer 'phros /
rang 'dra'i ye shes pa badzra sa mA dzaH
dzaHhU~M baM hoH
gnyis su med par gyur /

lha mo lnga'i thugs kar e yaM baM laM raM/
sa bon lnga'i mtha' skor du so so'i sngags kyi phreng bas bskor ba bzlas pa byas pa tsam gyis thugs rgyud bskul /
sngags las 'od zer 'phros pas don gnyis byas /
rgyal ba sras bcas kyi byin rlabs nus mthu thams cad ye shes kyi bdud rtsi'i rnam par bsdus te phyag gi bum pa'i nang du 'khyil bar gyur /
oM AHhU~M/
e ho shud+d+he shud+d+he /
yaM ho shud+d+he shud+d+he /
baM ho shud+d+he shud+d+he /
laM ho shud+d+he shud+d+he /
raM ho shud+d+he shud+d+he /
e yaM baM laM raM shud+d+he shud+d+he /
a a aHswA hA/
zhes brgya rtsa brgyad bzlas pa'i mthar /
oM badzra ar+g+haM sogs kyis mchod /
hU~M/
phyi ltar 'byung ba'i lha mo lnga //
nang ltar ye shes DA ki lnga //
gsang ba rigs kyi yum lnga ste //
sku gsum rdzogs la phyag 'tshal bstod //
ces bstod /
de nas bka' srung gtor 'bul dang /
tshogs byin rlabs nas tshogs rol pa'i bar grub par bya'o //
gnyis pa grib sel dngos la dgu /
mdos byin gyis brlab pa /
bshags pa bya ba /
grib bkru ba /
phyi ba /
phyags pa /
bda' ba /
bskyal ba /
zlog pa /
zor du 'phang ba'o //
dang po ni /
mdos la chab bran te /
mdun du yi ge re nag po lnga 'od du zhu ba las byung ba'i re sbra nag po stong gsum dang mnyam pa lnga'i nang du b+h+yoHlnga yongs su gyur pa las /
dbus su sangs rgyas mkha' 'gro'i grib bdag mthing ga
/shar du rdo rje mkha' 'gro'i grib bdag dkar mo /
lhor rin chen mkha' 'gro'i grib bdag ser mo /
nub tu pad+ma mkha' 'gro'i grib bdag dmar mo /
byang du las kyi mkha' 'gro'i grib bdag ljang gu /
thams cad kyang dar nag gi go zu gyon pa /
phyag na grib phyags bsnams pa /
grib rta nag po la 'chib pa /
de rnams kyi g.yon du b+h+yoHlnga yongs su gyur pa las grib kyi phyag brnyan lnga ni /
dbus su sangs rgyas mkha' 'gro'i grib bdag gi phyag brnyan ma mthing nag dar nag gi ral ga gyon pa /
shar du rdo rje mkha' 'gro'i grib bdag gi phyag brnyan ma dkar mo dar dkar ral ga gyon pa /
lhor rin chen mkha' 'gro'i grib bdag gi phyag brnyan ma ser mo dar ser gyi ral ga gyon pa /
nub tu pad+ma mkha' 'gro'i grib bdag gi phyag brnyan ma dmar mo dar dmar gyi ral ga gyon pa /
byang du las kyi mkha' 'gro'i grib bdag gi phyag brnyan ma ljang gu dar ljang gi ral ga gyon pa /
thams cad kyang phyag na mda' mdung dmar po bsnams pa /
grib rta nag po la 'chib pa /
tri nag po lnga yongs su gyur pa las /
grib kyi mi nag po lnga bya mo nag mo'i sgo nga khur ba de rnams kyi kha nas /
tri na du na zlog
/sha na du na zlog
/rak+sha du na zlog
/mu shi b+h+yo phung rbad /
tri na sa dur zlog
/ces zlos shing byad grib zlog pa /
de rnams kyi 'khor du lha'i grib bdag
/bdud kyi grib bdag
/rgyal po'i grib bdag
/btsan gyi grib bdag
/gza'i grib bdag
/gzhan yang bgegs rigs stong phrag brgyad cu /
lan chags kyi bdag po bdag mo thams cad kyis bskor bar gyur /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par rje btsun pad+ma thod phreng rtsal rtsa gsum rab 'byams rgya mtsho'i tshogs dang bcas pa rnams kyi bka' bden pa dang /
bden pa chen po'i byin rlabs kyis bsrung bya la gnod par byed pa'i grib kyi bdag po bdag mo 'khor dang bcas pa thams cad skad cig nyid la rten 'dir mchis par gyur cig
/badzra aM ku sha dzaH
lan gsum /
dzaHhU~M baM hoHsa bstim /
gnyis pa bshags pa bya ba ni /
lta gon byas pa'i bu mo de la dar ras dkar po'i go zu 'dzom na bkon /
ma 'dzom na dar dkar mthing gang rung gis stod g.yogs bcas langs la /
rigs ldan bu mo nyid skad cig gis lus stong par gyur /
stong pa'i ngang las sems kyi ngo bo mkha' 'gro ma sme ba brtsegs ma sku mdog sngon mo dar dkar gyi go zu gyon pa /
phyag na dngul dkar gyi me long bsnams pa /
khyed la che ge mo'i nyams grib thams cad sel ba'i dpa' zas su chang thod pa gang drangs pa 'di gsol la /
bsrung bya'i nyams grib thams cad bsal du gsol /
ces brjod la chang thod pa gang drang /
de nas 'brang rgyas phyed mar gshag pa de snod du bzhag mar me rnams spar la nad pa'am bsgrub bya mdun du 'khod pa'i mgo thog tu gzung bcol la /
de nas bsrung bya'i nyams chag sdig sgrib bshags pa'i slad du dmigs pa 'di bzhin du mdzod /
khyed rang gi mdun gyi nam mkhar rje btsun rtsa ba dang brgyud par bcas pa'i bla ma dam pa rnams dang /
yi dam rgyud sde bzhi'i lha tshogs mkha' 'gro chos skyong srung ma gter bdag nor lha'i tshogs dang bcas pa thams cad sprin phung gtibs pa lta bur bzhugs par bsgom mdzod /
khyad par du yang 'brang rgyas 'di'i dbus kyi mar me lnga po 'di /
yum rdo rje phag mo lha lnga'i dkyil 'khor la DA ki 'bum sde'i tshogs kyis bskor ba /
de thams cad kyi mdun du tshe 'khor ba thog ma med pa nas bsags pa'i sdig sgrib rnams dang /
khyad par du yang da lta lus lhar bsgom pa /
ngag sngags bgrang ba /
sems ting nge 'dzin sgom pa la bar du gcod par byed pa /
nyams dang ting 'dzin mi gsal ba /
nyams kyi zas zos pa /
nyams kyi chu 'thungs pa /
nyams dang gtam 'dres pa /
nyams dang phyag 'dres pa thams cad bshags snyam pa'i 'dun pas bshags pa 'di'i lad mo mdzod /
hU~M:
ye shes mkha' 'gro gsan cing dgongs su gsol //
mkha' 'gro las dang ye shes 'bum gyi gtso mo ste //
rdo rje phag mo khyod ni dus gsum sangs rgyas kun gyi yum //
bde chen sku mdog dmar mo mdzes pa'i sku mnga' ma //
'dus ma byas pa chos sku sprul sku'i ngang //
bdag rtog dngos pos gzugs dang mtshan mar bzung //
rdo rje phag mo'i sku la bzod par gsol //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' gsang gnyan po'i gzhung las de skad gsungs //
ma rig dbang gis lus dang ngag sems kyis //
bag med tshul gyis dam las 'das gyur te //
pha rol bag chags skyon gyi dri ma de //
bdag lus sgyu ma 'di la gos gyur te //
tshe 'di'i rkyen dang phyi ma'i sgrib gyur rnams //
sangs rgyas mkha' 'gro'i sku la bzod par gsol //
nyams dang dri ma'i tshogs rnams byang bar mdzod //
hU~M/
dam tshig mkha' 'gro gsan cing dgongs su gsol /
khyed ni dam tshig bka' yi bya ra ma //
rtsa ba yan lag dam tshig nyams gyur na //
bsrung mtshams rnams la yol du mi bgyi na //
ma rig dbang gis mkha' 'gro'i thugs dang 'gal //
dam tshig nyams pa ci mchis bzod par gsol //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' gsang gnyan po'i gzhung las de skad gsungs //
ma rig dbang gis lus dang ngag sems kyis //
bag med tshul gyis dam las 'das gyur te //
pha rol bag chags skyon gyi dri ma de //
bdag lus sgyu ma 'di la gos gyur te //
tshe 'di'i rkyen dang phyi ma'i sgrib gyur rnams //
dam tshig mkha' 'gro'i sku la bzod par gsol //
nyams dang dri ma'i tshogs rnams byang gyur cig
/hU~M/
sna tshogs mkha' 'gro gsan cing dgongs su gsol /
khyod kyis sprul sku sna tshogs cir yang ston par mdzad //
legs nyes stangs 'dzin dam tshig rjes gcod ma //
thog med dus nas bdag dang sems can rnams //
ma rig 'khrul pa'i dbang gis 'khor bar 'khyams //
rnal 'byor dug lnga rang grol ngo ma shes //
thugs rje che mnga' khyed la bzod par gsol //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' gsang gnyan po'i gzhung las de skad gsungs //
ma rig dbang gis lus dang ngag sems kyis //
bag med tshul gyis dam las 'das gyur te //
pha rol bag chags skyon gyi dri ma de //
bdag lus sgyu ma 'di la gos gyur te //
tshe 'di'i rkyen dang phyi ma'i sgrib gyur rnams //
sna tshogs mkha' 'gro'i sku la bzod par gsol //
nyams dang dri ma'i tshogs rnams byang bar mdzod //
hU~M/
thams cad mkha' 'gro gsan cing dgongs su gsol //
chos rnams thams cad chos dbyings mnyam pa'i ngang //
thams cad mnyam pa'i ngang du ma rtogs pa //
kun mkhyen thig le'i ngang du bzod par gsol //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' gsang gnyan po'i gzhung las de skad gsungs //
ma rig dbang gis lus dang ngag sems kyis //
bag med tshul gyis dam las 'das gyur te //
pha rol bag chags skyon gyi dri ma de //
bdag lus sgyu ma 'di la gos gyur te //
tshe 'di'i rkyen dang phyi ma'i sgrib gyur rnams //
thams cad mkha' 'gro'i sku la bzod par gsol //
nyams dang dri ma'i tshogs rnams byang bar mdzod //
hU~M/
las kyi mkha' 'gro gsan cing dgongs su gsol //
dam rdzas ma tshang gtor ma'i phud nyams pa //
sgom sgrub ma brtson le los g.yengs pa rnams //
gnong 'gyod mthol bshags khyed la bzod par gsol //
rnal 'byor gang zhig dam tshig nyams pa dang //
skad cig tsam yang 'phrad par mi bya zhes //
bka' gsang gnyan po'i gzhung las de skad gsungs //
ma rig dbang gis lus dang ngag sems kyis //
bag med tshul gyis dam las 'das gyur te //
pha rol bag chags skyon gyi dri ma de //
bdag lus sgyu ma 'di la gos gyur te //
tshe 'di'i rkyen dang phyi ma'i sgrib gyur rnams //
las kyi mkha' 'gro'i sku la bzod par gsol //
nyams dang dri ma'i tshogs rnams byang bar mdzod //
hU~M/
bka' srung mkha' 'gro gsan cing dgongs su gsol //
nyams dang tshogs 'dres nyams pa bskangs pa dang //
nyams pa dam btags nyams pa chos sgor bcug
/nyams kyi zas zos nyams kyi skom btung dang //
nyams dang kha rlangs nyams dang gtam 'dres pa //
nyams dang phyag 'dres nyams dang klog 'dres dang //
nyams grib skyon gyis mkha' 'gro'i thugs dang 'gal //
mkha' 'gro'i sku la sme brtsegs gos gyur na /
khyod kyi thugs dgongs nam mkha' lta bu la //
mthol bshags dag pas nyams grib byang bar mdzod //
mi sgrib tshangs pa'i dngos grub bstsal du gsol //
mthol lo bshags so yi dam lha yi tshogs //
gnong ngo 'gyod do bka' srung mkha' 'gro'i tshogs //
mthol bas ma tshang med do yi dam lha yi tshogs //
bshags pas ma byang med do lha yi tshogs /
khyed kyi sku gsung thugs kyis da dgongs la //
bdag cag lus ngag yid gsum byin gyis rlobs //
sa ma ya /
sa ma ya /
sa ma ya /
a a a /

ye shes sku mchog gi bshags pa'ang byas la 'brang rgyas dkar po dkyil 'khor mdun dang /
nag po mdos kyi dbus su bzhag go
/gsum pa grib bkru ba ni /
bu mo des khrus bum dang me long thogs la tshig mtshams rnams su khrus bya dgos kyang /
rtog pa che na bla mas bkrus kyang rung /
gang ltar /
bum pa ye shes kyi gzhal yas khang gi nang du dbus su nam mkha'i lha mo /
phyogs bzhir 'byung bzhi'i lha mo /
de thams cad kyi phyag gi bum pa nas ye shes kyi bdud rtsi'i rgyun babs pas khyed rang la khrus byas pas /
lus ngag yid gsum gyi nad gdon sdig sgrib nyams chag thams cad dag nas /
lus shel sgong g.ya' dag pa'am phru ma phus btab pa ltar dwangs sangs kyis song bar sgom mdzod /
hU~M/
nam mkha'i lha mo kun tu bzang //
sku mdog mthing la 'od zer 'phro //
phyag na mthing gi bum pa bsnams //
'di ni bsam gtan rang bzhin chu //
gti mug g.yeng ba sel mdzad pa /
khrus legs mdzad la phyag 'tshal lo //
nyams grib mi gtsang dag gyur cig
/bar mtshams rnams su gong gi e ho shud+d+he'i sngags brjod cing khrus bya ba 'gre /
hU~M/
rlung gi lha mo dam tshig sgrol //
sku mdog ljang la 'od zer 'phro //
phyag na g.yu yi bum pa bsnams //
'di ni bzod pa'i rang bzhin chu /
khong khro'i dri ma sel mdzad pa /
khrus legs mdzad la phyag 'tshal lo //
nyams grib mi gtsang dag gyur cig
/hU~M/
chu yi lha mo mA ma kI
/sku mdog sngon po 'od zer 'phro //
phyag na bai DUr bum pa bsnams //
'di ni tshul khrims rang bzhin chu //
'chal ba'i dri ma sel mdzad pa /
khrus legs mdzad la phyag 'tshal lo //
nyams grib mi gtsang dag gyur cig
/hU~M/
sa yi lha mo sangs rgyas spyan //
sku mdog ser la 'od zer 'bar //
phyag na gser gyi bum pa bsnams //
'di ni sbyin pa'i rang bzhin chu //
ser sna'i dri ma sel mdzad pa /
khrus legs mdzad la phyag 'tshal lo //
nyams grib mi gtsang dag gyur cig
/hU~M/
me yi lha mo gos dkar mo //
sku mdog dmar ser 'od zer 'phro //
phyag na bye ru'i bum pa bsnams //
'di ni brtson 'grus rang bzhin chu //
le lo'i dri ma sel mdzad pa /
khrus legs mdzad la phyag 'tshal lo //
nyams grib mi gtsang dag gyur cig
/hU~M/
pha rol phyin drug khrus kyi chu //
bdud rtsi'i chu bos khrus byas pas //
nyon mongs dri ma dag gyur cig
/bag chags dri ma dag gyur cig
/shes bya'i dri ma dag gyur cig
/nyams chag dri ma dag gyur cig
/phyi bkrus so dung bas dkar gyur cig
/nang bkrus so mchong bas dmar gyur cig
/phyi nang dri ma dag gyur cig
/shel gong bzhin du dri med shog
/yi dam lha tshogs mi dgyes pa //
bla ma mkha' 'gro mi dgyes pa //
srung ma dam can mi dgyes pa //
nyams grib skyon gyis phog pa thams cad dag par gyur cig
/byang bar gyur cig
/stong par gyur cig
/mi gnas par gyur cig
/chos dbyings stong pa chen por gnas par gyur cig
/sngags brjod cing khrus bya /
oM sa ma ya /
AHsa ma ya /
hU~M sa ma ya /
oM badzra DA ki nI sa ma ya ma nu pA lA ya /
badzra DA ki nI twe no pa tiSh+Tha /
dr-i D+ho me b+ha wa /
su to Sh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga wAna?/
sarba ta thA ga ta /
DA ki nI mA me muny+tsa /
DA ki nI b+ha wa /
ma hA sa ma ya satwa AH
zhes mkha' 'gro ma'i yig brgya lan gsum brjod //
bzhi pa phyi ba ni /
khyed rang gi mdun du mkha' 'gro ma sme ba brtsegs ma sku mdog sngon mo dar dkar gyi go zu gyon pa /
phyag na dngul dkar gyi me long dang snam ras dkar po bsnams pa zhig gis /
khyed rang gi lus kyi nyams grib thams cad phyis nas me long g.ya' dag pa ltar gyur par sgom mdzod byas la /
bu mo des me long 'phyar /
snam ras dkar pos tshig mtshams rnams su mgo lus thams cad phyi tshul byed du bcug la /
hU~M/
sangs rgyas rigs kyi mkha' 'gro ma //
sems can sangs rgyas byang chub snying po can //
ma rig ma rtogs gti mug mun pas bsgribs //
chos dbyings ye shes gsal ba'i ngang du phyi //
me long lta bur gsal gyur cig
/ces me long bstan no //
hU~M/
rdo rje rigs kyi mkha' 'gro ma //
chos rnams thams cad byang chub sems nyid la //
ma rig ma rtogs zhe sdang mun pas bsgribs //
me long ye shes gsal ba'i ngang du phyi //
me long lta bur gsal gyur cig
/hU~M/
rin chen rigs kyi mkha' 'gro ma //
thams cad mnyam pa'i rang bzhin la //
ma rig ma rtogs nga rgyal mun pas bsgribs //
mnyam nyid ye shes gsal ba'i ngang du phyi //
me long lta bur gsal gyur cig
/hU~M/
pad+ma rigs kyi mkha' 'gro ma //
chos rnams thams cad stong pa'i rang bzhin la //
ma rig ma rtogs 'dod chags mun pas bsgribs //
sor rtog ye shes gsal ba'i ngang du phyi //
me long lta bur gsal gyur cig
/hU~M/
las kyi rigs kyi mkha' 'gro ma //
snang srid thams cad chos dbyings rang bzhin la //
ma rig ma rtogs phrag dog mun pas bsgribs //
bya grub ye shes gsal ba'i ngang du phyi //
me long lta bur gsal gyur cig
/hU~M/
nyams dang dri ma'i tshogs ni sla nga'i dreg pa 'dra //
bdag sems nam mkha' lta bur gsal gyur cig
/grogs ngan dri ma dag gis gos pa'i tshe //
thugs rje'i phyag gis nyams dang dri ma phyis //
phyi phyis gangs bas dkar gyur cig
/nang phyis mchong bas smug gyur cig
/phyi phyis gsal la dwangs gyur cig
/phyi phyis lus kyi na tsha phyis //
phyi phyis sems kyi sdug bsngal phyis //
phyi phyis nyon mongs rnam rtog phyis //
gsal bar gyur cig chos kyi dbyings //
byang bar gyur cig chos kyi ngang //
oM AHhU~M/
oM sarba bi shud+d+he karma swa b+hA ba bi shud+d+ho\u0f85 haM/
zhes phyi /
lnga pa phyags pa ni /
bu mo des pags bu dkar nag thogs la /
khyed rang gi lus ngag yid gsum la gnod pa'i nyams grib nad gdon mi gtsang ba thams cad pags bu nag po ltar yod pa de phyir bshus nas pags bu dkar po ltar dwangs sangs kyis song bar sgoms shig
/tshig mtshams rnams su pags bu dkar pos lus thams cad phyi ba'i tshul byas la /
pags bu nag po'i steng du sprugs /
nag po'ang mdos kyi steng du sprugs la /
hU~M/
grib byung dang po gang nas byung //
grib byung dang po lha las byung //
lha nad myos pa'i bdag mo yis //
stong khams thams cad bkang ba yis //
rnal 'byor lha yi grib mas phog
/sangs rgyas rigs kyi shugs 'gro ma //
lha nad myos pa'i bdag mo yin //
nyams dang dri ma phyogs la thums //
hU~M/
grib byung dang po gang nas byung //
grib byung dang po bdud las byung //
bdud nad 'thibs pa'i bdag mo yis //
stong khams thams cad bkang ba yis //
rnal 'byor bdud kyi grib mas phog
/rdo rje rigs kyi shugs 'gro ma //
bdud nad 'thib pa'i bdag mo yin //
nyams dang dri ma phyogs la thums //
hU~M/
grib byung dang po gang nas byung //
grib byung dang po rgyal las byung //
rgyal grib smyo 'bog nad kyi bdag
/stong khams thams cad bkang ba yis //
rnal 'byor rgyal po'i grib mas phog
/rin chen rigs kyi shugs 'gro ma //
rgyal nad smyo 'bog bdag mo yin //
nyams dang dri ma phyogs la thums //
hU~M/
grib byung dang po btsan las byung //
btsan grib gzer thabs nad grib kyis //
stong khams thams cad bkang ba yis //
rnal 'byor btsan gyi sgrib mas phog
/pad+ma rigs kyi shugs 'gro ma //
btsan grib gzer nad bdag mo yin //
nyams dang dri ma phyogs la thums //
hU~M/
grib byung dang po gang las byung //
grib byung dang po gza' las byung //
gza' grib lkugs dang rengs pa yis //
stong khams thams cad bkang ba yis //
rnal 'byor gza' yi grib mas phog
/las kyi rigs kyi shugs 'gro ma //
gza' grib lkugs rengs bdag mo yin //
nyams dang dri ma phyogs la thums //
nyams dang dri ma gnas su btul //
dri ma ni da longs shig
/mdze can gyi dri ma ni da longs shig
/yugs sa'i dri ma ni da longs shig
/dme can gyi dri ma ni da longs shig
/mi mthong ba'i dri ma ni da longs shig
/'chal ba'i dri ma ni da longs shig
/dri ma ni gnas su longs /
oM g+har khaM tsir khaM bi mA na se u tsuSh+ma kro ta hU~M phaT swA hA/
ces dme yugs thams cad sel ba mkha' 'gro ma sme ba brtsegs ma'i sngags 'di lan nyer gcig bzla'o //
drug pa bda' ba ni /
mdun gyi grib mdos las grib bdag phyag brnyan dang bcas pa bcu po byung nas nyams grib mi gtsang ba thams cad khyer nas song bas /
khyed rang gi lus kyi grib chags ngan pa thams cad dag nas gnas khang dang mal stan la sogs pa'i nyams grib dang mi gtsang ba thams cad bdas nas /
mdos 'di'i nang du lha'i grib bdag
/bdud kyi grib bdag
/rgyal po'i grib bdag
/btsan gyi grib bdag
/gza'i grib bdag rnams la gtad pas bdag pos nor blang pa ltar so sor blangs nas /
nyams grib thams cad blangs pa'i dmigs pa mdzod /
ces brjod la /
spen 'jag gi phyags shing gis lus mgo mjug thams cad phyags nas grib mdos steng du brdab pa'i tshul byas la /
hU~M/
dbus kyi grib bdag chen mo ni //
re sbra nag po ldi ri ri //
sku mdog mthing nag lhag ge lhag
/dar nag go zu zha la la //
grib phyags lag na yugs se yug
/grib rta nag po 'du ru ru /
khyod ni sangs rgyas mkha' 'gro'i phyag brnyan yin //
grib bdag chen mo mdos la byon /
khrag zan u kyu 'di bzhes la //
nyams dang grib ma dbus nas bdos //
hU~M/
de yi bka' nyan mthu mo che //
lha yi grib bdag chen mo ni //
sku mdog mthing nag 'bar ba la //
dar nag ral ga zha la la //
mda' mdung dmar po ldems se ldem //
grib rta nag po 'du ru ru /
khyod ni grib kyi phyag brnyan yin //
grib bdag chen mo mdos la byon //
grib zan u kyu 'di bzhes la //
nyams dang grib ma dbus nas bdos //
hU~M/
shar gyi grib bdag chen mo ni //
re sbra nag po ldi ri ri //
sku mdog dkar nag lhag ge lhag
/dar nag go zu zha la la //
grib phyags lag na yugs se yug
/grib rta nag po 'du ru ru /
khyod ni rdo rje mkha' 'gro'i phyag brnyan yin //
grib bdag chen mo mdos la byon /
khrag zan u kyu 'di bzhes la //
nyams dang grib ma shar nas bdos //
hU~M/
de yi bka' nyan mthu mo che //
bdud kyi grib bdag chen mo ni //
sku mdog dkar chen 'bar ba la //
dar dkar ral ga zha la la //
mda' mdung dmar po ldems se ldem //
grib rta nag po 'du ru ru /
khyod ni grib kyi phyag brnyan yin //
grib bdag chen mo mdos la byon //
grib zan u kyu 'di bzhes la //
nyams dang grib ma shar nas bdos //
hU~M/
lho yi grib bdag chen mo ni //
re sbra nag po ldi ri ri //
sku mdog ser nag lhag ge lhag
/dar nag ral ga zha la la //
grib phyags lag na yugs se yug
/grib rta nag po 'du ru ru /
khyod ni rin chen mkha' 'gro'i phyag brnyan yin //
grib bdag chen mo mdos la byon /
khrag zan u kyu 'di bzhes la //
nyams dang grib ma lho nas bdos //
hU~M/
de yi bka' nyan mthu mo che //
rgyal po'i grib bdag chen mo ni //
sku mdog ser nag chen mo la //
dar ser ral ga zha la la //
mda' mdung dmar po ldems se ldem //
grib rta nag po 'du ru ru /
khyod ni grib kyi phyag brnyan yin //
grib bdag chen mo mdos la byon //
grib zan u kyu 'di bzhes la //
nyams dang grib ma lho nas bdos //
hU~M/
nub kyi grib bdag chen mo ni //
re sbra nag po ldi ri ri //
sku mdog dmar nag lhag ge lhag
/dar nag go zu zha la la //
grib phyags lag na yugs se yug
/grib rta nag po 'du ru ru /
khyod ni pad+ma mkha' 'gro'i phyag brnyan yin //
grib bdag chen mo mdos la byon /
khrag zan u kyu 'di bzhes la //
nyams dang grib ma nub nas bdos //
hU~M/
de yi bka' nyan mthu mo che //
klu btsan grib bdag chen mo ni //
sku mdog dmar nag 'bar ba la //
dar dmar ral ga zha la la //
mda' mdung dmar po ldems se ldem //
grib rta nag po 'du ru ru /
khyod ni grib kyi phyag brnyan yin //
grib bdag chen mo mdos la byon //
grib zan u kyu 'di bzhes la //
nyams dang grib ma nub nas bdos //
hU~M/
byang gi grib bdag chen mo ni //
re sbra nag po ldi ri ri //
sku mdog ljang nag lhag ge lhag
/dar nag go zu zha la la //
grib phyags lag na yugs se yug
/grib rta nag po 'du ru ru /
khyod ni las kyi mkha' 'gro'i phyag brnyan yin //
grib bdag chen mo mdos la byon /
khrag zan u kyu 'di bzhes la //
nyams dang grib ma byang nas bdos //
hU~M/
de yi bka' nyan mthu mo che //
gza' yi grib bdag chen mo ni //
sku mdog ljang nag 'bar ba la //
dar ljang ral ga zha la la //
mda' mdung dmar po ldems se ldem //
grib rta nag po 'du ru ru /
khyod ni grib kyi phyag brnyan yin //
grib bdag chen mo mdos la byon //
grib zan u kyu 'di bzhes la //
nyams dang grib ma byang nas bdos //
hU~M/
grib bdag pho mo rnams //
grib ma gnas su bdos //
nyams dang grib ma gnas su bdos //
'khon dang grib ma gnas su bdos //
thab gzhob dri ma gnas su bdos //
mi gtsang dri ma gnas su bdos //
mnol grib mkhon grib gnas su bdos //
zhes phyags mas 'phyag pa'i tshul bya'o //
bdun pa bskyal ba ni /
mdos la 'bru nag sogs rdzongs su btab la /
grib bdag gtso 'khor rnams la bsrung bya'i glud dang skyin tshab tu /
grib mi nag po bya nag gi sgo ngar nas nag til nag bra'o sran ma nag po dang bcas pa'i grib glud rgyan ldan /
dar tshon bal tshon /
ye shes lnga dang ldan pa'i nam mkha'/
bdud bzhi las rgyal ba'i rgyal mtshan dang /
rigs lnga dang ldan pa'i rgyang bu /
skyes pa pho'i glud mda' khra /
mo'i glud 'phang khra /
'bru mchog ngar gyi mi chen /
glu gar rol mo dang bcas pa 'di rdzongs su btab pas /
khyed rang la sdang dgra gnod bgegs za 'dre phung sri rnams kyi phyogs su mkha' 'gro ma sme ba brtsegs ma de nyid kyis bskyal bas /
khyed rang gi lus ngag yid gsum la nyams grib ci yang med par byas pa'i mos pa mdzod cig
/hU~M/
grib bskyal gnas su skyol //
grib bskyal shar du skyol //
mi las bshus te gshegs //
mi las bkrol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
bya mo nag mo'i sgo nga ru //
nas nag til dang bra 'o dang //
sran ma nag po rdzongs su 'debs //
do nub grib skyol shar du skyol //
sdang ba'i dgra la skyol //
gnod pa'i bgegs la skyol //
za ba'i 'dre la skyol //
phung ba'i sri la skyol //
shar gyi phyogs su grib skyol cig
/hU~M/
grib bskyal gnas su skyol //
grib bskyal lho ru skyol //
mi las bshus te gshegs //
mi las bkrol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
bya mo nag mo'i sgo nga ru //
nas nag til dang bra 'o dang //
sran ma nag po rdzongs su 'debs //
do nub grib skyol lho ru skyol //
sdang ba'i dgra la skyol //
gnod pa'i bgegs la skyol //
za ba'i 'dre la skyol //
phung ba'i sri la skyol //
lho yi phyogs su grib skyol cig
/hU~M/
grib bskyal gnas su skyol //
grib bskyal nub tu skyol //
mi las bshus te gshegs //
mi las bkrol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
bya mo nag mo'i sgo nga ru //
nas nag til dang bra 'o dang //
sran ma nag po rdzongs su 'debs //
do nub grib skyol nub tu skyol //
sdang ba'i dgra la skyol //
gnod pa'i bgegs la skyol //
za ba'i 'dre la skyol //
phung ba'i sri la skyol //
nub kyi phyogs su grib skyol cig
/hU~M/
grib bskyal gnas su skyol //
grib bskyal byang du skyol //
mi las bshus te gshegs //
mi las bkrol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
bya mo nag mo'i sgo nga ru //
nas nag til dang bra 'o dang //
sran ma nag po rdzongs su 'debs //
do nub grib skyol byang du skyol //
sdang ba'i dgra la skyol //
gnod pa'i bgegs la skyol //
za ba'i 'dre la skyol //
phung ba'i sri la skyol //
byang gi phyogs su grib skyol cig
/hU~M/
grib bskyal gnas su skyol //
grib bskyal dbus su skyol //
mi las bshus te gshegs //
mi las bkrol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
bya mo nag mo'i sgo nga ru //
nas nag til dang bra 'o dang //
sran ma nag po rdzongs su 'debs //
do nub grib skyol dbus su skyol //
sdang ba'i dgra la skyol //
gnod pa'i bgegs la skyol //
za ba'i 'dre la skyol //
phung ba'i sri la skyol //
dbus kyis phyogs su grib skyol cig
/mi dang grib tu phye //
mi dang nyams grib phye //
mi dang gdon du phye //
zhes grib glud rdzongs su gdab cing /
nad pa lta bu la slar yang pags bu dkar nag gis phyi ba'i tshul byas la grib glud la brdab ste mdos kha phyir bsgyur ro //
brgyad pa zlog pa ni /
bu mo des mda' dar sre long dang bcas pa phyir g.yab la /
hU~M/
sre long rgyal po dgra bgegs gshed //
sre long zhe sdang khro bo'i sku
/bye ru'i zhal la dung gi ske //
g.yu yi ral pa bse lan can //
dam nyams kun gyi gshed du che //
hU~M/
rdo rje rigs kyi mkha' 'gro ma //
yul 'khor srung gi bka' sgyur la //
shar phyogs dri za'i gdon tshogs zlogs //
hU~M/
rin chen rigs kyi mkha' 'gro ma //
'phags skyes po yi bka' sgyur la //
lho phyogs gshin rje'i gdon tshogs zlogs //
hU~M/
pad+ma rigs kyi mkha' 'gro ma //
mig mi bzang gi bka' sgyur la //
nub phyogs klu yi gdon tshogs zlogs //
hU~M/
las kyi rigs kyi mkha' 'gro ma //
rnam thos sras kyi bka' sgyur la //
byang phyogs gnod sbyin gdon tshogs zlogs //
hU~M/
sangs rgyas rigs kyi mkha' 'gro ma //
tshangs pa brgya byin bka' sgyur la //
lha srin sde brgyad gdon tshogs zlogs //
hU~M/
'jig rten las kyi mkha' 'gro ma //
lha srin sde brgyad bka' sgyur la //
stong phrag brgyad cu'i gdon tshogs zlogs //
nyi khri chig stong bgegs rnams zlogs //
dus min 'chi ba rnam brgyad zlogs //
ye 'drog sum brgya drug cu\u0f8e
bal pos ngan sngags 'phen pa\u0f8e
zhang zhung bon po'i dzo byol\u0f8e
sum pas glang zor 'phen pa\u0f8e
ma mos rbod gtong gtong ba\u0f8e
gshin rje'i khram bam thebs pa\u0f8e
bdud kyi byol kha zug pa\u0f8e
btsan gyis zhags pa 'phen pa\u0f8e
klu yi byad gtad zug pa\u0f8e
phur pa'i dbal kha zug pa\u0f8e
yas kyi bdud du g.yos pa\u0f8e
mas kyi sri ru langs pa\u0f8e
dar tshan nang gi stong 'dre\u0f8e
gnam la dal yams babs pa\u0f8e
sa la sri langs ltas ngan\u0f8e
gdags la brag ral ltas ngan\u0f8e
srib la shing chags ltas ngan\u0f8e
bar na btsan g.yos ltas ngan\u0f8e
ltas ngan brgyad cu rtsa gcig\u0f8e
sha pho ru 'dzing bdud kyi byol //
bya rgod sder 'dzing rgyal po'i byol //
g.yag po ru 'dzing dmu yi byol //
nya mo rnga 'dzing klu yi byol //
ltas ngan byol bzhi dgra la b+h+yo //
srod la srin byas ro phyungs zer //
bdud kyi bu mo'i mtshan ngan yin //
tho rangs 'ug pa rgod pa ni //
'byung po kun gyi mtshan ngan yin //
sgo khar gla ba sder 'dzing ni //
rol pa btsan gyi mtshan ngan yin //
dur bya sreg pa khyim du byung //
sbrul chen 'khyil pa lam la nyal //
byi 'u lam stor shul du 'khyams //
srod la bya 'bod congs se cong //
tho rangs khyi ngu kangs se kang //
dur khrod wa brgyal lhangs se lhang //
sre mong ngar skad tse re re //
ltas ngan 'di rnams dgra la sgyur //
b+h+yo b+h+yo dgra la b+h+yo //
zor zor dgra la zor //
ces dgra la zlog par byas la mdos mkha' 'gro rgyu phyogs dang yon bdag gi lo lha sogs ma thug par byas la lam rgya gram du bskyal lo //
dgu pa zor du 'phang ba ni /
zor kong rnams gdan nag po'am lcags theb lta bu'i snod du bzhag la las rdor gyis bteg la /
hU~M/
shar phyogs rdo rje rigs kyi mkha' 'gro ma //
dkar mo khrag gi zor 'phen ma //
dam nyams dgra la grib zor rgyob //
gnod pa'i bgegs la grib zor rgyob //
hU~M/
lho phyogs rin chen rigs kyi mkha' 'gro ma //
ser mo khrag gi zor 'phen ma //
dam nyams dgra la grib zor rgyob //
gnod pa'i bgegs la grib zor rgyob //
hU~M/
nub phyogs pad+ma rigs kyi mkha' 'gro ma //
dmar mo khrag gi zor 'phen ma //
dam nyams dgra la grib zor rgyob //
gnod pa'i bgegs la grib zor rgyob //
hU~M/
byang phyogs las kyi rigs kyi mkha' 'gro ma //
ljang mo khrag gi zor 'phen ma //
dam nyams dgra la grib zor rgyob //
gnod pa'i bgegs la grib zor rgyob //
hU~M/
dbus phyogs sangs rgyas rigs kyi mkha' 'gro ma //
sngon mo khrag gi zor 'phen ma //
dam nyams dgra la grib zor rgyob //
gnod pa'i bgegs la grib zor rgyob //
bgegs kyi zor kha dgra la sgyur //
nad kyi zor kha dgra la sgyur //
dgra yi yul du zor kha sgyur //
dgra bo'i yul du nad kha sgyur //
b+h+yo b+h+yo b+h+yo /
zlogs zlogs /
dgra la thun mA ra ya phob /
ces brjod la mdos kyi rjes su 'phen par bya'o //
mdos dang khyad par zlog pa 'di dag shin tu gnyan pas dam tshig yod nges dang rang lta bu'i ched du bya ba ma gtogs su thod thod la gtan nas bya mi rung bar gsungs shing /
bla ma zhag bdun bsgrubs pa'i rjes la mdos 'di lan gsum byas la 'phangs na /
dgras bsam sbyor ci byas kyang mi tshugs shing /
phar dgra bo myur du sgrol nges par gsungs so //
gsum pa rjes kyi bya ba ni /
mda' dar thogs la tshe 'gugs dang bkra shis brjod la 'bru 'thor /
slob dpon gyis tshogs la rol pa sogs las byang gi rjes chog tshang bar bya'o //
rkyen ngan phal cher nyams grib las //
byung phyir de rgyu bcas pa kun //
sbyong byed cho ga zab mo 'dis //
shel ltar dag pa nyid gyur cig
/ces chos dbang rin po che'i zab gter bla ma gsang 'dus kyi cha lag mkha' 'gro grib sel 'di nyid lag len bde zhing gter kha phyi ma rnams kyi khungs su gyur pas /
rang gzhan la phan pa'i blos pad+ma gar dbang phrin las 'gro 'dul rtsal gyis gter gzhung dang lag len don gsal brgyud pa'i gsung sgros rnams gung spros te bklag chog tu bsdebs pa dge legs 'phel ///
/
