@#:
yab sras bcud dril gyi shog chung bzhugs pa legs so :
sprul pa'i gter chen rdo rje gling pa'i zab gter /
\u0f88\u0f88\u0f88\u0f88\u0f88\u0f88\u0f88\u0f88
e ma ho :
bdag 'dra bai ro tsa na yis :
sems can gnyis sgrib bsal ba'i phyir :
bon chos bcud phyungs dril sgrub kyi :
cha lag shog chung 'di bkod do :
skal ldan bu yis nyams su longs :
sngon 'gro mchod gtor ci rigs btang :
dkyil 'khor mchod rdzas me tog bkram :
tshogs dang gtor ma gzhung de bsham :
dkyil 'khor mchod rdzas tshan gyis bkru :
A+o~M:
rin chen lnga las grub pa ste :
gtsang zhing dag pa'i mchod rdzas la :
bag chags dri ma mi mnga' yang :
sems can nyon mongs dag pa'i phyir :
tshan chab bdud rtsi lha yi chab :
sman spos dri bzang dag pa'i chu :
ye shes lha chab dag pa 'dis :
mi gtsang dri ma dag gyur cig :
A+o~M shud+d+ho sa le sang nge ye swA hA:
de nas dri spos dud pas bdug :
A+o~M:
tsan+dan gla rtsi ga pur dang :
rgya spos sbyar spos dri yi spos :
dri ngad dud pa sprin du gtibs :
rin chen mchod rdzas dag pa la :
skyon dang 'bag sme mi mnga' yang :
sems can bag chags dag bya'i phyir :
spos dang dri yis skyon bsal lo :
mi gtsang rme grib sangs gyur cig :
A+o~M shim phod pra ti d+hU pe a dkar ye swA hA:
mchod rdzas gtor ma bsham pa ni :
e ma ho :
mkha' dbyings rnam dag gtor gzhong du :
'dzad med longs spyod gtor mas bkang :
ye shes lnga yi 'od zer 'phro :
bla ma yi dam mkha' 'gro'i tshogs :
thugs dam bskang phyir bkod par bya :
dkyil 'khor 'di la bzhugs su gsol :
A+o~M AHhU~M bruM zad min spungs so b+ha liM g.yu 'brang bdud rtsi lhan ne nyi ri b+ha ra traM:
de nas bgegs la lan chags gtor ma bsngo :
bswo :
nga ni skye med dran pa'i sku :
rig 'dzin gsung la 'gag pa med :
pad 'byung thugs la 'khrul pa med :
gal te log lta'i bgegs yod na :
lan chags glud gtor 'di longs la :
rang rang bde ba'i gnas su song :
glud gtor changs bu sgo phyir dor :
de nas mtshams gcad bstan pa ni :
bswo :
nga ni rig 'dzin chen po'i sku :
ma bcos ma bslad snying po a :
skye 'chi med pa'i rang bzhin yin :
bar chad 'byung po rang gi sems :
sems ni stong gsal 'dzin dang bral :
rnam rtog bgegs kyi ming yang med :
bgegs rnams stong pa'i ngang du dengs :
A+o~M AHhU~M bswo a phaTaHphaT:
yungs dkar phyogs mtshams kun tu brim mo :
sngon 'gro dngos gzhi gzhung ltar ro :
de nas rtsa sngags 'bum phrag gcig tu bzla :
A+o~M AHhU~M:
a dkar gsal 'bar dran pa mu la nye lo yo A yuHpa shaM gu ru pad+ma ha ri ni sa sid+d+hi hriM hriM hU~M hU~M dzaHdza :
skabs su 'dzab kyi bstod pa bya ste :
e ma ho :
rin chen 'bar ba'i gzhal yas su :
bla ma yi dam mkha' 'gro la :
snying po 'dzab kyi mchod pa 'bul :
lhun grub bde chen dngos grub stsol :
da ni tshogs kyi cho ga bstan :
bdag nyid kun bzang thugs ka nas :
raM yaM khaM gsum 'phros pa yis :
ma dag mtshan ma bsregs gtor bkrus :
A+o~M gyis snod ni rin po che :
AHyis zhal zas dpag med spel :
hU~M gis lha la phul bas mnyes :
A+o~M AHhU~M:
dbyings dang ye shes sbyar ba'i tshogs :
mkha' dang klong du grub pa'i gter :
thabs dang shes rab rol pa'i bcud :
dkar mngar sha khrag yu ti dang :
gzugs sgra dri ro reg rgyan tshogs :
bla ma yi dam mkha' 'gro dang :
bka' skyong srung ma rnams la 'bul :
bzhes te bdag la dngos grub stsol :
de nas bsgral te :
bdag nyid bla chen thugs ka nas :
ha ri ni sa bzhi 'phros pas :
mkha' 'gro ma bzhir gyur nas ni :
phyag na lcags kyu thod khrag bsnams :
snang zhing srid pa'i gnod byed rnams :
bkug nas zhal zas tshogs la bstim :
bswo :
skye 'gag med pa'i dbyings nyid las :
g.yo ba ye shes cho 'phrul bstan :
log rtog drwa ba 'joms mdzad pa :
khod spungs dran pa mu la'i sku :
mthing nag 'jigs tshul rngam brjid can :
sku las 'gugs byed tshwa tshwa 'phro :
rgod lcam za byed tshogs kyis bskor :
phyag mtshan gcod byed mtshon cha yis :
log 'dren skye med dbyings su bsgral :
'gag med rol pa'i klong du bstim :
dza la pad do spungs so thun :
de nas bshags te :
na mo :
bla ma yi dam mkha' 'gro'i tshogs :
bdag la gsan cing dgongs su gsol :
bdag ni nyon mongs dbul phongs can :
rgyu med 'bags btsog ma dag dang :
lus ngag yid gsum nyams pa bshags :
tshangs pa'i dngos grub bstsal du gsol :
de nas bstab ste :
e ma ho :
skye med nam mkha' yangs pa'i zhal phyes shig :
sna tshogs 'gag med rol pa'i phung po bstab :
gyer spungs dran pa yab sras zhal phyes shig :
mtshan ma rtog 'dzin bsgral pa'i phung po bstab :
yum chen mkha' 'gro 'khor bcas zhal phyes shig :
log 'dren dgra bgegs bsgral pa'i phung po bstab :
khA hi khA hi :
de nas tshogs kyi dngos grub rol :
e ma ho :
gzigs shig mdzes ldan bon dang chos :
'di la rnam rtog byar mi rung :
rgyal po bram ze khyi dang phag :
gtsang dme tha dad 'dzin rtog spangs :
mkha' klong dbyings kyi dngos grub la :
dbyer med gcig tu rol te bzhes :
a la la ho :
de nas tshogs lhag kha chus bran la :
A+o~M:
bde gshegs bka' yi pha 'bab 'di :
'dod yon rnam lngar byin brlabs nas :
tshogs kyi longs spyod mi mnga' ba :
yi dwags bgegs rigs dman pa'i tshogs :
zhal zas tshogs kyi lhag ma longs :
pham rgyal med par thob nas kyang :
rang rang 'dod pa tshims gyur cig :
su ra ra ti ye swA hA:
de nas smon lam btab ste :
e ma ho :
kun bzang thugs las sprul pa'i khod spungs dran pa yab sras 'khor dang bcas pa rnams la longs spyod tshogs kyi mchod pa phul bas :
ma rtog 'khrul pa gzung 'dzin las gyur pa'i dgra bgegs rnams dang :
nyon mongs dug lnga las gyur pa'i sdig sgrib rnams :
skye med kyi dbyings su bsgral ba dang :
'gag med kyi klong du bstim pa kho nar mdzad du gsol :
rtags rnams byung nas dngos grub blangs te :
A+o~M AHhU~M:
dus gsum sangs rgyas thams cad kyi :
sku gsung thugs kyi bdag nyid can :
dran pa yab sras 'khor dang bcas :
ya mtshan rmad byung sku yi mchog :
'gyur med sku yi dngos grub stsol :
'gro 'dul sgra sgrog gsung gi mchog :
'gag med gsung gi dngos grub stsol :
mnyam nyid dag pa thugs kyi mchog :
'khrul med thugs kyi dngos grub stsol :
A+o~M AHhU~M rat+na sid+d+hi 'du :
gzhan don dbang bskur ci rigs bya :
rjes kyi ngo sprod la sogs bya :
de nas smon lam 'di ltar gdab :
bdag gi dge ba'i rtsa ba 'dis :
'gro ba'i sgrib gnyis byang nas kyang :
lam gyi yon tan rtsal rdzogs shing :
yab sras gsum gyi go 'phang myur thob shog :
ces lan gsum brjod do :
yab sras bcud dril gyi shog chung \u0f80atsha :
bkra shis par shog //
/
@#:
yab sras bcud dril gyi sgrub pa bzhugs so :
::\u0f88\u0f88\u0f88
::
e ma ho :
bdag 'dra bai ro tsa na yis :
khams gsum sems can thams cad kyi :
gnyis 'dzin dri ma bsal ba'i phyir :
bon chos gnyis kyi bcud bsdus nas :
zab mo sku gsung thugs kyi sgrub pa bstan :
'di la rnam pa gsum yin te :
sbyor ba dngos gzhi mjug gsum mo :
skal ldan bu yis nyams su longs :
thog mar bla ma mtshan nyid dang ldan pa :
dbang gi chu rgyun ma chad pa las :
dbang mchog legs par thob nas :
snod dang ldan pa'i slob bu des :
gnas dben par mkho ba'i rgyu rkyen bsags :
phyi nang gi mtshams bcad :
dkyil 'khor pad+ma 'dab bzhi la A:
pad+ma ze'u 'bru gnyis rdo rje :
gnyis g.yung drung gis brgyan pa bri :
dbus su many+dzi'i khri'i steng du :
gtor ma nyi zla nor bus mtshan pa :
spod la sogs bcud kyis bran la bzhag :
de'i steng du bskyed rim nas 'byung ba ltar :
sku bris la snying po dang bcas pa btsug :
dar gyi gur phub sman raka gnyis bsham :
phyi nang gi mchod pa gang 'dzom bshams la :
bde ba'i stan la 'dug :
bgegs la lan chags gtor ma sbyin :
lag pa thal mo sbyar la skyabs su 'gro ba ni :
na mo :
dus gsum bde gshegs kun gyi ngo bo nyid :
dran pa yab sras gsum la skyabs su mchi :
rigs drug 'khor ba'i sdug bsngal skyabs pa dang :
sku gsum zhing du 'dren par sems bskyed do :
zhes lan grangs mang po'i mjug tu :
rig 'dzin gnas nas skad cig 'dir byon la :
ting 'dzin dkyil 'khor 'di la brtan par bzhugs :
lus ngag yid gsum gus pas phyag 'tshal lo :
dngos 'byor yid sprul dgyes pa'i mchod pa 'bul :
tshor dang ma tshor sdig pa mthol lo bshags :
dus gsum bla ma'i mdzad par rjes yi rang :
gang la gang 'tsham gdams ngag bstan du gsol :
zhi bar mi 'da' sems can don mdzod cig :
dus gsum dge ba sku gsum zhing du bsngo :
srid gsum thams cad bla med sa thob shog :
ces lan gsum gyi bar dbyangs dang bcas te tshogs bsags pa dang :
A+o~M AHhU~M gsum gyis mchod rdzas rnams bdud rtsi dpag tu med par byin gyis brlab :
de ni sngon du 'gro ba'i rim pa'o :
sa ma ya :
rgya rgya rgya :
a ka thaM:
dngos gzhi'i bsnyen pa ni :
mdun gyi nam mkha' la rtsa ba'i bla ma bsgoms pa'i gnas gsum du A+o~M AHhU~M gsum gsal zhing :
mos gus gdung ba bskyed la :
sku dbang lus la bskur du gsol :
A+o~M:
gsung dbang ngag la bskur du gsol :
A:
thugs dbang sems la bskur du gsol :
hU~M:
zhes brjod pas :
bla ma'i gnas gsum nas dkar dmar mthing gsum gyi 'od zer 'phros shing bdag gi gnas gsum du thim par bsam la :
A+o~M AHhU~M zhes 'bru gsum bye ba bsnyen par bya :
de nas khrus bya ba dang :
nyi zla shar ba la sogs bzang rtags byung ba dang :
bla ma nyid bdag gi spyi gtsug tu thim :
dar gcig ma bcos mnyam pa chen por bzhag go :
de nas sgrub pa ni :
gzhi ma bcos mnyam pa chen po la :
khams gsum gyi sems can thams cad 'khor ba la 'khyams pa snying re rje :
snyam pa'i snying rje shas mi bzod pa zhig gi ngang la :
rig pa 'gyu byed rtol skyes su yi ge 'bru gsum du gyur :
de las me 'bar bas :
phyi snod nang bcud lus dang bcas pa bsregs :
snod dag pa lha yi gzhal yas khang du gyur :
lus dag pa nyi zla pad+ma seng ge brgyad bsnol gyi steng na :
sku bla chen :
gsung tshe dbang :
thugs pad 'byung gsum gyi ngo bo :
zhal gsum pa :
g.yas dkar zhi ba :
g.yon dmar bzhad pa :
dbus mthing ga khro ba :
dbu skra lcang lo li ljang :
rin po che'i prog zhu can :
sku mdog mthing ga rus pa'i rgyan drug gis brgyan pa :
yum chags byams rgyas 'debs ma :
zhal gcig phyag gnyis gri thod 'dzin zhing yab la 'khril ba :
rtsa zhal dang zhal sprad nas ljags 'jibs pa :
sku mdog dkar dmar mdangs dang ldan pa :
shin tu mdzes pa'i ngang tshul can :
phyag dang po gnyis spyi bo'i gtsug tu :
thabs shes gnyis med nyi ma dang zla ba cha lang rdeb pa'i tshul du bsnams pa :
bar ma gnyis d+hA ru khri lo snang stong dbyer med kyi tshul du yum la 'khyud nas bsnol ba :
'og ma gnyis 'khor 'das gnyis med brda mtshon pa'i tshul du :
rdo rje dang thod pa bdud rtsis bkang ba :
gdengs thabs dang ngom thabs su bsnams pa :
zhabs skyil mo krung dar zab kyi rgyan lhab lhub kyis spras pa :
thugs kar yab yum nyi zla kha sbyor gyi bar na hU~M la snying pos bskor ba las 'od zer 'phros :
dus gsum gyi bder gshegs thams cad la :
sku gsung thugs mnyes pa'i mchod pa phul :
'od zer dang thugs bcud thams cad tshur bsdus :
bdag gis mchog thun mong gi dngos grub thob :
yang phar 'phros pas :
khams gsum sems can thams cad kyi sdig sgrib sbyangs :
thams cad lha'i ngo bor khrong khrong gyur par bsam :
de'i phyogs bzhi na mkha' 'gro ma sde bzhis zhi rgyas dbang drag gi las bsgrub cing :
cha lugs kyang bu mo lo bcu drug gi na tshod :
rus pa'i rgyan can d+hA ru dang thod khrag bsnams pa la :
rang rang 'dra ba'i 'khor grangs med pas bskor bar bsam :
'jam rlung gzung zhing dmigs pa yang yang gsal gdab bo :
de ni sku yi 'khor lo bsgom pa yin no :[ <!TCC Tibetan character 4,37 undefined in unicode!> \u0f88\u0f88\u0f88\u0f88\u0f88 ]da gnyis pa gsung gi 'khor lo bsgom pa ni :
A+o~M AHhU~M   sku gsung thugs /
a dkar gsal 'bar   dus gsum bde gshegs ngo bo /
dran pa mu   bla na med pa'i mchog /la nye lo yo   dbon sras dran chog /A yuHpa shaM   dus gsum bde gshegs gsung gi tshe dbang rig 'dzin /gu ru pad+ma   thugs kyi ngo bo pad+ma 'byung gnas /ha ri ni sa sid+d+hi hring hring hU~M hU~M dzaHdza :   dus gsum bde gshegs kun gyi phrin las sgrub pa'i /
mkha' 'gro ma g.yung drung 'khor lo pad+ma rin chen rigs la sogs kun gyis bdag la mchog thun mong gi dngos grub sdus shig
/zhes brjod pas :
'od zer 'phros nas sku gsum dag pa'i zhing khams :
g.yung drung rin chen 'bar ba'i brag phug nas :
bla chen dran pa yab sras 'khor dang bcas pa rnams :
spyan drangs nas mdun gyi bar snang la dngos su bzhugs par bsam :
hU~M:
bzhengs shig bzhengs shig sku bzhengs shig :
skye med zhi ba'i ngang tshul las :
lhag mthong thugs rje'i rtsal shar ba :
sku yi ngang tshul bla chen dang :
gsung gi ngang tshul tshe dbang dang :
thugs kyi ngang tshul pad 'byung gsum :
gnyis med bde stong yum dang bcas :
'khor yang mkha' 'gro bon skyong bskor :
sku ni ma nges zhi ma khro :
bzhad dang 'dzum dang ya la la :
phyag rgya gar stabs lings se ling :
zhabs kyang bro brdung khrigs se khrig :
'od zer gzha' tshon shigs se shig :
gsung yang ma nges bon chos sgra :
grags stong sgra dbyangs di ri ri :
gdams ngag sbrang char si li li :
brda skad rnga sgra 'u ru ru :
thugs kyang ma nges spros dang bral :
dran stong chen po wa la la :
rig stong ngang du hrigs se hrig :
gsal stong ngang nas ya la la :
'khor 'das dbyer med phya la la :
'khor yang mkha' 'gro du mas bskor :
rang rang las byed khyugs se khyug :
yi dam thams cad bar snang gang :
thugs rje'i dngos grub kyi li li :
bka' sdod dam can sa gzhi gang :
dam tshig gzhung srong tha la la :
rigs drug skye 'gro 'dul zhing gang :
thams cad mos gus dungs se dung :
phyi nang mchod pas yul drug gang :
gtsang mdzes yid 'ong kyi li li :
mchod 'bul lha mos snang srid gang :
gdung dbyangs glu bzhad tse re re :
bla ma yi dam mkha' 'gro'i tshogs :
gnas mchog 'di ru spyan 'dren gyis :
byin gyis brlab phyir gshegs su gsol :
dad mos bu la byin gyis rlobs :
ting 'dzin yid kyi dkyil 'khor 'dir :
ye shes lha tshogs dbang skur cig :
a 'thas grol bar byin gyis rlobs :
snang sems 'dres par byin gyis rlobs :
snang nyams 'ur bar byin gyis rlobs :
shes nyams grol bar byin gyis rlobs :
gces 'dzin thong bar byin gyis rlobs :
re dogs bral bar byin gyis rlobs :
!
me tog la sogs phyi mchod kun :
mdzes shing gtsang ma'i tshul gyis 'bul :
sman raka bdud rtsi nang mchod kun :
rgya che gting zab tshul gyis 'bul :
bde stong yab yum gsang mchod kun :
gnyis med ro snyom tshul gyis 'bul :
spros bral gzhi yi mchod pa 'di :
skye ba med pa'i ngang du 'bul :
'gag med lam gyi mchod pa 'di :
'gyu 'dzin rang grol chen por 'bul :
'bras bu sku gsum lhun grub 'di :
bri gang med pa'i ngang du 'bul :
sna tshogs 'byor ldan tshogs mchod 'di :
bdag gzhan tshogs gnyis rdzogs phyir 'bul :
'dzab bzlas sngags kyi mchod pa 'di :
ting 'dzin thugs rgyud bskul phyir 'bul :
'od zer spro bsdu'i mchod pa 'di :
phrin las mtha' ru phyin phyir 'bul :
dgyes pa'i mchod pa ngang bzhes la :
khams gsum sdug bsngal dong sprugs shog :
ces mchod pa phul bas mnyes nas bdag la thim pas :
chu dang chu 'dres pa'am lan tshwa chu la thim pa ltar gnyis su med par bsam :
sngags kyi phreng ba bdag gi khog par thim :
khog pa'i nang nas brgyud :
rdo rje'i rtse la thon :
yum gyi pad+mar zhugs :
yum gyi zhal nas kyang rang gi zhal nas thim pas :
'khor lo 'khor ba ltar dmigs la :
rtsa ba'i sngags rab sgra chen 'dzab dbyangs :
'bring shub bu :
tha ma gong bas thos pa tsam du 'bum phrag gcig gam :
zhag grangs nyi shu rtsa gcig tu bzla bar bya'o :[ <!TCC Tibetan character 4,37 undefined in unicode!> ]mthar thug rdzogs pa'i rim pa ni :
de ltar lha dang bla ma bsgom pa'i dus na :
me long nang gi gzugs brnyan bzhin :
snang stong ngos gzung med pa'i rig pa spros bral ngang la bskyed bzlas bya ba yin zhing :
rgyas pa 'og nas 'byung ba ltar ro :
de ltar bsgrubs pas dbang po rab la zhag bdun nas zhal mjal ba dang :
gsung 'byon pa dang :
rtogs pa 'char ba dang :
nyams dngos rmi lam la bzang rtags grub rtags spyi ltar 'byung zhing :
'bring la bcu bzhi :
tha ma nyi shu rtsa gcig la mi 'byung mi srid do :
de'i bar du mi gtsang ba la 'dzem :
mtshams shin tu dam pa dang :
nyams grib kyis ma zin pa kho na gal che'o :
nyams la'ang bde ba dang :
gsal ba dang :
mi rtog pa dang :
mi srid pa thams cad 'byung ngo :
dngos su yang yab sras gsum mam :
mkha' 'gro'i dngos grub glu dbyangs di ri ri ster ba dang :
la nye bzang po dang :
rang gi bla ma'i lung bstan pa la sogs 'byung ngo :
rmi lam du yang shel dang gter rnyed pa dang :
chu dang :
'bru dang :
rin po che rdol ba dang :
dar 'phyar ba dang :
dung 'bud pa dang :
skye 'gro 'du ba dang :
bud med mdzes ma mang pos dngos grub kyi rdzas sbyin pa dang :
yab sras gsum gang rung zhig dang mjal ba la sogs mi 'byung mi srid do :
de ltar rtags rnams byung ba dang :
dbang blang dkyil 'khor bsdu :
spros bcas kyi lag len thams cad rbad kyis bcad la :
thog mar mi rtag pa dang 'chi ba bsam la :
de nas rigs drug sdug bsngal bsam :
de las thar pa'i phyir :
bsod nams kyi tshogs gsag :
rgyud kyi sdig sgrib sbyang :
bla ma la gsol ba gdab :
rjes bde ba'i stan la phyag rgya lnga ldan bcas la rlung rang sar gtang :
sems ma bcos par gzhag :
mig sna rtse'am bar snang khru gang gi thad du tshab tshub dang lhab lheb med par had de gtad la nyin zhag gsum gsum du thun brgyad phye la bsgom :
des sems zin pa'i rtags shar ba dang :
gnas pa ri bo ltar a phyal le gnas pa de'i ngang la :
thang ka la sogs sku gcig mdun du bzhag la :
de kho na 'dra ba zhig khyung lung dngul mkhar :
g.yung drung rin chen 'bar ba'i brag phug nas :
spyan drangs rang la thim par bsams nas :
nges par 'byon rgyu yod pa yin nam :
rang gi bzang rtogs su bsgom pa yin :
'byon rgyu yod na phar la log rgyu i yod :
med na rang la rang gis bsgom pa'i blo bcos la byin rlabs i 'byung :
rang gis bsgom pa yin na gnas cha nam mkha' lta bu de bsgom pa yin nam :
'gyu cha rlung ser bu lta bu de bsgom pa yin :
rlung lta bu de bsgom pa yin na :
nam mkha' lta bu de dang e gcig :
bsgom pas lhar gyur pa'i dus su :
lha de 'gyu ba la thim pa yin nam :
'gyu ba de lha ru gyur pa yin :
lha dang rang la khyad i yod :
yod na gnas cha la yod dam 'gyu cha la yod :
med na gnas 'gyu gang la med :
gzhi thog la khyad i yod :
lha'i thugs bder gshegs snying po dang :
rang gi sems kun gzhi gnyis e gcig :
gcig na da lta lha sangs rgyas :
rang 'khor bar 'khyams pa 'di rnams kyi khyad cis phyed :
'dra na lha la nus rtsal sgrub thabs yod :
rang la de rnams med pa ci yin :
mthar thug 'bras bu'i dus na khyad i yod :
med na sangs rgyas la bri bkol med :
yod na rang nyid sangs rgyas pa'i dus su :
sangs rgyas kyi ming dang gdul bya'i zhing khams :
rgyud sgrub thabs ci lta bu 'byung ba rnams legs par gzhig cing lta rtog du ma'i sgo nas brtags pas :
gnas pa skye med de'i rtsal lam rol pa tsam du rtogs pa'i ngo bo lham me shar :
shar ba de ka'i dus na ngo bo stong nyid blo bral du phya le ba de :
bde bar gshegs pa'i thugs mi 'gyur ba'i ngo bo la :
gnas pa rang bzhin de lha ru gsal lam me ba de longs spyod rdzogs pa'i sku :
snang stong gnyis su med pa la :
rig cha thugs rje phyogs kun nas :
ma 'gags par hrig ge ye re ba de sprul pa'i sku yin te :
stong pa gzhi :
gsal ba lam :
dbyer med zung 'jug sprul pa'i sku'am :
'bras bu 'bad med ye rdzogs zhes zer ro :
ngo bo stong pa rang bzhin gzhi thog nas :
tshogs drug gam dbang po'i yul lam snang ba la :
bzang ngan blo bcos mdud pa dang bral nas :
'gyu ba shar dus lhod de grol ba ni :
snang shes gnyis med nyams su len pa'i mthil so yin pas :
stong cha de la gsal cha ma 'gags yongs grol du :
'gro 'chag za lang gang byed kyang :
ma yengs par nyams su blang bar bya :
de zhi lhag dbyer med du ngo sprad pas :
bsgom ma skyes pa skye ba'i thabs mchog yin no :
da skyes pa de la bogs 'don pa ni :
nang gi rnam rtog dug lnga yang :
ched du blangs la ma spang rtsis bzung :
nad la na sar bla ma nyid bsgoms la :
rjes dmigs med du bzhag na bogs 'don 'byung :
sdug bsngal la yang sdug bsngal gyi ngo bo kha dog dbyibs thams cad gzhig la bogs 'don :
lha 'dre la sogs la ya nga bag tsha ba 'jigs pa mi kha gtam ngan ltas ngan byur dang bgegs :
mi phod pa gang byung yang de ka la ro snyoms :
spang blang dgag sgrub snga phyi'i slad ma zhugs par :
'brong chad mi dang 'phrad pa bzhin :
gnyis med khrig ger bsre nas bzhag pas :
gzhan gyi gnyen po med pas :
ye bde rang bab kyi lta ba :
rang bde rang gsal gyi sgom thebs na :
blo bde rang grol gyi gding rnyed nas :
mthar thug sku lnga'i phrin las 'bad med du 'char zhing sangs rgyas so :
gzhan yang nyin mo'i snang shes rmi lam sgyu ma ltar shes pa lam du khyer :
mtshan mo snying gi dkyil du bla ma tshon gang gsal bar bskyed la 'od gsal lam du khyer :
nangs nub 'dod yon tshogs mchod sgyu ma'i cho 'phrul tsam lam du khyer :
nyin snang gzha' 'od zer gsum la sbyangs nas 'chi khar bar do'i sun ma sngon du gsag :
mtshan mo sgra 'od zer gsum thig le rnams la sbyangs shing :
'od gsal lhun grub bar do la gsal 'debs pa'i gnad la rgyun du sbyang :
'chi kha 'chi brod 'pho ba'i lag len la thun re sbyangs pas :
bla chen yab sras gsum gyi sku gsung thugs dang gnyis su med par 'dres nas :
rang don lta ba mthar phyin pa :
gzhan don gzugs sku rnam gnyis kyis sems can gyi don byed :
thun mong du yang tshe ring ba dang :
nad 'byang ba dang :
gdon thul ba dang :
sems can gyi shes rgyud khrol ba dang :
snyan grags dang longs spyod rnams mi 'dod bzhin du 'byung zhing :
khyad par du yang mdze nad can dang :
rgyal 'gong can dang :
shi 'phro can dang :
gnam gdon can dang :
mo rtsis la nye ngan pa'i rigs rnams la zhag grangs la bsnyen sgrub thon par bya :
mi mthun la nye'i bar chad zhi nas :
nyams rtogs thun mong ma yin pa 'char ba la the tshom yod re kan :
de phyir zab pas skal ldan re la gcig brgyud las ma gnang ngo :
nyams su len nges ma gtogs pa :
dam sred can gyi lag tu song na :
bka' srung gis chad pa chod cig :
rjes ni bsngo ba smon lam gyis mtha' sgyur ro :
dam tshig tu tshes bcur gtor ma ma chag par gtang :
sems can gyi don du gtor dbang sbyin par bya'o :
e ma :
bdag 'dra bai ro tsa na yis :
go sla khyer bde bla ma yi :
gsang ba'i dril sgrub zab mo 'di :
stag tshang seng ge gsang ba'i gnas :
nyams su blangs pas yon tan rgyas :
spel ba'i snod ldan ma rnyed pa :
yi ger btab nas gter du sbas :
ma 'ongs nga yi gdams pa'i snod :
blo chen khog yangs bon chos gnyis med spyod :
yab sras gsum gyis byin brlabs rnam sprul can :
bon zhig g.yung drung mi shigs rdo rje gling :
sprul pa'i 'khor yang sa gnas sems dpa' 'du :
dag dang ma dag 'brel gsum kun tu 'dogs :
de la su reg thar pa'i lam gang rnyed :
skal ldan de dang bcud 'di 'phrad par shog :
gzhan la blo yis ma gtang nyams su longs :
dgos 'byung nor bu gsal thob sgrom bur zungs :
skal med rigs ngan gsang ba'i rgya thobs shig :
sa ma ya :
rgya rgya rgya :[ \u0f88\u0f88\u0f88\u0f88 ]sa ma ya :
rgya rgya rgya :
gtor dbang dang rig pa'i a dbang sogs dbang chog ltar bya'o :
gtor ma dngos grub tu blang :
rjes bsngo ba smon lam gyi rgyas gdab bo :
sa ma ya :
rgya rgya rgya :
zab mo dmar byang u ya :
kha thaM:
stag tshang seng ge'i gter nas thon pa la /
pa gor dben pa'i dgon pa ru /
sprel lo stag zla tshes brgyad kyi nyin /
shog ser las dag par g.yung drung gling pas phab /
shog ser tsha bo las legs par bshus /
zab mi zab nyams su longs dang gsal /
sarba mang+ga laM///
/
@#:
zab mo sku gsum bcud dril gyi skong ba bzhugs :[ \u0f88\u0f88\u0f88\u0f88\u0f88\u0f88 ]rtsa ba gsum la phyag 'tshal lo :
go sla khyer bde sku gsung thugs kyi dril sgrub kyi skong ba 'di :
rnal 'byor tshe dang dbang thang 'grib pa 'am :
dus mchod chag gam dam tshig la sel zhugs sam :
grib phog gam :
lha srung bka' chad byung ngam :
yams dang rmis ltas ngan nam :
cho 'phrul che'am :
bka' skyong ma mo 'khrugs sam :
mchog thun dngos grub zhu na :
skong ba'i cho ga la brtson par bya ste :
sgrub pa'i dkyil 'khor zhal phyes nas skong rdzas gzhung las 'byung ba bzhin du bshams :
phrin las kyi gzhung bsrangs :
tshogs kyi mchod pa byin gyis brlabs la 'di skad do :
A+o~M AHhU~M:
mi dmigs khyab brdal klong yangs nas :
sku gsum ma 'gags rol pa'i ngang :
kun tu bzang po spros dang bral :
dran pa yab sras 'khor dang bcas :
rang bzhin gnas nas sku bzhengs la :
mchod bskang gnas 'dir gshegs su gsol :
dkyil 'khor 'di la brtan par bzhugs :
gnyis med phyag 'tshal mchod pa 'bul :
dngos su 'byor dang yid kyis sprul :
phyi nang gsang ba yang gsang gi :
kun bzang bla med mchod sprin rnams :
thogs med myur bar blo yis bsdus :
gnyis med ngang du 'bul lags na :
blang dor med par bzhes su gsol :
byang dag tshangs pa'i dngos grub stsol :
hU~M:
bskang ngo bskal par thugs dam bskang :
'og min dbyings kyi gzhal yas su :
kun tu bzang po la sogs te :
dus gsum bde gshegs thugs dam bskang :
khyung lung dngul mkhar gzhal yas su :
gyer spungs dran pa la sogs te :
sku yi rig 'dzin thugs dam bskang :
bya ri gtsug ldan gnas mchog tu :
tshe dbang rig 'dzin la sogs te :
gsung gi rig 'dzin thugs dam bskang :
rnga yab zangs mdog dpal ri na :
gu ru pad 'byung la sogs te :
thugs kyi rig 'dzin thugs dam bskang :
mkha' dbyings yum gyi gzhal yas su :
chags byams rgyas 'debs la sogs te :
ma sring mkha' 'gro'i thugs dam bskang :
rang rang 'gro 'dul zhing khams su :
yab sras gsum gyi rnam sprul can :
lha klu zhang zhung rgya gar dang :
stag gzig bru sha o rgyan dang :
ljang yul rgya nag g.yor po dang :
me nyag kha che bod la sogs :
rig 'dzin mkha' 'gro'i thugs dam bskang :
zhing khams chen po'i phyogs bzhi na :
zhi rgyas dbang drag las bsgrub pa'i :
mkha' 'gro sde bzhi'i thugs dam bskang :
phyi rim bka' nyan 'khor skyong ba'i :
gdung ba'i tshul gyis grogs mdzad pa :
g.ya' ri gangs sman yul sa dang :
mkha' la gnas pa sman mo'i tshogs :
gzhi bdag bstan skyong thugs dam bskang :
dkyil 'khor zhal gyis thugs dam bskang :
rmad byung gtor mas thugs\u0f8e
zhal zas tshogs kyis thugs\u0f8e
bdud rtsi sman gyis thugs\u0f8e
rak+ta dmar gyis thugs\u0f8e
lhab lhub rgyan gyis thugs\u0f8e
snyan pa sgra yis thugs\u0f8e
zhun mar mdangs kyis thugs\u0f8e
dri zhim spos kyis thugs\u0f8e
bdud rtsi sha lngas thugs\u0f8e
sbyor sgrol mchod pas thugs\u0f8e
sngags dang phyag rgyas thugs\u0f8e
thugs dam dbyings su bskangs nas kyang :
bdag cag mched dang lcam dral gyi :
chag nyams mchis na bskang zhing gso :
'gal 'khrul mchis na mthol zhing bshags :
byang dag tshangs pa'i dngos grub stsol :
mchog thun gnyis kyi dngos grub stsol :
phyi nang gsang ba'i 'gal rkyen dang :
byad dang dmod mo zor kha dang :
gza' dang klu yi mdze shu dang :
gnam thel rgyal 'gong la sogs pa :
sde brgyad gdug pa'i byol zor zlog :
nad yams mo rmis ltas ngan dang :
mi mthun gdug pa'i cho 'phrul rnams :
mkha' klong dbyings su zhi bar mdzod :
bdag 'dra bai ro tsa na yis :
stag tshang seng ge 'bar bar mdzad :
phyi rabs 'gro ba'i don ched du :
yi ger btab nas gter du sbas :
ma 'ongs nga yi gdams pa'i snod :
blo chen khong drang skal ldan bu :
las can de dang 'phrad par shog :
las med rnams la rgyas thobs shig :
rgya rgya rgya :
:
