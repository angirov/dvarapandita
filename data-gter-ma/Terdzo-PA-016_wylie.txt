gter gsar bla ma drag po'i brgyud 'debs ni /
khyab bdag gdod ma'i mgon po 'od mi 'gyur //
brtse chen thugs rje'i dbang phyug spyan ras gzigs //
rgyal kun ngo bo pad+ma 'byung gnas la //
gsol ba 'debs so dngos grub rnam gnyis stsol //
bde chen ye shes skyed mdzad mkhar chen bza'//
'jig rten mig gcig lo chen bai ro'i zhabs //
zab gter sgo 'byed 'gyur med rdo rje la //
gsol ba 'debs so dngos grub rnam gnyis stsol //
rab 'byams zhi dang khro bo'i dkyil 'khor gyi //
spyi gzugs khrag 'thung dbang drag thod phreng rtsal //
ma dang mkha' 'gro dam can gter srung la //
gsol ba 'debs so dngos grub rnam gnyis stsol //
srid las nges 'byung thar pa don du gnyer //
brgyud ldan bla ma'i byin rlabs snying la zhugs //
smin byed dbang gis rgyud smin grol byed kyi //
rim gnyis rnal 'byor lam du longs par shog
/dam chos sgrub pa'i 'gal rkyen mi mthun gegs //
nyer zhi mthun rkyen ma tshang med 'byor pas //
don gnyis lhun grub dbang drag dkyil 'khor lha'i //
go 'phang mngon du 'gyur bar byin gyis rlobs //
zhes lam 'di la rnal 'byor du mdzad pa dge slong shes rab bzang pos bskul ba las /
snyom las pa 'gyur med rdo rjes bris pa'o ///
/
