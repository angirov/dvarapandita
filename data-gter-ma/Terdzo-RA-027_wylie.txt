@#//
snye mo rgya gong ri ba sangs rgyas dbang chen gyi gter byon rta mgrin gsang sgrub kyi sgrub thabs rjes gnang las tshogs dang bcas pa'i rtsa gzhung bzhugs so //
na mo bud+d+ha ya :
na mo gu ru :
bde gshegs rgya mtsho'i tshogs rnams la :
lus ngag yid gsum gus pas 'dud :
de la bcom ldan 'das dpal rta mgrin bsgrub par 'dod pas rang nyid skad cig la dpal rta mgrin zhal gsum phyag drug pa :
lha srin sde brgyad 'dul ba'i brda ru sbrul brgyad bsnol ba'i steng du zhabs brgyad bgrad pa :
zhal gsum gyi g.yas ljang :
g.yon dkar :
dbus dmar ba :
rta mgo ljang nag rta skad 'tsher zhing :
rngog ma'i gseb nas me stag 'phros pas tshangs pa'i 'jig rten man chad me'i gur gyis 'gengs par bsam mo :
phyag drug gi g.yas dang po na rdo rje :
bar pa na kha T+wAM mi mgo sum brtsegs ba dan dang bcas pa :
tha ma na ral gri'i yu ba rang la bstan pa bsnams pa'o :
g.yon gyi dang pos sdigs mdzub :
bar pa na mdung thung :
tha ma na rgyu zhags bsnams pa :
dur khrod kyi chas brgyad kyis brgyan cing :
mgul gyi bum pa nas zhabs kyi long bu yan chad khro chung tshon gang ba sdang mig tu lta ba :
kha gdangs shing mche ba gtsigs pa :
bye phrug phyag phugs su bcug pa ltar kha bas mig che ba'i khro chung gis gtams pa :
me dpung 'bar ba'i klong na bzhugs pa'o :
de ltar bsgoms pa'i zhal nas oM hrIHpad+mAn+ta kr-ita badzra kro d+ha ha ya grI wa hu lu hu lu hU~M phaT:
ces bzlas pas :
khro chung rnams kyi zhal nas kyang sngags 'brug sgra bzhin ldi ri ri sgrog pa :
chem chem :
'ur 'ur g.yos pas snang srid thams cad me dpung 'bar bas bgegs thams cad thul gyis bsregs par bsam :
ba spu nyag ma re re'i rtsa ba nas rta mgrin dpag tu med pa 'phros pas :
gnod byed dgra bgegs thams cad rang srog rang gis bcad pa ltar song bas skrag bsngangs rengs brgyal bar bsam :
stong gsum gyi 'jig rten du'ang bsdad dbang med par rang brlag tu brlag par bsam :
mjug sdud du :
oM badzra dun b+h+yo trig nan dza dza :
sa ma ya satwaM:
zhes lo grangs bzla'o :
de lha srin sde brgyad dbang du sdud pa'i sngags yin :
sdig che bas gsang ngo :
sngon 'gro las sbyor rgyun sngags bsnyen sngags bzhi gcig tu dril ba'i sngags ni :
oM hrIHpad+mAn+ta kr-ita badzra kro d+ha ha ya grI wa hu lu hu lu hU~M phaT:
ces bzla'o :
sa ma ya dza :
sa ma ya zlog :
sa ma ya b+h+yo :
sa ma ya gtubs :
sa ma ya byer :
sa ma ya rbad :
sa ma ya rbad rbud phaT ya :
'byung po mA ra ya dzaHdza :
skabs su 'di sham bur gdags :
de ni las sbyor gyi sngags yin no :
mchog dang thun mong gi dngos grub thams cad 'byung ba'i man ngag bcom ldan 'das dpal rta mgrin dbang gi rgyal po'i gsang sgrub kyi mngon rtogs rdzogs so :
!
bde gshegs rgyal ba rgya mtsho'i thugs bcud tig :
dkyil 'khor gsang ba'i lha tshogs gnyan po la :
rnal 'byor pas ni gus pas bstod phyag 'tshal :
man ngag gsang ba'i mdzod sgo zab mo'i don :
bcom ldan 'das dpal mchog chen po rta mgrin bsgrub par 'dod pas :
re zhig dang por sems can thams cad kyi don du sangs rgyas 'thob par bya :
bar chad bsrung bar bya snyam du bsam la :
skad cig dran rdzogs su dpal rta mgrin dbu gsum pa :
phyag drug pa :
zhabs brgyad bgrad pa :
dbu gsum gyi gtsug na rta mgo ljang nag rta skad 'tsher ba :
phyag g.yas kyi dang po na rdo rje :
bar pa na kha T+wAM ga :
tha ma na ral gri bsnams pa'o :
g.yon gyi dang pos sdigs mdzub :
bar pa na mdung thung :
tha ma na rgyu zhags bsnams pa'o :
me dpung 'bar ba'i klong na bzhugs pa'o :
dur khrod kyi chas brgyad kyis brgyan pa'o :
rak+ta'i thig le :
zhag gi zo ris :
thal chen gyi tshom bu :
mi skra'i skud pa :
mi mgo rlon pa'i phreng ba :
glang chen gyi ko ba :
mi lpags kyi g.yang gzhi :
rus pa'i rgyan no :
de ltar bsgoms pa'i zhal nas sngags bzlas pas :
sngags kyi sgra dang 'od zer gyis yar dus gsum gyi sangs rgyas rnams kyi zhing khams la phog pas :
thugs ka'i hU~M dmar po'i rtse mor hrIHdmar po la sngags kyis bskor ba'i 'od zer 'phros pas /
'phags pa rnams la mchod pa phul nas :
oM AHhU~M lan gsum brjod pas de dag gis lus ngag yid gsum byin gyis brlabs par bsam pa 'og bzhin no //
thugs mnyes nas 'dod yon lnga dang ldan zhing bar chad sel ba dang :
sdig sgrib sbyangs nas yi dam gyi lha dngos dang khyad par med par bsam mo :
mar sngags kyi sgra dang 'od zer phog pas mnar med pa'i sems can thams cad kyang tsha grang btso bsreg thams cad zhi nas bde ba chen por lam gyis song bar bsam mo :
bar chad byed pa'i dgra bgegs la phog pas mgar gyi sol mal du rdul phran babs pa'am rtswa sbur tshig pa bzhin thal ba bun bun song bar bsam mo :
mgul gyi bum pa man chad nas zhabs kyi long bu yan chad du khro chung tshon gang ba mig sdang mig tu lta ba :
mche ba gtsigs pa :
kha bas mig che ba :
bye phrug phyag phugs su bcug pa lta bu'i khro chung gis gtams par bsam :
de ltar bsgoms pa'i zhal nas sngags bzlas pas khro chung rnams kyi zhal nas kyang sngags sgra 'brug bzhin ldi ri ri sgrog cing chem chem 'ur 'ur g.yos pas ye shes lnga'i 'od zer 'phro ba :
nyi ma 'bum bas gsal zhing 'tsher ba tsha la bzod thabs med pas bgegs thams cad sbrang ma mes tshig pa bzhin thul te tshig par bsam :
mi'i me 'bum 'gyur bas dmyal ba'i tsha /
dmyal ba'i me 'bum 'gyur bas sngags kyi me'i 'od zer tsha ba yin /[ <!TCC Tibetan character 4,98 undefined in unicode!>]   rtags 'di'i bar dpe rnams su mi mthun pa mang zhing gab dkrugs kyang yod par mngon /   zhi khro rab 'byams gsang ba'i dkyil 'khor gyi lha tshogs thams cad rang bzhin gyis sgrub pa po'i sdongs grogs mdzad cing byin gyis rlob :
srung ma rnams kyis phrin las dbang med du byed :
yang drag po'i sngags bzlas pas snang srid kyi lha srin sde brgyad po yang bsdad pa'i dbang med par bsam :
'khor lo gcig dpe'u chung ltar byas la :
rang lhar bsgoms pa'i thugs ka nas 'od zer lcags kyu lta bus gnod par byed pa bkug la 'khor lo la bstim :
rang gis seng ldeng gi dbyug to la sgrub pa'i sngags btags pas   dpe la lar 'khor lo btags pas zhes 'byung /   steng nas rdzogs pa'i tshul du byas la sngags bzlas shing 'og nas 'byung ba bzhin bya'o :
sgrub pa po'i sngags kyi 'khor lo dkar po spu gri lta bu zhig mgar gyi tshwa tshwa lta bu 'phro zhing dkar phrom phrom g.yas skor du 'khor bas bar du gcod pa'i bgegs thams cad rlung gi 'khor los rang dbang med par bkug par bsam mo :
de ni sa bon gyis 'gugs pa yin la :
de nas :
oM hrIHpad+mAn+ta kr-ita badzra kro d+ha ha ya grI wa hu lu hu lu hU~M phaT:
ces brjod pas sngags kyi 'khor lo spu gri lta bu gcig sol mal lam mgal me ltar g.yon skor du 'khor bar   g.yas skor zer ba'ang snang /
bsam mo :
bag zan la mi'i gzugs byas la :
de'i snying gar 'khor lo gzhug la :
rta bon pa :
ra tshil :
gu gul dang gsum gyi dud pas bdug cing sngags bzlas par bya'o :
sngags bzlas pa'i phrin las kyis rang dbang med par bsam mo :
me'i 'khor los rang dbang med par bsregs par bsam :
snang srid thams cad me dpung 'bar bar bsgoms la sngags kyi las bya'o :
ba spu nyag ma re'i rtsa ba nas kyang bcom ldan 'das rta mgrin dpag tu med par spros la gdon bgegs thams cad rang srog rang gis bcad pa ltar bsad pa dang :
bsngangs pa dang :
rengs par bsam mo :
stong gsum du'ang bsdad dbang med par rang brlag par bsam mo :[ <!TCC Tibetan character 4,98 undefined in unicode!> ]drag sngags bzlas pa'i rjes la sngags 'di lo grangs bzla'o :
bdag la gzhan gyis byad kha byed pa'i rmi ltas byung na zhabs g.yas pa'i 'og tu gnod byed kyi sa bon bsam :
dgra'i rnam shes bkug la sbrul gyis dkris la zhabs kyis mnan par bsams nas sngags bzlas na phyir zlog zab mo yin no :
oM badzra dun b+h+yo trig nan dzaHdzaHsa ma ya satwaM:
lha srin sde brgyad dbang du 'ub kyis 'du ba'i sngags yin no :
shin tu sdig che bas gsang ngo :
sngon du 'gro ba :
rgyun du bzlas pa :
las sbyor :
bsnyen pa'i sngags dang bzhi :
yang snying gcig tu dril ba 'di kho na bzhin bzla'o :
dpe la lar badzra gyi tshab tu hrIHyod pa'ang snang /  oM badzra pad+mAn+ta kr-ita badzra kro d+ha ha ya grI wa hu lu hu lu hU~M phaT:
ces bzla :
khaM raka sha :
sa ma ya dza :
sa ma ya zlog :
sa ma ya b+h+yo :
sa ma ya gtubs :
sa ma ya byer :
sa ma ya rbad :
sa ma ya rbad rbud phaT ya 'byung po mA ra ya dza dza :
skabs su sngags de yang sham bur gdags :
las sbyor gyi sngags yin no :
phyi rabs kyi rnal 'byor pa rnams kyi tshe 'di phyi gnyis kyi don mdzad pa mchog thun mong gi dngos grub 'byung ba'i man ngag :
bcom ldan 'das dpal rta mgrin dbang gi rgyal po'i gsang sgrub :
thun mong ma yin pa'i sgrub thabs yin no :
khyad par rgyal po dang pe kar dkor 'dre 'dul ba'i gnyen po yin no :
kun la yod na ngo mtshar chung :
pad+ma 'byung gnas bdag gis ni :
'gro ba'i don du gter du sbas :
skal ldan gcig dang 'phrad par shog :
sa ma ya gu h+ya :
!
bla ma rta mgrin la btud nas :
de nas dbang bskur bri bar bya :
dpal rta mgrin gyi dbang bskur ba la gsum ste :
sbyor ba dang :
dngos gzhi dang :
rjes so :
dang po maN+Dal dmar po gru gsum me ri ljang gu :
khyams phyogs tshon bya'o :
de'i dbus su gtor ma sha chen gyis brgyan pa bzhag :
mchod gtor gyis bskor ro :
gnyis pa ni :
bdag bskyed sngon du song bas gtor ma de rta mgrin du bskyed la :
dpa' bo dang dpa' mo sangs rgyas dang byang chub sems dpa' dpag tu med pas bskor bar bsam mo :
ye shes pa spyan drangs la bstim :
mchod bstod dang bzlas pa bya'o :
de nas slob ma khrus byas bgegs bskrad :
gral la 'khod pa la :
skyabs 'gro sems bskyed mdor bsdus nas :
lam yan lag lnga yan chad byas la :
me tog sogs phyi nang gsang gsum gyis mchod de :
bum dbang dang sku'i byin rlabs dbab tu gsol :
zhes gsol ba gdab :
rta mgrin gyi dpral ba nas 'od dkar po'i sna la rta mgrin dkar po sku chung la yan lag dod pa dpag tu med pa byung nas slob ma'i spyi bor thim pas :
lus kyi nad gdon dang sdig sgrib dag :
bum dbang thob :
sku'i byin rlabs zhugs par bsam :
de bzhin du mchod nas :
gsang dbang dang gsung gi byin rlabs dbab tu gsol :
zhes brjod pas :
mgrin pa nas 'od zer dmar po'i sna la rta mgrin dmar po byung ba mgrin par thim :
ngag gi :
gsang dbang :
gsung gi :
yang mchod nas shes rab ye shes kyi dbang dang thugs kyi byin rlabs dbab tu gsol :
zhes gsol ba gdab :
thugs ka nas 'od zer mthing ga'i sna la rta mgrin mthing ga byung :
slob ma'i snying gar thim :
yid kyi :
shes rab ye shes kyi :
thugs kyi :
yang mchod nas dbang bzhi pa dang :
sku gsung thugs kyi byin rlabs dbab tu gsol :
zhes brjod pas lte ba nas 'od zer sna tshogs pa'i sna la rta mgrin sna tshogs pa byung nas slob ma'i lte bar thim pas lus ngag yid gsum tha dad du 'dzin pa dag :
dbang bzhi pa thob :
sku gsung thugs dbyer med du byin rlabs zhugs par bsam mo :
mtshams 'dir dpe 'ga' zhig tu /   sngags kyi rjes gnang yang skabs 'dir sbyin no :   zhes pa'ang 'dug
/de nas gtor ma rta mgrin dbyer med pa la dpa' bo dang dpa' mo dpag tu med pas bskor ba de slob ma'i spyi bor bzhag pa dang :
nad gdon thams cad zhal du gsol nas chem chem 'ur 'ur 'dug pa dang :
spyi bor thim pas nad gdon sdig sgrib thams cad dag nas rta mgrin dngos su blta :
gsum pa tshogs gtor 'bul ba ni :
gtor ma phul la rta mgrin la sha lnga bdud rtsi lngar byin gyis brlab :
gcig slob dpon pad+ma la :
gcig chos skyong la :
gcig gzhi bdag la 'bul :
gcig gnod byed la dbul :
skong bshags dang :
bstod pa bya'o :
tshogs la rol :
lhag gtor gtang :
smon lam gdab :
bsngo ba bya'o :
dpal rta mgrin rgyal po'i dbang bskur gyi cho ga rdzogs so :
'di'i brgyud pa ni /
slob dpon pad+ma /
skyer sgang pa /
gnyan ston /
shangs ston pa'o /
!
/oM hrIHpad+mAn+ta kr-ita badzra kro d+ha ha ya grI wa hu lu hu lu hU~M phaT:
ces gsungs :
gtor ma ni :
a mr-itas bsang :
swA b+hA was sbyang :
stong pa'i ngang las oM las rin po che'i snod yangs shing   la lar /
stong pa'i ngang las rin po che'am thod pa yangs shing /
zhes 'byung /   rgya che ba'i nang du oM AHhU~M zhu ba las byung ba'i bdud rtsi'i rgya mtsho chen por bsams te :
yi ge gsum gyis byin gyis brlabs la :
mdun du rta mgrin bskyed :
de'i ljags rdo rje'i sbu gu gtor ma la zug nas gsol bar bsam zhing :
rtsa sngags kyi mthar i dam ba liM ta kha kha khA hi kha hi :
gr-ih+Na gr-ih+Na pU dza ho :
rak+ta pi pan+to :
sa ma ye swA hA:
zhes lnga'am bdun gyis phul :
me tog la sogs pas mchod :
de nas bstod pa bya ba ni :
rgyal ba kun gyi chos sku pad+ma'i gsung :
chos rje 'od dpag med pa rdo rje chos :
spyan ras gzigs sprul hrIHlas rngam chen sprul :
rta mgrin rta skad bzhad la phyag 'tshal lo :
dbang chen kun 'dus dbang gi rgyal po ste :
dbang gi mdog dmar bskal pa'i me 'dra la :
dbang chen rngam brjid nyi ma 'bum gyi gzi :
dbang mdzad dbang gi sku la phyag 'tshal lo :
thugs rje byams pa'i ngang las ma g.yos kyang :
las ngan gdug pa'i sems can sgrol mdzad pa :
zhe sdang gtum khro dus mtha'i me ltar 'bar :
rngam brjid 'gyings pa'i sku la phyag 'tshal lo :
zhes sogs brjod :
'dod pa'i don la gsol ba gdab :
dge ba sems can gyi don du bsngo bar bya'o :[ \u0f80]atsha :
!
bcom ldan 'das dpal rta mgrin gyi 'khor lo la /
lte ba mu khyud rtsibs brgyad kyi phyi rol me ri'i phreng ba dang bcas pa'i lte ba la /
steng du oM/
bar du hrIH
'og tu phaT/
mtha' ma na phar la /
bcom ldan 'das dpal rta mgrin dbang gi rgyal pos 'di 'chang ba po la byin gyis brlab tu gsol /
nad dang gdon gyi gnod pa bsrung du gsol /
rtsibs brgyad la shar nas rim pa bzhin /
pad+mAn 
ta kr-ita 
badzra 
kro d+ha 
ha ya 
grI wa 
hu lu 
hu lu 
zhes dang /
rtsibs mchan brgyad la b+h+yo brgyad bri'o //
'og ma rtsibs brgyad mu khyud gnyis kyi nang ma rdo rje /
phyi ma me ri'i phreng ba /
lte ba la tri dang gang gnod srungs shig byas /
rtsibs brgyad la dzaHre bri /
rtsibs mchan brgyad la shar lho nas brtsam ste /
khaM rak+sha sa ma ya dzaH
kham rag sha sa ma ya zlog
/khaM rag sha sa ma ya b+h+yo /
khaM rag sha sa ma ya gtubs /
khaM rag sha sa ma ya byer /
khaM rag sha sa ma ya rbad /
khaM rag sha sa ma ya rbud /   la lar 'di med /
khaM rag sha sa ma ya rbad rbud phaT ya /
'byung po mA ra ya dza dzaH
zhes bri'o //
'khor lo 'dra min gcig kyang yod do /
!
/bla ma dam pa rnams la phyag 'tshal lo /
rgyal po rang la gnod dam /
mis rbad dam /
ma chun pa byung na /
thams cad la 'dis chog go
/bdag nyid yi dam du bskyed la rgyal po rang gi mdun nam /
gar gnas par 'dug pa de'i snying gar b+h+rU~M dmar po zhig bsam /
b+h+rU~M de las tsakra rtsibs stong dang ldan pa kha dog dmar po zhig bsams la /
de kho'i srog rtsa la 'khor bas myal myal bcad par bsam zhing sngags bzlas pa ni /
rtsa sngags gsham la 'di gdags so //
rA dza sa ma ya giM ka ra pra ma sha ka ka ru ra /
tsakra gnod byed mA ra ya sod sod /
srog snying rbad rbad /   srog rtsa la rbad rbad /
snying sa ma ya phye srog phye /   snying sa ma ya phye /   srog sa ma ya phye /
zer ba'ang yod /
zhes bzlas so //
skabs su 'di brgya re gdags /
ma ma dgra snying la rbad gzer kha bu mA ra ya sod /   gnyer khu bu dang /   gnyegs khu su /
zer ba'ang 'dug
/de'i rtags su ngu ba dang phyag byed pa dang /
na ba byung na 'phro bcad /
bdag gis 'dis mdze yang gsos so //
sri'u yang 'dis gsos so //
rgyal po'i 'dre la 'di med kha med do //
'di nyams su longs shig
/'di su la'ang bzla ma myong ngo //
lag len byas pas yid ches so //
ting nge 'dzin dang sngags kyis gcun pa'o /
!
/bla ma rta mgrin zhabs btud nas //
zhal gyi gdams pa bri bar bya //
rang rta mgrin du bskyed /
'khor lo 'og ma dril la /   tri las zer ba'ang snang /
de gnod byed rgyal por bskyed la dgug gzhug drag po bya /
rta mgrin gyi 'khor lo dril la de hrIHlas rta mgrin du bskyed /
smyag shad kyi dbyug pa la   seng ldeng gi dbyug pa zhes pa'ang yod /   btags nas brdungs pas gnod byed thal bar bun bun song bar bsam /
de ltar byas na dbang du 'dus pa'i rtags /
rmi lam du rang la phyag 'tshal ba dang /
gus pas 'dud pa dang /
gang bcol nyan pa la sogs pa 'byung /
thul ba'i rtags la lha khang gog po zhig pa dang /
lder bzo 'gyel ba dang /
khyi dang /
byi la dang /
spre'u la sogs pas cho 'phrul gang ston pa bsad pa 'byung ngo //
de ltar byung ba dang /
gnod byed kyi 'khor lo rta mgrin gyi 'khor los btums la   gdon gyi 'khor lo /
rta mgrin gyi 'khor lo bsdus la /
zhes kyang 'byung /   khyi'am byi ba'i thod par gzhug
/klad khung la chas bkag
/tshon skud kyis rgya gram du bcings la lha khang them pa'i 'og gam lam rgya gram du mnan la bskal pa'i mthar yang mi thar bar bsam /
srung ba bya lugs ni /
'khor lo'i sbyor ba sngar bzhin byas la /
mtshams 'dir dpe 'gar /
bla ma'i zhal las shes par bya'o //
zer ba zhig 'dug pa mchan du mngon /
gnod byed kyi 'khor lo rta mgrin gyi 'khor los btums la rta mgrin gyi lto bar gnod byed thams cad bsdus   btums   te thar sa med par bsams la srung ba gdags so //
bsrung dgos bsrung ba'i mchog tu 'gyur ro //
'khor lo ma grub na /
sngon du byams pa dang snying rje bsgom /
srung mdud dril la   bsrung skud hrIHlas /
zhes pa'ang yod /   rta mgrin du bskyed /
lto bar gnod byed thams cad bsdus   btums   la thar pa'i skabs med par bsams la gdags so //
sangs rgyas gnyan ston gyi zhal nas /
lha sa dkar chung du dkor bdag 'khrugs nas mi mang po smyo ba las 'dis btul pas thams cad gsos /
lo gsum du kho dang 'gras pas /
rmi lam du sangs rgyas skyer sgang pa byon nas gdams pa 'di gnang nas /
de phyin chad rgyal po'i gnod pa tshar chod gsungs /
rta mgrin gyi gdams pa sangs rgyas ston pa'i gsung bzhin a'i 'di med pa'ang snang seng ges yi ger bkod pa'o //
\u0f80atsha /
!
bde gshegs rgyal ba rgya mtsho'i tshogs la phyag 'tshal lo //
grub chen skyer sgang pa nas brgyud pa'i rta mgrin gsang sgrub 'di la yid ches pa lo rgyus kyi dbang du bgyis na /
grub chen rin po che nyid ni skyer sgang na don gnyis mthar phyin par bzhugs pa'i skabs su /
rta lo /   stag lo dgun zla ra ba'i tshes bcu bdun gyi tho rangs mnal lam bzung nas o rgyan du byon /
der slob dpon pad+ma 'byung gnas dang mjal te /
rta mgrin gyi sgrub thabs zab pa zhig zhu byas pas skad cig gis slob dpon rta mgrin zhal gsum phyag drug zhabs brgyad bgrad pa /
rngam zhing 'jigs pa gcig tu gyur nas drag po'i rta skad thengs gsum bton pas /
ma mo mkha' 'gro thams cad 'dus nas rta mgrin 'di'i dbang bskur ro //
de nas pad+ma rgyal po'i zhal nas 'di skad gsungs /
ngas rta mgrin gyi rgyud brgya dang brgyad kyi nang nas mchog tu gyur pa rta mchog rol pa'i rgyud las btus pa'i gsang sgrub cig byas nas snye mor gter du sbas yod pa de sngags pa las can gcig gis gter nas thon yod pa de zhus shig
/rgyal po dang /
pe kar /
dkor 'dre /
'gong po'i tshogs thams cad dang lha srin sde brgyad 'joms par byed do //
zhes gsungs pas /
de'i sang nyin gser srang gang dang /
dar yug gcig
/'bri gnyis bsnams nas snye mor byon /
slob dpon sngags pa la phul nas gsang sgrub gsan no //
de nas yang mnal lam bzung nas /
slob dpon pad+ma la zhus /
sgrub thabs 'di lan gsum gyi bar du gsungs nas /
da dung 'khor lo ma byin par 'dug pas zhus shig gsungs nas /
yang nyi khri dang bur ltang dang dor snam gnyis khyer nas zhus pas 'khor lo'i gdams pa gnang ngo //
de nas bsgrubs pas myur du zhal gzigs nas /
brgyal nad dang smyo 'bog can brgya lhag tsam btul /
'di'i bskyed rim la brtan pa thob na'ang /
snang ba bden med du ma rtogs par nad gdon drag po dang smyo ba btul na grib dang 'gras chen po 'ong bar 'dug pas btub tshad kyis mi bya gsung ngo //
yang ngas gdung rten rgyal po can zhig la rab gnas byas pas rgyal po de 'gror ma 'dod nas /
rten de la rdo rje bsnun pa'i stangs stabs drag pos bcun pas /
rta mgrin gyi phyag gi rdo rje las me 'bar bas kho bred dngangs nas phyi'i rgya mtsho la bros song bas /
rab gnas legs kyang phyis nga la 'gras pa'i le lan du ma tsam byed du byung bas /
sbyin sreg byas la rgyal po 'di gtan nas rlag par byed dgos 'dug snyam tsa na de nub rmi lam du slob dpon pad+ma byon nas /
dbon ston khyed yi dam la brtan pa thob 'dug ste /
gdon chen po ma rdungs /
nyams pa chen po ma skongs /
klu chen po la sbyin sreg ma byed /
sngags pa la ma gshe /
mched grogs la zol 'grogs ma byed /
sems can blos spang mi bya /
chig brgyud las spel du mi rung /
de bas na snod ldan gyi slob ma la chig brgyud gyis zhes bka' rgya gnang /
skyer sgang pas gnyan ston la gnang /
des sangs rgyas ston pa la /
des mkhas grub shangs ston /
de nas rim par brgyud do ///
/
