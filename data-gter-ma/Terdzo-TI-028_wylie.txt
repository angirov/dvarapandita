\u0f88
yang gsang rig 'dzin srog thig gi srung ma :
rma chen spom ra'i gsol mchod 'dod dgu myur ster bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
rtsa gsum dbang gi lha la phyag 'tshal lo :
srung ma rma rgyal spom ra yi :
gsol mchod 'dod dgu myur ster las :
dang po bca' gzhi'i rim pa ni :
rat+na'i snod dam rdo phor du :
ri rab bang rim sum brtsegs bya :
de steng dpal gyi gtor ma ni :
stod zur bzhi pa rgyal mtshan gyis mtshan pa :
de yi mdun du yum mchog dpal btsun ma :
zlum po nor bus mtshan pa :
g.yas su ti se zlum po su lu can rat+nas mtshan pa :
g.yon du gangs ri dkar po la :
stod zur gsum pa ba dan gyis mtshan pa :
rgyab tu gzhon nu lha btsan la :
zur gsum ra mgos mtshan pa :
gzhan yang dkar mngar gsum ldan gyi ba liM:
mAM sa'i dam rdzas sogs yo byad brjid ldan bsham :
de nas phrin las rang gzhung la :
dang po spyan 'dren pa :
gnyis pa bzhugs su gsol ba :
gsum pa phyag 'tshal ba :
bzhi pa mchod pa 'bul ba :
lnga pa bstod pa bya ba :
drug pa phrin las bcol ba'o :
dang po spyan 'dren pa ni :
gsur chen la sogs spos sna tshogs bsregs la :
rol mo'i rigs byed rnams 'ur ldir du sgrog la 'di skad do :
rang nyid skad cig gis rig 'dzin pad+ma 'byung gnas 'gro ba kun sgrol du gsal ba'i gnas gsum las 'od zer dkar dmar mthing gsum lcags kyu'i dbyibs can dpag tu med pa 'phros :
rgya gar gyi lho phyogs ma dros dpal gyi mtsho mo :
gangs can bod kyi byang phyogs spom ra'i lha'i skyed tshal gyi ke'u tshang rat+na sna tshogs kyi sku mkhar :
shel gur dkar po'i nang shed nas :
lha'i dge bsnyen chen po rma rgyal spom ra yab yum :
sras mchog rdo rje ye shes :
yum mchog rdor dbyings sgron ma :
gzhan yang rang rang gi yum mchog :
bka' 'khor bran g.yog :
rma rigs sum stong drug brgya :
'khor yang blon dang bcas pa thams cad mchod cing sgrub pa'i gnas 'dir spyan 'dren badzra sa ma ya dzaHdza :
dzaHhU~M baM ho :
hU~M b+h+yo :
sngon tshe 'og min chos dbyings rab 'bar zhing :
kun tu bzang po rgyal ba rgya mtsho yis :
spyan sngar rma rgyal spom ra bka' 'khor tshogs :
bran bzhin rang rang dam bcas dgyes dgongs la :
dus 'dir rnal 'byor bdag gi dpung grogs dang :
sangs rgyas bstan pa bsrung phyir gshegs su gsol :
hU~M b+h+yo :
bar du 'gyur med rdo rje'i gdan drung du :
rgyal ba shAkya seng ge'i spyan snga ru :
gtsug lag gter skyong bstan pa gnyan bsrung chad :
sngon gyi bka' bsgo tha tshig ma g.yel bar :
dus 'dir rnal 'byor bdag gi dpung grogs dang :
gdug pa'i mtha' dmag bzlog phyir gshegs su gsol :
hU~M b+h+yo :
de 'og 'chi med rig 'dzin pad 'byung gis :
o rgyan gnas dang bod yul kha ba'i ljongs :
bal bod mtshams dang mdo khams gangs ri'i brdal :
rang snang lhun grub bsgrubs pa'i gnas rnams su :
rma rgyal spom ra rdo rje bdud 'joms rtsal :
dpal gyi btsun mo ye shes chos sgron dang :
sras mchog rdo rje ye shes dbyings sgron ma :
ti se rdo rje gshog rgod bsam 'grub rtsal :
gangs ri lha btsan gzhon nu g.yung drung rtsal :
rma rigs dge bsnyen sum stong drug brgya'i tshogs :
rang rang btsun mo bka' sdod 'bangs 'khor rnams :
khyod sngon pad 'byung bka' las ma 'da' bar :
dus 'dir rnal 'byor bdag cag mgon grogs dang :
bka' gter bstan pa gnyan po bsrung ba dang :
hor sog 'jigs pa'i mtha' dmag bzlog pa'i phyir :
ma thogs myur du gnas 'dir gshegs su gsol :
hU~M b+h+yo :
gtsang ma rigs kyi dpal mgon bdun cu lnga :
gzhan yang dge bsnyen chen po nyer gcig dang :
lha rabs mched dgu mgur lha bcu gsum po :
skyes bu rdor legs mched 'khor bran g.yog dang :
dgyes sde brtan ma chen mo bcu gnyis po :
rang rang sde 'khor dpung tshogs bcas pa rnams :
rig 'dzin rgyal ba'i bka' las ma 'da' bar :
bka' gter bstan srung bdag gi mgon grogs dang :
bdud sde jing 'dur dpung tshogs bzlog pa dang :
le gu dam log chung sri'i dpung gzhom phyir :
gzi byin nus rtsal mthu stobs glog 'khyugs la :
gdug pa ma lus 'dul phyir gshegs su gsol :
gnyis pa bzhugs su gsol ba ni :
hU~M b+h+yo :
rang mdun 'ja' zer 'od phung 'khrigs klong du :
pad+ma nyi zla dgra bgegs gcal bkram steng :
bstan srung kun gtso rma rgyal spom rar grags :
gsang ba'i mtshan gsol rdo rje bdud 'joms rtsal :
dpal yum ha btsun ye shes chos sgron ma :
khyod kyi bka' 'khor bran g.yog dgyes sder bcas :
dregs pa sde brgyad 'khor tshogs rgya mtsho rnams :
bstan pa gnyan bsrung sgrub mchog gnyer bsrung phyir :
ma lus 'khor bcas dgyes shing brtan bzhugs gsol :
gsum pa phyag mchod ni :
hU~M b+h+yo :
rma rgyal spom ra lha yi dge bsnyen tshogs :
yab yum sras dang phyi nang sprul blon dang :
rma rigs dge bsnyen sum stong drug brgya la :
snang srid ye grol ngang nas phyag 'tshal lo :
bzhi pa mchod pa 'bul ba ni :
hU~M b+h+yo :
sku rgyal bod kyi dgra bla chen po ni :
lha btsun rma rigs go mI ma hA ste :
dpal btsun ye shes chos sgron bsam 'grub rtsal :
gangs ri lha btsan gzhon nu g.yung drung dang :
dpal mgon bdun cu rtsa lnga 'khor bcas dang :
lha yi dge bsnyen chen po nyi shu gcig :
mgur lha bcu gsum lha rabs mched sde dgu :
dam can skyes bu chen po 'khor bcas dang :
ma yam bstan skyong brtan ma'i tshogs bcas dang :
dzam gling bod khams skyong mdzad 'khor bcas la :
bde stong dbyer med chos dbyings nam mkha' la :
phyi nang gsang mchod 'dod dgu longs spyod tshogs :
mi zad brjid ldan dpal gyi 'od dpung 'bar :
lnga ldan mchod sprin rgya mtsho 'bul ba ni :
ro mchog brgyad ldan gser skyems mtsho ltar bskyil :
rnam lnga'i me tog dri gsur spos sprin gtibs :
mkhris pa'i dri chab sha rus zhal zas dang :
rkang gling rol mo sgra snyan sna tshogs 'bul :
sman sna stong sbyar pany+tsa a mr-ita :
dkar mngar 'bru sna'i bza' btung sna tshogs dang :
sha chen phye mar spos dkar dud sprin dang :
dam nyams kun sgrol sha khrag mchod pa 'bul :
mda' dar me long 'phan gdugs rgyal mtshan dang :
DA dril g.yer kha sba gling sgra snyan dang :
gser dngul mu tig mu men bye ru sogs :
dngos grub myur ster mthun rdzas sna tshogs 'di :
bstan srung bdud 'joms 'khor dang bcas la 'bul :
sa chen khyon ltar rab yangs b+han+d+ha'i nang :
ri rab ltar brjid bkod mdzes dpal gtor 'di :
rnam kun mi zad gter gyi 'od zer 'phro :
ting 'dzin sngags dang phyag rgyas byin gyis brlabs :
bstan srung spom ra 'khor dang bcas la 'bul :
hU~M b+h+yo :
khyad par rmad byung brjid ldan dkor nor ni :
rdzu 'phrul shugs ldan ngang pa gser ldan tshogs :
gzhan yang rta mchog rnam mang sna tshogs dang :
dri'u lho byang 'brong rgod sna tshogs dang :
g.yag rog tsa ra g.yang mo rnam mang kun :
dar zab stag ras sna tshogs rgyan dang ldan :
khyung dang khu byug thang dkar nai tso dang :
ri klung bya rigs rnam mang sna tshogs pa :
spyan gzigs dkor nor rnam pa sna tshogs kun :
rma rgyal spom ra 'khor tshogs rnams la 'bul :
bzhes nas sgrub mchog 'khor bcas bu bzhin skyongs :
nyams pa'i dgra bgegs byad ma cham la phob :
oM sarba ma hA gu ru de wa DA ki nI:
badzra kro ta b+hi ru ma hA go mI rma tra sarba d+he wa tsa tsa tri ma ma tsa tri shu ma he dun+te sarba sa ma ya :
na maHsarba ta thA ga ta b+h+yo bi shwa nas swA hA'i bar dang :
ar+g+haM sogs lan bdun nam lnga'am gsum gyis 'bul :
ma hA a mr-ita ba lin+ta khA hi :
ma hA mAM sa rak+ta go ro tsa na khA hi :
sman gtor rak+ta dgra bgegs kyi sha khrag rus pa la khA hi btags la 'bul lo :
dam brdar bcol gtad nan du bya'o :
lnga pa bstod pa bya ba ni :
hU~M b+h+yo :
sgrub pa'i gnas mchog byin chen thams cad kyi :
bstan srung dam ldan rnams kyi grogs mdzad pa :
brnag pa'i dgra bgegs dpung tshogs kun gyi gshed :
'dod dgu'i dngos grub myur ster khyod la bstod :
hU~M b+h+yo :
khyod kyi sku yi rnam 'gyur ston tsam na :
dri za'i tshogs la mnga' dbang bsgyur ba'i phyir :
yul 'khor kun skyong cang shes dkar po bcibs :
phyag mtshan rgyud mangs nor bu dbang rgyal bsnams :
dgra gdon bgegs kyi dpung tshogs cham la phob :
chab srid rigs rgyud nor skyong khyod la bstod :
hU~M b+h+yo :
dzam gling bod khams bstan pa nyer skyong tshe :
rma rgyal spom ra bcu drug gzi 'od 'bar :
dar zab rin chen rnam mang rgyan gyis mdzes :
phyag g.yas rgyal mtshan g.yon pas ru mtshon bsnams :
rta mchog ngang ser bcibs nas las kun sgrub :
bstan skyong mnga' bdag khyed la bdag bstod do :
hU~M b+h+yo :
rma rgyal khyod la gsang ba'i mtshan gsol ba :
shAkya'i bstan skyong rgyal chen rnam thos sras :
dbang rten cod pan dbang gi bse khrab gsol :
phyag na rgyal mtshan mdung dmar lcags kyu dang :
rat+na ne'u le dbang gi zhags pa bsnams :
seng dkar bcibs nas dgra gdon bgegs tshogs 'dul :
bstan srung rgyal po khyed la bdag bstod do :
hU~M b+h+yo :
rma rgyal khyod yum dpal ldan ha ri btsun :
rdo rje chos sgron bsam don sgrub mdzad ma :
mchod yon bar chad ma lus kun sel ma :
yid 'ong rab mdzes gzhan sems dbang sdud ma :
mda' dar bum 'dzin tshe bsod dpal skyed ma :
ljang sngon bcibs nas chung sri kun sgrol ma :
o rgyan mkha' 'gro'i gtso mo khyod la bstod :
hU~M b+h+yo :
yab yum sras dang bcas kyi bka' nyan pa :
blon po ru 'dren phyi blon bka' 'khor tshogs :
bstan pa'i gnyer 'dzin sdang ba'i dgra gsod pa :
rma rigs sum stong drug brgya'i tshogs la bstod :
hU~M b+h+yo :
bka' gter bstan pa ma lus rgyas mdzad pa :
dkar phyogs gzhi btsugs nag phyogs dpung bcom pa :
rtag tu mi 'bral phrin las sgrub mdzad pa :
bstan srung dge bsnyen nyer gcig tshogs la bstod :
hU~M b+h+yo :
gar gyi dbang phyug lha rabs mched dgu po :
sprul pa'i skye 'gro ma lus dbang du sdud :
phyi nang 'jigs bcom dngos grub char ltar 'bebs :
mthu rtsal thogs med tshogs la bdag bstod do :
hU~M b+h+yo :
bkra shis stobs ldan mgur lha bcu gsum po :
phrin las thogs med rnal 'byor las kun sgrub :
'jig rten dbang sdud rdzu 'phrul thogs med 'gyed :
rang rgyal dgra bgegs dpung tshogs kun gzhom pa :
bkra shis rtag brtan mgur lha'i tshogs la bstod :
hU~M b+h+yo :
srung skyob mdzad pa srid pa'i lha dgu po :
dkon mchog dbu 'phang bstod pa'i drag shul can :
rnal 'byor grogs mdzad dam log mna' zan gshed :
'dzam gling bod khams skyong mdzad tshogs la bstod :
hU~M b+h+yo :
che btsan zla bral ri dbang spun dgu po :
pad+ma'i bka' 'bangs jing 'dur rdul brlag mdzad :
bshad sgrub sde skyong legs nyes kun 'byed pa :
chab srid rigs rgyud skyong mdzad khyod la bstod :
hU~M b+h+yo :
bka' gter bstan skyong dpal mgon bdun cu po :
bka' 'das nag phyogs dgra bgegs bshan pa la :
dgra gsod bgegs 'dul bstan pa'i mnga' thang spel :
bstan srung rgya mtsho'i tshogs la bstod par bgyi :
hU~M b+h+yo :
dam can skyes bu chen po thig le rtsal :
dgra gshed mched 'khor sum brgya drug cu po :
pad 'byung bka' bzhin sgrub mchog bu bzhin skyong :
dam can skyes bu bka' 'khor bcas la bstod :
hU~M b+h+yo :
o rgyan yul gyi rdo rje gnas yon ma :
bod khams bde skyong ma sring brtan ma'i tshogs :
gsang sngags bstan skyong dgra bgegs rdul du rlog :
ma yam brtan ma rgya mtsho'i tshogs la bstod :
hU~M b+h+yo :
phyogs skyong bcu sogs phyi nang gsang ba yi :
lha srin sde brgyad rang rang bka' 'bangs pa :
gnod sbyin shan pa 'bum tshogs 'khor dang bcas :
sprul dang yang sprul cho rol du ma'i bdag :
rnal 'byor grogs mdzad dgra bgegs mtha' dmag zlog :
bka' nyan rgya mtsho'i tshogs la phyag 'tshal bstod :
hU~M b+h+yo :
rig 'dzin pad+ma dbang gi bka' 'bangs pa :
rma rgyal spom ra yab yum bka' 'khor bcas :
bstan srung rgya mtsho'i tshogs rnams gsan cing dgongs :
bdag cag ma rig lus dang ngag sems kyis :
nyes tshogs sdig sgrib 'gal 'khrul ci mchis pa :
rgyu chung phud nyams lhag phris nyams chag dang :
dam rdzas ma tshang bsnyen sgrub dus g.yel sogs :
bstan srung rgya mtsho'i thugs dang ci 'gal ba :
bzod par bzhes la tshangs pa'i dngos grub stsol :
drug pa phrin las bcol ba ni :
hU~M b+h+yo :
rig 'dzin gsang ba gnyan gyi srung ma mchog :
rma rgyal spom ra yab yum bka' 'khor bcas :
sngon tshe rig 'dzin pad+ma'i bka' lung bzhin :
dus 'dir rnal 'byor bdag cag 'khor bcas la :
rtag tu mi 'bral tshe srings dpung grogs mdzod :
snang srid dbang sdus rigs brgyud chos brgyud spel :
bshad sgrub sde tshugs snyan grags ba dan sgrogs :
ci bsam 'dod dgu yid bzhin dngos grub stsol :
'gab 'dre 'gab sri chung sri 'gong po sogs :
mi kha byur sri rmis ltas mtshan ma ngan :
dgra sna rkyen kha mi mthun phyogs kun zlog :
las su sangs rgyas bstan pa gnyan srungs la :
zas su dam nyams sha khrag srog dbugs rol :
yang gsang bstan pa'i sgron me phyogs bcur sbor :
bstan pa la gnod slob bu dam log dang :
byad dang rbod gtong nad mug mtshon 'khrugs dang :
che kag chung kag lo zla zhag dus kag :
dus min 'chi sogs mi mthun kun zhi nas :
bdag gi las kyi 'bras bu mchis par mdzod :
'di shog ser la mi 'dug /   'jig rten khams 'dir char 'beb 'bru 'phel zhing //
'khrug rtsod nad zhi skye 'gro bde ldan zhing //
gsang sngags bstan dang bstan 'dzin rab rgyas nas //
chos dang bkra shis bde legs 'phel bar mdzod //
dregs pa las khol spom ra'i gsol mchod 'di :
o rgyan chen po'i bka' bzhin du :
ye shes mtsho rgyal bdag gis yi ger bkod :
o rgyan nyid dang dbyer med snying gi bu :
khro gtum rngam pas gdug pa thabs kyis 'dul :
'gro ba'i mgon po mchog dang 'di 'phrad smon :
'phrad nas thugs sras khro gtum ngom nag pa :
shar phyogs nor 'dzin sme ba'i do shal can :
skal ldan skyes bu de dang 'phrod par shog :
dam nyams bdud kyis dam sel ma byung na :
tshe bsod mthar phyin bstan pa'i mnga' thang rgyas :
badzra sa ma yA:
rgya rgya rgya :
gter rgya :
gsang rgya :
sbas rgya :
zab rgya :
gtad rgya :
gnyan rgya :
kha thaM:
rda thim :
bdag 'dra khrag 'thung bdud 'dul rdo rje yis //
dpal gyi bsam yas rdo rje'i klong sgrom nas //
g.yo med rdzu 'phrul ngang nas spyan drangs nas //
mdo khams shar phyogs nor 'dzin dbang po'i dpal //
skal ldan kun dga' phun tshogs des bskul ngor //
shog ser rnam dkar ngos las legs bsgyur ba //
yi ge'i ris byed gar dbang o rgyan nyi shar ro //
mang+ga laM///
/[ \u0f88\u0f88 ]yang gsang rig 'dzin srog thig las :
bstan skyong rma rgyal spom ra'i gsol kha phrin las lhun grub bzhugs so :[ \u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 ]rtsa gsum kun 'dus lha la 'dud :
bdag 'dra pad+ma bdud 'dul gyis :
gangs can bod kyi zo dor mchog :
gnyan chen rma rgyal spom ra yi :
gsol mchod las bzhi myur 'grub bstan :
dang po chas kyi rim pa ni :
rin chen snod du 'bras dkar phye :
ri rab bang rim sum brtsegs khar :
gtso bo rma rgyal zur bzhi pa :
mdun du rtse mo gshog drug pa :
g.yas su ti se stod mchod dbyibs :
g.yon du thang lha stod zur gsum :
de 'og mdun gyi bang rim la :
sras mchog la stod zur rtse lnga :
yum dbyings sgron ma zlum gtor su lu can :
de nas lcam sring zhe lnga pa :
stong zur rtse dgu rtse lnga rtse gsum rnams :
mched zla sum brgya drug cu la :
stod zur rtse dgu pa gsum :
zlum po rgyab yol can gsum mo :
de 'og bang rim mdun ngos nas :
dge bsnyen nyer gcig la :
stod rtse dgu pa lnga :
zlum gtor su lu gsum :
mgur lha bcu gsum la stod zur g.yas gcus rtse dgu pa bzhi :
zlum gtor su lu gsum :
lha rabs mched dgu la :
stod zur g.yon gcus can gsum :
zlum po rtse gcus can gnyis :
srid pa'i lha dgu la zur sbrul chun can lnga :
ri dbang rgyal po spun dgu la stod mchod dbyibs can rtse brgyad dgu :
dkar gtor su lu can lnga :
dpal mgon bdun cu la dkar gtor su lu can bdun :
sman bshos rtse gcus can lnga :
dam can stod zur rtse lnga can gsum :
zur gsum rtse gcus can gnyis :
brtan ma la sman bshos su lus mtshan pa bdun :
de nas sde brgyad spyi gtor la :
ma mo la stod zur gsum :
gza' g.yon gcus rtse dgu :
btsan g.yon gcus rtse lnga :
dgra bla mkhar thabs bshos brtsegs :
bdud nag khug pa rtse dgu :
klu zlum po sbrul 'khyud :
gshin rje zur gsum khram ris :
dmu zur gsum phyed dkar :
gzhan yang khyung 'brug seng gsum :
stag gzig dom dred rma bya khu byug bya rgod :
ngang pa :
ne tso :
lho byang gi g.yag rgod :
tsa ra :
g.yang mo :
gzugs 'gros kyi rigs rnam pa sna tshogs :
'brang rgyas zhal dkar :
bdud rtsi sman leb skyems phud :
nya bo dbang dod dang :
rnam lnga la sogs bag dro brjid ldan bshams la :
mda' rgod sgro :
dar sna stag gzig rat+nas brgyan pa rnams bkram la :
shing rtsi sna tshogs kyi bsang gtang :
oM a mr-itas bsang :
swa b+hA was sbyangs la :
stong pa'i ngang las b+h+rU~M las rin po che'i snod yangs shing rgya che ba'i nang du mchod sbyin gyi gtor ma rgya chen po zag pa med pa nam mkha' las 'phang mtho ba :
sa gzhi las rgya che ba :
rgya mtsho las gting zab pa :
rtsi shing las lhun stug pa :
nyi zla las 'od gsal ba :
ri rgyal las rgyud brtan pa :
so so'i 'dod dgu'i yon tan phun sum tshogs pa :
dus 'khor ba ji srid ma stongs kyi bar du zag pa med pa'i ye shes kyi bdud rtsi'i rgya mtsho chen por gyur :
oM AHhU~M ha ho hrI:
gsum mo :
de nas rU pa la dgug gzhug bya ba ni :
na mo :
drin can rtsa ba dang brgyud par bcas pa'i dpal ldan bla ma dam pa rnams kyi bka' bden pa dang :
sangs rgyas kyi bka' bden pa dang :
chos kyi bka' bden pa dang :
dge 'dun gyi bka' bden pa dang :
bcom ldan 'das rgyal ba zhi khro rab 'byams la sogs te yi dam dkyil 'khor gyi lha tshogs rnams kyi bka' bden pa dang :
ma gnas gsum gyi mkha' 'gro ma rnams kyi bka' bden pa dang :
lha las khyad par du yang dpal seng ge sgra sgrog che mchog rdo rje gro lod kyi lha tshogs rnams kyi bka' bden pa dang :
rgyal ba'i bstan srung chen po rma rgyal rdo rje bdud 'joms kyi lha tshogs 'khor dang bcas pa rnams kyi bka' bden pa dang :
gsang sngags kyi rgyal po khro bo rnams kyi bka' bden pa dang :
gzungs sngags kyi rgyal mo khro mo rnams kyi bka' bden pa dang :
'jig rten dang 'jig rten las 'das pa'i dpal mgon dam pa chos skyong ba'i srung ma bka' srung dam can rgya mtsho bka' sdod bran g.yog dang bcas pa rnams kyi bka' bden pa dang :
rten cing 'brel bar 'byung ba'i rgyu 'bras bslu ba med pa'i bka' bden pa dang :
rig 'dzin rnal 'byor pa bdag gi bsam pa rnam par dag pa'i byin rlabs kyis :
rnal 'byor pa bdag cag dpon slob yon mchod dgon sde grwa tshang mi nor 'khor dang bcas pa rnams la :
nyi ma phyogs bzhi mtshams brgyad steng 'og nas bsam sbyor ngan pa shom pa'i gzugs can dang :
gzugs med kyi dgra bgegs byad ma bka' 'das dam nyams :
bslab pa'i slob bu dam log :
bran g.yog ngo log :
dgra jag chom rkun :
sems can nyes med la gnod cing 'tshe ba :
sangs rgyas bstan pa'i spyi dgra :
dpal ldan bla ma'i sku dgra :
rnal 'byor bdag gi sgos dgra :
dgra bgegs mtha' yi dmag mi dmag dpung dpon blon lha srung dang bcas pa thams cad dang :
gzhan yang dgra 'dre byur gsum che 'dre chung sri :
'gab 'dre 'gab sri :
god 'dre god sri thams cad skad cig rang dbang med par dmar gtor khrag lbu 'khrigs pa'i gzugs ling ga 'di rnams la khug cig :
stims shig :
de nas phud mchod ni :
rnga dal bur brdungs la 'di skad do :
oM AHhU~M:
drin chen rtsa ba dang brgyud par bcas pa'i brgyud pa dgu ldan gyi dpal ldan bla ma dam pa :
yi dam rgyal ba'i dkyil 'khor gyi lha tshogs rnams la gsol lo :
mchod do :
'dren no :
'bul lo :
bzhes su gsol lo :
ye shes dang las las grub pa'i dpal mgon dam pa chos skyong ba'i srung ma pho rgyud mo rgyud dam can rgya mtsho'i bka' 'khor bran g.yog dang bcas pa rnams la gsol lo :
mchod do :
'dren no :
'bul lo :
bzhes su gsol lo :
zhing khams dang gnas kyi bdag po :
gtsug lag khang gi srung ma :
nye mgon k+She tra pA la yab yum :
bka' sdod bran g.yog dang bcas pa rnams la gsol lo :
mchod do :
'dren no :
'bul lo :
bzhes su gsol lo :
khyad par du yang 'jig rten dang 'jig rten las 'das pa'i zhing khams sgrub gnas byin chen thams cad dang :
gtsug lag khang gi bdag po :
zab gter dang gnas kyi srung ma :
rig 'dzin rnal 'byor pa bdag gi bstan srung :
ban bon yongs kyi chos skyong :
skye bo rnams kyi dgra bla :
o rgyan dang 'dzam gling gi bstan skyong :
bod kha ba'i ri ljongs kyi skyes gcig :
mdo khams yul kyi zo dor :
sbas yul dang rong yul ljongs kyi bdag po :
dgra bgegs jing 'dur gyi gshed ma :
byang phyogs gnam sa kun gyi bdag po :
chos mdzad sgrub pa'i grogs mgon :
dam tshig can gyi srung ma :
dam nyams kun gyi gshed ma chen po :
gsang mtshan brgya rtsar grags pa :
shar gyi rma chen spom ra :
phyi ltar na dri za'i sde tshogs la mnga' dbang bsgyur ba :
rgyal po chen po yul 'khor skyong ba'i lha tshogs bka' 'khor bran g.yog 'khor bcas rnams la gsol lo :
mchod do :
'dren no :
'bul lo :
bzhes su gsol lo :
nang ltar na lha'i dge bsnyen chen po rma rgyal spom ra :
rig 'dzin pad+ma 'byung gnas kyis mtshan gsol ba :
rma rgyal spom ra rdo rje bdud 'joms rtsal :
btsun mo ha ri dpal btsan :
ye shes kyi DA ki chos sgron ma :
sras mchog rdo rje ye shes :
yum gsang ba dpal gyi dbyings sgron ma :
gzhan yang lcam sring lnga bcu rtsa brgyad :
mched po lnga brgya drug cu :
rma rigs sum stong drug brgya :
bka' sdod sde dang chung ma dpung tshogs 'bangs 'khor dang bcas pa :
phyi blon nang blon sgo ba bya ra 'phrang sel ba :
rang rang gi bka' 'bangs 'khor dang bcas pa rnams kyi zhal du oM AHhU~M:
gsol lo :
mchod do :
'dren no :
'bul lo :
bzhes su gsol lo :
gsang ba ltar na rgyal po chen po rnam thos sras yab yum :
sras 'khor sprul pa'i rkya brgyad :
nor bdag gnod sbyin rgya mtsho'i tshogs 'khor dang bcas pa rnams dang :
gzhan yang thog thog dkar po mched gsum :
snang gsal mngon shes rigs ldan rdo rje dpal btsun :
rdo rje gnod sbyin 'od :
rdo rje mchog thogs :
rdo rje dgra 'dul :
rdo rje dgra 'joms :
rdo rje legs sbyin :
rdo rje gshog rgod :
rdo rje bdud 'joms :
rdo rje bgegs 'joms :
rdo rje dbang sdud :
rdo rje bsam 'grub rtsal la sogs pa :
sgrub gnas dang zhing khams rnams su rig 'dzin chen po pad+ma 'byung gnas kyis :
zab gsang bla na med pa'i dkyil 'khor rgya mtsho zhal phyes nas :
dam tshig rdo rje snying khar bzhag :
dbang rtags kyi cod pan spyi bor bcings :
lce la ye shes kyi bdud rtsi blud :
gsang ba dam tshig gi gnyer byang gtad nas :
gsang mtshan brgya rtsas mnga' gsol ba'i :
lha'i dge bsnyen chen po rma rgyal spom ra :
rdo rje bdud 'joms rtsal :
yum dpal btsun ma :
ye shes chos sgron ma :
sras mchog rdo rje ye shes :
yum dbyings sgron ma :
yab yum sras 'khor bka' sdod dang bcas pa khyed rnams sngon tshe kun bzang he ru ka :
dpal chen po pad+ma dbang chen :
rig 'dzin chen po pad+ma 'byung gnas rnams kyi spyan sngar khas blangs dam bcas pa bzhin du bka' dang dam las ma 'da' bar :
gtsang ma gser skyems dang bsang gi mchod pa 'di bzhes la :
rnal 'byor pa bdag cag dpon slob yon mchod 'khor dang bcas pa rnams la :
skye ba nas tshe rabs thams cad du pha ma bu tsha bzhin du brtse ba dang :
skad cig tsam yang mi 'bral zhing lus dang grib ma ltar du 'grogs pa dang :
'go ba dang mgon skyabs dang dpung grogs rgya chen po mdzod cig :
dgyes pa'i zhal dkar zla ba ltar du ston :
sgrub pa'i rtags phyungs :
dpa' ya dang dpung grogs mdzod :
yang gsang bla med kyi bstan pa spel :
'od gsal rdo rje snying po'i bshad sgrub kyi sde phyogs dbus kun tu nub med du tshugs :
rigs rgyud dang chos brgyud spel :
snyan pa'i dung chen bus :
grags pa'i ba dan phyogs kun tu phyor :
snang srid kyi lha mi thams cad dbang du sdus :
'bad med zas nor phyugs g.yang gi dngos grub stsol :
rig 'dzin rnal 'byor pa bdag cag dpon slob 'khor dang bcas pa rnams kyi sku tshe srings la phrin las sgrubs shig :
mched lcam dral thams cad 'bad med du skyongs la bar chad sol :
rnal 'byor pa bdag gis byin pa'i zas zo :
zab mo'i tshig la nyon :
gang bcol gyi las thams cad thogs med du sgrubs shig :
gang bsgo ba'i las thams cad thogs med du sgrubs :
sdang byed kyi dgra sod :
gnod byed kyi bgegs thul :
bar chad kyi rkyen zlog :
mi dang mi min gyi gnod pa :
byad dang rbod zor :
gtad khram dang phung bshig :
chag chen dang nyam nga :
rmi ltas dang mtshan ngan :
mo ltas dang pra ngan :
pha rol po'i bsam ngan sbyor rtsub :
byur sri dang 'gong gnod :
che kag dang chung kag :
mi phyugs nor nad chung sri dang dam sri :
bslab pa'i slob bu dam log thams cad ming tsam med par dus da lta myur ba nyid du thal ba'i rdul phran bzhin du brlag par gyis shig :
rnal 'byor pa bdag cag rnams sdod pa'i gnas mal thams cad srungs shig :
yo byad dang brgyud 'dzin bu slob :
dkor nor dang bshad sgrub kyi sde thams cad dus rnams kun tu skad cig kyang 'bral ba med par srungs shig :
dkor rkun gyi jag pa rtsad nas chod cig :
zhi rgyas dbang drag la sogs gang bcol gyi las thams cad myur ba nyid du thogs med du bsgrub par mdzod cig :
badzra sa ma ya :
zhes phrin las bcol lo :
gzhan yang dge bsnyen chen po nyi shu rtsa gcig :
mgur lha bcu gsum :
lha rabs mched dgu :
srid pa'i lha dgu :
ri dbang gi rgyal po spun dgu :
rang rang gi btsun mo yab yum mched zla :
lcam sring bka' 'khor sprul blon ru 'dren bka' sdod 'khor dang bcas pa rnams kyi zhal du gsol lo :
mchod do :
'dren no :
'bul lo :
bzhes su gsol lo :
skyes bu rdo rje legs pa :
mched 'khor sum brgya drug cu :
btsan rgod rol pa rkya bdun :
yum chen srin mo gdong dmar ma :
srid sde 'bangs 'khor dang bcas pa rnams dang :
rdo rje g.yu sgron ma la sogs pa :
bod skyong brtan ma bcu gnyis bka' 'khor dang bcas pa rnams la gsol lo :
mchod do :
'dren no :
'bul lo :
bzhes su gsol lo :
dpal mgon bdun cu rtsa lnga :
phyogs skyong ba bcu :
dregs pa dbang phyug yab yum :
srid sde bka' 'bangs dang bcas pa rnams dang :
phyi nang gsang ba de kho na nyid kyi snang srid lha ma srin sde brgyad pho mo sras 'khor :
nyin mtshan dus drug :
dus min kun tu rgyu ba'i snang srid ye thog gi lha 'dre rnams la gsol lo :
mchod do :
'dren no :
'bul lo :
bzhes su gsol lo :
khyad par du yang rig 'dzin pad+ma'i bstan skyong chen po :
rma chen spom ra :
rdo rje bdud 'joms yab yum sras dang btsun mo 'bangs 'khor :
mched zla lcam sring rang rang gi khyo rogs dgyes sde grangs med pa rnams dang :
gzhan yang g.yas g.yon gyi ru 'dren zhing :
dam nyams dgra bgegs kyi dbugs len tshe bdud kyi shan pa yab yum bcu drug :
steng 'og phyogs mtshams kyi bya ra ba :
dregs pa'i dam can sde dgu :
klad dang shul na 'brang ba'i gtso bo bdun cu rtsa dgu :
srid sde dmag gi rgyal po chen po :
rdo rje dpa' mo brtan ma chen mo bcu gnyis :
phyi nang zhang blon nyis khri dgu 'bum :
sgo ba 'phrang sel gyi dam can pho mo dpag tu med pa rnams dang :
sa phyogs yul ri rgyal khams rnams su sa la nga che :
yul la nga btsan :
grangs dpung nga'i mang :
gnas la ngas bdag :
nga e mchod e bstod e bsgrub e bsnyen bsams pa :
ma bos ma mchod ma bsten ma bsgrub ma bsnyen pa'i rang 'khor :
yul lha zo dor :
slob dpon dang pha mes kyi rgyud srung :
dben gnas dang gtsug lag khang gi srung ma :
skye ba nas tshe rabs grangs med kyi srung skyob dpung grogs mkhan gyi lha srung sprul pa yang sprul nying sprul dang sum sprul bka' gter gnas kyi srung ma :
dam can rgya mtsho'i tshogs dang bcas pa rnams kyi zhal du oM AHhU~M:
gsol lo :
mchod do :
'dren no :
'bul lo :
bzhes su gsol lo :
dgyes pa chen pos bzhes nas dgra bgegs mtha' yi dmag mi dmag dpung :
dpon blon lha srung dang bcas pa thams cad thal ba'i rdul du rlogs la :
ru bzhi'i gtsug lag khang gi srung ma mdzod :
rig 'dzin pad+ma'i gnas thams cad du bshad sgrub kyi sde skyongs :
sku rje bod khams thams cad chos la 'god par mdzod cig :
rnal 'byor pa bdag dang :
bod khams kyi legs dgu bde skyid thams cad spel cig :
nag po'i phyogs thams cad pham par gyis shig :
bod khams bde ba'i gnyer gtad nan du bya :
gong gi phrin las bcol :
gtor ma bsang la mchod :
'di nyid la brtson pas gnas skabs su bstan pa skyong :
sgrub pa po tshe ring nad med pa dang :
snang srid lha mi dbang du 'du zhing 'dod dgu'i dngos grub thob pa dang :
bshad sgrub kyi sde tshugs shing :
grags pa'i ba dan thob pa dang :
'dod yon longs spyod 'du zhing :
byang chub sgrub pa'i nyer 'tshe zhi ba dang :
tshe bsod dpal 'byor rgyas shing sa lam gyi yon tan thams cad yar zla ltar rgyas pa dang :
'di gcig pu la brtson pas kyang :
mi nad nor nad dal yams thams cad zhi :
lo phyugs rtag tu legs :
mtha'i dmag dpung bzlog par nges so :
rig 'dzin ma hA gu ru'i bka' bzhin du :
ye shes mtsho rgyal bdag gis yi ger bkod :
pad 'byung thugs klong dbyed med rig pa 'dzin :
khro gtum gzi brjid can dang 'di 'phrad shog :
'phrad nas 'gro kun bde legs 'byung bar shog :
badzra sa ma ya :
rgya rgya rgya :
gter rgya :
gsang rgya :
sbas rgya :
zab rgya :
gtad rgya :
gnyan rgya :
kha thaM:
rda thim :
bdag 'dra rig 'dzin khrag 'thung bdud 'dul rdo rje yis //
dpal gyi bsam yas rdo rje'i klong sgrom nas //
g.yo med rdzu 'phrul ngang nas spyan drangs nas //
mdo khams shar phyogs nor 'dzin dbang po'i dpal /
skal ldan kun dga' phun tshogs des bskul ngor //
shog ser rnam dkar ngos nas legs bsgyur ba //
yi ge'i ris byed gar dbang o rgyan nyi shar ro //
mang+ga laM///
/[ \u0f88\u0f88 ]yang gsang rig 'dzin srog thig gi bstan skyong :
rma rgyal spom ra'i bskul pa dgra gshed nag po bzhugs so :[ \u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 ]rtsa gsum dregs pa 'dul mdzad de la 'dud :
bstan srung dgra 'joms rdo rje dgra la rbad pa ni :
dmar gyi gtor ma la sman raka bran :
rnga mchog tu brdung :
rngam pa'i ngar tshig gis 'di skad bskul :
hU~M b+h+yo :
rgyal ba'i bka' nyan bstan pa srung mdzad pa :
rma rgyal spom ra bka' 'khor bcas pa rnams :
kun kyang mi bzad khro gtum 'jigs gzugs can :
sprul pa yang sprul dpag yas glog ltar 'khyugs :
mi snyan gad rgyangs lhang lhang dgra la sgrogs :
sdang dgra gnod byed thal ba'i rdul du rlogs :
hU~M b+h+yo :
khyod sngon pad 'byung rgyal ba'i bka' lung bzhin :
deng 'dir rnal 'byor bdag gis rbad bskul gyis :
gsang sngags bstan dang bstan 'dzin thams cad la :
gzugs can sdang byed dgra dang gnod byed bgegs :
za 'dre chung sri thar pa'i bgegs byed dang :
mi kha dgra sna byad zor gtad khram dang :
'gab 'dre god sri dam sri 'gong po rnams :
skad cig nyid la thal ba'i rdul bzhin rlogs :
hU~M b+h+yo :
rma rgyal spom ra yab yum bka' 'khor dang :
sras dang btsun mo sde dang dpung tshogs bcas :
zhang blon dregs pa'i dpung tshogs dmag dpung bcas :
sha khrag dmar gyi rgyan can 'di bzhes la :
bstan la gnod byed skye 'gror 'tshe byed dang :
hor sog 'jigs pa'i mtha' dmag rdul du rlogs :
bskal ngan dus 'khrugs nad mug yams kyi bdag :
sad ser btsa' than dal yams thams cad dang :
glo bur mi mthun phyogs kun zlog tu gsol :
dus min 'chi rkyen mi mthun pra ngan dang :
pha spun nang 'khrugs gdug rtsub dug sbyor sogs :
ya rabs che btsun rgyal rgyud 'bangs 'beb dang :
glo bur mi rungs sna tshogs rdul du rlogs :
hU~M b+h+yo :
bstan skyong rma rgyal spom ra bka' 'khor tshogs :
pad+ma'i tha tshig dam tshig rjes dgongs la :
sku rje bod kyi rgyal khams rtsod mtha' 'dir :
bshad sgrub sde spel dam ldan bu bzhin skyongs :
hor sogs 'jigs pa'i dgra dpung myur zlog chad :
bka' bsgos dam tshig gnyan po 'di min nam :
sngon gyi khas blangs dam las ma 'da' bar :
khyod kyis mthu nus rdzu 'phrul stobs shugs rtsal :
sku shugs ldem drug myur phyung dus la babs :
khyed kyi sku yi rdzu 'phrul 'gyed tsam na :
mi brdzu dgu brdzu dregs pa'i dpung tshogs kyis :
nam mkha' sa gzhi bar snang dmag gis khengs :
dam nyams dgra bgegs dran shes tshe srog sdud :
las mtha' rtsad chod skye rgyud rtsad nas chod :
gsung gi nga ros stong gsum bswo sgras khengs :
nad yams na bun thul le dgra la b+h+yo :
gnam lcags thog ser hrol le dgra la b+h+yo :
bar snang glog dmar khyugs se dgra la b+h+yo :
dug gi khu 'phangs hrol le dgra la b+h+yo :
mtshon cha bu yug 'tshubs se dgra la b+h+yo :
'o dod bshud glu ti re dgra la b+h+yo :
sde brgyad dmag dpung zangs se dgra la b+h+yo :
jag pas sgo bro khrigs se dgra la b+h+yo :
bshan pa sha 'bogs lings se dgra la b+h+yo :
gzhi bdag dar mdung dpungs se dgra la b+h+yo :
gshin rje'i khram shing sga re dgra la b+h+yo :
'chi bdag zhags pa na re dgra la b+h+yo :
ma mo'i shwa rde'u hrugs se dgra la b+h+yo :
gza' bdud me 'bar dpungs se dgra la b+h+yo :
lha dmag dar mdung dpungs se dgra la b+h+yo :
gnyan dmag na bun thibs se dgra la b+h+yo :
gnod sbyin ku 'debs lhang lhang dgra la b+h+yo :
btsan dmag jag 'thab ling ling dgra la b+h+yo :
bya chen gshog 'gyur 'tshubs se dgra la b+h+yo :
'phar spyang ngar skad kyi ler dgra la b+h+yo :
'di na khyod kyi mthu med na :
dus gsum rgyal ba'i bka' yang bcag :
pad+ma 'byung gnas sun ma 'byin :
dam tshig dmod pa rang la sdigs :
rnal 'byor yid kyang mi chad dam :
rtags dang mtshan ma myur du ston :
rgyal khams kun phung dgra dang bgegs :
sangs rgyas bstan 'jig mtha' dmag dang :
skye 'gro'i bde bcom bdud kyi dpung :
ru tra slob bu dam log rnams :
gang na gnas kyang rdul du rlogs :
nor rdzas dkor cha phyags mas thobs :
snying khrag dmar po thang du phos :
don snying nang rol zhal du stobs :
gnod byed dgra bgegs ma lus pa :
ming tsam med par rdul du rlogs :
bcol pa'i phrin las 'di dag kun :
khyod kyis myur du ma bsgrubs na :
dam tshig dmod pa rang sdigs pas :
de phyir dam las ma 'da' bar :
phrin las dus la bab po sa ma ya :
ci bcol las kun thogs med 'grub par mdzod :
gtor ma dgra phyogs su 'phang :
'o dod 'bod :
skra bsig :
brang brdung :
bswos brdab :
dgra la cho 'phrul myur du 'ong bar nges :
pad+ma bdud 'dul bka' bzhin du :
ye shes mtsho rgyal bdag gis yi ger bkod :
badzra'i thugs kyi klong dang dbyer med pa :
skal ldan las 'phro can dang 'phrad par shogaH
badzra sa ma ya :
rgya rgya rgya :
gter rgya :
gsang rgya :
sbas rgya :
zab rgya :
gtad rgya :
gnyan rgya :
kha thaM:
brda thim :
bdag 'dra khrag 'thung bdud 'dul rdo rje yis //
dpal gyi bsam yas rdo rje'i klong sgrom nas //
g.yo med rdzu 'phrul ngang nas spyan drangs nas //
mdo khams shar phyogs nor 'dzin dbang po'i dpal //
skal ldan kun dga' phun tshogs des bskul ngor //
shog ser rnam dkar ngos nas legs bsgyur ba //
yi ge'i ris byed gar dbang o rgyan nyi shar ro //
mang+ga laM///
/
