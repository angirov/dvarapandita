\u0f01\u0f83:
rdo rje snying po las :
seng gdong dmar mo'i sgrub pa bzhugs so :
rdo rje snying po las :
seng gdong ma dmar mo'i sgrub pa ni :[ \u0f88\u0f88\u0f88 ]ma 'ongs 'gro rnams bdag 'dzin dug lnga'i stobs :
rlangs pa ma rungs lha 'dre'i zug rngu dang :
mi rung tha dag zlog mdzad drag rtsal can :
siM ha mu kha'i rig sngags bcud 'di longs :
pad nyi'i steng du rang nyid mkha' 'gro ma :
siM ha mu kha zhal gcig phyag gnyis dmar :
'jigs shing rngam pa rus pa'i rgyan drug gsol :
phyag gnyis nyi ma zla ba'i dkyil 'khor rdeb :
sku smad gnam lcags phur pa rno ngar ldan :
gnod byed dgra bgegs snying khar zug par bsgom :
rgyun khyer rtsa ba'i nye snying ni :
a ka sa ma ra tsa sha rbad :
ces bzlas :
a ka sa ma ra tsa sha da ra sa ma ra ya phaT:
shrI kA la ru tra mA ra ya phaT:
yang zlog pa'i rig sngags ni :
phaTaHyaHraHmaHsaHraHdaHshaHtsaHraHmaHsaHkaHa :
zhes bzla :
thugs kar raM las nyi ma'i steng :
hU~M yig dmar nag mtha' skor du :
bskor zhing 'khor ba'i 'du 'phro yis :
rang 'dra'i khro mo grangs med 'phros :
gnod byed phye mar brlag par gyur :
phrin las dang po spyan 'dren ni :
b+h+yo :
chos kyi dbyings las gzugs kyi skur sprul ma :
o rgyan yul dang dur khrod nyul mdzad cing :
dam ldan tshul bzhin bsrung zhing grogs mdzad ma :
rang bzhin gnas 'dir spyan 'dren gshegs su gsol :
badzra sa ma ya dzaHdza :
bzhugs su gsol ba ni :
b+h+yo :
sngags kyi gsang chen dur khrod nas :
rab 'jigs drag sngags sgrog pa'i klong :
ma mo kun gyi mthu mo che :
drag shul chen mo bzhugs par 'tshal :
sa ma ya tiSh+Tha lhan :
phyag 'tshal ba ni :
gsang chen mkha' klong yum gyi klong :
mi srun rngam pa'i cha lugs can :
rig sngags zlog la phyag 'tshal lo :
mthu rtsal phyung la phyag 'tshal lo :
na mo pu ru sha ya ho :
mchod 'bul ni :
b+h+yo :
rab khros sngags kyi gtso mo la :
gsang chen mchod pa 'bul ba ni :
rak+ta'i khrag lbu 'khrigs pa la :
zhing chen lhu dum nyi li li :
dgra bgegs bla tshe srog gsum bzhes :
zas skal lhag ma med par bzhes :
ma hA sarba pany+tsa a mr-ita ma hA rak+ta ma hA ba lin+ta la khA hi :
bstod pa ni :
b+h+yo :
chos dbyings DA ki dur khrod gnas kun nyul :
dam ldan srung zhing dam nyams srog len ma :
rig sngags rbod gtong cho 'phrul zlog mdzad ma :
drag rtsal rig sngags gtso la phyag 'tshal bstod :
bskul ba ni :
b+h+yo :
rab 'jigs dur khrod 'bar ba'i gzhal yas su :
DA ki siM ha mu kha sku bzhengs shig :
sku mdog dmar nag dus mtha'i me ltar 'bar :
phyag gnyis nyi zla zung gcig cha lang rdeb :
mi mthun phyogs rnams rdul phran bzhin du brlag :
sku smad zur gsum phur pa'i dbal dang ldan :
gnam lcags rdo rje 'bar ba'i tshwa tshwa 'phro :
dgra bgegs ban bon byad ma rdul du rlog :
bka' nyan mkha' 'gro 'bum sde pho nyar bcas :
sha khrag dmar gyi mchod gtor 'di bzhes la :
thugs dam rgyud bskul bcol ba'i phrin las mdzod :
mi mthun 'gal rkyen mtha' dag zlog cing sod :[  \u0f01\u0f83]:
ma rungs bdud 'dul drag mo yi :
gtor ma'i dbang la brten nas ni :
drag mo chen mo'i bka' gtad pa :
slob ma 'dzin pa'i lam yin no :
sgrub pa'i mtshan ma rdzogs pa'i rjes :
maN+Dal gsol ba 'debs pa ni :
e ma rgyal ba'i rgyal tshab dgongs :
dus mtha'i ma rungs zug rngu'i tshogs :
thugs rje'i dbang gis skyabs par 'tshal :
'gal rkyen bar chad las sgrol cig :
slob dpon gyis :
tshul dang ldan pa'i dam tshig dang :
gnad dang ldan pa'i rim gnyis dang :
rtags dang ldan pa'i sgrub pa po :
don gyi srung ma seng gdong ma'i :
ji bzhin tshul la mkhas pa'o :[ \u0f88\u0f88\u0f88 \u0f88\u0f88\u0f88 ]slob dpon gu ru pad+ma 'byung :
brgyud rim thugs rje 'jug par bsgom :
slob ma slob dpon pad+ma 'byung :
khro 'dzum gzi brjid ldan pa yis :
snang srid zil gyis gnon par sgoms :
gtor ma sku yis mtshan pa lag tu gtad la :
hU~M:
dus gsum rgyal ba'i yum mchog seng gdong ma :
drag mo rab 'bar mi srun brjid pa'i skur :
mthu stobs yongs rdzogs don gyi gsang chen ma :
skal ldan brgyud 'dzin 'di dang ma bral cig :
lus dang grib ma 'grogs bzhin stongs grogs gyis :
rtsa sngags :
kA ya a b+hi Shiny+tsa oM:
hU~M yig dmar po la sngags kyis bskor ba gtad la :
hU~M:
rgyal ba'i yum gyur mchog gi gsang chen ma'i :
ye shes snying po nye ba'i snying po yi :
drag rtsal yongs rdzogs dam ldan bu la sbyin :
rtag tu srung skyob phrin las ma chung zhig :
rtsa sngags :
wA ka a b+hi Shiny+tsa A:
rdo rje snying khar bzhag la :
hU~M:
dam tshig mchog gi gtso mo 'di :
bsten rnams dam tshig tshul ji bzhin :
ting 'dzin mchog tu ma yengs pa'i :
don gyi drag mo'i skur zungs shig :
rtsa sngags :
tsit+ta a b+hi Shiny+tsa hU~M:
gri gug dang thod khrag rtse gsum gtad la :
hU~M:
ma rtogs 'khor ba bsgral mdzad pas :
thugs rje rngams pa'i khrag chen rol :
log rtog drung nas 'byin mdzad pa'i :
mthu stobs phrin las yongs rdzogs rnams :
ma lus khyod kyis thob par shog :
rtsa sngags :
kA ya wA ka tsit+ta sarba shAn+tiM puSh+TiM wa shaM mA ra ya a b+hi Shiny+tsa hU~M:
dga' ston maN+Dal dam tshig srungs :
bkra shis bsngo ba smon lam bya'o :
sa ma yA:
rgya rgya rgya :
gter rgya :
zab rgya :
gsang rgya :
rgya rgya rgya :[ \u0f88\u0f88\u0f88 ]zhes khe mi 'gyur gsang ba'i sgrom nas spyan drangs pa lha dang drang srong 'du ba'i gnas /
slob dpon rin po che pad+ma'i zab gter rgya mtsho lta bu'i mdzod rol pa bde chen khang du klong gsal snying pos shog ser las bshus pa'i yi ge pa ni stobs chen gyis byas so //
!
rdo rje snying po las :
seng gdong dmar mo'i srung zlog bsad gsum bzhugs so :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]dang po ni :
rang seng gdong ma bskyed pa'i rim par gnas pa las byung ba'i thugs ka'i hU~M yig gi 'od zer phyogs bcur 'phros pas rdo rje'i sa gzhi ra ba gur bla bre me dpung rang bzhin gyi gur khang srung ba'i rang bzhin mi chod pa mi shigs pa brtan pa sra ba'i bdag nyid can de nyid :
ra ba gur bla bre rdo rje'i lte ba hU~M yig gis mtshan pa las byung ba'i mkha' 'gro ma seng ge'i gdong pa can til gyi gang bu rgyas pa lta bu'i skur gyur pa'i zhal nas gsang sngags kyi sgra ti ri ri sgrog par bsam la snying po bzlas pa'o :
sa ma yA:
rgya rgya rgya :
gnyis pa zlog pa'i phrin las bcol ba ni :
mdun gyi gtor ma mi dmigs pa'i ngang las mkha' 'gro ma seng ge'i gdong pa can sku mdog mthing nag zhal gcig phyag gnyis pa zhing g.yang gzig sham thod phreng gis brgyan pa'i :
phyogs bzhi ru seng gdong ma bzhi rigs kyi mdog dang mthun pa :
kun kyang phyag gnyis kyis nyi zla rdeb pa'i bar du byad ma dgra bgegs thams cad sgong lpags bcar ba ltar phye ma rdul phran bzhin du brlags par gyur :
de'i phyi rol du dbang mo nyer brgyad kyis phyag na zlog pa'i khrag zor 'phangs pas dgra bo'i skye rgyud bcad par bsgom :
de'i phyi rol du bka'i lha ma srin sde brgyad thams cad kyis gtso mo'i mthu rtsal ma bzod pas :
pho nya 'bangs kyi phyag na zhing gi dul mo brdabs pas dgra bgegs rten dang phral bar bsgom :
de'i mdun du gnam lcags las grub pa'i gru gsum kha dog la gting zab pa :
'chi bdag las kyi gshin rje'i bshan khang :
shan pa'i grong khyer :
dug lnga'i mun pa 'khrigs shing :
thog dang mtshon cha'i char 'babs pa'i nang du :
nr-iHtri las dgra bgegs gang yin mgon skyabs dang bral bar gyur :
na mo drin chen rtsa ba dang sogs bden stobs kyis bkug :
gnad nas bskul pa ni :
b+h+yo :
dur khrod 'bar ba'i gzhal yas nas :
zhe sdang 'bar ba'i mi bzad ma :
mu stegs drag mo rngam pa mo :
drag tu bskul lo myur du byon :
nga rgyal rgyas pa'i mthu mo che :
mi srun dur khrod gnas nyul ma :
nyams pa bsgral ba'i shan pa mo :
gnad nas bskul lo phrin las mdzod :
khams gsum khrag tu gsol ba mo :
rU tra'i srog la za ba mo :
dgra bgegs bdun rgyud gcod pa mo :
myur du phrin las dus la babs :
de nas zlog pa'i phrin las bcol ba ni :
b+h+yo :
chos nyid 'gyur ba med pa yis :
ma rtogs dgra bgegs zlog tu gsol :
drag mo'i skur bzhengs gdug pa 'dul :
log rtog dgra bgegs zlog tu gsol :
sngags bdag rngams chen rdzu 'phrul can :
bod khams dgra bgegs mtha' dmag zlog :
drag sngags mthu rtsal rgyas pa mo :
gsang sngags bstan pa'i rU tra\u0f8e
rdo rje theg pa'i dam tshig can :
rdo rje slob dpon sku dgra\u0f8e
sngags kyi gzer kha 'phen pa mo :
rnal 'byor bdag gi bar chad\u0f8e
mthu rtsal seng ge'i nga ro can :
dgra bgegs mtha' dag zlog tu gsol :
rgyal ba'i zhing khams gnas nyul ma :
ye shes lha yi bka' chad\u0f8e
dang po'i tha tshig 'brel ba mo :
mu stegs ngan sngags mtha' dag\u0f8e
las su bsngags pa'i pho nya mo :
bon gyi zor kha mtha' dag\u0f8e
bden stobs thal mo rdeb pa mo :
dge slong 'bum gyi 'bum bskor\u0f8e
skye shi rtsad nas gcod pa mo :
dus ma yin pa'i 'chi ba\u0f8e
dmar chen rngams pa'i mi bzad ma :
dal yams mtha' dag zlog tu gsol :
zlog byed nag mo mthu mo che :
'gal rkyen bar chad mtha' dag\u0f8e
thun zor drag po'i las mkhan ma :
byad kha zor kha thun kha\u0f8e
thun dang zor gyi las mkhan mo :
dgra bgegs mtha' dag zlog tu gsol :
ye shes 'jig rten kun gyi bdag :
sngon las 'phral rkyen gdug pa\u0f8e
mi srun rngams par bzhengs pa mo :
dgra bgegs nad gdon mtha' dag\u0f8e
b+h+yo b+h+yo zlog zlog :
b+h+yo :
drag sngags dmod pa'i nga ro can :
bden pa chen po'i mthu stobs kyis :
bar chad dgra bgegs mtha' dag zlog :
gsang sngags dmod pa'i gad rgyangs can :
bden pa chen po'i\u0f8e
bar chad dgra bgegs\u0f8e
rig sngags nus pa'i mtshon cha can :
bden pa chen po'i mthu\u0f8e
bar chad dgra bgegs\u0f8e
gzungs sngags thog gi kha phru can :
bden pa\u0f8e
bar chad\u0f8e
rdo rje mi phyed pa yi tshig :
bden pa\u0f8e
bar chad\u0f8e
oM tri kA d+hi :
tri mu d+hi :
tri la ka pa tA ni :
tri mA ra Na :
rbad kha byad stems mA ra ya hU~M phaT:
phaT ya ra ma sa ra da sha tsa ra ma sa ka a :
phaT phaT:
b+h+yo b+h+yo :
zlog zlog zlog :
ha haHhi hi :
hU~M hU~M phaT phaT:
zlog zlog :
b+h+yo :
ye shes rol pa'i mthu rtsal bla na med :
ye shes rngam pa'i gzi brjid gong na med :
ye shes rtsal gyi las la thogs pa med :
ye shes 'bar ba'i dmigs pas shor ba med :
bskul lo bskul lo zlog pa'i las la bskul :
mdzod cig mdzod cig zlog pa'i phrin las mdzod :
dgra bgegs bsam sbyor ngan pa zlog :
mtshe zor yungs zor 'phen pa zlog :
'byung po'i thod zor 'phen pa\u0f8e
gshin rje'i 'khor lo bskor ba\u0f8e
bdud kyi khram kha 'debs pa\u0f8e
ma mo'i khrag zor 'phen pa\u0f8e
klu yi byad du bcug pa\u0f8e
the'u rang tshe la rku ba\u0f8e
mu stegs bar chad byed pa\u0f8e
ltas ngan brgyad cu rtsa gcig\u0f8e
ye 'drog sum brgya drug cu\u0f8e
ltas ngan cho 'phrul ngan pa\u0f8e
mo ngan rmi lam ngan pa\u0f8e
bzhi brgya rtsa bzhi'i nad rnams\u0f8e
stong phrag brgyad cu'i bgegs rnams\u0f8e
sa ma ya b+h+yo b+h+yo zlog zlog :
ces zlog pa'i phrin las bcol ba'o :
de nas dgra bgegs nyams pa po de gsod pa ni :
ho :
mchog gsum bla ma yi dam lha :
mkha' 'gro dam can dgongs su gsol :
dam nyams dgra bo las ngan 'dis :
dkon mchog gsum dang 'khor 'das kyi :
rgyu 'bras bden pa khyad du gsod :
rdo rje slob dpon sku dgra yin :
theg chen bstan pa'i ru tra 'di :
bsgral ba'i zhing du 'di gyur pas :
siM ha mu kha'i dus la bab :
dgra bgegs gsod pa'i dus la bab :
ces bskul te :
b+h+yo b+h+yo b+h+yo :
b+h+yo :
las kyi pho nya'i mkha' 'gro ma :
sha za seng ge'i gdong pa can :
bran dang bcas pa'i dus la bab :
rno ngar reg chod phur pa yis :
gzas po'i bdun rgyud thal bar rlogs :
dgra bgegs mA ra ya nA sha ya b+hAn+d+ha ya satwam+b+ha ya phaT:
stob pa ni :
hU~M:
phyes shig phyes shig zhal phyes shig :
bde gshegs rgya mtsho zhal phyes shig :
siM ha mu kha zhal phyes shig :
yongs la gnod pa'i dgra bgegs kyi :
sha khrag rus pa zhal du bstabs :
bdun rgyud lhag ma med par bzhes :
hU~M:
dgra bgegs gsod pa'i brtul zhugs kyis :
phyogs bcu rgyal ba thams cad kyi :
zhing bcu bsgral pa'i dam tshig gi :
mchod pa chen po bla med kyis :
bde gshegs rgya mtsho'i thugs dam bskang :
mngon spyod phrin las myur 'grub mdzod :
ces mchod cing phrin las bcol ba'o :
sa ma yA:
rgya rgya rgya :
de nas zlog gtor zor du 'phang ba ni :
b+h+yo :
zlog byed dmar gyi gtor ma 'di :
thun dang mtshon gyi thog chen la :
drag po sngags kyi dbal dang ldan :
rno dbal ngar ldan reg gcod kyis :
bsam zhing dmod pa thogs med gcod :
rig sngags drag po'i thog mtshon 'dis :
gzas po'i dgra bgegs thal bar rlog :
b+h+yo :
sangs rgyas phrin las rmad byung ba'i :
gang 'dul khro rgyal rngams pa mo :
thun sngags zor gyi tshwa tshwa 'phro :
ma rungs dug thun bsam chod kyi :
zor gyis dgra bgegs rdul du rlogs :
dgra bgegs bdun rgyud rtsad nas chod :
dgra bgegs skye rgyud drungs nas phyungs :
lhag ma rdul tsam med par mdzod :
b+h+yoHb+h+yoHb+h+yo :
zlog zlog zlog :
sa ma yA:
rgya rgya rgya :
dpal sngags kyi bdag mos srungs shig :
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
zhes khe mi 'gyur gsang ba'i sgrom nas klong gsal snying pos spyan drangs pa'i shog ser las khol ri gsang sngags sgrub khang du dag par phab pa'o //
!
rdo rje snying po las :
seng gdong nag mo'i srung zlog bsad gsum dug gri nag po'o :
them med chig brgyud /[ \u0f01\u0f83]:[ \u0f88\u0f88\u0f88\u0f88 ]mkha' 'gro ma la phyag 'tshal lo :
mkha' 'gro sgrub pa'i rnal 'byor pas :
byad kha phur kha rbod gtong rnams :
srung zlog bsad gsum 'di lta ste :
phyi nang grub mtha'i rig sngags mkhan :
ban bon ngan sngags srung 'dod na :
bag zan byad ma'i ngar snabs bsre :
gzugs dang skye mched tshang bar bzos :
dug shog ngos sam ro ras la :
dug khrag 'khor lo rtsibs brgyad ling+ga'i snying gar bris :
ling+ga'i gnas yig spyi 'gros bkod :
snying gar r+n+r-i yig byad ma'i ming :
khug cig sod cig mA ra ya :
rdul du rlogs shig bya ba bri :
rtsibs brgyad nang du 'di lta ste :
ban+d+he nag po'i byad kha b+h+yo zlog :
bon po nag po'i byad kha b+h+yo zlog :
b+h+yo zlog 'gres :
phra men mkhan gyi\u0f8e
phung g.yos mkhan gyi\u0f8e
mnan gtad bcings pa'i\u0f8e
rlung la 'khor lo skor ba\u0f8e
hom gyis bsregs pa'i byad\u0f8e
par bus bskor ba'i byad kha b+h+yo zlog :
rtsibs mchan rnams la 'di bri :
lha yi rbod zor b+h+yo zlog :
klu'i 'gres so :
bdud kyi\u0f8e
ma mo'i\u0f8e
gshin rje'i\u0f8e
btsan gyi\u0f8e
gza' yi\u0f8e
the'u rang gi rbod zor b+h+yo zlog :
ces bri :
de'i phyi rol dmod bcol sna tshogs bri :
lha dbye las gzhung bsrang zhing drag sngags thun gyis brdeg :
yang yang 'gugs bstim dgra bo dngos su bsam :
oM badzra kro d+hI ka li ha ri ni sa hU~M phaT:
dgra bo byad ma lha srung dang bcas pa khug thun ril thun b+h+yo ma ma rak+sha sa ma yA:
kha thun kha thun :
a la pra mo he zlog :
phur kha zlog :
zor kha zlog :
byad kha\u0f8e
gtad kha\u0f8e
khram kha\u0f8e
nad kha\u0f8e
yams kha\u0f8e
rbad 'dre\u0f8e
rbod gtong zlog :
pha rol gyi nus pa dang bstun te ci mang bzla :
shog ling mgo rting ltebs te dril :
bag zan nya bo'i snying khar gzhug :
phyi lag spar te snying gar btab :
rang gi nyal mal 'og tu mnan :
rang nyid seng gdong nag mo'i nga rgyal bskyed :
nyi ma dmar thag nyul ba'i tshe :
mkha' 'gro'i skul 'don rgyun gtor 'bul :
zlog sngags bzlas shing thal mo brdeb :
byad ma shin tu thu ba la :
ling ga gnyis gsum bzos nas kyang :
dgra bo byad ma'i khang rming ngam :
yang na byad ma mthong ba'i sa :
yang na lung gsum 'dus pa'i mdo :
yang na rgya gram lam gyi srang :
yang na mchod rten lha khang 'og :
mnan zhing 'gugs gzhug drag tu bya :
me rgya chu rgya ro g.yam bcad :
dmod bcol ma nyes shag kyang 'debs :
rta bro 'khrab cing zlog sngags 'don :
drang srong dmod pa yin yang thub :
sbyor ba gzhan la smros ci dgos :
sa ma yA:
rgya rgya rgya :
!
mkha' 'gro bsten pa'i rnal 'byor pas :
srung ba 'dod na 'di lta ste :
chos rnams mi dmigs stong pa'i ngang :
steng na gser gyi 'khor lo dang :
'og na gnam lcags 'khor lo gnyis :
rtsibs ni stong dang ldan pa yi :
gnam lcags zhun ma'i rdo rje yi :
lte ba yangs shing rgya che'i nang :
rdo rje rgya gram lte ba'i steng :
pad+ma nyi ma'i dkyil 'khor gsal :
de steng bam chen mi ro'i gdan :
gser gyi rdo rje rtse lnga'i dbus :
hU~M yig mthing nag yongs gyur pas :
rang nyid seng gdong nag mor bsgom :
yan lag bzhi la seng gdong bzhi :
ba spu'i 'od klong re re na :
dpa' bo dpa' mo grangs med gsal :
rang nyid mkha' 'gro'i thugs ka ru :
tsit+ta shel gyi mchod rten ni :
khri 'phang lnga dang ldan pa yi :
bum pa bre tog ldan par bsgom :
bum pa'i nang du ye shes sems dpa' rang 'dra ba'i tshon gang gsal ba'i thugs kar :
sems nyid kyi ngo bo hU~M mthing nag spus bris pa tsam zhig gsal zhing :
rang gi tshe yi ngo bo gnod byed kyi lag tu shor ba thams cad 'od zer dmar po lcags kyu'i dbyibs can mang po 'phros pas bkug ste hU~M la thim par bsgom :
slar yang 'od zer mang po 'phros pas sangs rgyas dang byang chub sems dpa' thams cad kyi thugs rje byin rlabs nus mthu thams cad bsdus te :
sems nyid kyi ngo bo la thim par bsgom zhing :
oM badzra kro tI ka li ha ri ni sa che ge mo'i lus ngag yid gsum srungs shig rak+Sha rak+Sha swA hA:
rtse gcig ldan pas ci mang bzla :
'khor g.yog nye du srung byed na :
hU~M yig nang der tshud par bsgom :
kun kyang lha yi rnal 'byor gsal :
dam sel chod pa'i skye 'gro ni :
srung 'khor nang der bsgom mi rung :
phyi rabs dam ldan rnal 'byor gyis :
zhag skor re la sngags dmigs rnams :
thun re chag med byas gyur na :
dus min 'chi dang bsam sbyor ngan :
mi mthun phyogs rnams zlog pa dang :
mtshon dang dug gis 'jigs pa skyob :
sa ma yA:
rgya rgya rgya :
!
mkha' 'gro sgrub pa'i rnal 'byor pas :
dgra bo nag pos nyer 'tshe na :
phung shul sa la maN+Dal bya :
dug khrag dag gis chag chag gdab :
dbus su hom khung legs par bzos :
ling+ga ming rus bla dwags bri :
zag rdzas byugs shing lha dbye nas :
'gugs gzhug hom khung kha bkab nas :
thun lam rdo rjes bkag par bya :
de steng many+dzir khri 'u'i khar :
mkha' 'gro'i gtor ma bshams nas kyang :
las gzhung bsrang zhing bskyed rim gsal :
rang las 'phros pa'i mkha' 'gro ni :
sha za phra men las byed tshogs :
stong gsum gang bar 'phros shing rgyug :
dgra bo dbang med lcags kyus bzung :
zhags pas chings shig lcags sgrog sdom :
dril bu'i sgra yis myos bcug nas :
gnyis med gzugs la bstims par bsam :
oM badzra kro tI ka li ha ri ni sa dgra bo 'du sha ye :
b+han+d+ha ya :
tshin+d+ha ya :
rak+ta ya :
dgra bo'i snying gar rag mo srog khug :
myur du khug dza dzaH
dgra bo'i snying dum bur chod :
dum bur chod :
dgra bo mA ra ya dza dza :
zhes pas thun bzung nan gyis bzla :
thun skabs skul 'don gtor ma 'bul :
zan ling bsgral zhing zhal du 'bul :
khug rtags gsal nas gdab las bya :
ling ga glang ru'i nang du bcug :
gdol pa nag po'i klu la gtad :
ma nyes shag 'debs gser skyems mchod :
bden pa bdar zhing dmod bcol bya :
dgra bo kha phung rjes med 'gro :
gtor ma dgra bo'i phyogs su 'phen :
phung gsum bdud kyi nyi mar brtsam :
las kyi rjes kyang mi mngon no :
sa ma ya :
rgya rgya rgya :
gter rgya :
sbas rgya :
zab rgya :
kha tham :
sa ma ya :
rgya rgya rgya :
!
seng gdong nag mo'i zab tig las :
las kyi mkha' 'gro'i bzlas pa sngags kyi yang zhun las byed mkha' 'gro bsgrub pa'i dus su las 'gyangs na :
sngags 'di btags te bzlas par bya'o :
oM sa ma yA:
ti ta ma ma :
ma ru gtib gtib :
pra 'ur ka sha ma yA:
thuM ri li li ma ma srog gtub gtub :
snying rtsa la 'dus 'dus :
srog rtsa la srig srig :
sham sham khyer b+h+yo kor sod :
shum zlog dril nan yaM yaM:
rmug rmug :
thum ri li li :
rak+sha rak+sha dgra bo mA ra ya phaT:
mkha' 'gro mas dgra bo'i srog rtsa nas snying khrag hub kyis btab nas 'thung bas :
skad cig de nyid la brlags par bsam ste bzla :
shin tu las 'gyangs na :
dgra bo mA ra ya sod sod :
kor sod shub zlog dril nan :
yang yang rmug 'thib thum ri li li rak+sha rak+sha dgra bo'i srog la mA ra ya phaT:
ces bzla :
thun gyis ling+ga brab cing rtags rnams gsal zhing gsang :
rten gtor dgra bo'i phyogs su 'phang zhing :
ling+ga thod ngan nang du bcug ste :
dgra bo'i khams dang dgra gshed sprad de mnan par bya'o :
sa ma yA:
rgya rgya rgya :
zhes khe mi 'gyur ba'i dug gri nag mo gsang ba'i sgrom nas klong gsal snying pos spyan drangs pa'i shog ser las khol ri gsang sngags sgrub khang du dag par phab pa'o //
sarba mang+ga laM//
!
rdo rje snying po las /
seng gdong dmar mo'i las tshogs spu gri dug mda' nag po'i dbu'o :[ \u0f01\u0f83]:[ \u0f88\u0f88\u0f88\u0f88\u0f88 ]ye shes mkha' 'gro seng gdong dmar mo la :
gus pas 'dud do phrin las rgyas par mdzod :
'di nas ma 'ongs phyi ma'i bskal pa la :
sems can kun gyis mi dge'i las spyod pas :
las kyi bden 'bras 'gro ba'i khams la 'char :
mi 'dod pa yi sdug bsngal sna tshogs 'ong :
nad mug mtshon gsum glo bur ye 'drog 'thab :
de tshe byang chub sems ldan rnal 'byor pas :
mkha' 'gro sgrub cing mkha' 'gro'i las sbyor 'di :
brtsams pas 'phral gyi 'gro ba'i bar chad zhi :
sa ma yA:
rgya rgya rgya :
gzhung ltar mkha' 'gro chen mo'i gtor zlog bsham :
dur khrod ri gnyan rdo gnyan zur gsum dgur :
dug khrag gri rkang smyug gus sngags 'di bkod :
byad gtad khram gsum rkyen ngan bar chad thams cad b+h+yo zlog :
mA ra ya b+h+yo zlog :
hU~M b+h+yo dzaHzlog :
ci mang 'god par bya :
yugs sa'i sla ngar blugs te shar du 'god :
phung shul sa dang lha 'dre 'tshub pa'i sa :
g.yul 'khrugs sa dang dur khrod gnyan po'i sa :
chu skol sa dang mdze pho nyal mal sa :
rnga mo shi shul yugs sa'i nyal mal sa :
tshe zad sa ste sa sna dgu po sbyor :
dug khrag chus sbrus zor kong dgu bzo zhing :
sa ma yA e ka he dun byad kha gtad khram dang bar chad thams cad zlog b+h+yo hU~M phaT:
log gsum ngos la tshang bar bri :
rtsang gis brgyan :
mtshe dang yungs dkar brgyan :
zhing chen lpags steng dkyil 'khor lho na 'god :
dur khrod sa la zor kong dgu bzo zhing :
dza b+h+yo thun b+h+yo dgra bgegs byad ma'i steng du raM b+h+yo raM b+h+yo tig raM shag raM raM raM:
logs la sbyar zhing ro ras sdong bu sbyar :
mi rta khyi spyang gcan gzan ci mang gi :
tshil dang rkang mar sbyar ba'i mar khus bran :
gcan gzan lpags steng nub kyi phyogs su bkod :
mdze thod yang na rabs chad nag po'i mgo :
mchog ni yugs sa dgu phog thod pa ste :
dug dang khrag sna brgyad dam dgu :
chu mig byang bltas dgu yi chu snas bkang :
phung re nag po 'og tu bting ba'i khar :
gri lcags khri'u'i mda' mtshon e steng byang :
de dag steng du khri'u mdzes pa'i steng :
re re bzhin gtor ma sku dang dar gdugs brgyan :
ro ras zhing chen dpal 'bar dag gis brgyan :
las kyi gzhung bsrang gtso mo'i bsnyen sgrub gzir :
zlog pa'i sngags dmigs las la sbyor :
b+h+yo :
khrag 'thung badzra d+hA ki 'bum phrag 'phros :
dgra bgegs thams cad kha phung rjes med zlog :
a ha ri ni sa ra sa sha ya srog la 'du 'du :
rdo sa sha srog la 'du 'du :
ni sa sha srog la 'du 'du :
gnod byed dgra bgegs thams cad mA ra ya sod sod :
b+h+yo b+h+yo zlog zlog :
ces bzlas so :
rat+na d+hA ki 'bum phrag 'phros :
dgra bgegs byad ma thams cad brlag par b+h+yo :
a ha ri ni sa thib thib :
myog myog laM laM gnod byed dgra bgegs byad ma thams cad mA ra ya sod sod b+h+yo b+h+yo zlog zlog hU~M phaT:
ces bzla :
pad+ma d+hA ki 'bum phrag 'phros :
dgra gdon ltas ngan ma lus sreg par byed :
a ha ri ni sa thul thul raM raM mA ra ya sod sod hU~M b+h+yo dza b+h+yo raM hU~M phaT:
ces bzla :
las kyi d+hA ki 'bum phrag 'phros :
nad gdon ltas ngan thams cad bsreg par byed :
a ha ri ni sa gnod byed dgra bgegs byad ma thams cad kyi srog la rngam rngam khaM khaM:
mA ra ya sod cig zlog cig :
brgya stong skabs dang las la sbyar :
zlog sgyur bcol zhing gser skyems phud kyis mchod :
rdo thun yugs sa'i skra yi 'ur rdor skyon :
gdong la dkar tshon dug khrag phyed gzugs can :
skyes pa mi rus mi gcig dgu yis 'phen :
sa thun sngags pa bdud chas spras pa dgu :
gdong la dug khrag ser tshon phyed gzugs can :
rngam pa'i stangs stabs bsgyur zhing dgra phyogs 'phen :
me thun bon po dmar nag phyed gzugs dgus :
spu gri lta bur sngags gzir dgra la 'phen :
dug khrag gtso bo yugs sa'i lag la thogs :
phung re'i g.yab mo ljang nag dgu :
dmod pa'i tshig bcas dgra bgegs phyogs su gzir :
sa ma yA:
rgya rgya rgya :
'di ltar brtsams pas byad dang rbod gtod dang :
mi mthun bar chad nad gdon rkyen rnams sgyur :
mtha' dmag 'khrug rtsod dus kyi yo langs zlog :
de yi phyir na bstan 'gro'i dpal du shog :
sa ma yA:
rgya rgya rgya :
gter rgya :
sbas rgya :
zab rgya :
mkha' 'gro'i rgya :
sa ma yA rgya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88 ]zhes khe mi 'gyur gsang ba'i sgrom nas klong gsal snying pos spyan drangs pa'i shog ser las khol ri gsang sngags sgrub khang du dag par phab pa'o ///
/
