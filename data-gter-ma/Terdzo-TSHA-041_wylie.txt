@#//
gshin rje khro chu dug sdong nag po'i bsnyen sgrub las gsum gyi bca' gzhi lag len gyi shog dril bzhugs so //
bla ma dang lhag pa'i lha dpal ya mAn+ta ka la phyag 'tshal lo //
'dir 'jam dpal las kyi gshin rje rigs gsum 'dus pa khro chu dug sdong bsgrub par 'dod pa'i gang zag gis /
'di nyid kyi dkyil 'khor du slob dpon nus ldan las dbang lung legs par thob cing gzhung dang man ngag gi mtha' rgya chod pa'i rnal 'byor pas /
sgrub pa'i thabs ni gsum ste /
bsnyen pa dang /
sgrub pa dang /
las la sbyar ba'o //
dang po bsnyen pa la /
dur khrod la sogs pa drag po mngon spyod kyi las su shis pa'i gnas rnams su /
gza' skar 'grub sbyor ram bdud rgyal gang rung dang ldan pa'i dus su /
sha lnga /
bdud rtsi lnga /
mi nag
/rta nag
/bya nag
/g.yag nag
/ra nag
/stag gzig la sogs pa'i sha khrag dang /
btsan dug thang phrom la sogs pa'i dug sna dang /
'bru sna tshogs tshad bsres pa chang dang sems can gyi gson khrag gis sbrus pa'i gtor ma zur gsum phur bu'i dbal lta bu la chung ba drug dang /
gtso bo las chung tsam ste drug las cung zad che ba gcig yum gyi gtor ma ste de ltar na 'khor chung bdun gyis bskor ba la drag po'i rtsang gis bskor zhing rgyan dang ldan pa sha khrag gis brgyan pa gtor gdugs dang mda' dar gyis spras pa ste /
gtor snod ni lcags sam thod pa la bya'o //
gzhan yang bris sku dang rten rdzas la sogs pa bkram /
lcags sam b+han+d+ha'i snod logs shig tu las gshin spyi gshed kyi gtor ma sha khrag dang rtsang gis brgyan pa'ang bsham /
rten gtor dang 'dzin gtor gyi rgyu yang bshad ma thag pa lta bu nyid la bya'o //
de ltar bkod legs par bgyis pa'i mdun du pany+tsa a mr-itas sbags pa'i chang zhim po'i sman mchod dang /
mi'i khrag gam dud 'gro'i gson khrag la dug sna dang khrag chen gyis sbags pa'i rak+ta dang /
las byang gi mchod pa'i byin rlabs nas bshad pa lta bu'i rgyu so sos sbags pa'i mchod pa rnams bsham mo //
yang sman sdong dug gi byin rlabs kyi dbang gtor ni /
zan gru gsum gyi ngos mdun du bstan pa'i steng du ro gdan mgo mdun du phyogs pa'i steng du gtor ma zur gsum pa'i ngos mdun du bstan pa rgyan sna tshogs pas brgyan pa bya 'khor ni med do //
dbang gtor ma gtogs pa bsnyen sgrub las gsum gyi gtor ma thams cad ni zur la mdun bya dgos so //
de ltar gong du bshad pa ltar bshams zin nas /
sgrub pa po mtshams dam par bya /
gtor ma cha gsum ltar byin la bar chad mi 'byung zhing bsam don 'grub pa'i bka' bsgo /
las byang gzhung bsrang zhing sa mA d+hi'i dmigs pa dang bcas bshams pa'i ngang nas rtsa sngags la srung zlog bsad pa'i sham bu ma btags pa kho na ngag bcad la bzla /
nyin mtshan thun drug tu bcad pa'i /
nyi shar dang /
nyin gung /
nyi nub /
nam srod /
nam gung /
tho rangs te thun drug la gtor ma mtheb skyu dang sha dang sman rag gis gsos la gtor bsngos dang bstod pa gang rung bya /
nangs zhogs lag yig mi mthong ba'i dus tsam nas gshin rje tshe bdag gi mngon rtogs sgom zhing de'i mjug tu khro chu'i las gzhung bsrang /
nyin gung gi thun tsam la rtsa sngags mjug tu yum sngags btags pa sum brgya tsam re bzla /
dgong thun thog la tshogs mchod bya zhing mnga' gsol dang skong ba bya /
srod thun gyi dus thun gtor re las gshin gyi bskul gyis khang steng du 'bul /
rnam g.yeng dang rgyu dal spangs la /
rab dngos /
'bring nyams /
tha ma rmi lam du lha 'grub pa'i mtshan ma brtan po ma mthong gi bar sgrub /
de'i ring la dam nyams dang yugs grib sogs mi gtsang ba mtha' dag la 'dzem /
bud med sogs dang nyal po spang /
mdor na lha sgrub pa'i gegs mtha' dag spangs la bsgrub par bya'o //
de ltar bsgrubs nas 'grub pa'i mtshan ma mthong ma thag gta' gtor 'bul zhing /
rten gtor sgul bskyod med par sgrub khang gi phugs bzhugs su gsol /
'dzin gtor 'phral du gso zhing gtor bsngos dang mnga' gsol skong ba ma chag par bya /
khyad par rab kyis dgu gsum /
'bring gis dgu gnyis sam tshes bcu dang nyer dgu
/tha mas nyer dgu la las byang mnga' gsol skong ba sogs ma chag par bya /
'phral la lha'i bskyed rim dang bsnyen pa ma chag par bya ba sogs lha sgrub gzhan ltar bya zhing /
lha dang bla ma la the tshom spangs pa'i yid ches par bya zhing /
rtsa ba yan lag gi dam tshig ma nyams pa dus dang yun du bya ba gal shin tu che'o //
gnyis pa de ltar bsnyen pas lha rtags mthong ba'i rnal 'byor pas /
sgrub pa la 'jug pa la yang gsum /
srung ba /
zlog pa /
bsad pa'o //
dang po srung ba ni /
bca' gzhi snga ma lta bu la /
rtsa sngags la srung sngags btags pa bzla zhing /
gdugs ltar 'bub pa'i tsakra dpe'u chung ltar bris la gtor ma'i steng nas 'bub /
nang gzhug gi 'khor lo dpe'u ris ltar bris pa dri bzang dang dug khrag man ngag ltar byugs pa mgo mjug ma zlog par lcags sbubs sogs su bcug pa gtor ma'i nang du gzhug
/sgrub pa thon nas tshur bton la rang gis tshag bya zhing /
gdugs ltar 'bub pa'i 'khor lo dang nang gzhug gi 'khor lo rjes su yang bldab chog
/gtor ma rgyu sogs bsnyen dus ltar la de las che bar bya /
gtso bo chu srin gyi zhal rngams 'don pa sogs   yig cha rnying pa la lar gtso bo'i gtor ma dug gtor dmar nag rtse gsum par yang bshad /
la lar chu srin gyi zhal rngams kyang bshad /
khung thub yig cha rnying pa rnams su gtor ma zur gsum dmar nag ces pa tsam las gzhan ma bshad pas /
spros pa la dga' na chu srin gyi zhal sogs bya la spros pa la mi dga' bas ni chu srin gyi zhal sogs ma byas kyang chad pa'i skyon du mi 'gro ba kho nar nges so //
yum dang 'khor drug gi gtor ma grangs tshang ba gal che'o   mthong rgyud ltar bya /
srod thun ma gtogs pa thun lnga por thun gtor re re gnod byed kyi sha khrag tu dmigs la gtor chen la 'bul zhing bstod bskul gyi srung ba'i sham bu yang zlog me'i spu gri ltar gdags shing 'phrin las bcol /
srod thun gyi dus thun gtor las gshin gyi bskul bas phyir 'phang /
gzhan thams cad bsnyen dus ltar bya /
dmigs pa ni sa ma d+hi dgu skor nyid yin no //
gzhan srung ba'i lag len rnams ni yang zlog ltar bya zhing /
srung rtags gshin rje'i bya lam nas bshad pa ltar byung nas mtshams grol /
sgrub khang gi thog tu gser skyems phul nas gtor chen bskul ring bas bskul /
dgug gzhug gsum sogs bya zhing /
gtor bsngos kyi mjug tu srung ba'i phrin las bcol /
slar bskul thung gis phyir spags /
rbad bsad thun bskul dang de'i mthar   las gshin gyi bskul bas gtor ma rnams thebs dang bstun la rgyag
/gtor mnan sogs las gzhung ltar byas pas 'grub bo //
gnyis pa zlog pa'i man ngag ni /
gza' skar rtsub cing drag po la   g.yul bkyes pa'i sa la sogs pa bkra mi shis pa sna tshogs la stegs bu rgyar mda' gang dpangs su khru gang ba'i dbus su brub khung gri lcags sam gong gi sa las byas pa kha khyer bang rim gsum ldan che chung 'tsham pa'i  nang /
gri khrag la sogs khrag sna dug sna bsres pas dmar po dang phyi ro sol gyis nag por byugs pa'i kha khyer la drag po'i rtsang phur dug khrag dang gri khrag ro sol gyis sbags pa nyer brgyad srin mo 'gros su btsugs /    rtse mor sha dum zan ling mgo mjug bzlog pas brgyan dgos par bshad do //
stegs bu'i mthar yang bshad ma thag pa lta bu'i rtsang brgyad cu btsugs pa'i rtse rnams su dgra bo'i ling chung dang sha dum bskyon /
bca' gzhi 'di rgyud kyi dgongs pa yin zhing /
kha cig ma traM gi lto bar chos 'byung gi dbus su bsham pa 'dug pa ni zor stan dang bca' gzhi nor bas shin tu nongs so //
de nas bshad ma thag pa'i brub khung du dgra'i dri ma drug gang rung dang bsres pa'i   bgegs la byed na rang la gang gnod de'i lha 'dre gnas pa'i sa rdo shing chu sogs ling gar bsre ming yang de bzhin du bsgyur ba sogs zhal las shes so //
bag zan gyi ling+ga'i snying gar byad ma lha srung dang bcas pa'i ming rus dug khrag gis bris pa bcug
/ling+ga de la yang dug khrag byugs la gan rkyal du brub khung nang du mgo rang sa la bstan nas bzhag
/de'i steng du khri'u 'am many+dzi'i khar sngar srung ba'i dus bshad pa lta bu'i gtor chen bris skus brgyan pa bsham /
las gshin la yang sngar bshad pa ltar gtor ma gcig bsham /
stegs bu'i steng gi rtsang gi nang skor du /
sbom nag skyer pa /
ro bsregs pa'i shing ste gdug pa can gyi shing de gsum la /
'ug pa srin bya pho rog ste ltas ngan de gsum gyi sgro bsgron pa'i mda' gri lcags kyi mde'u spras pa dug khrag gis sbags pa'i mdel mtshams su zlog pa'i sngags byang bris pa mchog chen gyi gzhu dang bcas pa'i mda' zor dang /
ri gsum 'dus pa'i sa dang /
g.yul bkyes pa'i sa dang /
dur khrod kyi sa la sogs pa bkra mi shis pa'i sa sna tshogs tshad   dug chus sbrus pa   la drag po'i kong bu zur gsum pa dpangs mtho gang   rgyar sor bzhi pa gang yang rung ngo /  rgyar ngos re rer sor bcu pa /
nang gri khrag dang mtshal byugs phyi ro sol dang dug khrag byugs pa'i nang du thun sna tshogs   yungs dkar nag dur rdo gri lcags thun rdzas sna tshogs zlog bsad kyi sngags dang thun sngags kyis gzir ba   blugs pa'i kha bal mtshon gyis bkab rtsang gis brgyan pa /
yang sa de nyid las byas pa'i khrag zor zur gsum dpangs sor bzhi rgyar sor drug phyi ro sol dang dug khrag nang gri khrag dang mtshal gyis byug pa'i nang du khrag sna tshogs tshad blugs pa   kha bal mtshon gyis bkab   rtsang gis brgyan pa'i khrag zor dang /
lcags sam b+han+d+har nas /
gro /
sran ma /
so ba /
'bras te 'bru lnga po ngar phyer byas pa dug khrag   sna tshogs tshad   gis sbrus pa'i gtor ma zur gsum mtho gang ba dug khrag gis sbags pa rgyan med pa mda' mdung mtshe yungs   rtsang bco lnga gzug go   rtsang gis brgyan pa'i gtor zor /
de lta bu'i zor rnams    zor rdzas thams cad la dug shog dug khrag gis rtsa sngags dang sde brgyad kyi sngags sham du zlog bsad gang yin gyi sham bu thems bcas bris pa re re mda' bri zhing gzhan rnams kyi nang du gzhug go   rab phyogs mtshams brgyad steng 'og gnyis dang bcur 'phen pa'i dbang gis zor bzhi po bcu bcu dang /
de ma 'byor na'ang phyogs bzhir 'phang ba'i dbang gis bzhi bzhi po thams cad la zlog sngags bris pas brgyan cing zlog bsad kyi sngags kyis ngar blud pa dag phyogs su spel nas zor bskul ltar snga phyi ma log par bsham /
de dag gi mdun du 'debs kha'i gtor ma lha grangs dang mnyam pa sha khrag gis sbags pa dang /
mthar mchod pa dang thun gtor sogs gong ltar bsham /
gdab las 'phral la bya rgyu lcags sam b+han+d+har dgra'i dri ma bsres pa'i zan ling nang du dgra'i ming rus bris pa bcug cing dug khrag gis sbags pa gtor chung changs bu skyu gu dang bcas pa dang /
gzhan yang phur bu thun mtshon cha la sogs pa gdab las la mkho ba'i yo byad thams cad tshogs par bsham /
de nas las byang sogs sngar bshad pa ltar las /
tshogs mchod gung thun la bya /
rtsang gyer zlog gzhung la sogs pa smad las thams cad dgong thun dang srod thun la bya /
dus drug tu thun gtor   rbad gsod thun bskul dang de'i mthar   las gshin gyi bskul bas gang gnod pa'i dgra phyogs su 'phang zhing bskul gyi sngon du dgug gzhug gsum re dang gtor bsngos bya zhing zlog pa'i 'dod gsol bya /
zlog pa'i dmigs pa ri rab khong nyul ltar las byang du bris yod pas de ltar bsgom zhing rtsa sngags mjug tu zlog pa'i sham bu btags la bzla zhing /
zlog pa'i rtags gshin rje'i bya lam srung thabs su bshad pa ltar mthong nas /
brub khung nang gi ling+ga tshur bton nas gdab las byas la 'bul /
sgrub khang gi thog tu gser skyems mjug la zor rnams rang rang gi bskul gyis phyogs mtshams su 'phang /
gtor chen bskul ba sogs srung ba'i dus ltar bya /
de ltar zlog pa'i man ngag 'di yang srung ba'i mthar sbrel na 'thad cing de ltar byed na bca' gzhi srung ba'i gong nas bya dgos so //
brub khung nang gi ling+ga la yang zlog pa'i ring la srod thun gyi thog tsam la nub re bzhin 'gugs 'dren lha dbye sogs gdab las ltar bya'o //
gzhan yang zlog pa'i lag len rnams ni yang zlog me'i spu gri ltar bya'o //
gsum pa bsad pa'i man ngag ni /
brub khung dang gtor chen zor la sogs pa zlog pa'i dus ltar las /
ro ras sam   'chi sbyor sogs la zin phung la sogs rgyu ba dang bstun nas /  dug shog la dug sna khrag sna snag tsha dang bsres la dug gsum khros pa g.yas seng zhal g.yon phag zhal dbus chu srin gyi zhal can g.yas dang po dang mtha' ma ral gri bar ma khram shing /
g.yon dang pos klu'i mjug ma nas bzung ba /
bar ma sbrul zhags /
mtha' ma rdo rje'i zhags pa zhabs gnyis gel pa'i stabs kyis dgra gzugs sbrul gyis bcings pa'i steng du gnas pa /
stag sham can rus pas brgyan pa skra brdzes pa tshon rtsis bsgyur ba'i lto ba yangs par byas pa'i nang du dgra'i ling+ga mgo las gshin gyi gsang gnas su bstan pa lcags sgrog gis bcings pa de'i g.yas su sbrul /
g.yon du phag
/gsang bar bya gzugs rnams kyi mchu dang pos ling+ga la za tshul can spyi bor rdo rje rgya gram gyis mnan pa'i mthar gsang ba'i sngags mgo nang du bstan nas bskor /
bgegs la byed na zhal la shes shing rdzas ni dgra bgegs khyad med do /   ling+ga'i gnas yig gshin rje'i yang zlog ltar bkod /
ling+ga'i khong par dgra du yod kyi ming rus bri /
las gshin gyi gzugs kyi mthar dza khram gyis bskor /
de lta bu'i rgyab phyogs su lha srung   ban dgra yin na kho rang gi chos skyong gi ming dang sngags mthar kho rang gi ming rus dang dmod mo bri'o /gi snying po dang kho'i pha tshan yul zhing mkhar la sogs pa bri /
dug sna   mdze khrag yugs sa'i mngal khrag phug ron gyi khrag rnams med du mi rung gzhan khrag sna ci 'dzom bya'o /dang khrag sna byugs ling+ga la kho'i zag rdzas byug
/las gshin la mi byug
/yang ro ras sam dug shog la dgra du yod pa'i grangs dang mnyam pa'i ling rkyang bsad sngags dza khram gyis bskor ba khong par ming rus dang rgyab logs su kho dang so so'i lha'i sngags dang pha tshan yul mkhar gyi ming bris pa dug khrag byug pa yang bya /
de lta bu'i ling rkyang rnams gong gi las gshin gyi gzugs yod pa'i ling+ga de'i steng du brtsegs   snying gar gri lcags kyi phur bus nr-i mig ma bug tsam gzer la thun thag tshur drangs pa'i sne rang gis bzung dgos /
yang khro chu'i gzhung du phur bu ma gtogs thun thag gsal kha ma bshad pas ma byas kyang rung byed na shi skra'am gri rgyus la bya gri lcags kyi phur bu gzhung nas bshad pas med mi rung du dgos so /nas rabs chad   'di nges par thod pa dbye ba zhig med mi rung ngo /thod pa gas chag med pa'i klad khung nas bcug de yang dgra mang na 'brub khung du bcug nyung na thod pa'i nang du brgyangs la bzhag ces bshad do /la thod pa de sngar gyi brub khung du klad khung gnam la bstan cing kha mig rang ngos la bstan nas bzhag
/'brub khung kha ro g.yam la rdo rje rgya gram dang ri rab bris shing thun khung phug pa zhig gi thun khung de yang lcags kyi phur pas bcad la bzhag   thun phur dang thun kha'i phur pa gnyis gshin rje dmar nag zhal gcig phyag gnyis kyi g.yas ral gri g.yon sdigs mdzub kyi thun thag zhags pa'i tshul du 'dzin pa zhabs gnyis dor stabs su e ru rngam pa'i tshul du bzhugs /thun khung ma gtogs pa  brub khung nang du dkar cha dang rlung cung zad tsam yang mi thar ba bya /
de dag gi nye logs su thod pa mtshan ngan gyi nang du /
dug sna khrag snas sbrus pa'i thun yungs dkar nag lcags phye   thun rdzas la gri lcags kyi phye ma med du mi rung ngo /zangs phye rnams bsregs pa'i thun yang bzhag
/mthar bsgyur mnan sreg gi rdzas rnams kyang rang gzhung nas bshad pa ltar 'du bya /
gzhan thams cad bzlog pa'i dus ltar bya zhing /
'phral la gdab las byed pa'i zan ling la sogs pa yang sngar ltar 'du bya'o //
de nas las gzhung sogs sngar ltar las bsad pa'i dmigs pa bdud bzhi gshed 'beb las byang du bshad pa ltar sgom zhing rtsa sngags la bsad sngags gdags la bzla /
mkhyen gzu dpang btsugs sogs rgyas par bya /
brub khung bskyed pa sogs bya zhing /
thun drug tu dgugs 'dren dang bla 'gugs pa'i sngags stong tsho re tsam re bzla /
dgong thun la rtsang bstod la sogs pa zlog pa'i gzhung bsrang zhing 'debs kha sogs pa'i 'don cha thams cad bya /
srod thun dus thod pa'i ling+ga la dmigs pa'i brub khung bskyed cing bla 'gugs lha dbye rnams bya zhing zan ling la gdab las byas la 'bul mtshams dang ngag bcad dam par bya /
cung zad kyang mi g.yel bar gsang nas bsgrub /
sgrub pa 'di'i dus su phrin las bskul ba la gtso bor bya /
de yang phyi pa mu stegs pa dang bon po sogs la byed na zlog bsad spel zhing 'don cha sogs rgyas par bya /
yun bsring /   sgrub pa /
skye bo phal pa dang bud med la cung zad tsam re bya /   sgrub pa yun thung ba /
nang pa dang /
dge bshes /
sngags pa /
rgyal po sogs la las sgrub 'di nyid kyi skabs su bab pa'i 'don cha ma gtogs chos spyod dang skong gso zur pa ci yang mi byed par nag sgrub kho na bya ste /
de ni mu stegs ltar sgrub pa zhes shin tu rtags myur zhing rno ba yin no //
bla khug pa'i rtags nges pa can gsum yan chad ma  byung gi bar du thod pa'i ling+ga la thun brab pa sogs mi bya zhing /    bla khugs pa'i rtags ma byung bar bsad las byas na phyis dgra sod par mi 'gyur bas khugs rtags thon pa gal che'o //
dus drug la thun gtor la dgug gzhug gsum sogs bya zhing dgra bo'i sha khrag tu dmigs la 'bul /
slar thun gtor gshin rje'i dmag tshogs su bsams la /
las gshin gyis bskul la dgra phyogs su 'phang /
de ltar bsgrub pas bla rtags nges pa can byung na thun gyis gzir ba ni /
sngar bshad pa'i thun la bsad sngags mang du bzlas pas ngar blud pa dus drug tu thod pa'i ling+ga la brab cing /
rbad gsod thun bskul gyi mjug tu /   thun sngags 'di bsad sngags la btags la brab bo //
ya ma rak+sha /
kro d+ha pa tsa la /
dgra bo'i rtsa drug ta thun ta sha ku ru tra thun ra ga tsit+ta rbad /
ya ma ya ka sha la dzaHdzaH
b+h+yo b+h+yo snying kha rag mo /
dgra bo'i rtsa la thun /
nag po tsit+ta dgra bo'i srog la thun /
ya ma rA dzaH
dgra bo'i srog la thun ya /
tri na dgra bo'i dbugs la thun /
ma ma tri na dgra bo'i snying la thun /
ha ri ya sha dgra bo'i snying la thun /
ra tsa snying phug
/ha sha snying kha rag ma mo rA dza dgra bo'i dbugs la thun /
ha ri ya sha dgra bo'i snying khrag sham mo thun thun b+h+yo b+h+yo /
zhes thun khung gi phur pa tshur bton nas thun rdeg pa'i tshe /
dmigs pa ni /
brub khung gi nang du dug gi mtsho 'khrug pa'i nang du las kyi gshin rje nag po shin tu 'jigs pa khro ba rngams pa lus la nad dang dug dang mtshon cha'i char 'beb pa zhal gru gsum yar gdangs pa mche ba gangs ri ltar gtsigs pa /
ljags la me stag gi tshwa tshwa 'phro ba /
brub khung du gan rkyal du yod pa'i zhal gyi nang du byad ma de yod par bsam /
bdag gi thun brgyabs pas nad dang dug dang mtshon cha'i char babs nas /
dgra bo de bsad bcad gtubs shing lus dum bur brlags par bsam /
thun brgyabs zin nas thun khung phur bus bcad pa'i tshe /
gshin rje de yang zhal btsum mche ba bsdams pas dgra bo de 'gul dbang med pa sbrul par bur bcug pa lta bur gyur par bsam /
yang skabs su byad ma'i khog par gnam lcags kyi 'khor lo rtsibs brgyad pa mu khyud med pa gnyis bsnol mar 'khor bas kho'i srog rtsa snying rtsa khrag rtsa thams cad rbad rbad bcad cing /
sha khrag dmar tha ra ra btang ba las kyi gshin rje'i dmag tshogs rnams kyis sha zos khrag 'thungs rus pa mur ming yang med par brlags par bsam /
dus rtag tu las byang du bshad pa'i bdud bzhi'i gshed 'beb kho na bsgom zhing bsad sngags la 'bad /
dus drug tu thun gtor gshin rje las kyi bshan pa dug gsum khros pa'i dmag tu bsams la las gshin gyi bskul bya zhing brub khung du rgyab pa'i tshe las kyi gshin rjes dgra bo de bsad bcad sha rus zos par bsam la brub khung du rdeg go
/gzhan yang bsad pa'i sgrub pa bya tshul 'dir mi gsal ba rnams yang zlog me'i spu gri'i sgrub gzhung ltar 'bad pas sgrub cing /
bsad rtags rnams gshin rje bya lam srung thabs nas bshad pa ltar ram gzhan yang mngon spyod kyi spyi gzhung srid pa gter khyim dang gser thur rnam gsum sogs nas bshad pa lta bu'i mtshan ma brtan po ma mthong gi bar 'bad /    bsad pa'i nang rtags nges pa can lan kha yar byung nas bsad las 'phro bcad la chos skyong ngal gso ba'i phyir yud tsam bzhag
/bsad las tshad las thal na sngags pa gri ru 'chi ba'i nyes pa yod do //
de bas nang rtags la mkhas dgos so //
skabs skabs su sngags sdeb ltar tshe zad las zad kyi sbyor ba dang sde brgyad bskul ba sogs kyang bya /
yang skabs su zhal gdams phar 'phro tshur 'phro'i dmigs pa ni /
rang gi thugs ka'i sa bon las lcags kyu lta bu'i 'od zer 'phros dmigs pa'i dgra bo de'i snying la phog ma thag
/dgra de'i snying gi nang na rnam par shes pa'i ngo bo r+n+r-i ljang gu gnas pa la phog de nyid rdo khab len gyis lcags bsdus pa ltar bkug nas ling+ga'i r+n+r-i la bstim /
de nas rang gi sna bug gnyis nas rlung phar rgyu ba'i tshe rlung dang lhan cig tu rang gi nad gdon sdig sgrib tshe'i bar  chad la sogs pa thams cad phar thon nas thun khung du dgra bo dngos su gsal ba'i sna bug tu phar la zhugs nas snying nang gi rnam shes kyi yig 'bru r+n+r-i la thim /
yang kho'i tshe bsod dpal 'byor bkrag mdangs gzi brjid thams cad kho rang gi sna bug nas phyir thon bdag gi sna bug gi rlung nang du rngub pa dang lhan cig tu bdag gi sna bug gnyis su zhugs te snying gar 'dus pas bdag nyid bkrag mdangs gzi brjid nyi ma ltar 'bar zhing tshe'i grub pa thob /
gzas pa po nag hrul hrul song bar yang bsam /
dgug gzhug dang bla 'gugs kyi dus rang gi thugs ka nas bla gshed kyi pho nya gnod sbyin srin po la sogs pa brgyad spros te kho'i bla 'khyams mi la sogs pa brgyad du brdzu ba skad cig gis bkug nas ling+ga la bstim par bsam zhing bla 'gugs gdab las ltar gyer /
yang lha dbye'i dus bdag gi thugs ka nas khro bo chen po gnyis dbu dang gshog pa bya rog dang 'ug pa la gzhan thams cad khro bo'i cha byad can dur khrod kyi chas brgyad dang ldan pa gnyis kyi phyag so sor rang rang gi sgro thogs nas byad ma'i steng gi thad kyi nam mkhar phar lding tshur lding byed cing gshog pas brab cing /
sgros byabs pas byad ma'i srung skyob mkhan gyi lha srung thams cad bya rog 'ur rdos ded pa ltar phyi'i rgya mtsho'i pha mthar bskrad pas kho skyob byed thams cad dang bral zhing gsod byed kyi sde brgyad bshan pa thams cad dang 'phrad nas 'dar phril phril yod par bsam mo //
lha srung gis kho skyob pa'i rtags so sor byung na /
de dag so sor dbye ba'i cho ga dang bla dwags brgyad so so gang byung ba de nyid 'gugs pa'i sngags dang /
bla phur snying phur srog phur gsum so so'i cho ga sogs ni yang zlog gi nang ltar shes par bya dgos shing /
lha dbye'i rdzas rnams ni srid pa gter khyim du bshad pa ltar byas na legs so //
de las bsad pa'i rtags rnams rdzogs pa'i nges pa brtan po rnyed nas /
tshe khrus lung gi dgongs pas gnas ma spar na sngags pa nag po ru trar gol ba'i nyes pa 'byung bas des na gtad dang mnan pa 'i ling+ga yod na de nyid /
ma gtogs pa sbyin sreg dang gdab las bya rgyu'i   las gshin gyi lto bar dug gsum gnad 'bebs yod pa'i ling+ga de la sogs pa brdeg pa dang gdab las 'os pa'i /ling+ga rnams lcags snod   sla nga sogs /du tshur bton /
gtad mnan byed rgyu'i ling+ga rnams sngar ltar thod par bcug la bzhag
/de nas dpang gzu mkhyen gsol dang thun dang gtor zor sogs rgyobs la bsgral khar /
rang gi lag pa'i phur bu'i rtse'i dbal gyi zur gsum du phaT gsum dang 'debs gsum hU~M gsum gyis mtshan pa de nyid /
gzas pa po de'i snying gi nang du tshe'i ba rgya khrag gi dwangs ma bye'u'i sgo nga tsam gyi nang du tshe'i ngo bo aHdkar po /
de'i nang du srog gi ngo bo nr-i ljang dmar gnas pa de la btab pas /
tshe'i ba rgya bkral nas aHde yer gyi phur bu'i dbal rtses blangs te  kho'i nyon mongs nyes ltung thams cad kho rang gi phung po ling ro dang lhan cig tu bzhag nas /rang gi snying gar bcug pas /
tshe'i ngo bo de zhu nas rang la thim pas rang nyid tshe dpal thams cad shin tu rgyas par byed pa ni tshe lung gi dgongs pa dang /
de dag gis kho nyon mongs pa dang bral te sems dag pa'i ngo bo yin kyang /
da dung gla rtsi'i thums shun la gla rtsi dngos med kyang dri ma 'byung ba ltar /
kho'i bag chags kyi dri ma phran bu dang /
bdag nyid kyi rtsol grib dri mas gos pa'ang srid pas /
de sbyong ba'i phyir /
slar phur bu'i dbal rtses rang gi snying ga nas hU~M gsum gyis kho'i srog gi dwangs ma nr-i yig de tshur blangs te phaT   phur bu'i rtse mo gyen du bstan pa tsam gyis /gsum gyis 'og min du 'jam dpal gshin rje'i gshed kyi thugs kar 'phangs    lha'i thugs dang kho'i rnam shes dbyer med du bsres la bzhag
/pas chos kyi sku 'grub par byas /
slar yab kyi sku'i dbyibs brgyud rdo rje'i lam nas yum gyi pad+mar bab pa 'jam dpal ye shes sems dpa'i sras su longs sku nges pa lnga ldan du byon pas longs sku'i go 'phang thob par byas pa rnams ni khrus lung gi dgongs pa dag go
/de'i mod la rang nyid rlung ro sangs kyis 'bud /
lta stangs nam mkha' la cher bya /
rang rig pa'i ye shes ngos bzung la dbyings rig bsre /
shes pa hur ling nge byas la dar gcig mnyam par bzhag go
/de nas ling ro gdab las ltar mtshon gyis gtub nas phyed tsam gtor mar bsgron nas kho'i sha khrag rnams gshin rje'i lha tshogs la tshogs mchod du phul bas /
kho tshogs gnyis skad cig la rdzogs nas khos gtso byas bdag gzhan sems can thams cad pha rol tu phyin pa drug rdzogs nas byang chub thob pa'i rgyur gyur par bsam /
gsum pa las la sbyar ba ni /
las kyi mtha' rgyas bstan pa yin te /
'di la yang gsum /
bsreg pa /
'phang ba /
mnan pa'o //
dang po bsreg pa ni /
khro chu'i gzhung nas bshad pa lta bu'am /
drag po'i sreg chog gzhan gyis kyang rgyas bkab nas ling ro rnams dang /
rgyas par ling chung brgya rtsa brgyad slar bris nas phul yang rung la /
bsdus par na ling ro kho nas kyang rung ngo //
de dag gang byed kyang sbyin sreg lugs mthun rdzas sna bcu gsum me lha gnyis dang ldan pa nyid grub na shin tu legs shing /
de yang ma grub na drag po'i shing dug khrag gis sbags pa gru gsum du brtsegs la me 'bar nas lha tshogs bskyed pa nas bstod pa'i bar las byang ltar byas nas ling ro dgra bo'i sha khrag tu dmigs nas 'bul zhing sman raka gtor gsum gyis mchod /
bstod bskul bzod gsol gshegs bsdu sogs las byang ltar byas la me dug khrag gis gzhil lo //
gnyis pa 'phang ba ni /
zor gyi dgra bgegs bsad pa'i don yin pas /
sgrub khang gi thog steng du zhing lpags sam /
gcan gzan gyi pags pa'i steng du ma traM gi lto bar chos 'byung bsnol ma'i dbus su sngar gyi maN+Dal mthar bkod pa'i zor rnams bsham /
gser skyems dkar gtor la sogs pa bsham /
dar phyar dung 'bud /
bsang bya /
gzhi bdag la dkar gtor de sbyin /
de nas gser skyems 'bul /
de'i mjug tu zor rdzas rnams rang gi bskul gyis 'phang /
de yang zor bcu yod na phyogs mtshams brgyad steng 'og gnyis dang bcur 'phang /
bzhi yod na phyogs bzhir 'phang /
gcig las med na gang gnod pa'i phyogs su 'phang ngo //
de nas nang du 'ongs nas gtor chen bskul ba nas gtor mnan gyi bar las byang ltar dang mthong brgyud ltar byas la 'phang /
gza' sa bdag sde brgyad kyi rgyu dus thebs dang bstun pa   mnan gtad dus tshod dpa' bo'i mtshon cha zhes pa khro chu rang gi chos tshan du yod pa de lags so /shin tu gal che zhing /
sbyin sreg gi thal sol dum gcig gtor chen la bran pa yang man ngag gnad zab bo //
gsum pa mnan pa'i las la yang gnyis /
sa la mnan pa dang /
klu la gtad pa'o //
dang po sa la mnan par 'dod na /
ling rkyang dpral bar ram nyer gcig
/spyi bor nan nyer gcig
/'gram pa g.yas la rbad nyer gcig
/g.yon du sod nyer gcig
/mig gnyis la rmugs bdun re /
kha lkugs /
spyi bor rdo rje rgya gram bri /
ling+ga'i mthar spyi bo nas rtsis te sngags mgo phyir bstan la /
du tri nas pa tsa la'i mjug tu dgra bo che ge mo'i sa khams nan /
de bzhin du /
rlung khams /
chu khams /
me'i khams /
nam mkha'i khams /
snga dgra lag la brdar ba  'i dgra bo nan /
phyi dgra zhe la bsam pa\u0f8e
da dgra dngos su 'khu ba\u0f8e
rgyab nas 'ded pa\u0f8e
sngon nas rgyug pa\u0f8e
logs la sprel ltar 'dzegs pa\u0f8e
lus la grib ltar 'grogs pa\u0f8e
brgya mi mang gis gleng ba\u0f8e
stong bra mang gis rtsod pa\u0f8e
dgra sdang bas dngos su 'tshe ba\u0f8e
gnyen byams pas lkog tu gleng ba\u0f8e
gzhan gyi byol zor mthu gtad lo zla zhag dus kyi skag ngan mo ltas rmi lam ngan pa thams cad satwam+b+ha ya nan /
bya ba gzhan yang dmod pa shes tshad kyis bskor /
phyi rol dza khram gyis bskor /
dug sna dang khrag snas byug
/ling+ga'i khong par dmigs bya yod na de'i ming rus bris /
rdzas byug
/dmigs bya med na dgra mnan spyi 'gro kha la rgyas 'debs ltar bya /
de nas 'brub khung du thod pa bcug la gong gi sngags zhag bdun sogs rtags dang sbyar la bsgrub /
rtags thon nas shi yugs kyi skras bcing /
thod ngan nam /
spyang thod /
phag thod du bcug
/phung res dril thod pa'i nang du sngar gyi sbyin sreg gi thal ba dum gcig kyang blug
/tshon skud kyis bsdam /
rtsang dang khro zhal gyi rgyas btab la /
lha khang gi them 'og gam /
mchod rten can gyi 'og gam /
sde brgyad gnas nges pa'i ri brag shing sogs kyi rtsa ba'am /
zam dngur ram lam rgya gram sogs dong gru gsum   zabs su   khru gsum brus la las gshin bskyed nas de la gtad par bsam la dong du brub /   rbad gsod thun bskul dang las gshin gyi bskul /
steng du ro g.yam la rdo rje rgya gram dang ri rab gling bzhi bris pas mnan /
de steng du 'byung ba bzhi'i rgyas gdab /
de'i steng du rta bro las byang ltar byas la nang du 'ongs nas bzlas sgom la 'bad /
de ni mnan pa'i shog dril me'i rang bzhin cang shes kyi rgya can zhes bya ba'i zab don bsdus nas bshad pa'o //
gnyis pa las mjug gdug pa klu la gtad par 'dod na /
ling rkyang sbrul nag gnyis kyis bcings pa gnas yig spyi 'gro ltar dang khong par ming rus dmod mo gtad kyi kha bsgyur can bri /
sbrul dang ling+ga'i bar du rU pa'i mgo nas g.yas ngos su /
du tri nas pa tsa la can sngags gsum gyi mjug tu /
pho sngags bdun cu don gcig yin no bsre slad ma byed /   oM nag po ti pa tsa ya nA ga rak+sha :
he khu lang :
pho shan phos phos shig shig :
chum chum :
klu nag po mgo dgu pas :
dgra bo che ge mo zung zung :
chings chings :
nA ga 'du :
nA ga zhen 'du :
he ling rge mi 'dus 'dus :
nag po bam tsi tsi rgyas :
trag thur snying la gul gul :
myogs myogs :
rtsa bzhi khum :
shan shan srog la shan :
thur sod :
ces pa'i mjug tu dmod mo ci shes sbyar bas mgo nang du bstan pas bskor /
yang ling+ga'i mgo nas g.yon ngos su sngags gsum gyi mjug tu /
mo sngags bzhi bcu zhe lnga pa yin bcos slad ma byed /   nA ga gur ling snying la 'dus 'dus :
snying khrag baM mo rul snying la 'dus 'dus :
nA ga kon rtse snying la 'dus 'dus :
nA ga 'dus :
nA ga 'dus :
ni ya 'dus 'dus :
ni lang ni chod :
sa ma ya dam dza dza :
zhes pa'i mjug tu dmod pa ci shes btags mgo phyir bstan pas bskor /
ling khrus byas la /
dgra'i zag rdzas dang /
dkar gsum /
mngar gsum nad kyi kha bsgyur   mdzes khyer bar 'dod na mdze khrag byug
/grir 'chi bar 'dod na gri khrag byug
/rims kyis 'chi bar 'dod na rims khrag byug
/de la sogs gang 'dod rdzas kyi kha bsgyur ba gal che'o /gyis byug
/rdza'i sbal pa'am /
mdze thod du bcug
/sngar gyi sbyin sreg gi thal sol dum gcig blugs la brub khung du bcug
/sngags gsum gyi mjugatu nA ga gur ling ma can btags la bsgrub /
zhag grangs lnga'am bdun bzlas pas /
khye'u bu mo bka' nyan dang //
sbal sbrul mang po khrol ba dang //
phyugs ma mang po ded pa dang //
de rnams 'grub pa'i rtags su bstan //
sdong po rta gris bcad pa dang //
lo tog zor bas 'debs pa dang //
brag chen 'jor gyis gshag pa dang //
rdo chen tho bas gcog pa dang //
zhing la 'od ba gtong ba dang //
ba glang dka' stod zhing rmod dang //
de dag las rnams 'grub pa'i rtags //
de las bzlog na zlog rtags yin /    rtags rnams rdzogs nas sde+e brgyad gnas nges pa'i mtsho'am /
klu gnas nges pa'i chu mig la gtad /
chu mig las mtsho dga'/
mtsho 'phral 'jam yang mthu che bas /
dgra mang na dga' 'o //
chu mig 'phral rtsub thul chung bas dgra nyung na dga'/
sgrub pa'i yungs dkar la sgrub sngags bzlas brab /
de'i ring la grogs gcig gis chab gtor gtang /
de ltar 'grub pa'i mtshan ma mthong nas /
sgrib shing la sogs pa'i srung ba thabs rten 'brel rjes gcod logs gtad kyi gdams pa bcud phur lnga pa dang gtad kyi gzer dgu nas bshad pa ltar khyer nas mtsho'am chu mig gi rtsar phyin la /
dang po chab gtor btang /
de nas grogs gcig gis nA ga gur ling ma ci 'grub dang dam tshig 'bru dgu pa bzla /
rang nyid gshin rje'am klu bdud du bsgom /
dgug gzhug dmod mo   dang rbad gsod thun bskul gyi rjes su /las gshin gyi bskul dang bcas pas gtad rgyag
/brgyabs zin nas rjes gcod gzhung nas bshad pa ltar bya zhing /
rang\u0f88\u0f88\u0f88\u0f88\u0f88\u0f88\u0f88\u0f88\u0f88
bya khyung du bsgom /
mtsho yin na mtsho yi zangs kha gang yin nas 'phang /
thebs ldog rtsi ba gal che /
gtad byed nyin tshur ldog na gnam 'tshub dang ser ba 'bab /
phar la thebs 'dod na gnam 'jam zhing shar nas sprin zor ba 'dra ba byung na thebs rtags yin /
mtsho gtad mi len na mtsho'i steng du sdod cing mtsho khol yong /
mtsho dang chu mig nang du mi gtang ba gsum ni rang gi grib ma dang dri ma kha rlangs gsum mi gtang /
gtad zin nas dgra la rtags ma thon bar du dgong re bzhin chu gtor btang la dgra phyogs su gtor /
gshin rje'i thun gtor 'phang ngo //
mdor na las mjug klu la gtad pa 'di ni bsnyen pa thems /
dam tshig gtsang /
lag len mkhas /
rtogs pa bzang /
snying rje che ba'i rnal 'byor pa dag gi spyod yul yin no //
de yang 'phang bsreg ni dgra bgegs gang la yang rung la /
dgra bo spyi dang bgegs dang 'dre gdon la mnan pa shis /
dgra bo dmigs bsal la gtad byas na nus mthu myur ba yin no //
de nas las sbyor gang byed kyang byas zin nas dgra la rtags ma thon bar du zor yang yang 'phang dpung 'phul la 'bad /
bdag nyid 'khor bcas srung zlog gi rim pa la 'bad do //
rtags thon nas gtang rag rgyas par gtang /
mdor na bsad pa'i skabs 'dir ma gsal ba thams cad mngon spyod kyi spyi gzhung rnams su rtogs par bya dgos pa kho na dag go
/de ltar 'jam dpal khro chu dug sdong nag po'i bsnyen sgrub las sbyor rnams kyi zab gnad dgos nges rnams sngon chad khro chu rang gi yig cha rnams su 'thor nas 'dug pa rnams phyogs gcig tu bsgrigs pa bca' gzhi lag len gyi shog dril 'di ni /
'bri gung pa 'jam dpal gshin rje'i gshed kyi rnal 'byor pa rig 'dzin chos kyi grags pas shing byi smin drug zla ba'i tshes bco brgyad   la gzhu smad spro lung du sbyar ba yin gyi /
'di ni rang re'i brgyud pa 'dzin nges dam tshig gtsang ba re re tsam ma gtogs kun la spel na las kyi gshin rjes bka'i chad pa myur du chod cig
/'di la rang bzo dang gzhan gyis bsre slad ma byed cig
/mang+ga laM//

//
