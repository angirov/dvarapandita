\u0f88
za yig nor bu'i bang mdzod ces bya ba bzhugs so :
sa ma ya :
rgya rgya rgya :
khyab brdal ye shes 'gyur med don gyi sku :
tshangs pa'i dbyangs kyis gdul bya thabs kyis dgrol :
thugs rje'i brtse bas 'gro rnams smin par mdzad :
dbang gi nor bu yon tan gter gyi mchog :
gang la gang 'dod phrin las nam mkha'i mdzod :
rig 'dzin pad+ma he ru ka yi tshogs :
brtse ba'i thugs kyis dgongs pa'i gsang sgo phye :
rig 'dzin dkyil 'khor lha la gus pas 'dud :
bdag 'dra mkhar chen ye shes mtsho rgyal gyis :
o rgyan rgyal po'i bka' lung tshul bzhin bsgrubs :
'gro la dgongs nas bdag la legs pa'i bka':
gang la gang 'dul phrin las nor bu'i mdzod :
o rgyan rgyal po'i bka' yi gdams pa gnang :
phyi rabs las can kun dang 'phrad par shog :
sa ma ya :
rgya rgya rgya :
hrI:
mkhar chen mtsho rgyal legs par khyod nyon cig :
snyigs ma lnga yi sems can dmu rgod rnams :
sdig la spyod cing ngan 'khrul sems can rnams :
log par lta ba'i skye 'gro dpag med 'byung :
bsod nams dman pas rgyud sde'i don ma rtogs :
mkhas par mi slob sman pas tho co byed :
sde brgyad 'khrugs pas rmu rgod sprin ltar gtibs :
'gro ba kun la sdug bsngal nad kyis gzir :
dus ngan snyigs mar bzang drug rang bcud 'bo :
sngo sman bcud bsdeb mtshams sbyar shes pa nyung :
long bas long ba khrid pa'i dus gcig 'byung :
de dus nor bu'i bang mdzod gces par zungs :
las can dam tshig can dang 'phrad par shog :
sa ma ya :
rgya rgya rgya :
!
(1)tshe ring bsod nams longs spyod rgyas pa'i za yig 'di :

kha che gi'u wang ga pur gla rtsi bzhis :
gro ga rtsib shun rgya shog gang la yang :
skar ma rgyal dang bstun nas bri bar bya :
srod dang tho rangs zos pas tshe bsod rgyas :
zas nor longs spyod dgos 'dod 'grub 
par 'gyur :
sa ma ya :
rgya rgya rgya :
!
(2)shes rab skyed pa'i za yig 'di :

ga pur kha che sbyar ba la :
yar mar tshes bcu bstun te bri :
mdze pho yugs sa la sogs pa'i :
ya nga zhud pa'i grib la 'dzem :
bcu bzhi bco lnga'i tho rangs la :
gsang sngags rgyal po bcu bcu bza':
shes rab me ltar 'bar bar 'gyur :
sa ma ya :
rgya rgya rgya :
!
(3)rtsod pa rgyal ba'i za yig 'di :

gza' chen phur bu dar dus bri :
dgu gsum dag gi tho rangs bza':
bdun bdun gzhan gyi rtsod pa rgyal :
rten 'brel brtsis nas klung gta' bcos :[ \u0f80]atsha :
!
(4)'gro ba dbang sdud za 
yig 'di :

gur gum 
li khri'i chu nyid kyis :
tshes gcig nyi ma rtse shar bri :
tho rangs dus su lnga lnga bza':
'gro ba dbang du 'dus par 'gyur :
sa ma ya :
rgya rgya rgya :
!
(5)gtad dang byad kha zhi ba'i 
za yig 'di :

nus pa byin rlabs ldan pa yi :
dri chen gla rtsi gur gum sbyar :
skar ma rgyal dang bstun te bri :
snying gar rdo rje rtse lnga bsam :
gung gnyis dag tu zo+os gyur na :
pha rol byad du bcug pa zhi :
gtad dang mnan pa gang gis kyang :
lus ngag yid la tshugs mi 'gyur :
sa ma ya :
rgya rgya rgya :
!
(6)sa bdag gi nad zhi ba'i za yig 'di :

klu bdud thal dkar rdo rje dang :
gur gum me tog glang po'i snas :
skar ma rgyal gyi dus su bri :
ha la nag pos na bza' bya :
gung gnyis srod dang tho rangs bza':
sa bdag klu yi nad las thar :
zas 
spyod tsha grang dag dang bstun :
mdze la phol du gyur kyang sos :
grib rnams kun la yang dag 'dzem :
bla ma yi dam mkha' 'gro la :
phyi nang mchod pa dpag med 'bul :
smra ba bcad la sdig bshags bya :
sa ma ya :
rgya rgya rgya :
!
(7)gza' nad zhi ba'i za yig 'di :

gur gum gla rtsi gu gul gyis :
gza' chen dmag dpon   mig dmar /dar dus bri :
sha chen ha la gla rtsir dril :
rang lus me yis tshig par bsam :
gung gnyis bza' zhing grib la 'dzem :
grogs 
ltar bsten na re re za :
nad tshabs che na tshabs dang bstun :
sde brgyad gza' yi nad las grol :
gza' rigs kun gyi nad la mchog :
rdo rje pha lam lta bu 'o :
sa ma ya :
rgya rgya rgya :
!
(8)ngag mnan las grol za yig 'di :

gla rtsi thal dkar rdo rje dang :
gri khrag bya rgod sha yis gril :
gnam gang nyi ma gung la bri :
spyi bor pad+ma nga nyid bsgom :
lus ni sna tshogs rdo rjer bsgom :
dgu dang gnam gang nyi shu gnyis :
lnga lnga rgyun du rtse shar dang :
nyi ma nub tshe dag tu bza':
ngag bcings ngag mnan dag dang bral :
mdze dang yugs sa grib la 'dzem :
sa ma ya :
rgya rgya rgya :
!
(9)phur kha zor kha zlog pa'i za yig 'di :

rdo rje gnyis dang rtsi dur gnyis :
gri khrag dang ni gu gul dang :
nus pa can gyi bdud rtsis 'bri :
dus gnyan kun tu lnga lnga ni :
nyi ma lhag shar rtse nub za :
spyi bor pad+ma 'byung gnas bsgom :
rang lus 
sna tshogs rdo rje nyid :
me dpung dbus na yod par bsam :
yi dam gang byed bsnyen pa'i mthar :
bden stobs brjod cing thal mo brdab :
phur kha zor kha la sogs pa :
mthu dang gtad kyi bar gcod zhi :
zlog pa kun gyi rgyal po mchog :
gnam lcags kun gyi go cha 'di :
las can gcig dang 'phrad par shog :
sa ma ya :
rgya rgya rgya :
!
(10)snying rlung smyo 'bog zhi ba'i za yig 'di :

sin+d+hu ra dang kha che'i chus :
gza' chen nyi ma dar ba'i dus :
ha la gri sha dag gis bri :
tho rangs bdun bdun zas su bza':
snying gi gzer dang smyo 'bog kun :
rang sar grol bar the tshom med :
sa 
ma ya :
rgya rgya rgya :
(11)nad rims zhi ba'i za yig 'di :


'dra min /
skar ma rgyal gyi dus nyid du :
bya khyung lnga pa dag gis bri :
tho rangs dag gi dus su ni :
a ni brgya dang rtsa brgyad bgrang :
mchil mas gdong pa khrus bya 'o :
gsang sngags rgyal po tho 


rangs bza':
rgyun du re re dag dang bstun :
rang dang gzhan ni gang rung la :
nad kyi g.yul ngo phrad dus la :
tho rangs lnga lnga bza' bar bya :
'brum bu lhog pa rgyu gzer dang :
'go ba'i rims nad kun la mchog :
rdo rje lus kyi go cha 'di :
las can gcig dang 'phrad par shog :
sa ma ya :
rgya rgya rgya :
!
(12)rmi lam ngan pa zhi ba'i za yig 'di :

gnyid sad lto ru zos gyur na :
rmi lam ngan pa thams cad zhi :
sa ma ya :
rgya rgya rgya :
!
(13)mtshon rigs srung ba'i za yig 'di :


li khri gur gum gla rtsi dang :
ga bur dag gi chu yis 
bri :
khra yi khrag dang bya rgod shas :
gril la zas su bza' 
bar bya :
mtshon cha'i 'jigs pa kun dang bral :
g.yul ngor 'gro dus bdun 
bdun bza':
rgyun du sngags khar chud na chog :
sa ma ya :
rgya rgya rgya :
!
(14)jag pa 'ching ba'i za yig 'di :

byi la nag mo'i khrag gis bri :
lam du zhugs pa'i dus kyi tshe :
a ni stong dang rtsa brgyad bgrang :
gsang sngags rgyal po zas su bza':
dmod pa 'dor zhing thal mo brdab :
'jig rten dmag gis mtha' bskor kyang :
jag chings sgrib shing kun gyi mchog :
las can dam tshig can dang sprod :
sa ma ya :
rgya rgya rgya :
!
(15)rdo gnyan bcag dang sa gnyan brko :
shing gnyan gcod pa'i za yig 'di :

gla rtsi kha che dag gi chus :
gsang sngags rgyal po 'di dag bri :
mos gus ldan pas zhogs pa bza':
rdo gnyan bcag dang sa gnyan brko :
shing gnyan bcad pa la sogs pa'i :
gnyan pas gang du bgrod 
gyur kyang :
tshe dang srog gi bar chad zhi :
gsang sngags rgyal po 'di dag gis :
'dre gdon gdug rtsub can rnams zhi :
the tshom ya nga spang bar bya :
sa ma ya :
rgya rgya rgya :
(16)srid 'beb za yig 'di :

srid 'beb 'di dpe gcig la 



snang mchan /
skar ma rgyal gyi dus tshod du :
gi'u waM chu yis legs par bri :
dad pa dam tshig ldan pa yi :
rtse gcig gus pa'i bud med kyis :
zla ba'i bar du zos gyur na :
myur 
du bu dang ldan par gyur :
sa ma ya :
rgya rgya rgya :
!
(17)chung sri zhi ba'i za yig 'di :

tsan+dan me la bsregs pa yi :
me rdul mar dang ldan par bsre :
bu yi lto la byin gyur na :
chung sri pho mo'i bar chad zhi :
'khru skyug gdon rigs kun la mchog :
ma bu rdo rje'i go cha 'di :
dad cing mos gus ldan la sprod :
sa ma ya :
rgya rgya rgya :
!
(18)sngags nus rgyas pa'i za yig 'di :

gi'u waM kha che'i chu yis bri :
skar ma rgyal dang bstun par bya :
dam tshig ldan pas nangs ma rer :
mos gus ldan pas zas su bza':
sngags kyi nus pa rgyas pa dang :
bye ba dung phyur nyid du 'gyur :
yi dam lha yi byin gyis rlob :
nyams grib bar chad kun dang bral :
mtsho rgyal tsit+ta'i dkyil du sbos :
las can gcig dang 'phrad par shog :
hrI:
mkhar chen mtsho rgyal legs par khyod nyon cig :
dgos 'dod kun 'byung nor bu'i bang mdzod 'di :
skal pa ldan pa snyigs ma'i dus nyid du :
dri med badzra zhes bya'i chos su bstan :
las can dam tshig can dang 'phrad par shog :
e ma ngo mtshar e ma ho :
dgos 'byung nor bu'i bang mdzod 'di :
dkon mod rgyal khams yongs la dris :
bden rdzun lag tu longs dang gsal :
dbul pos rin chen gter rnyed ltar :
rang rang dgos pa lhun grub 'byung :
stobs ldan g.yul ngor zhugs pa ltar :
gang gis 'gran zla kun dang bral :
tshong dpon nor bu rnyed pa ltar :
rang gis dgos 'dod ci bsam 'grub :
rno ba spu gri lta bu ste :
gang la reg pa gcod par byed :
myur ba glog gi zhags pa ltar :
the tshom med par don gnyis 'grub :
gnam lcags rdo rje pha lam ltar :
gang la bsam pa de ltar 'grub :
dper na yid bzhin nor bu ltar :
dgos 'dod 'byung bar the tshom med :
de ltar yi ge'i ris su thobs :
dri med badzra chos su bstan :
dam tshig can dang 'phrad par shog :
sa ma ya :
rgya rgya rgya :
!
(skya ga'i khrag dang 'ug pa'i mig :
nyi ma nag chung dus su ni :
mngal lam byis pa'i mig la byug :
yar skyug mar bshal 'chi bar gyur :
skyug med mgo mer langs nas 'chi :   ngan thabs gsum po 'di dpe rgyun thams cad la bar 'dir 'dug pa shog ser la de ka yod dam 'beb dus gong 'og 'khrugs pa yin nam dpyad do //
mchan /
sa ma ya :
rgya rgya rgya :
gang la 'gras pa'i bud med kyi :
mngal khrag de yi chu yi rjes :
sdig pa nag po gsum dang bcas :
glang ru'i nang du legs par bcug :
thang chu sgor mas kha yang bcad :
chu mig shin tu gnyan sar sba :
myur du bud med mdze mor 'gyur :
mngal khrag du ba btang gyur na :
bud med de ni zha mor 'gyur :
sa ma ya :
rgya rgya rgya :
mdze pho'i rkang gi nang du ni :
ling+ga ming rus bla dwags bri :
rkang gi nang du legs par bcug :
skar ma bra nye dag dang bstun :
nam gung dus su gnyan pa'i sar :
byang phyogs kha bstan chu mig nang :
legs par bcug nas rta nag brun :
me la bsregs pa'i du ba btang :
thal mo brdab cing dmod pa 'dor :
yang na mi de mtshon gyis 'chi :
yang na ltas ngan sna tshogs 'byung :
sa ma ya :
rgya rgya rgya :
gla rtsi gu gul dri chen rnams :
rang gi chu la sbyar byas nas :
rang gis gnas gsum dag tu byug :
des ni rang la mi ldog cing :
bar chad rkyen rnams bzlog par 'gyur :
sa ma ya :
rgya rgya rgya :)
!
(19)mna'i nyes pa zhi ba'i za yig 'di :

'dra min /
rang gi dri chen gla rtsis bri :
nangs par zhogs pa ltor zos na :
mna' yi nyes pa thams cad zhi :
sa ma ya :
rgya rgya rgya :
!
(20)rtsod pa dang rgyan rgyal ba'i za yig 'di :


gri khrag gla rtsi gur gum chus :
gsang sngags rgyal po legs par bri :
gza' chen pa sangs dar dus bya :
nangs par zhogs pa ltor btang na :
gzhan gyi rtsod pa kun las rgyal :
rgyan 
yang rgyal bar 'gyur ba 'o :
sa ma ya :
rgya rgya rgya :
!
(21)khong lhog zhi ba'i za yig 'di :
gur 
gum gla rtsi'i chu yis bri :
bya khyung lnga pa'i na bzas bstum :
nangs re lnga lnga zas su bza':
de ni khong lhog kun la mchog :
sa ma ya :
rgya rgya rgya :
!
(22)grib srung ba'i za yig 
'di :

gi waM gur gum gla rtsis bri :
nangs re lto ru zos gyur na :
dam grib yugs grib mdze grib dang :
mi mthun grib ngan kun la mchog :
sa ma ya :
rgya rgya rgya :
mkhar chen mtsho rgyal bdag nyid kyis :
lus ngag yid gsum rtse gcig gis :
skad cig dran pas ma yengs pas :
mi lo nyi shu rtsa lnga'i bar :
rtse gcig gus pas zhabs tog bsgrubs :
mkhar chen mtsho rgyal bdag nyid kyis :
sangs rgyas kun 'dus rdo rje 'chang :
gu ru pad+ma 'byung gnas la :
legs pa'i zhu ba nan tan bgyis :
nor bu'i bang mdzod yang yang zhus :
rgyal ba kun 'dus he ru kas :
thugs kyi gsang sgo legs par phyes :
rdo rje pha lam lta bu'i mdzod :
'gro ba'i don du bdag la gnang :
skyes bu shes rab ldan pa yis :
legs pa'i tshig don gtan la phab :
sman pa'i rgyal po lta bu ste :
gang dang gang gis ngos bzung zhing :
rigs dang rig pas dpyad par bya :
skyes bu dpal dang ldan pa yis :
mdo chen dkyus la sbrel ba ltar :
dgos byed gang gi dus dang bstun :
man ngag ldan pas gnad la bkol :
smyon pa'i ral gri khyer ba ltar :
skal med rnams la sa ma ya :
rgya gsum btab nas sba bar bya :
col chung rin chen khyer ba ltar :
kun la bstan par ga la phod :
dad dang mos dang gtong phod ldan :
lus ngag yid gsum gus pas bstun :
snod ldan dam tshig ldan pa la :
phrin las nor bu gtan la phab :
gser zhun can la sbyin par bya :
yang na dbul zhing phongs pa'i mi :
dad gus can la sbyin par bya :
yang na ri bo gos gyon pa'i :
tshe gcig byang chub sgrub pa'i mi :
bar chad bsal ba'i chos su bstan :
dbul pos nor bu rnyed pa ltar :
dgos 'byung nor bu'i bang mdzod 'di :
mkhas pas legs par bkol bar bya :
bri ba'i sman dang gril ba'i rdzas :
gtan la phab pa'i yi ge rnams :
ma nor rim gyis mkhas pas bkod :
tshig don yi ge ma nor bar :
rim pas gnad la bkol bar bya :
tsit+ta g+hu h+ya sa ma ya :
!
(23)shu thor srung ba'i za yig 'di :

gri khrag dag gis legs par bri :
ha la nag po'i gos kyis bstum :
tho rangs dus su zos pa na :
shu ba kong pa sha bkra can :
bal ldag me dbal kun la mchog :
sa ma ya :
rgya rgya rgya :
!

(24)longs spyod 'phel ba'i za yig 'di :

shing kun gla rtsi gur gum chus :
gsang sngags rgyal po 'di dag bri :
dgu gsum brgyad gsum lnga gsum la :
rang gi 'khor dang bcas la byin :
mi mthun gnod pa 'dre gdon kun dang bral :
lag 
g.yang rgyal zhing longs spyod sris kyang sme :
sa ma ya :
rgya rgya rgya :
thugs gter gser gyi yang zhun 'di :
yi ger bkod pa mi 'os kyang :
snyigs ma lnga yi 'gro ba la :
sman dang sman pa rgyal po'i tshul :
dgos 'dod re ba bskang ba'i phyir :
'gro la brtse ba'i tshul gyis dgongs :
'phrul yig gnad kyi lde mig 'di :
nor bu lta bur dgos 'dod 'byung :
rta mchog lta bur dgos par skyel :
dpag chen lta bur thogs pa med :
nyes can skyel ma 'phrad pa ltar :
bar chad 'jigs pa'i nad las thar :
the tshom som nyi bral bar bya :
'phrul yig gnad kyi gdams pa bkol :
the tshom yid gnyis can la gsang :
dam tshig can dang 'phrad par shog :
sa ma ya :
rgya rgya rgya :
klu bdud mgo dgu khyab 'jug rA hu la :
bka' yi bya ras gter 'di thub par srungs :
mdongs rus rnal 'byor spyod pa ma nges skyong :
dri med badzra drug cu kha ral dus :
pad+ma'i thugs sprul lcags pho spre 'u'i lo :
las can gter la dbang ba'i skyes bu 'byung :
gter bdag srung ma rnams kyis de la gtod :
lus dang grib ma bzhin du stongs grogs gyis :
dam tshig mi ldan snod min rnams la ni :
'chal bar btang na gnyis kar chad pas chod :
dam tshig can la bka' yi stongs grogs gyis :
rig 'dzin gyi bka' rgya :
mkha' 'gro'i dam tshig gi rgya :
gter bdag gi phrin las kyi rgya :
sa ma ya :
rgya rgya rgya :
dri med badzra gyis dgye'o rong nas gdan drangs pa'o //
dri med badzra   bai ro'i rnam 'phrul rdo rje gling pa /gyi gter ma /
rnga yab kyi yig sna sug thung la /
gter ston nyid kyis ljags kyi pad+mos blangs te /
bod yig tu bkod pa 'di ka'o //
shog ser gyi tsha bo las bshus nas yod do //
!
//gter kha tha dad pa nas yi dam so so'i las tshogs za yig gi rigs mang du gsungs kyang /
spyi 'gro'i za yig 'di rig 'dzin gong ma rnams kyis thugs rtsis che bar mdzad /
lag len ni /
so so'i rdzas rnams rgya snag la bsres nas rgya shog srab mo gtsang mar lag bris byung na rab /
de min spar btab nas mdun du dgram /
rang yi dam du gsal ba'i thugs ka nas 'od zer 'phros pas rtsa gsum kun 'dus o rgyan gyi gu ru pad+ma 'byung gnas mdun gyi nam mkhar byon par bsam la /
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gu ru pad+ma sid+d+hi hU~M:
zhes pa'i gsol 'debs lan ji ltar rigs pas byin dbab cing /
oM AHhU~M badzra gu ru pad+ma sid+d+hi hU~M:
zhes gsol 'debs kyi tshul du bzlas pas o rgyan rin po che'i gnas gsum du oM AHhU~M gis mtshan pa las 'od zer 'phros /
rtsa gsum rgyal ba rab 'byams kyi thugs rje byin rlabs nus mthu thams cad sku dang yig 'bru phyag mtshan gyi rnam par spyan drangs :
o rgyan rin po che la thim :
mthar o rgyan rin po che yang 'od du zhu nas yig 'bru rnams la thim pas so so'i las sgrub pa'i nus pa thogs med du gyur par bsam la /
badzra gu ru dang /
yi dam gyi snying po /
dbyangs gsal rten snying bzlas pa'i me tog gis 'thor la rab tu gnas /
gsham nas yar gril /   na bza' bshad pa rnams kyis dngos su gril ba'am /rdzas so so'i phye ma phyir byugs pas kyang khyab /
slar yang mid bde ba'i phyir zlum po'i tshul du gril la snod gtsang mar blug
/so so'i dus gnad dang bstun la bza' 'o //
za yig gi khungs mdo rgyud chen po rnams nas dmigs bsal ma gsungs kyang /
yungs 'bru lta bu'i ring bsrel dang /
yul dag pa'i bdud rtsi lnga sogs sku gdung gi ring bsrel zos pas phan yon bsam gyis mi khyab par gsungs pa'i rigs pas chos sku'i ring bsrel gzungs sngags byin can rnams kyang ma nyams par khong du mid na phan yon 'byung bar ma zad /
tshul 'di ni sngags 'bras byin gyis rlob nus pa'i grub chen gyis las de dang de 'grub par byin gyis brlabs pas phan yon mthong chos su snang bas mngon sum gyis kyang grub pa yin no //
mang+ga laM///
/
