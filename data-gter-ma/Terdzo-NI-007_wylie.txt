\u0f01\u0f83:
gnam chos thugs gter snyan brgyud dam pa rigs brgya'i sgrub thabs kyi lhan thabs gson byang bzhu thabs bsdus pa'o //
kun bzang zhi khro'i lha la phyag 'tshal lo //
de'ang bde mchog rdo rje mkha' 'gro'i rgyud las /
gson byang bzhu tshul gsungs nas /
rgyud rnams kun las thun mong du //
cho ga 'di ni rab tu grags //
zhes de ni gzhan thams cad la sbyar chog gsungs pa dang /
rdo rje phreng ba'i rgyud dang srong btsan sgam po'i zhal gdams sogs las kyang /
ting nge 'dzin la brten nas gson shog bya tshul dang /
rgyud sde thun mong pa phal cher rdzas gcig la brten pa'i sbyin sreg gsungs pa yang don gson shog tu ngos 'dzin srol 'dug pas /
lam 'bras las kyang de nyid sgrib sbyong gi gtso bor bshad pa ltar 'dir dgod par bya ste /
rgyas par byang bu'i gzugs bris pa'i snying gar nr-i dang ming yig sogs spyi ltar bri /
bsdu na ming yig kho nas chog ste /
mdun du bshams la gyer sgom sbrags par bya'o //
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
rang nyid rdor sems sku mdog dkar :
zhal gcig phyag gnyis g.yas rdo rje :
thugs kar 'dzin cing g.yon pa yi :
dril bu dkur brten zhabs sems skyil :
sku la dar dkar na bza' gsol :
rin po che yi rgyan gyis spras :
snying ga chos kyi 'khor lo ru :
zhi ba bzhi bcu rtsa gnyis ni :
rgyan dang cha lugs rdzogs par bskyed :
mgrin par rig 'dzin lha tshogs gsal :
klad pa dung khang gzhal yas su :
khrag 'thung 'bar ba lnga bcu brgyad :
dam ye dbyer med dran rdzogs gsal :
oM AHhU~M bo d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M:
zhes ci lcogs bzla /
mdun du ming byang dang /
rdza gsar pa'am lcags snod du me khrol mang zhig dang /
theb rtse'i nang du til lam ma rnyed na nyungs gzhi /
mar me'am me ru bzhag
/rang nyid rdo rje sems dpa' ni //
sku che ri rab dang mnyam pa //
sbyin pa'i bdag po 'di dag ni //
sa thag nye ring gar yod kyang //
rang gi mdun du ming yig dang //
dbyer med nyid du gsal ba yi //
snying gar paM yig nag po la //
lus ngag yid kyi sdig sgrib bstim //
rkang mthil yaM las rlung g.yos pas //
lte 'og raM las me 'bar bas //
snying ga'i paM yig gyen du ded //
sdig pa rwa can rnam pa ru //
sna bug g.yon nas thon gyur te //
mdun gyi til la thim par gyur //
mdun gyi me khrol mi dmigs pa //
zhi ba'i thab khung mtshan nyid ldan //
de nang dam ye dbyer med pa'i //
za byed rdo rje mkha' 'gro mthing //
zhal gcig phyag gnyis rdor dril 'dzin //
gar dgu'i nyams ldan g.yas brkyangs bzhugs //
zhal gdangs ye shes me chen 'bar //
de yi zhal du sdig sgrib rnams //
'phul bas bsregs shing sbyangs par gyur //
oM badzra DA ka kha kha khA hi khA hi sarba pA paM da ha na shAn+tiM ku ru swA hA/
zhes pa grangs mi bzung mi rung ci lcogs shig til sngags re dang sbrag mer bsreg
/oM badzra DA ka ar+g+haM sogs /
hU~M/
char sprin mdog can zhal gdangs mche ba gtsigs //
dug lnga sreg byed bskal pa'i me dpung 'bar //
srid gsum zil gnon spyan gsum gyen thur gzigs //
sdig sgrib za byed rdo rje mkha' 'gror bstod //
badzra DA ka badzra muH
zhes rang bzhin gnas su gshegs par bsam /
ming yig sbyin bdag dbyer med pa'i //
rtsa gsum 'khor lo bzhi ldan gyi //
lte ba'i aHthung ye shes me //
'bar bas phung khams skye mched dang //
sdig sgrib rnam smin lus bcas bsreg
/me ru'am mar me thogs la /
hU~M/
rdo rje lus kyi lte dbus na //
dus gsum rgyal ba skyed pa'i yum //
aHyig pad+ma rA ga'i mdog
/nyi ma stong gi gzi brjid can //
ye shes lnga yi me sbar bas //
phung po khams dang skye mched dang //
sgrib gnyis glo bur dri ma rnams //
bsregs pas byang zhing dag par gyur //
rgyas par na yig brgya /
'bring bo d+hi tsit+ta /
bsdu na badzra satwa la /
che ge mo'i   sdig sgrib shAn+tiM ku ru ye swA hA/
zhes sbyar la me sbar nas /
ming yig bsregs pas de rnams kyi //
sdig sgrib rnam smin lus dag nas //
ye shes lus can bcom ldan 'das //
zla steng rdor sems sku mdog dkar //
zhal gcig phyag gnyis g.yas rdo rje //
thugs kar 'dzin cing g.yon pa yi //
dril bu dkur brten zhabs sems skyil //
sku la dar dkar na bza' gsol //
rin po che yi rgyan gyis spras //
snying ga chos kyi 'khor lo ru //
zhi ba bzhi bcu rtsa gnyis ni //
rgyan dang cha lugs rdzogs par bskyed //
mgrin par rig 'dzin lha tshogs gsal //
klad pa dung khang gzhal yas su /
khrag 'thung 'bar ba lnga bcu brgyad //
me long gzugs brnyan lta bur gsal //
so so'i thugs ka'i sa bon dang //
bdag gi thugs ka'i 'od zer gyis //
phyogs bcu'i sangs rgyas byang sems rnams //
sngon gyi thugs bskyed smon lam bskul //
kun bzang rigs lnga thub pa drug
/mdog dkar kha ba bu yug ltar //
'byon nas lus mchog de la thim //
sgrib gnyis dri ma sangs kyis dag
/oM AHhU~M bo d+hi tsit+ta ma hA su kha dz+nyA na d+hA tu A:
sbyin bdag rnams kyi sdig sgrib thams cad shAn+tiM ku ru ye swA hA/
sems dpa' brgyad dang sems ma brgyad //
dzam b+ha la dang nor rgyun ma //
gser mdog char ltar babs nas thim //
tshe bsod ye shes nyams rtogs rnams //
yar ngo'i zla ltar 'phel rgyas gyur //
oM sarba bo d+hi satwa Ar+Ya dzam b+ha la /
sbyin bdag rnams kyi tshe bsod ye shes puSh+TiM ku ru ye oM/
rig 'dzin lnga dang ke'u seng sogs //
mdog dmar sgeg cing chags pa'i gzugs //
'ja' 'od 'thib 'thib lus la thim //
rlung sems snang ba dbang du gyur //
hrIHma ha ri ni sa /
sbyin bdag rnams kyi rlung sems rang dbang thob par gyur cig
/pA shaM ku ru hoH
che mchog rigs drug thams cad ni //
rab 'jigs shin tu khros pa'i tshul //
char bzhin babs nas lus la thim //
nyon mongs sdig sgrib bcom par gyur //
oM ru lu ru lu hU~M b+h+yo hU~M/
sdig ltung nyams chag thams cad mA ra ya phaT/
de ltar sgrib sbyangs dbang bskur pas //
gnas gsum oM dkar AHdmar po //
hU~M mthing gsum gyi rgyas btab cing //
'od dang me dpung 'khrugs shing 'bar //
bar chad bgegs kyis mi tshugs gyur //
oM badzra kro ta ma hA shrI he ru ka hU~M phaT/
badzra rak+Sha rak+Sha /
sbyin bdag rnams kyi dus gsum bsags pa dang //
'di ltar bgyis pa'i bsod nams gang yod des //
tshe 'dir tshe ring nad med tshogs gnyis 'phel //
phyi ma bde chen zhing du skye gyur cig
/lo brgya thub cing ston brgya mthong ba dang //
tshe ring nad med bde skyid phun sum tshogs //
theg pa mchog las nges par 'byung gyur pa'i //
bkra shis des kyang deng 'dir bde legs shog
/ces brjod bdag dang sbyin bdag sems nyid dang //
rgyal ba'i thugs rnams dbyer med ngo bo gcig
/lta ba 'khor 'das dbyer med ngang la bzhag
/gong gi dmigs pa'i rim pa de rnams kyang //
rdzogs chen lta ba'i ngang la thub na rab //
ma thub dang po dmigs rim gsal bsgom zhing //
rjes nas dmigs med lta ba'i ngang la bzhag
/lar ni 'di la 'khor 'das dbyer med kyi //
lta ba rtogs pa shin tu gal che 'o //
de rnams gnam chos zhi khro'i kha skong du //
rgyud gzhung man ngag mang po'i don bsdus te //
sprul sku mi 'gyur rdo rje'i bkas bskul nas //
rdo rje 'dzin pa rA ga a s+yas sbyar //
nyes 'gal mchis na zhi khro'i lha la bshags //
dge bas 'gro kun sgrib gnyis kun bsregs nas //
nam zhig 'phos tshe bde chen zhing khams su //
rdzus te skyes nas sa bcu 'thob par shog
/mang+ga laM//
gcig gam mang po'ang rung ste dmigs pa so sor zin pa gal che ///
/
