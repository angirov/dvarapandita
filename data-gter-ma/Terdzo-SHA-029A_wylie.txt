dpal chen yang dag zab tig gi brgyud pa'i bla ma rnams la gsol ba 'debs pa bde chen char 'beb ces bya ba bzhugs so //
chos sku kun bzang longs sku rdo rje sems //
sprul sku dga' rab slob dpon hU~M kA ra //
he ru ka dpal pad+ma 'byung gnas la //
gsol ba 'debs so bde chen ye shes stsol //
gsang ba'i mdzod 'dzin mkha' 'gro mtsho rgyal ma //
yang dag thugs kyi bka' babs nam mkha'i snying //
snyan brgyud gdams pa'i gter chen mdo sngags gling //
gsol ba 'debs so bde chen ye shes stsol //
yang dag grub pa gcig pu gzhi rgyud rtogs //
rnal 'byor sku gsum lam gyi smin grol rdzogs /
'bras bu mkha' 'gro sgyu ma bde mchog bde //
tshe 'di nyid la thob par byin gyis rlobs //
zhes pa 'di ni mchog gyur bde chen gling pas go stod 'od 'bar brag gi ri zhol du sbyar ba dge /

//
