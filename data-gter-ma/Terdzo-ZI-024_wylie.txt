gzungs sgrub zin bris ni /
'di nyid ched sgrub skabs /
thog mar dkon mchog rjes dran sogs chos spyod 'os 'tsham dang /
rtsa ba'i yi dam lta bu'i bdag bskyed bzlas pa bsdu ldang bcas grub nas /
mdun gyi mchod pa byin rlabs bya /
de nas gzungs gzhug rnams /
bsang sbyang /
stong pa'i ngang las /
seng ges btegs pa'i khri pad+ma nyi zla'i steng du bde gshegs rigs kyi snying po nye snying gsang sngags rig sngags gzungs sngags thams cad kyi sngags phreng dkar po /
glang pos btegs pa'i khri pad+ma nyi zla'i steng du rdo rje'i rigs kyi snying po nye snying gsang sngags rig sngags gzungs sngags thams cad kyi sngags phreng sngon po /
rta mchog gis btegs pa'i khri pad+ma nyi zla'i steng du rin chen rigs kyi snying po nye snying gsang sngags rig sngags gzungs sngags thams cad kyi sngags phreng ser po /
rma byas btegs pa'i khri pad+ma nyi zla'i steng du pad+ma'i rigs kyi snying po nye snying gsang sngags rig sngags gzungs sngags thams cad kyi sngags phreng dmar po /
mkha' lding gis btegs pa'i khri pad+ma nyi zla'i steng du las kyi rigs kyi snying po nye snying gsang sngags rig sngags gzungs sngags thams cad kyi sngags phreng ljang gu
/thams cad kyang rang mdog gi 'od zer 'bar zhing rang sgra sgrog bzhin pa las 'od zer dpag tu med pa 'phros /
mkha' khyab tu bzhugs pa'i mchog gsum rtsa gsum chos skyong srung ma dang bcas pa'i thugs rgyud bskul /
de dag gi gnas gsum las gsang ba gsum gyi byin rlabs dang /
khyad par gsung dbyangs yan lag drug cu'i chos sgo brgyad khri bzhi stong gi bcud thams cad /
so so'i snying po nye snying sngags phreng kha dog sna tshogs pa'i tshul nam mkha' gang ba tsam du byon nas dam tshig pa'i yig 'bru rnams la thim pas gzi brjid 'od du 'bar bar gyur /
ces brjod nas nang gzhug gang yod kyi gzungs sngags rnams ji ltar rigs pa bzla ba dang /
dbyangs gsal /   oM a A/
i I/
u U/
r-i r-I/
l-i l-I/
e ai /
o au /
aM a /
ka kha ga g+ha nga /
tsa tsha dza dz+ha nya /
Ta Tha Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha k+Sha swA hA/
rten snying /   oM ye d+harmA he tu pra b+ha bAH
he tun+te ShAn+ta thA ga te h+ya ba data?/
te ShAny+tsa yo ni ro d+ha /
e waM bA dI ma hA shra ma NaHswA hA/
su pra tiSh+Tha /   oM su pra tiSh+Tha badzrA ye swA hA/
b+hU khaM/   oM hU~M hrIHb+hU khaM badzri b+ha wa Di D+haM tiSh+Tha b+hU khaMH
rig pa phug ron /   na maHsa mAn+ta bud+d+ha nAM/
a tsin+t+ya b+hU ta ru pi Ni /
oM tA re swA hA/
A yu She /   oM badzra A yu She swA hA/
tshe snying /   oM gu ru A yuHsid+d+hi hU~M hrI:
a mA ra Ni dzI wan ti ye swA hA:
tshe gzungs /   oM na mo b+ha ga wa te /
a pa ri mi ta A yur+dz+nyA na su bi nish+tsi ta te dz+wa rA dzA ya /
ta thA ga ta ya /
ar+ha te samyak+saM bud+d+ha ya /
tad+ya thA/
oM puN+ye puN+ye /
ma hA puN+ye /
a pa ri mi ta puN+ye /
a pa ri mi ta puN+ye dz+nyA na saM b+hA ro pa tsi te /
oM sarba saMskAr pa ri shud+d+ha d+harmA te ga ga na sa mut+ga te swa b+hA wa bi shud+d+he ma hA na ya pa ri wa re swA hA/
rnams bzla /
mthar mchod bstod rgyas pa phul la /
brtan bzhugs dang shis brjod bya'o //
!
//bsdus pa /
gzungs thams cad gsung rdo rje 'od dpag med kho nar bskyed /
cho ga'i yan lag rdzogs par byas la de'i sngags /
oM A ro lika? hU~M swA hA/
kho na'am /
nus na nang gzhug gzungs ji rigs bzla 'o //
mthar mchod bstod sogs gong dang 'dra 'o //
zhes pa'ang gzungs 'bul lag len gyi kha skong du blo gros mtha' yas kyis bris pa dge legs 'phel ///
/
!
mchod pa ni /
bsang sbyang /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon zhabs bsil me tog bdug spos mar me dri chab zhal zas rol mo rnams dwangs shing thogs pa med pa nam mkha' dang mnyam par gyur /
oM badzra ar+g+haM nas /
shab+da AHhU~M gis byin gyis brlab /
rab 'byams rgya mtsho dpag med na //
mchod yon ji snyed yod pa dang //
bdag gis gus pas bshams pa 'di //
rgyal ba sras dang bcas la 'bul //
oM sarba ta thA ga ta sa pa ri wA ra ar+g+haM pra tIts+tsha swA hA/
de bzhin du zhabs bsil /
me tog
/bdug spos /
snang gsal /
dri chab /
zhal zas /
sil snyan /
zhes sbyar ba dang /
pA d+yaM/

puSh+pe /

d+hU pe /

A lo ke

/gan+d+he /

nai bid+yA/

shab+da rnams bcug pas mchod /
bstod pa ni /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
bstod par 'os pa sogs kyis bstod /
brtan bzhugs dang shis brjod ni /
ji srid sa chu me dang ni //
rlung gi bskal pas 'jig bar du //
sems can kun gyi don gyi phyir //
bcom ldan khyod ni bzhugs par mdzod //
'dir ni gzugs dang lhan cig tu //
'khor ba srid du bzhugs nas kyang //
nad med tshe dang dbang phyug dang //
mchog rnams legs par bstsal du gsol //
zhes dang /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol /
ji srid nam mkha'i mtha' dang mnyam pa'i sems can thams cad mi gnas pa'i mya ngan las 'das pa'i sa la ma bzhag gi bar du rgyal ba rnams mya ngan las mi 'da' bar brtan par bzhugs su gsol /
khyad par du yang sku gsung thugs kyi rten 'di rnams la ji srid 'byung ba bzhi'i gnod pas ma zhig gi bar du brtan par bzhugs su gsol /
brtan par bzhugs nas kyang bdag dang sems can thams cad la mchog dang thun mong gi dngos grub ma lus pa bstsal du gsol /
zhes lan gsum gyis brtan bzhugs dang /
phun sum tshogs pa mnga' ba gser gyi ri bo 'dra //
zhes sogs shis brjod bcas bya'o ///
/
!
dpe tshan 'di sngon med gsar bzhag gis lung rgyun la zhib rtog dgos pa yin no //
