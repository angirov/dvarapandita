thugs thig bum sgrub ngag bsgrigs bzhugs /
bum pa bsang sbyang /
stong pa'i ngang las pad+ma zla ba'i steng //
b+h+rU~M las rin chen bum pa mtshan nyid kun //
yongs rdzogs stong gsum dang mnyam rnam rgyal nang //
baM las bdud rtsi'i mtsho dbus pad sdong rtser //
bde gshegs kun 'dus rig 'dzin thod phreng rtsal :
mthing gsal zhal gcig phyag gnyis spyan gsum pa :
lo brgyad lang tsho khro 'dzum 'gying nyams can :
stag sham dril g.yer rin chen rus rgyan dang :
sna tshogs dar gyi cod pan lhab lhub mdzes :
thabs shes dbyer med rdor dril thugs kar bsnol :
longs sku'i rgyan spras gzi brjid mtshan dpe'i sku :
zhabs gnyis rdo rje'i skyil mo krung gis bzhugs :
dbyings phyug man+dA ra nyid dmar gsal mdog
/mdzes tshul dar dpyang rin chen rus pas spras :
phyag gnyis gri thod 'dzin cing yab dang 'khril :
bde stong mnyam sbyor 'ja' tshon klong na bzhugs :
las bum dbus su pad nyi rgya gram steng //
bdud rtsi 'khyil pa ljang ser khro bo'i tshul //
sna tshogs rdo rje sdigs pa'i mdzub mo sgreng //
zhabs gnyis brkyang bskum rol pa'i stabs kyis bzhugs //
zhes pas dam tshig pa bskyed /
ye shes pa spyan drangs la mchod /
rnam rgyal gyi lha la rang gzhung du bshad pas bstod /
las thams cad pa la /
hU~M/
dus gsum sangs rgyas thams cad kyi //
mngags gzhug pho nya'i las mdzad pa /
khro chen bdud rtsi 'khyil la bstod //
bgegs kyi sbyor ba rgyun chod cig
/ces bstod /
gzungs thag bum par gtad la /
gtso sngags dang a mr-i ta rten 'brel snying po btags pa gang 'grub bzla /
mchod yon phul la lha thams cad chags pa chen pos 'od du zhu nas byang chub kyi sems su ro gcig tu gyur par bsam mo //
zhes pa'ang 'gyur med rdo rjes dbang dang rab gnas sogs la nyer mkho'i zin bris su btab pa'o //

//
