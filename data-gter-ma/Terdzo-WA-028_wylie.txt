[<!TCC Tibetan character 1,208 undefined in unicode!>\u0f88  ]gnas mchog skyid 'byams brag ngos nas :
zla bdun brkos pa'i shog ser gyi :
gsang sgrub tshe sgrub e ma ho :
mi 'gyur rdo rje bdag gis bton :
sus kyang bcos slad ma bsre zhig :
sa ma ya rgya rgya rgya :
nam mkha'i snying po'i tshe sgrub bzhugs :[ \u0f88\u0f88\u0f88\u0f88\u0f88\u0f88\u0f88\u0f88 ]ye gdod nyid nas rnam dag chos kyi sku :
ye shes lnga yi rang gzugs lhan cig skyes :
rgyal ba kun 'dus bla ma he ru ka :
pad+ma saM b+ha gang de rgyal gyur cig :
chos rnams kun gyi don bsdus :
slob dpon pad+ma'i thugs bcud :
ma mo mkha' 'gro'i snying khrag :
nam mkha'i snying po'i chos skal :
tshe sgrub 'chi med btsan rdzong :
gsang sgrub rdo rje pha lam :
zab don 'di yi byed las :
dben pa'i gnas su maN+Dal :
zla gam steng du dkyil 'khor :
pad+ma dmar po 'dab brgyad :
lte ba lcags kyu dmar po'i :
lte bar hrIHyig dmar po :
'dab brgyad hrIHbrgyad de steng :
dpal gtor nor bu 'bar ba :
mtha' mar mchod pa sna tshogs :
sman raka tshogs gtor bkod nas :
le lo bag nyal spangs te :
rig pa ngar dang ldan pas :
sa le sang nge lam mer :
hrig ge rjen ne 'di ltar :
mos blo ldan pas bsgom mo :
rnga dung rol chas ldir te :
spos bdug yungs dkar brab bo :
dang po srung 'khor sgom pa :[ \u0f88\u0f88 ]hrI:
snang srid lha yi pho brang 'bar :
mtshon cha me dpung khro tshogs 'khrugs :
bgegs tshogs sha khrag dmar nyil gtubs :
ming yang grags pa med ta re :
hU~M hU~M hU~M:
gnyis pa skyabs su 'gro ba :
sems bskyed byang chub sgrub bo :
hrI:
dus gsum rgyal ba'i dkyil 'khor la :
sgo gsum gus pas skyabs su mchi :
bdag dang dus gsum sems can rnams :
bde ldan sangs rgyas myur thob shog :
hU~M hU~M hU~M:
byin 'beb ting 'dzin bsgom mo :
hrI:
snang srid lha yi dkyil 'khor la :
'dzin med rang grol byin phob cig :
'khor 'das bden med sgyu ma'i gzugs :
klong yangs dbyings su rang grol nas :
dbyings rig ye dag spros bral klong :
brjod med rang rig ting 'dzin gsal :
hU~M hU~M hU~M:
gsal stong lha sku bsgom mo :
hrI:
he ru ka yi cho 'phrul las :
klong yangs chen po'i pho brang bdal :
mnyam nyid chen po'i rang bzhin las :
rang rig hrIHdmar gsal 'od zhu :
yongs gyur rta mchog he ru ka :
dmar gsal zhal gnyis phyag gnyis pa :
rtsa zhal dmar po khros rngam brjid :
spyan gsum zhal gdangs mche ba gtsigs :
smin ma ag tshom dbu skra 'bar :
thod skam lnga dar dpyang dbu brgyan :
spyi bor rta mgo ljang nag zhur :
rta skad tser tser dregs zil gnon :
phyag g.yas pad+ma'i dbyug tho 'bar :
g.yon pas sdigs mdzub thog ser 'beb :
sku la rus rgyan mgo phreng sbrul :
stag sham rin chen phreng bas bklubs :
zhabs gnyis 'dor thabs sde brgyad brdzis :
sku la ye shes me ri 'bar :
rang 'dra'i sprul pa brgyad kyis bskor :
gsal stong me 'od lta bur bsgom :
thugs kar dkyil 'khor gru bzhi pa :
sgo bzhi rta babs bzhi ldan dbus :
pad+ma nyi zla'i gdan steng du :
hrIHdmar las byung tshe dpag med :
zhi dmar zhal gcig phyag mnyam gzhag :
tshe bum sku la rin chen brgyan :
dar lnga'i stod smad g.yogs zhabs gnyis :
rdor skyil lham mer bzhugs par gsal :
rang 'dra'i sprul pa brgyad kyis bskor :
de ltar shes rab dkyil 'khor bsgom :
klad pa dung khang dbus su ni :
dkyil 'khor gru bzhi sgo bzhi pa :
rta babs bzhi ldan de yi dbus :
pad+ma dkar po 'dab brgyad steng :
hrIHdkar las byung tshe dpag med :
dkar gsal zhi zhal phyag tshe bum :
mnyam gzhag zhabs gnyis rdor skyil stangs :
rgyan ldan longs spyod rdzogs pa'i sku :
rang 'dra'i sprul pa sum cus bskor :
de ltar thabs kyi dkyil 'khor bsgom :
mgrin par chos 'byung bsnol ma dmar :
de dbus pad 'dab bcu drug steng :
hrIHlas rdo rje phag mo dmar :
zhal gnyis phyag gnyis rtsa zhal khros :
spyi bor phag zhal nag po ngur :
gri thod kha T+wAM phyag na bsnams :
drag po'i rgyan gsol zhabs gar thabs :
rang 'dra'i sprul pa bcu drug bskor :
de ltar zung 'jug dkyil 'khor bsgom :
lte ba chos 'byung gru gsum dbus :
pad+ma nyi ro'i steng du hU~M:
las byung ma hA kA la nag :
drag po'i zhal khros phyag gnyis kyis :
gri thod sku la ber nag gsol :
zhabs gnyis 'dor thabs log 'dren mnan :
rang 'dra'i sprul pa drug cus bskor :
de ltar bgegs 'joms dkyil 'khor bsgom :
de ltar gsal ba'i thugs ka nas :
'od 'phros nub phyogs bde chen nas :
ye shes sems dpa' spyan drangs te :
rang la sib sib thim par bsgom :
dbang bskur byin gyis brlab par gyur :
dzaHhU~M baM hoHang+ku sha :
spyan 'dren gdan 'bul mchod bstod ni :
hrI:
bde ba can dang o rgyan yul :
dag pa'i zhing khams thams cad nas :
tshe dang ye shes 'od dpag med :
yum mchog rdo rje phag mo dang :
dbang chen rta mchog he ru ka :
bdud 'dul ma hA kA la sogs :
ye shes pa dang dam tshig pa'i :
lha tshogs 'khor bcas gnas 'dir byon :
hU~M hU~M hU~M:
hU~M ngar dang ldan pa'i sgras 'bod do :
hrI:
'dir byon tshe yi lha tshogs rnams :
rtsa 'khor bzhi yi gdan la bzhugs :
hU~M hU~M hU~M:
zhes pas gdan 'bul :
hrI:
tshe lha 'khor bcas khyed rnams la :
phung khams skye mched mchod pa 'bul :
hU~M hU~M hU~M:
zhes nang gi mchod pa 'bul :
hrI:
rdo rje tshe yi lha tshogs la :
dug gsum dug lnga'i mchod pa 'bul :
hU~M hU~M hU~M:
zhes gsang ba'i mchod pa 'bul :
hrI:
rdo rje tshe yi lha tshogs la :
sha lnga bdud rtsi lnga mchod 'bul :
hU~M hU~M hU~M:
zhes rdzas kyi mchod pa 'bul :
hrI:
rdo rje tshe yi lha tshogs la :
gzugs sgra dri ro reg bya 'bul :
hU~M hU~M hU~M:
zhes 'dod yon gyi mchod pa 'bul :
hrI:
rdo rje tshe yi lha tshogs la :
tshogs gtor sman raka gtor ma 'bul :
hU~M hU~M hU~M:
zhes tshogs gtor 'bul :
hrI:
tshe lha rig 'dzin lha tshogs rnams :
thugs dam gnyan po bskang gyur cig :
hU~M hU~M hU~M:
zhes pas thugs dam bskang :
hrI:
rdo rje tshe lha 'khor bcas la :
dam tshig nyams chag mthol lo bshags :
hU~M hU~M hU~M:
zhes brjod pas nyams gyur bshags :
hrIH
rdo rje tshe yi lha tshogs rnams :
sangs rgyas kun 'dus khyod la bstod :
hU~M hU~M hU~M:
zhes pas bstod :
de nas dzapa? dbyangs gnad 'beb bya :
hrI:
rgyal ba kun gyi thugs gsang ba :
snying po 'byung ba bzhi yi bcud :
bdag gi lus la sib sib thim :
'chi med dngos grub thob par bsam :
lha rnams thugs kar sngags phreng gsal :
drag tu 'khor bas tshe dbang bsdus :
oM AHhU~M a mi ta b+hA ha ya grI wa bai ro tsa nI A yuHsid+d+hi dzaHhU~M baM ho :
zhes brjod pas snang srid 'byung bzhi gzugs can gzugs med kyi tshe bsod nams rang la bstim mo :
de nas gnad la 'beb pa ni :
gtor ma lag tu thogs te :
rang gi spyi bor bzhag nas 'di skad do :
hrI:
rang gi rang rig gsal ba ni :
ye nas ma bcos dam tshig sems :
de las 'khrul cha dag pa ni :
gdod ma'i mgon po ye sangs rgyas :
ye shes sems dpa' tshe dpag med :
dam ye snang rig dkyil 'khor 'dir :
tshe lha'i dkyil 'khor gshegs nas kyang :
dbang skur bdag rgyud byin gyis rlobs :
dug gsum bde stong gsal ba yi :
dngos snang ye dag dbang thob shog :
dug lnga rang mthong rang grol ba'i :
'dzin med spros bral dbang thob shog :
thams cad ye dag spros bral ngang :
klong yangs bya bral dbang thob shog :
sku gsum ye nas rdzogs pa yi :
bde gsal mi rtog dbang thob shog :
dug lnga ye nas dag pa yi :
ye shes lnga yi dbang thob shog :
khams lnga ye nas dag pa yi :
chags bral lus med ye shes gzugs :
lus med gdos por dbang thob shog :
kun rdzob chos kun ye dag pa'i :
dngos snang bden med dbang thob shog :
don dam bden med rang grol ba'i :
'dzin med spros bral dbang thob shog :
thams cad ye dag kun bzang klong :
smra bsam brjod med dbang thob shog :
tshe yang de yi dkyil du 'dzug :
tshe dpal bsod nams brtan par shog :
tshe lha'i sku gsung thugs yon tan :
phrin las yongs rdzogs dbang thob shog :
skye ba 'di nas tshe rabs kun :
tshe dpag med dang dbyer med gyur :
oM AHhU~M a mi ta b+hA ha ya grI wa bai ro tsa nI A yuHsid+d+hi dzaHhU~M baM ho :
zhes gtor ma sku 'bag yi ges spyi bor dbang bskur la :
rang gi lus ngag yid gsum ye gdod ma nas sku gsung thugs kyi rang bzhin du thag bcad la spyod lam thams cad du tshe lha'i ting nge 'dzin dang ma bral bar bya'o :
'di yi lo rgyus ni :
dpal bsam yas su pad+ma saM b+ha wa de nyid kyi thugs sras gnubs nam mkha'i snying po bdag gis :
slob dpon la g.yu yi maN+Dal phul te gsol ba btab pas bka' drin du gnang ba 'di :
bdag gis rang dbang chub par byas te :
dbang 'byor pas :
nus rtags ni phyis rgyal po glang dar mas 'jigs pa'i dgra sdang bar byas te :
gtor rdzas yang ma rnyed pas :
dri chu gtor rdzas su bsham pas tshe lha'i dkyil 'khor bdag gi mdun du lhags te :
'od zer dri chu la phog pa khro chu khol ma dang thog ser du gyur te rgyal po yang 'jigs par byas :
sdig blon rnams brgyal te dge slong bdag la 'tshe bar ma nus :
hU~M sgra bsgrags pas gzhan sems pham par gyur to :
nam mkha'i snying po bdag gis o rgyan la zhus pas :
nga yis bshad mi nus pas khong gi sku tshab la dris :
de ring nga ra sa 'phrul snang du rab gnas la 'gro dgos gsungs pas :
der dris pas sku tshab kyis ji ltar gsungs pa'i tshig bcos slad med par gtan la phab pa :
ma 'ongs skal ldan gcig dang 'phrad par shog :
bka' gnyan rgya :
dam tshig gsang rgya :
gzhan la spel rgya :
sa ma ya :[ \u0f88 \u0f88 \u0f88\u0f88 \u0f88 ]mi 'gyur rdo rje nus ldan drag po rtsal gyi gter ma slad med pa :
mang+ga laM:
mtha' rgyas par 'phel 'ong :
sus kyang bcos slad ma sre zhig :
sa ma ya :
rgya rgya rgya :
nany+tsa guh+ya :
