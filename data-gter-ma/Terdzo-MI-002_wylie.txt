dgongs gter thugs rje chen po'i sgrub thabs dang mig 'byed gsal bar byed pa'i gser gyi mig thur zhes bya ba bzhugs so //
a :
rtsa gsum 'du 'bral med pa'i lha la phyag 'tshal lo :
spyan ras gzigs kyi sgrub thabs dang mig 'byed ni :
na mo :
dkon mchog kun 'dus spyan ras gzigs :
bdag dang 'gro kun skyabs su mchi :
ma gyur sems can thams cad kun :
byang chub thob par sems bskyed do :

chos kun mi dmigs stong pa'i ngang :
pad dkar zla steng hrIHyig las :
rang nyid 'phags mchog spyan ras gzigs :
dkar gsal chu shel ltar 'tsher ba :
zhal gcig phyag bzhi mtshan dpe rdzogs :
ral pa'i zur phud 'od dpag brgyan :
phyag bzhi dang gnyis bdud rtsi yi :
bum pa me long sdig sgrib bkru :
lhag gnyis shel phreng pad dkar 'dzin :
ri dwags lpags pas nu g.yon bkab :
tshangs skud lha rdzas na bzas bklubs :
zhabs gnyis mnyam pa'i stabs kyis bzhengs :
gnas gsum oM AHhU~M gis mtshan :
de las 'od 'phros rang 'dra ba'i :
ye shes spyan drangs dbyer med gyur :

slar yang thugs ka'i 'od zer gyis :
gdan gsum tshang ba'i dbang gi lha :
spyan drangs chu rgyun dbang bskur bas :
rigs kyi bdag po'i skur thim gyur :

thugs kar zla ba'i steng du hrIHyig dkar po la yi ge bdun pa zla ba la rgyu skar gyis bskor ba lta bur bsgom :
oM ma Ni pad+me hU~M hrI:
ci nus bzla :
mig 'byed sngags :
oM tsak+ShuHtsak+ShuHpra sha ka swA hA:
spro na bris sku bshams pa'i mdun du mchod pa ci 'byor dang :
gtor ma bshams la :
mdun bskyed gong gi 'don pa cung zad kha bsgyur la :
bzlas pa'i gong du mchod bstod rgyas bsdus gang rigs dang :
de nas bzlas pa la 'jug :
bzlas pa'i mjug tu gtor ma 'bul ba sogs spyi ltar byas na legs par rtogs so :
mthar ni snang srid 'phags pa'i skur :
gyur pa lhar 'dus rang la thim :
de yang thugs srog hrIHyig la :
hrIHyang mi dmigs ngang du bzhag :

dge ba 'di yis myur du bdag :
sogs /
shwa lo ka gnyis kyis smon lam btab :
de ltar dgongs gter thugs rje chen po'i mig 'byed 'di bzhin snga mor yang yi ger bkod pa byas kyang /
do gal chung bas zag cing /
de'i rkyen gyis yun ring bar kun gzhi'i klong nas mi snang bar gyur pa /
gnam chos mi 'gyur rdo rje'i dgongs gter gnam chos sogs 'byung ba'i gnas dang /
spyan ras gzigs dngos mkhas grub karma chags med kyi gdan sa dpal ri rtse yi khang bzang du dbon sprul karma 'byung gnas kyis yang yang bskul ba ltar /
rig sngags 'chang ba rdo rje drag po 'phrin las 'dus pa rtsal lam /
ming gzhan rta mgrin dbang gi rgyal po nus ldan rtsal gyi dgongs pa'i gter las phyung ba shin tu zab pas gces par zungs shig
/\u0f88\u0f88\u0f88[ \u0f88\u0f88\u0f88 \u0f88\u0f88\u0f88]
