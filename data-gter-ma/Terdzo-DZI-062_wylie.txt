[ <!TCC Tibetan character 3,182 undefined in unicode!>]:
phag dkar shes rab blo 'phel bzhugs :
rat+na gling pa'i gter ma'o //
\u0f88\u0f88\u0f88\u0f88\u0f88\u0f88
ma rig mun pa sel mdzad cing :
shes bya kun gzigs yid 'ong ma :
rdo rje phag mo la btud de :
bdag 'dra pad+ma 'byung gnas kyis :
'chad dang rtsom dang 'dzin la sogs :
shes rab gsal byed bstan par bya :
thog mar dben pa'i gnas su zla ba yar ngo la :
gza' skar bzang po la dri yi khrus nas phyung ste :
skyabs su 'gro ba dang tshad med pa bzhi sngon du 'gro bas :
bde ba'i stan la 'dug ste :
rang nyid skad cig gis phag mo dkar mor gsal ba'i :
rang gi snying gar nyi ma'i dkyil 'khor gyi steng du hrIHyig dkar po gcig bsgom :
de las 'od zer 'phros :
rdo rje phag mos gtso byas phyogs bcu'i sangs rgyas dang byang chub sems dpa' thams cad nam mkhar spyan drangs pa la :
yan lag bdun pa mchod bstod sdig bshags la sogs byas te :
bdag gi sdig sgrib thams cad dag pa dang :
shes rab 'phel bar gsol ba gdab rjes thams cad hrIHyig la bstims spros bral ngang la mnyam par bzhag go :
de nas rang nyid pad+ma dkar po 'dab ma stong ldan dang :
nyi ma'i dkyil 'khor gyi steng du :
yi ge hU~M dkar po gcig bsam :
de 'od du zhu ba las rdo rje dkar po rtse lnga pa'i lte ba la hrIHyig dkar pos mtshan pa gcig bsgom :
de las 'od 'phros 'phags pa mchod :
sems can gyi don byas slar tshur 'dus hrIHyongs su gyur pa las phag mo dkar mo bcu drug lon pa'i tshul can ma :
zhal gcig phyag gnyis spyan gsum dmar la zlum pa :
tshems dkar mche ba rno zhing mdzod spu'i dbyings na g.yung drung 'khyil ba :
g.yas rdo rje nam mkha' la phyar ba :
g.yon thod khrag thugs kar 'dzin pa :
dbu'i gtsug na phag zhal dbyings su blta ba :
dbu la pad+ma dkar dmar mthing ser ljang dang lnga kha bye ba :
kha T+wAM mchan du bcug pa :
dbu skra phyed bcings phyed thur du 'phyang ba :
rus pa'i rgyan drug gis rab tu spras pa :
mgo phreng gsar pa lnga bcu'i do shal byas pa rgyu ma la brgyus shing khrag 'dzag pa :
zhabs g.yas brkyang g.yon bskum pa'i stangs stabs kyis pad+ma nyi ma ro yi gdan la 'gying bags su bzhugs pa :
'od zer nyi ma stong bas brjid pa gcig gsal bar gyur par bskyed :
de'i thugs kar nyi ma'i steng du gser gyi rdo rje rtse lnga pa la hrIHdkar pos mtshan pa gcig bsgom :
de las 'od 'phros 'khor 'das 'gro ba snang srid thams cad phag mor gsal gdab la :
de dag thams cad bdag la thim zhing rang phag mo'i nga rgyal gyis :
oM sarba d+hA ki nI sarba pra dz+nyA sid+d+hi hU~M:
ces sngon 'gro brgya stong sogs bzla 'o :
de nas rdo rje phag mo'i nga rgyal gsal :
lte bar pad+ma 'dab bzhi shar dkar lho ser nub dmar byang ljang dbus kyi ze'u 'bru mthing ka :
de'i steng du nyi ma'i dkyil 'khor gyi steng du hrIHyig dkar po gcig bsam :
de las sngags phreng mu tig gi phreng ba ltar zhal nas thon :
lte ba nas 'jug pa'i bsam gtan gyis mi shes gti mug bsal zhing sgo gsum gyi sdig sgrib dag par bsam :
ye shes pa spyan drangs te bdag dang hrIHyig la bstims :
de lta bu'i ting nge 'dzin dang ldan pas :
hrIHhrIHhrIHhrIHhrIHhrIHhrIHhrIHhrIHhrI:
zhes ma yengs par rtse gcig tu bzla 'o :
'phro gcod pa dang sngags phreng lte ba'i hrIHla bsdu :
A li kA li dang yig brgyas kha bskang :
'dod pa'i don la gsol ba gdab :
dge ba bla med kyi byang chub tu bsngo :
hrIHma zhes pa'i sgras bskul te dmigs med rdzogs rim du rgyas gdab :
spyod lam rnal 'byor ma yengs nga rgyal dang ldan par bya'o :
grangs ni 'bum phrag bcu byas na :
shes bya kun la ma rmongs shing :
shes rab blo kha gsal te thos pa 'dzin :
thams cad mkhyen par 'gyur ro :
gzhan yang rims nad rgyu gzer dang :
dug dang 'jig pa kun gyis tshugs par mi 'gyur ro :
bdag 'dra pad+ma 'byung gnas kyis :
zab dgu bsdus nas gter du sbas :
mon kha'i brag la a tham rgya :
las can gcig dang 'phrad par shog :
sa ma ya rgya rgya rgya :
sprul sku rat+na gling pas gdan drangs pa'o ///
/
