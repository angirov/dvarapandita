@#:
:tshe sgrub rdo rje phreng ba'i lo rgyus nyi ma'i snying po zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88[ \u0f88\u0f88\u0f88\u0f88\u0f88\u0f88 ]bcom ldan 'das tshe dpag med la phyag 'tshal lo :
tshe sgrub rdo rje phreng ba las :
de'i lo rgyus mdo tsam bshad par bya :
de la gsum ste :
rgyal ba dgongs pa'i brgyud pa dang gcig :
rig 'dzin brda yi brgyud pa dang gnyis :
gang zag snyan khungs su brgyud pa dang gsum :
dang po ni :
phyi nang brjod med mkha' klong du :
cir yang ma nges 'od dpag med :
longs spyod rdzogs pa'i skur bzhengs te :
rang las mi gzhan sems dpa'i 'khor :
dgongs pa'i klong nas rang byung nyid :
rgyud mchog rdo rje phreng ba dang :
rgyud chen rdo rje rgya mdud dang :
rgyud mchog gsang ba rgya mtsho sogs :
tshe rgyud tan+t+ra bco brgyad gsungs :
de yang nyid kyi gsung sprul pa :
spyan ras gzigs la rab bsngags te :
rdo rje chos la gtad cing bsdus :
de ni dgongs pa'i brgyud tshul lo :
gnyis pa brda yi brgyud tshul ni :
spyan ras gzigs dang gsang bdag gis :
o rgyan bdag la 'di skad ces :
snang stong 'od kyi rang bzhin la :
tshe bdag rigs lnga yab yum rnams :
'od zer 'phro 'du'i byin rlabs kyis :
'chi med rdo rje'i sku thob 'gyur :
zhes brgyud de gtad do :
gsum pa gang zag snyan du brgyud pa ni :
'di'i lo rgyus rgyas par bshad na :
sum stong lon nas bod kyi yul du 'ong :
lha srin btul nas sa gzhi byin gyis brlabs :
thugs dgongs rdzogs nas gnas chen rnams su bzhugs :
de yang mchims phu'i g.ya' ma lung du rje 'bangs nyi shu rtsa lnga la :
rdzogs chen nam mkha' che ka dag gi dbang mo che mdzad dus :
rgyal po'i zhal nas slob dpon lags :
sngon nas bskal par bzhugs pa'i sku :
o rgyan nyid kyi rig 'dzin 'di :
thabs zab ji lta bu yis 'grub :
ces zhus tshe :
o rgyan zhal nas :
rgyal po chen po :
ting 'dzin bsgoms pas 'khor 'das ru shan phyed :
phung po 'ja' lus lta bur 'gyur ba yod :
lus kyi dbang po rtsa yi gnad gzir bas :
sems rtags lus la shar bas 'chi med thob pa yod :
yi dam lha yis dngos su dbang bskur te :
gnyis med gyur nas 'chi med thob pa yod :
rig 'dzin tshe sgrub bdud rtsi'i chu 'thungs pas :
sus 'thung tshe lo stong phrag thub pa yod :
ces bka' bstsal pa dang :
rgyal pos zhus pa :
slob dpon chen po bdag la yang tshe lo stong du thub pa'i tshe dbang bskur du gsol :
tshe chu bsgrub tu gsol :
zhes zhus tshe :
rje lags :
mnga' ris jo mo 'khor 'bangs dang bcas pa phul cig :
bdag gis tshe bsgrubs la rgyal po chen po mi yul du lo stong tsho gsum bzhugs par bya'o gsungs nas de nas g.ya' ma lung gi dben sa ru :
tshe yi dal zhal phyes nas :
phra men bum pa bdud rtsis bkang :
zla ba gcig tu tshe bsgrubs pas :
tshe dpag med pa dngos su byon :
mi bzhin gsung sgrog 'di skad gsungs :
las dang skal par ldan pa ga na yod :
'jig rten 'di na tshe yi snod dkon pas :
des na tshe la dbang ba nyi zla tsam :
tshe 'dod skyes bu u dum+ba ra 'dra :
las 'brel yod na tshe chu 'di la 'thung :
'di 'thung tshe lo stong phrag bdun tsho gcig :
rnam smin lus la skal pa bzang por 'gyur :
zhes chos nyid kyi rang sgra sgrog go :
de dus bsam yas lung pa sman drir song :
tho rangs rgyal po'i mnal lam tshe dpag med dbu rtse'i steng na byon :
phyag g.yas pa mchims phur brkyangs te dal dbus tshe bum bdag la gtad pa rmis :
dus la bab par mkhyen nas rgyal po bzhengs :
tshe yi dbang bcud zhu ru chas pa'i tshe :
blon po klu dpal blon chen gzhan rnams sbran :
sta ra klu gong rdo rje sprel chung dang :
khri 'brangs lha lod shud pu dpal seng dang :
rgya tsha lha snang khri bzang lab lhag ste :
thams cad 'tshogs nas rang gtam so sor smras :
klu dpal sta ra klu gong gnyis kha 'cham nas 'di skad zer ro :
mtha'i mon bu 'dod pa can des :
rgyal po blun rmongs phag thong 'dra ba 'di la dug btab :
bdag blon po seng ge 'dra ba rnams la yang yong nyen yod bshol bas drags zer :
sprel chung dang shud bu dpal seng gi zhal nas :
de nyid legs por som zhig mi srid do :
slob dpon 'jig rten spangs pa'i skyes mchog la :
rgyal po'i rgyal sas slob dpon ci zhig byed :
gsungs so :
klu dpal gyis :
slob dpon rgyal sar rings nas 'dug :
g.ya' ma lung du dbang mdzad tshe :
jo mo mnga' ris dkor mdzod rnams :
thams cad bdag la phul cig zer :
nang rtags phyir shar shing gi 'dzer bu 'dra zer ro :
rgya tsha lha snang zhal nas :
rgyal po tshe ring bod khams spyi la gces :
slob dpon 'phags pa'i nor gyis phyug pa la :
dkor mdzod jo mos ci zhig bya gsungs so :
shud pu seng ge'i zhal nas :
kun la gces pa'i rgyal po tshe ring na :
rang cag kun gyi bsam pa yid bzhin 'grub :
gsungs so :
klu dpal zhal nas :
tshe ring 'dod pas rang srog skyel :
rgyal po med pa'i blon pos ci zhig bya :
khyed rnams smra ba'i tshod 'gros gang lags kyang :
gting phug nga yi thog tu ma byung na :
mtha' smad khyo ga'i blon po rlung gis khyer :
ces klu dpal gyis gzhan rnams sba mdung gis brdungs so :
de nas sgo mo'i phyi rol du :
rgyal po'i chibs kha nas bzung ste :
phyag byas gzugs nem :
klu dpal gyi zhal nas :
rgyal po tshe zhu thugs dgongs bzang :
tshe zhus sku tshe 'dor nyan gda' 'o :
mon bu 'dod can rgyal sar rings :
khar sang zla ba snga ma la :
mtha' mi rtsi dug khur ba gnyis :
mchims phur song ba kun gyis mthong :
bla mchod gnyis kyis nyos so skad :
ri gdong brag la yi ge bris :
'grul la phyi phrin bskur 'dug lo :
mchims phur dug song zon gyis zer :
rgyal po'i chibs kha nang du bzlog :
blon gyis 'gro ba'i dbang ma byung :
rgyal po'i thugs la srid pa mi srid :
ci yin kyang mi shes bsams nas chibs la babs nas nang du log go :
de nyid slob dpon gyis mkhyen te :
g.ya' ma lung nas tshe chu bsnams te :
brag dmar 'dzam bur gter du sba bar dgongs te byon dus :
tshe'i bum pa rlangs ni phyur phyur khol lhog lhog skad tsir tsir byung ngo :
de nas phra men gyi bum pa gzi'i ga bur btsud :
de zangs su dril nas brag bya khyung gshog pa brgyangs pa 'dra ba'i gre bar rgyas btab ste sbas so :
smon lam 'di skad ces :
rdo rje sprel chung skye ba bcu bdun mthar :
khri rgyal zhes bya rgyal rgyud 'khrungs pa'i tshe :
tshe chu 'di thon 'gro don dpag med shog :
ces btab bo :
yang zur mkhar rdo'i mchod rten la sogs par tshe chu'i bum pa nyer lnga sbas so :
de'i 'dabs la tshe sgrub re sbas so :
de nas thugs shin tu mug nas bre gu dge'ur byon dus :
rgyal po 'gyod nas tshogs 'khor dpag med khyer nas jo mo rnams dang blon 'bangs mang zhig byung :
de dus slob dpon cang mi gsung bar bzhugs pas :
rgyal pos phyag dbu thod bud bud btsal nas :
e ma slob dpon sprul pa'i sku :
bdag 'dra'i rgyal po bsod nams chung :
gros nyes bdud blon dbang du song :
tshe dbang ma thob bdag 'gyod do :
lo gsum tshe sring thabs shig zhu :
ces zhus tshe :
slob dpon phyag gnyis sa gnon mdzad nas 'di skad gsungs :
'jig rten 'di na tshe yi snod re dkon :
rig 'dzin gral du 'gro ba'i thabs bgyis kyang :
snyigs ma'i sems can bsags pa chung srid dam :
mnga' bdag rje yi las skal ma shong ngam :
skal ldan tshe ring las 'phro med srid dam :
rgyal po ma yi mngal kha stong du dogs :
skye shi 'byung 'jug las la spro srid dam :
rlung 'khor shing rta zo chu'i khyud mo bzhin :
'khor ba'i skye brgyud las ngan dgyes srid dam :
snying gi gros dang zhal da nyan pa med :
the tshom can gyi rgyal po yi re mug :
bla mchod nga tsam phyi nas 'byung ngam ltos :
bai ro tsa na rnam snang sprul pa'i sku :
dam chos ston tshe tsha ba rong du spyugs :
lo tsA kho tsam phyi nas 'byung ngam ltos :
lha bzang klu dpal sta ra klu gong gnyis :
snga phyi bar du bstan pa'i rkang 'dren byas :
mnar med dmyal bar 'gro ba snying re rje :
rten 'brel che bas tshogs gnyis thob bya'i phyir :
rgyal srid jo mo bdag la phul cig smras :
rgyal po bsod nams rdzogs pa'i don ched la :
sprul pa'i sku yis 'gro don gong 'phel byas :
'phags pa'i nor bdun phyug pa'i skyes mchog la :
mnga' ris jo mos bdag la ci zhig bya :
rang skyon can gyi blon po col re chung :
sum stong lon kyang khye 'u lo brgyad tshul :
skye shi mi mnga' snang sems dbyer med 'dres :
'khor ba ma stongs bar du nga nyid gnas :
the tshom can gyi rgyal blon snying re rje :
'byung ba zad nas sku la bgres rgud med :
bdag ni rig 'dzin grub pa brnyes pa lags :
bod khams rnams kyi bsod nams spel ba'i phyir :
chos rgyal chen po'i sku tshe stong tsho gsum :
bsring bar dgongs tshe rgyal po rten 'brel 'chugs :
gsungs nas :
'on kyang rgyal po'i sku tshe lo skor gcig bsre+ing bar bya'o gsungs nas :
rten 'brel gyi che ba mang du mdzad do :
de nas sa pho rta yi lo yos bu zla ba'i nya la mkha' 'gro ma dpag med kyis rgya gar nas :
lho brag mkhar chur tshogs 'khor la byon nas :
de'i tshogs dpon la mkha' 'gro ma rlung gshog can dang seng ge'i gdong pa can gnyis kyis gdan drangs nas :
slob dpon nyid dang mkhar chen bza' dang :
nam mkha'i snying po dang :
shel dkar bza' dang bcas pa rnams :
nam mkha' nas byon nas mkhar chur phebs so :
de'i rjes la lcags phur can du tshe sgrub bcud kyi snying po byas nas gcig lcags phur can du thim :
gcig dom tshang shel phug tu thim :
rdo rje phreng ba 'di gces par dgongs nas gung thang mkhar la sbas so :
dus kyi tha ma lnga bcu kha ral dus :
glo bur rgyal pos bod khams rgyal po sdud :
'dre dang 'dra ba'i mi ngan mang po 'byung :
man ngag rnams kyang phal cher rang bzos bslad :
dam tshig mkha' 'gro yal bas byin rlabs chung :
de dus nga yi gdams pa sel med rnams :
las can smon lam btsan pa 'ga' zhig gis :
rim gyis bton nas sbas tshul 'gro don skyong :
dus kyi tha ma de dus 'di 'don pa'i :
nges med sna tshogs gdul bya hur 'grogs can :
DA ki'i mtshan ldan brla g.yon dpyi zur la :
mkha' 'gro'i spyan 'dras mtshan pa de la gtod :
gter bdag rnams kyang 'di la bya ra gyis :
rdo rje phreng ba'i lo rgyus nyi ma'i snying po zhes bya ba rdzogs so :
gter ston rat+na'i ming can gyis //
rong gi gung thang mkhar nas bton pa lags //
'gro don dpag med mtha' nas rgyas par shog
/mang+ga laM/
!
tshe dbang rdo rje phreng ba'i sta gon gyi dbang byang bkol ba bzhugs so :
dga' chen khyod bdag ston pa ste :
slob dpon khyod ni dgongs su gsol :
byang chub chen po'i tshul ston pa :
mgon po chen po bdag 'tshal lo :
dam tshig de nyid bdag la stsol :
skyabs gsum dag kyang bdag la stsol :
thar pa chen po'i grong khyer du :
mgon pos bdag nyid gzhug tu gsol :
zhes lan gsum du bya'o :
bu khyod legs 'ong skal pa bzang :
phyi nang dbang gi rim pa rnams :
dam tshig dag la gnas pa dang :
slob dpon tshul la gnas pa na :
khyed rnams bdag gis rjes su bzung :
lnga pa dam tshig la bzhag pa ni :
sman phud rak+ta chu gsum bsres la :
rim par sbyin pa ni :
hU~M:
'di ni dam tshig rdo rje'i chu :
khyod kyis dam tshig 'das pa na :
khro bo yak+Sha zhes bya ba :
lcags kyi sdig pa mgo dgu pas :
khyod kyi snying khrag 'jibs nas kyang :
las kyis rdo rje dmyal bar ltung :
gal te dam tshig ma nyams na :
ye shes sems dpa' tshon gang ba :
khyod kyi snying la yang dag gnas :
yang dag byang chub thob par 'gyur :
de bas dam la ma 'da' zhig :
badzra sa ma ya na ra kan :
ces dam tshig mna' chu la bzhag go :
de nas spyi bor rdo rje gtugs shing gsang ba'i dam tshig la bzhag pa ni :
hU~M:
khyod kyi he ru ka dpal ni :
rdo rje slob dpon nga yin gyis :
nga yi bka' las mi 'da' zhing :
tshul 'di gzhan la ma smra zhig :
gal te gzhan la smras na ni :
dam tshig chen po nyams pa dang :
de ma thag tu dral te gshegs :
de bas tshul 'di ma smra zhig :
ces dam la bzhag go :
de nas gnas gsum du :
rdo rje gtugs shing yig 'bru gsum gyi byin gyis brlab :
'beb chog bya ba'i phyir bdud rtsi dang dam chu sbyin :
sku gsung thugs byin brlabs shing :
dam tshig pa bskyed rab tu gnas pa'i phyir :
spyi bor me tog dang bcas pa'i rdo rje bzhag la :
oM su pra tiSh+Tha badzrA ye swA hA:
zhes byin gyis brlab bo :
dbang mchog rdo rje phreng ba yi :
dbang gi sta gon gal mdo 'di :
bdag 'dra pad+mas khrigs su bkod :
las can gcig dang 'phrad par shog :
sa ma ya :
rgya rgya rgya :
!
'dzab kyi dus su rdo rje spun rnams lu gu rgyud du sbrel :
'dzab skong 'dis bstod tshig bya :
hU~M:
dbus phyogs 'khor lo'i gzhal yas na :
thabs shes nyi zla 'od kyi dkyil :
ma chags pad+ma ge sar steng :
bcom ldan mgon po tshe dpag med :
sku mdog dmar ser 'od zer 'phro :
phyag na tshe yi bum pa bsnams :
bum pa 'chi med bdud rtsis bkang :
bum pa'i kha rgyan dpag bsam shing :
bum pa'i mgul chings le brgan dar :
phyogs bcu'i sangs rgyas thams cad kyi :
'chi med bdud rtsi'i bcud bsdus nas :
bkra shis bum pa'i nang du bskyil :
dus 'dir skal ldan bdag cag la :
'chi med tshe yi dngos grub stsol :
ces phyogs bzhi'i rigs lnga tshe dpag med yab yum rnams la'ang 'gres so :
tshe sgrub rdo rje phreng ba yi :
'dzab skong mu tig phreng ba ni :
bdag 'dra mtsho rgyal khrigs su bkod :
las can gcig dang 'phrad par shog :
sa ma ya rgya rgya rgya :
!
tshe dbang rdo rje phreng ba'i bdag 'jug slob dpon gyis rang dbang blang ba yod :
rigs bdag 'od mi 'gyur la phyag 'tshal lo :
tshe dbang rdo rje phreng ba yi :
thog mar bdag 'jug slob dpon dbang :
'di'i rim pa ni :
sta gon tshar nas nang mtshams bcad :
khrus sogs gtsang sbra legs byas la :
dbu rgyan cod pan rus rgyan sogs :
chas 'dzom gzi brjid cher byas te :
dmigs med stong pa'i ngang nyid las :
rang skad cig la mgon po tshe dpag med :
sku mdog dmar po bye ru lta bu rgyan sna tshogs kyis brgyan pa :
phyag mnyam gzhag gi steng na bum pa 'dzin pa :
de ltar gsal bar bskyed la :
de'i spyi bor rdo rje sems dpa' yab yum :
mgrin par rin chen 'byung ldan yab yum :
snying gar rnam snang yab yum :
lte bar don yod grub pa yab yum bsgom mo :
de dag sku mdog rigs kyi kha dog la phyag mtshan 'dzin pa :
khyad par du phyag na tshe'i bum pa bsnams pa :
lha de dag gi spyi bor oM:
mgrin par A:
thugs kar hU~M:
de nas badzra rak+Sha rak+Sha hU~M:
zhes brjod pas :
spyi bor sna tshogs rdo rje rgya gram las :
rdo rje'i drwa bas lus thams cad go lhubs su gtams par bsam :
bdag gtso bo'i thugs ka'i hU~M las 'od 'phros pas :
phyogs bcu nas ye shes sems dpa' rnams rang rang gi tshul du spyan drangs te :
ye shes pa rnams kyi gnas gsum nas yig 'bru gsum las 'od 'phros te :
bdag dam tshig pa rnams kyi gnas gsum du thim ste bdag la dbang bzhi rdzogs par bskur zhing :
bdag dang ye shes pa'i yig 'bru'i 'od zer gyis ye shes kyi me 'bar nas tshe dpag med kyi tshe'i bum pa las 'chi med kyi bdud rtsi khol bas :
bdag gi spyi bo nas 'khor lo lngar rim gyis khengs nas phyi nang gsang ba'i dbang bzhi rdzogs par gyur te :
khyod kyis 'gro ba dpag tu med pa la dbang skur cig :
ces gnang ba byin nas rdo rje slob dpon du bskos par bsam :
de nas bdag dam tshig pa dang gnyis su med par sa bon la thim par bsam :
de nas yab yum rang rang gi sa bon la rang rang gi snying pos bskor bar bsams la :
bzlas pa byas pas de dag las 'od 'phros pas :
bdag gzhan gyi sgrib pa thams cad dag par bsam :
'di ltar bzlas par bya'o :
oM AHhU~M swA AMHhA:
mUM lAM mAM pAM tAM:
A yuHsid+d+hi pha la hU~M dza :
ces bzlas pas :
sangs rgyas thams cad kyis bdag la dbang bskur bar bsam :
de nas rdo rje gsor zhing dril bu dkrol :
phyi nang gsang ba'i mchod pa rnams :
bzang po spyod dang ci rigs pa'i :
yan lag bdun pa dag gis bya :
de nas rdo rje'i tshig 'di brjod :
hU~M:
bdag ni skal ldan rigs kyi bu :
sangs rgyas kun gyis rab tu bsngags :
rdo rje 'chang gis dbang yang bskur :
hU~M:
nga ni rigs kyi bdag po ste :
sku lnga ye shes lnga yi bdag :
ma rig log rtog 'khrul pa yis :
'khor ba'i rgya mtshor bying ba rnams :
thams cad bdag gis bsgral bar bya :
ma grol ba rnams dgrol bya zhing :
ma bsgral pa rnams bsgral ba dang :
dbugs ma phyung pa dbugs dbyung bya :
hU~M:
nga ni rgyal ba kun gyi sras :
dus gsum rgyal ba'i dbang yang bskur :
rang byung rig pa'i rtsal dbang thob :
'gro ba 'dren par dam bca' 'o :
de ltar rdo rje'i tshig brjod cing :
sngags ni khri 'am 'bum la sbyar :
bdag ma smin par gzhan mi smin :
bdag 'jug slob dpon dbang med na :
gzhan la bskur ba'i 'os ci yod :
ci phyir long bas sna khrid bzhin :
gnas med nges pa med phyir ro :
'di yod sangs rgyas phrin las nyid :
bdag gzhan kun don 'grub pa 'o :
de nas slob bur dbang chog gi :
gzhung las ji ltar 'byung bzhin bskur :
'di ni kun la kha bsgyur btub :
de bas 'di la nan tan bya 'o :
cho ga sgom byed slob dpon dbang :
rong gsum gung thang mkhar la sbas :
lnga brgya snyigs ma'i dus mtha' ru :
nga yis dbang bskur byin brlabs pa'i :
skal ldan gcig dang 'phrad par shog :
dbang chog 'di nyid sus thob pa :
tshangs pa'i tshe dang ldan par 'gyur :
'gro don mthar phyin bkra shis shog :
sa ma ya rgya rgya rgya :
gter rgya :
sbas rgya :
gtad rgya'o :
bdag 'dra gter ston rat+na yis //
gnam lo chu byi glang zla yi //
bcu gsum sUr+Ya shar mtshams la //
gung thang mkhar gyi gter sgo phyes //
skal ldan bu slob khrid nas kyang //
rin chen khro chu'i bum pa nas //
zab mo'i shog dril bcu 'dug lags //
chos bka' nyi shu rtsa brgyad bdog
/skal ldan rnams kyi dpal du shog
/bdag rat+na'i snying i go /
!
tshe dbang rdo rje phreng ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]e ma ho :
mi 'gyur mi shigs rdo rje'i sku :   skye 'gag gnas gsum dang bral ba de kho na nyid /
de bzhin nyid la phyag 'tshal lo :
bdag 'dra pad+ma 'byung gnas kyis :
rgya gar shar nub   thub pa'i rgyal tshab   bstan pa dar rgyas byas :
yang le shod nas   yang dag bsgrubs   rgya gar yul du log :
rdo rje'i gdan la bstan pa'i rgyal mtshan btsugs :
in+d+ra b+hU ti dpal 'dzin la sogs pa :
rA tsa gsum gnyis btul nas   ting nge 'dzin gyis   sa thob sbyar :
sum stong lo lon rdo rje gdan bzhugs tshe :
khri srong lde'u btsan las sad lo tsA gsum :   shud bu dpal gyi seng ge
/sna nam rdo rje bdud 'joms /
mchims shAkya pra b+ha /
gser phye   bre gsum dang gser gyi pa tra gnyis   bskur nas   rdo rje gdan du   nga yi drung du 'ong :
bod yul thugs rjes 'dzin pa'i dus mkhyen nas :
'phags pa'i yul du sems lhag ma lus pa'i :
shAka thub bstan pa'i ga dar legs par byas :
mu stegs tshar bcad gter kha mang du sbas :
de nas bod yul dbus la chas pa'i tshe :
nyi shu rtsa bzhi'i dpa' bo mkha' 'gro rnams :
rgyal po'i 'khor bzhin o rgyan bdag phyir 'brangs :
bsam yas sa btul lha srin dam la btags :
gsang sngags rgyud sde phyi nang ma lus pa :
saMskr-ita las bsgyur nas gtan la phab :
shin tu yang zab nying khu'i bcud phyung nas :
ma 'ongs don du smon lam btab nas sbas :
khyad par tshe dbang rdo rje phreng ba 'di :
lho brag mkhar chu lcags phur can gyi phug :
ye shes mtsho rgyal la gtad zin bris byas :
tshe yi dbang mchog gsum du sbyar ba las :
gcig ni mkhar chu lcags phur can la thim :
gcig ni dom tshang shel gyi phug par sbas :
de dag kun gyi ches zab yang zab 'di :
mon rong mtshams su gung thang mkhar la sbas :
dus mthar las can gcig dang 'phrad par shog :[ \u0f88\u0f88\u0f88\u0f88 ]tshe dbang rdo rje phreng ba'i skur thabs la :
'di la sngon 'gro dngos gzhi rjes dang gsum :
sngon 'gro la yang rnam pa bzhi yis bstan :
sta gon rdzas gsag 'jug chog gsol ba btab :
dngos gzhi gzungs khrus lag len snying po bzla :
dbang dngos bskur dang bskyed rim rnal 'byor bsgom :
rjes la bzhi ste dam bya gsang sgo bcad :
dkyil 'khor bsdu zhing bsngo sogs smon lam gdab :
bzhi gsum bcu gnyis rdo rje phreng ba'i chos :
sngon 'gro dkyil 'khor sta gon kun dang mthun :
dkyil 'khor dbus su bum pa man dzi'i steng :
kha rgyan shug pa dar sna'i mgul chings bya :
gzungs thag la sogs chas rnams 'dzom par bya :
dkar gsum mngar gsum bu ram ril bu blug :
chang ngam chu gtsang sum gnyis khengs par bkang :
sha lnga bdud rtsi lnga dang 'bru sna lnga :
rin chen rnam lnga sman sna snying po lnga :
'bru sna sngags dang bcas te bum par blug :
khyad par zan bum byas te tshe chang dgang :
kha rgyan dang bcas man dzi'i steng du bzhag :
bla ma yi dam mkha' 'gro'i gtor ma bsham :
spyi gtsug gzungs chu rdor sems thugs ka nas :
byung bsam lus sgrib nad gdon dang :
bar gcod gdon bgegs byang bar bsam :
de nas gral 'dug slob dpon gyis :
rgyu 'bras chos dang lo rgyus bshad :
skyabs 'gro sems bskyed sdom pa 'bogs :
srung skud so shing bzung sogs pa :
spyi dang mthun pas 'dir ma smos :
de ni sngon 'gro sta gon no :
skabs 'dir bdag 'jug rang dbang blang :
de nas dngos gzhi'i rim pa ni :
gong gi dal dbus bum pa la :
tshe bdag rigs lnga yab yum rnams :
bdag nyid mgon po'i thugs ka nas :
'od zer lcags kyu'i tshul du 'phros :
'og min gnas nas spyan drangs te :
mchod bstod bya zhing bum par bstim :
bdag 'jug dbang sogs gzhan du shes :
spyan dar bkab ste :
de nas las kyi rdo rje yis :
'phrang la spyan dar bkab ste khrid :
phyi mtshams nang mtshams gzhung bsrang gang shes bya :
sgo'i drung nas gsol ba 'di skad btab :
rdo rje slob dpon dgongs mdzod cig :
bdag cag ma rig 'khor bar 'khyams :
phyi nang bar chod gdon mang bas :
rig 'dzin tshe yi dbang mchog zhu :
'khor ba'i rgya mtsho las sgrol zhing :
thar pa'i lam du gzhug tu gsol :
zhes lan gsum gsol ba btab bo :
slob dpon gyis :
khyed cag su yin don gnyer gang :
rig 'dzin tshe dbang thob 'dod na :
bsrung bya'i dam tshig khas len cing :
ji srid srog dang bsdo ba yi :
dam bca' ji bzhin bsrung nus sam :
zhes dri :
lan du :
rdo rje slob dpon dgongs mdzod cig :
lnga brgya snyigs ma'i dus 'di ru :
tshe 'di mi rtag dgra mang bas :
bdag cag 'chi med rdo rje yi :
dbang zhu dam las 'gal mi byed :
dkyil 'khor dal du 'jug par zhu :
zhes zhu'o :
rdo rje slob dpon gyis :
e ma khyed rnams skal pa bzang :
rig 'dzin pad+ma thod phreng gi :
phyag bzhes rdo rje'i phreng ba 'di :
skal ldan rnams la bdag gis bskur :
spro dga' dang bcas 'di ru shog :
ces slob bu gral 'dug mtshams gcod bya :
slob dpon gyis :
badzra tsak+ShuHpra be sha ya phaT:
spyan dar bsal lo :
gu gul la sogs rdzas dud btang :
bgegs bskrad grogs bcas rol mo bya :
de nas bar chad bsrung ba dang :
bgegs dang 'byung po bskrad pa'i phyir :
drag po'i sbyin sreg dag kyang bya :
zhi rgyas dbang drag sbyin sreg bzhi :
rim pa bzhin du logs na yod :
dngos gzhi slob dpon me long khrus chu thogs :
rdo rje sems dpa'i bskyed rim snying po bzla :
dbyangs dang bcas te slob dpon gyis :
gral skor me long khrus dag bya :
gnyis pa bskur ba'i rim pa ste :
zhi rgyas dbang drag me mchod bzhi :
khrus byas rting la zhi mchod de :
'dzab kyi dus su rgyas mchod bya :
tshogs kyi dus su dbang mchod de :
tho rangs bskur chog gong du drag po'o :
'dzab dus su dkyil 'khor kun nas bskor :
snying po'i rim pa 'di skad do :
oM badzra gu ru A yu she sa ra ha ka ra re sha ra re swA hA:
brgya dang rtsa brgyad bsnyen mchod bya'o :
gsum pa tshe 'beb pa ni :
rang rang spyi gtsug nyi zla'i steng :
bcom ldan mgon po tshe dpag med :
sku mdog dmar po bye ru'i mdog :
skyil krung mnyam gzhag tshe bum 'dzin :
gnas gsum yig 'bru gsum bskyed de :
hU~M las 'od 'phros phyogs bcu yi :
sangs rgyas byang sems tshe longs spyod :
mnga' thang kha rje bsod nams sogs :
thams cad bsdus nas bum par thim :
'chi med bum pa'i bdud rtsi khol :
lud nas bdag gi tshangs bug nang :
'o rgyun bzhin du nar mar babs :
'chi med bdud rtsis lus khengs bsam :
phyogs bcu'i sangs rgyas thams cad kyang :
thib thib byon nas bdag nyid la :
tshe yi dbang bskur mdzad par bsam :
rang gi snying gar g.yung drung nyid :
mi 'gyur lte bar hU~M gis mtshan :
rdo rje rgya gram bsnol ba'i steng :
hU~M dang g.yung drung gnas par bsam :
dus rnams kun tu dran pas bzung :
de ni mi 'gyur srog gi rten :
dngos gzhi'i 'dzab ni 'di nyid bzla :
oM AHhU~M badzra gu ru A yur+dz+nyA na a mA ra Ni dzI ban ti ye swA hA:
zhes ni khri dang 'bum la sbyar :
bzhi pa bskur ba dngos bstan te :
slob dpon rdo rje gsor zhing bum pa thogs :
snyan pa'i dbyangs kyis 'di skad bskur :
hU~M:
bcom ldan mgon po tshe dpag med :
sku mdog dmar ser tshe bum 'dzin :
pad+ma'i rigs kyi dbang bskur bas :
'chi med tshe yi dbang thob shog :
rdor dril thogs la :
hU~M:
bcom ldan rnam snang tshe dpag med :
dkar gsal rdo rje bum pa 'dzin :
byang chub chen po'i dbang bskur bas :
'chi med tshe yi dbang thob shog :
rdo rje thogs te :
hU~M:
bcom ldan mi bskyod tshe dpag med :
mthing nag rdo rje bum pa 'dzin :
rdo rje rigs kyi dbang bskur bas :
'chi med tshe yi dbang thob shog :
prog zhu'am me long thogs te :
hU~M:
bcom ldan rin chen tshe dpag med :
gser dang nor bu tshe bum 'dzin :
rin chen rigs kyi dbang bskur bas :
'chi med tshe yi dbang thob shog :
de nas dril bu thogs te :
hU~M:
don yod grub pa tshe dpag med :
phrin las kun 'dus sku mdog ljang :
rgya gram rdo rje dril bu bsnams :
las kyi rigs kyi dbang bskur bas :
phrin las tshe yi dbang thob shog :
ces pas bu yi gnas gsum du :
phyag rgya bzung zhing rim gyis bskur :
de nas tshe yi bum pa thogs :
hU~M:
ye shes lnga ldan sku lnga'i bdag :
bde gshegs rigs lnga tshe dpag med :
kun 'dus tshe+e yi rdo rje mchog :
rigs bdag lnga yi dbang thob shog :
oM hU~M swA AMHhA b+h+rU~M trAM hrIHsarba A yuHsid+d+hi pha la a b+hi Shiny+tsa hU~M:
zhes bskur ro :
de nas zan bum thogs la :
hU~M:
'byung ba lnga nyid sku lnga'i bdag :
mi 'gyur g.yung drung lha mo ni :
dkar ser dmar ljang mthing ga'i mdog :
thams cad tshe yi bum pa bsnams :
bum pa'i kha rgyan dpag bsam shing :
bkra shis bum pa'i tshe thogs la :
nam mkha' dbyings dang sangs rgyas spyan :
mA ma gos dkar dam tshig sgrol :
de bzhin tshe bdag yum lnga yi :
yongs su rdzogs pa'i dbang thob shog :
oM hU~M mUM lAM mAM pAM tAM A yuHsid+d+hi a b+hi Shiny+tsa hU~M:
zhes lag len rim gyis bskur ro :
ril bu bza' zhing tshe chang btung :
yum lnga'i zan bum rol bar bya :
tshogs 'khor cher bya dga' ston bya :
glu gar la sogs nyams dbyangs blang :
rjes kyi dam tshig bslab bya ni :
rgyas par spyi dang mthun pa las :
sgos ni rku 'phrog gsod gcod rdeg :
des gos nye ba'i phyogs rnams spang :
srog 'don sbyin gtong dge sems kyis :
sAts+tsha gdab dang mchod rten bzhengs :
bsod nams lam bcos zam pa gso :
gnyis pa gsang lam 'di bzhin bcad :
snying po sngags dang phyag mtshan sogs :
gzhan la mchu sgor dbyung mi bya :
bla ma la mos mched la gdung :
rang ma khrel ba dam tshig yin :
gsum pa smon lam btab pa ni :
rigs bdag bde gshegs rig 'dzin gtso :
brtser dgongs khyed mchod byin rlabs kyis :
nad gdon bar chad rkyen zhi nas :
phyogs dus kun tu bde skyid cing :
bsam pa yid bzhin 'grub pa dang :
myur du sangs rgyas thob par shog :
shis pa brjod pa ni :
bka' brgyud bla ma yi dam lha :
bde gshegs kun 'dus bkra shis shog :
dus gsum rgyal ba'i gshegs shul mchog :
lta sgom spyod pa'i bkra shis shog :
tshe yi bar chad rkyen bzlog nas :
'chi med tshe yi bkra shis shog :
ces brjod do :
dal bsdu :
skong bshags rgyun mchod bya'o :
e ma ho :
bdag 'dra pad+ma 'byung gnas kyis :
tshe lam man+dA ra ba dang :
tshe yi sgrub mchog 'di bsgrubs pas :
tshe yi rig 'dzin bdag gis thob :
de nas bod du byon pa'i tshe :
bsam yas mchims phur 'di bsgrubs nas :
chos rgyal sku tshe bsring snyam pas :
blon po gdug pa'i phrag dog gis :
rgyal po nyid la dbang med de :
bod khams bsod nams spyir chung bas :
'di nyid rgyal pos ma thob bo :
tshe yi sgrub chu bum pa gang :
g.ya' ma lung gi brag la sbas :
rdo rje phreng ba'i dbang chog 'di :
spel bar zab chos blos ma thong :
khyad med 'dra yang zab khyad yod :
lho brag mkhar chu'i gnas mchog las :
lcags phur can du shog ser 'di :
bdag 'dra nam mkha'i snying po yis :
gu ru'i gsung bzhin zin ris byas :
na so phyin par gyur pa des :
legs po kho na ma byung yang :
'di nyid mthong bas rig 'dzin thob :
mkhar chu lcags phur can du sbyar :
mon rong mtshams su gter du sbas :
lnga bcu kha ral dus mthar thug :
spyir ni bod la bsod nams med :
khyad par mtha' 'khob lho phyogs rnams :
khrag mtsho 'khyil pa'i dus shig 'byung :
sgrub pa tshe yi long med dus :
nges med rtsing spyod hur 'drogs can :
thabs kyi cha 'dzin lte sme can :
shes rab cha 'dzin brla g.yon pa'i :
dpyi zur DA ki'i spyan 'dras mtshan :
de dang chos 'di sus 'brel ba :
skye ba gsum gyis rig 'dzin thob :
las can de dang 'di 'phrad shog :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]!
yang gsang tshe'i sgrub pa las :
phyi sgrub rdo rje phreng ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bla ma tshe dpag med pa la :
sgo gsum dang bas phyag 'tshal lo :
bdag 'dra pad+ma 'byung gnas kyis :
shin tu yang zab sbas pa las :
phyi sgrub rdo rje phreng ba bstan :
las can gcig dang 'phrad par shog :
sa ma ya :
de la dang po ni :
rnal 'byor pa 'khor ba las yid dbyung zhing :
tshe gcig gis rdzogs pa'i sangs rgyas thob par 'dod pas :
dben zhing yid dang mthun pa'i gnas su :
phyi nang gi bya ba btang la mtshams dam du bcad la phyi nang gi mchod gtor tshang bar bsham :
bla ma'i las byang gzhung bsrang :
bgegs gtor byin la rang sa bzung bar bya'o :
de nas bde ba'i stan la 'dug :
sems can thams cad kyi don du :
sangs rgyas bsgrub pa'i don du tshe'i rig 'dzin bsgrub snyam du sems bskyed cing :
oM shUn+ya tA dz+nyA na badzra swa b+hA ba At+ma ko\u0f85 haM:
ces brjod la :
snang srid thams cad stong pa'i ngang las :
nyi zla pad+ma yi steng hU~M mthing ga 'od du 'phro ba gcig bsam :
de las 'od 'phros 'phags pa mchod :
sems can gyi sdig sgrib sbyangs :
bdag gi tshe'i bar chad thams cad bsal :
tshur 'dus hU~M la thim :
hU~M b+h+rU~M badzra rat+na hU~M:
zhes brjod pas hU~M yongs su gyur pa las :
skad cig dran rdzogs su rang rig gnam lcags kyi rdo rje rtse lnga pa ri rab dang mnyam pa sngo khrang ba gcig tu gsal ba'i lte ba'i nang du b+h+rU~M las ye shes kyi gzhal yas khang :
sgo gru rta babs dang bcas pa yangs shing rgya che ba 'od du 'bar ba'i dbus su nyi zla pad+ma'i steng du rang nyid yi dam gyi lha'am :
tshe dpag tu med pa longs spyod rdzogs sku'i cha lugs tshe'i bum pa bsnams pa 'ja' 'od kyi gur na gnas par bskyed do :
de'i spyi gtsug khru gang ngam :
'dom gang la sogs gang yang rung ba'i nam mkhar :
pad+ma 'dab ma stong dang ldan pa dkar po :
dmar po :
mthing ga gsum brtsegs kyi steng du :
o rgyan tshe dpag tu med pa sku mdog dkar la dmar ba'i mdangs dang ldan pa :
phyag mnyam gzhag gi steng na 'chi med ye shes kyi bdud rtsis bkang ba'i bum pa bsnams pa rin po che'i rgyan du mas spras pa :
gzi brjid dang ldan pa'i shar du lA se dkar mo mdzes sdug rgyan sna tshogs kyis spras pa :
phyag na tshe'i bum pa bsnams nas pad ma'i steng na bzhengs pa :
lhor mA le ser mo tshe'i bum pa bsnams pa :
nub tu gI tI dmar mo tshe'i bum pa bsnams pa :
byang na nIrti ljang mo tshe'i bum pa bsnams pa :
'od dang 'od zer gyi 'phro 'du ldan par bskyed do :
gtso bo'i thugs ka na hrIHyig las 'od zer 'phro ba dang :
bdag gi thugs kar zla ba'i dkyil 'khor gyi lte ba la hrIHdmar tsheg drag dang ldan pa'i mtha' la tshe'i sngags kyis bskor ba las 'od zer 'phros pas :
nub bde chen 'bar ba'i dkyil 'khor nas tshe dpag tu med pa tshe'i lha mo bzhi :
'khor rgyal ba rgya mtsho dang bcas pa mdun gyi nam mkhar spyan drangs la :
yid kyis mchod bstod dang gsol ba btab pas :
de rnams kyi sku gsung thugs kyis byin brlabs ye shes lngas dbang bskur nas :
thams cad rang rang gi spyi bor thim nas dam tshig la ye shes gnyis su med par thim par bsam :
de nas tshe dpag med lha mo bzhi dang bcas pa'i thugs ka'i sa bon dang :
sku'i gnas gsum tshe'i bum pa dang bcas pa las 'od zer phyogs bcur 'phros pas bla ma yi dam mkha' 'gro chos skyong :
sangs rgyas byang sems thams cad kyi sku gsung thugs kyi tshe'i bcud thams cad bum pa'i nang du sib sib bsdus nas :
bum pa tshe'i bdud rtsis dkar mer gyis gang bar bsam :
khyad par du lha mo bzhi'i bum par sa chu me rlung sman dang rtsi bcud thams cad bsdus nas bum pa'i bdud rtsi chi li li khol zhing lud nas :
gtso 'khor rnams kyi bum pa nas dkar na ra ra babs nas :
rang gi spyi bo dang kha'i nang nas mar byung bas rang gi lus kyi nad gdon bgegs dang khyad par tshe'i bar chad thams cad sangs kyis dag nas :
bshang lam dang rkang mthil las 'dur thon :
rjes la mas nas yar bdud rtsis gang nas :
lte ba :
snying ga :
mgrin pa :
spyi bor dkar chil gyis gang nas :
tshe mi 'gyur ba rdo rje lta bu'i sku thob par nges shes bskyed la :
bla ma dang tshe dpag med dbyer med du bsgrub pa'i snying po 'di mi tshig gis bar ma chod par :
rab bye ba :
'bring bdun 'bum :
tha ma yang sum 'bum du bzlas so :
oM AHhU~M badzra gu ru pad+ma sid+d+hi A yuHsid+d+hi hU~M hrI:
zhes yang snying 'bru bcu drug pa 'di zur ma nyams par bzla'o :
de nas sngags stong stong gi skabs su mchod bstod 'di mos pa rtse gcig gi sgo nas bya'o :
kye :
bla ma tshe dpag med pa dgongs :
bdag ni khyed la rab gus pas :
rtse gcig gdung bas gsol ba 'debs :
phyi nang gsang ba'i mchod tshogs dang :
snang srid snod bcud mchod par 'bul :
mi dge nyams chag thams cad bshags :
gsang ba thugs kyi dkyil 'khor nas :
'chi med tshe yi dngos grub stsol :
ces stong tshigs kyi mchod bstod bya zhing bsnyen pa la 'bad do :
thun mtshams su 'phro gcod dus dbang gi gsol ba 'di gdab bo :
oM AHhU~M hrI:
bla ma sangs rgyas rin po che :
tshe dpag med pa 'gro ba'i mgon :
yang gsang thugs kyi ga 'u nas :
mi 'gyur rdo rje tshe yi dbang :
bla med mchog gi rin po che :
mgon pos bdag la bskur du gsol :
ces gsol ba btab pas :
tshe dpag med lha mo bzhi dang bcas pas 'chi med sngags kyi rang sgra ti ri ri bzlas shing dbang bskur :
bum pa'i bdud rtsi spyi bo nas mar babs pas bdag gi lus 'chi med kyi bdud rtsis me re re gang bar bsam zhing :
rjes la lha mo bzhi'i bum pa nas gtso bo'i bum par bsdus lha mo bzhi yang gtso bo la thim nas :
gtso bo'i bum pa nas rang gi spyi bo nas mar byung bas lus ltem gyis gang bar dmigs la rlung thub thang cig bzung la dal bus btang ba'i rjes :
tshe brtan par byed pa'i 'chi med kyi rang gzungs 'di brgya'am nyer gcig re bzla'o :
na mo b+ha ga ba te a pa ri mi ta A yur+dz+nyA na su bi nish+tsita te dzo rA dzA ya :
ta thA ga tA ya :
ar+ha te samyak+saM bud+d+hA ya :
tad+ya thA:
oM puN+ye puN+ye ma hA puN+ye :
a pa ri mi ta puN+ye :
dz+nyA na sam+b+ha ro pa tsi te :
oM sarba saMskA ra pa ri shud+d+ha :
d+harma te :
ga ga na sa mud ga te :
swa b+hA ba bi shud+d+he :
ma hA na ya pa ri bA re swA hA:
zhes bzlas pa'i rjes su :
tshe dpag med spyi bo nas mar thim snying gar byon 'od du ltem zhu :
dam tshig ye shes gnyis su med par tshe mi 'gyur ba spros med stong pa'i ngang du sa le ba ci tsam gnas par bzhag :
rjes la dge rtsa tshe'i rig 'dzin thob pa dang :
bla na med pa'i byang chub tu bsngo bas rgyas gdab :
bkra shis pa'i tshigs su bcad pa dag kyang bya'o :
de tshe rtags kyi rim pa yang :
nyi zla shar ba :
ri bo la 'dzegs pa :
mchod rten la bskor ba byed pa :
sAts+tsha mang du mthong ba :
rnga brdung ba :
dar phyar ba :
dung 'bud pa :
mkhar brtsigs pa :
lo thog rgyas pa :
ston sdud pa :
'bru la longs spyod byed pa :
khyad par rdo rje rnyed cing lus la thim pa :
khong du mid pa :
bud med bzang mo'am khye'u gzhon pas chang dang :
bdud rtsi khyad par can byin pa :
khrab dang gos bzang dri ma med pa gon pa :
khri mthon po la 'dug pa :
de rnams tshe 'phel zhing grub pa'i rtags khyad par can du shes par bya'o :
gong gi bsnyen pa thems nas dmigs pa gong bzhin gsal bas zhag re la brgya rtsa re tho rangs sam nyi shar tshun la ma chag par bya'o :
des ni tshe yi rig 'dzin thob par the tshom med do :
khyad par bla ma tshe dpag med dang dbyer med du sgrub pa 'di byin rlabs kyi rtsa ba yin pas :
dge sbyor gyi rmang zin :
nyams rtogs dang shes rab 'phel :
gdul bya dang phrin las rgyas :
mdor na mchog thun mong gi dngos grub thams cad 'di las 'byung bas na shin tu yang zab dam pa'o :
dngos grub kun 'byung them med sbas pa las :
thugs kyi yang bcud rdo rje'i phreng ba 'di :
gces phangs rgyas btab gung thang mkhar la sbas :
ma 'ongs las can gcig dang 'phrad nas kyang :
rang nyams blang zhing yun du spel mi bya :
spel sngas dam sel rang gi tshe la gnod :
rjes kyang snying bu 'ga' las spel mi bya :
slob dpon nga yi thugs bcud nying khu 'di :
ma 'ongs thugs kyi sras dang 'phrad par shog :
sa ma ya :
kha thaM:
gu h+ya :
gter rgya :
sbas rgya :
gtad rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rgya rgya rgya :
rat+na gling pa'i thugs bcud gsang ba'i rgya /
!
yang gsang tshe'i sgrub pa shin tu zab pa nang sgrub rdo rje phreng ba zhes bya ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rigs bdag tshe yi mgon po la :
mi phyed dad pas phyag 'tshal lo :
bdag nyid tshe bdag pad+ma yis :
tshe sgrub rdo rje phreng ba las :
nang ltar bsgrub pa bstan par bya :
'di la gsum ste :
sngon 'gro rdzas gsag pa :
dngos gzhi tshe sgrub pa :
rjes la dngos grub blang ba'o :
dang po rdzas bsham pa ni :
dben zhing bkra shis nyams dga'i gnas su :
zla ba yar ngo gza' skar tshes grangs bzang ba la :
phyi nang mchod gtor dang :
dal gyi dbus su :
rin po che'i bum par :
rigs bzang gi bu mo bkra shis pas ri rgyud gangs nas 'brel ba'i chu blangs te :
khye'u bkra shis pas blugs :
der dri lnga :
sman lnga :
'bru lnga :
rin po che sna lnga la sogs pa'i bum rdzas dang :
mar dang bu ram dbang lag :
rtag tu ngu :
a mr-itas sbyar ba'i ril bus bkang la :
dar dmar gyi mgul chings :
me long la mtshal gyis bsnyen pa'i sngags dang :
lte bar nr-i bris la :
kha bcad de gzungs thag rdo rje brtod la bzhag go :
de'i steng du tshe'i gtor ma dpe'u chung ltar bca':
tshe'i mda' dar :
rma bya'i mdongs :
tshe dpag med kyi bris sku dang bcas pa gzug go :
de nas bla ma'am gang rung gi las byang gzhung bsrang :
bgegs gtor byin la mtshams dam du bcad la zhag bdun nam nyer gcig la sogs dus kyi sgrub pa dang :
bye ba'am bdun 'bum :
sum 'bum la sogs grangs kyi bsnyen pa'am :
mdor na sgrub pa'i rtags dang bstun la bya'o :
dngos gzhi tshe sgrub pa ni :
de nas bde ba'i stan la 'dug ste :
swa b+hA bas stong par sbyangs pa'i ngang nas :
pad+ma nyi zla'i steng du bdag nyid tshe dpag med sku mdog dmar po tshe'i bum pa 'dzin pa :
rgyan sna tshogs kyis brgyan pa :
gzi brjid dang ldan par bskyed pa'i thugs kar hrIHla rtsa sngags kyis bskor bar bsam ste :
hrIHlas 'od zer 'phros nas bum pa la phog ste :
b+h+rU~M zhes brjod pas bum pa b+h+rU~M las ye shes kyi gzhal yas khang sgo gru rta babs dang bcas pa phyi gsal nang gsal ba'i dbus su :
nyi zla pad+ma'i steng du :
yi dam tshe dpag tu med pa rang ci 'dra ba longs spyod rdzogs pa'i sku rgyan cha lugs dang ldan pa 'od zer 'jig rten gyi khams thams cad khyab par 'phros phyag na tshe'i bum pa ye shes kyi bdud rtsis bkang ba bsnams pa'i mdun nas /
yum pad+ma dbyings phyug ma rgyan dang ldan pa phyag g.yas tshe dar dang g.yon bum pa 'dzin pa dang 'khril bar bskyed :
de'i shar du mi bskyod pa tshe dpag med sngon po rgyan chas gtso bo dang mthun pa phyag na rdo rje dang tshe'i bum pa bsnams pa :
yum mA ma kI tshe'i mda' dar dang tshe bum bsnams pa gtso mo dang mthun pa yum mthing gar bskyed :
lhor rin 'byung tshe dpag med ser po rin po che dang tshe bum yum gong ltar bskyed do :
nub tu rnam snang yab yum sku mdog dkar po 'khor lo dang tshe bum gong bzhin no :
byang du don grub yab yum ljang gu rgya gram dang tshe bum gong bzhin du bskyed do :
de'i phyi shar du lA se dkar mo :
lhor mA le ser mo :
nub tu gI tI dmar mo :
byang du nIrtI ljang gu :
de rnams kyang dar dang rin po che'i rgyan gyis spras pa :
g.yas pa thams cad na tshe'i mda' dar dang :
g.yon thams cad na tshe'i bum pa bsnams par bskyed do :
de'i phyi rol du tshe'i dbang sdud phyag rgya'i lha mo mgyogs ma bzhi :
shar du dkar mo tshe mda' dang lcags kyu g.yas :
tshe'i bum pa g.yon na bsnams pa'o :
lhor ser mo zhags pa ma :
nub tu dmar mo lcags sgrog ma :
byang du ljang mo dril bu ma :
kun kyang tshe mda' dang tshe bum bsnams pa 'khor gyi sprul pa tshe'i lha mo 'bum 'bum gyis bskor bar bskyed do :
de rnams kyi gnas gsum du 'bru gsum bskyed cing byin gyis brlab par bya'o :
de'i steng du tshe'i gtor ma mi dmigs pa la :
bla ma o rgyan rin po che tshe dpag tu med pa rma bya brgyad kyis btegs pa'i steng na :
pad+ma 'dab ma stong dang ldan pa nyi zla'i steng na sku mdog dkar gsal pad+ma rA ga'i mdog can :
longs spyod rdzogs sku rin po che'i rgyan thams cad kyis brgyan pa mnyam gzhag gi steng na tshe bum 'chi med kyi bdud rtsis bkang ba 'dzin pa :
mdun na tshe bdag ye shes kyi mkha' 'gro mtsho rgyal dkar dmar mdangs dang ldan pa gzhon nu bcu drug lon pa'i tshul :
g.yas pas pad+ma dang g.yon pas tshe bum 'dzin pa rin po che dang rus pa'i rgyan gyis spras pa yab dang 'khril bar bskyed cing :
de'i thugs kar zla ba'i steng du hrIHla sngags kyis bskor bar bsgom mo :
de nas bdag dang da la'i lha tshogs rnams kyi thugs ka nas 'od zer kha dog lnga dang ldan pa steng 'og phyogs bcur 'phros pas :
phyogs bcu'i rgyal ba dpag tu med pa dang :
khyad par du ye shes pa rnams mdun gyi nam mkhar spyan drangs la mchod pas mchod pa dang bstod pa 'bul :
'dod pa'i don la gsol ba btab cing :
ye shes pa rnams kyis bdag dang dkyil 'khor gyi lha rnams la sku gsung thugs kyi byin phab :
ye shes lnga'i dbang bskur nas dam tshig la ye shes gnyis su med par bstim mo :
bla ma tshe dpag med spyi bor gong bzhin la :
khyad par du bla ma o rgyan chen po dang :
rtsa ba dang brgyud pa'i bla ma dpag tu med pa thams cad kyang tshe dpag tu med pa'i rang bzhin du byon par bsam zhing gong ltar dbang bskur zhing dam tshig pa la bstim mo :
de nas thugs ka'i sngags phreng las 'od zer 'phros pas dkyil 'khor gyi lha rnams la phog :
thugs dam gyi rgyud bskul bas lha'i thugs ka nas 'od zer phyogs bcur 'phros pas :
phyogs bcu'i sangs rgyas dang byang chub sems dpa' bla ma yi dam mkha' 'gro chos skyong thams cad kyi sku gsung thugs kyi rang bzhin tshe'i bcud thams cad rdo khab len gyis lcags blangs pa ltar du 'ub 'ub bsdus nas :
gzhal yas bum pa'i nang du 'chi med ye shes kyi bdud rtsis dkar chil gyis 'khyil bar bsam zhing :
rtse gcig ma yengs pa'i sgo nas dmigs pa'i 'phro 'du yang yang gsal btab cing :
'chi med tshe'i snying po bsnyen sgrub gcig tu dril ba 'di mi tshig gis bar ma chod par bye ba bdun 'bum bzla'o :
oM gu ru A yuHdz+nyA na sid+d+hi hU~M:
a mA ra Ni dzI ban d+hi ye swA hA:
zhes gsang ba'i yig 'bru nyi shu pa 'di ltar zur ma nyams par bzla bar bya'o :
de nas skabs skabs sam dus bzhir mda' dar dmar po g.yab cing tshe 'gug skul byang 'di dbyangs snyan pos bya'o :
hU~M:
shar gyi phyogs nas tshe 'gugs ma :
lA se dkar mo tshe yi bdag :
phyag na tshe yi bum pa bsnams :
bum pa'i rang bzhin gzhal yas khang :
bum pa'i kha rgyan dpag bsam shing :
bum pa'i mgul chings le brgan dar :
bum pa'i gzungs thag lu gu rgyud :
lu gu rgyud la pad+mo'i phreng :
shar gyi phyogs nas tshe khug la :
sgrub mchog bdag la dbang skur cig :
hU~M:
lho yi phyogs nas tshe 'gugs ma :
mA le ser mo tshe yi bdag :
phyag na tshe yi\u0f8e
bum pa'i rang bzhin\u0f8e
bum pa'i kha\u0f8e
bum pa'i mgul\u0f8e
bum pa'i gzungs\u0f8e
lu gu rgyud\u0f8e
lho yi phyogs nas tshe khug la :
sgrub mchog bdag la dbang skur cig :
hU~M:
nub kyi phyogs nas\u0f8e
gI tI dmar mo\u0f8e
phyag na\u0f8e
bum pa'i\u0f8e
bum pa'i kha\u0f8e
bum pa'i mgul\u0f8e
bum pa'i gzungs\u0f8e
lu gu rgyud la\u0f8e
nub kyi phyogs nas\u0f8e
sgrub mchog\u0f8e
hU~M:
byang gi phyogs\u0f8e
nIrti ljang mo tshe\u0f8e
phyag na tshe\u0f8e
bum pa'i rang bzhin\u0f8e
bum pa'i kha\u0f8e
bum pa'i mgul\u0f8e
bum pa'i gzungs\u0f8e
lu gu rgyud\u0f8e
byang gi phyogs\u0f8e
sgrub mchog\u0f8e
hU~M:
'byung ba lnga ni sangs rgyas dngos :
bde chen rigs kyi yum mchog rnams :
'byung ba phyi yi bcud sdus la :
rnal 'byor nang gi lus la stims :
sha yi khams nas tshe nyams na :
rigs kyi lha mo sangs rgyas spyan :
sa yi khams nas bcud sdus la :
'chi med tshe yi dngos grub stsol :
khrag gi khams nas tshe nyams na :
rigs kyi lha mo mA ma kIs :
chu yi khams nas bcud sdus la :
'chi med tshe yi\u0f8e
drod kyi khams nas\u0f8e
rigs kyi yum mchog gos dkar mos :
me yi khams\u0f8e
'chi med tshe\u0f8e
rlung gi khams nas\u0f8e
rigs kyi yum mchog dam tshig sgrol :
rlung gi khams\u0f8e
'chi med tshe\u0f8e
sems kyi khams nas\u0f8e
rigs kyi yum mchog kun tu bzang :
nam mkha'i khams\u0f8e
'chi med tshe\u0f8e
rigs kyi yum gyur khyed rnams kyis :
'byung ba'i tshe srog brtan par mdzod :
hU~M:
shar gyi phyogs nas rdo rje tshe 'gugs ma :
dkar mo mgyogs ma tshe yi bum pa bsnams :
sku gsung thugs sprul dkar mo mgyogs ma 'bum :
rdo rje tshe mchog 'gugs pa'i las mdzod cig :
hU~M:
lho yi phyogs nas rin chen tshe 'gugs ma :
ser mo mgyogs ma\u0f8e
sku gsung thugs sprul ser mo\u0f8e
rin chen tshe mchog\u0f8e
hU~M:
nub kyi phyogs nas pad+ma tshe\u0f8e
dmar mo mgyogs ma\u0f8e
sku gsung thugs sprul dmar mo mgyogs\u0f8e
pad+ma tshe mchog\u0f8e
hU~M:
byang gi phyogs nas las kyi tshe\u0f8e
ljang mo mgyogs ma\u0f8e
sku gsung thugs sprul ljang mo\u0f8e
las rab tshe\u0f8e
rgyal ba byin chen rnams kyis byin phob la :
mgyogs ma tshe bdag rnams kyis tshe khug cig :
rnal 'byor skal ldan bdag la tshe dbang skur :
'chi med tshe yi dngos grub bstsal du gsol :
zhes bskul zhing bdag dang bum pa la 'gugs bstim drag tu bya'o :
'di ni shin tu zab ste :
rnal 'byor pas tshe sgrub rgyun du bya ba dang :
gzhan la tshe dbang chen mo bskur ba la sogs kun la :
tshe'i skul byang 'di bya zhing dmigs pa gsal bas 'dzab la nan tan bskyed pas tshe'i dngos grub mchog gi dam pa thob par the tshom med de :
o rgyan bdag gis shin tu zab par gdams pa'i tha tshig de kho na'o :
de nas gong gi bsnyen pa dus grangs thems pa dang :
las sbyor tshe yi snying po 'bru brgyad pa 'di khri tsho gcig bzla'o :
oM b+h+rU~M badzra A yu she hU~M A:
ces bzla bar bya'o :
de tshe sgrub pa'i rtags kyi rim pa ni :
nyi zla shar ba :
ri rtser 'dzegs pa :
nam langs pa :
lo thog legs pa :
'bru la longs spyod byed pa :
bdud rtsi 'thung ba :
rdo rje la sogs phyag mtshan rnyed pa dang :
ltor mid pa :
dar phyar :
dung 'bud :
rnga brdungs :
khrom 'du :
mkhar dang :
me tog :
mchod rten brtsigs pa :
go cha gon pa :
zhal mjal ba :
tshe'i lung ston pa la sogs 'byung ngo :
gsum pa dngos grub blang ba ni :
thog mar tshe bum tshe gtor gnyis ma bral bar spyi bor bzhag la :
o rgyan rin po che tshe dpag med dang yi dam tshe bdag rigs lnga tshe'i lha mo rnams kyi tshe'i bum pa nas 'chi med ye shes kyi bdud rtsi babs pa dang :
sbyor mtshams nas dwangs ma dkar dmar babs pa gnyis dkar na ra ra babs pa rang gi spyi bo nas mar byung bas lus kyi gsang gnas nas spyi bo'i bar du 'chi med kyi bdud rtsis ltem gyis gang bar bsam zhing :
rtsa sngags sham bur :
oM gu ru A yuHsid+d+hi kA ya a b+hi Shiny+tsa oM:
brgya'am nyer gcig re bzla'o :
de nas mgrin par gtugs la rtsa sngags sham bur :
oM gu ru A yuHsid+d+hi wA ka a b+hi Shiny+tsa A:
zhes bzla'o :
snying gar bzung la rtsa sngags la :
oM gu ru A yuHsid+d+hi tsit+ta a b+hi Shiny+tsa hU~M:
zhes bzla'o :
lte bar bzung la rtsa sngags la :
oM gu ru A yuHsid+d+hi sarba a b+hi Shiny+tsa hrI:
zhes bzlas pas tshe dpag tu med pa'i sku gsung thugs yon tan phrin las dang bcas pa'i byin rlabs rang rang gi lus ngag yid gsum la thim pas 'chi med rdo rje'i tshe mchog thob par nges shes bskyed do :
des ni shin tu thob kyang thob pa yin no :
de nas tshe gtor dngos grub tu rol :
tshe bum gyi bdud rtsi btung :
tshe ril tsho bza':
lus 'chi med ye shes kyi bdud rtsis gang bas dwangs ma'i bcud thams cad snying ga'i nr-iHyig la thim pas bkrag mdangs gzi brjid 'od dang ldan te rtag cing mi 'gyur ba rdo rje'i skur gyur par bsgom mo :
de nas ngag tu :
e ma ho :
tshe dpag med pa'i byin rlabs dang :
bsnyen sgrub mthar phyin 'di yi mthus :
bzhi brgya rtsa bzhi'i nad rnams dang :
stong phrag brgyad cu'i bgegs rnams dang :
glo bur dgu bcu rtsa gcig dang :
dus min 'chi ba rnam brgyad sogs :
mi mthun tshe yi bar gcod rnams :
ma lus zhi zhing zlog par mdzod :
ces lan bdun brjod do :
dam tshig ni :
rnal 'byor rang don du bsgrub na tshe gtor dang bum rdzas rnams mi la mi sbyin no :
gzhan don dbang du byed tshe spel lo :
mdor na 'di nyid sgrub tshe ngag bcad mtshams bsdam :
grib can dang sdig can dang :
dam tshig mi gtsang ba'i rigs kyis mthong bar mi rung ngo :
des ni dus min tshe yi bar chad zhi nas rig 'dzin thob par the tshom med :
rdo rje phreng ba phyi nang gsang gsum du sgrub pa 'di rnams ni :
gcig la gcig ltos mi dgos te :
rang gzhung so sor tshug go :
rnal 'byor pas gal te gsum ka rdzogs par bsgrub na thog mar phyi sgrub bya :
de nas nang sgrub :
tha ma la gsang sgrub byas te :
bsnyen sgrub las sbyor gyi tshul du bya'o :
bdag nyid pad+ma 'byung gnas kyis :
ma 'ongs dus kyi tha ma la :
nag phyogs bdud kyi dpung rgyas pas :
sdig can rnams ni tshe ring zhing :
chos byed rnams kyi tshe thung 'gyur :
de yi bar chod bsal ba'i phyir :
tshe sgrub rdo rje phreng ba la :
them yig can dang sbas pa'i skor :
spyi dang khyad par gnyis su sbas :
phyi nang gsang gsum sgrub pa dang :
bcud len khrid yig bcas pa rnams :
them yig med par gud du sbas :
'di rnams las zab tshe sgrub ni :
pad+ma bdag la yod re kan :
ma 'ongs phyi ma'i dus kyi tshe :
las can thugs kyi sras gyur pa :
skal ldan rat+na gling la gtad :
yun du gsang zhing sba bar bya :
spel sngas rang gi tshe la gnod :
dam tshig gtsang ba gnad yin pas :
bka' bzhin sgrubs shig rigs kyi bu :
rjes kyang 'di rnams snying 'dra yi :
bu mchog 'ga' tsam ma gtogs pa :
mang du mi spel gsang dam bya :
sdig spyod brtson 'grus ldan pa yi :
de 'dra'i lag tu shor srid pas :
shin tu gsang ba bka' rgya 'o :
tshe sgrub rdo rje phreng ba zhes bya ba nang ltar du sgrub pa :
o rgyan chen po'i gsung bzhin bdag 'dra mtsho rgyal gyis :
lho brag mkhar chu dpal gyi phug ring du yi ger bkod pa'o :
sa ma ya :
kha thaM:
gu h+ya :
gter rgya :
sbas rgya :
zab rgya :
gtad rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]kho bo gter ston rin chen dpal bzang gis //
rong gsum 'dus pa'i brag dmar btsan mkhar nas //
me long lta bu'i brag rgya lcags kyis bcom //
rdza yi bum pa khro chus byug pa nas //
rdo rje phreng ba'i shog ser ma lus byung //
ngo mtshar mchog 'dis tshe la dbang bar shog /
!
yang zab tshe'i sgrub pa las gsang sgrub rdo rje phreng ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]skye shi mi mnga' rdo rje'i skur gyur pa :
rgyal ba tshe dpag med la phyag 'tshal lo :
de yi sprul pa rgya bod kun grags shing :
tshe la mnga' brnyes pad+ma bdag nyid kyis :
bod yul kun tu tshe sgrub ji snyed sbas :
kun las yang zab snying po'i mchog gyur pa :
gsang ba'i tshe sgrub rdo rje phreng ba 'di :
zab pa'i mthar thug yang zab 'di kho na :
de phyir 'di ni snying gi dkyil du chongs :
sa ma ya :
gsang ba tshe'i sgrub pa 'di nyid nyams su len pa ni :
shin tu dben zhing bkra shis pa'i gnas su zla ba yar ngo gza' dang skar ma bzang ba la zhugs te :
phyi nang gi mtshams dam par byas la dang por rnal 'byor nyid bde ba'i stan la 'dug ste :
phyi nang gi mchod gtor bsham :
bgegs gtor btang la rang sa bzung bar bya'o :
'di ni spros med gsang ba'i sgrub pa yin pas :
dkyil 'khor bum pa la sogs pa mi 'tshal :
ting 'dzin dmigs pa'i spro bsdus tshe'i bcud bsdu zhing snying po bzla bar bya'o :
dmigs med stong pa'i ngang las bdag nyid skad cig gis nyi zla pad+ma'i steng du hrIHyig dmar po tsheg drag dang ldan pa las 'od zer phar 'phros 'phags pa mchod :
sems can gyi don byas tshur 'dus yongs su gyur pa las :
bdag nyid tshe dpag tu med pa sku mdog dmar po phyag gnyis mnyam gzhag gi steng na tshe'i bum pa 'chi med ye shes kyi bdud rtsis bkang ba bsnams pa :
dar dang rin po che'i rgyan sna tshogs kyis spras pa longs spyod rdzogs pa sku mchog 'ja' dang 'od kyi gur na bzhugs pa zhig bsgom :
de'i thugs kar sna tshogs rdo rje rgya gram gyi lte ba'i steng du nyi zla pad+ma'i steng du o rgyan tshe dpag tu med pa yab yum bde ba'i rang bzhin du 'khril ba sku mdog bye ru ltar dmar zhing gsal la rgyan rdzogs 'od gsal ba tshon gang ngam mtho gang gsal ba'i thugs kar   rang lha'i sa bon   yi ge hrIH'i rnam pa 'od kyi gong bur gyur pa'i dbus su :
srog gi dwangs ma   nr-i ljang gu las 'od kha dog lnga 'phro ba de'i nr-i'i dkyil du   tshe 'gyur med don gyi sa bon   aH
dkar po tsheg drag dang bcas pa gcig bsgom :
de'i tha ma la sngags phreng gis bskor ba dang rtsa ba'i sa bon las 'od 'phros pas :
nub bde ba can dang rnga yab dpal ri'i gnas nas o rgyan tshe dpag med 'khor dang bcas 'od zer phyag rgya'i tshul gyis spyan drangs nas /
mdun gyi nam mkhar bzhugs pa la mchod bstod gang yang rung ba cung zad bya zhing 'dod pa'i don la gsol ba btab pa'i rjes su :
rtse gcig gus pas thal mo snying gar sbyar la :
hrI:
lhag pa'i lha mchog bla ma tshe dpag med :
dus min 'chi ba ma lus zlog pa'i dpal :
o rgyan tshe dpag med la gsol ba 'debs :
bdag la 'chi med tshe yi dngos grub stsol :
ces lan bdun nam gsum du gsol ba btab pa'i rjes su dbang yongs rdzogs su bskur ba'i tshul du :
ye shes pa rang dang snying ga'i sems dpa' la thim pas chu dang 'o ma 'dres pa ltar dbyer med sku gsung thugs kyi byin rlabs thob par bsam zhing :
thugs ka'i sa bon dang sngags phreng las 'od zer 'phros pas phyogs bcu'i sangs rgyas byang sems bla ma yi dam mkha' 'gro thams cad kyi sku gsung thugs kyi ngo bo tshe'i bcud thams cad 'ub 'ub bsdus nas rang gi spyi bo nas mar thim pas lus 'chi med kyi bdud rtsis ltem gyis gang :
bcud kyi dwangs ma thams cad nr-iHyig la sib sib thim pa de lta bu'i dmigs pa gsal zhing bar rlung yang bzung zhing :
yang gsang tshe'i snying po 'bru bco lnga pa 'di :
zur ma nyams mi tshig gis bar ma chod par ngag bcad la bzla'o :
oM badzra A yu she hU~M b+h+rU~M nr-i dza sid+d+hi pha la hU~M A:
ces bzlas shing yang :
thugs ka'i sa bon las 'od zer 'phros pas 'jig rten gyi khams thams cad gang snod dag par gyur :
bcud sems can thams cad tshe dpag tu med pa'i sku tshon gang ba aHdang nr-iHyig ljang gu 'gro ba'i tshe srog gis bar mtshams med par 'jig rten gyi khams thams cad me re re khengs par bsams la :
thugs ka'i sa bon las kyang 'od zer dmar po lcags kyu lta bu'i tshogs dpag tu med pa 'phros pas tshe dpag med dang aHnr-iHyig thams cad rdo khab len gyis lcags bsdus pa ltar 'ub kyis bsdus lus la thim pas lus 'chi med kyi bdud rtsis gang :
dwangs ma nr-iHsrog la thim pas 'gro ba'i tshe bsod nams dpal dang gzi brjid thams cad bdag la thim pas 'chi med rdo rje'i skur gyur bkrag mdangs dang ldan par bsam zhing blo'i gding bskyed do :
de la bye ba'am bdun 'bum bzla'o :
de nas rtags khyad par can byung ba dang :
tshe 'gugs las la sbyar ba'i snying po 'di khri tsho gcig bsnyen tshe :
oM tshe b+h+rU~M:
g.yu b+h+rU~M:
g.yu tshe b+h+rU~M:
A yur+dz+nyA na g.yu tshe b+h+rU~M:
yig 'bru bco lnga 'di bzla'o :
de tshe rtags kyi rim pa yang :
zhal mjal :
tshe'i lung ston pa :
lus la sha dang bkrag rgyas :
nyi zla shar ba :
bdud rtsi 'thung ba :
mchod rten dkar po la bskor ba :
ston bzang po mthong ba :
'bru la longs spyod pa :
mkhar len brtsigs pa :
ri bo la 'dzegs pa :
rigs lnga'i phyag mtshan rnyed pa :
khri brtsigs pa :
go cha gon pa :
me tog thu ba :
bud med bzang mos bdud rtsi ster ba la sogs 'byung ngo :
gong bsnyen thems nas zhag re la brgya rtsa re nyi shar yan la ma chag na rdo rje'i rig 'dzin thob par the tshom yod re kan zhes pad+ma nga'i tha tshig go :
shin tu zab pa'i rdo rje phreng :
da lta mi spel mon kha'i brag la sbos :
ma 'ongs dus su las can thugs kyi sras :
de dang 'phrad nas rang nyams blang :
dus la bab na snying gi bu la gtod :
ma spel dam sel rang gi tshe la gnod :
rjes kyang rim par shin tu gsang dam bya'o :
sa ma ya :
gter rgya :
sbas rgya :
zab rgya :
gtad rgya'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rgya rgya rgya :[ \u0f88\u0f88\u0f88\u0f88\u0f88 \u0f80]atsha :
kho bo rat+na gling pa'i snying bcud dam pa'o //
!
gab pa tshe'i khrid yig rdo rje phreng ba shin tu zab pa'i chos bzhugs so :
bcom ldan mgon po tshe dpag med :
dus min 'chi ba zlog pa'i dpal :
rgyal ba de la phyag 'tshal lo :
bdag 'dra pad+ma 'byung gnas kyis :
shin tu yang zab snying gi bcud :
tshe khrid rdo rje phreng ba 'di :
ma 'ongs don du bdag gis bkod :
'di la sngon 'gro dngos gzhi rjes :
rim pa gsum du bstan pa la :
dang po sngon 'gro'i rim pa bstan :
de la thog mar gnas dben zhing nyams dga' ba der :
bla ma la zhu ba phul dga' ston gyi tshogs 'khor rgyas par bya'o :
de nas dam tshig dang ldan pa'i slob dpon rten 'brel 'dzom dus su :
dang po sngon 'gro sems sbyong bdun po gang yang rung ba spyi dang mthun pa la :
gnas skabs dang bstun la ci rigs su khrid par bya'o :
bsdu na yan lag bdun pa 'di la 'bad par bya'o :
hrI:
bla ma tshe dpag med pa dang :
tshe dbang rig 'dzin thob rnams la :
sgo gsum dang bas skyabs su mchi :
'gro ba sems can kun don du :
'chi med tshe la dbang ba yi :
rig 'dzin thob par sems bskyed do :
mi 'gyur rtag pa rdo rje'i sku :
tshe bdag rnams la phyag 'tshal lo :
'jig rten dang ni 'das pa yi :
bcud rnams ma lus mchod par 'bul :
srog gcod la sogs mi dge'i las :
nyams chag sdig sgrib mthol lo bshags :
'chi med rig 'dzin sgrub la sogs :
tshogs gnyis rnams la yi rang ngo :
bdag sogs sems can thams cad kyi :
tshe yi bar chad sel bar bskul :
ji srid 'khor ba ma stongs bar :
mya ngan mi 'da' bzhugs gsol 'debs :
'gro kun tshogs gnyis yongs rdzogs shing :
thams cad sangs rgyas thob par shog :
ces bla ma dang tshe dpag tu med pa'i lha tshogs mdun gyi nam mkhar dmigs te :
nyin mtshan du thun bzung ste bya'o :
de nas rang yi dam du gsal ba'i spyi bor bla ma tshe dpag tu med pa gsal ba'i rnal 'byor du bsgom la :
gsol ba rtse gcig tu gdab cing dbang bzhi blang ba la sogs spyi dang mthun par bya'o :
de rnams ni sngon du 'gro ba'i rim pa'o :
gnyis pa dngos gzhi'i khrid la gsum ste :
bskyed rim bzlas pa'i khrid :
bcud bsdus rlung gi khrid :
ting 'dzin 'od gsal gyi khrid do :
dang po bskyed rim bzlas pa'i khrid ni :
lus bde ba'i gdan la drang por 'dug ste :
stong pa'i ngang las skad cig dran rdzogs tsam du :
bdag nyid mgon po tshe dpag med :
sku mdog dmar po longs spyod rdzogs pa'i rgyan sna tshogs kyis spras pa 'ja' dang 'od kyi gur na bzhugs pa :
'od zer nyi ma 'bum las che ba :
lta bas chog mi shes pa gcig tu gsal bar bskyed la :
de'i thugs kyi dkyil du zla ba'i dkyil 'khor dkar po'i lte ba la hrIHdmar po 'od du 'phro ba zhig dang :
nr-iHljang gu snum la 'dril ba gnyis bsam :
de gnyis kyi tha ma la :
oM gu ru A yuHsid+d+hi hU~M hrI:
a mA ra Ni dzI ban d+hi ye swA hA:
zhes pas 'od du khrom me bskor bar bsams la :
hrIHyig las 'od zer 'phros pas rang 'dra'i ye shes sems dpa' mdun gyi nam mkhar spyan 'dren :
gong gi yan lag bdun pas mchod :
dzaHhU~M baM ho :
rang dang gnyis med du bstim mo :
de nas hrIHlas 'od zer 'phros pas phyogs bcu'i sangs rgyas dang byang chub sems dpa' thams cad kyi sku gsung thugs kyi byin rlabs thams cad tshe'i bcud du bsdus nas bdag gi spyi bo nas mar thim :
hrIHdang nr-iHyig la thim bkrag mdangs dang ldan :
lus 'chi med bdud rtsis dkar ltem gyis gang bar bsams la :
gong gi bsnyen pa la rtse gcig tu bzlas pa bya'o :
yang 'od zer 'phros pas 'gro ba thams cad kyi bsod nams tshe bcud :
bkrag mdangs nr-iHsrog thams cad rang dbang med par bsdus la hrIHdang nr-iHla gong ltar bstim zhing bzla'o :
de nas 'byung ba'i bcud bsdu ba ni :
yang yig 'bru las 'od zer 'phros pas :
'byung ba sa'i bcud ri bo dang ri phran :
gangs ri dang sman ri :
nags tshal dang :
me tog dang 'bru bcud la sogs pa'i bcud :
sa zhag thams cad gong bzhin du spyi bo dang :
ba spu'i bu ga thams cad la thim nas thugs ka'i yig 'bru la bstim zhing lus dwangs mas gang bar bsam zhing sngags bzla'o :
yang gong ltar 'od zer 'phros pas rgya mtsho dang :
chu bo dang chu phran zla ba la sogs pa chu yi bcud thams cad bsdus shing gong bzhin sngags bzla'o :
yang gong bzhin du me'i bcud thams cad ye shes kyi me dang :
bskal pa'i me dang 'byung ba'i me nyi ma :
shing me 'bru mar gyi me la sogs thams cad kyi bcud bsdu ba gong ltar bya zhing sngags bzla'o :
yang gong bzhin du 'byung ba rlung gi bcud bsdus nas :
'og gi rlung rdo rje rgya gram :
steng gi rlung mkha' la 'phyo ba'i sgra chen :
ye shes kyi rlung phyogs bcu'i zhing khams thams cad kyi bcud bsdus shing :
khyad par du rlung gis rtsa thams cad gang zhing bcud dwangs ma dang bcas hrIHdang nr-iHla bsdu zhing bzlas pa bya'o :
de nas yang nam mkha' ni 'byung ba lnga ka'i gzhi yin te :
nam mkha' 'byung ba lnga'i dwangs ma dang bcas pa 'ub 'ub sib sib bsdu zhing bzlas pa bya'o :
de rnams zhag gsum mam gnyis sam :
re re la sogs gnas skabs dang bstun no :
sngags kyi tshad kyang rab bdun 'bum :
'bring sum 'bum :
tha ma yang 'bum tsho re :
khrid dus su tshar bar bya'o :
rjes la zhag re la brgya rtsa re dam du bya'o :
de ni bskyed rim bzlas pa'i khrid do :
gnyis pa bcud bsdu ba rlung gi khrid ni :
lus rnam snang gi chos bdun legs par bsrangs la :
kha cung zad gdangs la 'byung ba'i dwangs ma thams cad rim par bsdus te :
dang po sra brtan sa'i dwangs ma thams cad hab hab ces rngubs pas kha'i nang du sib kyi byung bas ngo bo sa'i dwangs ma la rnam pa 'o ma lta bu dkar mer re :
don 'chi med tshe'i bdud rtsir bsams la mchil ma dang sbrags la mid cing rlung thub tshad du bzung la :
mi thub pa dang sna nas dal bur btang ngo :
de nas yang rlung gi 'byung 'jug dmigs pa gong bzhin la rgyun ring chu'i bcud thams cad sngar ltar bsdu'o :
de nas bkrag mdangs me bcud thams cad gong bzhin no :
de nas stobs ldan rlung gi bcud thams cad bsdu'o :
de nas 'gyur med nam mkha'i bcud thams cad sngar bzhin du bsdu'o :
de rnams la zhag re'am gnas skabs dang bstun no :
de nas yang lus gnad dang rlung 'byung 'jug gong bzhin la :
rlung gzhil ba'i tshe srid gsum 'jig rten khams kyi 'gro ba thams cad la phog 'od du zhu nr-iHdkar po tshe bkrag dang ldan pas steng 'og phyogs mtshams thams cad mer mer gang bar bsgom :
tshur rngub pa'i tshe 'gro ba'i tshe srog gi bcud nr-iHthams cad 'ub 'ub bsdus nas rang gi lus 'chi med tshe'i bcud kyis gang :
dwangs ma'i bcud thams cad snying ga'i nr-iHla sib sib thim par bsgom mo :
'di ni dmigs pa gsal ba shin tu zab pas yun ring thung gnas skabs dang bstun no :
gsum pa ting nge 'dzin 'od gsal gyi khrid ni :
dang po bde ba thig le'i 'od gsal bsgom pa ni :
rang yi dam lhar gsal bas :
lus gnad gong bzhin la :
lte bar pad+ma dang nyi ma'i dkyil 'khor dmar po'i steng du bla ma dang tshe dpag med dbyer med pa sku mdog dmar po gzhung ltar bskyed pa'i yab yum sbyor ba mdzad pa'i dwangs ma gsang gnas nas lte ba'i bar du dkar dmar gyis ltem gyis gang ba la dmigs pa gtad la :
rlung kha sbyor du me re bzung rngub gzhil gnyis 'dzom du bya'o :
de nas yang snying gar pad+ma dang nyi zla brtsegs pa'i steng du bla ma tshe dpag med pa yab yum sngar bzhin bsgom dmigs pa gong bzhin no :
snying ga nas gsang gnas yan chad me re gang bar bsgom mo :
de nas spyi bor pad+ma dang zla ba'i steng du bla ma dang tshe dpag med pa sngar bzhin bsgom zhing spyi bo nas gsang gnas bar du gang bar bsgom mo :
de nas yang bla ma yang 'od du zhu thig le dang dbyer med du gyur pas yang sngar bzhin lus po stod smad khyab par dwangs mas gang ba de la 'od zer ba spu'i bu ga nas steng 'og phyogs bcur 'phros pas snang srid 'khor 'das kyi tshe dang bsod nams bkrag mdangs dpal dang gzi brjid thams cad rdo khab len gyis lcags blangs pa ltar du 'ub 'ub bsdus nas rang gi gnas gsum dang ba spu'i bu ga la drangs nas spyir rang gi lus la thim zhing :
khyad par du snying gi dkyil du nr-iHdang aHhU~M gsum gnas pa la thim par bsgom mo :
gong gi dwangs ma de dag kyang rnam pa thig le dkar po la :
ngo bo 'chi med ye shes kyi bdud rtsir bsgom mo :
de dag gi dmigs pa re re la yang zhag re re'am dus dang gnas skabs bla mas shes par bya'o :
de nas ting nge 'dzin aHyig 'od gsal la gnyis las :
rten can dang :
rten med do :
dang po ni lus drang por bsrangs la lag mthil gnyis pus mo la bkab :
ltag rtsa 'then rked pa cung zad nyag bya :
steng 'og gi rlung rang so la bzhag :
bar rlung pho mo'i rlung dbyer med bzung ba zhes bya ste :
pho ba dang gsus pa ther gyis brgyang ngo :
dmigs pa ni rang gi snying gi dkyil du sna tshogs rdo rje shar dkar :
lho ser :
nub dmar :
byang ljang ba'i steng du :
ye shes kyi rdo rje tshon gang ba'am sen gang gsal ba la :
'od kyi rang bzhin phyi gsal nang gsal 'od zer dang ldan pa'i lte ba'i nang du :
rang gi srog gi dwangs ma nr-iHljang gu snum zhing 'dril ba'i nr-iHyig gi dkyil du :
srog mi 'gyur ba'i yi ge aHdkar po dkar gsal shel gong dag pa lta bu :
tshe bkrag dang ldan pa gcig bsgom mo :
de nas aHlas 'od zer phyogs bcur 'phros pas snang srid 'khor 'das thams cad 'od du zhu nas :
'jig rten gyi khams thams cad aHdkar pos me re re gang ba la thams cad tshur 'ub kyis 'dus nas :
rang gi snying ga'i aHla sib kyis thim par bsgom mo :
yang nr-iHlas 'od zer gong ltar 'phros nas :
'jig rten gyi khams thams cad nr-iHljang gu bkrag mdangs dang ldan pas me re re gang ba la gong ltar spro bsdu bya zhing bsgom mo :
gnyis pa rten med ni :
gong ltar bsgoms pa'i rjes la :
snying ga'i rdo rje aHdang bcas pa 'od du zhu :
rang gi lus ngag yid gsum dang dbyer med du khrug gis 'dres :
dmigs med stong pa'i ngang du khrig ge :
sa le ba la yun ring bsgom mo :
yang dmigs pa gong bzhin du re re byed la bsgom par bya'o :
'di zhag gcig gam :
yun bla ma'i zhal las shes par bya'o :
de ni gsang ba'i yang zab bla na med pa'i khrid yig rim pa tshar ba yin no :
'di nyid ston pa'i dus su gnas dben pa'i gnas su dam tshig dang ldan pa bdun la bstan te :
de nas nyer gcig la :
de nas dam ldan la rim pas mang du bstan te :
bka' yang du btang ba rten 'brel kyi che ba yin pas :
gter ston nyid nas slob brgyud rim pas srol ma nyams par bya'o :
'di'i yon tan ni 'di'i khrid thob nas tshe zhag gcig la zla bar bsring nus :
bcu thub pa ni brgyar 'gyur te :
khrid lan gcig thob pas kyang dus min tshe'i bar chad bzlog ste :
tshe mthar phyin par the tshom med do :
pad+ma nga yi gsang ba'i tha tshig go :
'di'i dam tshig tu :
srog gcod pa dang :
gnyan kha srol ba dang :
dkon mchog gsum gyi rten gzhig gzhom dang :
sde dgon la 'phrog bcom dang :
mdor na mi dge ba thams cad spang :
bsgrub bya'i dam tshig ni :
sems can gyi srog 'don pa :
rten gsum dang tsha tsha gdab pa :
lam dang zam pa bcos pa :
rten gsum rnying pa la nyams gso bya ba la sogs pa la 'bad par bya'o :
dam nyams dang :
sdig can dang :
ma rungs pa dang :
tshe 'di'i grags pa kho na sgrub pa'i rigs la bstan du mi rung ngo :
'di'i dmar khrid la :
dpon slob rten 'brel 'dzom pa'i dus su :
thog mar rab tu rdo rje phreng ba'i dbang dang :
bla ma'i gtor dbang sbrags la bskur :
bsdu na bla ma'i gtor dbang ngam :
tshe dbang gang yang rung bas smin par byas la :
de rjes su :
thun mong gi sngon 'gro bdun po las :
spyi dang mthun par gnas skabs dang bstun la bya :
sgos kyi yan lag bdun pa la khrid ma thon gyi bar du gtso bor 'bad do :
sngon 'gro tshar ba'i skabs der :
khrid mi du yod kyis bla ma'i don du tsha tsha brgya'am stong gang 'grub par gdab :
rang rang gi don du lo grangs sam brgya re tsam gdab :
rjes tshar ba'i dga' ston gyi dus su theb re gdab :
des ni tshe'i bar chad zhi zhing bkra shis pa'i rten 'brel khyad par du shes par bya'o :
e ma ho :
mtsho skyes rdo rje pad+ma bdag nyid kyis :
'chi med tshe la dbang ba'i dngos grub brnyes :
rgya gar u rgyan bstan pa dar rgyas mdzad :
sum stong lon nas bod kyi yul 'dir sleb :
khri srong rgyal po thugs dgongs rdzogs pa dang :
dus gsum kun du bka' drin mnyam med byas :
dngos kyi gdul bya brgya dang bcu gcig longs :
bod yul mun pa'i gnyen gcig bdag gis bgyis :
da yang gdul bya gter gyi bstan pa 'di :
ngas sprul thugs sras bod du grangs med skul :
snyigs ma'i 'gro ba thar pa'i lam la 'dren :
u rgyan nga ni rnga yab gling du 'gro :
gsol ba btab na byin rlabs rgyun chad med :
blo snying gtad na 'dun ma legs par mchi :
tshe sgrub tshe chu tshe bsnyen ji snyed pa :
bod yul kun tu dpag med sbas nas bzhag :
chos byed dge byed kun gyi tshe mthar bsring :
nga dang sku drin mnyam pa du yod ltos :
drin du shes na dam chos tshul bzhin spyod :
khyad par yang zab rdo rje phreng ba 'di :
phyi nang gsang ba bcud len tshe khrid bcas :
kun dang mi 'dra snying gi gsang gter yin :
tshe yi khrid yig 'di min sbas pa med :
snyigs ma'i dus na nga yi thugs sras kyis :
yun du gsang zhing dus la bab nas spel :
skal ldan thugs kyi sras dang 'phrad nas kyang :
tshe dang sgrub pa mtha' ru phyin par shog :
gter rgya :
sbas rgya :
zab rgya :
gtad rgya :
sa ma ya :
kha thaM:
gu ya :
sha mtha graM
dus mtha'i gter ston rat+na la //
yang zab gdams pa 'di 'dra bdog
/gung thang mkhar gyi brag rgya bcags //
rin chen khro chu'i bum pa nas //
byi ba'i lo la rnyed na yang //
yun du gsang nas lo skor gcig
/byi ba'i lo la shog ser las //
rin chen g.yu mtsho'i mgul du bshus //
mang+ga laM/
!
yang zab tshe'i sgrub pa las :
bcud len rdo rje phreng ba bzhugs so :
:\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
e ma ho :
mi 'gyur rdo rje rigs bdag tshe yi bdag :
'od dpag med zhabs gus pas phyag 'tshal lo :
shin tu zab phyir bcud len snying po'i mchog :
tshe yi sgrub pa yang snying srog tig 'di :
o rgyan bdag gis ma 'ongs don du bkod :
'di la sngon 'gro dngos gzhi rjes dang gsum :
sngon 'gro thog mar dam rdzas gsag pa ni :
dben pa'i gnas su dkyil 'khor mthar rdzogs nas :
phyi nang mchod tshogs gzhung ltar rgyas par bsham :
rin chen bum pa yang na ka pA lar :
'bras bu gsum   'di gzhi yin ci mang bya   dang byang sems dkar dmar dang :
dbang lag rtag ngu   'di yang gzhi yin  g+hi hang gurgum   'di gnyis thun gcig gis chog  dang :
brag zhun 'tshe dang gla rtsi cu gang dang :
li shi shing mngar   'di gnyis thun res chog go snyod rtsa a ba :   'di rnams thun res chog   tsan+dan dkar dmar 'ba' zhig cong zhi dang :
da byid dngul chu mu zi ser po dang :
ra mnye nye shing shug 'bru'i khaN+Da   mang du btang   dang :
a mr-ita dang bla ma'i dri chu rnams :
rtsi bzhin btags te mngar gsum dag dang sbyar :
ril bu sran tshad nyis 'gyur bum pa dgang :
dal gyi dbus bzhag mgul chings gzungs thag btags :
sgrub mi gcig gam mang yang mchog tu shis :
zla ba yar ngo sgrub dus snga dro gces :
tshad med bzhi sogs sngon 'gro rgyas byas nas :
dngos gzhi'i rim pa bstan par bya ba ni :
bdag nyid tshe bdag gsal bar bskyed pa yi :
thugs srog hrIHla rtsa sngags bskor bar bsgom :
stong pa'i ngang las bum pa gzhal yas bskyed :
ril bu re la yi ge hrIHre bsgom :
dkyil 'khor pad+ma brgya ldan re re la'ang :
tshe dpag med pa dpag med brgya phrag bsgom :
de las 'od 'phros mchod don gnyis byas te :
slar 'dus de nyid yongs su gyur pa las :
ril bu re la tshe dpag med pa re :
sku mdog dmar 'tsher rab mdzes longs spyod rdzogs :
mnyam gzhag phyag na tshe bum 'dzin par bskyed :
lha rnams kun gyi thugs kar hrIHyig la :
rtsa ba'i sngags 'khor gsal ba'i hrIHyig las :
'od 'phros yang yang ye shes sems dpa' bstim :
dam tshig dang ni ye shes gnyis med pa'i :
lha rnams rang rang sngags sgra sgrog par bsgom :
thugs srog hrIHlas phyogs bcur 'od 'phros pas :
phyogs bcu'i sangs rgyas byang sems thams cad dang :
dmigs pa 'di gsal zhing spro ba khag che'o   'gro ba'i tshe bsod 'byung bzhi'i bcud rnams kun :
'od zer lcags kyus gsal bar drangs byas te :
bum nang lha la yang yang bstims pa yis :
bum nang rdzas kyi ril bu ji snyed rnams :
ngo bo mgon po tshe dpag med pa la :
rnam pa 'chi med bdud rtsi dkar dmar gyur :
yang yang de las 'od zer rab 'phros te :
gong bzhin dmigs pa'i spro bsdu gsal bar bya :
bsnyen sgrub las sbyor gcig tu dril ba'i sngags :
tshe yi snying po yang gsang 'di bzla 'o :
oM AHhU~M badzra gu ru A yur+dz+nyA na hU~M b+h+rU~M nr-i dzaHsid+d+hi pha la hU~M A:   gsang ba'i yig 'bru nyi shu pa gda'o //
skabs su nang sgrub kyi tshe 'gugs bya'o :
de nas yang dag nga yis bshad :
ting 'dzin dmigs pa'i ngar ldan pas :
zhag bdun bar du   rab bcu bzhi'am nyer gcig rtags dang sbyar   bzlas par bya :
las byang gzhung bsrang tshogs 'khor bya :
snyom las le lo spangs te bsgrub :
rjes kyi las sbyor phrin las ni :
bum nang lha tshogs bdud rtsi rnams :
dkar gsal mdangs ldan 'od zer 'phros :
'khor 'das kun gyi tshe yi bcud :
bsdus shing bdud rtsi dkar por bstim :
yang ni gong bzhin ser po dang :
dmar po ljang gu la sogs pa :
phrin las rnam bzhi gong bzhin du :
ngar ldan dmigs pa'i 'phro 'dus bsdu :
de tshe rtags kyi rim pa yang :
sgra 'od dri dang dud pa dang :
bag dro byin chags rig pa dwangs :
lus bde nyams spro dag snang 'char :
rmi lam nyi zla shar ba dang :
me tog thu dang ston bzang sdud :
'bru la longs spyod 'o chang 'thung :
de sogs rtags kyi rim pa 'byung :
de nas zhag grangs gsum thems nas :
nangs par nyi ma rtse shar dus :
dza gad spod sbyar dngos grub zan :
rin chen snod dam b+han+d+ha ru :
dbus su rin chen 'bar ba la :
zhi rgyas dbang drag tshe ril bkang :
de la gong bzhin tshe bstim zhing :
snying po brgya 'am stong du bzla :
bum pa'i dbang bskur spyi bor bzhag :
tshe dpag med pa'i lha tshogs kyi :
mnyam gzhag tshe yi bum pa las :
'chi med bdud rtsi'i rgyun bab nas :
rang lus gsang gnas spyi bo'i bar :
tshe yi bcud kyis gang bsam zhing :
gong gi snying po brgya rtsa bzlas :
ril bu ltor mid dngos grub zan :
rol cing 'dod don gsol ba gdab :
bkra shis smon lam rgya chen bya'o :
lha la dbang mi za ba'i don phyir du :
ye shes gshegs shing dam tshig bdud rtsir bzhu :
de nas ril bu rtag tu bsten byed cing :
tho rangs lto stong ril bu lnga lnga bza':
nam mkha' ltor mid rlung theb lnga lnga bzung :
de yis rig 'dzin tshe la dbang thob bo :
zla ba bzhi 'am lo dus kha re gso :
'di mi bden na pad+ma 'byung nas ngas :
rig 'dzin tshe yi grub pa ma thob cing :
ma 'ongs rjes 'jug thams cad ngas bslus kyis :
de phyir 'di las zab pa'i tshe sgrub ni :
o rgyan bdag gis sbas pa yod mi srid :
lha chos tshul bzhin sgrub pa'i skyes bu yis :
lus dang longs spyod dngos po dag pa dang :
gser g.yu'i maN+Dal 'bul na sbyin du rung :
dregs khengs tshe 'di'i che thabs sgrub la gsang :
shin tu zab phyir gsang ba'i gter du sbas :
ma 'ongs las can gcig dang 'phrad par shog :
sa ma ya :
rgya rgya rgya :
kha thaM:
gu h+ya :
zab rgya :
gter rgya :
sbas rgya :
gtad rgya :
d+hA ki nI:
rgya rgya rgya :
gu h+ya :
rgya :
dal ni rgya khyon gang yang rung ba :
dbus su pad+ma 'dab ma bzhi :
phyi rim mu khyud gsum mam :
yang na lnga yang rung ba la :
pad 'dab grangs med dam :
'on te brgya bri :
bum pa mtshal gyis dmar por byugs :
steng du tshe dpag med pa'i sku gzhug :
tshe nas la tshe'i mda' dar gzug pa yang bsham mo :
da la'i dpe'u chung ngo :
rat+na gling pa'i thugs bcud 'di kho na'o //
shog ser ngos las nub g.yu mtsho'i mgul du /
lo rab byi ba'i lo la bshus gsungs /
!
tshe dbang rdo rje phreng ba'i me mchod sbyin sreg bzhugs so :
:\u0f88\u0f88\u0f88\u0f88\u0f88
phrin las bzhi yi ngo bo sku lnga'i bdag :
rigs bdag thod phreng rtsal la phyag 'tshal lo :
tshe dbang rdo rje phreng ba las :
sbyin sreg me yi cho ga bstan :
las can gcig dang 'phrad par shog :[ \u0f88\u0f88\u0f88\u0f88\u0f88\u0f88 ]zhi rgyas dbang drag phrin las bzhi'i :
me mchod lag len bstan pa ni :
maN+Dal 'dom gang gru bzhi la :
dbus su ling tse bzhi byas te :
dri bzang byug ste chag chag gdab :
tsan+dan rgya shug mdzo mo shing :
gla ba skyer tsher mthun shing gi :
dbyibs ni phrin las bzhi dang mtshungs :
dal dbus gu ru yab yum dang :
tshe bdag rigs lnga yab yum bsgom :
gser dngul zangs lcags gzhong pa bzhir :
phrin las bzhi yi bsreg rdzas rnams :
dngul phor 'bras til dkar mngar shar :
gser dang 'bru sman gtor ma lho :
zangs dang sha chen lan tshwa nub :
lcags dang sran ma til nag byang :
kun gyi 'phrod ni phye dang mar :
mchod rdzas 'dod yon lnga ru bsam :
yig 'bru gsum gyi byin gyis brlab :
ye shes pa rnams bskyed cing bstim :
spyir ni rdzas rnams ma nges te :
gos 'dod gos dang zas 'dod zas :
nor 'dod la sogs gang 'dod bsreg :
bdag nyid yi dam lhar gsal bas :
spyi bor gu ru yab yum bsgom :
stong pa'i ngang las thab khung nyid :
rin chen gzhal yas khang du bsam :
bsod nams can las me blangs te :
me gzhug me lha spyan yang drang :
oM tshur byon tshur byon 'byung po che :
bar chad thams cad zhi ba dang :
tshe dang bsod nams rgyas byed cing :
snang srid dbang du bsdu ba dang :
gdug pa sde brgyad bsgral ba'i phyir :
drang srong chen po gshegs su gsol :
chibs su ra skyes kham pa bcibs :
me dang rlung gi ba dan bsnams :
gnas 'dir spyan 'dren byon nas kyang :
'bar ba'i gdan la bzhugs su gsol :
de nas gong bzhin   me lha'i lto bar rtsa ba gsum   gsal bskyed la :
shar nas bsreg rdzas 'bul ba ni :
rtsa sngags thod phreng sham bu ru :
oM badzra ag+na ye nad gdon bar chad shAn+tiM ku ru ye swA hA:
lho nas de bzhin du :
tshe dang bsod nams puSh+TiM ku ru ye swA hA:
nub nas :
lha 'dre mi gsum pa shaM ku ru ye swA hA:
byang nas :
dgra bgegs badzra ag+na ye swA hA:
zhes nyer gcig gam brgya rtsa re 'bul lo :
bla ma yi dam mkha' 'gro rnams kyi zhal du lhan lhan gsol bar bsgom :
zhi rgyas dbang drag phrin las bzhi :
me yis myur du 'grub par 'gyur :
de ltar cho ga rdzogs nas kyang :
lha tshogs   ye shes pa gshegs /
dam tshig pa   rang gi thugs kar bsdu :
dal bsdu bsngo ba smon lam bya :
tshe dbang rdo rje phreng ba yi :
sbyin sreg cho ga'i rim pa 'di :
yid la bsam pa 'grub bya'i phyir :
shel dkar mtsho rgyal mgon skyid de :
jo mo gsum la gdams nas ni :
spel dus ma mang gces spras byas :
rong gsum 'dus pa'i sa mtshams su :
brag dmar srin po langs 'dra ba'i :
brag la rgya gsum btab nas sbas :
tshe sgrub 'di spyod rnal 'byor pas :
tshe lam tshangs pa'i bud med ni :
mang bsten thabs kyis sbyor bar bya :
blo ldan gsang sngags nyams len cing :
dpa' nus ldan pa'i rnal 'byor pas :
spyir yang bud med mang bsten na :
bcud dang ldan pa 'ga' byung bas :
lan re tshe 'di thegs par 'gyur :
gsang gtam yin no snying la chongs :
tshig 'di mchu sgor ma phyungs shig :
lha 'dre'i dmag 'khrugs mon mkhar sleb :
tshe zad g.yul 'khrugs dar ba'i tshe :
bdud mgon lcam dral gza' bdud dang :
rong btsan bzhi la gtad pa'i chos :
snying khrag rdo rje phreng ba 'di :
'di nas lo ni bdun brgya dang :
re lnga song tshe las can ni :
gshed bzhi'i lo pa nges med cig :
ri bo khyung chen lding ba'i lhor :
mdo rgyud bka' yi dgongs pa 'dril :
shes rab blo ldan sbas pa'i tshul :
dga' sdebs gdul bya hur 'grogs can :
thabs shes d+hA ki'i sme bas brgyan :
dkon mchog 'byung gnas skye mtha' yi :
rigs drug ma nges mi lus kyi :
skye drug tha mar mon bod mtshams :
smon lam btsan pa'i rten 'brel gyis :
rat+na'i mtshan can nges med cig :
mtha' 'khob mon gyi chu 'gor 'byung :
de yis chu byi'i lo mgo la :
thon nas 'gro don phyi dus 'byung :
de bar bka' srung rnams la gtad :
ma nor bu la sprod bzhin gtod :
las can gcig dang 'phrad par shog :
sa ma ya :
:\u0f88\u0f88\u0f88[ \u0f88\u0f88\u0f88]
