\u0f01\u0f83:
o rgyan rin po ches mdzad pa'i bsang mchod gnam sa snang brgyad bdud rtsi'i sprin phung dgos 'dod char rgyun zhes bya ba bzhugs so :
oM swasti :
bla med 'phags pa dkon mchog gsum la phyag 'tshal lo :
snang brgyad gter ma'i bsang gi bca' ka byed par 'dod na :
bkra shis pa'i sa la maN+Dal gru bzhi pa byas la :
dri zhim chus legs par byug :
pad+ma 'dab brgyad lte ba ser po'am gang rung byas la 'dab ma phyogs tshon bya :
bsang gzhi dkar po'i steng du nas kyi tshom bu byas la mkha' 'gro chos skyong gi gtor ma dang :
lha bshos dang klu bshos dang sa bdag gi bshos bu dang :
dkar gsum mngar gsum phye mar 'o phud ja phud :
shing rtsi sna tshogs spos la sogs mchod pa'i yo byad bsham :
rang nyid spyan ras gzigs bsgoms la sngags drug phyag rgya drug gi byin gyis brlabs la :
srid zhu'i mgron yon tan mgron gzhi bdag gi mgron snying rje'i mgron lan chags kyi mgron thams cad spyan 'dren la 'di skad do :
oM AHhU~M:
na mo 'phags pa dkon mchog gsum la phyag 'tshal lo :
lha dang lha min lto 'phye dri za dang :
nam mkha' lding dang 'dab bzang lus srul po :
dri za srin po klu yi tshogs dang bcas :
sa bdag klu gnyan bdud btsan grul bum dang :
nyi zla gza' skar dmu sman la sogs pa :
gang dag gnam sa mkha' la gnas pa yi :
rgyu ba'i rdzu 'phrul mthu rtsal can rnams kyi :
sdug bsngal thams cad rab tu zhi nas kyang :
zhi ba bde legs ngang du gnas gyur cig :
hU~M:
bla med 'phags pa dkon mchog gsum po ni :
skyabs kyi dam pa yon tan 'byung ba'i gnas :
mchod gnas dag zhing bla na med pa yi :
bden pa'i stobs dang byin rlabs nus pa'i mthus :
snang srid 'byung bzhi'i bdag po mthu rtsal can :
lha klu gnod sbyin dkar phyogs skyong ba rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
hU~M:
shes rab mchog mnga' 'phags pa shA ri'i bu :
rdzu 'phrul mchog mnga' 'phags pa mau'u 'gal bu :
sbyangs pa'i mchog mnga' 'phags pa 'od srungs dang :
mang du thos pa 'phags pa kun dga' bo :
bslab pa mchog mnga' 'phags pa nor 'dzin dang :
'dul ba 'dzin pa 'phags pa nye bar 'khor :
rdzu 'phrul spyan mnga' 'phags pa ma 'gags pa :
'dri zhing lan ldon 'phags pa rab 'byor dang :
'phags pa nyan thos chen po mchog brgyad kyi :
bden pa'i stobs dang byin rlabs nus pa'i mthus :
'byung ba lnga yi bdag po mthu rtsal can :
rgyal ba'i bstan srung dkar phyogs skyong ba rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
rgyal ba'i bstan skyong bde gshegs bka' nyan pa'i :
legs ldan nag po phyi nang yongs kyi mgon :
tshangs pa brgya byin nye dbang sum cu gnyis :
rgyal po chen po bzhi dang phyogs skyong bcu :
lha chen brgyad dang klu chen brgyad :
gza' chen brgyad dang nor srung brgyad :
mkha' la rgyu ba'i rgyu skar nyi shu brgyad :
'phrog ma ma bu lnga brgya rtsa gcig dang :
rdo rje'i pho nya drug cu rtsa bzhi sogs :
dkyil 'khor mu ran skyong ba thams cad pa :
bdud rtsi ar+g+haM dkar la mnga' mdzad pa'i :
rgyal ba'i bstan skyong bka' yi bya ra ba :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
phyi yi rgya mtsho chen po'i mtha' dbus la :
gnas pa'i gser gyi rus sbal chen po yi :
mgo mjug gnyis dang yan lag 'dab ma brgyad :
de la gnas pa'i spar kha chen po brgyad :
khen pha gnam la khon ma sa :
ging ri zon rlung dwa lcags dang :
li me zin shing chu kham ste :
'byung ba lnga yi sa bdag gcod 'dral dang :
shar na gnas pa'i stag lnga yos lnga dang :
shar lho mtshams na gnas pa'i 'brug lnga dang :
lho na gnas pa'i sbrul lnga rta lnga dang :
lho nub mtshams na gnas pa'i lug lnga dang :
nub na gnas pa'i sprel lnga bya lnga dang :
nub byang mtshams na gnas pa'i khyi lnga dang :
byang na gnas pa'i phag lnga byi ba lnga :
byang shar mtshams na gnas pa'i glang lnga dang :
gcig dkar gnyis nag gsum mthing bzhi ljang dang :
lnga ser drug dkar bdun dmar brgyad dkar dang :
dgu dmar la sogs gab tse brgyad cu rtsa gcig lha :
'byung ba'i khams lnga lo skor bcu gnyis dang :
zhag dang za ma dus tshod tshes grangs lha :
phyogs bzhi skyong ba'i srung ma chen po bzhi :
shar gyi stag skya lho yi 'brug sngon dang :
nub kyi bya dmar byang gi ru sbal rgya bo rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
gzhan yang sa bdag lag pa chen po dang :
sa yi lha mo brtan ma shrI b+ha dra dang :
tsang kun the se hal khyi se byi dang :
se phan hong phan the kaM he hang dang :
ho phan sa bdag 'khor lo nag po dang :
ba dan ser po gzig gi mjug ma can :
bya yi ze ba can dang 'dab chags dang :
bla mkhyen se shar sku srung dang :
btsun mo sras po te po gdan 'ding dang :
se bya dus 'dzin nor srung bya ra ba :
se ba rang rta se byi bu mo mag pa dang :
dbus kyi ri rgyal lhun po dang :
shar gling dkar po zlum po dang :
lho gling sngon po sog ka dang :
nub gling dmar po zla gam dang :
byang gling ljang gu gru bzhi la :
gnas pa'i sa bdag thams cad dang :
gnam khyi mched bdun sa khyi hal khyi dang :
gshed bzhi sgo srung bzhi yi sa bdag dang :
sa sna lnga la dbang byed mthu stobs che :
sa 'og sa steng bar snang phyogs mtshams la :
gnas pa'i mthu stobs rdzu 'phrul drag rtsal can :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
gnyan chen sde bzhi gnyan phran sum 'bum dang :
gnam gnyan g.yu 'brug gangs gnyan dung seng dang :
mtsho gnyan lcong mo brag gnyan gser sprel dang :
shing gnyan gzi brjid lam gnyan gser sbrul dang :
gnyan gzungs ldang sprel g.yi chen rab rde dang :
mo rab thangs shang 'bri chen rdol du dang :
gnyan chen sde brgyad 'brog gnyan bcu gsum dang :
gnyan rje gong sngon gnyan rgan de ba dang :
shar gnyan byi ba stag rtse lho gnyan g.yu rtse dang :
nub gnyan lcags rtse byang gnyan gser mgo dang :
sa gnyan rdo gnyan shing gnyan chu gnyan dang :
ma sang gnyan gyi rigs su gyur pa kun :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
ri rgyal lhun po gser ri bdun dang rol mtsho bdun :
gling bzhi gling phran lcags ri mu khyud dang :
phyi yi rgya mtsho chen po ma pham dang :
lu ma lteng ka chu mig nags brag dang :
chu chen brgyad dang chu bran 'bab chu la :
gnas pa'i klu chen brgyad dang klu rigs lnga :
nyi shu rtsa lnga klu yi sde tshogs bcas :
rgyal rigs dang ni rje'u rigs dmangs rigs dang :
bram ze'i rigs dang gdol pa'i rigs la sogs :
mtha' yas dang ni 'jog po stobs rgyu dang :
klu rgyal gtsug na rin chen dung skyong dang :
mi mgon dkar po dang ni rigs ldan dang :
nor rgyas pad+ma rgya mtsho chen po dang :
ma dros mtsho sogs klu rgyal bye ba 'bum :
klu mo kun shes 'od ldan dpal mo ldan :
khri mchog ldan dang ye shes ldan :
g.yu mo ldan dang rA dza ldan :
shes rab ldan dang gsal mo ldan :
'phrul mo ldan dang dbang phyug ldan :
sdong bu can dang sbu bu can gyi klu :
kha brgya mig stong gdengs ka can gyi klu :
rkang lag mang po can gyi klu rnams dang :
klu rigs lnga dang khams gsum srid pa yi :
rgyal ba'i zhal mthong gsung thos bstan pa srung :
bdud rtsi'i char 'beb lo 'bras skyed mdzad pa'i :
klu dang d+ha ma'i rigs su gyur pa kun :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
sprin gyi lha mo og tshar can dang nga ro can :
grags pa can dang sgrog pa can :
sgur po rab gsal char pa can la sogs :
gnam khyi mched bzhi ming sring mched dgu dang :
nam nam mched bzhi lhang lhang mched lnga dang :
lce tshar mched brgyad sprin phung bcu bzhi dang :
glog gi sgron bkyag 'brug gi lce rdeb dang :
thog gi mda' 'phen ser ba'i sna khrid dang :
'ja' dang sprin la gnas pa'i mthu rtsal can :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
phyi lha nang lha 'go ba'i lha lnga sogs :
pho lha dgra bla ma lha zhang lha dang :
srog lha le'u'i lha dang phrag lha dang :
khyim lha sbra lha thab lha rtse lha dang :
tshe lha srid lha dmu dag sgo srung dang :
nor lha rta lha lug lha lo lha dang :
mi phyugs nor srung dgra bgegs 'dul ba'i lha :
tshe dpal longs spyod bkra shis g.yang 'beb lha :
yul lha gzhi bdag gnyan chen khyed rnams dang :
mgon skyabs mthu dpung legs byed lha srung rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
dgra bla mched dgu khyung lding dbang chen dang :
mtshun gyis 'go ba'i bang so gsar rnying dang :
phyi mtshun smon mi dbu nag dang :
myes mtshun pha mtshun ma mtshun gri mtshun dang :
zhal bu sgo srung mtshun mgon las byed rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
mgur lha bcu gsum srid pa'i lha dgu dang :
tshe 'dzin skyong ba'i brtan ma bcu gnyis dang :
g.ya' dang gangs la gnas pa'i mthu rtsal can :
mtha' 'dul bcu gsum yang 'dul srung ba'i tshogs :
ri dbang mched dgu brgya byin bdun cu dang :
ri byin spun dgu thos btsan mched lnga dang :
so so'i yul khams skyong byed gzhi bdag dang :
khyad par yul phyogs sa gzhi 'di kun gyi :
phu mda' nyin srib steng 'og phyogs mtshams na :
'byung ba lnga yi bdag po mthu rtsal can :
'byung ba lnga yi sa bdag klu gnyan dang :
btsan bdud dmu sman de la gtod sde sogs :
brag rgyud tsa ra chu rgyud d+ha ma dang :
lha chen stong ni klu chen bzhugs pa yi :
tshor ba rno zhing 'du shes myur ba yi :
gnyen bshes tshul du brtse gdung ldan pa rnams :
mnga' gsol mchod cing bstod pa'i 'brel pa yis :
mthu yi dpung byed mgon skyabs grogs mdzad cing :
mnyen tshul gzhon nu brtse gdung ldan pa rnams :
so so'i gnas nas spyan 'dren mchod phyir gshegs :
rtsi shing sman spos bdud rtsi'i dud pa 'di :
ting 'dzin sngags dang phyag rgyas byin brlabs pas :
'di ltar mchod pa'i bdud rtsi'i sprin phung las :
'dod lnga mkho rgu'i longs spyod char 'beb pas :
snang srid zhi ba chen po'i ngang du bcos :
zhi ba bde legs ngang du gnas gyur cig :
kye :
khar sang dang ni khar nyin sngon :
bdag dang yon bdag 'di kun gyis :
dkon mchog mchod pa chag pa 'am :
chos skyong dus mchod chag pa 'am :
sa bdag klu gnyan ma mnyes pa'i :
thab gzhob chen po byas pa 'am :
ri gnyan me la bsregs pa 'am :
mtsho gnyan dug gis g.yos pa 'am :
shing gnyan bcad dang rdo gnyan brlogs :
chu gnyan yur du drangs pa 'am :
sa gnyan zhing du rmos pa 'am :
ma rig klu gnyan sku bgom mam :
ma rig gnyan gyi rgyud bcad dam :
dme rmugs nal gyis mnol ba 'am :
dmar dang slos mas 'khrugs pa 'am :
thab dang gzhob kyis 'gras pa 'am :
bang dang dme yis 'thib pa 'am :
btsog dang 'khon gyis rmugs pa 'am :
rdo 'phang klu la phog pa 'am :
chu bsgyur me btang klu 'khrugs sam :
dmag dang bshas byas klu 'khrugs sam :
sa brkos phru brlogs klu 'khrugs sam :
mi ro dmar la reg pa 'am :
rta sha bshul mo zos pa 'am :
nyams pa can gyi zas zos sam :
sme sha can gyi skom 'thung ngam :
mo nag mo dang rdul 'dres sam :
smyo 'am na 'am 'khon pa 'am :
'gras sam 'khrugs pa thams cad kun :
bdud rtsis btab bo sman gyis gso :
zhi ba chen po'i ngang du bcos :
kyai :
bdag dang rgyu sbyor yon bdag la :
byams pa'i sems kyis sdongs grogs mdzod :
gnam gyi sdang sems ma skyil cig :
sprin gyi dal kha ma gtang zhig :
lo yi rgyal pos bka' chad ma gtang zhig :
zla ba blon pos bka' mchid ma gleng zhig :
zhag gi dmag mis dmag sna ma drongs shig :
dus tshod mtshon chas so ni ma rdegs shi+ig :
spar kha rus pa'i rdo ni ma gcag cig :
sme ba sha yi rgya ni ma bkral cig :
dar gud pags pa'i bkrag ni ma nyams shig :
keg dang god yams zhi gyur cig :
pho bdud gnam nas ma 'bod cig :
mo bdud sa la ma sdang zhig :
lus kag na tsha ma gtang zhig :
srog keg shi chad ma gtang zhig :
nor la god kha ma gtang zhig :
klung rta'i gyod phul ma gtang zhig :
li kham phying thum ma 'dril cig :
khen zon bdud nag ma 'beb cig :
dwa zin gri phur ma 'debs shig :
ging khon yams nad ma gtang zhig :
byi rta ru chod ma 'beb cig :
glang lug phung gyod ma gtang zhig :
stag sprel bdun zur ma 'grim zhig :
bya yos bye bral ma gtang zhig :
khyi 'brug gnam sgo ma bye zhig :
phag sbrul dgra gshed ma 'thabs shig :
'byung ba dgu mig tu yang ma bcug cig :
dur mig rus mig ma sdang zhig :
gnam sgo bye ba gcad du gsol :
sa sgo bye ba gcad du gsol :
dur sgo bye ba zlog tu gsol :
gnam gyi 'ju thag ma gcad cig :
sa yi rten phur ma phud cig :
sa rgyang gnam rgyang ma gtang zhig :
dbang thang klung rta'i bdud du ma 'beb cig :
ma klung srid pa'i klung ma bgo :
lo yi keg dang zla ba'i keg :
zhag gi keg dang za ma'i keg :
dus tshod keg rnams bsgyur du gsol :
kye :
snang srid sa bdag klu gnyan rnams :
bden pa'i sgra rnams rna bas nyon :
byams dang ldan pa'i sems kyis soms :
kha zhim ro ni lce yis myongs :
legs nyes gzugs ni mig gis ltos :
bsang mchod gtsang ma 'di bzhes la :
zhi ba bde legs ngang du gnas gyur cig :
kye :
bdag dang rgyu sbyor yon bdag gi :
me chu gnyis kyi 'bar bsad sgyur :
me lcags gnyis kyi bzhu btul sgyur :
shing lcags gnyis kyi gcod 'dral sgyur :
sa chu gnyis kyi bshig bkral sgyur :
sa shing gnyis kyi phug brtul sgyur :
rgyal po'i bka' chad bsgyur du gsol :
blon po'i sku dug bsgyur du gsol :
nyi ma'i dus tshod ngan pa sgyur :
dur shing sdig 'gal se phung dang :
nam mkha'i dbu shug 'brang rgyas dang :
dog mo spyi blugs thod pa sgyur :
gshin rje'i mda' 'phen sun ma zlog :
ju thig mdud rdzong ngan pa sgyur :
me nyag sog mo ngan pa sgyur :
yas kyi sgo brdung thogs pa sgyur :
mas kyi srid mdung zug pa sgyur :
gson gshin lag pa sbrel ba sgyur :
dog mo spyi lug chad pa sgyur :
sa sgo dur sgo bye ba dang :
rus la chag gas song ba dang :
gnam gyi zhig ral ngan pa sgyur :
mgyogs pa gsum gyi blo 'gyod sgyur :
sog ka rus pa ngan pa sgyur :
lo yi skag sleng ngan pa sgyur :
bod kyi lha ka ngan pa sgyur :
rgya yi dzu yag ngan pa sgyur :
lha 'dre gnyis kyi nyo tshong sgyur :
bdud btsan gnyis kyi jag pa sgyur :
lha srin gnyis kyi rkun ma sgyur :
rmi lam ngan pa thams cad sgyur :
ltas ngan cho 'phrul thams cad sgyur :
mi mthun phyogs ngan thams cad sgyur :
zhi ba bde legs ngang du bcos :
kye :
sa bdag klu gnyan thams cad dang :
bdag dang rgyu sbyor yon bdag la :
sngon gyi 'brel pa'i lan chags sam :
da ltar 'phral gyi rkyen gegs sam :
tshe rabs sngon gyi bu lon nam :
da lta'i tshe srog lan chags sam :
dug lnga'i rnam rtog gang yin rnams :
'khon pa yod na da bsdum mo :
chad pa yod na da mthud do :
'gras pa yod na da sol cig :
thal ba yod na da rlon cig :
ral pa yod na da drub bo :
yo ba yod na da srongs shig :
bzung pa thongs la bcings pa khrol :
bsdams pa glod la mnan pa khyogs :
kye :
sa bdag klu gnyan khyed rnams kyis :
steng gi king kang ma 'bebs shig :
'og gi sri chen ma 'grol cig :
bar du bdud btsan ma 'phyo zhig :
rlabs chen khyung chen ma 'beb cig :
'og nas dur phag ma 'dur cig :
gza' mda' skar mda' ma 'phen cig :
nam zla dus bzhi ma 'khrugs shig :
'byung bzhi khams lnga ma 'khrugs shig :
rgyu sbyor yon gyi bdag po la :
lo la bdud du ma 'beb cig :
zla bar gshed du ma brdzu zhig :
lo nyes thams cad zhi bar mdzod :
lo keg zla keg zhi bar mdzod :
pho bdud ming sring bsgyur du gsol :
byis pa'i chung sri bsgyur du gsol :
gdon chen bco lnga'i gdug sems sgyur :
chung bdud dgra gshed bsgyur du gsol :
chu btsan mo 'dre'i gdug sems sgyur :
nor gyi god yams bsgyur du gsol :
!
kye :
sa bdag klu gnyan khyed rnams la :
de ltar bsangs dang mchod byas pas :
bdag dang yon bdag 'di dag la :
dbu yis ru yug ma mdzad cig :
zhal gyis ngan pa ma smra zhig :
spyan gyis sdang mig ma bsgrad cig :
phyag gis se gol ma rdebs shig :
drag po'i rlung gzhu ma bkug cig :
gdug pa'i spu mda' ma 'phen cig :
nyam nga lus la ma 'chang zhig :
zhe sdang sems la ma gzung zhig :
gdug pa'i dbal zer ma bstan cig :
brag chen po rmang nas ma ral cig :
ri chen po rtse nas ma nyil cig :
shing chen po sked nas ma chag cig :
chu chen po phugs nas ma 'khrugs shig :
skar mda' chen po sa la ma 'gril cig :
mtsho chen po gting nas ma 'khrugs shig :
sa chen po gting nas ma g.yo zhig :
g.yag chen po rwa ni ma bdar cig :
nyi zla thang la ma lhung zhig :
dbyar dus thog ser ma 'beb cig :
dgun dus rlung 'tshubs ma gtang zhig :
ser ba hram po rta ltar ma rgyugs shig :
gnod sbyin thog ser mda' ltar ma 'phen cig :
mi la na tsha shi chad ma gtang zhig :
nor la god kha smyo 'bog ma gtong zhig :
zhing la btsa' sad ser gsum ma gtang zhig :
mi nad phyugs nad zhi gyur cig :
rims nad yams nad zhi gyur cig :
bdud kyi zhags pa nag po chod :
gshin rje'i khram kha dgra la sgyur :
btsan gyi sho rdel dgra la spos :
ma mo'i khrag nad dgra la thongs :
rgyal po'i smyo 'bog zhi bar mdzod :
lha nad nyi ltar shar ba sgyur :
klu nad sprin ltar gtibs pa sgyur :
bdud nad mun ltar 'thibs pa sgyur :
gza' nad chu ltar khol ba sgyur :
lus la sbrul ltar 'khril ba sgyur :
mi dge sems kyi sdug bsngal sgyur :
mi shi sdug zan ngan pa sgyur :
bya than byi'u'i than ngan pa sgyur :
ltas ngan brgyad cu rtsa gcig sgyur :
ye 'drog sum brgya drug cu sgyur :
rkyen ngan nyis khri chig stong sgyur :
dus min 'chi ba ngan pa zlog :
nad rigs bzhi brgya rtsa bzhi sgyur :
bgegs rigs stong phrag brgyad cu zlog :
mi mthun gnod pa'i bgegs rnams zlog :
sdang ba'i dgra la rtags phyungs shig :
gnod pa'i bgegs la las mdzod cig :
rnal 'byor bdag cag 'khor bcas kyi :
tshe dang bsod nams thams cad la :
bar chad byed pa thams cad zlog :
bcol pa'iphrin las grub par mdzod :
kye :
nyi ma shar phyogs pha gi na :
shel gyi bu chung glu ni ma len cig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma lho phyogs pha gi na :
chu sbrul nag pos lce ni ma rkyongs shig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma nub phyogs pha gi na :
sbal pa nag pos lag gnyis kha ru ma bcug cig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma byang phyogs pha gi na :
bya dmar pos gshog pa ma rlabs shig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma shar lho mtshams shed na :
g.yu 'brug sngon mos rkan sgra ma rdebs shig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma lho nub mtshams shed na :
rdo lug gro mo ma 'khun cig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma nub byang mtshams shed na :
lcags khyi sngon mo ma zug cig :
g.yu yi byi ba khyi skad du ma zug cig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
nyi ma byang shar mtshams shed na :
zangs kyi glang bu stag ris rwa ni ma bdar cig :
gdug pa'i phyag brnyan ma gtang zhig :
yas kyi bdud ni ma g.yo zhig :
mas kyi sri ni ma ldangs shig :
bar gyi btsan ni ma 'grims shig :
gnam rim pa bcu gsum yar steng na :
bya khyung dmar pos gshog pa ma rlabs shig :
shel gyi rta dkar rngog ma ma sprugs shig :
dom bu nag pos lag pa ma rkyongs shig :
btsan gyi sha ba rgyal po'i rgyab ni ma sprugs shig :
nya dkar mo'i rnga ma ma g.yugs shig :
dur phag dkar pos sna ni ma sprugs shig :
dur phag nag pos khron ni ma brko zhig :
'dre lnga phyogs nas ma ldang zhig :
yar bya mar la ma ngar cig :
yar khyi mar la ma zug cig :
yar rta mar la ma 'tsher cig :
yar mi mar la ma 'brod cig :
sa rim pa dgu yi 'og shed na :
dur phag nag po ma 'khun cig :
dur dong nag po ma brko zhig :
sa sgo dur sgo ma bye zhig :
na tsha shi chad ma gtang zhig :
glo bur skrag sngangs ma gtang zhig :
thog dang ser ba ma gtang zhig :
btsa' sad mu ge ma gtang zhig :
gnam lcags thog rgod ma lhungs shig :
de ring srid pa'i gnam gang la :
snang srid zhi ba chen po'i ngang du bcos :
zhi ba bde legs ngang du gnas gyur cig :
snang zhing srid pa'i lha 'dre rnams :
ma rig 'khrul pa sangs nas ni :
kun rtog ye shes rang shar nas :
'bras bu sangs rgyas thob par shog :
bkra shis bde legs ngang du gnas gyur cig :
ces pa 'di ni o rgyan rin po ches gsungs pa'i bsang mchod gnam sa snang brgyad bdud rtsi'i sprin phung dgos 'dod char rgyun zhes bya ba sa bdag klu gnyan mnyes par byed pa 'di mnga' bdag nyang gi gter ma'o //
sa ma ya /
rgya rgya rgya /
bkra shis dpal 'bar snang srid mnyes gyur cig
/sarba mang+ga laM///
/
