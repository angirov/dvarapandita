@#//
dpal mgon legs ldan tshogs kyi bdag po'i sgrub thabs   'bring po /las bzhi'i snye ma zhes bya ba bzhugs so //
dpal mgon legs ldan tshogs kyi bdag po'i sgrub thabs las bzhi'i snye ma zhes bya ba /
bla ma la phyag 'tshal lo //
he ru ka dpal thugs rjes khros pa'i sku //
ma rungs bdud dpung mthar mdzad nag po che //
legs ldan tshogs kyi bdag por gus btud nas //
de yi sgrub thabs don bsdus mdo tsam bri //
'di nyid kyi dbang thob cing dam tshig la gnas pa'i sngags pas nyer dgu la sogs pa'i dus khyad par can la /
bris sku mchod gtor nye bar mkho ba'i yo byad thams cad mthong brgyud bzhin tshogs par byas nas /
bdag bskyed kyi rnal 'byor sngon du 'gro bas /
mchod pa spyi dang sman gtor rak+ta rnams byin gyis brlab /
mdun bskyed kyi rten bsang sbyang /
stong pa'i ngang las mdun gyi nam mkhar khrag zhag 'khrug pa'i klong ma la ya gnam lcags 'bar ba'i do /
rab tu 'jigs shing skyi g.ya' ba'i gnas su /
dur khrod rol pa'i gzhal yas khang chen po'i lte bar pad+ma dang nyi ma'i steng du mi ro dang rta ro la gnas pa'i hU~M las gri gug hU~M gis mtshan pa yongs su gyur pa las /
dpal ye shes kyi mgon po legs ldan nag po chen po rdo rje srin po'i gzugs can /
sku mdog mthing nag thung zhing sbom la yan lag rags pa nyi ma 'bum gyi gzi brjid can /
zhal gcig phyag gnyis spyan gsum pa /
zhal gdangs shing mche ba gtsigs pa'i gra nas khrag 'dzag pa /
ljags 'dril zhing drag po'i skan sgra rdeb pa /
khro gnyer bsdus pa'i shangs nas 'thor byed kyi rlung sgra 'byin pa /
dmar la zlum pa'i spyan gsum sdang mig tu ldog pa /
dbu skra dang sma ra smin ma kham nag gyen du 'bar ba las skar chen gyi 'od 'phro ba /
phyag g.yas 'bar ba'i gri gug dang g.yon gdug pa can gyi khrag gis gang ba'i thod pa thugs kar steng 'og tu 'dzin pa /
mchan g.yas su tsan dan gyi beng chen gzer ba'i beng stod nas lha dmag 'bum dang beng smad nas bdud dmag nyis khri chig stong 'gyed pa /
sku la dar nag gi 'jol ber brtsegs mar gsol zhing gser rked nor bu'i mig tshangs can bcings pa /
thod pa skam po rigs lnga'i rtse phran can gyi dbu rgyan dang /
rlon pa khrag 'dzag pa lnga bcu dang rdo rje'i do shal 'phyang ba /
yan lag sbrul gyis dkris shing mi lpags kyi stod g.yogs sogs dur khrod 'jigs pa'i chas can /
sag ti'i l+h+wam yu ring gsol nas g.yon brkyang ba'i stabs kyis 'gying zhing brjid pas dgra bgegs rnams brdzis pa /
gtum zhing mi bsrun pa'i nyams can /
spyi bor bya khyung nag po 'phur zhing lding ba /
sta zur gnyis na seng ge ral pa sprug pa /
rtsib logs la 'phar dred 'khyug pa /
zhabs las stag 'phro ba /
ye shes kyi me dpung 'bar ba'i klong na khams gsum dbang du sdud cing srid gsum zil gyis gnon pa'i bdag nyid can du bzhugs pa'o //
de'i g.yon du nyi ma dang ro'i gdan la yum kro d+hI shwa rI ma sku mdog sngon mo zhal gcig phyag gnyis spyan gsum pa /
ral pa thur du gtibs pa'i gseb nas me stag 'phro ba /
zhing gi pags pas stod g.yogs shing nyi zla gza' skar dang 'ja' 'od 'khrugs pa /
stag lpags dang re lde'i smad dkris can /
sbrul nag gi 'phyang 'phrul dang chu srin gyi thod pas brgyan pa /
g.yas sbrul zhags dang g.yon thod skyogs rus bcud rkang klad dang 'bru mar khrag chang gis gang ba rol zhing stob pa /
g.yas su las kyi mgon po mdog nag cing mi sdug pa'i gzugs can skra kham pa gyen du brdzes shing g.yas gri gug dang g.yon thod khrag thogs pa /
g.yon brkyang gis ro'i gdan la bka' nod pa'i tshul gyis gnas pa'o //
de dag gi shar du hU~M las khro chen badzra king ka ra sku mdog mthing nag rngams shing khros pa'i nyams can zhal gcig phyag gnyis pa /
g.yas mtshon cha'i 'khor lo bskor zhing dmigs pa'i mgo lus 'dral ba /
g.yon thod pa dgra bo'i snying khrag gis gang ba zhal du gsol ba /
mi lpags kyi stod g.yogs dang stag lpags kyi smad dkris can sbrul dang thod pas brgyan pa /
gri thogs ging chen bcu gnyis sogs las byed dregs pa'i tshogs kyis bskor ba /
lhor ya las gnod sbyin zangs mdog dmar nag kha gdangs shing skan sgra rdeb pa /
sdang mig gis dgra dpung sreg cing ral pa dmar po sprin ltar gtibs pa /
g.yas gser gyi spu gri 'phyar zhing g.yon bse mdung 'dzin pa /
yum bse gdong zangs mgrin can dmar nag 'ja' tshon gyi gos can byad thag dang nad rkyal thogs pa /
bse'i gyad chen bzhi /
bse mo bzhi /
mi dmar bshan pa bzhi bcu rtsa gnyis sogs las byed dregs pa'i tshogs kyis bskor ba /
nub tu dza las gza' bdud chen po rA hu la sku mdog dud kha srin po'i gzugs can mgo bo dgu pa lus kun mig gis gang zhing gtum rngams 'khrugs pa'i nyams can /
g.yas gri gug 'phyar ba'i rtse las skyin thang gi 'khor lo bskor zhing /
g.yod thod khrag rngub cing chu srin gyi zhags pa 'phen pa /
sku smad sbrul du 'khyil zhing zhing gi g.yang gzhi dang /
thod sbrul gyi phreng ba sogs 'jigs pa'i chas kyis brgyan pa /
sring mo gdong mo bzhi /
gza' chen brgyad /
rgyu skar nyi shu rtsa brgyad sogs srid gsum dregs pa'i tshogs kyis bskor ba /
byang du ma las 'dod khams bdag mo re ma ti nag mo skem zhing rid la gtum pa'i nyams can /
zhal gdangs shing mche ba gtsigs pa'i bar du mi ro rangs po gsol ba /
drag po'i skan sgra rdeb cing shangs nas nad kyi na bun thul ba /
lte ba nas nyi ma 'char zhing spyi bor zla ba tshes pa /
thod skam gyi dbu rgyan dang thod rlon gyi do shal can /
snyan g.yas seng ge dang g.yon pa sbrul dang dril bus brgyan pa /
g.yas khram shing 'phyar zhing g.yon nad rkyal dgra la 'gyed pa /
mi lpags kyi stod g.yogs dang re lde'i smad dkris sbrul gyi ska rags can /
drel rta rkang gsum srin po'i thod pa'i sga dang sbrul gyi gong rmed can la chibs nas rak+ta'i rgya mtshor rol pa /
nad kyi rkyal pa tshon gyi gru gu sho rdel dkar nag bdud kyi khram shing ste sprul pa'i mtshon cha lnga 'chang ba nag mo 'bum sde'i 'khor dang bcas te rlung nag 'tshubs ma'i dbus na bzhugs pa /
de dag gi phyi rol du sprul pa dang yang sprul pho nya las byed sde brgyad dregs pa'i dmag tshogs bsam gyis mi khyab pas bskor ba /
thams cad kyang phrin las 'dod rgur sgyur zhing sgrub pa po'i re ba skong bas nam mkha' bar snang sa gzhi thams cad yongs su gang bar gyur /
gtso 'khor thams cad kyi dpral bar oM dkar po /
mgrin par AHdmar po /
thugs kar hU~M sngon po /
hU~M las 'od zer lcags kyu lta bu 'phros pas /
rang bzhin lhun gyis grub pa'i gnas mchog 'og min chos kyi dbyings kyi pho brang /
ma la ya gnam lcags 'bar ba'i ri bo /
dur khrod chen po brgyad sogs rang bzhin gyi gnas nas dpal mgon legs ldan tshogs kyi bdag po 'khor dang bcas pa mdun gyi nam mkhar sprin phung gtibs pa bzhin byon par bsam la lcags kyu'i rgya bcings te /
oM ru lu ru lu hU~M b+h+yo hU~M phaTaH
oM b+hurkur ma hA kA la sa ma ya hriM hriM ang+ku sha dza dzaH
zhes dang /
hU~M/
lang+ka yul gyi grong gdal gyi //
dbus kyi ri bo ma la ya //
ko ka thang dmar rgya mtsho'i do //
drag shul yod pa'i rtse mo na //
dpal chen rdo rje srin po yis //
bdud kyi sde rnams btul nas kyang //
gsang sngags 'khor lo bskor ba'i tshe //
ming gis dbang bskur bran du khas blangs pa //
rdo rje ro langs dur khrod tshogs kyi bdag
/mgon po nag po chen po dang //
nye gnas kro d+hI shwa rI ma //
yab yum gnyis su med pa'i 'khor //
lang+ka'i bdag po la sogs dang //
slas dang byi mo bran mo'i tshogs //
'dus pa chen po'i rnal 'byor pa //
pho mo 'khor dang bcas pa rnams //
sangs rgyas bstan pa bsrung ba'i phyir //
gnas 'dir spyan 'dren gshegs su gsol //
oM e h+ye hi shrI ma hA kA la ga Na pa ti sa pa ri wA ra ma hA ka ru Ni ka dr-i sh+ya hoH
sa ma ya satwaM/
A kar+sha ya hU~M dzaH
e a ral+li hriM hriM dzaHdzaHzhes pas spyan drangs la /
hU~M/
rdo rje brag chen gtams pa dang //
nyi zla pad+ma rin chen khri //
bam chen bsnol ba'i gdan steng du //
rab 'jigs dpa' bo 'khor bcas bzhugs su gsol //
oM b+hurkur ma hA ka la rak+mo kro d+hI shwa rI nag mo ting lam sa ma ya satwaM tiSh+Tha badzra /
zhes bzhugs su gsol /
oM ru lu ru lu hU~M b+h+yo hU~M phaT/
oM badzra sa ma ya ha na ha na hU~M phaT/
dpal rdo rje nag po chen po legs ldan tshogs kyi bdag po lcam dral 'khor dang bcas pa rnams kyis /
rtsa ba dang brgyud par bcas pa'i bla ma dam pa rnams kyi bka' dang dam las ma 'da' bar sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi stongs grogs mdzod /
sngags 'chang rnams kyi phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/ces dam tshig gi gnyer gtad /
lha yi sde dpon tshogs kyi bdag
/legs ldan nag po mthu bo che //
dur khrod bdag po sgrol ba'i ging //
'khor dang bcas la phyag 'tshal lo //
a ti pU hoH
pra tIts+tsha hoH
zhes pas phyag bya /
hU~M/
stong gsum 'di 'am stong gsum gzhan dag na //
me tog phreng ba la sogs rin chen dbyig
/la du la phug la sogs yid bzhin zas //
thang skyes chu skyes la sogs longs spyod rkyen //
'chi med bdud rtsi la sogs dam tshig chu //
gu gul tshil chen la sogs bdug pa'i sprin //
zhun chen mar me la sogs snang gsal mchog
/bshos gtsang bza' btung longs spyod sna tshogs pa'i //
rim gsum mchod pas tshogs bdag mnyes gyur cig
/oM shrI ma hA kA la ga Na pa ti sa pa ri wA ra puSh+pe d+hU pe A lo ke gan+d+he nai wid+ya shab+da pU dza hoH
badzra rU pa shab+da gan+d+he ra sa spar+she pU dzaHhU~M/
zhes pas spyir mchod nas /
khyad par gyi mchod pa sman phud rak+ta gtor ma gsum 'bul tshig cho ga rigs mthun gzhan nas blangs pa'i mthar rtsa sngags la so so'i sngags btags nas phul /
bye brag gtor ma la rak+ta bran nas dmigs bya dgug bstim bya /
nang mchod bran la oM AHhU~M gis sha khrag bdud rtsir spel la /
hU~M/
rnal 'byor kun gyi dpal mgon mchog
/ma hA kA la mthu rtsal can //
dka' thub nag po tshur gson cig
/legs ldan nag po ma rungs pa //
sha khrag dmar gyi mchod pa bzhes //
rang gi rgyal srid la gnas te //
gzhan gyi sde rnams pham mdzad pa /
khram la btab pa'i dgra bgegs rnams //
rol cig dgongs shig dam tshig gtso /
khyod kyi thugs dam dus la bab //
ces pa tsam gyi mthar gtso 'khor gyi sngags sham du /
ma hA mAM sa khA hi /
ma hA rak+ta khA hi /
ma hA go ro tsa na khA hi /
ma hA ba su ta khA hi /
ma hA tsit+ta khA hi /
ma hA a mr-ita khA hi /
i daM d+hU pe puSh+pe gan+d+he nai bid+yA ba liM ta pi pa to hoH
zhes mchod /
bstod pa ni /
hU~M/
lha min dmag tshogs g.yul bzlog cing //
lha dmag dkar po'i dbugs 'byin pa'i //
legs ldan nag po 'khor bcas la //
mchod cing bstod de phyag kyang 'tshal //
bsod nams gzi brjid 'phags la phyag 'tshal lo //
ye shes tshogs chen rdzogs la phyag 'tshal lo //
spyod pa rlabs chen 'phags la phyag 'tshal lo //
drag shul mthu chen ldan la phyag 'tshal lo //
pha rol phyin bcu mnga' la phyag 'tshal lo //
sgrib pa rnam gnyis dag la phyag 'tshal lo //
bdag med gnyis rtogs khyod la phyag 'tshal lo //
ston pa'i lung bstan thob la phyag 'tshal lo //
sngon gyi rgyal ba rnams dang dgongs pa gcig
/rig 'dzin grub thob rnams dang byin rlabs gcig
/ma mo mkha' 'gro rnams dang dam tshig gcig
/lha srin sde brgyad rnams dang mthu rtsal gcig
/sngon gyi drang srong rnams dang smon lam gcig
/tshogs bdag khyod la phyag 'tshal lo //
mgon po khyod la phyag 'tshal lo //
zhes pa tsam gyis bstod de zor yang ba'i dbang du byas la shes na bstod pa rgyas pa gzhan du 'byung ba bzhin bya'o //
de nas bzlas pa bya ba ni /
mgon po 'khor bcas kyi thugs kar nyi ma la gnas pa'i hU~M yig la sogs pa'i mthar rang rang gi srog sngags rigs kyi kha dog can gyis bskor bar /
bdag bskyed kyi thugs ka'i sa bon las byung ba'i 'od zer gyis phog pas thugs kyi rgyud rab tu bskul bas ci 'dod pa'i phrin las rab 'byams thogs med du bsgrub par bsam la /
oM b+hu ru ku ru i tsi ki byi u tsuSh+ma kro d+ha hU~M phaT/
de ltar ci 'grub bzlas pa'i mthar nyer spyod lnga dang nang mchod phul la /
hU~M/
drag po sku lnga rgyal ba'i bka' sdod mchog
/ye shes lnga ldan rgyal ba rigs lnga'i 'khor //
phrin las bdud 'dul dgra bgegs kun gyi gshed //
legs ldan 'khor dang bcas la phyag 'tshal bstod //
'bar ba'i dkyil 'khor gsan cing dgongs su gsol //
phyi nang gsang ba'i mchod pas dgyes par mdzod //
dam tshig 'gal 'khrul nyams chag mthol zhing bshags //
thun mong mchog gi dngos grub bstsal du gsol //
zhes bstod cing phrin las gsol /
'dir tshogs mchod byed na yi dam gang la bsten pa de'i gzhung bzhin dang /
yang na tshogs rdzas byin gyis brlabs la /
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
oM ga Na tsakra pU dza khA hi /
zhes mchod /
bar ba skong bshags dang 'brel bas skong rdzas byin gyis brlabs la /
hU~M/
bdag ni rig 'dzin sgrub pa po //
dam la gnas shing lha la 'phreng /
khyod ni srung ma mthu rtsal can //
sngon tshe dpal chen spyan snga ru //
bstan pa bsrung bar zhal bzhes pa'i /
khyod kyi thugs dam gnyan po de //
da lta rnal 'byor bdag bskul na //
thugs dam dbang gis gshegs su gsol //
ma hA kA la gnas 'dir byon //
legs ldan nag po gnas 'dir byon //
dur khrod sgrol ging gnas 'dir byon //
rdo rje sgrol byed gnas 'dir byon //
sa bcu'i dbang phyug gnas 'dir byon //
rig 'dzin srung ma gnas 'dir byon //
rnal 'byor dgra bla gnas 'dir byon //
tshogs bdag chen po gnas 'dir byon //
bos so chos skyong snyan ma sra //
g.yab bo legs ldan spyan ma brtul //
sgrub bo tshogs bdag gong ma g.yel //
bskul lo bdud rgyal mthu ma chung //
do nub khyod kyi thugs dam bskang //
bskang ngo bskal pas thugs dam bskang //
hU~M/
me tog spos dang mar me dri //
zhal zas rol mo'i bye brag dang //
'phan gdugs lhab lhub sna tshogs kyis //
legs ldan 'khor bcas thugs dam bskang //
sha chen lnga ni ri ltar spungs //
bdud rtsi lnga ni mtsho ltar bskyil //
ye shes lnga ldan dam rdzas 'dis //
dpal mgon 'khor bcas thugs\u0f8e
sha chen khrag dang dbang po lnga //
tshil chen zhun mar mkhris pa dang //
g.yang gzhi lhab lhub rkang gling sgras //
dpal mgon 'khor bcas thugs\u0f8e
dmar chen bza' bca'i gtor ma dang //
'bru bcud bdud rtsi btung ba'i rgyun /
khyad par dam rdzas sna tshogs kyis //
dpal mgon 'khor bcas thugs\u0f8e
gling bzhi gling phran ri rab dang //
rin chen bdun dang bkra shis rdzas //
'dod yon lnga yi mchod pa yis //
dpal mgon 'khor bcas thugs\u0f8e
g.yag nag rta nag khyi nag dang //
lug nag bya nag la sogs pa //
rten pa'i dam rdzas sna tshogs kyis //
dpal mgon 'khor bcas thugs dam bskang //
zhes pa tsam gyi mthar /
bskang ngo bshags so thugs dam can //
dam can thugs dam bskangs gyur nas //
bdag gi nyams chag byang bar mdzod //
dngos grub sgrub la bar gcod pa'i //
'gal rkyen bar chad zhi ba dang //
mthun rkyen bsam pa thams cad sgrubs //
rtag tu thugs dam ma g.yel bar //
bcol pa'i phrin las sgrub par mdzod //
ces bskang bar bya'o //
bshags pa ni /
hoH
yon tan lhun rdzogs dngos grub stsol mdzad pa'i //
rtsa brgyud bla ma yi dam dkyil 'khor lha //
dpal chen rdo rje srin po khro bo'i rgyal //
legs ldan nag po 'khor bcas dgongs su gsol //
theg chen gsang sngags bla med sgor zhugs nas //
spyi dang khyad par lhag pa'i dam tshig rnams //
rtag tu bsrung zhing sdom par khas blangs nas //
nyams chag 'gal 'khrul nongs pa mthol lo bshags //
thun bzhi'i rnal 'byor sgom par khas blangs nas //
tha mal las la yengs pa mthol lo bshags //
bde gshegs thugs rgyud bskul bar khas blangs nas //
tha mal long gtam smras pa mthol lo bshags //
dmigs med ye shes sgom par khas blangs nas //
dug gsum rtog pa'i dbang gyur mthol\u0f8e
phyi nang gsang rten 'dzugs par khas blangs nas //
dgos pa'i dam rdzas ma tshang mthol\u0f8e
rtag tu mchod bstod bsnyen par khas blangs nas //
snyom las le los g.yengs pa mthol\u0f8e
man ngag sbas nas sgrub par khas blangs nas //
gsang ba'i gnyer kha 'chol ba mthol\u0f8e
dam rdzas phud kyis mchod par khas blangs nas //
'bags btsog nyams par gyur pa mthol\u0f8e
rgyal ba'i bka' bzhin sgrub par khas blangs nas //
gzu lum ras chod bgyis pa mthol\u0f8e
zol med dam tshig bsrung bar khas blangs nas //
nyams grib skyon gyis phog pa mthol\u0f8e
sku gsung thugs dang rtsa ba yan lag gi
/dam tshig 'gal ba ma lus so sor bshags //
mthol bshags 'bul lo tshangs par mdzad nas kyang //
dngos grub mchog gis bdag rgyud gtams par mdzod //
ces dang yig brgya mang du bzla'o //
de ltar skong bshags skabs kyi phrin las la mkho ba'i dbang du byas kyi /
rgyun gyi phrin las la ni /
bzlas pa'i rjes kyi bstod pa dang phrin las gsol ba'i mthar thun gtor la dmigs bya bkug la bdud rtsir spar bas mchod cing /
hU~M/
lha yi sde dpon tshogs kyi bdag
/legs ldan nag po mthu bo che //
nye gnas kro d+hI shwa rI ma //
ging dang gnod sbyin srin po dang //
ma mo mkha' 'gro pho nya dang //
sprul pa yang sprul 'khor dang bcas //
zag med 'dod yon bdud rtsi yi //
dam rdzas mchod gtor 'di bzhes la //
deng 'dir bcol pa'i phrin las mdzod //
sngar bcol las kyi gtang rag mdzod //
phyi bcol las kyi gsos su bzhes //
sangs rgyas bstan pa khyod kyis srungs //
dkon mchog dbu 'phang khyod kyis bstod //
slob dpon sku dgra khyod kyis thul //
sgrub pa po yi stongs grogs mdzod //
ces gtor ma sgrub khang gi yang thog la sogs par 'bul lo //
slar yang gtang rag gi mchod bstod dang nongs pa bshags /
rten yod na brtan bzhugs dang /
med na gtor mgron ye shes pa gshegs /
dam tshig pa rang la bstim /
gnas gsum du yi ge gsum gyi rgyas gdab /
dge ba bsngo zhing shis pa brjod pas mtha' brgyan no //
bstan srung rgya mtsho'i sde dpon nag po che //
legs ldan tshogs kyi bdag po'i phrin las gzhung //
snying por dril nas mdor bsdus 'dir brjod pa'i //
bsod nams bstan pa rgyas pa'i rgyur gyur cig
/dpal mgon legs ldan tshogs kyi bdag po'i las byang rgyas pa las slar yang snying po khyer bder dril ba las bzhi'i snye ma zhes bya ba rig pa 'dzin pa 'gyur med rdo rjes bkod pa'i yi ge pa ni dpal 'bar ro ///
/
