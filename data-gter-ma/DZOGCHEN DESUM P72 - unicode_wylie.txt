\u0f01\u0f83:
dam chos rdzogs pa chen po sde gsum las :
gsang skor yi dam khro bo'i dbang chog bzhugs so :
sde gsum gsang skor man ngag sde /
\u0f88\u0f88\u0f88
na mo gu ru :
gsang skor yi dam khro bo'i dbang :
tshul bzhin bskur bar bya ba la :
phun sum tshogs lnga 'dzom par bya :
bde gshegs snying pos 'gro kun khyab :
ru dra ma gtogs bskur bar rung :
dkyil 'khor 'khor lo dgu ldan bri :
phyi ru rgyas par sgo rdzogs gcig :
bsdu na re khA lnga ldan bri :
bum pa bcu 'am gcig kyang rung :
chas ldan sku gzugs rnams kyis brgyan :
rigs lnga rdor dril cod pan bcas :
sku dang sngags phreng phyag mtshan bcas :
dam rdzas gsang thod rig ma dang :
ngo sprod me long brda rdzas bsags :
bdag mdun dbyer med bsgrubs byas te :
slob ma khrus byas bgegs bskrad nas :
yol ba'i phyi nas gsol ba gdab :
ho :
bde gshegs kun 'dus bla ma rje :
srid pa'i 'khor lor 'khyams pa'i 'gro :
ma lus bsgral bar mdzad pa dang :
khyad par bdag cag sgrol bar gsol :
slob dpon gyis :
e ma bde gshegs dkyil 'khor 'dir :
tshul bzhin 'jug pa'i snod ldan dkon :
dam tshig thub na 'jug kyang rung :
zhugs na mchog thun dngos grub 'grub :
slob mas :
srid pa'i 'khor lor rnam skrag ste :
'jigs pa che las thar ba'i phyir :
dam tshig srog phyir mi gtang zhing :
ji ltar bka' bstsal bdag gis bgyi :
slob dpon gyis :
de ltar yin na he ru ka'i :
grong khyer 'di ru 'jug par rung :
sku gsung thugs kyi dngos grub ni :
tshe 'dir 'grub pas spro ba skyed :
yol ba bsal zhing nang du btang :
slob mas yon phul bla ma yis :
chos kyi nges pa lnga ldan bshad :
slob ma rnams kyis slar yang phyag bcas :   mig dar /
ho :
bde bar gshegs pa bla ma rje :
dngos grub kun bdag yi dam lha :
mkha' 'gro'i gtso bo dgongs su gsol :
bdag cag dkyil 'khor chen po 'dir :
myur du gzhug par mdzad du gsol :
bla mas :
dpal chen po yi gnas 'di ru :
su yin 'jug pa'i skal med pas :
theg pa'i thabs tshul shes pa dang :
rgyud dag bsod nams ldan pa rnams :
'jug par rung bar rgyal bas bshad :
de bas rgyud dag tshogs gsag mdzod :
de bzhin bgyid la slob dpon gyis :
dpal chen klong dgu'i dkyil 'khor du :
ngas ni yang dag khyod gzhug gi :
bla med rgyud las gang gsungs pa'i :
dam tshig thams cad thub par srungs :
bstsal pas slob mas khas len ni :
bde bar gshegs pa khyed ci 'dra :
de 'dra kho nar bdag gyur cig :
sprul sku'i ston pas bshad pa yi :
so so thar dang byang chub sems :
longs sku'i ston pas bshad pa yi :
rigs lnga'i sdom pa ma lus gzung :
khyad par he ru kaHdpal gyis :
nyi shu lnga dang bye brag tu :
sku gsung thugs kyi dam tshig rnams :
ji ltar bstan pa bdag gis bsrung :
srog gi phyir yang mi gtong na :
bde gshegs rigs mchog bstsal du gsol :
khas blangs dam la gzhag pa ni :
nga ni sangs rgyas kun bdag nyid :
he ru kaHdpal bla na med :
dpal chen che mchog nga yin gyis :
nga la brnyas par ma byed cig :
rdo rje phreng ba mgo bor bzhag :
nga ni bla ma kun tu bzang :
khyod kyis bka' yang mi gcog cing :
bde gshegs rigs kyis bshad pa'i chos :
bshad kyis the tshom ma za zhig :
rdo rje phreng ba snying gar bzhag :
'di ni ngo bo dam tshig chu :
ye shes bskyed phyir sbyin pa yin :
dam bsrungs dngos grub 'dis thob byed :
ma bsrung lcags kyi sdig par 'gyur :
srog gcod dmyal ba chen por ltung :
dam srung rdo rje'i chu 'di thungs :
slob mas 'thung zhing bro bor ba :
A+o~M badzra sa ma ya i dan na ra kan :
slob ma dpal chen por gsal ba'i snying gar nyi ma'i gdan la hU~M:
slob dpon gyi thugs ka nas 'od zer 'phros :
rang bzhin gyi dbyings nas ye shes pa'i tshogs spyan drangs te slob ma la thim :
dz+nyA na A be sha ya a A:
brtan par bya 'o slob dpon gyis :
dpal chen po yi pho brang du :
rig pa'i me tog 'dres med dor :
sngon nas las 'phro gang yod pa'i :
ye shes lha la 'bab par 'gyur :
slob mas me tog thal mor gzung :
ho :
bde gshegs kun 'dus dkyil 'khor 'dir :
snying po'i ye shes brtag bya'i phyir :
rig pa'i me tog 'di 'bul gyis :
las 'phro'i dbang gis bzhes su gsol :
puSh+pe pra tIts+tsha ho :
dor zhing gang la phog pa yi :
rigs dang mthun pa'i ming btags te :
hU~M:
mi gnas ye shes dkyil 'khor du :
rig pa'i me tog phul pa 'di :
byin rlabs bsam mi khyab par zungs :
dngos grub thams cad 'dis thob shog :
puSh+pe gr-ih+Na satwaM i maM satwa ma hA bA la :
slob mas phyag 'tshal 'di skad do :
ho :
bskal sngon bsgribs pa'i ma rig mig :
thabs mkhas rgyal po he ru kas :
myur ba nyid du dbye ba dang :
ye shes dkyil 'khor bstan du gsol :
slob dpon mig thur thogs byas la :
sngon gyi rgyal ba thams cad kyis :
'gro ba'i mig ni dbye bar mdzad :
sangs rgyas sa la bkod pa bzhin :
deng 'dir he ru kaHbdag gis :
ma rig mig ni dbye bar bya :
tsak+Shu pra be sha ya phaTa?:
ho :
ltos shig skal pa can rnams ltos :
bde gshegs kun 'dus dkyil 'khor 'di :
skad cig mthong ba tsam gyis kyang :
sgrib pa dag ste ye shes mthong :
ho :
dpal chen po'i pho brang dgu dang ye shes kyi bum pa dbyer med pa'i nang du :
bde gshegs kun 'dus tshom bu dgu yi tshul du bzhugs pa 'di ni mtshan ma rdzas dang ting 'dzin sprul pa'i dkyil 'khor dbyer med yin cing :
'di mtshon byed de :
mtshon bya don gyi dkyil 'khor rang gi sems nyid ye shes klong dgur rdzogs pa'i rang bzhin du ngo shes par gyis shig :
de ltar zhugs nas mngon par dbang :
bskur phyir maN+Dal gsol ba gdab :
ho :
ye shes dgu yi dkyil 'khor 'dir :
zhugs kyang smin par mdzad du gsol :
smin cing grol ba mthar phyin zhing :
mi gnas klong du skyel bar mdzod :
ces gsol slob dpon bum pa thogs :
hU~M:
dbyings kyi bum par rig pa'i bcud :
zung 'jug ye shes klong dgu'i lha :
gnyis med mnyam sbyor bdud rtsi mchog :
ye shes chu yi dbang bskur ro :
ka la shaHa b+hi Shiny+tsa hU~M:
rgyas par ye shes klong dgu dbye :
rin chen 'bar ba'i prog zhu 'di :
rgyal ba kun dang mnyam pa yi :
go 'phang bla med bsgrub bya'i phyir :
dbang bskur cod pan chen po 'o :
rat+na mu ku Ta a b+hi Shiny+tsa trAM:
sangs rgyas rigs lnga'i ye shes lngas :
dug lnga rnam par gzhom pa'i phyir :
mi 'gyur rdo rje bla na med :
sangs rgyas rdo rje'i dbang bskur ro :
badzra d+hA ra a d+hi pa ti badzra a b+hi Shiny+tsa hrI:
yan lag drug cu'i dbyangs ldan gsung :
rjes su 'gro ba'i shes rab mchog :
ma rig sad pa'i dril bu che :
karma g+haN+De a b+hi Shiny+tsa A:
dus gsum sangs rgyas thams cad kyi :
rdo rje'i ming ni bla na med :
sa gsum kun tu grags pa yi :
che ge mo zhes bya'o :
A+o~M sarba ta thA ga ta che ge mo   spyir he ru kaHdpal zhes sbyar /d+hA ra yA mi a b+hi Shiny+tsa A+o~M:
dpal gyi sku rnams so sor bskur :
hU~M:
chos sku zhi ba'i ngang las ma g.yos kyang :
chos dbyings ye shes longs spyod rdzogs pa'i sku :
bla na med pa che mchog he ru ka :
yab yum 'khor dang bcas pas dbang bskur ro :
A+o~M badzra kro d+ha ma hA shrI he ru kaHhU~M phaTa?:
sarba sa ma ya a b+hi Shiny+tsa hU~M:
hU~M:
chos sku\u0f8e
me long\u0f8e
bla na med pa'i yang dag he ru ka :
yab yum\u0f8e
A+o~M ru lu ru lu hU~M b+h+yo hU~M:
sarba sa ma ya a\u0f8e
hU~M:
chos sku\u0f8e
mnyam nyid\u0f8e
bla na med pa'i 'jam dpal gshin rje gshed :
yab yum\u0f8e
A+o~M a kro te ka ya mAn+ta ka ha na ma tha b+hany+dza hU~M phaTa?:
sarba sa ma ya a\u0f8e
hU~M:
chos sku\u0f8esor rtog\u0f8e
bla na med pa'i dpal chen rta mchog rgyal :
yab yum\u0f8e
A+o~M pad+mAn+ta kr-ita badzra kro d+ha ha ya gr-I wa hU~M phaTa?:
sarba sa ma ya a\u0f8e
hU~M:
chos sku\u0f8e
nan tan ye shes\u0f8e
bla na med pa'i rdo rje gzhon nu che :
yab yum\u0f8e
A+o~M badzra ki+A li kI la ya sarba big+h+nAn baM hU~M phaTa?:
sarba sa ma ya a\u0f8e
hU~M:
chos sku\u0f8e
klong gyur ye shes\u0f8e
bla na med pa'i ye shes he ru ka :
yab yum\u0f8e
A+o~M gu h+ya dz+nyA na shrI he ru kaHgu h+ya dz+nyA na kro d+hI shwa rI satwaM:
ma ma yo gi nI ru lu ru lu hU~M b+h+yo hU~M phaTa?:
sarba sa ma ya a\u0f8e
hU~M:
chos sku\u0f8e
phyag chen ye shes\u0f8e
bla med rig 'dzin mi yi thod pa rtsal :
yab yum\u0f8e
A+o~M badzra ma hA gu ru sarba sid+d+hi hU~M phaTa?:
sarba sa ma ya a\u0f8e
hU~M:
chos sku\u0f8e
dbyings grol ye shes\u0f8e
bla na med pa'i dregs pa 'dul byed che :
yab yum\u0f8e
A+o~M badzra tsaN+Da sarba duSh+TAn hU~M phaTa?:
sarba sa ma ya a\u0f8e
hU~M:
chos sku\u0f8e
mtha' grol ye shes\u0f8e
bla na med pa'i dpal chen stobs dang ldan :
yab yum\u0f8e
A+o~M badzra sarba duSh+TAn hU~M phaTa?:
sarba sa ma ya a b+hi Shiny+tsa hU~M:
hU~M:
snod bcud yongs rdzogs bka' sdod bum pa ru :
ma mo nyer brgyad gtsor gyur bye ba 'bum :
bsam gyis mi khyab yongs rdzogs dbang bskur bas :
phrin las sna tshogs lhun gyis 'grub par shog :
A+o~M badzra sarba yak+Sha sa ma ya hU~M phaTa?:
sarba a b+hi Shiny+tsa hU~M:
bzlas lung sbyin zhing sngags phreng gtad :
he ru kaHyi gsung dang mnyam :
bzlas brjod sngags kyi nus pa rnams :
nus ldan mi nyams 'phel ba yi :
gsung gi dbang mchog rdzogs par shog :
A+o~M badzra kro d+ha sarba wA ka a b+hi Shiny+tsa A:
phyag mtshan du bsgom rdo rje gtad :
dbyings kyi stong cha thugs kyi ngang :
phyag mtshan rig pa lu gu rgyud :
dbyings rig dbyer med gsal stong thugs :
ma bcos lhug par dbang bskur ro :
A+o~M badzra kro d+ha sarba tsit+ta a b+hi Shiny+tsa hU~M:
ye shes sems dpa'i dbang bskur ni :
kun tu bzang po rdo rje sems :
'jam dpal gzhon nu spyan ras gzigs :
gsang ba'i bdag po rdo rje 'dzin :
sems dpa' lnga yi dbang bskur ro :
A+o~M sa man+ta b+ha dra badzra satwa many+dzu shrI Ar+Ya a ba lo ki shwa ra badzra d+hA ra a b+hi Shiny+tsa hU~M:
yon tan dam rdzas chas dbang ni :
dbyings rig dbyer med gtor ma dang :
'khor 'das yongs grol rak+ta che :
ye shes lnga rdzogs bdud rtsi'i dbang :
bskur bas bsnyen sgrub mthar phyin shog :
ba liM ta rak+ta pany+tsa a mr-ita a b+hi Shiny+tsa hU~M:
hU~M:
ye shes klong nas shar ba'i dpal gyi chas :
ko rlon zhing chen stag sham sbrul chun dang :
thod skam thod rlon rdo rje'i go khrab bcas :
khrag zhag thal chen rdo rje'i khyung gshog sogs :
yon tan yongs rdzogs chas kyi dbang bskur ro :
A+o~M badzra kro d+ha sarba gu Na a b+hi Shiny+tsa hU~M:
phrin las khyung gi dbang bskur ni :
gdug pa klu 'dul bya khyung dkar nag gnyis :
sprul pa'i khra thabs mang po las la 'gyed :
log rtog 'dul phyir dpal chen khyung gi dbang :
las sbyor lhun gyis 'grub phyir dbang bskur ro :
khroM ga ru DaHkarma a b+hi Shiny+tsa hU~M:
ho :
bkra shis bum pa 'khor dang bcas pa'i dbang bskur pas :
slob ma thams cad lha ru 'gyur zhing lha thams cad snang stong gi ye shes su rtogs par gyur cig :
me tog 'thor zhing brda don bshad :
hU~M:
dbyings kyi b+han+d+ha yangs pa ru :
rig pa bde stong lha tshogs sbyor :
zung 'jug bde chen bdud rtsi'i dbang :
bde chen yongs su bskyed phyir bskur :
bo d+hi tsit+ta a b+hi Shiny+tsa hU~M:
ho :
bde ba chen po byang chub sems kyi bdud rtsis dbang bskur pas phung khams thams cad lhar dag ste bde gsal ye shes mngon du 'bar bar gyur cig :
me tog 'thor zhing brda don bshad :
hU~M:
bkra shis mtshan ldan gzungs ma 'di :
bsten na bde ba chen po rtogs :
'di spangs sangs rgyas thob 'dod min :
bde chen ngal med rtag tu rol :
ma hA su kha a b+hi Shiny+tsa hU~M:
ho :
bde skyed yum gyi dbang bskur pas rtog tshogs thams cad bde ba chen por dag ste :
bde chen ye shes klong du 'bar bar gyur cig :
me tog 'thor zhing brda don bshad :
hU~M:
sems nyid ma bcos ka nas dag :
stong gsal rang byung ye shes rtsal :
lhun gyis grub pa me long bzhin :
rig rtsal mchog gi dbang thob shog :
d+harma d+hA tu a b+hi Shiny+tsa A:
ho :
rdo rje sems dpa'i me long gi dbang bskur pas :
mi gnas ye shes kyi rtogs pa mngon du 'gyur bar gyur cig :
me tog 'thor zhing brda don bshad :
dbyings kyi rang bzhin me long la :
rma bya'i mdongs ltar ci yang 'char :
rig rtsal zung 'jug rtsal gyi dbang :
yang dag par ni rtogs par shog :
d+harma dz+nyA na a b+hi Shiny+tsa hU~M:
ho :
rigs kyi bu la thod rgal gyi dbang bskur pas :
dbyings ye zung du 'jug pa'i rtogs pa mngon du 'gyur bar gyur cig :
me tog 'thor zhing brda don bshad :
yongs rdzogs slob ma'i dbang bskur rdzogs :
rdo rje slob dpon dbang bskur ni :
slob ma khri la mnga' gsol zhing :
gzhan snang zil gyis gnon pa'i khri steng du :
slob ma dpal chen rang gi rig par rtogs :
bkra shis gdugs dang rgyal mtshan rol mo'i sgra :
rgyal bas me tog 'thor bas mnga' gsol zhing :
'gro don mdzad pa'i glegs bam phyag shing dang :
chos kyi dung chen rnams kyis mnga' dbul lo :
rten 'brel snying po brjod par bya :
gdug pa'i dgra bgegs bsgral dbang ni :
hU~M:
rnam thar gsum gyi e dbyings su :
dug gsum ru dra bkug nas ni :
sku gsum phur pas gdab pa yis :
'od gsal dbyings bsgral dbang thob shog :
karma kI li kI la ya a b+hi Shiny+tsa hU~M:
hU~M:
rnam rtog mtshan 'dzin 'khrul pa kun :
ye shes klong du bsreg pa'i phyir :
thabs shes dbyer med gzar bu'i dbang :
mnyam rdzogs chen por thob par shog :
dz+wa la raM a b+hi Shiny+tsa hU~M:
hU~M:
mnyam nyid dbyings nas rig pa bzhengs :
ye shes dpag med dmag dpung 'khrigs :
ma rungs log rtog zlog par mdzad :
la bzla zor gyi dbang bskur ro :
mA ra ya b+h+yo b+h+yo zlog zlog a b+hi Shiny+tsa hU~M:
hU~M:
mnyam nyid g.yo ba med pa'i dbyings :
rtog pa phra rags thams cad mnan :
gnyis su med par thim gyur pas :
log rtog gnan pa'i dbang bskur ro :
A+o~M laM hU~M laM satwaM b+ha ya nan :
kun nas drag sngags so lnga brjod :
spyi blugs zhwa dang gos nag gtad :
hU~M:
snang srid zil gyis gnon pa'i phyir :
bcu gsum chas ldan drag po'i zhwa :
ber nag rdzas snod phreng ba dang :
ral pa'i thor tshugs me long sogs :
rgyud las gsungs pa'i chas rnams kyis :
sngags 'chang rgyal por mnga' gsol lo :
sarba a b+hi Shiny+tsa hU~M:
chas rnams bzhes shing 'chams stabs bsgyur :
dbang rnams yongs rdzogs tshang ba'i rjes :
bkra shis tshe gal la sogs sbyin :
hrI:
mi 'gyur mi shigs tshe yi dbang :
bde stong dbyer med gal gyi dbang :
thabs shes bza' btung sna tshogs pa'i :
bkra shis zhal zas dbang bskur ro :
sarba sid+d+hi a b+hi Shiny+tsa hrI:
bkra shis brjod cing me tog 'thor :
khas blang yon 'bul bsngo ba bya :
rjes bsdu rgyun spyod nyams bskyang ngo :
bde gshegs sgrub pa bka' brgyad kyi :
dbang bskur man ngag bzhin bskur ba :
ji bzhin bgyis nas phyi rabs la :
phan phyir pad+ma shel phug tu :
sbas pa las can dang 'phrad shog :
sa ma ya rgya rgya :
gter rgya :
sbas rgya :
kha thaM:
gu h+ya :[ \u0f88\u0f88\u0f88 ]lha sras mu rub btsan po'i rnam par 'phrul pa sprul pa'i gter chen mchog gyur gling pas gnas mchog nam mkha' mdzod nas spyan drangs pa'i kha byang dang /
'phral du slob dpon rin po che yab yum gyis dngos su gsungs pa'i yang byang snying byang la brten nas me 'brug rgyal zla ba'i dkar phyogs kyi rgyal ba dang po'i nyi shar la /
bod chen po'i sa'i thig le sde dge chos rgyal chen po'i pho brang gi shar gyi phyogs kyi yul ljongs smad shod dzaM nang phu o rgyan rin po che'i sgrub gnas pad+ma shel phug gi gnam mthongs nas bdag cag 'dus pa nyer lnga tsam gyis mthong bar dngos su spyan drangs shing /
de 'phral skal ldan gyi 'dus pa nyis brgya brgal bar byin rlabs bstsal te thams cad kyis yid ches rtsod bral du gyur pa'i mchong shog smug po'i ngos las phab rim bzhin /
bya bral ba 'jam dbyangs mkhyen brtse'i dbang po kun dga' bstan pa'i rgyal mtshan dpal bzang pos dag par bris pa'i dge bas bstan 'dzin mchog rnams zhabs pad bskal brgyar brtan zhing /
zab gter gyi bstan pa phyogs dus gnas skabs thams cad du dar zhing rgyas la yun ring du gnas par gyur cig
/sarba mang+ga laM///
/
