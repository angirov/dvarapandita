\u0f01\u0f83:
yi dam dgongs 'dus rta mchog rol pa las :
'od dpag med kyi chos spyod smon lam ye shes sgron me rab gsal me long bzhugs so :
chos spyod bsdus pa :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das mgon po 'od dpag tu med pa la phyag 'tshal lo :
las kyi sgrib pa rnams sbyong zhing :
tshe 'di'i phyi mar bde ba can du nges par skye ba'i phyir :
sangs rgyas 'od dpag med gtso 'khor rnams la yan lag bdun pa 'bul zhing smon lam btab pa ni :
sangs rgyas 'od dpag med 'khor bcas rang gi mdun du bzhugs par bsam la :
na mo :
sa gzhi rin chen las grub 'od kyi zhing :
pad+ma 'bar dang u dum wA ras gtams :
dpag bsam ljon pa'i shing dang tA la'i phreng :
yan lag brgyad ldan char bsil bdud rtsi'i mtsho :
rin chen sna tshogs dgos 'dod zad med tshal :
chos dbyings rang 'od gzi brjid gzhal yas khang :
gru bzhi sgo bzhi rta babs rin chen rgyan :
rgya che mnyam yangs 'od zer 'khrigs pa'i klong :
pad+ma rma bya nyi zla rin chen dbus :
bcom ldan mgon po 'od dpag med pa dang :
snying rje chen po mthu chen thob la sogs :
nye ba'i sras brgyad yang sprul sum cu gnyis :
rgyal ba'i sras mchog pad+ma sam b+ha wa :
rig 'dzin lha mo sems ma mchod pa'i sprin :
phyogs bcu'i bde gshegs sprin phung 'khrigs 'dra'i 'khor :
ma lus thams cad chos dbyings sprin ltar 'khrigs :
thugs rje'i 'od zer tshad med nyi ltar gdal :
dngos grub bdud rtsi mi zad char 'beb pa'i :
skyabs gnas dkon mchog thams cad dgongs su gsol :
ho :
chos dbyings rnam dag lhun grub chen po nas :
dpag yas thugs rje'i rnam 'phrul rgyas pa'i lha :
'od dpag med dang sems dpa'i sprul 'khor bcas :
'dir gshegs bdag la dgongs shing bzhugs su gsol :
gdod nas byang chub rdo rje snying po'i gdung :
dkon mchog gsum dang yi dam mkha' 'gro'i tshogs :
chos skyong srung ma dam can gter bdag rnams :
gnas 'dir byon la bdag sogs byin gyis rlobs :
badzra sa ma ya dza :
sa ma ya satwam :
rol mo dbyangs snyan yid 'ong bdud rtsi'i chus :
yon tan rgya mtsho'i tshogs la khrus gsol zhing :
na bza' rin chen rgyan mchog 'di 'bul bas :
'gro kun skyon bral yon tan rdzogs par shog :
na maHsarba ta thA ga ta a b+hi She ka ta sa ma ya shrI hU~M:
oM hU~M trAM hrIHA:
kA ya bi sho d+ha na ye swA hA:
snang srid rnam dag rgyal ba'i zhing khams 'dir :
me tog bdug spos mar me dri bzang chab :
zhal zas rol mo rgyan phreng pany+tsa li :
kun bzang mchod pa'i sprin phung 'di 'bul lo :
nam mkha'i mtha' klas gyur pa'i 'gro ba kun :
bsod nams ye shes tshogs chen rdzogs par shog :
ar+g+haM pA d+yaM puSh+pe d+hU pe A lo ke gan+d+he nai wid+ya shab+da pU dza me g+ha sa mu dra s+pha ra Na sa ma ye AHhU~M:
mngon par byang chub chos skur dag pa la :
mdzad pa'i rnam 'phrul sgyu mar skur bzhengs pa :
bla ma mchog gsum yi dam mkha' 'gro dang :
dam can rgya mtsho'i tshogs la gus phyag 'tshal :
rdo rje gdung 'tshob rnal 'byor tshogs rnams kyi :
'gal 'khrul nyams chag dus 'dir bskang gyur cig :
mchog dang thun mong dngos grub stsol ba dang :
bla med chos kyi 'khor lo bskor du gsol :
oM badzra tsakra rat+na pU dza me g+ha sa mu dra s+pha ra Na sa ma ye AHhU~M:
de nas maN+Dal 'bul ba ni :
oM AHhU~M:
rin chen maN+Dal yid 'ong mchod pa'i sprin :
rgyal ba'i 'byor tshogs dpag med dang ldan pa :
dpag yas nam mkha'i rgyan gyur 'di 'bul bas :
rang bzhin sprul sku'i zhing du skye bar shog :
oM AHhU~M:
'og min bde chen rang bzhin gzhal yas khang :
sna tshogs mchod pa'i sprin gyi bla re can :
nam mkha' gang bar dmigs te phul ba yis :
lhun grub longs sku'i zhing du skye bar shog :
oM AHhU~M:
'od gsal lhun grub ye shes rigs lnga'i zhing :
sku dang thig les ye nas brgyan pa 'di :
rang snang dag pas dmigs te phul ba yis :
kun bzang chos sku'i zhing du skye bar shog :
oM AHhU~M:
rat+na tsakra maN+Dal pU dza me g+ha sa mu dra s+pha ra Na sa ma ye AHhU~M:
de nas bshags pa 'bul ba ni :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag tu med pa la phyag 'tshal lo :
de bzhin gshegs pa dgra bcom pa yang dag par rdzogs pa'i sangs rgyas tshe dpag tu med pa la phyag 'tshal lo :
byang chub sems dpa' kun tu bzang po la phyag 'tshal lo :
byang chub sems dpa' byams pa la phyag 'tshal lo :
byang chub sems dpa' nam mkha'i snying po la phyag 'tshal lo :
byang chub sems dpa' spyan ras gzigs la phyag 'tshal lo :
byang chub sems dpa' 'jam dpal dbyangs la phyag 'tshal lo :
byang chub sems dpa' sgrib pa rnam par sel ba la phyag 'tshal lo :
byang chub sems dpa' phyag na rdo rje la phyag 'tshal lo :
byang chub sems dpa' sa'i snying po la phyag 'tshal lo :
byang chub sems ma mchod pa'i lha mo brgyad la phyag 'tshal lo :
byang chub sprul 'khor thub pa drug la phyag 'tshal lo :
byang chub sems kyi mchod sprin mi zad pa 'phro ba la phyag 'tshal lo :
de nas phyogs bcu'i sangs rgyas rnams la phyag 'tshal ba ni :
dang po shar phyogs la :
bcom ldan 'das de bzhin gshegs pa mi 'khrugs pa la phyag 'tshal lo :
de bzhin gshegs pa lhun po'i rgyal mtshan la phyag 'tshal lo :
de bzhin gshegs pa lhun po'i phung po la phyag 'tshal lo :
de bzhin gshegs pa lhun po chen po la phyag 'tshal lo :
de bzhin gshegs pa lhun po snang ba la phyag 'tshal lo :
de bzhin gshegs pa 'jam sgra la phyag 'tshal lo :
de bzhin gshegs pa 'jam dbyangs la phyag 'tshal lo :
lho phyogs kyi lha la :
de bzhin gshegs pa nyi zla'i sgron ma la phyag 'tshal lo :
de bzhin gshegs pa grags pa la phyag 'tshal lo :
de bzhin gshegs pa grags pa'i 'od la phyag 'tshal lo :
de bzhin gshegs pa 'od 'phro ba'i phung po la phyag 'tshal lo :
de bzhin gshegs pa lhun po'i sgron ma la phyag 'tshal lo :
de bzhin gshegs pa brtson 'grus mtha' yas la phyag 'tshal lo :
nub phyogs kyi lha la phyag 'tshal ba ni :
bcom ldan 'das de bzhin gshegs pa tshe dpag med la phyag 'tshal lo :
de bzhin gshegs pa phung po dpag med la phyag 'tshal lo :
de bzhin gshegs pa rgyal mtshan dpag med la phyag 'tshal lo :
de bzhin gshegs pa 'od chen la phyag 'tshal lo :
de bzhin gshegs pa 'od zer snang ba la phyag 'tshal lo :
de bzhin gshegs pa rin po che'i tog chen po la phyag 'tshal lo :
de bzhin gshegs pa 'od zer dag pa la phyag 'tshal lo :
byang phyogs kyi lha la phyag 'tshal ba ni :
bcom ldan 'das de bzhin gshegs pa 'od 'phro ba'i phung po chen po la phyag 'tshal lo :
de bzhin gshegs pa thams cad sgrol ba'i dbyangs la phyag 'tshal lo :
de bzhin gshegs pa rab tu thul dka' ba la phyag 'tshal lo :
de bzhin gshegs pa nyi ma 'byung ba la phyag 'tshal lo :
de bzhin gshegs pa drwa ba can gyi 'od la phyag 'tshal lo :
de bzhin gshegs pa 'od kyi 'byung gnas la phyag 'tshal lo :
de nas 'og phyogs kyi lha la :
bcom ldan 'das de bzhin gshegs pa seng ge la phyag 'tshal lo :
de bzhin gshegs pa grags pa la phyag 'tshal lo :
de bzhin gshegs pa grags 'od la phyag 'tshal lo :
de bzhin gshegs pa chos la phyag 'tshal lo :
de bzhin gshegs pa chos 'dzin la phyag 'tshal lo :
de bzhin gshegs pa chos kyi rgyal mtshan la phyag 'tshal lo :
de nas steng phyogs kyi lha la :
bcom ldan 'das de bzhin gshegs pa tshangs pa'i dbyangs la phyag 'tshal lo :
de bzhin gshegs pa skar ma'i rgyal po la phyag 'tshal lo :
de bzhin gshegs pa spos mchog la phyag 'tshal lo :
de bzhin gshegs pa spos 'od la phyag 'tshal lo :
de bzhin gshegs pa spos kyi phung po la phyag 'tshal lo :
de bzhin gshegs pa rin chen me tog shin tu rgyas pa'i rigs la phyag 'tshal lo :
de bzhin gshegs pa sA la'i dbang po'i rgyal po la phyag 'tshal lo :
de bzhin gshegs pa rin chen ut+pa la'i dpal la phyag 'tshal lo :
de bzhin gshegs pa mthong ba don yod la phyag 'tshal lo :
de bzhin gshegs pa ri rab lta bu la phyag 'tshal lo :
de nas las kyi sgrib pa zad pa'i mdo sde las gsungs pa'i sangs rgyas rnams la phyag 'tshal ba ni :
bcom ldan 'das yang dag par rdzogs pa'i sangs rgyas snang ba mtha' yas la phyag 'tshal lo :
bcom ldan 'das mkhyen par gyur pa gzigs pa'i phung po can 'od mchog la phyag 'tshal lo :
'od dge la phyag 'tshal lo :
bsod nams 'od la phyag 'tshal lo :
mi 'khrugs pa la phyag 'tshal lo :
de bzhin gshegs pa seng+ge mchog la phyag 'tshal lo :
'od zer brgya pa la phyag 'tshal lo :
'od zer mtho ba la phyag 'tshal lo :
'od zer dra ba can la phyag 'tshal lo :
rin chen 'od 'phro la phyag 'tshal lo :
'od 'bar la phyag 'tshal lo :
snang ba'i rgyal po la phyag 'tshal lo :
de bzhin gshegs pa shin tu rgyan la phyag 'tshal lo :
rin po che tog gi rgyal po la phyag 'tshal lo :
chos kyi rgyal mtshan la phyag 'tshal lo :
yan lag mchog gi rgyal po la phyag 'tshal lo :
de nas lus ngag yid gsum gyi mi dge ba mtha' dag bshags pa ni :
sangs rgyas bcom ldan 'das mkhyen par gyur pa :
spyan du gyur pa :
dpang du gyur pa :
tshad mar gyur pa :
mkhyen pa dang ldan pa :
gzigs pa dang ldan pa de dag thams cad bdag la dgongs su gsol lo :
bdag gis skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du :
sangs rgyas bcom ldan 'das gang de dag da lta na phyogs bcu'i 'jig rten gyi khams su bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu bskor ba :
chos kyi 'khor lo rab tu ston pa :
chos kyi tshul rab tu 'dzin pa :
chos kyi sbyin pa rab tu mdzad pa :
chos kyi sgron me rab tu sbar bar mdzad pa :
chos kyi char rab tu 'beb pa :
chos kyi rnga rdung ba :
chos kyi rnga bo che rab tu rdung ba :
chos kyi dung rab tu 'bud pa :
chos kyi srog shing rab tu sgreng ba :
sems can thams cad la chos kyi sbyin pas tshim par mdzad pa :
nyams bag tu spyod du 'jug pa'i sangs rgyas bcom ldan 'das de dag la bdag phyag 'tshal lo :
sangs rgyas bcom ldan 'das mchod pa'i gnas :
phyag bgyi ba'i gnas :
ri mor bya ba'i gnas :
mkhyen par gyur pa :
spyan du gyur pa :
dpang du gyur pa :
tshad mar gyur pa :
mkhyen pa dang ldan pa :
gzigs pa dang ldan pa de dag thams cad la bdag gi mgo dang ngag dang yid kyis phyag 'tshal lo :
thog ma dang tha ma ma mchis pa'i 'khor ba na 'khor ba'i tshe :
bdag 'dod chags kyis gzir ba'am :
zhe sdang gis gzir ba'am :
gti mug gis gzir ba'i lus dang :
ngag dang :
yid kyi las kyi sgrib pa gang mngon par 'du bgyis pa dang :
sangs rgyas su ma 'tshal ba dang :
chos su ma 'tshal ba dang :
dge 'dun du ma 'tshal ba dang :
dge dang mi dge bar ma 'tshal ba dang :
de bzhin gshegs pa la ngan sems kyis khrag phyung ba dang :
chos spangs pa dang :
dge 'dun gyi dbyen bgyis pa dang :
dge slong dgra bcom pa bkum pa dang :
pha dang ma bkum pa dang :
lus kyi rnam pa gsum dang :
ngag gi rnam pa bzhi dang :
yid kyi rnam pa gsum ste :
mi dge ba bcu'i las kyi lam bgyis pa dang :
bgyid du bstsal ba dang :
bgyis pa la rjes su yi rang ba dang :
sems can kha cig la ngag rtsub mor smras pa dang :
skur pa btab pa dang :
srang la g.yo bgyis pa dang :
gzhal ba la g.yo bgyis pa dang :
'gro ba drug tu 'khor bar 'khor ba na pha ma mi dga' bar bgyis pa dang :
gang zag gi'am :
mchod rten gyi'am :
dge 'dun gyi'am :
phyogs bcu'i dge slong gi dge 'dun gyi nor brkus pa dang :
ji ltar bslab pa'i gzhi bcas pa rnams kyi 'dul ba dang 'gal bar bgyis pa dang :
mkhan po dang slob dpon gyis bsgo ba mnyan pa dang :
nyan thos kyi theg pa la yang dag par zhugs pa'am :
rang sangs rgyas kyi theg pa la yang dag par zhugs pa'am :
theg pa chen po la yang dag par zhugs pa'am :
de dag las gzhan pa'i sems can rnams la mi snyan par bgyis pa dang :
spyos pa dang :
brdeg pa dang :
de dag la tha ba dang :
zhe sdang skyes pa dang :
phrag dog dang :
ser sna las byung ba'i sems kyis :
sangs rgyas bcom ldan 'das rnams la tshig rtsub mor smras pa dang :
dam pa'i chos la chos ma lags zhes bgyis pa dang :
chos ma lags pa la dam pa'i chos lags so bgyis pa de dag sangs rgyas bcom ldan 'das mkhyen par gyur pa :
spyan du gyur pa :
dpang du gyur pa :
tshad mar gyur pa :
mkhyen pa dang ldan pa gzigs pa dang ldan pa de dag gi spyan sngar so sor bshags so :
mthol lo :
mi 'chab bo :
slan chad kyang mi bgyid do :
bdag las kyi sgrib pa gang gis bsgribs te :
sems can dmyal ba dang :
dud 'gro'i skye gnas dang :
yi dwags kyi yul dang :
lha ma yin gyi tshogs kyi nang du mchi bar 'gyur ba dang :
sangs rgyas dang :
chos dang :
dge 'dun mnyes par bgyid par mi 'gyur ba dang :
mi khom pa rnams su skye bar 'gyur ba'i las de lus 'di nyid la rnam par smin te :
gzhan du mi myong bar shog cig :
de yang sangs rgyas bcom ldan 'das mkhyen par gyur pa :
spyan du gyur pa :
dpang du gyur pa :
tshad mar gyur pa :
mkhyen pa dang ldan pa :
gzigs pa dang ldan pa de dag gi spyan sngar so sor 'chags so :
mthol lo mi 'chab bo :
slan chad kyang mi bgyid do :
ji ltar sngon gyi byang chub sems dpa' sems dpa' chen po de dag sngon gyi dus byang chub kyi phyir spyod pa na :
las kyi sgrib pa rnams so sor bshags pa dang :
ma 'chab pa de bzhin du bdag gis kyang las kyi sgrib pa rnams so sor bshags so :
mthol lo mi 'chab bo :
slan chad kyang mi bgyid do :
ji ltar ma 'ongs pa'i dus kyi byang chub sems dpa' sems dpa' chen po de dag gis byang chub sems dpa'i spyod pa spyad pa na :
las kyi sgrib pa rnams so sor 'chags par 'gyur ba dang :
mi 'chab par 'gyur ba de bzhin du :
bdag gis kyang las kyi sgrib pa rnams so sor 'chags so :
mthol lo mi 'chab bo :
slan chad kyang mi bgyid do :
ji ltar da lta'i phyogs bcu'i 'jig rten na :
byang chub sems dpa' sems dpa' chen po de dag gis byang chub kyi phyir spyod pa na :
las kyi sgrib pa rnams so sor 'chags pa dang :
mi 'chab pa de bzhin du bdag gis kyang las kyi sgrib pa rnams so sor 'chags so :
mthol lo :
mi 'chab bo :
slan chad kyang mi bgyid do :
ji ltar 'das pa dang :
ma 'ongs pa dang :
da ltar byung ba'i byang chub sems dpa' sems dpa' chen po dag byang chub sems dpa'i spyod pa spyad pa na :
las kyi sgrib pa rnams so sor bshags pa dang :
so sor mi 'chab par gyur pa de bzhin du :
bdag kyang las kyi sgrib pa rnams so sor bshags so :
mthol lo :
mi 'chab bo :
slan chad kyang mi bgyid do :
de nas rjes su yi rang ba'i phyir gsol ba btab pa ni :
phyogs bcu'i 'jig rten na sems can gang su dag sbyin pa las byung ba'i bsod nams bgyis pa'i dngos po dang :
tshul khrims las byung ba dang :
bsgoms pa las byung ba'i bsod nams kyi dngos po mngon par 'du bgyi ba de dag thams cad la rjes su yi rang ba mchog gis rjes su yi rang ngo :
rjes su yi rang ba dam pa dang :
gtso bo dang khyad par can dang :
rab dang :
phul dang :
gya nom pa dang :
bla ma dang :
bla na med pa dang :
ltag na med pa dang :
mnyam pa med pa dang :
mi mnyam pa dang :
mnyam pas rjes su yi rang ngo :
'das pa'i dus phyogs bcu'i sems can gang su dag sbyin pa las byung ba'i bsod nams bgyi ba'i dngos po dang :
tshul khrims las byung ba dang :
bsgoms pa las byung ba'i bsod nams bgyi ba'i dngos po mngon par 'du bgyis pa de dag la rjes su yi rang ba'i mchog gis rjes su yi rang ba nas :
rjes su yi rang ba mi mnyam pa dang mnyam pa'i bar gyis rjes su yi rang ngo :
gang su dag ma 'ongs pa'i dus :
phyogs bcu'i 'jig rten na sems can gang su dag sbyin pa las byung ba'i bsod nams kyi dngos po dang :
tshul khrims las byung ba dang :
bsgoms pa las byung ba'i bsod nams bgyi ba'i dngos po mngon par 'du bgyi ba de dag thams cad la rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo :
byang chub sems dpa' gang dag da lta na sems dang por bskyed pa de dag gis dang por byang chub mchog tu sems bskyed pa dang ldan pa'i dge ba'i rtsa ba gang lags pa dang :
byang chub sems dpa' bskal pa brgyar 'byung ba'i bsod nams kyi phung po gang lags pa dang :
byang chub sems dpa' mi skye ba'i chos la bzod pa thob pa rnams kyi bsod nams kyi phung po gang lags pa dang :
phyir mi ldog pa rnams kyi bsod nams kyi phung po gang lags pa dang :
byang chub sems dpa' skye ba gcig gis thogs pa rnams kyi bsod nams kyi phung po gang lags pa de dag thams cad la rjes su yi rang ba'i mchog gis rjes su yi rang ba nas :
rjes su yi rang ba mi mnyam pa dang mnyam pa'i bar gyis rjes su yi rang ngo :
byang chub sems dpa' sems dpa' chen po de dag sngon byang chub sems dpa'i spyod pa spyad tsa na pha rol tu phyin pa drug dang ldan pa'i dge ba'i rtsa ba mngon par 'du bgyis pa gang lags pa de dag thams cad la rjes su yi rang ba'i mchog gis rjes su yi rang ba nas rjes su yi rang ba dam pa dang :
gtso bo dang :
khyad par can dang :
rab dang :
phul dang :
gya nom pa dang :
bla ma dang :
bla na med pa dang :
ltag na med pa dang :
mnyam pa med pa dang :
mi mnyam pa dang mnyam pas rjes su yi rang ngo :
ma 'ongs pa'i dus kyi byang chub sems dpa' sems dpa' chen po de dag :
byang chub kyi phyir spyod pa spyad pa na pha rol tu phyin pa drug dang ldan pa'i bsod nams kyi phung po mngon par 'du bgyi bar 'gyur ba gang lags pa de dag thams cad la yang rjes su yi rang ba'i mchog gis rjes su yi rang ngo :
rjes su yi rang ba dam pa dang :
gtso bo dang :
khyad par can dang :
rab dang :
phul dang :
gya nom pa dang :
bla ma dang :
bla na med pa dang :
ltag na med pa dang :
mnyam pa med pa dang :
mi mnyam pa dang mnyam pas rjes su yi rang ngo :
byang chub sems dpa' sems dpa' chen po gang dag da ltar phyogs bcu'i 'jig rten na byang chub kyi phyir spyod pa na de dag pha rol tu phyin pa drug dang ldan pa'i bsod nams kyi phung po mngon par 'du bgyid pa gang lags pa de dag thams cad la yang rjes su yi rang ba nas mchog gis rjes su yi rang ngo :
rjes su yi rang ba dam pa dang :
gtso bo dang khyad par can dang :
rab dang :
phul dang :
gya nom pa dang :
bla ma dang :
bla na med pa dang :
ltag na med pa dang :
mnyam pa med pa dang mi mnyam pa dang mnyam pas rjes su yi rang ngo :
skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du :
sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub tu mngon par rdzogs par sangs rgyas nas :
chos kyi 'khor lo rab tu bskor ba dang :
chos kyi 'khor lo rab tu ston pa dang :
chos kyi 'khor lo'i tshul rab tu bzung ba dang :
chos kyi char rab tu dbab pa dang :
chos kyi char rab tu btang ba dang :
chos kyi rnga rab tu brdungs pa dang :
chos kyi rnga bo che rab tu brdungs pa dang :
chos kyi dung bus pa dang :
chos kyi srog shing bsgrengs pa dang :
chos kyi sgron me sbar bar mdzad pa dang :
sems can thams cad la chos kyi sbyin pas tshims par mdzad pa nyams bag tu spyod du bcug pa gang lags pa dang :
de la nyan thos kyi theg pa'am :
rang sangs rgyas kyi theg pa'am :
byang chub sems dpa'i theg pa'am :
de las gzhan pa'i sems can rnams kyis dge ba'i rtsa ba bskyed pa gang lags pa de dag thams cad la rjes su yi rang ngo :
rjes su yi rang ba mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo :
skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang sman pa dang bde ba'i slad du ma 'ongs pa'i dus kyi sangs rgyas bcom ldan 'das de dag bla na med par yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo bskor bar 'gyur ba'i bar gang lags pa dang :
de la nyan thos kyi theg pa pa'am :
rang sangs rgyas kyi theg pa pa'am :
byang chub sems dpa'i theg pa pa'am :
de las gzhan pa'i sems can de dag dge ba'i rtsa ba bskyed par 'gyur ba gang lags pa de dag thams cad la rjes su yi rang ba'i mchog gis rjes su yi rang ba nas :
rjes su yi rang ba mi mnyam pa dang mnyam pa'i bar gyis rjes su yi rang ngo :
skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du da ltar phyogs bcu'i 'jig rten na sangs rgyas bcom ldan 'das bla na med par yang dag par rdzogs pa'i byang chub tu mngon par rdzogs par sangs rgyas nas :
chos kyi 'khor lo rab tu bskor ba :
chos kyi 'khor lo rab tu ston pa :
chos kyi tshul rab tu 'dzin pa :
chos kyi char rab tu 'beb pa :
chos kyi char rab tu gtong ba :
chos kyi sbyin pa mdzad pa :
chos kyi sgron me sbar bar mdzad pa :
chos kyi rnga rdung ba :
chos kyi rnga bo che rdung ba :
chos kyi dung 'bud pa :
chos kyi srog shing sgreng ba :
sems can thams cad la chos kyi sbyin pas tshims par mdzad pa :
nyams bag tu spyod du 'jug pa gang lags pa dang :
de la nyan thos kyi theg pa pa'am :
rang sangs rgyas kyi theg pa pa'am :
byang chub sems dpa'i theg pa pa'am :
de las gzhan pa'i sems can dag dge ba'i rtsa ba bskyed pa gang lags pa de dag thams cad la'ang rjes su yi rang ba'i mchog gis rjes su yi rang ba nas :
rjes su yi rang ba mi mnyam pa dang mnyam pa'i bar gyis rjes su yi rang ngo :
de nas chos kyi 'khor lo rab tu bskor bar gsol ba gdab pa ni :
sangs rgyas bcom ldan 'das gang dag da lta na phyogs bcu'i 'jig rten gyi khams na bla na med pa yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo rab tu bskor bar bskul bar bzhed pa'i sangs rgyas bcom ldan 'das de dag gis skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du :
chos kyi 'khor lo rab tu bskor du gsol :
chos kyi 'khor lo rab tu bstan du gsol :
chos kyi tshul rab tu bzung du gsol :
chos kyi sbyin pa mdzad pa bzung du gsol :
chos kyi sgron me sbar bar mdzad du gsol :
chos kyi char dbab tu gsol :
chos kyi char gtong du gsol :
chos kyi rnga brdung du gsol :
chos kyi rnga bo che brdung du gsol :
chos kyi dung 'bud du gsol :
chos kyi srog shing bsgreng du gsol :
sangs rgyas bcom ldan 'das yang dag da ltar phyogs bcu'i 'jig rten gyi khams na :
sku tshe'i 'du byed gtong ba'i sangs rgyas bcom ldan 'das rnams mya ngan las mi 'da' bar chos kyi 'khor lo bskor zhing bzhugs par gsol ba 'debs so :
sangs rgyas bcom ldan de dag skye bo mang po la sman pa dang skye bo mang po la bde ba dang 'jig rten la thugs brtse ba dang skye bo phal po che dang lha dang mi rnams kyi don dang sman pa dang bde ba'i slad du chos kyi 'khor lo ni rab tu skor :
chos kyi sgron me ni rab tu 'bar bar mdzod :
chos kyi char rab tu phob :
chos kyi char ni rab tu gtong :
chos kyi rnga ni rab tu rdungs :
chos kyi rnga bo che ni rab tu rdungs :
chos kyi dung ni rab tu 'bud :
chos kyi srog shing ni rab tu sgrengs :
chos kyi sgron me ni mched par mdzod :
sems can thams cad la chos kyi sbyin pas de tshim par mdzod :
nyams bag tu spyod du 'jug cing re zhig bzhugs su gsol :
gsol ba gdab pa'i phung po 'di yang bla na med pa yang dag par rdzogs pa'i byang chub tu yongs su bsngo ste :
ji ltar bla na med pa yang dag par rdzogs pa'i byang chub tu yongs su bsngos pa de bzhin du bdag gi dge ba'i rtsa ba 'di yang yongs su bsngo bar bgyi'o :
de nas dge ba rgya chen po mi zad par bsngo ba ni :
bdag dang sems can thams cad thog ma dang tha ma ma mchis pa nas :
'khor ba na 'khor ba'i tshe :
bdag gis dge ba'i rtsa ba mngon par 'du bgyis par gyur pa :
sangs rgyas sam :
chos sam :
dge 'dun nam :
gang zag gam :
tha na dud 'gro'i skye gnas su song ba rnams sam sems can gzhan dag kyang rung ste :
zan changs gcig tsam stsol bar gyur pa dang :
'chags pa gang lags pa dang :
gsol ba btab pa gang lags pa dang :
skyabs su mchi ba gang lags pa dang :
bslab pa'i gzhi dang ldan pa'i dge ba'i rtsa ba gang lags pa dang :
so sor 'chags pa dang ldan pa'i dge ba'i rtsa ba gang lags pa dang :
rjes su yi rang ba dang ldan pa'i bsod nams bgyi ba'i dngos po gang lags pa dang :
gsol ba gdab pa dang ldan pa'i dge ba'i rtsa ba gang lags pa de dag thams cad gcig tu bsdus nas gzhal bzlums te /
sems dul zhing rnam par grol ba dang :
bzung ba ma mchis pas sems can thams cad la bstsal to :
ji ltar dge ba'i rtsa ba rnams sems can thams cad la btang bar bgyi ba :
sangs rgyas bcom ldan 'das rnams kyi sangs rgyas kyi ye shes chags pa mi mnga' bas :
ji ltar mkhyen pa de lta bus bdag gi dge ba'i rtsa ba de ltar btang ngo :
sems can thams cad kyi lag na rin po che dang ldan par gyur cig :
nam mkha' mdzod dang ldan par gyur cig :
longs spyod zad mi shes pa dang ldan par gyur cig :
bsod nams zad mi shes pa dang ldan par gyur cig :
chos zad mi shes pa dang ldan par gyur cig :
ye shes zad mi shes pa dang ldan par gyur cig :
spobs pa zad mi shes pa dang ldan par gyur cig :
bla na med pa yang dag par rdzogs pa'i byang chub :
mngon par rdzogs pa'i byang chub dang :
thams cad mkhyen pa'i ye shes kyang thob par gyur cig :
bdag gis dge ba'i rtsa ba sems can thams cad la bstsal pa las byung ba'i bsod nams gang yin pa de dag thams cad gcig tu bsdus :
gzhal bzlums te :
bla na med pa yang dag par rdzogs pa'i byang chub tu yongs su bsngo'o :
dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub tu mngon par rdzogs par 'tshang rgya bar gyur cig :
thams cad mkhyen pa'i ye shes kyang thob par gyur cig :
ji ltar sngon gyi byang chub sems dpa' sems dpa' chen po de dag gis byang chub kyi phyir du spyod pa na :
de thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngos pa de bzhin du :
bdag gis kyang thams cad mkhyen pa nyid du 'gyur bar bgyi ba'i slad du :
dge ba'i rtsa ba rnams yongs su bsngo'o :
dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub tu mngon par rdzogs par 'tshang rgya bar gyur cig :
thams cad mkhyen pa'i ye shes kyang thob par gyur cig :
ji ltar ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyod pa na :
thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo bar 'gyur ba de bzhin du :
bdag gis kyang thams cad mkhyen pa nyid du 'gyur bar bgyi ba'i slad du :
dge ba'i rtsa ba rnams yongs su bsngo'o :
dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub tu mngon par rdzogs par 'tshang rgya bar gyur cig :
thams cad mkhyen pa'i ye shes kyang thob par gyur cig :
ji ltar da ltar na :
da ltar byung ba'i byang chub sems dpa' sems dpa' chen po de dag kyang byang chub kyi phyir spyod pa na :
thams cad mkhyen par 'gyur bar bgyi ba'i slad du dge ba'i rtsa ba rnams yongs su bsngo bar bgyi ba de bzhin du bdag gis kyang thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o :
dge ba'i rtsa ba 'dis bdag dang sems can thams cad bla na med par yang dag par rdzogs pa'i byang chub tu mngon par rdzogs par 'tshang rgya bar gyur cig :
thams cad mkhyen pa'i ye shes kyang thob par gyur cig :
ji ltar bcom ldan 'das de bzhin gshegs pa shAkya thub pa des byang chub kyi snying po la bzhugs te :
sangs rgyas kyi ting nge 'dzin bsam gyis mi khyab pa dang :
dri ma med pa shin tu dkar ba la bzhugs nas bdud sdig can bcom ste :
shes par bgyi ba dang :
blta bar bgyi ba dang :
rtogs par bgyi ba dang :
mngon par rdzogs par byang chub par bgyi ba ci yang rung ste :
de thams cad nam gyi tho rengs skya rengs 'char khar skad cig dang ldan pa'i shes rab kyis bdud rtsi brnyes te :
'chi ba med par 'gro ba'i lam du mngon par rdzogs par sangs rgyas pa de bzhin du :
bdag dang sems can thams cad kyang bla na med pa yang dag par rdzogs pa'i byang chub tu mngon par rdzogs par sangs rgyas thob par gyur cig :
thams cad mkhyen pa'i ye shes kyang thob par gyur cig :
ji ltar bcom ldan 'das de bzhin gshegs pa 'od dpag med dang :
'od mchog dang :
'od dge dang :
bsod nams 'od dang :
mi 'khrugs pa dang :
seng ge dang :
'od zer brgya pa dang :
'od zer mtho ba dang :
'od kyi drwa ba can dang :
rin chen 'od 'phro dang :
'od 'bar dang :
snang ba'i rgyal po dang :
shin tu rgyan dang :
rin chen tog dang :
chos kyi rgyal mtshan dang :
yan lag mchog ste :
de bzhin gshegs pa dgra bcom pa yang dag par rdzogs pa'i sangs rgyas de dag dang :
bcom ldan 'das de dag gis bla na med pa yang dag par rdzogs pa'i byang chub tu mngon par rdzogs par sangs rgyas nas :
ci tsam du skye bo mang po la sman pa dang :
skye bo mang po la bde ba dang :
'jig rten la thugs brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du :
chos kyi 'khor lo rab tu bskor ba de bzhin du :
bdag dang sems can thams cad kyang bla na med pa yang dag par rdzogs pa'i byang chub tu mngon par rdzogs par sangs rgyas nas skye bo mang po la sman pa dang :
skye bo mang po la bde ba dang :
'jig rten la snying brtse ba dang :
skye bo phal po che dang :
lha dang mi rnams kyi don dang :
sman pa dang bde ba'i slad du chos kyi 'khor lo rab tu bskor bar shog cig :
de nas bde ba can gyi zhing rnam par dag par skye ba'i phyir :
smon lam btab pa ni :
yid gzhan du ma yengs par sangs rgyas 'od dpag med pa la mos pa dang gus 'dud gcig tu dril zhing bde ba can yid kyi yul du mngon sum du lhang nge bkra lam mer bsams nas smon lam btab bo :
de yang 'di ni 'phags pa bde ba can gyi bkod pa las gsungs so :
na mo :
sangs rgyas 'od dpag tu med pa la phyag 'tshal lo :
bcom ldan 'das de bzhin gshegs pa dgra bcom pa yang dag par rdzogs ba'i sangs rgyas shAkya thub pa la phyag 'tshal lo :
sangs rgyas kyi zhing 'di nas nub kyi phyogs logs su :
sangs rgyas kyi zhing bye ba khrag khrig brgya stong 'das pa na :
'jig rten gyi khams bde ba can zhes bya ba na :
rnam par dag cing lhun gyis grub pa na :
de bzhin gshegs pa dgra bcom pa yang dag par rdzogs pa'i sangs rgyas tshe dpag tu med pa bzhugs te :
'tsho zhing gzhes la chos kyang ston to :
'jig rten de ru skyes pa'i sems can rnams ni lus la sdug bsngal med cing na tsha bral :
sems la sdug bsngal med cing bde ba'i rgyun tshad med par yod do :
bdag kyang zhing mchog de ru skye bar shog cig :
skyes nas 'od dpag med kyi zhal mthong zhing mdzad pa mtha' yas pas sa lam thams cad rab tu rdzogs nas tshe dpag med kyi sku ru sangs rgyas par gyur cig :
zhing mchog bla na med pa bde ba can de la ni :
kha khyer rim pa bdun dang :
shing tA la'i phreng ba rim pa bdun dang :
dril bu g.yer ba'i drwa ba rnams kyis kun nas yongs su bskor te bkra ba lta na sdug pa dang :
zhing gi sa gzhi ni rin po che sna bzhi las grub pa ste :
gser dang :
dngul dang :
bai DUr ya dang :
shel la sogs pa rnams rnam pa de lta bu'i sangs rgyas kyi zhing gi yon tan bkod pa dag gis legs par brgyan pa'i zhing yod de :
bdag kyang zhing mchog de ru skye bar shog cig :
skyes nas 'od dpag med kyi zhal mthong zhing mdzad pa mtha' yas pas sa lam thams cad rab tu rdzogs nas tshe dpag med kyi sku ru sangs rgyas par gyur cig :
rin po che sna bdun gyi rdzing bu yan lag brgyad dang ldan pa'i chus yongs su gang ba la :
rin po che'i pad+mas khebs pa :
bya rog gis btung du rung ba :
khad chad du gyur pa :
gser gyi bye ma bdal ba :
rdzing bu de dag gi phyogs bzhi kun nas them skas bkra ba :
lta na sdug pa :
gser dang :
dngul dang :
bai DUr ya dang :
shel dang rin po che sna bzhi las byas pa bzhi bzhi yod pa :
rdzing bu de dag gi 'gram na rin po che'i shing ljon pa rin po che sna bdun las grub pa ste :
gser dang :
dngul dang :
baiDUr ya dang :
shel dang :
mu tig dmar po dang :
rdo yi snying po dang :
spug gi shing bkra ba lta na sdug pa dag skyes so :
rdzing bu de dag la kun nas pad+ma skyes pa 'di lta ste :
gser dang :
gser gyi kha dog dang :
gser gyi 'od 'byung ba dang :
gser lta bur ston pa dang :
sngon po dang :
kha dog sngon po :
'od sngon por 'byung ba :
sngon po lta bur ston pa :
ser po :
kha dog ser po :
'od ser po 'byung ba :
ser po lta bur ston pa :
dmar po :
kha dog dmar po :
'od dmar po 'byung ba :
dmar po lta bur ston pa :
dkar po :
kha dog dkar po :
'od dkar po 'byung ba :
dkar po lta bur ston pa :
bkra ba :
kha dog bkra ba :
'od bkra ba 'byung ba :
bkra ba lta bur ston pa :
shing rta'i 'phang lo tsam du skyes so :
sangs rgyas kyi zhing khams de lta bu'i yon tan gyis legs par brgyan pa'i zhing yod de :
bdag kyang zhing mchog de ru skye bar shog cig :
skyes nas 'od dpag med kyi zhal mthong zhing mdzad pa mtha' yas pas sa lam thams cad rab tu rdzogs nas tshe dpag med kyi sku ru sangs rgyas par gyur cig :
'jig rten gyi khams bde ba can de na lha'i sil snyan gyi sgra rtag tu 'byung ngo :
sa chen po ni gser gyi kha dog lta bu ste nyams dga' ba'o :
nyin lan gsum mtshan lan gsum me tog gi char 'bab bo :
sangs rgyas kyi zhing der skyes pa'i 'gro ba de rnams snga dro bzhin du phyogs bcu'i sangs rgyas kyi zhing du gshegs te sangs rgyas bye ba phrag brgya stong la phyag 'tshal zhing de bzhin gshegs pa re re la me tog chun bu bye ba phrag brgya stong mngon par 'thor te :
slar yang rang rang gi gdan la log nas ting nge 'dzin la bzhugs so :
zhing khams de ru ngang pa dang :
khrung khrung dang :
rma bya rnams kyis nyin lan gsum mtshan lan gsum du 'dus nas glu dbyangs len cing rang rang gi sgra skad du dbang po dang :
stobs dang :
byang chub kyi yan lag gi sgra 'byung ngo :
sems can gang dag der skyes pa de dag gis sgra de thos nas :
sangs rgyas yid la byed pa dang :
chos yid la byed pa dang :
dge 'dun yid la byed pa skye bar 'gyur :
sems can de dag ni dud 'gro'i skye gnas su gyur pa ma yin te :
zhing der dud 'gro'i skye gnas dang :
gshin rje'i 'jig rten du skye ba'i ming yang med de bya'i tshogs de rnams ni de bzhin gshegs pa tshe dpag med kyis chos kyi sgra 'byung ba'i phyir du sprul pa sha stag go :
bdag kyang zhing mchog de ru skye bar shog cig :
skyes nas 'od dpag med kyi zhal mthong zhing mdzad pa mtha' yas pas sa lam thams cad rab tu rdzogs nas tshe dpag med kyi sku ru sangs rgyas par gyur cig :
sangs rgyas kyi zhing de na tA la'i phreng ba de dag dang :
dril bu g.yer kha'i drwa ba de dag la rlung gis bskyod cing phog na sgra snyan pa yid du 'ong ba nyams dga' ba 'byung ba las :
der mi dag gis sgra thos nas sangs rgyas rjes su dran pa dang :
chos rjes su dran pa dang :
dge 'dun rjes su dran pa lus la gnas so :
sangs rgyas kyi zhing der skyes pa'i sems can de dag ni phyir mi ldog pa skye ba gcig gis thogs pa'i byang chub sems dpa' sha stag go :
yon tan de ltar ldan pa'i bde ba can ces zhing mchog ste :
bdag kyang zhing mchog de ru skye bar shog cig :
skyes nas 'od dpag med kyi zhal mthong zhing mdzad pa mtha' yas pas sa lam thams cad rab tu rdzogs nas tshe dpag med kyi sku ru sangs rgyas par gyur cig :
ces byang chub lam gyi rim pa las byung ba'i smon lam yang btab bo :
'di ni yon tan bsam gyis mi khyab ste :
bde ba can gyi yon tan bkod pa'i mdo las :
shA ri'i bu :
rigs kyi bu'am :
rigs kyi bu mo gang gis :
bcom ldan 'das de bzhin gshegs pa tshe dpag med de'i mtshan thos la :
thos nas kyang yid la byed cing nub gcig gam :
nub gnyis sam :
nub gsum mam :
nub bzhi'am :
nub lnga'am :
nub drug gam :
nub bdun du g.yeng ba med pa'i sems kyis yid la byas na :
rigs kyi bu'am rigs kyi bu mo de 'chi ba'i dus kyi tshe :
phyin ci log med pa'i sems kyis 'chi ba'i dus byas nas 'chi ba'i dus byas pa de :
de bzhin gshegs pa 'od dpag med nyan thos kyi dge 'dun gyis yongs su bskor zhing :
byang chub sems dpa'i tshogs rnams kyis mdun bsus nas bcom ldan 'das de bzhin gshegs pa 'od dpag med de'i sangs rgyas kyi zhing 'jig rten gyi khams bde ba can du skye bar 'gyur ro :
zhes gsungs :
yang de nyid las :
shA ri'i bu de lta bas na :
don gyi dbang de mthong nas rigs kyi bu'am rigs kyi bu mos sangs rgyas kyi zhing der gus pas smon lam gdab par bya'o :
zhes gsungs pas smon lam dang bshags sbyong yan lag 'di ltar byas pa'i phan yon dgos ched ni sangs rgyas nyid kyis gsungs pa'o :
zhes pa 'di ni o rgyan gyi mkhan po pad+ma saM b+ha was mdzad pa rdzogs so :
sa ma yA:
rgya rgya rgya :[ \u0f88\u0f88\u0f88 \u0f88\u0f88\u0f88\u0f88\u0f88\u0f88 ]sku rgya :
gsung rgya :
thugs rgya :
zab rgya :
gter rgya :
sbas rgya :
gnyan rgya :
dam rgya :
gsang rgya :
gtad rgya :[ \u0f88\u0f88\u0f88 \u0f88\u0f88\u0f88 ]ces yi dam dgongs 'dus snying po'i yang snying mkha' 'gro'i skor dang 'od dpag med kyi skor gnyis te :
de'i nang nas zhi ba 'od dpag med :
drag po rta mgrin dbyug tho can gnyis ni jo mo mtsho rgyal gyi thugs dam yang snying srog gi dwangs mar 'dug pas :
bdag Ar+Ya sa le'am chos kyi blo gros mgon po ngas :
ti gro gsang ba'i phug nas tsa ri tra :
gnas chen bcu drug 'byon pa'i rjes 'brangs nas :
sgrub pa'i zhabs tog mnyes pa phul ba'i tshe :
thugs kyi yang snying gdams pa gnang ba 'di :
nyams su blangs nas ma 'ongs rig pa 'di :
rten med khams su skye shi kha brgyud tshe :
yang yang 'phrad pa'i smon lam btab nas sbas :
ma 'ongs 'di dang 'phrad par 'gyur ba'i tshe :
byis pa me tog gling phyin ma byed la :
'od dpag med dang rta mgrin 'di la 'bod :
las 'phro yod pas las mtha' skyong bar sla :
o rgyan yab yum thugs rje'i smon lam thebs :
skal pa che bas skal ldan rnams kyis spyod :[ \u0f88\u0f88\u0f88 ]daM rgya :
zab rgya :
bdag stag sham nus ldan rdo rjes dur khrod dga' ba tshal nas gdan drangs shing bsam gtan gling du shing phag zla ba bzhi pa'i tshes la shog ser las bshus pa dge bar gyur cig
/dge 'o //
dge 'o //
mang+ga laM///
/
