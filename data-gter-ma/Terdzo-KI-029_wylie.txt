phur pa'i gsol 'debs byin rlabs char rgyun zhes bya ba bzhugs so //
chos dbyings klong yangs gdal khyab zhing khams na //
dpal ldan kun tu bzang po la gsol ba 'debs //
ka dag chos sku thob par byin gyis rlobs //
ston pa rdo rje sems dpa' la gsol ba 'debs //
lhun grub longs sku thob par byin gyis rlobs //
gsang bdag phyag na rdo rje la gsol ba 'debs //
gang 'dul sprul sku thob par byin gyis rlobs //
dge slong dri med grags pa la gsol ba 'debs //
tshe 'dir rig 'dzin 'grub par byin gyis rlobs //
chos rgyal in+d+ra bo d+hi la gsol ba 'debs //
bstan pa'i bka' chen babs par byin gyis rlobs //
rig 'dzin ro langs bde ba la gsol ba 'debs //
tshe gcig sangs rgyas thob par byin gyis rlobs //
d+ha na saMskr-ita la gsol ba 'debs //
gsang sngags zab don rtogs par byin gyis rlobs //
o rgyan pad+ma 'byung gnas la gsol ba 'debs //
'gro don phyogs med 'byung bar byin gyis rlobs //
mkha' 'gro ye shes mtsho rgyal la gsol ba 'debs //
smon lam las 'phro thob par byin gyis rlobs //
thugs sras rje 'bangs grogs lnga la gsol ba 'debs //
'ja' lus rdo rjer grol bar byin gyis rlobs //
gu ru rat+na gling pa la gsol ba 'debs //
rigs drug skye sgo chod par byin gyis rlobs //
drin chen rtsa ba'i bla ma la gsol ba 'debs //
gnas lugs rang zhal mthong bar byin gyis rlobs //
yi dam phur pa'i lha tshogs la gsol ba 'debs //
dngos grub rnam gnyis 'byung bar byin gyis rlobs //
chos skyong phur srung tshogs la gsol ba 'debs //
phyi nang bar chad med par byin gyis rlobs //
bka' brgyud bla mas byin gyis brlab tu gsol //
yi dam lha yis dngos grub bstsal du gsol //
chos skyong srung mas bar chad bsal du gsol //
sgrub pa mtha' ru 'khyol bar byin gyis rlobs //
sku gsum mngon du 'gyur bar byin gyis rlobs //
don gnyis mtha' ru phyin par byin gyis rlobs //
zhes phur pa'i gsol 'debs 'di ni sras mchog tshe dbang grags pas mdzad pa'o //
sarba mang+ga laM///
/
