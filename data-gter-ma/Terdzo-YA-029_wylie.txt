thugs rje chen po yang gsang bla med las /
brgyud pa'i gsol 'debs byin rlabs dbang gi chu bo bzhugs so //
hrIH
ye shes skye med snang ba mtha' yas dang //
ma 'gags longs sku thugs rje chen po dang //
tshad med sprul sku pad+ma 'byung gnas la //
gsol ba 'debs so thugs rje'i byin gyis rlobs //
dbyings gzhi ngang nyid shes rab na bza' dkar //
lam gyi cho 'phrul gsang ba'i ye shes mo //
'bras bu gar dbang bde chen rgya mtsho la //
gsol ba 'debs so thugs rje'i byin gyis rlobs //
dkyil 'khor ngo bo'i dbang phyug lo tsA ba //
rang bzhin yongs la mngon snang zab gter bdag
/thugs rje gang 'dul lung zin chos bdag la //
gsol ba 'debs so thugs rje'i byin gyis rlobs //
byams pa chen po rgyal ba'i cho 'phrul gyi //
snying rjes bstan 'gro bu bzhin skyong mdzad pa'i //
byang sems brgyud rim rtsa ba'i bla ma la //
gsol ba 'debs so thugs rje'i byin gyis rlobs //
yang gsang bla med thugs rje chen po yi //
lam gyi smin grol bskyed rdzogs 'bras bu yi //
bcud 'dzin bka' yi srung ma dang bcas la //
gsol ba 'debs so thugs rje'i byin gyis rlobs //
sngon sbyang las 'phro can la skal bzang gis //
yang gsang bla med lam bzang bskyed rdzogs kyis //
bsgrub cing grub pa'i 'bras bu mngon 'gyur zhing //
rang gzhan don gnyis myur du lhun grub shog
/ces skal ldan kun bzang ting 'dzin gyis bskul ba don yod pa'i phyir /
sgyu 'phrul rdo rje klong gsal snying pos shar shing sgo gangs kyi ra bar sbyar ba'o //
mang+ga laM//

//
