sde gsum spyi skor rab gnas cho ga bzhugs //
dbyings dang rig pa dbyer med pa'i :
ye shes spyan dbye'i cho ga ni :
tshad dang mtshan nyid rdzogs pa yi :
sku gzugs la sogs mdun bdar te :
mchod pa'i yo byad rgyas par bshams :
bdag mdun sgrub cing mchod pa dang :
bum par bdud rtsi 'khyil pa bskyed :
rdo rje'i sngags kyis nus ldan bya :
de nas bgegs tshogs gtor mas sbyangs :
rang gzhan sdig pa til la bstim :
ye shes mes bsreg chu bor dor :
A+o~M badzra satwa sarba pA paM da ha na badzra ya swA hA:
las kyi bum pas nyes skyon bkru :
a :
rang bzhin dbyings kyi bum pa ru :
ye shes rig pa'i bdud rtsis bltams :
rten mchog rnams la khrus gsol bas :
glo bur dri ma dag gyur cig :
A+o~M AHhU~M dz+nyA na a mr-ita sarba shud+d+he swA hA:
khrus ras gtsang mas sku phyi zhing :
dri yis byugs te shis pa brjod :
a :
chos kun gdod nas skye med las :
skye ba'i rnam 'phrul cir yang snang :
gang 'dul 'gro ba sgrol ba'i phyir :
rdo rje'i sku gsung thugs su shar :
lha sku phyag rgya'i gzugs brnyan kun :
chos dbyings ye shes rnam snang mdzad :
dkar gsal 'khor lo dril bu 'dzin :
sangs rgyas spyan dang mnyam par sbyor :
gsung rten rig pa glegs bam kun :
sor rtog ye shes snang mtha' yas :
dmar gsal pad+ma dril bu 'dzin :
gos dkar mo dang mnyam par sbyor :
thugs rten phyag mtshan mchod rten kun :
me long ye shes mi bskyod rgyal :
mthing gsal rdo rje dril bu 'dzin :
dbyings phyug ma dang mnyam par sbyor :
mkhyen brtse'i phyag bris las zhal bshus pa'o ///
/
