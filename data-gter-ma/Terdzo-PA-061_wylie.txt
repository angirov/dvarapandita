yi dam gu ru drag khros kyi sgrub thabs byin rlabs nus rtsal myur ldan bzhugs so :
\u0f88\u0f88\u0f88\u0f88\u0f88\u0f88

rtsa gsum 'dus pa'i bdag nyid pad+ma 'byung :
phrin las lhun grub sde brgyad dam la 'dogs :
bdud dpung zil gnon 'jigs byed he ru ka :
che mchog gu ru drag khros sku la 'dud :
bdag 'dra bud med ye shes mtsho rgyal gyis :
seng ge rdzong du chu pho rta lo'i dus :
rig 'dzin chen po pad+ma 'byung gnas la :
rang lus maN+Dal phul nas 'di skad zhus :
bdag ni skye 'chi'i kha lo gar bsgyur kyang :
pad 'byung khyed kyis 'bral ba med par gzigs :
khyad par ma 'ongs snyigs ma lnga bdo'i dus :
bod khams sems can thams cad thugs rjes zungs :
zhes zhus bla ma'i zhal nas 'di skad gsungs :
kye ho :
nyon cig rigs bzang ye shes mtsho rgyal ma :
da lta dus dang lta spyod bzang lags kyang :
ma 'ongs snyigs dus bstan pa'i mar 'grib la :
bod khams sems can sdug pas snying re rje :
bka' ltar mi byed log pa'i chos la spyod :
nga sprul zer zhing nga yi dam chos dkrugs :
mi re'i khyim nas gter ston zer ba re :
mi dge'i tho co mi rung sna tshogs byed :
dbang dang dam med dregs pa las la bskul :
che btsan rgyal pos sangs rgyas bstan pa bshig :
dge slong khrims med phru gu sa la sba :
sngags pa dam med gnas rten dkor la rku :
skye bo khrel med pha spun nang dme byed :
bud med snying med mtshon cha'i 'khor lo bskor :
dug gi kha zas ngan pa'i mtshon cha 'chang :
de lta'i dus su lha 'dre mi gsum 'khrugs :
nad kyi na bun 'thibs shing khrag char 'beb :
steng gi lha 'khrugs bar gyi gnyan yang 'khrugs :
'og gi klu 'khrugs dregs pa sde brgyad 'khrugs :
yul lha zo dor ma mo mkha' 'gro 'khrugs :
de yi rkyen gyis mi rung sna tshogs 'byung :
nam mkha' mi rung khrag mdog dmar po 'byung :
nyi zla mi rung gzas 'dzin lam mi mthong :
gza' skar mi rung me yi phung po shar :
sa gzhi mi rung myu gu dgun du skye :
dang po nad kyi bskal pa 'di ltar 'byung :
rgyu ni ma mo 'khrugs pa'i kha rlangs yin :
mgo la babs na klad pa khol zhing gzer :
rgyu mar babs na rgyu gzer khrag tu bshal :
stod la babs na gzer thung dbugs thag gcod :
don snying lnga la babs na khrag tu skyugs :
mi rnams phal cher de yis 'chi bar 'gyur :
ming ni nag po sum 'gril zhes kyang bya :
rims nad me lce'i phreng ba zhes kyang bya :
bdun drug khrag 'byams dmar po zhes kyang bya :
de nas nam mkha'i gnyan rgod ces bya ba :
dbyibs ni lcags kyi sdig pa rA tsa 'dra :
de nyid dgun gyi dus su sa la babs :
sa lhog ser po bsdongs nas srog chags 'chi :
sa yi drod la brten nas yar la 'phro :
sa srin rkun bu nag po zhes kyang bya :
khong lhog rgyug 'gyel nag po zhes kyang bya :
gnyan rgod tsi ri nag po zhes kyang bya :
rgyug nad dug sbrul nag po zhes kyang bya :
de nyid sha khrag dag la brten nas ni :
sna bug g.yon nas ro rkyang dbu mar zhugs :
dang po mgo lus thams cad khyab par rgyug :
mig rtsa dmar zhing 'dor la lus po tsha :
shes pa 'thibs shing gdong la ser rtsi chags :
de nas yan lag bzhi la rgyug par byed :
lhog lhog khol zhing skrangs mdog dmar por 'gyur :
de nas khrag gi rtsa gnas rnams su rgyug :
yan lag rengs shing rmongs pas gza' grib 'khrul :
bu ga dgu nas khrag 'dzag bse dri mnam :
rtsa ni mi rtag tsha grang mang por ston :
chu ni mi rtag sngo ser dmar por ston :
lce gzhung nag cing rmongs rtsi'i spu 'dra chags :
kha so khol zhing 'brum bu dmar po 'byung :
rna ba 'ur cing nam mkha' khrag mdog mthong :
bzlog med de yis phal cher 'chi bar 'gyur :
de nas rgya nad rgyu gzer zhes pa 'byung :
rgyu ni lha 'dre 'khrugs pa'i kha rlangs yin :
sna bug g.yas nas ro rkyang dbu mar zhugs :
mgo la phog na thod pa ling gis yar :
mig la phog na mig 'bras thang la lhung :
lce la phog na pad+ma ltar du gas :
snying la phog na dran med nyid du 'chi :
rgyu mar phog na sbos 'gas glang thabs 'dra :
yan lag bzhi la phog na tshigs rnams 'thor :
rtsa ni dar lce rlung gis bskyod pa 'dra :
rtags ni tshangs bug zil pa phrom phrom byed :
bzlog med de yis phal cher 'chi bar 'gyur :
de nas smyo 'bog brgyal nad ces bya ba :
rgyu ni rgyal bsen dam sri'i gnod pa yin :
rkyen ni dngos sam rmi lam dag la ni :
A tsa ra dang ban+de bud med kyi :
zas kyi rigs sogs byin pa'i snang ba 'byung :
de ma thag tu smyo 'bog brgyal nad 'byung :
rang gis rang nyid gsod cing mtshon cha bsnun :
mi rnams phal cher de yis zin nas ni :
bsrung dang bzlog pa phal gyis de mi thub :
de rnams bsrung bzlog bsad par bya phyir du :
snang srid spyi 'dul pad+ma 'byung gnas kyis :
yi dam gu ru drag khros sgrub thabs bstan :
da lta mi spel ma 'ongs don du ni :
mtsho rgyal khyod la gtad pas gter du sbos :
zhes gsungs bdag 'dra ye shes mtsho rgyal gyis :
slob dpon pad+mas ji skad gsungs pa bzhin :
yi ger btab nas rin chen gter du sbas :
ma 'ongs las 'phro can dang phrad par shog :
sa ma ya :
rgya rgya rgya :
de nas sgrub pa dngos ni :
dang po bdag bskyed ltar sgrub pa :
gnyis pa bum pa ltar sgrub pa :
gsum pa gtor mchod la brten nas sgrub pa dang gsum bstan te :
thog mar rdzas bsham pa ni :
gnas khang dben par dkyil 'khor mda' gang 'dom gang sogs skabs dang bstun nas :
sa stegs la sogs pa'i steng du pad+ma 'dab brgyad phyogs mdog dang mthun par bri :
de yi steng du chag gas med pa'i bum par :
rdzas chen thams cad dang chu mig kha shar du lta ba'i chus bkang nas :
gzungs thag kha rgyan dang bcas pa bsham :
gzhan yang sman raka gtor ma phyi nang gsang gsum mchod pa dang :
mkho ba'i yo byad thams cad rgyas par bkram pa'i phyi nas yol ba sogs bya ste :
skal ba dang mi ldan pa rnams kyis mthong du mi rung ngo :
gser skyems dang gzhi bdag gtor 'bul sogs sngon du song nas :
rang nyid sgrub grogs dang bcas te :
stan bde ba la 'dug cing skyabs su 'gro ba'i rim pa ni :
mdun gyi nam mkhar pad+ma ge sar gyi sdong po 'od 'bar ba'i steng du zla ba'i dkyil 'khor :
de'i steng du nyi ma'i dkyil 'khor :
de yi dbus su dus gsum sangs rgyas thams cad 'dus pa'i bdag nyid rig 'dzin chen po pad+ma 'byung gnas sku mdog dkar la dmar ba'i mdangs chags pa :
zhal gcig phyag gnyis thugs rje'i spyan gsum gyis phyogs dang mtha' thams cad gzigs pa :
phyag g.yas gser gyi rdo rje rtse lnga pa snang srid zil gnon gyi phyag rgyas nam mkhar phyar zhing :
g.yon pas thod pa bdud rtsis bkang ba lte ba'i thad kar mnyam gzhag gi phyag rgyas 'dzin pa :
gru mo na kha T+wAM ga yod pa :
dbu la dar sha ba ri'i snyan zhu gsol ba'i rtse la bya rgyal rgod kyi ldem 'phru btsugs pa :
sku la za 'og gi ber dang :
chos gos dmar po 'chams stabs su gsol zhing gser gyi pa tra ris su yod pa :
zhabs g.yas bskum g.yon brkyang gis rgyal po rol stabs su bzhugs pa :
'ja' 'od thig le thig phran gyi dbus nas khams gsum dbang du sdud cing srid gsum zil gyi gnon pa de la phyogs bcu'i sangs rgyas dang byang chub sems dpa' bla ma yi dam mkha' 'gro chos skyong dam can srung ma'i tshogs dpag tu med pas bkra dpung nge 'od thibs se bskor nas bzhugs pa :
de dag gi spyan sngar bdag gzhan nam mkha'i mtha' dang mnyam pa'i sems can thams cad bla ma la skyabs su mchi'o :
sangs rgyas la skyabs su mchi'o :
chos la skyabs su mchi'o :
dge 'dun la skyabs su mchi'o :
dpal chos sku snang ba mtha' yas la skyabs su mchi'o :
longs sku thugs rje chen po la skyabs su mchi'o :
sprul sku pad+ma 'byung gnas la skyabs su mchi'o :
mkha' 'gro ye shes mtsho rgyal la skyabs su mchi'o :
bskyab tu gsol :
skyabs 'og dam pa na tshud par mdzad du gsol :
sems can thams cad bde dang ldan gyur cig :
ma rig 'khor ba'i sdug bsngal bral nas kyang :
sdug bsngal med pa'i bde dang mi 'bral zhing :
nye ring chags sdang med pa'i btang snyoms shog :
ces brjod cing skyabs yul gyi lha tshogs rang la thim par bsam :
'byung gtor gtong zhing bgegs la bka' bsgo ba'i phyir :
rang nyid lha yi nga rgyal bya ba ni :
hU~M hU~M hU~M:
bdag nyid che mchog pad+ma drag po rtsal :
sku mdog dmar nag me yi tshwa tshwa 'phro :
phyag g.yas gser gyi rdo rje nam mkhar phyar :
lha srin sde brgyad ma lus brlag par byed :
phyag g.yon me yi 'khor lo rtsibs brgyad bsnams :
nad rims dal yams thams cad sreg par byed :
zhabs gnyis brkyang bskum bgegs 'dul dpal du shar :
hU~M hU~M hU~M:
nyon cig nad bdag rims bdag bar chad bgegs :
lan chags glud gtor longs la phyogs med dengs :
gal te mi 'gro bka' las 'da' byed na :
lus ngag rdul du brlag par gdon mi za :
de bas ma 'dug rang rang gnas su song :
bskal pa'i me chen 'bar ba'i dus tshod 'dir :
bya sgro zhun mar chags pa'i gnas med do :
khro bo'i dkyil 'khor gdon bgegs ga la tshugs :
oM ma hA gu ru pad+mA ka ra artsig nirtsig badzra kro d+ha ma hA tsaN+Da tsit+ta badzra dz+nyA na hr-i da he ru ka hU~M hU~M phaT:
sarba big+h+nAn ro ga dz+wa ra pa ti uts+tsha ta ya phaT:
ces brjod cing gu gul bdug :
gtor ma phyi rol du dor :
thun skam rlon brdeg cing rol mo rnams drag tu dkrol lo :
de nas mtshams bcad pa ni :
hU~M hU~M hU~M:
bdag nyid pad+ma drag po'i thugs ka nas :
bya khyung dkar pos nam mkha' thams cad khyab :
bya khyung mthing nag bar snang ma lus khengs :
bya khyung dmar pos sa gzhi g.yo zhing 'khrigs :
bya khyung khra bos phyogs mtshams med par gtams :
mtshon cha me rlung thog ser skar ltar 'khrugs :
glags blta gdon bgegs log 'dren mtshams chod cig :
oM AHhU~M artsig nirtsig na mo b+ha ga wa te hU~M phaT:
khroM ga ru Da tsa le tsa le hU~M phaT:
badzra rak+Sha rak+Sha :
hU~M hU~M hU~M hU~M hU~M hU~M hU~M hU~M hU~M hU~M:
zhes brjod cing srung ba'i 'khor lo bsgom pa ni :
bdag nyid drag po pad+mar gsal ba'i thugs kar hU~M dmar nag g.yas su gang bsrung bar 'dod pa'i pho rgyud rnams kyi ming yig dang po :
g.yon du mo rgyud rnams kyi ming yig :
mdun du nor rdzas :
rgyab tu yul 'khor khang zhing la sogs pa gsal bar bsgom :
rang nyid rdo rje'i go khrab zhu lugs su gyon pa'i bar mtshams thams cad sdig pa dang khro chung mtshon chas gtams pa ye shes kyi me kha dog sna lnga dang ldan pa'i tshwa tshwa sil ma rab tu khol bar bsgom :
slar rang nyid kyi thugs ka nas 'od zer phyogs bcur 'phros nas :
phyogs bcu'i zhing khams thams cad 'ur 'ur shig shig 'gul 'gul ldem ldem byas pas :
sangs rgyas byang sems bla ma yi dam mkha' 'gro chos skyong dam can srung ma'i tshogs thams cad shog skya rlung gis bskyod pa bzhin du rang la bstim :
de dag gi 'od zer dang rang gi thugs ka nas ye shes kyi me dmar nag rab tu tsha ba'i rang bzhin phar 'phros :
gdon bgegs log 'dren thams cad bya sgro me la bsreg pa ltar gzhob thul gyis btang bar dmigs :
me lce de las 'phros pa'i rang gi phyi rol du rdo rje 'bur brtsegs kyi ra ba :
bar mtshams thams cad khro chung gis gtams pa :
de'i phyi rol du khro bo dmar po stong gis zhal nang du gzigs nas srung ba'i las mdzad pa :
de'i phyi rol du gnam lcags kyi 'khor lo dang mtshon cha'i ra ba la me 'bar ba :
de'i phyi rol du khro bo nag po stong gis zhal phyir gzigs nas zlog pa'i las mdzad pa :
de rgyab khyung gi ra ba me yi gshog gdang 'khrigs pa :
de'i phyi rol sdig pa'i ra ba dang sdig pa kha 'thabs pa'i bar du dgra bgegs dmyal dmyal za ba :
de'i phyi rol du me yi gur khang dmar nag bya khyung gi me stag 'phro ba :
de'i phyi rol du dug gi chu bo sngo me re ba rba rlabs 'phyo ba'i gur khang :
gdug pa'i rlung nag mtshon cha sna tshogs kyi bu yug 'tshubs pa :
de'i phyi rol du e las nam mkha' mthing nag gi gur khang :
de rgyab stong nyid A li kA li'i 'ur sgra di ri ri sgrog pa :
steng phyogs thams cad bya khyung mthing nag me yi gshog pa can :
bse yi mig :
zangs kyi rwa :
lcags kyi mchu sder can dpag tu med pas bskor ba :
'og thams cad gnam lcags kyi sdig pa mgo dgu rwa bco brgyad mig dgu bgrad cing dug gi rlangs pa 'phyo ba dpag tu med pas bskor ba :
bar mtshams thams cad lcags kyi phag nag kha nas me 'bar sna nas me yi bya khyung lding zhing ngar ngar ngur ngur nad bdag dang gnyan lhog thams cad hab hab jag jag za ba dpag tu med pas bskor bar bsgom :
de ni srung ba'i 'khor lo ste :
zab cing gnyan pa'i man ngag go :
gnyis pa yan lag bdun pa ni :
hU~M:
gu ru drag khros lha tshogs gshegs su gsol :
dregs pa bsnol ba'i gdan la brtan par bzhugs :
brkyang bskum srin po'i gar gyis phyag 'tshal lo :
dug gsum sha rus khrag gi mchod pa 'bul :
dam tshig 'gal 'khrul nyams chag mthol lo bshags :
log 'dren drag pos bsgral la rjes yi rang :
dregs pa ma lus 'dul ba'i chos 'khor bskor :
phrin las rnam bzhi 'grub par gsol ba 'debs :
mngon spyod las sgrub dge ba yongs la bsngo :
de nas byin 'beb bya ba ni :
hU~M:
'jigs byed dbang drag dkyil 'khor chen po 'dir :
che mchog gu ru drag khros lha tshogs rnams :
thugs rje'i dbang gis gnas 'dir gshegs nas kyang :
byin chen dbab cing dbang mchog bskur du gsol :
oM shrI ma hA gu ru pad+ma kro d+ha sa pa ri wA ra A we sha ya a A:
de nas phur bu'am bla ma'i gzhung ltar mchod pa byin rlabs byas te :
sngon du 'gro ba'i cho ga'o :
dngos gzhi bskyed sngags rdzogs gsum gyi sgrub thabs byed pa ni :
bdag mdun sogs skabs su gang bab kha bsgyur bar bya'o :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
bdag dang snang ba thams cad stong par gyur :
stong pa'i ngang las skad cig gis chos 'byung mthing nag gru gsum 'bar ba rtsa ba phra zhing thur du zug pa :
steng kha gdengs pa nam mkha' dang mnyam pa'i dbus nas rlung nag rdo rje'i bu yug 'tshubs pa :
ye shes kyi me dpung 'bar ba'i dbus nas thog ser mtshon cha'i tshwa tshwa 'phro ba :
rak+ta'i rgya mtsho lbu ba ri rab dang mnyam pa'i nang nas keng rus dang bam gsar rnying gi tshogs ri gad nyil ba lta bu'i klong yod pa :
de'i dbus su keng rus kyi gzhal yas khang mtshan nyid thams cad yongs su rdzogs pa'i phyi thams cad thod pa skam rlon las grub pa :
nang thams cad gru gsum mthing nag 'bar ba :
bar thams cad khro chu'i spyin gyis bsdams pa :
rming thams cad rdo rje pha lam las grub pa :
bya dang gcan gzan dpag tu med pas tshang bcas shing sha za dang zhing skyong mang pos ha sgra sgrog pa :
de lta bu'i gzhal yas khang gi nang du mi lpags g.yang gzhi'i bla bre :
mi rgyu rlon pa'i lda ldi :
mi mgo skam rlon gyi phreng ba la sogs pa'i rgyan du mas brgyan pa :
rak+ta'i zham chu dmar kyi li li 'bab cing dug gi rlangs pa 'thul ba :
zhing chen gyi ka ba :
zhing chung gi ka zhu :
ru dra'i ka gdan :
zhing lpags kyi thog khebs :
sbrul nag gi skyes bu :
chu srin gyi sgo g.yogs :
g.yu 'brug gi gyen skyes :
ru sbal gyi sgo them la sogs pa rab tu 'jigs pa'i cha byad can :
tsha la rtsub pa :
rngam la 'jigs pa :
ya nga zhing skyi bung ba :
ye shes kyi me dmar nag tu 'bar ba'i gzhal yas khang gi steng thams cad gnam lcags ur mo las grub pa :
ro skra'i rnga yab :
zhing lpags kyi rgyal mtshan la don snying smug po'i tog yod pa :
thod pa skam rlon mtshon cha la bskyon pa'i rgyan du mas brgyan pa :
de'i phyi rol du 'khor lo rtsibs brgyad kyi gur khang :
de yi phyi rol du dur khrod chen po brgyad kyis bskor ba :
de yi phyi rol du rdo rje'i rwa ba :
de yi phyi rol du me ri smug nag rab tu 'bar bas bskor bar gyur :
gzhal yas khang gi dbus su zla gam dmar po la thod pa'i phreng bas bskor ba :
de yi nang du gnam lcags las grub pa'i 'khor lo rtsibs brgyad dang ldan pa :
de yi steng du pad+ma dang nyi ma dgra bgegs gan rkyal du bsnol ba'i steng du srid pa'i phag nag mgo dgu rab tu khros pa :
kha nas me 'bar zhing sna nas me yi bya khyung lding ba :
mche ba zangs yag tu gtsigs shing mig la me stag tshwa tshwa khol ba :
lce la 'jigs pa'i glog dmar 'khyug pa :
ba spu re re la'ang me yi bya khyung gnam lcags kyi sdig pa gsod byed kyi mtshon cha rdul ltar 'khrugs pa :
steng gi phag zhal gsum po gyen du lta zhing lha gdon 'joms pa :
bar gyi phag zhal gsum po thad du lta zhing gza' gnyan 'joms pa :
'og gi phag zhal gsum po thur du lta zhing klu gdon 'joms pa :
zhal nas ngar ngar ngur ngur sgrog cing sde brgyad bran du khol ba :
lcags kyi rmig bzhis dgra bgegs kyi snying gar bro brdung ba zhig tu gyur :
de yi steng gnam lcags kyi rdo rje hU~M gis mtshan pa las 'od zer 'phros :
dgra bgegs gdug pa can thams cad tshar bcad :
tshur 'dus hU~M la thim :
de yongs su gyur pa las rang nyid skad cig gis pad+ma 'byung gnas drag tu khros pa :
sku mdog mthing nag la me yi tshwa tshwa 'phro ba :
zhal gcig phyag gnyis sku che zhing yan lag rags pa :
spyan gsum sdang mig bgegs la gzir ba :
zhal gdangs ljags 'dril rno dbal dang ldan pa'i mche ba bzhi gtsigs pa :
dbu skra kham nag gyen du bskyod pa :
thod skam lnga yis dbu rgyan byas pa :
yan lag lhu tshigs thams cad sbrul rigs lnga yis brgyan pa :
sbrul nag gi chun po la thod rlon lnga bcus do shal byas pa :
phyag g.yas gnam lcags kyi rdo rje rtse dgu steng gi nam mkhar phyar zhing lha srin thams cad brlag cing 'joms par byed pa :
g.yon pas thod pa bum ril khrag gis bkang ba bsnams pas nad bdag rims bdag thams cad zlog par byed pa :
spu gri dang mtshon cha 'bar ba'i gshog pa la me 'bar ba :
sku la khrag gi thig le :
zhag gi sor ris thal chen gyi tshom bus rab tu brgyan pa :
zhal gyi rlangs pa la thog dang me yi tshwa tshwa 'phro ba :
glang chen gyi ko bas stod g.yogs :
mi lpags g.yang gzhis rked dkris :
stag lpags rlon pa'i sham thabs :
rus pa dang rin po che'i rgyan sna tshogs kyis brgyan pa :
dbu sum cu rtsa gsum gyi lha gnas su sleb pas lha khams thams cad dbang du sdud pa :
lto ba nas nyi ma dang zla ba 'char bas :
bar gnyan khams thams cad dbang du sdud pa :
zhabs na rag dmyal khams bco brgyad du bro brdung bas klu khams thams cad dbang du sdud pa :
ye shes kyi me 'bar ba'i klong na hU~M dang phaT kyi sgra chen 'brug ltar sgrog pa :
mtshon cha khro chung 'phro zhing nad bdag thams cad za ba zhig tu gyur :
de yi spyi gtsug tu gsang bdag phyag na rdo rje gtum po mthing nag rdo rje sdigs mdzub mdzad pa :
g.yas su 'jam dbyangs nag po ral gri pusti 'dzin pa :
g.yon du rta mgrin dmar nag dbyug pa lcags sgrog 'dzin pa :
de dag thams cad kyang rab tu 'jigs pa'i cha byad can :
dpal dang dur khrod chas brgyad kyis brgyan nas zhabs gyad kyi 'dor thabs su bsgrad pa'o :
gsang ba'i bdag po'i spyi bor bya khyung mthing nag :
bse yi mig :
zangs kyi rwa :
me yi gshog pa :
lcags kyi mchu sder can gyis nad bdag rims bdag thams cad za ba :
krang kring gi sgra sgrog cing ri rab rming nas snyil bar byed pa'o :
'jam dpal spyi bor bya khyung dmar po zangs kyi mdog can lcags bsregs kyi mchu sder dmar po zangs se yod pa :
khro chu'i rwa dang spu gri'i gshog pa 'bar ba :
krang kring gi sgra sgrog cing rgya mtsho hub kyis 'debs pa'o :
rta mgrin spyi bor bya khyung dkar po lcags kyi mchu sder can :
ral gri'i gshog pa can :
rdo rje'i rwa la me 'bar zhing ba spu dang grangs spu thams cad la me stag 'phro ba :
zhal nas hrig hrig gi sgra sgrog cing nyi zla kog por 'phen pa'o :
de thams cad kyang zas su klu gnyan za ba :
las su klu bdud brlag pa :
nyi zla nor bu 'bar bas dbu la brgyan pa :
ye shes kyi me 'bar ba'i klong nas rang 'dra ba'i khro chung nyi zer gyi rdul ltar 'phro ba'i rang bzhin can du gyur :
gu ru drag tu khros pa'i g.yas su za byed mkha' 'gro stag gi gdong pa can dgra satwa dang lcags kyu 'dzin pa :
stag zhal ngar skad phyogs bcur sgrogs pas gnod byed thams cad bred skam skam byed pa :
g.yon du gsod byed spyang ki'i gdong pa can spu gri dang zhags pa 'dzin pa :
mig la me stag 'phro zhing 'bur tshugs su lta ba :
gnod byed thams cad sngangs yed yed byed pa :
rgyab tu skrod byed mkha' 'gro dom gyi gdong pa can phyag gnyis nyi ma zla ba cha lang du brdebs pa :
ha sgra bswo sgra drag po phyogs bcur sgrog pa :
gnod byed thams cad gzhob thul gyis btang ba'o :
mdun du zlog byed mkha' 'gro seng ge'i gdong pa can phyag gnyis gri gug kha T+wAM bsnams shing seng zhal nga ros gnam sa 'dar ba :
byad ma rbod gtong thams cad thal bar brlag pa'o :
de dag thams cad kyang sku mdog mthing nag rab tu 'jigs pa'i gzugs can zhabs g.yas bskum g.yon brkyang gi stabs kyis pad+ma nyi ma ro yi gdan la sku gar thabs ling nge bzhugs pa'o :
shar du rdo rje khyung chen sku mdog dkar po :
lhor rat+na khyung chen sku mdog ser po :
nub tu pad+ma khyung chen sku mdog dmar po :
byang du karma khyung chen sku mdog ljang gu :
de dag thams cad kyang bse yi mig :
zangs kyi rwa :
lcags kyi mchu sder :
me'i gshog pa can :
rab tu rngam shing 'jigs su rung ba :
phyag gis klu gnyan nad bdag rims bdag thams cad zhal du gsol ba :
krang kring gi sgra sgrog cing nyi zla nor bus dbu la brgyan pa :
ye shes kyi me kha dog rim pa bzhin du 'bar ba'i nang nas rang rang gi sprul pa khri 'bum bye ba sa ya rnams kyis bskor nas bzhugs pa'o :
de thams cad kyi dpral bar oM:
mgrin par A:
khro bo rnams kyi thugs kar hU~M:
bya khyung rnams kyi thugs kar khroM:
mkha' 'gro rnams kyi thugs kar b+h+yo :
de dag las 'od zer 'phros pas zangs mdog dpal gyi ri bo lcang lo can gyi gnas mchog rgya nag ri bo rtse lnga dbang drag rol pa'i dur khrod ri rab 'bar ba'i rtse mo dur khrod chen po'i gnas brgyad rab 'byams phyogs bcu'i zhing khams nas :
dpal gu ru drag tu khros pa'i lha tshogs 'khor dang bcas pa sprin chen rlung gis bskyod pa ltar du badzra sa mA dza :
de nas spos dang sha chen bsreg :
rkang gling dang rol mo'i sgra drag po bsgrags nas 'di skad do :
hU~M hU~M hU~M:
yul gyi ming ni rnga yab za byed yul :
zangs mdog dpal gyi ri bo'i rtse mo nas :
mthu rtsal rmad byung pad+ma he ru ka :
che mchog gu ru drag khros sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs su gsol :
sa bdag klu gnyan 'dul phyir gshegs su gsol :
gnyan lhog smyo 'bog 'dul phyir gshegs su gsol :
rgyal bsen dam sri 'dul phyir gshegs su gsol :
dal yams rims nad bzlog phyir gshegs su gsol :
mtha' yi dmag dpung bzlog phyir gshegs su gsol :
thugs rjes brtse bar dgongs shig thugs dam can :
hU~M hU~M hU~M:
byang phyogs lcang lo can gyi gnas mchog nas :
khro rgyal yongs kyi che btsan he ru ka :
dus gsum sangs rgyas kun gyi gsang ba 'dzin :
bcom ldan lag na rdo rje sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs\u0f8e
sa bdag klu gnyan 'dul phyir gshegs\u0f8e
gnyan lhog smyo 'bog 'dul phyir gshegs\u0f8e
rgyal bsen dam sri 'dul phyir gshegs\u0f8e
dal yams rims nad bzlog phyir gshegs\u0f8e
mtha' yi dmag dpung bzlog phyir gshegs\u0f8e
thugs rjes brtse bar dgongs shig thugs dam can :
hU~M hU~M hU~M:
rgya nag ri bo rtse lnga'i gnas mchog nas :
'chi bdag gshin rje 'joms byed he ru ka :
sangs rgyas kun gyi sku mchog dri ma med :
'jam dpal nag po'i lha tshogs sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs\u0f8e
sa bdag klu gnyan 'dul phyir gshegs\u0f8e
gnyan lhog smyo 'bog 'dul phyir gshegs\u0f8e
rgyal bsen dam sri 'dul phyir gshegs\u0f8e
dal yams rims nad bzlog phyir gshegs\u0f8e
mtha' yi dmag dpung bzlog phyir gshegs\u0f8e
thugs rjes brtse bar dgongs shig thugs dam can :
hU~M hU~M hU~M:
dbang drag rol pa'i dur khrod chen po nas :
ma traM ru dra 'dul ba'i he ru ka :
dbang gi sku mchog 'gran zla bral ba'i lha :
khro rgyal rta mgrin dmar po sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs\u0f8e
sa bdag klu gnyan 'dul phyir gshegs\u0f8e
gnyan lhog smyo 'bog 'dul phyir gshegs\u0f8e
rgyal bsen dam sri 'dul phyir gshegs\u0f8e
dal yams rims nad bzlog phyir gshegs\u0f8e
mtha' yi dmag dpung bzlog phyir gshegs\u0f8e
thugs rjes brtse bar dgongs shig thugs dam can :
hU~M hU~M hU~M:
srid pa'i ri rab 'bar ba'i rtse mo nas :
khro rgyal sprul pa 'jigs byed ga ru Da :
klu gnyan sa bdag 'dul ba'i mthu rtsal can :
khyung chen 'bar ba'i lha tshogs sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs\u0f8e
sa bdag klu gnyan 'dul phyir gshegs\u0f8e
gnyan lhog smyo 'bog 'dul phyir gshegs\u0f8e
rgyal bsen dam sri 'dul phyir gshegs\u0f8e
dal yams rims nad bzlog phyir gshegs\u0f8e
mtha' yi dmag dpung bzlog phyir gshegs\u0f8e
thugs rjes brtse bar dgongs shig thugs dam can :
hU~M hU~M hU~M:
phyogs bzhi 'jigs rung dur khrod chen po nas :
las byed mkha' 'gro kun rgyug khrag 'thung ma :
za gsod skrod dang zlog pa'i las la brtson :
ma mo chen mo mched bzhi sku bzhengs shig :
gdug pa'i dgra bgegs 'dul phyir gshegs su gsol :
lha srin sde brgyad 'dul phyir gshegs\u0f8e
sa bdag klu gnyan 'dul phyir gshegs\u0f8e
gnyan lhog smyo 'bog 'dul phyir gshegs\u0f8e
rgyal bsen dam sri 'dul phyir gshegs\u0f8e
dal yams rims nad bzlog phyir gshegs\u0f8e
mtha' yi dmag dpung bzlog phyir gshegs\u0f8e
thugs rjes brtse bar dgongs shig thugs dam can :
zhes brjod cing gu ru drag khros kyi lha tshogs thams cad khro chung sprul pa'i dmag dang bcas te nam mkha' sa gzhi bar snang thams cad 'ur 'ur shig shig byas nas byon par bsam :
de nas bzhugs su gsol ba ni :
hU~M hU~M hU~M:
'dir bshams pad+ma nyi zla bam ro'i steng :
sna tshogs rin chen dar zab brtsegs pa'i khrir :
gu ru drag khros lha tshogs bzhugs nas kyang :
mngon spyod drag po'i phrin las mdzad du gsol :
dam tshig bskyed dang dad mos lcags kyu dza :
ye shes pa yi sku gsung thugs mchog hU~M:
dam ye dbyer med chu la chu bzhag baM:
lhan cig 'dres pa'i lhan skyes bde ba hoH
zhes dam tshig pa dang ye shes pa gnyis med du 'dres par bsam :
de nas phyag 'tshal ba ni :
e ma ho :
rgyal ba kun 'dus rig 'dzin pad+ma 'byung :
drag tu khros pa gtum chen mthing nag 'bar :
gar dgu'i nyams ldan srid pa'i phag nag zhon :
nad rims dal yams 'dul ba'i dpal du shar :
gus pas phyag 'tshal brtse ba'i rgyang ma ring :
sangs rgyas rnams kyi sku gsung thugs bsdus mchog :
rigs gsum mgon po khyung dang bcas pa la :
sgo gsum gus pa chen pos phyag 'tshal lo :
lus ngag yid gsum byin gyis brlab tu gsol :
hU~M:
rigs bzhi khyung chen mkha' 'gro mched bzhi'i tshogs :
rang rang phrin las bzhi yi rang rtags ston :
mos gus gdung ba drag pos phyag 'tshal lo :
'byung ba bzhi yi g.yo 'khrugs zhi bar mdzod :
de nas rang gi snying ga nas mchod pa'i lha mo dpag tu med pa spros te drag po'i lha tshogs la mchod pa 'bul ba ni :
ho :
mchod yon me tog bdug spos mar me dri :
zhal zas rol mo yid 'ong rol gar ldan :
gzugs sgra dri ro reg chos rnam pa drug :
gu ru drag khros lha tshogs rnams la 'bul :
oM shrI ma hA gu ru pad+ma kro d+ha sa pa ri wA ra ar+g+haM puSh+pe d+hU pe A lo ke gan+d+he nai wid+ya shab+da pU tsa ho :
rU pa shab+da gan+d+he rA sa spar+she pU dza ho :
ho :
sman mchog sha lnga bdud rtsi rnam pa lnga :
dgra bgegs bsgral ba'i snying khrag rba klong bcas :
sha khrag dmar gyis brgyan pa'i ba liM ta :
gu ru drag khros lha tshogs rnams la 'bul :
sarba pany+tsa a mr-ita rak+ta ba liM ta kha kha khA hi khA hi :
ho :
sta na sbyor mchod g+ha na sgrol ba'i rdzas :
sha sna snying sna khrag sna 'bru sna'i tshogs :
gsang ba bla na med pa'i mchod pa 'di :
gu ru drag khros lha tshogs rnams la 'bul :
bo d+hi tsit+ta g+ha na gu h+ya pU dza ho :
de nas bstod bskul rgyas bsdus gnyis las bstod bskul rgyas par bzlog pa'i gzhung du shes so :
'dir bsdus pa ni :
hU~M hU~M hU~M:
srid pa'i phag nag khros pa'i gdan steng du :
khro bo'i rgyal po 'jigs byed he ru ka :
pad+ma 'byung gnas drag po'i skur bzhengs pa :
mthing nag zhal gcig phyag gnyis me 'od 'bar :
nyi zla dmar nag 'khrugs pa'i spyan gsum bgrad :
zhal gdangs ljags 'dril rno dbal mche ba gtsigs :
phyag g.yas rdo rje g.yon pas thod khrag 'dzin :
dpal dang dur khrod chas brgyad rngam par brgyan :
spu gri mtshon cha 'bar ba'i gshog pa gdengs :
gar dgu'i nyams ldan hU~M dang phaT sgra sgrog :
me dpung bya khyung 'phro zhing gdon bgegs za :
khro tshul nyi shu gyad kyi 'dor stabs bgrad :
lhag pa'i lha mchog gtum chen g.yul las rgyal :
bzod dka'i gzi byin dus mtha'i me ltar 'bar :
khro rgyal kun 'dus khyod la phyag 'tshal bstod :
nad rims dal yams bzlog pa'i las mdzod cig :
hU~M hU~M hU~M:
thugs kyi rang bzhin gnod sbyin khros pa'i tshul :
sku mdog mthing nag zhal gcig phyag gnyis pa :
g.yas pas rdo rje g.yon pas sdigs mdzub mdzad :
khro bo'i chas rdzogs dur khrod chas brgyad brgyan :
zhabs gnyis 'dor stabs dgra bgegs pho mo mnan :
phyag na rdo rje'i sku la phyag 'tshal bstod :
nad rims dal yams bzlog pa'i las mdzod cig :
hU~M hU~M hU~M:
sku yi rang bzhin gshin rje khros pa'i tshul :
char sprin mdangs ldan zhal gcig phyag gnyis pa :
g.yas pas ral gri g.yon pas pusti 'dzin :
khro bo'i chas rdzogs dur khrod chas brgyad brgyan :
zhabs gnyis 'dor stabs dgra bgegs pho mo mnan :
'jam dpal nag po'i sku la phyag 'tshal bstod :
nad rims dal yams bzlog pa'i las mdzod cig :
hU~M hU~M hU~M:
gsung gi rang bzhin srin po khros pa'i tshul :
sku mdog dmar nag zhal gcig phyag gnyis pa :
g.yas pas dbyug to g.yon pas lcags sgrog 'dzin :
khro bo'i chas rdzogs dur khrod chas brgyad brgyan :
zhabs gnyis 'dor stabs dgra bgegs pho mo mnan :
khro rgyal rta mgrin sku la phyag 'tshal bstod :
nad rims dal yams bzlog pa'i las mdzod cig :
hU~M hU~M hU~M:
yon tan rang bzhin drang srong khros pa'i tshul :
bya khyung mthing nag me yi gshog pa can :
khro gnyer spyan gsum rdo rje'i mchu sder gyis :
zhe sdang gdug pa'i klu rnams zhal du gsol :
nyi zla nor bus dbur brgyan ri rab bsnyil :
khyung nag 'bar ba'i sku la phyag 'tshal bstod :
nad rims dal yams bzlog pa'i las mdzod cig :
hU~M:
bya khyung dmar po lcags bsregs mchu sder can :
me 'od 'phro zhing nad bdag zas su za :
spu rnams sprugs pas rdo rje'i thog ser 'beb :
ri rab bsnyil zhing nyi zla kog por 'phen :
krang kring sgra sgrog klu chen snying rtsa 'dar :
khyung chen dmar po'i sku la phyag 'tshal bstod :
nad rims dal yams bzlog pa'i las mdzod cig :
hU~M:
bya khyung dkar po gnam lcags mchu sder can :
mtshon cha'i gshog rdeb nad bdag zas su za :
ba spu'i rtse las me yi tshwa tshwa 'phro :
ri rab bsnyil zhing nyi zla kog por 'phen :
krang kring sgra sgrog klu chen snying rtsa 'dar :
khyung chen dkar po'i sku la phyag 'tshal bstod :
nad rims dal yams bzlog pa'i las mdzod cig :
hU~M:
stag gdong spyang gdong dom gdong seng gdong ma :
dgra satwa spu gri nyi zla gri thod 'dzin :
za gsod skrod dang zlog byed mthing nag 'bar :
brkyang bskum gar mdzad khyod la phyag 'tshal bstod :
chos min bstan bshigs srog rtsa gcod pa dang :
gdug pa'i lha srin g.yul ngo bzlog pa dang :
sangs rgyas bstan bshig snying khrag khong nas rol :
nad rims dal yams bzlog pa'i las mdzod cig :
hU~M:
rdo rje rin chen pad+ma las kyi rigs :
dkar ser dmar ljang me yi gshog pa can :
bse mig zangs rwa lcags kyi mchu sder rngam :
kaM kaM hrig hrig krang kring sgra yang sgrog :
nyi zla thang 'beb ri rab rming nas bsnyil :
me yi kha rlangs 'phro zhing dgra bgegs za :
khyung chen rigs bzhi'i sku la phyag 'tshal bstod :
nad rims dal yams bzlog pa'i las mdzod cig :
de nas bshags pa bya ba ni :
ho :
dgongs shig gson cig gzigs shig yi dam lha :
gsol lo mchod do bskang ngo nyams chag bshags :
sod cig thul cig choms shig dgra dang bgegs :
mngon spyod drag po'i phrin las myur du mdzod :
yi ge brgya pa brjod :
de nas 'dzab la 'jug pa ni :
bdag mdun bum pa rnams dmigs pa kha bsgyur la :
rang nyid skad cig gis gu ru drag khros gong ltar bsgoms pa'i thugs kar ye shes sems dpa' smug nag rdo rje dang thod khrag 'dzin pa :
de yi thugs kar lcags kyi rdo rje rtse lnga pa'i lte bar hU~M mthing nag gi mthar rtsa sngags g.yas skor du 'khor bar bsgom :
rang nyid drag por gsal ba'i bu ga dgu nas bya khyung 'phro zhing me 'bar ba :
rtsa dbu ma'i rtse mor phyag na rdo rje :
de yi spyi bor khyung nag :
dbu ma'i nang thams cad bya khyung mthing nag dpag tu med pas khengs par bsam :
ro ma'i rtse la 'jam dbyangs nag po :
de yi spyi bor bya khyung dmar nag yod pa :
ro ma'i nang thams cad bya khyung dmar nag gis khengs par bsam :
rkyang ma'i rtse la rta mgrin dmar po :
spyi bor khyung chen dkar po gnam lcags kyi mchu sder 'bar ba 'jigs su rung ba zhig bsam :
rkyang ma'i nang thams cad kyang bya khyung dkar pos khengs nas gshog pa lhab byed par bsam :
gzhan yang rang gi rtsa gnas thams cad du bya khyung dkar dmar mthing gsum gyis khengs nas nad bdag rims bdag thams cad za bar bsgom :
sna bug g.yas nas bya khyung mthing nag lcags kyi mchu sder can :
sa bdag klu gnyan gyi snying dang rtsa rgyus 'dren pa :
me yi gshog pa rdeb cing nad bdag thams cad za ba dpag tu med pa 'phro bar bsam :
sna bug g.yon nas lcags kyi phag rgod mgo dgu pa kha nas me 'bar zhing sna nas me yi bya khyung lding ba :
ngar ngar ngur ngur gnyan dang lhog pa thams cad hab hab za ba dpag tu med pa 'phros par bsam :
rang gi zhal nas bskal pa'i me chen po zhig 'bar bas nad bdag yams bdag thams cad ban+de mgo dkar can dang :
a tsa ra'i rnam pa bya sgro me la bsregs pa ltar gzhob thul thul btang bar bsam :
me lce de las 'phros pa'i bya khyung dang phag rgod mgo gsum pa dpag tu med pa 'phros pas phyogs mtshams thams cad khengs te zhal phyir gzigs nas me 'bar bar bsam pa'o :
nad pa sogs la dmigs na nad pa'i rnam shes khyung gi rnam par rang la bstim :
sprul pa'i bya khyung dang phag rgod rnams kyis nad dang nad bdag gi sha khrag lhag ma med par zos pa'i dmigs pa bya'o :
zhes pas bgegs bsal ba'o :
de nas lha thams cad kyi thugs kar rang rang gi sa bon dang bcas pa bkod pa las 'od zer dpag tu med pa 'phros nas phyogs bcu'i sangs rgyas dang byang chub sems dpa' bla ma yi dam mkha' 'gro chos skyong rnams kyi byin rlabs mthu stobs nus rtsal thams cad bsdus nas rang la bstim :
bum pa sogs yin na bum pa'i nang du bstim :
slar yang gang bsrung bar 'dod pa thams cad kyi rnam shes yi ge hU~M gi rnam par bsdus nas rang gi snying gar bstim :
bdag bskyed rkyang pa yin na 'di gas 'grub bo :
de nas sha khrag gi kha zas mi bya zhing :
sngags 'di rnams chu bo'i rgyun ltar bzla'o :
oM AHhU~M artsig nirtsig na mo b+ha ga wa te hU~M hU~M phaT:
hU~M badzra phaT:
oM ya mAn+ta ka kA la rU pa hU~M phaT:
oM hrIHbadzra kro d+ha ha ya grI wa hu lu hu lu hU~M phaT:
khroM ga ru Da tsa le tsa le hU~M phaT:
ces pa rnams rtsa ba'i sngags so :
de nas drag sngags me yi spu gri ni :
oM ma hA gu ru pad+mA ka ra artsig nirtsig badzra kro d+ha ma hA tsaN+Da tsit+ta badzra dz+nyA na hr-i da he ru ka hU~M phaT:
oM ma hA kro d+ha kA la rU pa b+ha la ba ti a pa rA dzI ta tsit+ta badzra sa ma ya hU~M phaT:
oM badzra ga ru Da hU~M phaT:
oM rat+na ga ru Da hU~M phaT:
oM pad+ma ga ru Da hU~M phaT:
oM karma ga ru Da hU~M phaT:
oM be k+Shi ma ni ma ma DA ki nI kro ti badzra hU~M b+h+yo :
sham bu dregs pa kun 'dul ni :
sarba ro ga dz+wa ra pra Ni gI ra hU~M phaT:
sarba duSh+TAM pra Ni gI ra hU~M phaT:
sarba an+ta ra dz+wa ra ro ga a d+hi pa ta ye sarba shA trUM mA ra ya naM:
tsi ri tsi ri :
gi ri gi ri hU~M phaT:
sarba shA trUM mA ra ya mA ra ya :
ka ra ya ka ra ya :
gardza ya gardza ya :
sho Sha ya sho Sha ya :
bi s+pho Ta ya hU~M phaT:
sarba duSh+TAM tshin+d+ha tshin+d+ha :
b+han+d+ha b+han+d+ha :
ha ra ha ra :
ha na ha na :
da ha da ha :
pa tsa pa tsa :
pra Ni gI ra phaT phaT:
ces pa'o :
sham bu gnyan rgod srog 'phrog ni :
oM nag po kA la rak+sha rbad rbad :
nag po rgyug nad sod :
ces pa'i :
sham bu gnyan lhog srog 'phrog ni :
'gor rbad sod :
lhog pa sod :
pra ma sod :
sa srin rkun bu nag po'i srog la thuM ril rbad :
oM dang swA hA med pa'i drag sngags yin :
sham bu nad bdag kun gyi srog 'phrog sngags ni :
oM thiM tha ra ti sa dun+te dz+wa la raM pa ye swA hA:
oM nag po thuM hril sod :
bye ma nag po thuM hril sod :
gram gzer nag po thuM hril sod :
khrag nad rgyug gzer nad la thuM hril phaT swA hA:
!
kA la phaT phaT:
rus la phaT phaT:
khrag la phaT phaT:
rgyug gzer gyi nad la phaT phaT:
nag po gnyan gyi snying la b+h+yo b+h+yo :
nag po gnyan gyi dbugs la sib sib :
nag po gnyan gyi srog la thun thun :
nag po gnyan gyi sha la dzaHdzaH
nag po gnyan gyi khrag la ljib ljib :
nag po gnyan gyi rus la rbad rbad :
!
oM b+ha ti ga ru Da hU~M phaT:
gtum po nag po rgya nad kyi sha la zo zo :
gtum po nag po gnyan lhog gi sha la zo zo :
gtum po nag po yams rims kyi sha la zo zo :
bya khyung nag po gnyan lhog gi srog la chum chum :
phag nag mgo dgu gnyan rgod kyi snying la gzir gzir :
drag mo chen mo gzer nad kyi srog la rbad rbad :
khrag nad rgyug gzer nad la thun dzaHraM dza :
gnyan lhog spun dgu'i srog la thun dzaHraM dza :
de nas 'gos nad 'dul ba'i phyir :
drag sngags thog gi spu gri bstan :
khyung khyung nad kyi pha la chuM chuM:
khyung khyung nad kyi ma la chuM chuM:
khyung khyung nad kyi bu la chuM chuM:
khroM khroM nad kyi srog la khroM khroM:
oM pra sod :
kha la rak+sha sod :
dur ta dur mi sod :
chu kha la mgo la sod :
khyung khyung raM raM rbad rbad :
gnyan nad kyi snying la gzir gzir :
dbugs la dzaHdza :
srog la rbad rbad :
zhi zhi dul dul swA hA:
de nas nad bdag thams cad kyi srog 'phrog par byed pa'i drag sngags rdo rje'i spu gri ni :
oM ma hA kro d+ha khroM ga ru Da pha k+Shi ma ni mA ma DA ki nI b+h+yo hU~M phaT:
oM nag po kA la rak+sha rbad rbad :
nag po rgyug 'gyel gyi kha thaM kha chings :
tsit+ta phyung phyung :
tsit+ta gtubs gtubs :
tsit+ta 'gas 'gas :
ya ya b+h+yo b+h+yo :
a rbad sod :
a ro sod :
a ha ra sod :
yor gang sod :
'brum zi sod :
gnyan lhog spun dgu sod :
pra ma sod :
me ru tse sod :
kha la rak+sha sod :
nA ga rak+Sha sod :
d+ha ma ru tse sod :
thuM shig phaT:
phag nag mgo dgu gnyan lhog gi sha la zo zo :
lus la gzir gzir :
dbugs la dzaHdzaH
rgya yi dug mda' nag po'i ngo zlog :
kha zlog :
dug zlog :
zer zlog :
rgyug gzer nag po thuM hril rbad ya :
!
oM pi ti la swA hA:
ni ti la swA hA:
dmar chen khrag nad la swA hA:
khrag nad rgyug gzer la swA hA:
rgyug nad stod gzer la swA hA:
lhog pa bshal nad la swA hA:
ma mo'i gzer nad la swA hA:
'byung po'i rims nad la swA hA:
rgyal po'i yams nad la swA hA:
b+he ro d+ha trag la swA hA:
zhi zhi dul dul swA hA:
zhes dang :
ma mo nad kyi srid pa la zhi zhi :
gdon gyi srid pa la zhi zhi :
rims yams kyi srid pa la zhi zhi :
gnyan nad kyi srid pa la zhi zhi :
mgo gzer gyi srid pa la zhi zhi :
snying gzer gyi srid pa la zhi zhi :
rgyu gzer gyi srid pa la zhi zhi :
glo gzer gyi srid pa la zhi zhi :
khrag nad kyi srid pa la zhi zhi :
'gos nad kyi srid pa la zhi zhi :
rgya nad kyi srid pa la zhi zhi :
rgyug gzer gyi srid pa la zhi zhi :
gnam nad kyi srid pa la zhi zhi :
sa nad kyi srid pa la zhi zhi :
gag lhog gi srid pa la zhi zhi :
bshal nad kyi srid pa la zhi zhi :
lus nad kyi srid pa la zhi zhi :
'byung ba lnga'i nad kyi kha thaM kha chings :
!
sarba ro ga dz+wa ra pa ti mA ra ya phaT:
thun dzaHraM dzaH
sarba duSh+TAM mA ra ya phaT:
thun dzaHraM dza :
sarba big+h+nAn mA ra ya phaT:
thun dzaHraM dza :
sarba gra ha mA ra ya phaT:
thun dzaHraM dza :
sarba nA ga mA ra ya phaT:
thun dzaHraM dza :
sarba yak+Sha mA ra ya phaT:
thun dzaHraM dza :
sarba rak+sha mA ra ya phaT:
thun dzaHraM dza :
sarba dur ta dur mi mA ra ya phaT:
thun dzaHraM dza :
sarba duHswap+naM mA ra ya phaT:
thun dzaHraM dza :
a kA la mr-ita yu ni mA ra ya phaT:
thun dzaHraM dza :
tsit+ta tsit+ta ha la b+he swA hA:
gag lhog gzer gsum mA ra ya rbad :
thun dzaHraM dza :
rgyug gzer rims nad thams cad mA ra ya phaT:
nad bdag rims bdag pho mo mA ra ya thun dzaHraM dza :
kha thaM kha chings :
oM dmar mo du hri sha la dzaHdza :
hrIHkA la rA dzaHsrog la b+han+d+ha a raM shAn+tiM ku ru ye swA hA:
mu raM shAn+tiM ku ru ye swA hA:
kA la kha du na swA hA:
!
ma ma ku na b+h+rUM b+h+rUM:
sha ri sha ri nad kyi grong mkhar shig shig :
nad bdag rgyu ba'i lam chod chod :
nad kyi bdag po bdag mo la swA hA:
hU~M khroM phe ma b+h+yo :
ma ma rak+Sha rak+Sha ku ru ye swA hA:
zhes pa'o :
rtsa sngags nyi ma bdun la bzla :
drag sngags nyi ma bdun la bzla :
sham bu nyi ma bdun la bzla :
sngags rgod skabs dang bstun par bya'o :
de nas rdzas kyi rim pa ni :
a ru ra :
gla rtsi :
shu dag :
ru rta :
bong nga :
shing kun :
spru nag :
stag sha ba :
'dzim pa :
phag khrag :
mkhan dmar rtsa ba :
bzang po drug :
yungs dkar rgyal po 'bru lnga :
nas nag la 'bru nag :
glang dmar rwa gzhob :
yang na gcan gzan mche sder bsregs pa'i thal ba :
shi ba'i skra gzhob :
rta dkar po'i spu gzhob :
bya rog sgro gzhob :
gu gul :
ba bla :
mu zi ser po :
lcags sol :
rta bon :
chos sman :
yung ba :
sgog skya :
glang chen smyon pa :
phur mong :
shug pa'i tshil bu :
g.yag nag po'i rwa gzhob :
spyang tsher :
zangs phye :
lcags phye :
mkhar sgong :
rtswa 'jag ma :
ke tshe :
yu gu shing :
de rnams phye ma byas te nag po dgu'i kha tshar btab :
sham bus sngags chu sbyar ba'i chu dang dbang lag bsres te ril bu sran ma tsam dril nas bum par blugs :
bum pa'i nang du bdag bskyed ltar dmigs pa kha bsgyur nas sngags rnams gang 'grub bzla'o :
de'i ril bu mi lag mi 'grim par lus la 'chang ba na :
ril bu dang ma bral gyi bar du 'go ba'i nad thams cad kyis mi tshugs shing :
khyad par gnyan lhog gi rigs ma lus par 'joms nus pas phyugs bsha' ro khur yang the tshom med do :
nad dang gnod pa'i sar 'gro na sngags rnams gang 'grub bzlas shing sna bug g.yon du phus gdab bo :
gong gi ril bu re re phye ma byas la bu ga dgu bkag :
sngags de rnams shog bu la bris nas rdzas rnams byug cing lus la 'chang na 'gos nad kyis mi tshugs so :
yang na chu mig kha shar du blta ba'i chu la rdzas rnams btab :
sngags rnams ci mang bzlas shing 'thung na 'go ba'i nad thams cad kyis mi tshugs shing bsrung ba dang :
nad pa'ang sos par 'gyur ro :
de ni bskyed sngags du ma rdzas la brten pa'o :
!
de nas rdzogs rim la brten nas bsrung ba ni :
the tshom yid gnyis 'khu 'phrigs spangs te nad dang nad bdag thams cad 'ub kyis bsdus nas rang gi sems la bstim :
rang sems kyi ngo bo blta :
bdag nad dang nad bdag nad yul gyi ngo bor lta zhing dbyer med du bya :
de la ngo bo med pa'i stong pa yin :
stong pas stong pa nyid la glags rnyed par mi 'gyur ro :
yang rang gi sna bug g.yas pas nad rims thams cad rngubs te g.yon nas 'pho ba'i dmigs pa byas nas kha rlangs dri ma la sogs snoms shing bsgoms pas thub par 'gyur ro :
yang na rang gi rig pa nam mkha' dang dbyer med bsre :
lus de nyid la nad bdag rims bdag thams cad dbyer med par bsres nas drod la me 'bar bas bsregs :
khrag la chu khol bas sbyangs :
dbugs la rlung 'phros pas gtor :
lus la nad bdag ming yang med par bsam :
des thub par 'gyur ro :
khyad par bskyed rim gsal ba dang :
sha khrag 'dzem pa gal che'o :
de rnams srung ba'i cho ga yin pas yang zab gnyen po'i thabs 'di kho na'o :
de nas gtor mchod la brten nas bzlog pa bya :
sbyin sreg la brten nas bsad pa bya :
srung bzlog bsad gsum gyi man ngag 'di las zab pa gzhan na med pas nyams su longs shig :
'grub pa'i rtags ni rdo rje dang :
bya khyung :
phag rgod :
b+han+dA chang gis bkang ba :
rang lus la me 'bar ba :
ral gri dang mtshon cha'i khang khyim du phyin pa :
lha khang bcom pa :
lder so bshigs pa :
khyi dmar bsad pa :
ce spyang bsad pa :
ban+de bud med a tsa ra brdung ba :
'bu srin bsad pa dang me la bsreg pa :
sbal sbrul bsad pa :
byi la bsad pa :
stag dang sre mo bsad pa de rnams gnod byed thub pa'i rtags yin :
bya rog rmis pa :
ral gri g.yugs pa :
mtshon cha 'chang ba :
go khrab gyon pa :
nyi zla shar ba :
rlung nag 'tshubs pa :
de rnams 'grub pa'i rtags yin pas dbang len par bya'o :
de nas sgrub pa mthar phyin nas bum pa dang gtor ma rang gi spyi bor bzhag cing dbang len pa 'di skad do :
hU~M hU~M hU~M:
dpal chen khro rgyal gtum rngam gzi brjid 'bar :
gu ru drag khros thugs dam dus la babs :
gnod sbyin ded dpon gsang bdag gos sngon can :
phyag na rdo rje'i thugs dam dus la babs :
'chi bdag 'joms byed gshin rje'i gshed gyur pa :
'jam dpal nag po'i thugs dam dus la babs :
ru dra brlag byed dbang drag rta zhal can :
ha ya grI wa'i thugs dam dus la babs :
klu gdon 'joms byed gnam lcags mchu sder can :
khyung chen 'bar ba'i thugs dam dus la babs :
dgra srog gcod mdzad gdong can mkha' 'gro ma :
khro mo bzhi yi thugs dam dus la babs :
drag po chen pos lha srin g.yul ngo zlog :
phag nag mgo dgus gnyan lhog sha la zo :
bya khyung 'bar bas gnod byed snying rtsa drongs :
rigs gsum sprul pas nad rims 'byung po thul :
mkha' 'gro ma bzhis bstan dgra'i srog dbugs phrogs :
sgrub pa'i bu la dngos grub rnam gnyis stsol :
sku gsung thugs kyi dbang mchog dam pa skur :
gsang ba'i dkyil 'khor dam rdzas byin gyis rlobs :
khro bo'i gzi brjid bdag gi lus la thim :
gtum rngam 'jigs gzugs drag po'i sku ru gyur :
gsang sngags nus pa bdag gi lce la thim :
ngar skad drag pos stong gsum zil gyis gnon :
thugs rje'i byin rlabs bdag gi sems la thim :
mi g.yo mi 'jigs rdo rje'i thugs klong gsal :
drag po'i lha tshogs 'od zhu rang la thim :
rang rig rang gsal khro rgyal 'bar ba'i sku :
log 'dren gdon bgegs 'dul ba'i bdag nyid can :
rtsal shugs ma 'gags stobs bcu lhun gyis rdzogs :
snang srid 'khor 'das dbang bsgyur dregs pa 'dul :
mthong thos dran pas bgegs dpung sa la 'gyel :
che btsan khro rgyal rnams kyis thal mo sbyar :
zla med dpa' bo chen po'i dbang thob shog :
oM shrI ma hA gu ru pad+ma kro d+ha badzra pA Ni ya mAn+ta ka ha ya grI wa badzra ga rU Da tsa tur DA ki sa pa ri wA ra e A ral+li hoHdzaHhU~M baM ho :
sa ma ya dza :
sa ma ya satwaM:
tiSh+Tha badzra kA ya badzra wA ka badzra tsit+ta badzra dz+nyA na gu h+ya badzra :
karma bi dza badzra :
kro d+ha ha sa badzra :
sarba pa ri shud+d+ha badzra :
hU~M hU~M b+h+rU~M b+h+rU~M:
ma hA tsa tur a b+hi Shiny+tsa oM AHhU~M hrIHb+h+rU~M:
tiSh+Tha tiSh+Tha badzra sa ma ya gr-ih+Na dzaHhU~M baM ho :
rA ga ya ho :
rA ga ya satwaM:
karma sA ga ra tsakra sid+d+hi pha la AHhU~M:
zhes brjod cing dbang blang :
gtor ma bum pa rang gi gnas lngar bzhag :
bsdu na gzhan la'ang de ltar bskur bas chog :
'di shin tu bka' gnyan zhing gter kha gzhan du ma grags pas byin rlabs che zhing nus rtsal mthu dang ldan pa lags so :
pad+ma 'byung gnas kyis phyi rabs kyi don du bdag 'dra sgrol ma'i ngo bo la gsungs :
bdag gis yi ger btab nas pad+ma 'byung gnas kyis rab tu gnas par mdzad cing phyag dam dang bcas pa las 'phro can dang 'phrad par lung bstan :
rin chen rdza yi bum par legs par bcug nas gter srung klu bdud kha la rak+sha la bcol :
'gyur med gtan 'khyil g.yu mtsho la sbas pa'o :
sa ma ya :
thugs rgya thim :
rol pa'i rdo rje'i gter ma'o //
sarba mad+ga laM///
/
