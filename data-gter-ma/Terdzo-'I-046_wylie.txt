@#//
gter kha gsum 'dus yang zlog rdo rje pha lam gyi srung zlog gsad pa'i lag len bklag chog tu bkod pa rdo rje'i me lce zhes bya ba bzhugs so //
na mo gu ru ya mA ri ye /
rig sngags nus pa'i zlog sgyur rdo rje'i mtshon //
slar yang zlog mdzad gnam lcags drag po'i shugs //
gang la mnga' de dus dgra'i dbang po zhes //
mthu ldan kun gyi skyabs su rtse gcig bsnyen //
gter kha sna tshogs yang zlog gi
/lag len gnad 'dril rig sngags 'chang //
mthong ba brgyud pa'i zhal shes nyid //
gzhan la phan phyir bklag chog bsdeb //
'dir 'jam dpal gshin rje'i gshed yang zlog rdo rje pha lam gyi srung zlog gsad pa'i lag len la gsum /
sbyor dngos rjes so //
dang po ni /
dpal gshin rje gshed po'i dkyil 'khor du dbang thob cing bsnyen pa las su rung ba /
spyi dang bye brag gi dam tshig la gnas pa'i sngags pas yid mthun gyi gnas su /
ri rud sa /
phung sa /
rgya grog dmar nag 'thabs
pa'i sa ste gdug pa'i sa sna gsum gyi stegs bu khru gang gru bzhi ro sol dang thal chen gyis nag por byas pa'i dbus su gru gsum rtse mo mdun du bstan pa brus pa'i nang /
ro ras sam dug shog la dug khrag bsres pa'i snag tsha dang /
bya sha zan gyi sgro rkang gi smyu gus ling ga spyi ltar bris pa'i tshigs chen bzhir dzaHhU~M baM hoH
spyi bor trig nan /
dpral bar ji 'u kung keg shang khug dzaH
mig gnyis la long /
rna ba gnyis la 'on /
kha nang du bdud po nga longs /
snying gar dza kha sbyor bar nr-i tri /
de dag gi phyogs bzhir e hur thums dzaHzhes dang /
de rgyab mgrin pa'i ngos nas yig mgo phyir bstan gyis /
nyi ma phyogs bzhi mtshams brgyad nas langs pa'i gnod byed dgra bgegs byad ma bsam ngan sbyor rtsub 'chang ba spyi dang /
khyad par du byad ma che ge mo'i tshe bla srog gsum mthu stobs nus pa thams cad khug dza dzaH
A kar+ShA ya dzaHhU~M baM hoH
zhes pa dang /
brla g.yon par yi ge tsha la /
troM tri shaM tri dzaHkhaM sha g+ha dzaHtri thuM dzaH
zhes sngags mgo nang bstan gyis bskor ba bri /
rkang mthil gnyis su yaM yaM dang /
spyi bo nas yig mgo phyir bstan g.yon skor gyis zlog sngags dang /
de rgyab dzaHkhram nyer gcig bcas lhag chad bris gsub spangs te dag par bri /
'byung bzhi'i bkru sbyangs zin pa dang /
gri mdze'i khrag dang dug sna ci tshogs /
khyad par dmigs bya'i dri ma drug sogs zag rdzas dang /
bgegs rigs la 'dre tshugs kyi sa dang rten gnas sa rdo chu shing gang yin bcas /
byug rdzas rnams lcags snod du rlangs thon tsam mer bsros nas byugs pas las myur ba'i dgos pa yod /
lteb pa'i gnad ni mtha' nas rim par bsdus pa'i mtshon lteb bam ro sgong du grags pas snying ga'i sa bon mthong ba'am /
'dre lteb la snying ga'i sa bon bcag
/bgegs rigs la 'di nyid rang shas che bar gsung /
de rjes pho la dpung pa g.yas /
mo la g.yon sngon la gcog
/mgo nas mar /
mjug nas yar ltebs /
shi skra dang /
bdud dang gnod sbyin gyi zhags pa zhes byad thag sngo dmar gyis bcings nas gzhug
/de steng dbye rdzas kyi thum bu bzhag
/thun thag btags pa zor chen rtse'i zlog 'khor 'og nas drangs te slob dpon mdun gyi phur par btags /
ro g.yam la steng ri rab dang 'og rdo rje rgya gram bris pa'i dbus su thun lam yod pas kha gcad /
dbye rdzas bya rog gi dong ru g.yas par yugs sa'i mngal khrag gis nr-i dang /
'ug pa'i dong ru g.yon par mdze khrag gis a bris pa sa stegs steng g.yas g.yon dang /
gru gsum gyi kha khyer la skyer rtsang stod smad khrag dang dbus ro sol gyis nag por
byug cing /
rtse mo shas brgyan pa nyer gcig srin mo 'gros sam 'tshub ma ris su btsugs la 'gugs byed kyi pho nyar mnga' gsol /
de'i steng du many+dzi'am srid pa lugs 'byung drag po'i shing gi e khrom khar lcags snod du 'bru nag gi ngar phye dug khrag gis sbrus par dmar gtor zur gsum rno dbal can gdong mdun du bstan pa /
gal che na shog bur zlog sngags sham bur 'dod gsol bris pa gsham nas dril te gtor ma'i nang du 'dzud /
e khrom re nag gam dar nag gis dkris la nyi zla'i zer dang /
mar me'i 'od /
bdud rtsi'i zegs ma sogs mi 'jug par byed /
gtor chen rtser dar gdugs nag po'i 'og tsakli dang /
srung ba'i 'khor lo ni tsakra rtsibs brgyad mu khyud bzhis bskor bar /
lte bar hU~M dang bdag sgrub pa po dpon slob yon mchod 'khor dang bcas pa la pha rol ban bon sngags pas gtad pa'i byad phur rbad 'dre rbod gtong than dang ltas ngan la sogs mi mthun pa'i phyogs thams cad srungs shig dang /
rtsibs brgyad la yig ngo nang lta'i sngags tshan brgyad bkod /
mu khyud la dbyangs gsal dang ye d+hAr de rgyab rdor ra dang me ri g.yas skor bcas bri /
chos sman byugs shing rab gnas ldan pa dang /
zlog 'khor ni /
lte bar 'dod gsol gong bzhin gyi mthar zlogs shig ces dang /
rtsibs brgyad la yig ngo phyir blta'i sngags tshan brgyad dang /
mu khyud la mtshon cha dang me ri g.yon skor can bcas btsugs /
gzhan yang mtshe yungs kyi gang bu dang khram byang /
rtsa bar bcad kha phyir bstan gyi mtheb kyu grangs mang dang /
rtsang dmar rgyu rlon sha dum sogs drag rgyan rngam brjid ldan pa can bzhag pa'i mdun /
phyi nang gi nyer spyod dang sman gtor rak+ta sogs mchod rdzas dang /
rkang gsum khar lcags snod du thun gtor zur gsum dmar nag rtsa bar mtheb kyu gcig dang /
rtser mtshe yungs kyi gang bu btsugs pa bcas bsham /
yang zlog me'i spu gri'i gzhung nas bshad pa'i sAts+tsha dkar nag gi 'phrul 'khor yang 'bri byang rig 'dzin brgyud pa'i man ngag gi yig cha ltar grub na legs /
nye logs gang bder lcags snod du gul nag dang mu zi nag po sogs bsres pa'i dbye bdug gi rdzas dang /
thod tshal du ske tshe shang tshe yungs dkar nag lcags zangs rdo phye sogs dug khrag gis ngar btab pa'i thun rdzas /
brub khung ling+ga /
gdab phur /
sgrol gri /
tho ba rnams dang /
gzhi bgegs kyi gtor ma bcas 'du bya /
yi dam drag po'i rigs spyi dang /
bye brag gshin rje dregs pa 'joms byed kyi las byang tshogs bcas sbrel na 'brel chags shing legs pas /
des na mchod gtor sogs dgos pa'i yo byad thams cad kyang mthong brgyud bzhin tshogs par bya dgos mod /
lha mchog 'di nyid 'khor 'das kyi phyag rgya thams cad zil gyis gnon pa'i 'jam dpal ye shes sems dpa' yin phyir gong non lta bu'i mtha' gcig tu lha gzhung gzhan dang sbrel dgos pa'i nges pa ni med do //

//gnyis pa dngos gzhi ni /
rang nyid dpal tshe bdag nag po'i thugs ka'i hU~M gi 'od zer gyis bla ma rig 'dzin 'jam dpal gshin rje'i lha tshogs ma lus pa mdun gyi nam mkhar badzra sa mA dzaHsa spyan drang /
bla ma mchog gsum yi dam lha //
'jam dpal dkyil 'khor lha tshogs la //
byang chub snying po ma 'thob bar //
sgo gsum gus pas skyabs su mchi //
lan gsum /
ma rig dug lngas rgyud dkrugs pa'i //
ma rungs gdug pa'i dgra bgegs rnams //
skye med dbyings su bsgral nas ni //
byang chub lam la 'god par bya //
lan gsum /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dgos pa gsum phyir lus 'bul lo //
tshe rabs bgrangs pa'i las rnams kun //
bsdus te byang chub chen por bsngo //
zhes lan gsum bya 'o //
dzaHhU~M baM hoH
tshogs zhing rnams rang la thim par gyur /
ces dang /
sngon gtor mtshams gcod srung 'khor bcas ni lha gzhung gzhan dang sbrel tshe des 'thus shing /
'di nyid kho na'i tshe rigs mthun gyi cho ga gzhan nas len par bya'o //
mchod rdzas byin rlabs ni /
raM yaM khaM/
gtor snod dmar gyi dung chen nang //
gtor rdzas dgra bgegs sha khrag rus //
sman rag phyi nang mchod pa'i tshogs //
zag med bdud rtsi chen por gyur //
oM AHhU~M lan gsum gyis byin gyis brlabs /
hU~M/
'khor 'das kyi chos thams cad stong zhing bdag med pa'i ngo bor gyur /
ngo bo stong la rang bzhin gsal ba'i ngang nas snying rje chen pos kun la khyab par gyur /
stong nyid snying rje'i rang rtsal hU~M mthing nag las raM yaM khaM 'phros me rlung chur gyur pas dngos por 'dzin pa bsregs gtor bkrus te stong par sbyangs /
stong pa'i ngang las hU~M las e yaM raM baM laM 'phros pas 'byung ba rim brtsegs kyi steng du /
b+h+rU~M las gnam lcags kyi gzhal yas khang steng 'og 'khor lo rtsibs brgyad pa rtse mo thag thogs med par kyi li li 'khor bas dgra bgegs byad ma'i lus ngag yid gsum sha gzhob nyi li li khrag lbu tsi ri rir btang bar gyur /
de yi lte bar /
bdud dang ru dra glang rgod chu glang zung bzhi bsnol ba'i steng du :
pad+ma nyi zla brtsegs pa'i gdan la :
hU~M mthing nag yongs su gyur pa las :
bdag nyid tshe bdag nag po zhal gcig phyag gnyis pa :
sku mdog mthing nag 'bar ba :
sku che la yan lag rags pa ri rab dang mnyam pa :
zhal gdangs shing ljags 'dril ba :
mche ba gangs ri ltar gtsigs pa :
sdang mig phyogs bcur bgrad pa :
ag tshom las me 'bar ba :
smin ma glog ltar 'khyug pa :
phyag g.yas na gser gyi 'khor lo rtsibs brgyad pa rno ba'i ngar dang ldan pa nam mkhar phyar ba :
g.yon sdigs mdzub kyis lcags kyu dang zhags pa bsnams pa :
ha ha dang hU~M hU~M zhes pa'i sgra sgrog pas khams gsum g.yo ba :
ri rab 'gul ba :
rgya mtsho 'khyom pa :
snang srid sde brgyad thams cad 'dar ba :
sngangs 'bog brgyal bar byed pa 'jigs su rung ba :
che btsan 'gran zla dang bral bar bsgom :
de'i spyi bor oM:
mgrin par A:
thugs kar hU~M gsal bar bsgom :
thugs ka'i hU~M las 'od zer 'phros :
lho phyogs kyi 'og min nas rang 'dra ba'i ye shes pa spyan drangs :
oM many+dzu shrI ya mAn+ta ka sa pa ri bA ra badzra sa ma ya dza dzaH
dzaHhU~M baM hoHsa dam tshig pa dang gnyis su med par gyur /
oM many+dzu shrI ya mAn+ta ka sa pa ri bA ra ar+g+haM nas /
shab+da pra tIts+tsha ye swA hA/
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
hU~M/
mi gnas mi dmigs chos skur dag pa las :
bdud 'dul khro bo mchog gi skur bstan pa :
thugs rje'i gzi ldan gdug pa thabs kyis 'dul :
bcom ldan gshin rje'i gshed la phyag 'tshal bstod :

thugs kar nyi steng hU~M yig mthar //
drag sngags dmar nag g.yas su 'khor //
'od zer mtshon cha kyi li li //
dgra bgegs rdul du brlag par gyur //
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
zhes pa ngag gcad brgya stong bzla /
de nas mdun bskyed ni /
mdun gyi gtor ma mi dmigs pa stong pa nyid du gyur /
stong pa'i ngang las hU~M las e yaM raM baM laM 'phros pas 'byung ba rim brtsegs kyi steng du /
b+h+rU~M las gnam lcags kyi gzhal yas khang steng 'og 'khor lo rtsibs brgyad pa /
rtse mo thag thogs med par kyi li li 'khor bas dgra bgegs byad ma'i lus ngag yid gsum sha gzhob nyi li li khrag lbu tsi ri rir btang bar gyur /
de'i lte bar bdud dang ru dra glang rgod chu glang zung bzhi bsnol ba'i steng du :
pad+ma nyi zla brtsegs pa'i gdan la :
hU~M mthing nag yongs su gyur pa las :
tshe bdag nag po zhal gcig phyag gnyis pa :
sku mdog mthing nag 'bar ba :
sku che la yan lag rags pa ri rab dang mnyam pa :
zhal gdangs shing ljags 'dril ba :
mche ba gangs ri ltar gtsigs pa :
sdang mig phyogs bcur bgrad pa :
ag tshom las me 'bar ba :
smin ma glog ltar 'khyug pa :
phyag g.yas na gser gyi 'khor lo rtsibs brgyad pa rno ba'i ngar dang ldan pa nam mkhar phyar ba :
g.yon sdigs mdzub kyis lcags kyu dang zhags pa bsnams pa :
ha ha dang hU~M hU~M zhes pa'i sgra sgrog pas khams gsum g.yo ba :
ri rab 'gul ba :
rgya mtsho 'khyom pa :
snang srid sde brgyad thams cad 'dar ba :
sngangs 'bog brgyal bar byed pa 'jigs su rung ba :
che btsan 'gran zla dang bral bar bsgom :
de yi spyi bor oM:
mgrin par A:
thugs kar hU~M gsal bar bsgom :
thugs ka'i hU~M las 'od zer 'phros :
lho phyogs kyi 'og min nas rang 'dra'i ye shes pa spyan drangs :
oM many+dzu shrI ya mAn+ta ka sa pa ri bA ra badzra sa ma ya dza dzaH
hU~M/
chos dbyings drag po e yi zhing khams nas //
bcom ldan dpal chen 'jam dpal gshin rje'i gshed //
drag por khros pa tshe bdag nag po che //
sprul pa yang sprul bka' nyan 'khor dang bcas //
dam tshig dbang gis gnas 'dir gshegs su gsol //
byad ma dgra bgegs bam ro'i gdan la bzhugs //
sgo gsum rab gus dwangs bas phyag 'tshal lo //
'khor bcas dam ye gnyis med rig klong bsre //
oM many+dzu shrI ya mAn+ta ka ya ma rA dza badzra sa ma ya dzaH
dzaHhU~M baM hoH
a ti pU hoH
pra tIts+tsha hoH
ya mi na mo /
hU~M/
me tog bdug spos mar me dang //
dri chab zhal zas rol mo rnams //
'jam dpal gshin rje'i tshogs la 'bul //
phrin las bsgrub phyir bzhes su gsol //
oM many+dzu shrI ya mAn+ta ka sa pa ri bA ra ar+g+haM nas /
shab+da pra tIts+tsha ye swA hA/
hU~M/
rak+ta'i ar+g+haM dbang po lnga //
tshil chen bdug spos zhun me dang //
mkhris pa'i dri chab dmar gtor bshos //
rkang gling rol mo'i rnga sgra bcas //
'jam dpal gshin rje'i tshogs la 'bul //
dgra bgegs bsgral phyir bzhes su gsol //
byad ma brlag phyir bzhes su gsol //
phrin las bsgrub phyir bzhes su gsol //
oM many+dzu shrI ya mAn+ta ka sa pa ri bA ra ma hA sh+ma shA na ar+g+haM nas /
shab+da pra tIts+tsha swA hA/
hU~M/
rtsa brgyad stong sbyar bdud rtsi sman //
dmar chen snying khrag 'khrugs pa'i mtsho //
dam rdzas ro brgyar ldan pa'i bshos //
'jam dpal gshin rje'i tshogs la 'bul //
oM ya ma rA dza ma hA pany+tsa a mr-ita kha raM khA hi /
ma hA rak+ta kha raM khA hi /
ma hA ba liM ta kha raM khA hi /
hU~M hU~M/
gdod nas chos sku skye ba med pa las //
lhun grub 'gags med rang rtsal longs skur shar //
gang 'dul sprul pas dregs pa tshar gcod pa //
tshe bdag nag po'i sku la phyag 'tshal bstod //
mthing nag hU~M las shar ba rngam brjid can //
g.yas g.yon phyag na 'khor lo lcags kyu zhags //
dmar zlum mig bgrad gangs ri'i mche ba gtsigs //
gtum drag he ru ka la phyag 'tshal bstod //
sma ra ag tshom smin ma me dpung 'bar //
ljags 'dril ha ha hU~M phaT sngags sgra sgrog
/mi g.yo spros bral snying rje chen po'i thugs //
ru dra chu glang brdzis la phyag 'tshal bstod //
thod skam la sogs dur khrod chas dang ldan //
me rlung dmar nag 'khrugs pa'i klong du 'gying //
gar dgu'i mtshan dpe'i stobs dang ldan pa po //
'jam dpal tshe bdag khyed la phyag 'tshal bstod //
chos sku zhi ba'i ngang las 'gro 'dul phyir //
longs sku skye 'gro khams gsum srog bdag bzhengs //
sprul pas dgra bgegs tshe dbugs brlag mdzad pa //
srog bdag he ru ka la phyag 'tshal bstod //
bdud sde nag po'i g.yul las rgyal bar mdzod /

/mdun bskyed thugs kar hU~M mthing mthar //
drag sngags gnam lcags thog ltar 'phros //
bskor zhing 'khor ba'i rig mdangs kyis //
byad ma rang gshed dbab par gyur //
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
mA ra ya :
ya ma rA dza :
kI la ya b+h+yo :
zhes ci nus bzla 'o /
!
/srung dmigs ni /
lo chen tshe dbang kun khyab lhan thabs las /   bdag mdun thugs kar gser 'khor rtsibs bzhi'i dbus //
rin chen las grub 'od 'bar mchod rten gyi //
bum nang nyi zla kha sbyor nang du hU~M//
tha mar sngags phreng A li kA lis bskor //
hU~M mthing nang du bsrung bya mtha' dag sba //
rtsibs steng 'jam dpal dbyangs zhi ba dmar ser ral pod can /   bzhis nang gzigs srung //
oM e ka ya ma du ru tsakras srungs :
he ka ya ma du ru tsakras srungs :
g+h+ri ma ya ma du ru tsakras srungs :
sarba tsit+ta gzir thums b+hig nan trig nan rbad ya zlog ya :
saM g+hi bA ri nr-i b+h+rU~M hU~M dza :
bdag cag dpon slob mi nor 'khor dang bcas pa la rak+Sha rak+Sha swA hA:
zhes srung sngags bzla 'o /
!
zlog dmigs ni /
lhan thabs las /   rtsibs bzhir 'jam dpal dmar nag ral gri dang //
zhags 'dzin dur khrod chas gsol dor stabs bzhugs //
zhal phyir gzigs te zlog pa'i las mdzad gyur //
oM e ka ya ma du ru tsakras zlog :
he ka ya ma du ru tsakras zlog :
g+h+ri ma ya ma du ru tsakras zlog :
sarba tsit+ta gzir thums b+hig nan trig nan rbad ya zlog ya :
dgra bo byad ma lha srung dang bcas pa'i sha la rgyug :
snying la mA ra ya rgyug :
dbugs la rgyug :
srog la mA ra ya rgyug :
khrag la rgyug :
rtsa la mA ra ya rgyug :
hU~M phaT:
dgra bo byad ma lha srung dang bcas pa mA ra ya zlog ya :
zhes pa dang /
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
zhes ci nus bzlas mthar /
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong gi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par du dpal tshe bdag nag po'i bka'\u0f8e
sngags 'chang bdag gi sngags dang phyag rgya ting nge 'dzin gyi bden pa dang :
bden pa chen po'i mthu stobs byin rlabs nus pa la brten nas :
rnal 'byor pa bdag cag dpon slob 'khor dang bcas pa rnams la :
chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi rmi ltas :
rbod gtong rbad 'dre :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad zlog mkhan kho rang gi steng du zlogs shig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kyang kho'i gshed du phob cig :
mA ra ya zlog zlog :
b+h+yo b+h+yo :
zhes bden stobs lan gsum thal rdeb bcas dang /
nam mkha' med par gyur na yang //
sngags kyi dngos grub med mi srid //
lha dang drang srong gis bshad pa'i //
rig sngags bslu ba mi srid na //
'dod chags bral bas gsungs pa yi //
gsang sngags sbyor bas bslus pa ni //
ma byung 'byung bar mi 'gyur ro //
zhes brjod de don la nges shes brtan po gting tshugs pa bya'o //
de nas lha gzhung gzhan dang sbrel tshe   (de'i tshogs mchod bya ba'am /
ma sbrel kyang rigs mthun gyi tshogs mchod bya na /)dam can spyi gtor sogs dang /
tshogs skong bcas skabs 'dir btang nas /
!
gsad las ni /
dmar gtor la rak+ta dang bdud rtsis bran la /
raM yaM khaM/
a las thod pa'i snod nang du //
gtor ma sha lnga bdud rtsi lnga //
ngo bo ye shes bdud rtsi la //
rnam pa byad ma'i sha khrag gyur //
oM AHhU~M hoH
lan gsum /
mdun bskyed lha tshogs zhal gdangs pa'i //
ljags ni rdo rje ral gri'i tshul //
sbu gu las brgyud gsol ba yis //
mnyes tshims phrin las sgrub par bsam //
oM many+dzu shrI ya mAn+ta ka ya ma rA dza sa pa ri bA ra'i sngags mthar /
i daM ba liM ta kha kha khA hi /
zhes lan bdun gyis phul /
de nas thugs dam bskul ba dang gzu dpang phyogs sbrel /
hU~M e /
chos dbyings drag po e yi zhing khams nas //
bcom ldan dpal chen 'jam dpal gshin rje'i gshed //
tshe bdag nag po sprul pa 'khor dang bcas //
bzhengs shig bzhengs shig chos kyi dbyings nas bzhengs //
bskul lo bskul lo drag po'i las la skul //
mdzod cig bcol ba'i phrin las 'grub par mdzod //
sgrol cig dgra bgegs byad ma myur du sgrol //
do nub ma traM pho brang 'dir gshegs la //
rig sngags rbod gtong byed pa'i dam nyams kyi //
srung ba'i gur khang rdo rje'i mtshon gyis shigs //
'go ba'i lha srung gnod pa'i bdud du phob //
sngags kyi nus pas rang srog gcod par gyis //
lus la sna tshogs mtshon cha'i char pa phob //
rnam shes lus srog rten dang phral bar gyis //
gnod byed byad ma bsgral ba'i dus la bab //
rbod gtong rig sngags zlog pa'i dus la bab //
bdag cag dam ldan rig 'dzin sgrub pa pos //
las su chos byas don du lha gnyer nas //
byang chub sems sbyong rim gnyis sgom lags kyang //
dam nyams dgra bos byed du ma ster ro //
kun mkhyen mgon pos gzu dang dpang po mdzod //
ma gnong ye shes lha la mkhyen par gsol //
snyigs ma lnga bdo'i las snang las byung ba'i //
chos min zog po dam log mthu byed mkhan /
kho yi sngags dang nus pa gtad mnan mthu //
phyir zlogs rang gshed phob la myur du sgrol //
dam rdzas dmar chen dpal gtor 'di bzhes la //
zhi rgyas dbang drag phrin las thogs med sgrubs //
ces bskul /
gser skyems bya ba ni /
hU~M/
rig 'dzin rtsa brgyud bla ma dam pa dang //
bde gshegs kun 'dus zhi khro rab 'byams lha /
khyad par 'jam dpal gshin rje'i lha tshogs rnams //
gser skyems 'di bzhes rnal 'byor mthu dpung skyed //
las gshin 'chi bdag ma mgon lcam dral sogs //
dregs pa'i sde dpon sum cu yab yum sras //
bka' nyan bran g.yog mngag gzhug bcas pa rnams //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di yi yul gzhis gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces 'bul lo //
sngags sdeb snying gzer nag po nas byung ba'i sde brgyad bskul /
hU~M ya :
srid pa gsum la dbang sgyur zhing :
'jig rten khams la mnga' mdzad pa'i :
rnam 'gyur khro gtum drag shul can :
dregs pa sde brgyad da tshur byon :
hU~M ya :
'chi bdag nag po khram thogs ni :
gshin rje yongs kyi ded dpon yin :
ya las bskyed cing ya la sdud :
srog snying ya ma me da k+She :
sprul pa bdud dang mon pa 'gyed :
sha khrag gtor ma 'di bzhes la :
sdang ba'i dgra bo khram la thobs :
'byung ba lnga yi rgyal mo ni :
snang srid ma mo'i ded dpon yin :
ma las bskyed cing ma la sdud :
srog snying ma ma ru lu ma :
sprul pa bud med 'bum sde 'gyed :
sha khrag gtor ma 'di bzhes la :
sdang ba'i dgra la nad yams thongs :
nag po me yi kha rlangs can :
ya bdud kun gyi ded dpon yin :
du las bskyed cing du la sdud :
srog snying du tri ma ni ya :
sprul pa zhags thogs zor thogs 'gyed :
sha khrag gtor ma 'di bzhes la :
sdang ba'i dgra bo thoms su chugs :
gang ba bzang po ral pa can :
gnod sbyin yongs kyi ded dpon yin :
k+Sha las bskyed cing k+Sha la sdud :
srog gi snying po yak+Sha tri :
sprul pa gnod sbyin 'bum sde 'gyed :
sha khrag gtor ma 'di bzhes la :
sdang ba'i dgra bo myur du sgrol :
khyab 'jug chen po rA hu la :
gza' dang srin po'i ded dpon yin :
ra las bskyed cing ra la sdud :
srog snying ma ra tsa sha e :
sprul pa thog dang ser ba gtong :
sha khrag gtor ma 'di bzhes la :
sdang ba'i dgra la ki kang phob :
srog bdag srid pa'i li byin hAr :
rgyal po yongs kyi ded dpon yin :
tsa las bskyed cing tsa la sdud :
srog snying tri tsa pa la a :
sprul pa 'od dang 'bag seng 'gyed :
sha khrag gtor ma 'di bzhes la :
sdang ba'i dgra la smyo 'bog thongs :
yam shud dmar po srog gi gshed :
btsan rnams yongs kyi ded dpon yin :
tsa las bskyed cing tsa la sdud :
srog gi snying po tsa tri a :
sprul pa rta dmag 'bum sde 'gyed :
sha khrag gtor ma 'di bzhes la :
dgra la khrag skyug gzer nad thongs :
klu rgyal gzhon nu gtum po ni :
klu rnams yongs kyi ded dpon yin :
phu las bskyed cid phu la sdud :
srog snying nA ga phu tri nA:
sprul pa klu 'bum gnyan khri 'gyed :
sha khrag gtor ma 'di bzhes la :
dgra la mdze shu phol 'bras thongs :
dmu rje btsan po dregs pa'i tshogs :
srid pa dmu yi ded dpon yin :
ga las bskyed cing ga la sdud :
srog snying mun mun ga pa dza :
sprul pa mun nag dmu bya gtong :
sha khrag gtor ma 'di bzhes la :
dgra la dig lkug rmugs bying thongs :
dge bsnyen rdo rje legs pa ni :
the'u rang kun gyi ded dpon yin :
tri las bskyed cing tri la sdud :
srog snying badzra sA d+hu tri :
sprul pa khra spyang pho rog 'gyed :
sha khrag gtor ma 'di bzhes la :
dgra la khrag skyug gzer nad thongs :
sde brgyad dmag sna dgra la drongs :
srid pa gsum la dbang byed cing :
bar snang khams nas rtsal 'byin pa'i :
dregs pa lha srin sde brgyad kyis :
sha khrag gtor ma 'di bzhes la //
dgra bo srid gsum gar 'dug kyang //
skad cig rang dbang med par khug
/bcol pa'i phrin las 'grub par mdzod :
las kyi gshin rje bsam mi khyab //
sprul pa yang sprul pho nya'i tshogs //
lcags kyu zhags pa lcags sgrog dril //
pho nya bshan pa'i tshogs spros nas //
nyams pa'i dgra bo khug la shog
/ming byang 'di la gnas par gyis //
gzugs byang 'di la gnas par mdzod //
sha khrag gtor ma 'di bzhes la //
bcol pa'i phrin las 'grub par mdzod //
dus la bab bo sa ma ya //
zhes dang /
de nas brub khung bskyed pa ni /
rang nyid tshe bdag nag por gsal ba'i mdun du /
las kyi tshe bdag nag po las mkhan pho nya dang bcas pa'i thugs ka nas 'od zer nag po 'phros pas /
e las gnam lcags 'bar ba'i khang sgrom dmar nag zur gsum pa /
kha dog la gting zab pa /
phyi na zhe sdang gi me 'bar ba /
nang na gti mug gi mun pa 'khrigs pa /
zur gsum na 'dod chags kyi khrag mtsho khol ba /
logs gsum na nga rgyal gyi brag ri nyil ba /
'og tu phrag dog gi rlung nag 'tshubs pa /
steng na mtshon cha'i thog ser 'beb pa /
nam mkha' la nad kyi na bun 'thib cing bskal pa'i mun nag rub pa'i nang na 'byung ba tsha grang 'thabs pa'i tsheg sgra dang 'ur chom gyi sgra sgrog pa /
phyogs dang phyogs mtshams thams cad nas gshin rje'i las mkhan pho nya bsam gyis mi khyab pas mtshon cha sna tshogs thogs nas /
sprul pa yang sprul dpag tu med pa 'gyed cing zhal nas ha ha hU~M hU~M phaT phaT rgyob sod kyi ku sgra chen po dang bcas te sha la za zhing khrag la rngams pa'i tshul gyis bskor ba /
phyi rim du gdug pa'i gcan gzan sna tshogs dang lha srin sde brgyad thams cad kyang 'khrugs pa'i tshul du bskor nas dgra bgegs 'byung po thams cad rang dbang med par tshud pa'i gnas su gyur /
lcags khang thar med btson dong nag po de yi nang du dam nyams pa'i dgra bo byad ma che ge de nyid phu yi mgon dang bral ba /
mda' yi skyabs dang bral ba /
bar gyi dpung gnyen dang bral ba /
sngo ba /
skya ba /
rid pa /
ham pa /
mgo bo lho nub mtshams su bstan pa /
rkang pa byang shar mtshams su bstan pa /
lag pa mya ngan gyi phyag rgya bca' ba /
yan lag thams cad lcags sgrog gis bsdams pa /
'gul bskyod mi nus shing kha nas khrag skyug cing 'dar ba /
sha 'gul 'phrig pa /
mig nas mchi ma khrag ltar 'dzag pa /
dbugs ldeg ldeg skad ngan tsi ri ri 'don pa snying rje'i gnas su gyur /
de la bdag cag gi tshe rabs nas bsags pa'i sdig sgrib dang skye ba 'di'i dam chos sgrub pa'i bar chad dngos dang dngos med gang yin pa thams cad gzugs ling ga la thim par gyur /
na mo /
drin chen rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
yi dam dam pa rigs brgya dang sgrub pa bka' brgyad kyi lha bdun brgya nyer lnga'i lha tshogs rnams kyi bka'\u0f8e
yum chen mkha' 'gro sde lnga 'bum phrag yangs pa'i mkha' 'gro ma 'khor dang bcas pa rnams kyi bka'\u0f8e
dpal mgon ma ning nag po /
chos skyong srung ma dam can rgya mtsho'i tshogs dang bcas pa rnams kyi bka'\u0f8e
khyad par du dpal tshe bdag nag po sprul pa yang sprul pho nya bran g.yog dang bcas pa'i bka'\u0f8e
gzhan yang gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bka' bden pa dang /
bden pa chen po'i mthu la brten nas /
bdag cag dpon slob mched lcam mi nor 'khor dang bcas pa la gnod cing 'tshe ba'i ban dgra byad ma dam log bsam sbyor ngan pa can che ge'i bla srog rnam par shes pa mtho ri bo'i rtse /
dma' rgya mtsho'i gting /
nyi zla'i ham phrag
/ban bon nus pa can gyi srung ba'i gur khang /
gzhi bdag drag rtsal can gyi bla gab /
lha srung gnyan po'i skyabs 'og
/sa chu me rlung nam mkha' 'byung ba lnga'i khams gar yod kyang /
pho nya lcags kyu zhags pa lcags sgrog dril bu can rnams kyis rang dbang med par gzugs ling+ga 'di la khug cig
/stims shig
/badzra aM gu sha dzaH
badzra pA sha hU~M/
badzra s+pho Ta baM/
badzra g+haN+De hoH

zhes rang nyid lhar gsal ba'i sna bug g.yas nas dbugs phyir rgyu ba dang mnyam du khro chung tshon gang ba yungs dkar tsam mthing nag zhal gcig phyag gnyis pa g.yas spu gri dang g.yon lcags kyu'i rtse la dzaHdmar po yod pa 'dzin pa spros /
dmigs bya'i sna bug g.yon nas rlung nang du rngubs pa dang lhan du zhugs nas kho'i snying dkar nag mtshams su spu gris bcad /
snying ga'i sa bon lcags kyu'i dzaHdmar po des 'ub kyis blangs nas sna bug g.yas nas rlung rgyu ba dang mnyam du thon nas sa bon ling gar thim /
kho'i lus sol sdong 'gyel ba ltar song bar bsgom la /
bden stobs lan gsum mam bdun dang /
'gugs sngags ni /
oM many+dzu shrI ya mAn+ta ka ya ma rA dza byad ma ming rus gzugs su bris pa'i bla sha re ma ti 'grim 'grim /
sha ma ru ti thul thul /
myogs myogs /
yed yed /
sha ma ru ti khug khug
/ling myogs /
ling shag
/ling thums dzaH
tsa mun+t+ri dzaHhU~M baM hoH
zhes ci nus bzlas nas /
king nag gi bla 'gugs ni /
hU~M b+h+yoH
da ni bsgral ba'i thugs dam dus la bab //
da lta nam gyi srod la bab dus 'dir //
chom rkun las la 'gyed pa'i dus yin pas //
dam nyams dgra bo'i bla tshe 'khyams pa'i dus //
dam nyams dgra bo'i bla 'khyams khrid la shog
/b+h+yoH
da lta nam gyi gung la bab dus 'dir //
sems med 'byung ba chu yang gnyid log dus //
dgra bo sdig can las ngan gnyid log pa'i //
bla tshe 'khyams po da lta khrid la shog
/b+h+yoH
da lta nam gyi tho rangs bab dus 'dir //
dgra bo'i bla tshe 'phyo zhing 'phro ba'i dus //
dam nyams dgra bo'i bla tshe 'phyo ba'i dus //
las ngan bla 'khyams myur du khrid la shog
/b+h+yoH
da lta nam langs nyi ma shar dus 'dir //
mi phyugs thams cad las la gram pa'i dus //
dgra bo'i bla tshe sgo ru thon pa'i dus //
bla 'khyams las ngan myur du khrid la shog
/b+h+yoH
da lta nyi ma'i gung la bab dus 'dir //
dgra kun rnam shes bying zhing myos pa'i dus //
dgra bo'i bla tshe 'thoms shing 'khyams pa'i dus //
bla 'khyams las ngan myur du khrid la shog
/b+h+yoH
da lta nyi nub grib so phog dus 'dir //
snying mi dga' zhing shes pa 'phyo ba'i dus //
dgra bo'i bla tshe rnam shes 'phyo ba'i dus //
bla 'khyams las ngan myur du khrid la shog
/b+h+yoH
bla 'khyams las ngan 'khyams pa'i dus drug la //
bla gshed pho nya khyed rnams myur du rgyugs //
mgon med byi'u phrug rgya khras zin pa ltar //
rang dbang med par myur du khrid la shog
/dgra bo'i bla 'khyams mi ru brdzu ba na //
pho nya gnod sbyin srin por sku sprul la //
rang dbang med par myur du khug la shog
/dgra bo'i bla 'khyams sha bar brdzu ba na //
pho nya gser gyi stag mor sku sprul la //
rang dbang med par myur du khug la shog
/dgra bo'i bla 'khyams dgo bar brdzu ba na //
pho nya lcags dom nag por sku sprul la //
rang dbang med par myur du khug la shog
/dgra bo'i bla 'khyams lug tu brdzu ba na //
pho nya lcags kyi spyang mor sku sprul la //
rang dbang med par myur du khug la shog
/dgra bo'i bla 'khyams ra ru brdzu ba na //
pho nya bye ru'i khyi mor sku sprul la //
rang dbang med par myur du khug la shog
/dgra bo'i bla 'khyams bya ru brdzu ba na //
pho nya bya rgyal khyung du sku sprul la //
rang dbang med par myur du khug la shog
/dgra bo'i bla 'khyams gla bar brdzu ba na //
pho nya gser gyi 'phar bar sku sprul la //
rang dbang med par myur du khug la shog
/dgra bo'i bla 'khyams bong bur brdzu ba na //
pho nya zangs kyi dred mor sku sprul la //
rang dbang med par myur du khug la shog
/b+h+yoH
dam nyams dgra bo'i bla rtags brgyad po la //
pho nya brgyad kyi gnyen po'i skur sprul la //
brub khung 'khor ba'i btson dong 'di nang du //
dam nyams ling ga'i rten la bla srog phob //
bla srog gsum la drag po'i phur bus thobs //
phur mtshon dbal gyis lus sems phyes la sgrol //
dgra bo'i bla srog steng du mA ra ya //
srog rtsa dmar po rbad kyis chod la shog
/bla 'khyams las ngan steng du mA ra ya //
ra dang lug dang bong bu rnam pa gsum //
bla rtags yin pas myur du khrid la shog
/so dang sen mo pags pa gsum po ni //
phyi rtags yin pas myur du khyer la shog
/rna ba lce dang mig dang gsum po ni //
dbang po yin pas myur du khyer la shog
/glo ba snying dang mchin pa gsum po ni //
don snying yin pas myur du khyer la shog
/gnye ma rgyu ma mkhal ma gsum po ni //
nang khrol yin pas myur du khyer la shog
/sha khrag brgyan pa'i gtor ma 'di bzhes la //
bcol pa'i phrin las myur du 'grub par mdzod //
ces dang /
bla 'gugs kyi mon pa bzhi'i bskul ni /
dza :
shar gyi phyogs nas bla 'gugs pa :
dung gi mon pa seng ge'i mgo :
lho yi phyogs nas bla 'gugs pa :
lcags kyi mon pa stag gi mgo :
nub kyi phyogs nas bla 'gugs pa :
bse yi mon pa dred kyi mgo :
byang gi phyogs nas bla 'gugs pa :
gser gyi mon pa khyung gi mgo :
dbu dgu spyan dgu zhal dgu gdangs :
phyag dgu zhabs dgu tsit+ta dgu :
zhabs dgus stong khams bla la rgyug :
spyan dgus dgra bgegs bltas nas gzir :
snying dgus dgra bgegs yid la byed :
phyag dgus khong nas tsit+ta 'byin :
zhal dgus kha mngar med par gsol :
ljags dgus nyams pa'i khrag la 'thung :
dgra bgegs myur du khrid la shog :
bla rkun shan pa las la 'gyed :
khyed kyi thugs dam dus la bab :
ming dang gzugs su bris pa yi :
tshe bla srog gsum myur du khug :
bcol pa'i phrin las 'grub par mdzod :
ces bskul /
lha dang dbye ba ni /
dbye rdzas kyis bdug cing bdag gi shangs sgrom dang ba spu'i bu ga rnams dang rdzas kyi dud sprin gyi gseb nas sprul pa'i khro tshogs nyin mtshan gyi las byed bya 'ug gi gdong dang gshog pa can dpag med 'phros /
kho'i lha srung bya spu rlung gis khyer ba'am bya rog rdos bdas pa bzhin phyir bskrad par bsam la lha lnga so sor 'byed pa'i sngags /
oM:
dgra bo'i snying sha mA ra ya phaT:
dgra bo'i bla sha mA ra ya phaT:
dgra bo'i pho sha mA ra ya phaT:
dgra bo'i srog sha mA ra ya phaT:
dgra bo'i le sha mA ra ya phaT:
ces sngags tshan so sor gsum mam bdun gyis 'byed /
sgro gnyis sku stod khro bo la sku smad phur zhabs can dbu bya rog dang 'ug pa'i tshul can spu gri'i sgro gshog 'phur lding 'dzing thabs su brdabs /
skyob byed kyi lha srung rnams kyis ma bzod par dgra bo bye'u phrug thang la bor ba bzhin bskyur nas rang rang gi gnas su bros par bsam la /
hU~M/
kha kha mu kha mthu mo che //
mthing nag chen mo bya rog dbu //
hu lu mu kha mthu mo che //
ser nag chen mo 'ug pa'i dbu //
rtog med zas su sha za zhing /
khyed gnyis nyin mtshan med par rgyug
/khyed kyi thugs dam dus la bab //
dgra dang dgra lha phrol la shog
/lus dang srung ma phrol la shog
/khyo dang chung ma phrol la shog
/pha dang bu gnyis phrol la shog
/gnyen dang nye du phrol la shog
/dgra lha spyi bo'i gtsug nas phrol //
pho lha phrag pa g.yas nas phrol //
yul lha phrag pa g.yon nas phrol //
srog lha snying gi dkyil nas phrol //
zhang lha lte ba'i khung nas phrol //
ma lha gsang ba'i gnas nas phrol //
ban bon la sogs 'go ba'i lha //
rig 'dzin srung ma rgyab nas phrol //
bang lha mdzod tshang nang nas phrol //
a nr-i tri trag rak+sha mA ra ya phyes /
ma ma trag ru tra mA ra ya phyes /
zhes pas bskul /
oM dgra bo yul sha phaT:
oM dgra bo dgra sha phaT:
oM dgra bo mo sha phaT:
oM dgra bo srog sha phaT:
oM dgra bo snying sha phaT:
oM dgra bo lha sha phaT:
ces brgya rtsas lha bral bar bsam /
gzhan yang /
oM trag rak+sha mA ra ya phyes /
nr-i trag rak+sha mA ra ya phyes /
d+he wa ni shag phyes /
d+he wa tsit+ta ni shag phyes /
ma trag rak+sha lha dang phyes /
yaM yaM ya tri phyes /
maM maM ma tri phyes /
sbu sbu bu tri phyes /
kha 'ur pa kha 'ur pa shag phyes /
ru tra ni lha dang phyes /
ru tra hab le hob le shag phyes /
d+he wa shag phyes /
b+ha ri shag phyes /
na su ye shag phyes /
ma ma ka su ye shag phyes /
ya ma rA tsa klu ling sang sang ma lcags sang sang ku ta phaTaH
ces dang /
ka kha ga g+ha nga yaM dgra bo skyob byed lha bcu dang shag phyes /
bon le dgu'i lha dang shag phyes /
chos skyong srung ma'i lha yod na dgra bo che ge'i gshed du phob cig
/dgra bo dam nyams ling+ga la btab pa 'di rnams kyi gshed du phob cig
/pho lha dang phyes shig
/pho sri dang sprod cig
/dgra lha dang phyes shig
/dgra sri dang sprod cig
/ma lha dang phyes shig
/chung sri dang sprod cig
/srog lha dang phyes shig
/srog gcod dang sprod cig
/yul lha dang phyes shig
/yul 'dre dang sprod cig
/dgra bo 'di rnams kyi 'go ba'i srung ma thams cad bya spu rlung gis gtor ba bzhin du thongs shig
/brnag par byed pa'i bdud rnams rdo tshan la kha ba bab pa bzhin du thongs shig
/lus ling+ga'i steng du phob cig
/ngag ling+ga'i steng du phob cig
/yid ling+ga'i steng du phob cig
/rnam par shes pa rten la phob cig
/shag shag dgra bo'i bla shag
/shel shel dgra bo'i bla shel /
phung phung dgra bo'i bla phung /
dgra bo lha dang bcas pa shig shig rbad rbad /
gnod byed dgra bo rnams kyi bla khug cig
/aM gu sha dza dzaH
zhes sngags tshan gsum po so sor bdun nam gsum re brjod nas /
gter gzhung /   rang gi mdun zhabs 'og brub khung nang du dgra bo byad ma mkhan du yod pa rnams gan rkyal du mnan pa :
phyag g.yon pas lcags kyus dgra bo rnams kyi snying dkar nag mtshams nas bzung :
zhags pas mgul nas bcings :
sdigs mdzub kyis bsdigs pas :
kha 'dar lus sbrid :
skyob pa'i lha dang bral nas 'dug par bsgom :
phyag g.yas pa'i 'khor los mgo lus thams cad rbad rbad bcad cing :
lus ngag yid gsum rdul phran bzhin du brlags par bsgom :
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
zhes zlog sngags yig 'bru so drug pa bzla /
de nas /
lag gnyis gnam sa'i bar du dgra bo bcar /
lus sems stobs nus rmeg med brlag par gyur /
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong gi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par du dpal tshe bdag nag po'i bka'\u0f8e
sngags 'chang bdag gi sngags dang phyag rgya ting nge 'dzin gyi bden pa dang :
bden pa chen po'i mthu stobs byin rlabs nus pa la brten nas :
rnal 'byor pa bdag cag dpon slob 'khor dang bcas pa rnams la :
chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi rmi ltas :
rbod gtong rbad 'dre :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad zlog mkhan kho rang gi steng du zlogs shig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kyang kho yi gshed du phob cig :
mA ra ya zlog zlog :
b+h+yo b+h+yo :
zhes zlog sngags brgya phrag re'i mtshams su bden stobs lan gsum re thal rdeb bcas bya /
ha cang byad ltas 'tshub cing sngags bzlas kyang zhi bar ma gyur pa'i tshe sngags kyi yig 'bru'i grangs kyi sho chung ngu drag shing la bcos te shog so sor yig 'bru tsheg bar re re nas bris te lhung bzed kyi nang du blug
/dar nag gis kha bcad g.yon skor du bsrub cing sngags bgrang /
de'ang sde brgyad thebs pa'i dus gnyan gyi nyi ma nub pa dang sprad /
mthar dmod mo dang thal rdeb gong bzhin bya /
yang sha dmar dum bu chung ngu btsan dug cung zad kyis bsgos pa lag mthil du bzhag ste dgug gzhug bya /
dgra bo dngos su gyur pa de rang gshin rje gshed du gsal ba'i lto bar las gshin ru sbal rngams pa mi zan kha gdangs pa'i khar mgo mjug log nas song bas thal ba rdul phran ltar brlags par mos /
de nas zlog sngags bgrang ba'i mchil ma rnams kyang nad mtshon dug gsum du gyur nas /
ru sbal gyi lto ba'i dgra bo'i steng du babs nas brlags par bsam mo //
de nas /
hU~M ya /
'di nas lho phyogs ri bo'i rmang //
rim pa bdun gyi 'og rol na //
srog la dbang byed gshin rje ni //
yab yum blon 'bangs chung ma dang //
bran dang bka' nyan chung mar bcas //
sha za yi dwags 'khor bcas rnams //
dus la bab bo sa ma ya //
sha chen khrag zhag chen po yi //
gtor ma rgya mtsho 'di bzhes la //
'jam dpal ya mAn+ta ka yis //
ji ltar bka' bsgos gnyer gtad bzhin //
myur ba myur bar las mdzod la //
phrin las gnyan po da sgrubs shig
/ces gshin rje nyi bzhi las phyung ba dang /
so sdeb nas gsungs pa'i bdud bzhi bslang ba'i bskul ba ni /
hU~M:
zhe sdang me ltar 'bar ba'i dkyil 'khor nas :
sku mdog sngo nag ral pa mun ltar gtibs :
sa yi rang bzhin spyi gtsug rtsa la 'jib :
dam nyams bsgral phyir tshangs pa'i gtsug thag chod :
dwangs ma sdus la klad khrag zho ltar byos :
'dod chags khrag mtsho dmar po'i nang shed na :
khrag mdog dmar po bse yi ral pa can :
chu yi rang bzhin sdig pa bgrad pa'i tshul :
dam nyams bsgral phyir mgrin pa'i rtsa chod la :
dwangs ma sdus la khrag ltar skyug tu chugs :
nga rgyal keng rus 'bar ba'i dkyil 'khor na :
sku mdog dud kha rngams pa'i zhal gdangs shing :
'jigs pa'i tshul gyis lus kyi rtsa mdud 'joms :
dam nyams bsgral phyir lte ba'i rtsa chod la :
dwangs ma sdus la lus sems phral bar gyis :
gti mug dug mtsho khol ba'i nang shed na :
srog bdag nag po ma rungs ral pa can :
mche ba gtsigs shing dug gsum khong du 'joms :
skye 'gro srid pa gsum gyi tshe srog sdud :
rlung gi rang bzhin dkar nag mtshams na gnas :
dam nyams bsgral phyir srog gi rtsa chod la :
dwangs ma sdus la tshe yi 'du byed skums :
gzhan yang 'chi bdag 'khor na gnas pa yi :
las kyi gnod sbyin mon mo nag mo bdun :
lcags kyu 'bar bas dgra snying khyer la shog :
mon pa gsod byed me dang 'khor lo bsnams :
gnam lcags mda' dang gdug pa'i khram bam thogs :
khyi mo dmar mo don snying bla la khye :
bya nag bdun ni khong nas tsit+ta 'byin :
dug sbrul bdun ni khong nas dug mda' rdeg :
rus sbal bdun ni dgra bo'i tshe srog sdud :
sdig pa bdun ni dgra bo'i srog dbugs len :
dus la bab bo dam rdzas 'di longs la :
dam nyams ru dra 'di la rang gshed phob :
ces bskul zhing /
de nas gsad dmigs ni /
bdag nyid tshe bdag nag por gsal ba'i thugs ka nas 'od zer 'phros pas mdun du las gshin tshe bdag nag po'i thugs kar phog
/de las 'od zer tsha la rtsub pa 'khor gyi snang srid bka' sdod las gshin snang srid 'jig rten dregs pa'i sde tshogs thams cad la phog
/las la bskul bas sngon gyi dam tshig dran nas sprul pa yang sprul dpag tu med pa spros /
gnod byed dgra bgegs byad ma thams cad srid pa gsum gyi khams /
lha srung gnyan po'i skyabs 'og gar gnas kyang /
pho nya lcags kyu zhags pa lcags sgrog dril bu thogs pa grangs med pas rang dbang med par bkug nas nyam thag skyabs dang bral bar mdun gyi brub khung du bskyur /
go ra bskor ba'i tshul gyis thun dang mtshon cha sna tshogs kyi char phab nas lus ngag yid gsum thal ba rdul phran bzhin du brlags /
kho'i tshe bsod bkrag mdangs nus stobs thams cad tshur 'dus rang la thim /
rang nyid tshe dpal rgyas par gyur /
de nas kho'i khog par gnam lcags kyi 'khor lo rtsibs stong rno ngar ldan pa gnyis g.yas g.yon drag tu 'khor bas srog rtsa khrag rtsa snying rtsa rbad rbad bcad de /
las kyi gshin rje'i dmag tshogs rnams kyis hab sgra dir ri ri sha rus lhag med du gsol nas rjes shul tsam yang ma lus par gyur /
nyin mo gtor ba'i sngags la 'byung sngags so sor sbyar ba /
oM hU~M trig khroM b+h+yo :
ma ni mA ra Ni b+h+yo :
dgra bgegs byad ma lha srung dang bcas pa'i klad khrag rtsa la :
pra ma ya :
muny+dza ya :
ra ga ra tsa ra ya :
nr-i sha ku ru ya :
mA ra ya hU~M phaT:
mA ra du na b+h+yo :
rak+mo rak+shan :
dgra bgegs byad ma lha srung bcas pa'i mgrin pa'i khrag rtsa la :
pra ma ya :
muny+dza ya :
ra ga ra tsa ra ya :
nr-i sha ku ru ya :
mA ra ya hU~M phaT:
ting ya rak+sha b+h+yo :
mA ra ya :
dgra bgegs byad ma lha srung dang bcas pa'i snying khrag srog la :
pra ma ya :
muny+dza ya :
ra ga ra tsa ra ya :
nr-i sha ku ru ya :
mA ra ya hU~M phaT:
ya ma rA dza :
kI la ya b+h+yo :
dgra bgegs byad ma lha srung dang bcas pa'i lte ba'i khrag rtsa la :
pra ma ya :
muny+dza ya :
ra ga ra tsa ra ya :
nr-i sha ku ru ya :
mA ra ya hU~M phaT:
ces bzla /
mtshan mo dril ba'i sngags la /
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
dgra bgegs byad ma lha srung dang bcas pa'i klad rtsa mgrin rtsa snying rtsa lte ba'i khrag rtsa la :
pra ma ya :
muny+dza ya :
ra ga ra tsa ra ya :
nr-i sha ku ru ya :
mA ra ya hU~M phaT:
ces bzla /
de nas /
'bri gung chos grags kyi khro chu'i ljags sgrig las so /   mdun du dmigs pa'i dgra bo gsal ba la :
rang nyid gshin rjer gsal ba'i thugs srog las :
'od zer 'phros dang bdag gis sngags bzlas pa'i :
sgra dang drag po'i thun rnams lhan cig tu :
byad ma'i spyi bor lha yi bu yi bdud :
sa yi dwangs ma bung ba me tog la :
'jib 'dra de la phog pas de sngangs nas :
tshangs pa'i gtsug thag bcad cing lus 'byung dkrugs :
slar yang 'od sngags thun bcas mgrin pa ru :
chu yi dwangs ma nyon mongs bdud po ni :
sdig pa dmar po brag la 'dzeg 'dra ba :
de la phog pas de sngangs rtse chung gnyis :
bcad nas byad ma khrag tu skyug par byas :
slar yang 'od sngags thun bcas lte ba ru :
me yi dwangs ma phung po'i bdud po ni :
sdom gzugs dud kha 'dom bsgrad 'dra der phog :
de sngangs lte ba'i rtsa bcad lus sems phral :
slar yang 'od sngags thun bcas snying kha ru :
rlung gi dwangs ma 'chi bdag bdud po ni :
mthing nag gyad mi stobs ldan 'dra de la :
phog pas de sngangs srog gi rtsa bcad pas :
lus sems bral zhing tshe srog 'gags par byas :
slar yang 'od sngags thun bcas spyi bo ru :
phog pas sa dwangs mgrin pa'i chu la bsdus :
mgrin par phog pas chu dwangs lte bar /   me la bsdus :
lte bar phog pas me dwangs snying ga'i /   rlung la bsdus :
snying gar phog pas rlung de srog rtsar 'dus :   rlung rnam par shes pa la thim pa'i don no //
de tshe snying gar khrag gi sbal pa ni :
byi'u len pa'i mgo tsam de yi nang :
rnam shes nr-i yig ljang gur gnas pa las :
sbal pa zhu nas rnam shes nr-i la thim :
nr-i ljang 'od bcas mar me bsad pa ltar :
nag thum song bas bem rig bral bar bsam :

oM e ka ya ma du ru tsakras sod :
he ka ya ma du ru tsakras sod :
g+h+ri ma ya ma du ru tsakras sod :
sarba tsit+ta gzir thums b+hig nan trig nan rbad ya zlog ya sod ya :
dgra bo byad ma lha srung dang bcas pa'i sha la rgyug :
snying la mA ra ya rgyug sod :
dbugs la rgyug :
srog la mA ra ya rgyug sod :
khrag la rgyug :
rtsa la mA ra ya rgyug sod :
hU~M phaT:
dgra bo byad ma lha srung dang bcas pa mA ra ya sod ya :
nr-i mA ra ya rbad ya :
oM ra tri srog la mA ra ya rbad ya :
klu bdud nag po dgra bo'i srog la mA ra ya rbad sod :
ces gsad sngags bzla zhing thun rdzas sngags la thun rnams sde brgyad dregs pa'i dmag tshogs kyis mtshon cha'i char phab pas dgra bo'i lus thal thal phug
/nad kyis don snod nang khrol thams cad rul zhing myags /
dug rlangs sngo dmar gyis rtsa rgyus rnams khengs shing khyab pas gtan brlag tu song ba'i mthar rnam shes kyi ngo bo nr-i dud kha mar me 'chi kha lta bu de'ang nag skem gyis bsad par bsam la thun brdeg pa ni /
hU~M/
phur thun thog ltar yungs thun rbab ltar 'gril /
khrag thun mtsho ltar mtshe thun skar ltar 'khrugs //
dug thun rlung ltar mtshon cha'i bu yug 'tshubs //
mda' rdo'i thun char gtor zor me ltar 'bar //
gnod byed dgra bgegs gzugs phung rdul du rlogs //
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
mthar dgra bgegs byad ma dam log che ge'i srog la trig nan e hur thums dza :
mA ra ya rbad sod :
ces thun brdeg
/phur gdab ni /
bdag nyid gshin rje gshed du gsal ba'i phyag sor bcu rigs lnga yab yum de rnams mnyam par sbyor ba'i sbyor mtshams nas byung ba'i sras mchog kI la ya'i rnam par phur bu de nyid bskyed cing /
rgyal ba'i byin rlabs bsdus pas khams gsum dus gcig la sgrol nus pa'i mthu ldan du gyur pa de las 'od zer 'phros /
kho la phog pas bdud bzhi rang gshed du babs nas 'khor lo bzhi'i rtsa rnams bcad /
klad khrag khrug gis 'dres /
gzugs phung gi 'byung lnga'i dwangs ma rnams rim gyis 'dus nas yal /
tshe rten a dang rnam shes nr-i'i rnam par 'dus pa phur rtse'i hU~M gis blangs nas rang la bstan pas /
a dkar 'od kyi rang bzhin snying gar thim /
tshe dpal gzi brjid 'bar /
nr-i de phaT kyis 'phangs pas phur bu'i khong seng nas zhugs /
las ngan gyi rnam smin bkrus /
dwangs ma a ru gnas gyur pa rgya mdud mgor thon nas 'jam dpal ye shes sems dpa'i thugs kar thal ler thim par bsam la /
hU~M:
phur pa las byung ye shes me rlung chus :
khyod lus sgrib sbyangs shel sgong lta bur gyur :
tshe bsod 'ub kyis tshur 'dus bdag nyid kyi :
lus ngag yid thim mthu byin cher rgyas gyur :
snying gar rnam shes nr-i la phur rtses reg :
a dkar gcig gyur rgyal ba'i thugs kar phaT:
ces phur pa gdab cing /
bdud rtsi bran la stob pa ni /
hU~M/
dpal chen tshe bdag nag po zhal phyes shig
/gnam sa'i zhal gdangs gangs ri'i mche ba gtsigs //
bar snang ljags brkyang stong gsum mid pa ru //
bstab bo dgra bgegs bsgral pa'i sha khrag rus //
nyon mongs dug gsum bla med mchod pa 'di //
gsol lo lhag ma ma lus dgyes par rol //
bzhes nas bdag cag g.yar dam sor chud cig
/thugs dam bskangs nas 'dod pa'i dngos grub stsol //
'gal rkyen mi mthun bar chad zlog tu gsol //
dgra bgegs rnam shes he ru ka thob shog
/oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
dgra bgegs byad ma rnams kyi gti mug sha la kha raM khA hi /
'dod chags khrag la kha raM khA hi /
zhe sdang rus la kha raM khA hi /
zhes bdud rtsir spel ba'i sha khrag gis phud gtor mar bran la /
(tshogs mchod byas na /)   tshogs la rol /
lhag ma phyir btang /   ling ro phran bu bsre /
de nas 'phang ba'i phyir ling ro'i lhag ma rak+tar bcas pas mchod cing slar yang zlog sgyur sogs drag po'i las la thugs dam bskul ba ni /
gshin rje dregs 'joms las /   a+ye :
rang bzhin rnam dag chos dbyings drag po'i zhing :
skye med dbyings nas sgyu ma'i skur bzhengs pa :
khrag 'thung khro rgyal 'jam dpal gshin rje'i gshed :
mngon spyod phrin las mdzad phyir thugs dam bskul :
khyod thugs chos dbyings zhi las ma g.yos kyang :
snyigs ma lnga bdo'i las ngan 'gro ba rnams :
zhi bas mi thul de phyir thugs rje ches :
mi bzad rab 'jigs drag po'i skur bzhengs shig :
byang chub sgrub la 'tshe ba'i gdon tshogs dang :
zhing bcu tshang ba bstan pa spyi yi dgra :
khyad par bdag la sdang ba'i dgra bo'i tshogs :
mngon spyod drag po'i phrin las mi g.yel bar :
rings par khug la srog chod dus mtha' stungs :
ming tsam med par rdul du brlag pa yi :
thugs dam dus la bab bo sa ma ya :
rnal 'byor bdag gis dad pas bskul sgrub tshe :
'dod pa'i 'bras bu mchis par mi mdzad na :
zhal bzhes thugs dam nyams par mi 'gyur ram :
de bas khrag 'thung 'khor bcas dbyings nas bzhengs :
mngon spyod drag po'i phrin las sgrub par mdzod :
ces bskul /
zlog pa bya ba ni /
dregs 'joms las so /   a+ye :
chos dbyings drag po e yi zhing khams su :
rdo rje'i rwa gur ye shes me dpung dbus :
dregs pa sde brgyad chu glang ma he'i steng :
dus gsum rgyal ba'i ye shes gcig bsdus pa :
bcom ldan dpal chen 'jam dpal gshin rje'i gshed :
sku mdog mthing nag dug chen ha la'i mdog :
zhal gcig phyag gnyis zhabs gnyis dor stabs bgrad :
rno dbal mtshon cha sna tshogs phyag na bsnams :
dpa' brjid dur khrod 'bar ba'i chas kyis bklubs :
sku ni mi bzad gar gyi nyams dgur ldan :
gsung gi nga ro 'brug stong ltar rngam sgra :
thugs ni chos dbyings spros bral snying rje'i ngang :
yon tan mchog thun dngos grub ster ba'i mdzod :
phrin las dgra bgegs byad ma sgrol ba'i gshed :
bde gshegs khro rgyal yongs kyi rje bo che :
rab 'jigs gshin rje mang po'i 'khor gyis bskor :
khyod kyis mi zlog mi sgyur gang yang med :
deng 'dir rnal 'byor bdag cag 'khor bcas kyi :
mi mthun 'gal rkyen gnod pa'i phyogs rnams kun :
do nub zlog cing sgyur ba'i phrin las mdzod :
ces dang /
slar yang /
dregs 'joms las so /   b+h+yo /
sngon tshe rgyal ba shAka thub la //
g.yo can bdud kyis bar chad byung //
de tshe khyod sbran zor 'phangs pas //
bdud sde dpung bcas phye mar brlags //
de nas rgya gar chos 'khor rnams //
mu stegs nag pos 'jigs nye'i tshe //
pad 'byung zhi ba'i snying po yis /
khyod bskul mu stegs g.yul ngo bcom //
de nas bod yul rgyal po la //
snang srid lha 'dre'i chad pa byung //
pa gor bai ro tsa na yis /
khyod bskul mnga' bdag bzhed pa grub //
deng 'dir rig 'dzin sngags 'chang bdag
/srung ba'i go bgos zlog gsad kyi //
drag po'i 'phrul 'khor mi bzad pa'i //
dmag dpung dgra dang bgegs la 'gyed //
hU~M/
bcom ldan 'jam dpal gshin rje'i gshed /
khrag 'thung kun gyi 'khor los sgyur //
bka' sdod pho nyar bcas rnams kyis //
da ni zlog pa'i phrin las mdzod //
hU~M/
ma hA de ba lha yi gdon //
sgeg pa'i stobs kyis zlog tu gsol //
'chi bdag nag po gshin rje'i gdon //
dpa' ba'i stobs kyis zlog tu gsol /
khram thogs nad bdag ma mo'i gdon //
mi sdug stobs kyis zlog\u0f8e
nag po bkrag med bdud kyi gdon //
rgod pa'i stobs kyis zlog\u0f8e
gang ba bzang po gnod sbyin gdon //
gshe ba'i stobs kyis zlog\u0f8e
khyab 'jug sgra gcan gza' yi gdon //
'jigs pa'i stobs kyis zlog\u0f8e
li byin hA ra 'gong po'i gdon //
snying rje'i stobs kyis zlog\u0f8e
yam shud dmar po btsan gyi gdon //
rngam pa'i stobs kyis zlog\u0f8e
dga' bo 'jog po klu yi gdon //
zhi ba'i stobs kyis zlog\u0f8e
nad mtshon dug sbyor lus kyi gdon //
sku yi stobs kyis zlog\u0f8e
mi kha'i dmod tshig ngag gi gdon //
gsung gi stobs kyis zlog\u0f8e
bdag 'dzin rnam rtog sems kyi gdon //
thugs rje'i stobs kyis zlog\u0f8e
mi mthun ltas ngan cho 'phrul kun //
mthu stobs rtsal gyis zlog tu gsol //
b+h+yo :
gzhan yang bzlog cing bsgyur ba ni :
rnal 'byor bdag cag 'khor bcas la :
gnod cing bar du gcod pa yi :
ltas ngan brgyad cu rtsa bzhi zlogs :
ye 'drog sum brgya drug cu\u0f8e
dus min 'chi dang 'jigs brgyad\u0f8e
glo bur bdun brgya nyi shu\u0f8e
bgegs rigs stong phrag brgyad cu\u0f8e
gdon rigs stong phrag bco brgyad\u0f8e
keg chen sum brgya drug cu\u0f8e
lha chen drag po'i gdug rtsub\u0f8e
lha ma yin gyi sgyu thabs\u0f8e
mgon po'i par bu bskor ba\u0f8e
gshin rje'i 'phrul 'khor bcas pa\u0f8e
drang srong bram ze'i dmod pa\u0f8e
gza' yi ki kang 'phen pa\u0f8e
btsan nad gzer kha gtong ba\u0f8e
sa bdag klu yi mdze nad\u0f8e
ban+des 'bum bskor byed pa\u0f8e
sngags pas sngags zor 'phen pa\u0f8e
bon gyis btso dmar 'phen pa\u0f8e
mu stegs ngan sngags byed pa\u0f8e
byad phur rbod gtong zug pa\u0f8e
gnan gtad sreg 'phang byas pa\u0f8e
mo rtsis rmi lam mtshan ngan\u0f8e
snga zhags mda' ltar 'phen pa\u0f8e
phyi zhags gru gur 'thul ba\u0f8e
mi mthun gnod pa'i phyogs kun zlogs :
zlog go dmar chen gtor mas zlogs :
sgyur ro 'jam dpal mthu yis sgyur :
zor ro dgra dang bgegs la zor :
bcom ldan gshin rje gshed po'i tshogs :
dam rdzas mchod pa 'di bzhes la :
byad dang rbod gtong sgyur ba dang :
bcol pa'i phrin las grub par mdzod :
oM e ka ya ma du ru tsakras zlog :
he ka ya ma du ru tsakras zlog :
g+h+ri ma ya ma du ru tsakras zlog :
sarba tsit+ta gzir thums b+hig nan trig nan rbad ya zlog ya :
dgra bo byad ma lha srung dang bcas pa'i sha la rgyug :
snying la mA ra ya rgyug :
dbugs la rgyug :
srog la mA ra ya rgyug :
khrag la rgyug :
rtsa la mA ra ya rgyug :
hU~M phaT:
dgra bo byad ma lha srung dang bcas pa mA ra ya zlog ya :
zhes pa dang /
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
zhes ci nus bzlas mthar /
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong gi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par du dpal tshe bdag nag po'i bka' bden pa dang :
sngags 'chang bdag gi sngags dang phyag rgya ting nge 'dzin gyi bden pa dang :
bden pa chen po'i mthu stobs byin rlabs nus pa la brten nas :
rnal 'byor pa bdag cag dpon slob 'khor dang bcas pa rnams la :
chag che ba :
nyam nga ba :
rmi lam ngan pa :
mtshan ma ngan pa :
ltas ngan pa :
pha rol gyi rmi ltas :
rbod gtong rbad 'dre :
byad kha :
zor kha :
phur kha :
gtad kha :
khyad par du zlog pa byed pa'i mthu dang nus pa thams cad zlog mkhan kho rang gi steng du zlogs shig :
rang gshed rang la phob cig :
rang srog rang gis chod cig :
rang sha rang gis zo zhig :
rang khrag rang gis 'thungs shig :
kho rang gi lha srung thams cad kho rang gi gshed du phob cig :
bdag gi chos skyong thams cad kyang kho'i gshed du phob cig :
mA ra ya zlog zlog :
b+h+yo b+h+yo :
zhes pa lan gsum thal rdeb bcas bya /
de nas thun gtor la rak+ta bran la /
na mo /
sangs rgyas kyi bka' bden pa dang //
chos kyi bka'\u0f8e
dge 'dun gyi bka'\u0f8e
bla ma rdo rje 'dzin pa'i bka'\u0f8e
yi dam lha tshogs rnams kyi bka'\u0f8e
mkha' 'gro chos skyong gi bka'\u0f8e
sgrub pa bka' brgyad kyi bka'\u0f8e
dpal mgon ma ning nag po'i bka'\u0f8e
khyad par du dpal tshe bdag nag po'i bka' bden pa dang /
sngags 'chang bdag gi sngags dang phyag rgya ting nge 'dzin gyi bden pa dang /
bden pa chen po'i mthus /
dgra bo byad ma lha dang bcas pa'i bla srog rnam par shes pa gar yod gar gnas kyang skad cig rang dbang med par dmigs pa'i rten 'di la khug cig
/oM many+dzu shrI ya mAn+ta ka ya ma rA dza dgra bo'i bla sha re ma ti 'grim 'grim /
sha ma ru ti thul thul /
myogs myogs /
yed yed /
sha ma ru ti khug khug
/ling myogs /
ling shag
/ling thums dzaH
tsa mun+t+ri dzaHhU~M baM hoH
zhes bden stobs sngags bcas lan gsum gyis dmigs bya bkug la /
bdud rtsir bsgyur ba ni /
raM yaM khaM/   chog sgrig
/a las thod pa'i snod nang du //
gtor ma sha lnga bdud rtsi lnga //
ngo bo ye shes bdud rtsi la //
rnam pa byad ma'i sha khrag gyur //
oM AHhU~M hoH
lan gsum /
bdud rtsi bran la /
oM many+dzu shrI ya mAn+ta ka ya ma rA dza sa pa ri bA ra i daM ba liM ta kha kha khA hi khA hi /
lan gsum mam bdun gyis phul /
slar gtor ma de nyid las kyi gshin rje sde brgyad dregs pa'i dmag tshogs gnam sa bar snang khengs pa /
nad mtshon dug gi char 'bebs pas dgra bo byad ma lha srung dang bcas pa phar zlog cing gsad bcad gtubs te sha khrag rnams zos /
dgra yul dregs pa'i dmag gis khengs nas than dang ltas ngan gyi char phab par bsam la /
zor bskul ni /
'bri gung yang zlog las so /   lcags sam b+han+d+ha'i snod nang du //
'bru sna lnga la ngar phye byas //
drag po'i bshos bu zur gsum bzhengs //
mda' mdung mtshe yungs rtsang gis brgyan //
myos byed dug dang khrag gis byugs //
rtsa bar 'dod chags khrag mtsho 'khyil //
ngos la zhe sdang me dpung 'bar //
'og tu gti mug mun pa 'khrigs //
rtse mor mtshon cha'i bu yug 'tshubs //
rked par gshin rje'i dmag dpung bsdus //
gshin rje rol pa'i gtor zor 'di //
'phang ni gshin rje nyid kyis 'phang //
rdeg pa dam nyams dgra la rdeg
/dgra khams thal ba'i rdul du rlogs //
rbad thums rili li e ka ya ma du ru tsakras sod :
he ka ya ma du ru tsakras sod :
g+h+r-i ma ya ma du ru tsakras sod :
sarba tsit+ta gzir thums b+hig nan trig nan rbad ya zlog ya :
ril shag srog khyer b+h+yo trig myags ka pa ye :
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
zhes zlog sngags bzla bzhin zor du shes pas phyir 'phang /
chos skyong gi gtor skyong rjes chog dang /
lha gzhung gi skul dang chad mdo brtan skyong /
gtang rag gi mchod bstod nong bshags /
bdag bskyed kyi nyer bsdu bsngo smon shis brjod rnams bya'o //

//gsum pa rjes kyi las rim mtha' sdud gsum gyi las sbrags mar bsgrub pa la /
de ltar sgrub pa'i zhag grangs rdzogs nas gtor chen 'phang ba'i nyin /
phur gdab rdzogs pa'i bar dkyus bzhin la brub khung gi gsad ling mtshon chas gtubs la bsgral te /
skyer pa'i bud shing gru gsum du brtsegs par me sbar dug khrag gis bran la /
lo chen tshe dbang kun khyab kyi lhan thabs las so /   skad cig me dpung 'bar ba'i klong dkyil du //
ru dra glang rgod chu glang zung bzhi'i steng //
pad+ma nyi zla brtsegs pa'i gdan dbus su //
hU~M yig mthing nag yongs su gyur pa las //
me lha tshe bdag nag po sku mdog mthing //
sku che yan lag rags pa ri rab mnyam //
zhal gdangs ljags 'dril mche gtsigs sdang mig bgrad //
ag tshom me 'bar smin ma glog ltar 'khyugs //
zhal gcig phyag gnyis g.yas pas 'khor lo ni //
rtsibs brgyad rno ngar ldan pa nam mkhar phyar //
g.yon pas sdigs mdzub dang bcas lcags kyu dang //
zhags pa bsnams shing ha ha hU~M hU~M sgras //
ri rab 'gul zhing rgya mtsho 'khyom pa dang /
khams gsum g.yo zhing sde brgyad 'byung po kun //
'dar zhing sngangs nas 'bog cing brgyal bar byed //
'jigs rung che btsan 'gran zla bral bar gyur //
de yi gnas gsum yi ge gsum gyis mtshan //
thugs ka'i hU~M las 'od 'phros lho phyogs kyi //
'og min gnas nas rang 'dra'i ye shes pa //
spyan drangs dzaHhU~M baM hoHgnyis med thim //
slar yang gzi brjid 'od zer 'bar bar gyur //
dgra bo byad ma lha dang bcas pa kun //
me dpung 'bar ba'i zhal du bstab par gyur //
oM hU~M trig khroM b+h+yo :
ma ni mA ra Ni b+h+yo :
mA ra du na b+h+yo :
rak+mo rak+shan :
ting ya rak+sha b+h+yo :
dgra bgegs byad ma lha srung dang bcas pa mA ra ya :
ya ma rA dza :
kI la ya b+h+yo :
dgra bgegs byad ma mA ra ya dz+wa la raM/
zhes pas ling ro me hom du brgya rtsa brgyad du phul nas /
hU~M/
dpal chen tshe bdag sogs rang gzhung zhal bstab mthar /
oM badzra muHzhes pas me lha gshegs nas me ro dug khrag gis bsad /
gnan snod ni /
pha rol gyi byad zor dang dmod pa rgyun du zug na /
kyung ka dang bya rog 'ug pa dur bya rnams kyi mgo bor ling+ga bzhag cing mi mgo'i nang du bcug ste gnan /
zhes man ngag gi gzhung chen rnams nas gsungs pas /
gong du smros pa'i mgo gang 'byor dang gsad ling bsregs thal bcas mi mgo'i nang du blug
/ske shang yungs te 'bru gsum /
lcags zangs rdo yi phye gsum /
sbang bra ram ste ngan gsum /
phung sa dgu sogs sa sna dang bye ma /
mdze dme rabs chad khra spyang gri khrag sogs khrag sna /
btsan dug sogs dug sna'i rigs te de rnams kyis bkang nas phung res bsgril /
tshon skud kyis bcing /
skyer rtsang gis ku ru ris su phyogs kun tu 'dzer pa bcas gnan chas lag len ltar byas la /
zlog byang rdzogs par btang /
de nas zhi drag gi mchod pa rnams kha gso zhing gtor ma'i lha tshogs rnams la dmigs nas /
oM ya ma rA dza sa pa ri bA ra badzra puSh+pe d+hU pe A lo ke gan+d+he nai bid+yA shab+da /
rU pa shab+da gan+d+he ra sa spar+she d+harma d+hA tu ma hA pU dza hoH
zhes dang /
drag mchod /
oM ya ma rA dza sa pa ri bA ra ma hA sh+ma shA na badzra puSh+pe nas /
shab+da'i bar dang /
sman raka bran nas /
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
zhes phyi nang gi mchod pa dang sman rak+ta gtor ma rnams 'bul /
hU~M:
gdod nas spros bral mi dmigs chos kyi sku :
rang rtsal 'gag med sna tshogs longs spyod rdzogs :
thugs rjes rab khros khro rgyal sprul pa'i sku :
gang 'dul der ston dpal la phyag 'tshal bstod :
ces pas bstod /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyod kyis bzod mdzad rigs //
oM ya ma rA dza satwa sa ma ya ma nu pA lA ya /
ya ma rA dza twe no pa tiSh+Tha /
dr-i D+ho me b+ha ba /
su to Sh+yo me b+ha ba /
su po Sh+yo me b+ha ba /
a nu rak+to me b+ha ba /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga bAna? sarba ta thA ga tA/
ya ma rA dza mA me muny+tsa /
ya ma rA dza b+ha ba /
ma hA sa ma ya satwa AH
zhes pas bzod gsol bya /
ye shes pa mdun gyi nam mkhar gshegs /
dam tshig pa bdag nyid la thim par gyur /
ces brjod la /
slar yang gtor chen zor rdzas dang bcas pa skad cig gis 'jam dpal gshin rje'i gshed dregs pa lha srin sde brgyad kyi dmag tshogs /
khro gtum 'jigs pa'i gzugs can srid gsum gang ba nad mtshon dug gi char 'beb pas dgra bo sgrol ba'i las la rngams par gyur par bsam zhing /
rtsa sngags dang zlog sngags mthar /
a+ye ya ma rA dzaHsha truM rU pa tri nan :
nr-i tri hur thums dza :
mA ra ya rbad b+h+yo :
zhes pa'i zor sngags btags pas nus ldan du bsgrub /
dmar gtor rak+tas bran par /
na mo /
sangs rgyas kyi bka' bden pa sogs kyis dmigs bya 'gug gzhug bya zhing /
raM yaM khaM sogs nas /
khA hi'i bar gyis sha khrag bdud rtsir spel nas 'bul ba'i bar sngar ltar byas nas dmag lto'i tshul du phul la /
hU~M/
bcom ldan gshin rje'i gshed po 'khor bcas la //
dgra bgegs sha khrag rus pa nang khrol tshogs //
lhun por spungs pa'i 'dod dgu'i ba liM ta //
phyi nang nyer spyod sman raka bdud rtsi'i tshogs //
'bul lo dgyes par rol la bdag cag gi //
nad gdon kun zhi tshe dpal longs spyod spel /
khams gsum dbang sdud dgra bgegs bdud sde'i dpung //
thams cad ming gi lhag mar tshar chod cig
/phas rgol bsam ngan sbyor rtsub byad stems dpung //
thams cad rang gshed phob la nus mthu shigs //
mdor na bdag gi re 'bras gang yin pa //
'bad med lhun gyis grub pa'i phrin las mdzod //
ces thun gtor zor chen la stob cing 'dod don gsol /
spro na /
lha yi lha mchog sogs /
'dod don smon lam le tshan rnams kyang bya zhing /
nam mkha' med par sogs kyang brjod /
pad snod du gzhi bdag gtor ma dkar zlum 'dab bzhi mtheb ril can te dkar gtor gling bzhi mar grags pa nyi zla'i rgyan spros can srid pa ho'i phyag rgya rgyab yig dang ldan pa dang gtor gdugs dkar po btsugs pa bshams nas zor lam 'then /
slob dpon drag po'i chas su 'jug cing gdong phyir phyogs te sgo dbye ba ni /
dregs 'joms las /   hU~M:
phyogs bzhi mtshams brgyad steng 'og na :
gnas pa'i snang srid lha 'dre'i tshogs :
gser skyems mchod pa 'di bzhes la :
rig 'dzin bdag gi bka' la nyon :
dmar chen drag po'i gtor zor 'di :
lha srin tshogs la 'phen snyam ste :
dkar po'i phyogs la mi 'phen no :
khyed rnams rang rang gnas la gshegs :
hU~M:
rnal 'byor zor 'phen gang du 'phen :
sdang dgra gnod bgegs phyogs su 'phen :
phyogs der gnas pa'i gzhi bdag rnams :
sku zur dbu smod zhabs sdus la :
do nub zor gyi zor lam phyes :
'khor bcas drag po'i dmag sna drongs :
sdang dgra gnod bgegs phyogs su khyer :
dpa' ba'i 'phrul 'khor der shoms shig
/de nas gtor chen bsgul nas sgrub khang gi sgo'i nang rol tsam du bkod la sman raka bran /
las byang gi bskul pa dang chad mdo bsgrags nas gza' rgyu phyogs gang du 'phang ba'i sar khyer nas /
thog mar gser skyems gtang la /
dkar gtor bsngo zhing 'dod don gsol /
gnan pa bya na /
hU~M/
bdag nyid khrag 'thung dpa' bo gshin rje'i gshed //
stong gsum gang ba'i skur gyur phyag g.yas kyis //
ral gri bsnun pas sa gzhi gas pa'i nang //
phyi yi rgya mtsho sngo mer gsal bar gyur //
ces bsam zhing /
sa'i sgra gcan dpyid gsum nub /
dbyar gsum lho /
ston gsum shar /
dgun gsum byang du gdong phyogs par gnas pas de dang mthun par gdong phyogs te /
oM na mo bud+d+ha d+harma saM g+ha b+h+yaHta thA ga ta kro d+ha bi dza ya ag ni ra dza li ta pa tsa shi ka pre ta shrI ya hU~M hU~M phaT phaT/
ces ral gri'i phyag rgya sa la bsnun pa'i tshul byas nas /
gnan pa'i sa mchod rten nam lam rgya gram lha khang gi them 'og gam sde brgyad drag po gnas pa'i sa sogs gang du byed kyang /
dong tshad ni khru gang yan chad sa ro yin pas dor la de nas sor nyi shu pa'i dong gru gsum du brus nas /
hU~M:
lho phyogs gshin rje'i 'jig rten gyi :
'jigs su rung ba mun pa'i klong :
dregs pa kun gyi bshan khang nas :
las byed gshin rje 'khor dang bcas :
bdag gi dad pas spyan 'dren na :
sngon gyi khas blangs dam bcas bzhin :
ma thogs rings pa'i tshul gyis ni :
dgra bgegs 'dul phyir gshegs su gsol :
e ya ma rA dza sa pa ri bA ra badzra sa mA dza :
zhes bos pas /
lho phyogs rim pa bdun gyi sa 'og gshin rje'i grong khyer nas 'chi bdag las kyi gshin rje bye ba dgu ring /
mdog nag cing mi sdug pa'i gzugs can ma he la zhon pa gnam sa lta bu'i zhal gdangs nas nga ro 'brug ltar khol ba /
lag gnyis len pa'i phyag rgya can lha ma srin dregs pa thams cad kyis bskor ba skad cig gis lhags par bsam la /
sha zan rak+tas bran pa'i dmar gtor /
hU~M:
las mdzad gshin rje 'khor bcas la :
gdug pa'i dgra bgegs bsgral pa yi :
dmar chen khrag dang dbang po lnga :
tshil chen gsur dud zhun chen me :
mkhris chen bdud rtsi sman gyi bcud :
sha khrag dmar gyi gtor ma sogs :
'dod yon longs spyod bsam mi khyab :
bdag cag dad pas 'bul lags na :
bstan pa bsrung phyir bzhes su gsol :
oM ya ma rA dza sa pa ri bA ra ar+g+haM nas /
shab+da'i bar dang /
ma hA pany+tsa a mr-ita khA hi /
ma hA rak+ta pU dza khA hi /
ma hA pU dza ba liM ta khA hi :
zhes 'bul /
slar yang 'gugs 'dren bla 'gugs lha dbye rnams byas pa'i gnan chas thogs la /
hU~M/
'byung ba rten gzhi'i rngams 'og nas //
las kyi tshe bdag nag po ni //
ya mtshan chen po rmad du byung //
mun nag 'thibs pa'i nang du bzhugs //
g.yas pa'i lag na ri rab bsnams //
g.yon pa'i lag na rgya mtsho 'khrugs //
zhabs kyis rlung gi 'khor lo mnan //
dam nyams las kyi dgra bo la //
gnan pa las kyi dus la bab //
hU~M:
sems can las ngan sdig can 'di :
dug gsum srid pa'i btson khang du :
'chi bdag gshin rje'i lag tu gtad :
sba 'o klu rgyal snying la sba :
gnan no ri rab 'og tu gnan :
'di las 'da' bar ma byed cig :
oM ya mAn+ta ka dgra 'dre a mu ka trig nan :
nr-i tri hur thums dza :
sha truM kA ya wA ka tsit+ta mA ra ya nan :
satwam+b+ha ya nan :
laM nan :
zhes gnan rdzas las kyi gshin rjer gtad par mos nas dong nang du skyur te nam yang ldog med kyi dmod pa brjod cing thal mo brdab /
dmigs bya khong chud 'chi bdag zhal bsdams te //
rim bdun sa 'og gshin rje'i grong khyer song //
ro g.yam sna tshogs rdo rje dang stong khams bris pas kha bkab /
'byung ba go ldog gi dmigs pa dang bcas /
mkha' dbyings rlung me chu sa'i dkyil 'khor steng //
suM las rin chen ri rab sra zhing brtan //
rab 'bar sna tshogs rdo rje dang bcas pas //
rtag tu thar med gzir mnan rgyas gdab bo //
e yaM raM baM suM nr-i tri mA ra ya satwaM b+ha ya nan /
zhes me khams pa yin na thog mar chu dang /
de nas shing /
lcags /
me bcas te dgra 'ded kyi 'byung ba so sos rim par rgyas gdab cing mthar sa rdos mi mngon par bkab la /
bro brdung man gzhung bzhin bya /   gtor zlog dang 'brel tshe 'dir ma byas kyang chog
/na mo /
drin chen rtsa ba dang brgyud par sogs 'gugs pa lan gsum gyis dmigs yul gyi 'ben bcas la /
zor bskul ba ni /
hU~M:
nga ni 'jam dpal gshin rje'i gshed :
khrag 'thung kun gyi rgyal po yin :
bka' 'khor las byed stong gsum gang :
thams cad drag po'i las la chos :
sgrol byed drag po zor gyi rdzas :
sdang dgra gnod bgegs phyogs su 'phen :
gtor zor thog ltar sha ra ra :
dpal chen drag po'i gtor zor 'di //
sdang ba dgra yi snying la ya :
bdun rgyud chod cig mA ra ya :
gnod pa bgegs kyi snying la ya :
med par choms shig mA ra ya :
yul mkhar khyim la gtor zor ya :
rdul du rlogs shig mA ra ya :
bdag 'dzin bdud la gtor zor ya :
gnyis med sgrol cig mA ra ya :
zhes dang /
de nas zor 'phen pa ni /
hU~M:
ma nyes dpang du dkon mchog bzhugs :
dgra bgegs ma gtogs sku bzur cig :
khrag 'thung gshin rje'i dmag dpung skyed :
byad ma'i snying la gtor zor rgyob :
smra byed lce la gtor zor rgyob :
sems byed snying la gtor zor rgyob :
blta byed mig la gtor zor rgyob :
snyab byed lag la gtor zor rgyob :
'gro byed rkang la gtor zor rgyob :
lnga phung lus la gtor zor rgyob :
thal ba'i rdul du rlog par mdzod :
badzra sarba duSh+TAn trig nan e hur thums dza :
mA ra ya rbad :
ces zlog sngags dmod tshig dang bcas gtor chen 'phangs pas sprul pa'i dmag tshogs nam mkha' gang ba dpa' ba'i ngar sgra dang bcas dgra yul du chas nas /
dgra bo 'khor bcas rjes shul lhag med du brlags par bsam /
zlog gsad kyi 'khor ling rnams hom nang du gshin rje'i lha tshogs thams cad zhal rab tu gdangs par phul bar bsam la rtsa sngags trig khroM mthar /
ya mAn+ta ka sarba sha trUM rU pa tsit+ta ag+ne dz+wa la raM raM khA hi khA hi /
zhes brjod /
srung sngags bzla zhing srung 'khor gyi ra bas mtshams gcod /
gtor gzhong bshal ba'i phud kyis brtan ma skyong zhing /
sa la chos 'byung du nr-i yig bris par dmigs bya bkug nas gshin rje'i btson khang du gtad pa'i khar gtor gzhong ri rab tu gyur pas mnan par bsam la rtsa sngags trig khroM mthar /
gnan sngags /
e sa ma ya dgra bo che ge mo'i kA ya wA ka tsit+ta satwaM b+ha ya laM nan :
b+hi tang satwaM b+ha ya nan :
gar+b+ha nag po a mu ka dgra bo che ge mo'i tsit+ta nan :
pri du nan :
dza ti nan :
snying gzer rbud rbad nan :
trig nan :
b+hig nan :
nr-i tri mA ra ya nan :
zhes btags pa bzla zhing rta bro brdungs nas gtor gzhong kha yar gzed /
me tog gi char dbab nas /
mchog gsum ngo bo rtsa brgyud bla ma dang //
'jam dpal zhi khro yi dam dkyil 'khor lha //
ma dang mkha' 'gro dam can rgya mtsho yis //
bkra shis phyogs dus kun tu khyab par shog
/ces me tog 'thor /
nang du log la mchod gtor gsar pa bsham pa'am kha gsos la tshe 'gugs shing dngos grub len /
gtang rag gi mchod bstod nas shis pa brjod pa sogs las kyi rjes bsdu ba rnams lha gzhung gang la brten pa'i gzhung bzhin dang /
gnas skabs kyi spyod lam drag sngags spyi ltar bya ba gces so //
de ltar rtsa ba'i gzhung las /
zlog pa mang ste yang zlog nyung :
'di la yi dam byas gyur na :
lus kyis mtshon dang zas ngan thub :
phur thogs brgya yis bzlogs byas kyang :
nyam nga bag tsha bya mi dgos :
zhes sogs o rgyan rdo rje'i bka' rtags kyis bstan pa'i phyir dpe mthong bon du gyer ba'i gya tshom gyi las su ma gyur par /
thog mar shes 'jug gi sbyor bas rtogs pas bdag sgrol byed stod las dang 'brel bar bskyed rdzogs kyi rim pa nyams su blangs pa'i sgo nas sgrub pa lam gyi gzhir bzung /
thugs rjes gzhan sgrol byed smad las dang 'brel bar drag po mngon spyod kyi las rnams tshul bzhin brtsams na /
phas kyi rgol ba byad dang rbod gtong bsam ngan sbyor rtsub thams cad kho rang la zlog cing /
mthun rkyen yar ngo'i zla ltar 'phel bar 'gyur bas lam gyi grogs byas te /
mthar thug 'jam dpal ye shes sems dpa'i go 'phang mngon du byed pa ni nges pa 'o //
sangs rgyas bstan dang gdul bya'i zhing gyur la //
gnod byed bdud dgra'i dpung rnams tshar bcad nas //
'jam dpal ya mAn+ta ka'i phyag rgya mchog
/bdag sogs lus can kun gyis myur 'grub shog
/ces pa 'di'ang nus med kyi sngags rig 'dzin pa pad+ma gar gyi dbang phyug rtsal gyis brgyud ldan dam pa'i gsung gi gsal byed du bgyis pa dge legs 'phel ///
/
