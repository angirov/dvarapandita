@#//
rje btsun sgrol ma dkar mo yid bzhin nor mchog gi gdams skor shin tu zab mo cha tshang ba bzhugs so //
'bri gung rin chen phun tshogs kyi dag snang ma \u0f80atsha //
rdzun bris dang por bkod pa'i yi ge u pa de sha /
e ma ho /
dus mtha'i sprang ban rat+na'i ming can bdag gi sa sbrul gyi lo bcu gsum pa'i skeg gi thog
/gnam lha brgyad gangs kyi rwa bas bskor ba'i dbus /
ri 'brang rgyas 'dra ba'i ngogs /
bde chen yangs pa can gyi chos gra chen por /
hor zla gsum pa'i yar gyi tshes brgyad nas brtsam /
sgrol ma yid bzhin 'khor lo'i bsnyen sgrub la 'bad pa'i 'dun pa gtad de /
zhag bco lnga song ba'i nub rmi lam du bu mo mdog dkar rgyan cha du ma dang ldan pa /
dar dkar dang ras dkar gyi cod pan rna ltag tu 'phyang ba /
phyag g.yas mda' dar dang /
g.yon mar me bsnams pa gsum rgya mthongs nas sprin dkar gyi lam skya sha re ba gsum gyi sna la zhugs nas sa la ma reg par dgung sngon gyi mthongs nas /
dbus mas bdag la 'di skad gsungs /
rigs kyi bu khyod /
rang rig gdod ma'i dbyings su chos sku ye shes lnga ldan gyi gdan sa rnyogs par spro'am gsungs /
spro lags zhus pas /
g.yas kyi des longs sku ye rdzogs chen po'i rgyan gyis brgyan par spro'am gsungs /
gong ltar zhus pas /
g.yon gyi des nges dang ma nges kyi rang mdangs kyi sprul skus gdul bya drang bar spro'am gsungs /
sngar ltar zhus pas /
bu mo tha ma gnyis dbus ma la thim ste /
dbus ma yang bzhengs nas bdag la 'di skad gsungs /
lnga brgya dus kyi tha mar gyur pa'i    da lta'i dus 'di nyid    tshe //
mi dge'i spyod pa ngang gis 'phel 'gyur zhing   dge ba spyod pa nyung //
chos dang sems la log rtog du mas bsgribs   ye shes ma rig 'joms byed dgos //
chos byed sgrub po'i tshe srog bdud kyis khyer   tshe sgrub bdud rtsi zla zer dgos //
dge spyod skyes bu zas nor btung bas dben   dbang sdud zhags dmar dang /
nor sgrub yid bzhin nor bu dgos //
gdul bya'i dad sems pha rol bdud kyis bsgyur //
ri khrod bas mthar    sgrub pa bgyid pa gnas na   mi dang mi min gyis //
srog   gcod pa'i gshed  du  'jigs pas    bka' srung khro chu dgos   chos byed ar la gtod //
de rnams  rtsa rlung  rang  gi  gnad  dang  bdud  kyi bar chad  byed  pa  ma shes par //
rdo rje slob dpon dngos grub 'byung gnas la //
'dis len 'dis nyes zhes    log rtog dam nyams  na dmyal ba    mnar med sems sdug  bsngal  'char /  thams cad kyi rtsa ba srog bla dgos /
ltung med de ru lhung na thar thabs med    gdams ngag gi dgos ched du gsung bar go
/bag yod mig ldan yod na nga phyir 'dongs //
nga ni rdo rje 'chang gi khong seng lam   sems nyid kyi ngo bo mthong ba //
dgos dgu'i gter mdzod rin chen bang mdzod    las mtha' phran bu kha bsgyur mang du yod pas    lam //
tshe gcig sangs rgyas sgrub pa'i  rtags myur du 'byung bas mig 'phrul   lta bu'i   lam //
lam mchog  ngal ba med pa   de 'drar bdag ni 'gro ba yin /
khyod kyang 'di ru ma 'dug nga phyir 'dong //
zhes gsungs pa la /
'di skad zhus /
sngon dus rgya gar yul na hU~M kA ra   skye ba dran snang kun zur du gsal //
bod yul 'di na las kyis skye mang blangs //
'gro la phan pa gzhan dbang gis   dka' bar byung gyur kyang //
gzhan phyir sems bskyed nyams pa'i go skabs med //
da ni lus len skye ba'i mtha' rdzogs shing //
rnam smin byas bsags zad pa'i dus yin pas //
sprang po'i lus rgya bral na dga' ba la //
sprang po thod pa bor na nga rang shes //
rang sems bla ma 'di ni 'bral thabs med //
de phyir phyi rol dam tshig srung sdom bral //
sems kyi byi'u chung skye dang 'chi ba med //
rnam rtog ye nas chos sku log rtog dang //
dmyal ba rang snang 'khrul byed rang la rag
/rdo rje 'chang gi khong pa'i nang zhugs kyang //
chags sdang 'khrul pa'i dbang du mi 'gro tsam //
rang sar rang bde khyed cag gang bder gshegs //
zhes brtag pa'i phyir de skad ces smras pas /
yang de na re /
bden no yus so khyed rang nges kyis bden //
'on kyang mang po smra ba'i long med pas /
khyod kyis bsgrubs shing bsten pa'i lha nga yin /
khyod kyi tshe yi bar chad sel phyir 'ongs /
khyod la skye gnas 'chi ba khyad med kyang //
'gro ba gzhan la phan pa che ba dang //
bzang ngan gtam dang lo ka d+harma sogs //
gang 'brel mthong thos dran reg 'drongs pa dang //
las can 'ga' zhig smin par bya ba'i phyir //
do nub da lta nga phyir da 'gro 'o //
zhes zer bas /
bdag kyang langs te /
dper na bar snang la snam bu bres pa'i steng du phyin pa dang 'dra ba zhig la /
bu mo des mdun nas lam sna byas song ba las /
'gro ba rigs drug gi bkod pa'i mthong snang gsal ba zhig byung /
de nas phyin pas thang dmar po shin tu yangs pa zhig gi dbus su /
brag ri mtshon cha gzengs pa 'dra ba mtho ba dang dma' ba du mas bskor ba'i dbus /
rak+ta'i rgya mtsho chen po mer ba'i lte bar /
ri chen po rtse mo sprin dang na bun gyi dkyil du sleb pa /
rtsa ba rgya mtsho de'i nang du zug pa /
de yang rtse mo gangs ri /
rked pa spang ri /
rtsa ba brag rir yod pa de lta bu zhig snang ba la /
brag dang rak+ta 'thab pa'i bar der /
sprin gyi lam sne de yang der zug snang bas phyin pa las /
phyi dbyibs chos 'byung gi rnam pa la nang du sha khrag gi dri mi rung ba sna tshogs bro ba snang /
de'i nang du yar la bltas pas /
rgya mthongs kyi tshul du dbus su sngon po /
g.yas su dkar po /
g.yon du dmar po'i rnam pa can stong ha re ba gsum snang ba la /
bu mo des 'di'i nang du 'gro rgyu yin zer /
gru gu zhig 'phangs song ba la /
de'i sna la gnyis ka 'jus te song bas /
da ci'i de las yangs pa'i phug pa dbyibs gru bzhir yod pa snang /
yang sngar ltar song ba las /
phug pa nang gru brgyad du yod pa zhig snang /
yang sngar ltar song ba las /
nang zla gam du yod pa'i phug pa zhig snang /
yang song bas phug pa dkar sil yangs pa zhig snang /
yang song bas bgrod bka' dpangs dma' ba'i phug pa chung ngu ba gru gsum pa zhig snang /
yang song bas sprin dang na bun gyi gur khang 'ja' 'od kyis bskor ba'i dbus /
bla ma rdo rje 'chang la /
srog bla'i bskyed rdzogs zhus /
de'i 'og tu 'jam dbyangs la ye shes ma rig 'joms byed bskyed rdzogs zhus /
de'i 'og tu tshe sgrol yab yum la tshe sgrub bdud rtsi zla zer gyi bskyed rdzogs zhus /
de'i 'og tu ku ru kul+le la dbang sdud zhags dmar gyi bskyed rdzogs zhus /
de'i 'og tu lhan skyes yab yum la yi dam 'khor lo sdom snying gi bskyed rdzogs zhus /
de'i 'og tu rnam sras la nor sgrub yid bzhin nor bu'i bskyed rdzogs zhus /
de'i 'og tu mgon po la g.yang gzhi khro chu thal rdeb kyi bskyed rdzogs zhus /
de nas rang lus sprul pa dang bsgyur ba la dbang thob ste mdun ri de'i rtser phyin pas bu mo de rang gis rang lus rdo rjer ngo sprod /
zhal gdams rgyun gyi nyams len /
las mtha' phrin las zur bkol /
'pho ba skar mda' bsam med /
rigs bsdus dmigs dbang gi gdams pa /
lung bstan ma bu zhal mjal rnams gnang ste /
bdag gis kyang mchod pa'i bye brag du mas mnyes par byas te /
slar bu mo des rang gi gnas khang du bskyal /
bu mo de rang yang bdag la thim pa'i snang ba la gnyid sad pas /
tho rangs kyi thun la 'jug ran par gda' 'o //
de rnams 'khrul snang bden bzung gi skor te lo rgyus dang por bkod pa'o //
shu b+haM//
\u0f80atsha /
!
srog bla'i bskyed rdzogs kyi gdam pa u pa de sha :
na mo gu ru we /
gdams pa 'di la sbyor ba /
dngos gzhi /
mjug gsum las /
dang po 'khrul snang bden bzung gi skor dang /
dngos gzhi lus sems bskyed rdzogs skor dang /
mjug gi chos la bdun du dbye ba'i /
dang por rang lus rdo rjer ngo sprod dang gcig
/zhal gdams rgyun gyi nyams len dang gnyis /
las mtha' phrin las zur bkol dang gsum /
'pho ba skar mda' bsam med dang bzhi /
rigs bsdus dmigs dbang gi gdams pa dang lnga /
lung bstan ma bu zhal mjal dang drug
/kun da lus rgyas bde ba dang bdun no //
de la sngon 'gro 'khrul snang bden bzung gi skor lo rgyus dang por bkod nas /
dngos gzhi lus sems bskyed rdzogs kyi skor la /
dang po mos gus srog bla'i bskyed rdzogs ni /
rang gi spyi bo gtsug tor nor bu'i rtser pad+ma 'dab ma bzhi dang ldan pa /
de'i lte bar bla ma kun 'dus pa'i bdag nyid rdo rje 'chang sku mdog sngon po rdo rje dang dril bu thugs kar bsnol thabs su 'dzin pa /
dar dang rin po ches brgyan pa /
zhabs rdo rje skyil krung gis bzhugs shing /
sku bde ba chen po'i nyams dang ldan pa /
'dab ma rnams la mdun du grub chen te lo pa sku mdog dkar la dmar ba'i mdangs ldan phyag gnyis kyi g.yas mchog sbyin dang /
g.yon ka pA la bdud rtsis gang ba 'dzin pa /
ras dkar gyi ang rag dang sgom thag bsnams pa /
dbu skra ral pa'i thor tshugs can /
bla ma sangs rgyas kyi mtshan 'bum skra gseb tu 'chang ba /
zhabs phyed skyil du bzhugs pa /
ting nge 'dzin brgya phrag du ma la mnga' brnyes par bsam /
g.yas su mkhas pa nA ro pa sku mdog smug nag mdangs dang ldan pa /
phyag gnyis g.yas skyabs sbyin /
g.yon ka pA la bdud rtsis gang ba 'dzin pa /
ras dkar gyi ang rag dang sgom thag bsnams pa /
dbu skra ral pa'i thor tshugs can /
bla ma sangs rgyas kyi mtshan 'bum skra gseb tu 'chang ba /
zhabs phyed skyil du bzhugs pa /
ting nge 'dzin brgya phrag du ma la mnga' brnyes par bsam /
rgyab tu mnga' bdag mar pa lo tsA sku mdog dkar la dmar ba'i mdangs dang ldan pa /
sngags 'chang rdo rje 'dzin pa'i cha byad can /
phyag g.yas DA ma ru 'khrol zhing /
g.yon ka pA la bdud rtsis gang ba 'dzin pa /
thugs ting nge 'dzin brgya phrag du ma la mnga' brnyes par bsam /
g.yon gyi 'dab ma la rje btsun mi la ras pa sku mdog sngo sangs ras dkar gyi na bza' gsol ba /
phyag g.yas chos 'chad kyi phyag rgya dang /
g.yon ka pA la bdud rtsis gang ba 'dzin pa /
zhabs phyed skyil can /
ting nge 'dzin brgya phrag du ma la mnga' brnyes par bsam /
de rnams kyi sku las 'od zer sna tshogs phyogs bcur 'phros /
'das ma 'ongs da lta dus gsum gyi bla ma sangs rgyas thams cad kyi sku gsung thugs kyi byin rlabs thams cad 'od zer gyi tshul du bsdus te gtso 'khor thams cad kyi sku yi bar dang phyi nang med par 'od phung du bsam zhing /
mos gus kyi gdung ba dang bcas pas gsol ba 'debs pa ni /
na mo gu ru /
kun bzang bde chen dag pa'i klong //
snang stong yab yum bskrun pa'i sras //
rang bzhin rang rig dngos gyur pa //
chos sku rdo rje 'chang chen la //
mos gus gdung bas gsol ba 'debs //
nges 'byung skyo shas skye ba dang //
rang byung rang ngo shes pa ru //
gsol ba 'debs so thugs rjes zungs //
bka' bzhi brgyud pas byin brlabs shing //
ye shes mchog gi dngos grub brnyes //
skal ldan rgyud la byin rlob pa'i //
grub chen tai lo sher bzang la //
mos gus gdung bas gsol ba 'debs //
nges 'byung skyo shas skye ba dang //
rang byung rang ngo shes pa ru //
gsol ba 'debs so thugs rjes zungs //
yi dam lha yis lung bstan zhing //
bcu gnyis dka' spyad rje dang mjal //
phyag rgya che la dbang bsgyur ba'i //
mkhas pa nA ro paN chen la //
mos gus\u0f8e
nges 'byung\u0f8e
rang byung\u0f8e
gsol ba\u0f8e
gsang sngags mchog gi don rnams la //
mos dang rtsol ba du ma yis //
rgyal ba'i bstan pa rgyas mdzad pa //
mar pa chos kyi blo gros la //
mos gus\u0f8e
nges 'byung byung\u0f8e
rang\u0f8e
gsol ba\u0f8e
bla ma'i bka' bzhin lhur blangs te //
rang srog yal bar bor nas ni //
sgrub pa'i bstan 'dzin dngos grub brnyes //
mi la rdo rje rgyal mtshan la //
mos gus\u0f8e
nges 'byung\u0f8e
rang byung\u0f8e
gsol ba\u0f8e
yang zab gsang ba'i man ngag gi
/gdams mchog chu rgyun 'bebs mkhas shing //
bsam zhing srid par nyer sprul pa //
rig 'dzin gnam lcags me 'bar la //
mos gus\u0f8e
nges 'byung\u0f8e
rang byung\u0f8e
gsol ba\u0f8e
bka' brgyud kun 'dus bla ma la //
mi phyed dad pa'i gdung shugs kyis //
gsol ba 'di ltar btab pa'i mthus //
bdag gzhan 'gro ba ma lus kun //
rang rig gdod ma'i don rtogs te //
sems can sangs rgyas thob par shog
/ces gsol ba btab pa dang sngags bzla ba'i dus su sku gsal ba dang /
mthar gtso 'khor thams cad 'od kyi gong bur bsam zhing /
mthar dbyer med byas la /
khyab gsal brjod bral ye dbyings kyis brgyan par bya'o //
sngags ni /
oM gu ru sarba bud+d+ha badzra d+h+r-ika? sa pa ri wA ra dz+nyA na sid+d+hi pha la AHhU~M/
zhes bzla bar bya'o //
mos gus srog bla'i bskyed rdzogs kyi gdams pa rdzogs so //
\u0f80atsha /
!
yid bzhin nor mchog gi maN+Dal tshigs su bcad pa bzhugs u pa de sha
/oM AHhU~M/
bdag lus gzugs phung skye mched rnam shes bcas //
phyi rol ri dbang gling dang gling phran tshul //
'dod yon mchog gi 'bras ster maN+Dal 'di //
rgyal ba'i dkyil 'khor yongs rdzogs rnams la 'bul //
mnyes byed maN+Dal sogs brjod /
ces yid bzhin nor mchog gi rang lus kyi maN+Dal 'bul ba'i tshigs su bcad pa 'di nyid /
chos 'di nyid kyi lung nas zin cing mtshan ltas dang mthun par gyur pa gtsang nyang stod phyogs kyi se brag nas bla ma nam mkha' blo ldan rdo rjes bskul ba las /
bya bral ba rat+na'i ming can gyis bde chen yangs pa can du bris pa'o //
!
ye shes ma rig 'joms byed kyi gdams pa bzhugs u pa de sha :
ye shes ma rig sel byed kyi gdams pa ni :
rang gi spyi bo'i thad gtsug tor bum pa'i nang du :
pad+ma 'dab ma bzhi'i lte bar :
'jam dpal sku mdog dkar po :
g.yas ral gri dang :
g.yon po ti bsnams pa :
'dab ma bzhi la dbyangs can ma bzhi pi waM sbreng ba bzhis :
sgra snyan gyis rgyun du mchod pa :
gtso 'khor thams cad kyi sku las 'od zer 'phros pas :
'jig rten las 'das pa dang ma 'das kyi sa la bzhugs pa rnams kyi shes rab dang ngag gi dngos grub grub pa rnams kyi byin rlabs dang nus pa thams cad 'od zer dkar po'i rnam par bsdus nas gtso 'khor gyi bar dang phyi nang med pa 'od phung gi rnam par bsam zhing :
'dod pa'i don la gsol ba gdab pa dang sngags bzla ba'i tshe sku gsal ba dang :
mthar 'od phung du bsam zhing dbyer med bya :
khyab gsal brjod bral ye dbyings kyis brgyan par bya'o :
sngags ni :
sha sha d+ha ra mi ba shu b+h+raM:
ShaD+ga pusta ka pA Ni :
su ru tsi ra ma shAn+ti :
pany+tsa tsi ri ku mA ri :
pri thu ra ti wa ra mok+ShaM:
pad+ma sat+t+ra ya tsak+Shu :
ku ma ti dah+na dak+ShaM:
many+dzu g+ho ShaM pra Na me :
'di nyid bar du bstan pa'i bsnyen pa ni :
hrIHwA gI shwa ri mUM:
pra dz+nyA sid+d+hi pha la hU~M:
zhes bzla bar bya'o :
ye shes ma rig 'joms byed kyi bskyed rdzogs kyi gdams pa rdzogs so :[ \u0f80]atsha :
!
tshe sgrub bdud rtsi zla zer gyi gdams pa bzhugs u pa de sha :
tshe sgrub bdud rtsi zla zer gyi gdam pa ni :
spyi bo bde chen 'khor lo'i dbus :
pad+ma dkar po 'dab ma sum cu so gnyis kyi lte bar :
tshe dpag med sku mdog dmar po zhal gcig :
phyag gnyis tshe bum dang ka pA la bdud rtsis gang ba 'dzin pa :
zhabs rdo rje skyil mo krung gis bzhugs pa'i pang du :
yum yid bzhin 'khor lo zhal gcig phyag gnyis g.yas ut+pa la dang :
g.yon shel gyi bum pa bdud rtsis gang ba 'dzin pas yab la 'khyud pa :
yab yum gnyis ka'ang dar dang rin po ches brgyan pa :
yum gyi zhabs pad+mo'i skyil krung gis 'khril ba :
'dab ma rnams la zla ba'i dkyil 'khor nya gang ba re re :
de rnams kyi lte b.raHT-I dang tAM kha sbyor gyi tshul du yod pa las :
gtso 'khor rnams las 'od zer zla zer gyi rnam par 'phros :
bla ma yi dam sangs rgyas byang sems rnams dang :
lha mi 'chi med tshe'i rig 'dzin grub pa rnams kyi byin rlabs bdud rtsi'i zla zer gyi rnam par spyan drangs :
gtso 'khor gyi bar dang phyi nang 'od phung gi rnam par bsam :
'dod pa'i don la gsol ba 'debs pa dang :
bzlas pa'i skabs su sku rnams gsal ba dang :
mthar 'od kyi gong bur bsam zhing dbyer med bya :
khyab gsal brjod bral ye dbyings kyis brgyan par bya'o :
sngags ni :
oM a pa ra mi tA:
tA rA de wI ma ma A yuHpuSh+TiM ku ru swA hA:
zhes bzla bar bya'o :
tshe sgrub bdud rtsi zla zer gyi bskyed rdzogs kyi gdams pa rdzogs so :[ \u0f80]atsha :
!
dbang sdud zhags dmar gyi gdams pa bzhugs u pa de sha :
dbang sdud zhags dmar gyi gdams pa ni :
mgrin par pad+ma dmar po 'dab ma bcu drug pa'i lte bar :
lha mo ku ru kul+le sku mdog dmar mo zhal gcig phyag gnyis mda' gzhu 'dzin pa :
gar stabs ling nge :
phyogs bcur mda' 'phen pa'i tshul :
rus pa dang rat+nas brgyan pa :
'dab ma rnams la zhags pa dmar po hrIHsa mtshan pa :
gtso 'khor rnams las 'od zer 'phros :
srid pa gsum na gnas pa'i sems can thams cad kyi 'dod dgu dang gang 'dod kyi 'dod yon lnga bkug ste bstim zhing :
'od zer dmar pos gtso 'khor gyi bar dang phyi nang med par 'od phung gi rnam par bsam :
'dod pa'i don la gsol ba gdab pa dang :
sngags bzla ba'i tshe lha gsal ba dang :
mthar 'od kyi gong bur bsams la dbyer med bya :
khyab gsal brjod bral ye dbyings kyis brgyan par bya'o :
sngags ni :
oM ku ru kul+le hrIHsarba wa shaM ku ru ho :
zhes bzla bar bya :
dbang sdud zhags dmar gyi bskyed rdzogs kyi gdams pa rdzogs so :[ \u0f80]atsha :
!
yi dam 'khor lo sdom snying gi gdams pa bzhugs u pa de sha :
yi dam 'khor lo sdom snying gi gdam pa ni :
rang gi snying pad+ma 'dab brgyad kyi dbus su :
bcom ldan 'das 'khor lo sdom pa sku mdog sngon po zhal gcig phyag gnyis :
g.yas rin po che dbang gi rgyal po dang :
g.yon kA pa la bdud rtsis gang ba 'dzin pa :
yum la 'khyud pa :
zhabs g.yas brkyang g.yon bskum pas 'jigs dus mnan pa :
de'i pang na yum rdo rje phag mo sku mdog dmar mo :
g.yas rdo rje dang g.yon thod pa rin po che tsit+ta 'bar bas brgyan pa bsnams pa :
zhabs g.yon brkyang zhing :
g.yas bskum pas yab la 'khril ba :
yab yum gnyis ka'ang rus pa dang rin po ches brgyan pa :
thod pa skam rlon dang stag sham gyi rgyan sogs spyi ltar la :
yab kyi dbu skra phyed bcings dang :
yum gyi dbu skra grol ba'i spyi bo'i thad kyi skra gseb tu nor bu dbang rgyal re res mtshan pa :
'dab ma rnams la thod pa nor bu rin po che tsit+ta 'bar bas mtshan pa re re'i dbus su hU~M dang baM mthing dmar gyis brgyan pa :
gtso 'khor rnams las 'od zer 'phros pas :
yi dam dkyil 'khor gyi lha tshogs su gyur pa rnams la phog :
thugs rje dang byin rlabs thams cad bsdus te :
'od zer sngo dmar gyi rnam par spyan drangs gtso 'khor gyi bar dang phyi nang med par 'od phung gi rnam par bsam :
gang 'dod pa'i don la gsol ba gdab pa dang :
sngags bzla ba'i tshe sku gsal ba dang :
mthar 'od phung du bsam zhing dbyer med bya :
khyab gsal brjod bral ye dbyings kyis brgyan par bya'o :
sngags ni :
oM shrI tsa kra saM b+ha ra bud+d+ha DA ki nI tsit+ta ma Ni sid+d+hi pha la hU~M:
zhes bzla bar bya'o :
yi dam 'khor lo sdom snying gi bskyed rdzogs kyi gdams pa rdzogs so :[ \u0f80]atsha :
!
nor sgrub yid bzhin nor bu'i gdams pa bzhugs u pa de sha :
nor sgrub yid bzhin nor bu'i gdam pa ni :
lte ba sprul pa'i 'khor lor :
pad+ma dmar po 'dab ma drug cu rtsa bzhi'i lte ba ge sar gyi steng du :
gser gyi dga' ba 'khyil pa'i dbus su :
rnam sras sku mdog dmar ser zhal gcig phyag gnyis g.yas nor bu baiDAraya 'bar ba dang :
g.yon lcags kyu 'dzin pa :
sku la rus pa dang dar snas brgyan pa :
zhabs phyed skyil gyis 'gying ba dang bcas pa :
'dab ma rnams la nor bu 'bar ba re re'i lte bar bai gser gyi mdog can gyis brgyan pa :
gtso 'khor rnams las 'od zer 'phros 'jig rten khams kyi zas nor phywa g.yang thams cad la phog :
de rnams thams cad rang dbang med par bkug ste char bzhin babs shing gtso 'khor bar dang 'khor yug thams cad 'od phung du bsam :
'dod pa'i don la gsol ba gdab pa dang :
sngags bzla ba'i tshe sku gsal ba dang :
mthar 'od phung du bsam zhing dbyer med bya :
khyab gsal brjod bral ye dbyings kyis brgyan par bya'o :
sngags ni :
oM bai shra ma Na ye :
sar+b+ba swAsti mang+ga la sid+d+hi pha la hU~M:
zhes bzla bar bya'o :
nor sgrub yid bzhin nor bu'i bskyed rdzogs kyi gdams pa rdzogs so :[ \u0f80]atsha :
!
bka' srung g.yang gzhi khro chu thal rdeb kyi gdams pa bzhugs u pa de sha :
g.yang gzhi khro chu thal rdeb kyi gdams pa ni :
gsang gnas bde skyong gi 'khor lo'i dbus su :
khro las grub pa'i brag tsha la rtsub pa dang :
'khor yug tu yang bskor ba :
de'i dbus su :
mgon po sgrol byed dang dur phag nag po'i gdong can :
phyag gnyis g.yang gzhi rang sngags kyis brgyan pa nam mkha' la 'phyar ba :
de las nad dang mtshon cha khro chu'i tshwa tshwa 'phro ba bsnams pa :
sku dang yan lag klu gdol pas brgyan pa :
mdun du khro chu'i pha wang gi steng du :
gshin rje a wa glang mgo glang gi mgo can :
g.yon lcags kyu dang :
g.yas thod dbyug gdengs pa :
g.yon phyogs su shan pa ra mgo ra'i mgo can :
g.yon skam pa dang g.yas gsal shing 'dzin pa :
de gnyis kyis dgra bgegs byad ma gang yin bkug pa'i dus su :
a wa glang mgos lcags kyus snying nas bzung :
dbyug pas rgyab nas ded cing bkug :
shan pa ra mgos skam pa dang :
gsal shing gis rkang pa gnyis brgyangs :
a wa glang mgos slar lcags kyu dang dbyug pas lag gnyis brgyangs pa las :
dmigs bya de las 'od zer phyogs bcur 'phros pas :
sangs rgyas kyi bstan pa la gnod pa dang :
gzhan yang chos byed rnams kyi spyi dgra sgos dgra byad ma ban bon thams cad bkug ste bstim :
dgug gzhug bya :
de rnams kyi srung ma rnams ni kho rang gi bdud du phab ste las byed par bsam :
sngags bzla ba'i tshe g.yang gzhi las nad dang mtshon cha'i char pa dang :
khro chu'i tshwa tshwa me phung lta bu thog ltar lhung bas gzhob thul thul tshig par bsam zhing :
dbus su de ltar bskyed pa bzhin phyogs bzhir yang bsgom :
phyogs bzhi nas 'jig rten dang 'jig rten las 'das pa'i chos skyong thams cad kyi nus pa 'od zer gyis bsdus te :
gtso 'khor rnams la bstim zhing :
me phung gi rnam pas skar mda' 'khrugs pa ltar bsam :
sngags ni :
oM badzra rak+sha ha la nag po kA la rU pa sa ma ya dgra bgegs mA ra ya rbad :
ces bsnyen sngags bzla'o :
dmigs pa ni :
g.yang gzhi brdabs pas dgra bo thal bar btang bar bsams la thal mo brdab :
gtor ma byin gyis brlabs la ha la nag po la 'khor gyi las sngags btags pa'i mthar :
sa pa ri wA ra khA hi btags la 'bul :
'dod pa'i don la gsol ba gdab :
mthar phyogs bzhi'i 'khor rnams gtso bo la thim :
gtso bo rnams brag ril thim :
de rnams kyang khro chur zhu ste 'khor rnams la thim :
'khor rnams kyang khro chur zhu ste gtso bo la thim :
gtso bo yang khro chu'i rang bzhin me 'od tsha la rtsub pa tshwa tshwa 'phro bzhin pa dmar hri li li bsgom :
mthar dbyer med byas la khyab gsal brjod bral ye dbyings kyis brgyan par bya'o :
las sngags ni :
yaM raM dz+wa la e ya ma a wa rak+Sha :
sarba big+hA nan :
che ge mo sha la ma wa rU:
k+sharak+Sha ra ma g+ho :
ra rak+sha ru rak+Sha :
te tse e hur thum :
snying la mA ra ya rbad :
tri du rA tsa phaT:
e baM laM baM ril rbad :
ces pa ni las sngags so :
bka' srung g.yang gzhi khro chu thal rdeb kyi bskyed rdzogs kyi gdams pa rdzogs so :[ \u0f80]atsha :
!
rang lus rdo rjer ngo sprod kyi gdams pa bzhugs u pa de sha :
rang lus rdo rjer ngo sprod ni :
gong gi rtsa ba'i gdam pa ma lus pa kun yongs su rdzogs nas :
slar mdun ri de'i rtser sleb pa las :
lam sna byed pa'i bud med de rang bcom ldan 'das ma yid bzhin 'khor lo'i sku dngos su bstan te :
rang lus rdo rjer ngo sprod 'di dang :
zhal gdams rgyun gyi nyams len :
las mtha' phrin las zur bkol :
'pho ba skar mda' bsam med :
rigs bsdus dmigs dbang gi gdams pa :
lung bstan ma bu zhal mjal rnams gnang ba'o :
dang po ni 'di skad ces gsungs te :
'di ltar snang ba phyi yi yul :
srid pa brtan pa snod rnams kun :
rang lus rdo rje kho na las :
gzhan du glo bur brtan zug min :
rang lus rus pa'i ri bo las :
phyi rol rdo rje brag ri sra :
rang lus sha bem srab mthug las :
phyi rol sa gzhi sa yi yul :
snabs mchil mchi ma dri chu rnams :
phyi yul rlan gsher chu rigs so :
skra dang ba spu spu tshogs kyis :
phyi rol rtsi shing nags tshal snang :
so sen dkar mdog skra dkar las :
gangs ri rnam pa du mar bcas :
kha lus rlung drod 'bar ba las :
sprin dang na bun me drod 'bar :
mdog dbyibs bzang ngan gyur pa las :
dus bzhi phra rags yul nyams gsal :
rtsa 'khor bdun ldan gnas pa ni :
rigs drug dag pa sangs rgyas bdun :
g.yas thabs rkyang ma kun+da 'bab :
zla ba rgyu skar 'khor bcas dkar :
g.yon shes ro ma khrag 'bab rtsa :
nyi ma gza' dang dmar khams gsal :
gnyis spangs dbu mas nam mkha'i khams :
nges bral kun gsal thams cad 'du :
nga ni 'di ltar shes par bya :
sprin lam 'od lus bu mo gsum :
chos las longs sprul 'gro don byed :
'od kyi lam dang mar me thogs :
shes rab dmar cha'i dwangs mas khrid :
rigs drug 'khor lo gsal ba de :
lus gnas 'gro drug rtsa rlung gnad :
thang dmar yangs mar snang ba de :
chags bcas dmar khams rgyas pa 'o :
brag ri mtshon cha gzings 'dra de :
rus bskyed zhe sdang sems las grub :
rak+ta'i rgya mtsho mer ba de :
khrag bskyed 'dod chags sems las snang :
ri chen rtse mo na bun de :
srog ldan spyi bo'i rlangs pa 'o :
rtsa ba rgya mtsho gding med sleb :
gnyis med gti mug cha las bskyed :
rtse mo gangs ri haM las grub :
rked pa spang ri sha las mthong :
rtsa ba brag ri rus las bskyed :
ri chen 'di nyid rang lus yin :
brag dang rak+ta 'thab pa'i mtshams :
sku gsum phug pa nang gnas te :
mngon spyod drag po'i sa yin no :
de dbus mthong tshul khung bu gsum :
rtsa gsum yin no nges shes skyed :
dbus nang gru gu 'phangs pa de :
byang sems gyen la mas brtan 'phangs :
de steng gru bzhi'i phug pa de :
lte ba longs spyod sa yin no :
sngar ltar bgrod pa'i sbyor ba ni :
byang sems gyen 'phangs kun+da bsgril :
de steng gru brgyad phug pa ni :
snying ga kun 'dus sa yin no :
sngar gyi sbyor bas bgrod pa yis :
de steng phug pa zla gam dmar :
dbang byed mgrin pa'i sa yin no :
slar yang mas bzlog byang sems bgrod :
de steng bsil yangs phug pa zlum :
spyi bo sreg ster bde chen sa :
de steng sngar ltar bgrod pa las :
gru gsum 'phang dma'i phug pa ni :
gtsug tor bum pa'i sa yin pas :
ma rig 'joms byed sa ru 'dod :
de steng sngar bgrod sbyor ba ni :
phyir mi ldog pa'i sa mchog gnas :
sku gsum dbyings su 'grol ba'i sa :
gtsug tor nor bu dgos 'dod gter :
phyir log bskyed rdzogs gdams pa kun :
kun+da lugs 'byung dbab dgrams las :
byin rlabs shes rab tshe dang dgug :
mchog thun nor dang mthu sgrub sogs :
dmigs bcas yab yum 'khor gdan dang :
dmigs bral spros med dbyings rgyan sogs :
rtsa rlung 'khor lo de rnams su :
gdams pa'i 'khor lo 'bad med snang :
zhes so :
de ltar nges par gyis shig :
gzhan yang gsang sngags kyi rgyud sde du ma las legs par gsungs pa'i rdo rje lugs kyi gnas lugs ni :
gab pa'i tshul du sbas pa ste :
gdams pa 'di dang tshig don mi 'dra ba rnams 'gal bar 'dzin pa dang :
phyogs su ma lhung zhig :
don du 'di lta ste :
khams gsum gyi sems can rnams la'ang :
sangs rgyas kyi che ba dbu'i gtsug tor sogs mtshan dpe thams cad dang ldan pa kho na nyid yin yang :
de ltar ma shes shing tha mal du 'dzin blo 'di nyid la a 'thas pas :
mtshan dpe dang ldan pa'i sangs rgyas 'grub nyung ba des len :
de bas gzhi lus da lta nas mtshan dpe dang ldan par sgrub shes dgos pas 'di gces so :
g.yas pa thabs dang g.yon pa shes rab yin pa la :
g.yas khrag 'bab pa'i rtsa shes rab dang :
g.yon dri chu 'bab pa'i rtsa thabs dang :
dbu ma nas khams 'bab par bzung na :
don du g.yas g.yon go nor ba dang :
dbu ma gzung 'dzin gnyis spangs su mi 'gyur :
'di ma shes na phung khams skye mched dang tsha grang la gnad du mi 'gro ba des len :
de bas g.yas g.yon thabs shes go ma log pa dang :
dbu ma nas dri chu 'bab par shes pa ni gnad che :
rang lus las phyi rol du lha dang bla ma sogs bskyed nas de la brten nyams rtogs 'char ba dang :
phrin las 'grub par gsungs kyang :
'di yang brag skam la chur bltas nas chu 'dod pa dang 'dra ste :
grub thag ring ba 'dis len :
de bas rang lus la rten 'brel bsgrig pa gnad che :
gsang gnas su g.yas g.yon gyi rtsas mi sleb par bshad mod kyang :
de ltar sor bzhag nas bsgrubs na :
mthu byas tshad dmyal bar skyed pa des len :
longs sprul ma tshang ba'i skyon yod :
des na gsang gnas nyid du rtsa gsum 'du bar bya'o :
zhes gsung ngo :
rang lus rdo rje ngo sprod kyi gdam pa rdzogs so :[ \u0f80]atsha :
!
zhal gdams rgyun gyi nyams len gyi gdams pa bzhugs u pa de sha :
zhal gdams rgyun gyi nyams len ni :
gong du bskyed rdzogs kyi gdams pa so sor bstan pa rnams chabs cig tu nyams su len tshul ni 'di lta ste :
tho rangs mi tshig gzhan gyis bar ma chod pa'i gnyid sad phral du :
lus gnad ni rkang pa re'u mig tu bsnol :
lag pa thab mgal gyi phyag rgya byas :
de rjes rlung ro cung zad nang du mnan :
'og rlung kha sbyar la dkrugs rjes :
rlung ro lan gsum 'bud :
des ni snod ngan pa bkru bshal byed pa dang khyad med :
de rjes lus gnad de cung zad dgye ba dang bcas pa'i ngang nas :
dkon mchog gsum la skyabs su 'gro zhing sems bskyed :
dngos gzhi ni :
rang lus phyi dbyibs thub pa chen po'i rnam pa la :
nang stong rar bsams pa'i khong pa'i nang :
dbus su rtsa dbu ma kha dog sngon po :
yar sne gtsug tor nor bu dang :
mar sna gsang gnas su sleb pa :
g.yas su rkyang ma dkar po yar sne gtsug tor nor bu dang mar sna gsang gnas su sleb pa :
g.yon ro ma dmar po yar mar gyi sna rkyang ma dang mtshungs pa :
gsum ka'ang sbom pa mda' smyug tsam pa nas :
phra ba rta rnga tsam pa yan 'od kyi skud pa 'then pa ltar bsgoms pa'i gsang gnas su chos 'byung dmar nag :
lte bar gru bzhi ser po :
snying gar zur brgyad sngon po :
mgrin par zla gam dmar po :
klad pa dung khang zlum po dkar po :
gtsug tor bum pa chu shel lta bu gru gsum pa :
gtsug tor nor bu 'ja' 'od 'khyil pa'i gur khang rnams su bsgom par bya :
de ltar mas yar gnas rnams gsal btab rjes :
yas mar rim pa bzhin bskyed rdzogs kyi dmigs pa de dang rlung thun re sbrags la :
gzhung ltar nyams su blangs rjes bka' srung gi khro chu'i dmigs pa la mnyam par gzhag :
de nas gtsug tor nor bu'i 'od phung kha dog sna lnga rtsa gsum dang bcas pa dbyer med du 'dres pa mar babs :
bum pa'i 'od phung dang 'dres :
de yang spyi bo'i 'od phung dang bsres :
de yang mgrin pa'i 'od phung dang bsre :
de rjes gsang gnas kyi me 'od lte ba'i 'od phung la yar bsdu :
de yang snying ga'i 'od phung dang 'dre bar stabs cig tu :
mgrin pa'i 'od phung mar bab pa dang mnyam du bsre :
de nas dmigs pa ma gsal gyi bar rlung bzung ba dang sbyar te :
dang por rang lus nang 'od phung la phyi dbyibs thub pa'i skur gsal ba la bslab :
de nas der 'dzin kyang mi dmigs par :
phyi yul snod bcud 'ja' 'od kyi yid lus su ro gcig par bltas te ci gnas su 'jog :
de nas ni med dgag gi 'joms lta mi dgos te :
'ja' tshon nyid kyi ngang la gzhag pas ni ngo bo'i rang zhal mthong ba la gegs med cing :
myur khyad 'ja' lus su 'char ro :
thun mtshams spyod lam kun tu tshogs drug gi snang cha'i sgo gang shar thams cad sgyu ma 'ja' tshon du byas te :
gzugs su snang ba thams cad ni 'ja' lus snang stong :
sgra ni 'ja' 'od stong pa'i rang sgra :
dri ni 'ja' 'od rang stong gi dri :
ro ni 'ja' mtshungs 'dzin med kyi ro :
reg bya yang mdzes dbang po'i gzhu tshon kho na nyid du nges par byas pas de ltar myur du 'char ro :
mtshan rtags ni :
dang po rnams su sgrib pa dag pa dang :
phrin las bzhi'i rtags kyang 'byung zhing :
rjes rnams su ni nyin mtshan gyi snang cha gang la'ang nyams rtogs kho na nyid kyis dus 'da' ste :
de la mtho dman gyi nyams ji ltar kyang rtse gnyis kyi blo spangs te :
'di nyid kyi nyams len la gnad du gang 'gro bgyis na :
sa lam gyi rtsis gdab mi 'tshal bar sgyu lus 'di nyid 'ja' lus su sangs rgyas so :
zhes gsungs so :
zhal gdams rgyun gyi nyams len gyi gdams pa rdzogs so :[ \u0f80]atsha :
!
las mtha' phrin las zur bkol rnams yod pa las :
thog mar srog bla'i las mtha' yod :
u pa de sha :
las mtha' phrin las zur bkol ni :
gang gis byang chub sgrub pa nyams su len @/
rtsa gsum 'khor lo'i dpe'u ris yin :
bka' srung gi rgya yod :
rang bzo mi nyan :
pa la :
bla ma la mos gus med na mchog mi 'grub cing thun mong la'ang rtags mi 'byung bas :
mos gus skyed byed srog bla'i las
mtha' ni :
gong ltar rtsa gsum gnas bdun mas yar gsal gdab la :
yas mar rim pa bzhin gtsug tor nor bu kho na'i dmigs 



















pa gsal btab la :
khyad par ni dbus su rdo rje 'chang gi dod du :
'di ston byed kyi bla ma rang gi sku ngo bo nyid bsgoms la :
mos
gus bya zhing bsnyen pa dang gsol gdab gnad du gang 'gro dang bstun la bya :
rlung sbyor 'od phung phyi nang dbyer med bya ba gong ma rnams dang
'dra'o :
des ni mos gus ngang ngam shugs kyisa'achar :
gang zag de nyid la dag pa'i snang ba 'char ro :
gzhan rgyud log lta sgyur
nor bu :
bum pa :
klad pa dung khang :
mgrin pa :
snying ga :
lte ba :
gsang gnas :
byed ni 'khor lo'i gnas brje bar bya ste zhal la dris :
des ni skal med log lta can yang byang chub lam du tshud par 'gyur ro :
srog bla'i las mtha' rdzogs so :[ \u0f80]atsha :

!
ye shes ma rig 'joms byed kyi las mtha' yod :
u pa de sha :
shes rab skyed par 'dod na :
ye shes ma rig 'joms byed kyi las mtha' ni :
rtsa gsum dang gnas bdun rnams lha skyed lugs yar phyir gong dang 'dra ba la :
gnas rnams su gtsug tor bum pa'i nang gi dmigs pa kho na nyid skyed cing blo shes rab kyi snang ba phyogs med du rgyas par bsams la bsnyen pa la 'bad :
rlung sbyor 'od phung phyi nang dbyer med bya ba gong bzhin 'gre'o :
des ni shes rab myur du skye bar 'gyur ro :
gzhan rgyud shes rab skyed byed ni lung las legs par dbog ste zhal la dris :
des ni tshig gcig mi zin pa yang thogs med kyi spobs pa dang ldan par 'gyur ro :
ye shes ma rig 'joms byed kyi las mtha' rdzogs so :[ \u0f80]atsha :

tshe sgrub bdud rtsi zla zer gyi las mtha' yod :
u pa de sha :
tshe bsgrub par 'dod na :
bdud rtsi zla zer gyi las mtha' ni :
rtsa gnas lha bskyed lugs yas mar gong dang 'dra ba la :
'khor lo rnams su klad pa dung khang gi dmigs pa kho na gsal btab la :
tshe yi 'od phung 'bar bar bsam :
bsnyen pa la 'bad :
rlung sbyor 'od phung phyi nang dbyer med bya ba gong gis 'gre :
des ni bar chad sel zhing tshe la dbang bar 'gyur ro :
gzhan gyi tshe bsring ba ni gzhan bdag yin te zhal la dris :
tshe sgrub khol du phyung 






pho :[ 							]ba'o :
tshe sgrub bdud rtsi zla zer gyi gdams pa'i las mtha' rdzogs so :[ \u0f80]atsha :
!
dbang sdud zhags dmar gyi las mtha' yod :
u pa de sha :
dbang sdud bya bar 'dod na :
zhags dmar gyi las mtha' ni :
rtsa gnas lha skyed lugs yas mar gong dang dang :
mo la rdo rje'i lcags
kyu la zhags dmar sgril mas 'gugs pa'i dmigs pas bsdus la bstim zhing :
sarba'i mal du ming 'jug byed pa ni zhal la dris :
de
ltar bsnyen par bya zhing :
rlung sbyor 'od phung phyi nang dbyer med bya ba gong gis 'gre'o :
des ni gang la bya ba de nyid myur bar dbang du 'gyur
ro :
dbang sdud zhags dmar gyi las mtha' rdzogs so :[ \u0f80]atsha :
!

yi dam 'khor lo sdom snying gi las mtha' yod :
u pa de sha :byin [  		   ]mo :[			 				]rlabs [	]dang ngag nus che bar 'dod na :
yi dam 'khor lo sdom snying gi las mtha' ni :
rtsa gnas lha skyed lugs yas dmar gong dang 'dra ba la :
'khor sa rnams su :
snying ga'i dmigs pa kho na nyid bsgoms la :
yi dam du ma'i byin rlabs bsdus la bstim zhing :
bsnyen pa la 'bad :
rlung sbyor 'od phung phyi nang dbyer med bya ba gong gis 'gre :
byin rlabs drag pos smyo 'dul bya ba ni :
khro chu dang bsres la bsgrub par bya ste :
gang la bya ba de nyid rang gi gzugs la thog chen dbab par bya ba ni zhal la dris shig :
de ni byin rlabs che zhing 'gro ba la phan no :
yi dam 'khor lo sdom snying gi las mtha' rdzogs so :[ \u0f80]atsha :
!
nor sgrub yid bzhin nor bu'i las mtha' yod :
u pa de sha :
nor bsgrub par 'dod na :
yid bzhin nor bu'i las mtha' ni :
rtsa gnas lha bskyed lugs yas mar gong dang 'dra ba las :
'khor sa rnams su lte ba'i dmigs pa kho na nyid gsal btab la :
gang 'dod kyi zas nor char bzhin 'bab par bsam mo :
bzlas pa bya ba ni :
rlung sbyor phyi nang 'od phung bsre ba gong gis 'gre'o :
mang+ga la'i mjug tu :
oM pri yang ku ru b+ha hU ta :
rat+na b+ha hU ta :
go ra b+ha hU ta :
mang sa b+ha hU ta :
so na b+ha hU ta :
badzra ho b+ha hU ta :
ma hA na me ti ni b+ha hU ta :
sid+d+hi d+he hU d+he hU ta pha la hU~M swA hA:
zhes pa'i 'byin 'jug 'di zhal la dris shig :
'dis ni gang 'dod thams cad 'bad med du 'du bar 'gyur ro :
nor sgrub yid bzhin nor bu'i las mtha' rdzogs so :[ \u0f80]atsha :
!
bka' srung gi las mtha' yod :
u pa de sha :
bstan dgras 'tshe bar gyur na :
g.yang gzhi khro chu'i las mtha' bya ste :
de yang rtsa gnas lha bskyed lugs yas mar gong dang 'dra ba la :
khyad par ni 'khor lo rnams su gsang gnas kyi dmigs pa kho na bya ste :
gtsug tor nor bur g.yang gzhi brdabs pas dgra bo'i lus la nad kyis thebs :
bum par g.yang gzhi brdabs pas byad ma'i lus la nad kyis zin :
klad pa dung khang du brdabs pas lus kyi dbang po gzer gyis mnar :
rang gi lus kyi na tsha bstim :
mgrin par brdabs pas ngag lkug :
snying gar brdabs pas snying gzer gyis thebs shing smyo ba dang 'bog :
rang gi stod tsha ba'i nad rnams bstim :
lte bar brdabs pas lus po zhig :
gsang bar brdabs pas thal bar btang bar bsam zhing :
rang gi smad grang ba'i nad rigs su gyur pa bstim :
lus kyi snyigs ma cung zad phyi rol tu 'bud pa'o :
sngags ni bsnyen pa'i mjug tu las sngags btags la bzla :
bar bar thal mo brdab :
dgra bo'i sha khrag gtor mar bsngo :
mthar thug mngon spyod kyi gnad ni :
dong gru gsum bru ba ni hom khung :
nang du dgra bo dngos su bsam zhing :
'og gi thun sgo gnyis su sgrol byed gtso 'khor skabs dang sbyar la bskyed :
snyigs ma dug gsum gyi rang bzhin du dmigs la :
skam thun gsher thun rang byung gi thun gyis brab :
skam thun thog mda' ri rab tu bskyed :
gsher thun dug chu gsod byed du bya'o :
'di'i zhal shes med na :
gong ma rnams la nus pa mi 'byung bas :
'di zhal la dris shig :
bka' srung g.yang gzhi khro chu thal rdeb kyi las mtha' rdzogs so :[ \u0f80]atsha :
'di rnams kyis las mtha' phrin las zur bkol rdzogs so :[ \u0f80]atsha :
!
'pho ba skar mda' bsam med kyi gdams pa yod pa u pa de sha :
'pho ba skar mda' bsam med kyi gdams pa ni :
lus gnad tsog pur byas la :
'di la'ang gnyis te :
sbyang ba dang :
las la sbyar ba'o :
dang po ni :
rang lus ci yang mi dmigs pa'i ngang las :
rtsa dbu ma kha dog sngon po phra sbom sba lcag tsam pa :
ring thung 'dom gang gi tshad ldan :
nang sbubs yangs pa dang bcas pa :
mas mthil rang grub kyis bcad pa :
stong sbubs kyi sna yang tshigs kyis bcad pa lta bu'i dbus su bug pa cung zad dang bcas pa :
de'i ma gdan gyi nang du sems kyi ngo bo byi'u'i sgo nga tsam gyi thig le dmar po skar chen shar ba lta bu zhig bsam :
steng rlung mnan cing rgyab rlung 'then nas slar rlung mig sems gsum gyen du gtad la de nyid bug pa las brgyud :
nang du 'dril zhing sbud pa las :
thig le spar te steng gi bug par thug par bya :
de yang rlung gis spar bas steng du bud la khad du bsam :
rlung phyir dbyung bas mar babs par bsam :
de la goms pas spyi bo za zhing na ba dang :
shu thor 'brum bu 'byung :
de ltar byung tshe brtson pa cung zad 'dor :
de ni sbyang ba'o :
gnyis pa ni :
dmigs pa gzhan rnams gong du 'dra ba la :
dbu ma'i yar sna zang thal du bya :
rlung dang sbyar bas thig le yar 'gro ba dang stabs gcig tu :
rtsa yang bsdogs te mnyam du 'dres te skar mda' 'phangs pa ltar nam mkha' la 'phang ngo :
de la'ang gnyis te :
rten can dang rten med do :
dang po ni :
sgrol ma'i thugs kar 'phang ngo :
rten med ni dbyings rig bsre ba'o :
gang ltar yang lus la phyi mig mi blta ba gnad du che'o gsung :
'pho ba skar mda' bsam med kyi gdams pa rdzogs so :[ \u0f80]atsha :
!
rigs bsdus dmigs dbang gi gdam pa yod u pa de sha :
rigs bsdus dmigs dbang gdam pa ni :
yid bzhin nor mchog gi zab lam 'di nyid sbyin pa dang :
nyams rtogs ma skyes pa'i dus su dgos te :
de la thog mar slob mas bla ma la rang lus kyi maN+Dal phul la :
bla mas rang lus zhal gdams ltar lha sku bskyed bzlas kyi rim pa dang :
gnas rnams su 'od phung rdzogs rim rags pa'i 'od zer gsal gdab :
de nas bla ma'i gtsug tor nor bu'i 'od phung las mar me gcig las gnyis chad kyi tshul du 'phros :
slob ma'i gtsug tor dbu ma'i nang du zhugs :
lus 'od zer sna lngas gang :
srog bla'i sgrub ston byed pa la dbang :
bla ma'i byin rlabs zhugs :
gtsug tor bum pa'i 'od phung las gnyis pa 'phros :
slob ma'i gtsug tor bum par zhugs :
lus 'od dkar pos gang :
ye shes ma rig 'joms byed sgrub ston byed pa la dbang :
'jam dbyangs kyi byin rlabs zhugs par bsam :
bla ma'i klad pa dung khang gi 'od phung las gnyis pa spros :
slob ma'i dung khang du zhugs :
slar rang lus 'od dkar pos gang :
tshe sgrub bdud rtsi'i zla zer sgrub ston byed pa la dbang :
ku ru kul+le'i byin rlabs zhugs par bsam :
bla ma'i thugs ka nas 'od phung gnyis pa 'phros :
slob ma'i snying gar thim :
lus 'od sngon pos gang :
yi dam 'khor lo sdom snying sgrub ston byed pa la dbang :
yi dam du ma'i byin rlabs zhugs par bsam :
bla ma'i gsang gnas kyi 'od phung las gnyis pa chad :
slob ma'i gsang gnas su zhugs :
lus me 'od tsha la rtsub pas gang :
bka' srung g.yang gzhi khro chu thal rdeb sgrub ston byed pa la dbang :
mgon po sgrol byed 'khor bcas kyi byin rlabs zhugs par bsam :
'od phung yar mar snying gar 'dus pa las 'od zer cher 'bar :
lus kyi nang thams cad byin rlabs 'dus pa'i 'od phung gis gang bar bsam :
yid bzhin nor bu 'di'i myur lam gyi chos cha lag ma lus pa sgrub ston byed pa la dbang :
dus gsum du gshegs shing bzhugs pa'i mtha' yas 'gro ba rnams la bu ltar brtse ba can :
zhi rgyas dbang drag gi tshul 'dzin cha lugs su ston pa gang dag ji snyed yod pa rnams kyi byin rlabs zhugs par bsam :
'di dus bla ma rang yang 'od phung chen por 'bar snang ba dang :
slob ma yang 'od kyi gong bur bsam pa gnyis 'dres pa las 'od zer cher 'bar bas :
nang bcud kyi sems can rnams sbyangs te 'od phung du bsam :
gdul bya nges med rigs drug gi 'gro ba rnams la lam ston pa'i dbang dang ldan :
mtha' yas pa'i sems can thams cad 'ja' lus su sangs rgyas par bsam :
de nas bla ma dang slob ma dbyer med cing :
nang bcud 'od phung gi rang bzhin du gyur pa'ang cher 'bar :
phyi snod nang bcud 'jig rten gyi khams rnams kyang gang :
yar mtha' sangs rgyas kyi zhing khams rnams nas :
rigs drug gi sdug bsngal gyi 'khor sa :
ma mtha' dmyal khams bco brgyad yan chad thams cad mnyam pa chen po'i rang mdangs 'od kyi yul ris dang gzhal med khang du mnyam par byed pa'i dbang thob :
gang la gang 'dul gyi tshul du snod bcud sbyong ba'i nus mthu dang ldan par bsam zhing :
de'i ngang la cung zad mnyam par 'jog go :
gong gi dgos ched gnyis pa ni :
'di nyams su len na bdag 'jug bya ba dang :
de rjes bskyed rdzogs kyi gdam pa cha lag dang bcas pa sbyin par bya ste :
maN+Dal ni thog mtha' thams cad du 'gre ba zhal la dris shig :
rigs bsdus dmigs dbang gi gdams pa rdzogs so :[ \u0f80]atsha :
!
lung bstan ma bu zhal mjal gyi gdams pa yod :
u pa de sha :
lung bstan ma bu zhal mjal ni :
de ltar gong du bstan pa ltar :
gdams pa ma bu tshang ba dang bcas te :
gang zag 'di nyid kyi skal pa dang ldan pa gang de dag :
tshe 'di nyid la mtshungs med 'ja' lus su sangs rgya bar byed pa'i myur lam :
'di rnams sbyin par bya ba'i yul dang tshul ni 'di lta ste :
da lo sbrul lo nas gsum bar dag tu :
gdams pa 'di yod snying gi dbus su sbos :
de rjes yi ge ris su bri ba ni :
shog dkar dri med dkyus ni sor chen bdun :
ngos shig sor chen gsum gyi tshad dag la :
kha byang mjug tu u pa de sha dang :
ba tshag tshig mtshams kun tu brgyan pa ste :
sde tshan rang grangs g.yas ma spyi grangs g.yon :
rdzogs mjug \u0f80atsha zhes rnams snag tshas bris :
rang lus snying thad g.yon du bcang bar bya :
mthar yang rang nyid gang 'gror 'bral mi nyan :
nyin cha re la zhal gdams rgyun ltar bsgom :
gzhan la sbyin pa'i bu ni nyi shu gcig :
khyod lo nyi shu rtsa brgyad tshun chad la :
dbus 'brog khams gtsang rnams su 'byung ba ste :
nyer gcig phyin la bcu bzhi de nas bdun :
dbus nas sprel stag glang lug lo pa ni :
byang chub rdo rje sangs rgyas rnam par rgyal :
ban gnyis lho byang sde phran tshul can no :
'brog nas byi stag yos 'brug lo pa ni :
rin chen dga' ba rab brtan kun dga'i ming :
ban gzugs chos tshul gnas dang mi gnas tshul :
khams nas sbrul bya khyi phag lo pa ni :
shAka ye sangs rgyas nam mkha'i ming can te :
ban gsum sngags tshul gcig dang btsun pa gnyis :
gtsang nas rta lug phag sbrul yos bu dang :
'brug bya lo pa bdun ni 'byung ba ste :
bla chen gsum dang bla bran gnyis gzhan btsun :
de ltar nyi shu rtsa gcig lung zin bu :
de rnams la ni gdams pa tshang ba byin :
gzhan yang dngos nyams rmi lam gang rung la :
sad byed lung bstan byung na de la byin :
de rnams kyis ni grangs med kun la byin :
tshe 'dir thun mong mchog rnams thob par byed :
ces gsung ngo :
lung bstan ma bu zhal mjal gyi gdams pa rdzogs so :[ \u0f80]atsha :
gong gi maN+Dal bdag lus gzugs phung ma dkar chag tu skabs 'dir yod :
!
rdzun bris bar ma'i skor rnams yod :
u pa de sha :
yang phyis byi ba lo :
rang lo nyi shu pa la :
zla ba brgyad pa'i yar tshes nas bzung :
'bri khung gi gzims khang mtshe'u kha'i mngon dga' nang mar mtshams bcad pa'i :
tshes bcu bdun gyi nub rmi lam du :
zla ba gcig shar byung ba'i zer la 'od lam gyi snang ba byas song ba las :
grong khyer chen po zhig gi srang mdor mi mang po tshogs snang ba'i dbus su slebs pa las :
bdag gis bud med gcig la 'di rnams ci byed pa yin smras pas :
bud med de na re :
'di na grub chen ma tang gis rgya gar nas chos gsung gi yod pa yin zer :
de na bdag kyang mjal du 'gro byas pas :
mos lam sna byas song ba las :
srang mdo chen po de'i dbus su :
seng ge mjing bsnol gyi khri chen po brtsegs pa'i steng na :
grub chen dzo ki'i cha byad can :
rus pa'i rgyan gyis brgyan pa :
stag sham can :
phyag g.yas DA ma ru dang :
g.yon po ti bsnams pa :
zhabs gar stabs su bzhugs pa'i zhal nas dbyangs gsal dang sgrol ma'i bsnyen pa gsung ba zhig snang :
de la bdag gis phyag 'tshal drung du bsdad tsa :
bud med des 'di skad ces :
mi 'di do nub nam gyi gung thun la :
bshul thag ring po'i lam 'phrang las thar te 'dir lhags par mchis pas :
na ning 'phro ma'i kun+da lus rgyas bde ba'i chos skor dang :
gzhan yang lung bstan che 'bring zhib rgyas su 'grol bar zhu :
zhes phyag gsum 'tshal nas sku lus la thim song ngo :
der grub chen des bdag la 'di skad gsungs :
a tsa ma bod kha ba can gyi yul nas 'dir sa thag ring zhing :
nye zho che ba la :
ji ltar sleb ces gsung ba la :
bdag gis yong lugs rnams zhib par zhus pa la :
a cang de rnams nga rang rgyus zhib par yod :
ces gsung zhing :
gzhan yang bka' rgya mang po zhig gi rjes su :
na ning snga dus :
ri 'brang rgyas kyi ngos nga yi sring mos bstan pa'i chos rnams la kun+da lus rgyas bde ba'i chos skor 'di ma tshang yod pas ster ba yin :
des chos 'di cha lag yongs su rdzogs pas :
khyod rang yang nyams su longs la sgoms :
sems can rnams la'ang phan par 'gyur :
nam zhig yig sna rnams rin chen sa yi bum par sbos la :
smon lam thob :
ma 'ongs 'gro ba rnams la phan pa cher 'gyur ba yang srid :
khyod kyang rgyu ba rings pa'i skyon la brten :
gdams pa kun rgyas par yi ger ma bris snang ba yang bris zhes gsungs te :
kun+da lus rgyas bde ba'i gdams pa tshang bar gnang ba'i rjes su :
bdag kyang sngar gyi 'od lam la yong ba'i snang ba la gnyid sad de :
thor thun la 'jug ran par go'o :
'di yang 'khrul snang bden bzung ste :
lo rgyus bar ma bkod pa'o :[ \u0f80]atsha :
!
kun+da lus rgyas bde ba'i chos skor yod :
u pa de sha :
kun+da lus rgyas bde ba'i gdams pa ni :
dgos ched gnyis te :
gnas skabs dang mthar thug go :
dang po lus la dri ma mi chags shing :
yang rtsal che ba dang :
gzi 'od 'bar zhing :
stobs shugs dang ldan pa'o :
gnyis pa ni kun+da lus la rgyas pas :
lam dus yon tan 'char ba sla zhing :
mtshungs med 'ja' lus 'grub par nye ba'o :
de yang thog mar lus gnad ni :
rkang pa re'u mig tu bsnol :
lag pa gnyis kyi gru mo pus mo khar bslangs la :
dpral bar thal mo sbyar :
de rjes gdams pa mang ma rnams nyams su len mus yin na ni :
rlung khrus mi dgos shing :
de ltar min na :
rlung khrus sogs sbyor ba sngon ltar byas la :
dmigs pa ni :
rang lus 'di nyid kyi ngang las :
khong stong gi dbus su thig le byang sems dkar la dmar ba'i mdangs dang ldan pa :
che chung bya chen gyi sgo nga tsam du gsal gdab :
stod rlung mnan zhing :
'og rlung 'then la kha sbyar te mnan pas bsnun cing :
de nyid la brten :
thig le las byang sems kyi rgyun babs :
lus kyi nang khengs shing :
lus mdog dung dkar srin med ltar gyur pa'i phyir sdig sgrib dang dri ma thams cad drag pa snum gyis sbags pa lta bur gos pa kun nang gi byang sems rlung gis bskul ba las drod skyed de :
phyi rol gyi lus drag nag nyil nyil bud par bsams la :
lus la bde stong gi nyams myong khyad par can skyes te bde hril gyi na chom chom so so ba'i dmigs pa dang bcas pa'i ngang nas :
lus kun bkru ba'i 'khrul 'khor lan gsum bya'o gsung :
kun+da lus rgyas bde ba'i chos skor gyi gdams pa cha lag phran bu dang bcas pa yongs su rdzogs so :
zhal shes 'di rnams bla ma rang gi ngag la dris shig :[ \u0f80]atsha :[ \u0f80]atsha :[ \u0f80]atsha :
rdzogs so :[ \u0f80]atsha 'di yan gyi gdams pa /
!
rdzun bris 'og ma'i skor yod :
u pa de sha :
yang phyis glang lo zla ba drug pa'i dbyar chos kyi skabs su :
tshes gsum gyi nub rmi lam du :
rten med nam mkha'i mthongs nas gzugs med pa'i bud med kyi skad cig gis 'di skad ces :
rang byung rgyal ba'i sa bon kun gyi gzhi :
mkha' mnyam 'gro ba 'dren pa'i rten yul mchog :
ngo sprod bskyed rdzogs gdams pa'i zab lam las :
drug skye 'khor ba'i sdug bsngal rang dag byed :
de phyir 'khor ba'i srid par gzugs bzung nas :
mar gyur 'gro sgrol skye gzugs rang chos kyis :
gdul bya 'dul byed phyir du zab chos kun :
ster 'bul bya bar sems gyur de smras kyang :
da res las smon smon lam shugs drag pos :
'dul byed skye sprul tha ma yongs rdzogs shing :
'gro kun 'di ston skal bar ldan mi ldan :
spang blang mi bya po tis byin rlabs byos :
de rnams ma 'ongs chos 'dis 'dul bar byed :
gdams pa'i tha ma yin no snying la chongs :
zer to :[ \u0f80]atsha :
