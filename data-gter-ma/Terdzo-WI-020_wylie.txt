bla ma nor lha'i pha mtshun g.yang 'gugs bzhugs so //
bla ma nor lha la bsten nas //
pha mtshun g.yang 'gugs bya 'dod na //
lug mgo la sogs mtshun rten bsag
/dmigs bzlas gyer dbyangs 'di ltar bya //
dkyil 'khor gtso mchoXg mchoXg gi thugs ka'i hrIXH
hrIXHlas 'od 'phroXs 'phroXs pas pha mtshun g.yaXng //
g.yaXng rdzas sgrub rtenaX rtenaX la thim pa'i tsheX//
tsheX bsod dpal 'byoXr 'byoXr drug rgyas par gyur //
rtsa sngags mthar /
pha mtshun rigs kyi dpal g.yang thams cad nr-i b+h+rU~M dzaH
hU~M hrIH
dkyil 'khor gtso mchog pad+ma saM b+ha wa //
rig 'dzin bla ma brgyud pa'i mtshun g.yang khug
/rigs bzhi'i nor bdag Ar+ya dzaM b+ha la //
zhi rgyas dbang drag las bzhi'i mtshun g.yang khug
/lha mi klu dang gnod sbyin nor gyi lha //
rang rang rigs mthun pha mtshun dpal g.yang khug
/gser dngul cang shes zas gos phyugs kyi lhas //
bang mdzod 'bru nor zas gos phyugs g.yang khug
/sgo srung rgyal po chen po sde bzhi pos //
pha mes mtshun gyi g.yang sgo ra ba sdoms //
rgyal bu mthing ge la sogs pha yi mtshun //
'od ldan 'bar ma la sogs ma yi gnyen //
gdong lha smug po la sogs rigs kyi lha //
'bru mo phrom phrom la sogs dgra bla'i dpung //
spre'u brag srin la sogs 'byung ba'i gnas //
mi'u rigs drug la sogs grol ba'i phugs //
phywa rmu gtsug gsum bon la snga ba'i mtshun //
yul 'di'i gzhi bdag yul mi skyes pa'i lha //
pha mtshun dgra bla'i tshogs rnams mnga' gsol lo //
yul gru gzhan du ma bros ma 'khyam par //
pha mes mtshun gyi phywa rten 'di la bzhugs //
bstan la gus pa'i sbyin bdag 'khor bcas la /
kha 'dzin sdongs grogs mel tshe ma g.yel cig
/srog lus dbang thang rlung rta rgud pa sol //
pha mtshun snga rabs dar ba ji bzhin du //
btsan phyug 'phan dar rgyas pa'i phrin las mdzod //
ces pa 'di yang 'dul 'dzin rgan po'i rnam rtog gi rba rlabs las byung ba dge legs 'phel ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
