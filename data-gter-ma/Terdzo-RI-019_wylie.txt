@#//
lung chen rdo rje bkod pa rtsa ba'i dkyil 'khor du dbang bskur ba'i cho ga rdo rje bdud rtsi'i chu rgyun zhes bya ba bzhugs so //
bla ma dang dpal sgrol byed thugs rje'i bdag po la phyag 'tshal lo //
dbyings las ye shes rdo rjer rol pa'i gar //
dkyil 'khor spro bsdu de yi sngags rgyud bcas //
ston mdzad dbang phyug rgyal po he ru kar //
gdod nas grub pa gang der phyag bgyi 'o //
lungaX gi snying po'i dkyil 'khor tshogs cheXn 'dus //
rdoX rjeX rnam par bkoXd paX tshig nyung zhing //
don rgyas pad+ma'i zhal lung bdud rtsi'i thigs //
skal bzang thar pa'i srog 'tsho 'di brten 'tshal //
gsang chen theg pa'i nying khu ngo mtshar rmad du byung ba 'di'i smin byed bsgrub pa la /
sgrub khog nam mkha' klong yangs dang sbrel ba smin slob sgrub chen gyi lugs dang /
sgrub mchod kyi cho ga dkyus ma tsam la brten te mos slob slob ma rjes gzung gnyis las /
'dir da lta khyer bde'i phyag len phyi ma'i lugs ltar 'chad pa la gsum /
sbyor ba /
dngos gzhi /
rjes so //
dang po la'ang bsnyen pa'i cho ga ni /
slob dpon gyis rab 'bring tha ma'i tshul gyi bsnyen pa kha gso bcas grub par bya /
las kyi gzhi gzung ba ni /
gnas dus yo byad phun sum tshogs pa'i cha rkyen thams cad tshogs par bya /
sa'i cho ga ni /
'dir dkyil 'khor rdul tshon mi 'grub cing sgrub gnas rnying par ras bris kyi dbang du byas te /
phrin las kyi thog mar gzhi gnas bdag po'i dkar gtor spyi 'gro tsam btang bas 'thus so //
sta gon nam lhag par gnas pa'i cho ga la /
yan lag dang yan lag can gyi rab gnas gnyis su bshad pa thams cad mi dgos kyang nyer mkho'i snying por dril na /
bdag bskyed kyi mchod pa chu gnyis dang bzhi bsnol /
sman raka gtor gsum rnams phugs logs lta bur bkod /
dkyil 'khor gyi stegs bu'i steng las bum bcud ldan mgul chings ljang nag kha rgyan can /
zhabs bsil dang bzhi bsnol gyis bskor ba bkod /
sems bskyed la srung 'khor nas bzlas pa'i bar sgrub thabs rgyun gyi nyams len mthar chags su btang /
yig brgyas gsal brtan byas nas /
las bum bsang sbyang /
mi dmigs stong pa'i ngang nyid las :
b+h+rU~M las bum pa mtshan nyid rdzogs :
pad+ma nyi ma'i gdan steng du :
hU~M big+h+nAn+ta kr-ita phaT:
khro bo mi 'chi thal sbyor ljang :
rgya gram dril bu 'dzin par gyur :
don yod grub pas dbu brgyan pa'i :
ye shes lnga yis dbang bskur bsam :
hA hU~M swA AHoM:
oM AHhU~M:
badzra sa mA dza :
e h+ye hi :
dzaHhU~M baM ho :
kA ya bA ka tsit+ta badzra :
kun bzang zhabs bsil bzhi bsnol bcas sngags tsam gyis mchod /
hU~M big+h+nAn kr-ita phaT:
ces brgya rtsa brgyad bzla /
bdud rtsi 'khyil pa 'od du zhu :
ye shes bdud rtsi'i rgya mtshor gyur :
oM swa b+hA wa bi shud+d+haHsarba d+harma tA badzra sid+d+hi hU~M:
bdag gnas yo byad thams cad la :
gtor bas nyes skyon dag par gyur :
ces las bum chus thams cad la bsang gtor bya /
skabs 'dir yan lag can las de tsam gyis chog go
/yan lag gi rab gnas la gsum /
lha /
bum pa /
slob ma lhag par gnas pa'o //
dang po ni /
stegs bu la bdud rtsi lngas chag chag 'debs la /
hU~M:
rang byung rnam dag byin rlabs can :
ye shes rang byung grub pa'i rdzas :
bka' gsang rmad byung pho brang du :
dur khrod rdzas kyis rkyang nul bya :
pany+tsa a mr-ita maN+Da la hU~M:
zhes pas byug pa'i dbus su bdud rtsi dang dri bzang gi thig le gru bzhi che ba gcig
/de mdun zlum po gcig
/de rgyab dbus dang phyogs mtshams brgyad bcas dgu /
de rgyab brgyad rim gnyis /
de rgyab phyogs bzhir bzhi /
de rgyab brgyad /
de rgyab bzhi /
de rgyab phyogs bzhir drug re /
de rgyab bzhi /
de rgyab grangs med kyi tshul du bkod pa'i steng bskyed sngags brjod cing 'bru'i tshom bu gtso 'khor phyed par bkod la /
zhabs bsil /
bzhi bsnol lha grangs sam phyogs mtshams brgyad dang mdun bcas cha re /
ma 'dzom na phyogs bzhir re re /
sman raka gtor gsum bcas bkod la sgrub thabs ltar sngags tsam gyis byin brlab /
dkyil 'khor bdag po'i thugs ka nas :
e yaM ra suM keM raM gyi :
cho 'phrul rang sgras yum lnga'i mkha':
'byung ba'i dkyil 'khor lhun gyis grub :
b+h+rU~M bi shwa bi shud+d+he ka pA la b+h+rU~M:
gdangs las ji ltar 'byung ba yi :
gzhal yas khang dang gdan bcas gsal :
hU~M oM swA AMHhA hU~M ha he phaT b+h+yo raM:
zhi khro rtsa ba bka' nyan dang :
rig 'dzin bcas pa'i dkyil 'khor pa'i :
lha tshogs mtsho la gza' skar bzhin :
ma lus bkra lam gsal bar gyur :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
de 'gres te /
A dar+sha /
sa mA tA/
pra t+yA bek+Sha Na /
kr-i t+yA nuSh+ThA na /
zhes dbang bskur /
oM sarba ta thA ga ta ma hA kA ya badzra sogs 
wAka 
tsit+ta 
zhes brlab /
badzra sa mA dza :dang /
e h+ye his drang /
dzaHhU~M baM hoHsa bstim /
kA ya wA ka tsit+ta badzras brtan /
hU~M:
'khor ba rgya mtsho'i yo byad rnams :
mchod pa rgya mtsho'i rgyan yin te :
srid pa rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga te b+h+yo bi shwa mu khe b+h+ya :
sarba thA khaM ut+ga te s+pha ra Na i maM ga ga na khaM swA hA:
oM AHhU~M:
su ra to ma hA rA ga :
pa na peM:
pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hu :
oM AHhU~M:
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pU:
oM shrI badzra rA ga A lo ke hrI:
oM shrI badzra rA ga gan+d+he gan :
ma hA pany+tsa a mr-ita la kha raM khA hi :
kA ya wA ka tsit+ta oM AHhU~M:
ma hA ba liM ta khA hi :
ma hA rak+ta khA hi :
zhes pa rnams kyis mchod /
oM:
thams cad ma lus sku gsung thugs :
sku gsung thugs kyi bdag nyid che :
sku gsung thugs kyis kun tu khyab :
sku gsung thugs kyi thig le che ho :
hU~M:
bdag med phyogs bral don dam thugs chud cing :
byams dang snying rjes dgra zun mi mnga' yang :
gdug pa 'dul phyir dus las mi 'da' ba'i :
'jigs byed khro bo'i tshogs la phyag 'tshal bstod :
ces bstod do /

/gnyis pa bum pa lhag gnas ni /
stegs bu'i dbus su khro bo'i gsang bum pho mo'i thod pa mtshan ldan kha sbyor chang dang so lnga'i bcud kyis bkang ba dar mthing dmar gyis bcings shing lcang los brgyan pa'i steng gi khri'ur rin po che'i bum pa nang bcud mgul chings kha rgyan ldan pa bkod /
gnyis ka'ang gu gul gyis bdug cing bgegs bskrad la chas su bcug
/mchod gtor gong smros cha re bshams la byin brlab /
bum pa bsang sbyang /
stong pa'i ngang las b+h+rU~M zhes pa'i :
gdangs las ye shes rin po che'i :
bum pa mtshan nyid yongs rdzogs pa :
gzhal yas khang gi nang nyid du :
hU~M oM swA AHhA:
hU~M ha he phaT b+h+yo raM:
rgyal ba kun bzang yab yum ni :
bde gshegs zhi ba'i 'khor dang bcas :
bcom ldan dpal chen he ru ka :
khro bo yab yum 'khor dang bcas :
dwangs pa'i rgya mtsho chen po la :
gza' skar shar bzhin gsal bar gyur :
dbang bskur nas mchod bstod bar gong gi lha sta gon skabs ltar bya /
gzungs thag blangs te /
bdag gi zhal nas sngags kyi phreng :
gzungs thag la 'khril bum par zhugs :
lha tshogs kun bskul snyoms par zhugs :
byang sems ye shes bdud rtsi babs :
bum pa yongs su gang bar gyur :
ces mos la /
oM bo d+hi tsit+ta ma hA su kha dz+nyA na d+hA tu A:
zhi ba dang /
oM ru lu ru lu hU~M b+h+yo hU~M:
khro bo dang /
oM gu h+ya dz+nyA na bo d+hi tsit+ta ma hA su kha hU~M hU~M:
zhes spyi bsdus brgya rtsa las mi nyung ba bzlas pa'i mthar /
gtso bo'i sngags dbyangs bya zhing thod chu phul la /
lha rnams chags pa chen po yis :
ye shes bdud rtsi'i ngo bor zhu :
bum pa'i chu dang ro gcig gyur :
ces mos la spos kyis bdug
/bcas rnams yol bas bsgribs la bzhag go

/gsum pa slob ma sta gon ni /
slob dpon gyi mdun du so shing /
khyor chu'i dung zhal /
srung skud dmar po /
phur chung /
ku sha che chung rnams slob ma'i grangs mnyam /
dkyil 'khor gyi lhor maN+Dal dris byugs pa la pad+ma 'dab brgyad phyogs mdog dri bzang gi thig le can 'du bya /
slob bu rnams las bum gyis khrus dang phyag byas te gral du 'khod pas bgegs gtor las sngags dang a mr-itas bsang /
raM yaM khaM gis sbyang /
stong pa'i ngang las b+h+rU~M las rin po che'i snod du oM yig zhu ba las byung ba'i gtor ma 'dod pa'i yon tan bsam gyis mi khyab pa'i sprin 'phro bar bsams la /
oM AHhU~M lan gsum gyis brlab /
oM sarba big+h+nAn na maHsarba nas 
khaM gr-ih+Ne daM ba liM ta swA hA gsum gyis gtor ma bskor zhing bsngos la /
hU~M mdzad kyi phyag rgya bcings te /
na mo /
dkon mchog gsum la phyag 'tshal lo //
dkon mchog gsum gyi bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
'dus pa chen po mdo'i dkyil 'khor gyi lha tshogs rnams kyi bden pa dang /
sprul pa yang sprul phyag brnyan dang bcas pa rnams kyi bden pa dang /
bden pa chen po'i byin gyi rlabs kyis /
deng 'dir rdo rje'i slob ma 'di rnams dkyil 'khor du 'jug cing dbang bskur ba nod pa la bar du gcod pa'i gdon bgegs thams cad gtor ma byin pa 'dis tshims par gyis la dpag tshad dang rgyang grags su ma gnas par song zhig
/ces gu gul gyi dud pas bdug
/yungs thun gyis brab /
rol mo'i sgra drag tu bya zhing /
sum+b+ha la sogs pa'i drag sngags bzlas pas bgegs rnams bskrad /
badzra pany+tsa ra dz+wa la raM/
zhes brjod pas rdo rje srung ba'i gur khang ye shes kyi me 'bar bas phyogs kun gtams te cis kyang mi shigs par bsam mo //
de nas blo bcos shing spro ba bskyed pa'i ched du zab mo'i chos dang gleng gzhi shes shing spro na rgyas par 'chad /
mdor bsdu na /
nam mkha'i mtha' dang mnyam pa'i sems can thams cad kyi don du khyab bdag gdod ma'i mgon po dpal he ru ka'i go 'phang 'thob par bya /
de'i ched du sangs rgyas thams cad kyi gsang ba'i lung gi mdo dgongs pa 'dus pa'i dkyil 'khor du zhugs te smin grol gyi lam nyams su blang bar bgyi'o snyam pa'i thugs bskyed dang /
chos gsan pa'i kun spyod rnams kyang ji skad bshad pa bzhin legs par gsal btab ste gsan 'tshal /
'dir gang gsan par bya ba ni /
bdag cag gi ston pa thabs mkhas la thugs rje chen po dang ldan pa de nyid kyis gdul bya so so'i dbang po dang skal pa che chung gi spyod yul chos kyi bdud rtsi bsam gyis mi khyab pa zhig gsungs pa thams cad kyang mdor bsdu na /
'jig rten pa dang /
'jig rten las 'das pa'i theg pa gnyis su 'du ba rgyud rang shar las gsungs shing /
snga ma skyes bu chung ngu'i lam las khyad par du 'phags pa 'das pa'i theg pa la'ang /
spyi mdo las /
lang+ka'i bdag po gzhan yang gang //
don dam nges pa'i theg pa ni //
gsum du nges par bstan pa ste //
kun 'byung 'dren dang dka' thub rig
/dbang sgyur thabs kyi theg pa 'o //
zhes gsum du gsungs pa'i dang po mtshan nyid sde gsum dang /
bar pa phyi rgyud sde gsum /
phyi ma nang rgyud sde gsum ste rnam par grol ba'i theg rim dgur dbye ba las /
'dir theg rim 'og ma rnams las khyad par du mas 'phags pa theg pa brgyad pa lung a nu yo ga yin /
'di'i lugs kyis sngon byung rgyal ba'i mdzad spyod kyi sgo nas gdul bya spro ba skyed pa'i dbang dang /
rjes 'jug gang zag nyams len gyi sgo nas gdul bya chud mi za bar byed pa'i dbang gnyis su dbye ba'i phyi ma la'ang /
rjes 'jug lam pa'i dbang dang /
las dang po ba'i dbang gnyis las 'dir rjes 'jug las dang po pa smin byed dbang bskur ba ste /
de'ang dbang don bsdus pa las /
rjes 'jug las kyi dang po la //
chu bo bzhi yi dbang bskur ba //
yo ga la sogs theg drug la //
phyi dbang rgyud kyi chu bos bya //
bskyed pa ma hA yo ga la //
nang dbang 'byung ba'i chu bos bya //
rdzogs pa a nu yo ga la //
sgrub dbang grags pa'i chu bos bya //
rdzogs chen a ti yo ga la //
gsang dbang rdzogs pa'i chu bos bya //
zhes gsungs shing de la'ang snga 'gyur bka' ma'i srol la rgyud dang man ngag gi lugs kyi bskur tshul gnyis su grags na'ang /
khyad par ngo mtshar gter gyi bka' srol 'dir /
rang bzhin gyi snod du gyur pa zab mo la mos pa'i skal ldan khyad par can la mdo rtsa ba'i dkyil 'khor du chu bo bzhi rdzogs kyi dbang sum cu rtsa drug bskur bas a nu rang lugs kyi theg dgu'i dbang rdzogs par 'gyur ba ste /
dbang don rnam par 'byed pa las /
bcu yis byang chub rigs can 'gyur //
bcu gcig gsang ba nang par 'gyur //
bcu gsum bla ma chen por grags //
gnyis kyis theg dgu'i dbang rdzogs pa'o //
zhes gsungs pa mdo rtsa ba'i dkyil 'khor du rgyud lugs chu bo bzhi'i dbang bskur ba skabs su babs pa yin /
de'ang dkyil 'khor la brten nas bskur dgos shing dkyil 'khor la dbye na rang bzhin ye shes /
ting 'dzin sprul pa /
rig pa nyams /
gzugs brnyan rten gyi dkyil 'khor bzhir bshad pa las /
'dir las dang po la gzhug tu rung ba gzugs brnyan gyi bye brag ras bris kyi dkyil 'khor du dbang bskur ba la sta gon dang /
dbang dngos gzhi gnyis su yod pa las skabs 'dir sta gon gyi chos rnams zhu ba'i yon du dmigs te maN+Dal 'bul bar zhu /
zhes maN+Dal 'bul du gzhug
/de'ang gsang ba phyi rgyud las /
sngags kyi dngos grub don gnyer gang //
dkyil 'khor 'dir ni gzhug par bya //
bsod nams 'dod pas de las gzhan //
bdag gzhan 'jig rten pha rol gnyer //
dad pa chen por ldan pa dag
/'jig rten pha rol la dmigs nas //
blo ldan dkyil 'khor zhugs bya ste //
'di yi 'bras bu gnyer mi bya //
gal te 'di 'bras don gnyer na //
'jig rten pha rol 'grub mi 'gyur //
'jig rten pha rol la dmigs na //
'bad pa med par 'di 'bras 'grub //
ces gsungs pa ltar /
khyed cag gsang sngags kyi dkyil 'khor chen po 'dir 'jug pa'i don du gnyer bya ni /
mngon mtho lha mi'i go 'phang dang zhi ba nyan rang gi byang chub thob pa'i ched du ma yin gyi /
mtha' gnyis la mi gnas pa'i byang chub chen po sku dang ye shes lnga'i bdag nyid bcom ldan sgrol byed thugs rje'i bdag po'i go 'phang 'grub par bya ba'i phyir dkyil 'khor du 'jug dgos /
de las mngon mtho nges legs kyi bde ba 'bad med zhar byung du 'grub par 'gyur bas na /
shes rab chen pos 'khor ba rang bzhin med par shes shing /
snying rje chen pos de ltar ma rtogs pa'i mkha' khyab kyi sems can rnams bla na med pa'i byang chub la 'god pa'i phyir dkyil 'khor du 'jug par bya snyam pas /
snyim pa me tog dang bcas pa'i thal mo sbyar nas dkyil 'khor gyi lha la gsol ba gdab pa 'di'i rjes zlos mdzod /
hoH
gdul bya 'dul ba'i thabs mkhas shing :
dmigs med thugs rje che ldan pa :
slob dpon chen pos bdag la dgongs :
rdo rje'i dkyil 'khor gzhug tu gsol :
lan gsum /
de nas thog mar sdom pa thams cad kyi rten du gyur pa skyabs sdom len pa'i slad du /
bdag gzhan nam mkha' dang mnyam pa'i mar gyur sems can thams cad deng nas byang chub snying po la mchis kyi bar du bla ma dkyil 'khor pa'i lha tshogs rgyal ba sras dang bcas pa rnams la mi phyed gus pa'i yid kyis skyabs su 'gro snyam pas 'di'i rjes zlos /
na mo :
bdag dang mtha' yas sems can rnams :
deng nas byang chub ma thob bar :
bla ma dkyil 'khor lha tshogs la :
mi phyed gus pas skyabs su mchi :
lan gsum /
de nas smon 'jug gis bsdus pa kun rdzob byang chub mchog tu sems bskyed pa 'di'i rjes zlos /
bdag dang mtha' yas sems can rnams //
don gyi sangs rgyas yin mod kyang //
rtog pa'i dbang gis 'khor ba las //
byang chub mchog tu sems bskyed do //
lan gsum /
sems lnga zung 'jug ye shes lngar la zla ba don dam byang chub mchog tu sems bskyed pa 'di'i rjes zlos /
e ma'o ngo mtshar rmad kyi chos //
rdzogs pa'i sangs rgyas kun gyi gsang //
skye ba med las thams cad skyes //
skyes pa nyid na skye ba med //
e ma'o ngo mtshar\u0f8e
rdzogs pa'i sangs rgyas\u0f8e
'gag pa med las thams cad 'gag
/'gags pa nyid na 'gag pa med //
e ma'o ngo mtshar\u0f8e
rdzogs pa'i\u0f8e
mi dmigs pa las thams cad dmigs //
dmigs pa nyid na dmigs pa med //
e ma'o ngo mtshar\u0f8e
rdzogs pa'i\u0f8e
mi gnas pa las thams cad gnas //
gnas pa nyid na gnas pa med //
e ma'o ngo mtshar\u0f8e
rdzogs pa'i\u0f8e
'gro 'ong med las 'gro 'ong nyid //
'gro 'ong nyid na 'gro 'ong med //
lan gsum /
skabs 'dir dkyil 'khor gyi don bshad pa lags pas nges shes skyed 'tshal /
ngo bo dbyings las ye shes shar :
nges tshig bde chen snying po len :
dbye ba rang bzhin ting 'dzin dang :
gzugs brnyan tshogs kyi dkyil 'khor te :
mdor na gsang ba'i dkyil 'khor du :
zhugs dang mthong dang thos pa yis :
'jig rten 'jig rten las 'das pa'i :
dngos grub dka' ba med par 'byung :
des na khyed rang rnams kyis rnyed pa'i mchog rab tu rnyed par gyur to snyam du dga' ba sgom par mdzad 'tshal /
de nas khyad par gyi don zhu ba'i slad du slob dpon he ru ka dang dbyer mi phyed pa la snyim pa me tog dang bcas pa'i thal mo sbyar nas gsol ba gdab pa 'di'i rjes zlos /
bcom ldan kun bzang he ru ka :
dkyil 'khor gtso bo khyod la 'dud :
thar pa chen po bdag 'dod de :
de nyid dbang dang dam tshig rnams :
mgon po dpa' bor skyabs song zhing :
theg chen khang par gzhug pa dang :
mkhyen rab ye shes bdag la stsol :
lan gsum /
de ltar theg pa 'di'i rigs su nges pa'i sgo nas bur gyur pa la bos te gnang ba sbyin zhing drang ba ni /
lag gi rdo rje 'dzin du bcug ste /
bu 'dir shog cig ci bde ba'i //
las spyod rim par 'gro ba dang //
sku gsung thugs kyi rdo rje gzung //
rdzogs pa'i ye shes bde chen la //
dmigs pa med par gnas phyir du //
ser sna spangs pa'i dang yid kyis //
gtong zhing rang sems brtan par gzung //
'dus pa chen po'i dbang rdzogs sbyin //
zhes rang gi mdun du drang ngo //
de nas tshe sba ba ni /
hU~M hU~M hU~M/
rdo rje hU~M gi sgra bsgrags pas //
dung khang zla gam gzhal yas su //
tshe rten hU~M gi 'od zer gyis //
lus srung dwangs ma hU~M la thim //
hU~M mdzad sngo skya tshe bum 'dzin //
gnam sgo khro rgyal mi g.yo ba'i //
phyag rgya mchog gi rgyas btab gyur /

/de nas sgrib pa 'dral ba'i phyir slob dpon zhe sdang rdo rjer gsal ba'i sku las 'bar ba'i khro bo mtshon cha'i char 'beb pa dpag tu med pa spros pas /
sgrib pa sbyong ba la bar du gcod pa'i bgegs dang log par 'dren pa thams cad bsdigs bskrad brlags par byas te 'dul sbyong drag po'i dkyil 'khor du sbyangs par gyur /
hU~M hU~M hU~M bi shwa badzra kro d+ha dz+wa la maN+Dal phaT/
ha la ha la raM/
zhes spos rol dang bcas pa'i tsham rngam gyis bgegs bskrad /
khro bo gnyis dang khro tshogs rnams //
slob ma'i lus la zhu lugs 'dres //
lus kun rdo rje'i go chas gtams //
zhes bsgom /
slar yang thugs ka'i 'od zer dang /
khro bo'i tshogs kyis bar chad bsal //
lus kun rdo rje'i go chas gtams /

/slar yang thugs ka'i hU~M yig las //
ye shes me spros sdig sgrib bsregs //
chos nyid rlung gis bag chags gtor //
byang sems chu yis gzung 'dzin sbyangs //
raM dz+nyA na s+pha ra Na phaTaH
yaM d+harma d+hA tu s+pha ra Na phaTaH
khaM bo d+hi tsit+ta s+pha ra Na phaTaH
gnyis med ye shes 'od zer gyis //
stong pa'i ngang las skad cig gis //
zung 'jug sgyu ma'i rdo rje sems //
rdul bral shel ltar dwangs par gsal //
nang mchod kyis gnas gsum thig le bkod la /
spyi bor zla bar oM dkar po //
mgrin par pad+mar AHdmar po //
snying gar nyi mar hU~M sngon po //
de las 'od 'phros sku gsung thugs //
rdo rje'i lha tshogs spyan drangs nas //
'bru gsum la thim rnam snang dang //
dpag med mi bskyod rgyas btab cing //
ye shes rigs lnga'i dbang rdzogs gyur //
oM sarba ta thA ga ta ma hA kA ya badzra sogs gsum dang /
shUn+ya tA sogs rigs lnga'i sngags rgyas byin gyis brlab bo /
khu tshur mdud cing /
badzra kA bA tsi rak+Sha haM/
zhes brjod pas spyi bo'i haM zhu ba'i 'od kyis lus kyi cha thams cad rdo rje'i rdul phra rab tu gyur pas cis kyang mi shigs pa rdo rje'i go chas bcings par gyur /
de ltar 'gal rkyen sdig sgrib sbyangs shing lhar bskyed nas /
da mthun rkyen dngos grub kyi ltas brtags pa la thog mar so shing dor ba yin pas 'dun pa 'di bzhin mdzod /
so shing bsang sbyang /
stong pa'i ngang las hU~M las byung ba'i so shing mtshan nyid tshang ba dngos grub kyi ltas brtag pa'i nus pa dang ldan par gyur /
oM AHbadzra dzi hA saM bar+d+ha ni hU~M phaT/
zhes bzla bzhin du byin /
de nyid mkha' dbyings kyi rgyas bzung la sos 'cha' zhing drud pa ltar byas pas sdig sgrib thams cad skyugs par mos la /
kha shar du blta bas 'di'i rjes zlos dang bcas te 'dor bar zhu /
ho :
rdo rje'i so shing 'di dor bas :
mchog dang thun mong phrin las bzhi'i :
dngos grub skal ba gang lags pa :
deng 'dir mngon sum bstan du gsol :
oM badzra hA sa ha :
de ltar dor bas rtse mo'i me tog bla ma'am steng du bstan na mchog gi dngos grub /
phyogs bzhir zhi sogs las bzhi /
mtshams bzhir bum pa bzang po sogs phra mo'i dngos grub /
thur du bstan na sa 'og gi dngos grub 'grub par 'gyur ro //
zhes lung bstan /
de nas rmi lam gyi sgo nas brtag pa la'ang dang po rmi lam gsal ba'i ched du khyor chu sbyin pa yin te /
dung zhal gyi dri chu la hU~M big+h+nAn+ta kr-ita phaT/
ces bzlas te /
dri chu khyor bar lan gsum sbyin pa thungs la lhag ma rgyab tu dor cig
/oM sarba bi kalpa saM sho d+ha na swA hA/
zhes blud /
de nas rmi lam gyi bar chad srung ba'i phyir srung skud dang phur bu sbyin pa yin te /
dpung skud bsang sbyang /
stong pa'i ngang las hU~M las byung ba'i rdo rje'i srad bu rdo rje'i mdud pa gsum dang bcas pa bar chad bsrung ba'i nus pa dang ldan par gyur /
sta gon gyi lha'i thugs ka nas ye shes kyi srad bu badzra sa mA dzaH
dzaHhU~M baM hoH
gnyis su med par thim /
hU~M big+h+nAn+ta kr-ita phaT/
ces bzla bzhin du skyes pa'i dpung pa g.yon dang /
bud med kyi g.yas su nyis bskor gyis bcings la /
las bum gyi chu 'thor zhing rdo rjes rgya gram du rgyas btab nas /
oM badzra rak+Sha haM/
zhes brjod /
phur bu bsang sbyang /
stong pa'i ngang las hU~M las byung ba'i sras mchog stod khro bo la smad phur bu 'bar ba'i rnam pa can bar chad bsrung ba'i nus pa dang ldan par gyur /
ye shes pa badzra sa mA dzaH
dzaHhU~M baM hoHgnyis med du gyur /
oM badzra kI li kI la ya sarba big+h+nAn baM hU~M phaT/
ces bzla bzhin du sbyin no //
rmi lam mi 'khrugs pa'i phyir ku sha sbyin par bya ste /
bsang sbyang /
stong pa'i ngang las hU~M dang d+hI las byung ba'i ku sha sngo ljang rtsa rtse ma nyams pa rmi lam mi 'khrugs par byed pa'i nus pa dang ldan par gyur /
oM AHd+hI hU~M swA hA/
zhes dang /
hoH
sngags kyis btab pa'i dag byed rtswa :
sngas dang stan du byas nas kyang :
rmi lam sgyu ma lta bu yis :
dngos grub mtshan ma rtogs par gyis :
oM AHd+hI hU~M swA hA:
zhes bzla bzhin du chung ba sngas kyi don du lag g.yas dang /
che ba stan gyi don du g.yon par sbyin /

dbang gi gleng gzhi dang dngos grub kyi snod skyon shes pa'i ched du gegs spang bar gdams pa lags pas snyan gtod 'tshal /
rgyal ba sems dpa' rnal 'byor dag :
dgongs rig snyan nas brgyud pa'i lam :
bla na med pa'i gsang ba la :
yid ches nges pa brtan po yis :
dbang dang dngos grub 'byung ba'i gegs :
rtsa ba yan lag ltung ba las :
nam yang 'da' ba med sems kyis :
dbang mchog thob pa'i thabs la brtson :
de'ang dbang mchog thob pa'i gegs bzhis bsdus pa'i skyon bcu drug las ldog go
/snod bcud kyi yon tan rnams dang ldan pas mi thob pa'i gegs spang zhing thob pa'i rgyu nges pas blang dor ma nor bar byos shig
/ces gdams /
zab mo'i chos bshad pa'i sgo nas spro ba bskyed pa ni 'di la gsan pas khyab par gda'/
de'ang ye shes rngam glog las /
gsang ba mchog gi dkyil 'khor du //
'jug dang dngos grub gsol ba dang //
dbang bskur ba yi las rnams bya //
des ni tshe 'di nyid la yang //
sangs rgyas nyid kyang thob 'gyur na //
dngos grub gzhan lta smros ci dgos //
zhes dang /
rnam snang mngon byang las /
bskal pa bye ba du ma ru //
sngon du sdig pa byas pa gang //
dkyil 'khor 'di 'dra mthong ma thag
/de dag zad par 'gyur yin na //
grags pa mtha' yas sngags spyod pa'i //
tshul la gnas na smros ci dgos //
skyob pa'i gsang sngags bzlas na ni //
go 'phang bla na med par 'gyur //
ces sogs rgya cher gsungs pa bzhin lags pas spro ba skyed mdzod /
de nas las bum gyi chu 'thor zhing /
oM badzra yak+Sha kro d+ha sa ma ya daMSh+Ta hU~M/
zhes bzlas pas bsrung /
de dag rnams kyis sta gon gyi chos rnams grub /
dbang bskur dngos gzhi slad nas 'byung ba lags so //
zhes byas la dge ba bsngo /
slob ma rang gnas su gtong ngo //
slob dpon gyis rdo rje dang spos thogs /
dril bu dkrol la /
mgon po kun mkhyen bdag nyid can :
gcig dang du ma yongs bral phyir :
ma lus bdag nyid dgongs su gsol :
khyed rnams mos shing mchod pa dang :
khams gsum yongs su gzung bya zhing :
rang bzhin mnyam par sbyar ba'i phyir :
rig pa 'dzin bdag dkyil 'khor gyi :
las rnams yongs su rdzogs par bgyi :
thugs rjes nye bar dgongs mdzad de :
dkyil 'khor byin gyis brlabs nas ni :
sa gzhi yongs su gzung bar mdzod :
oM badzra sa ma ya satwaM:
zhes lan gsum gsol ba btab pas /
lha rnams dgyes par rol pa yi :
gzi byin mtha' yas 'bar bzhin pas :
de nyid du ni thim pa yis :
dkyil 'khor mchog gi rang bzhin gsal :
zhes mos /

!
spyi don gnyis pa dngos gzhi la gsum /
dkyil 'khor bzhengs shing rdzas 'god pa /
sgrub cing mchod pa /
dbang bskur ba'o //
dang po ni /
nangs par snga bar rdo rje 'degs pa'i rgyas /
be gA kra ma yaM/
zhes brjod la sta gon gyi lha nam mkhar btegs /
tshom bu bsal la ras bris kyi dkyil 'khor bkram /
de'i dbus su khri'u'i khar sngar sta gon byas pa'i khro bo'i gsang bum /
de dang go sa gcig par thod pa dum gcig nang yab yum gyi snying po bris pa'i g.yas g.yon du rdo rje dril bus brten pa yang bkod /
de steng khri'u la rnam rgyal bum pa bzhag
/'og nas 'byung ba'i dbang rdzas thams cad tsakli kho nar byed pa snga rabs pa'i phyag srol ltar gzhung mthun tshang ba bkod /
de'ang phyi dbang /
nang dbang /
sgrub dbang rnams tsho gsum du bcad na stabs bde bas de ltar mdun dang g.yas g.yon du bzhag
/rgyab tu gsang dbang thod pa'i bdud rtsi /
chos 'byung dbus su pad+ma dmar po 'dab brgyad rdo rjes mtshan pa'i tsakli'ang bkod /
mdun rgyab gang bder tshe bum mgul chings dmar po can /
tshe 'brang /
tshe ril tshe chang dang mda' dar dmar po rnams kyang bzhag
/mdun phyogs su zhi gtor zlum po la mtheb kyu zhe gnyis /
dpal gtor dmar po la 'khor rang 'dra brgyad dang mtheb kyu drug cus bskor ba /
srung ma gter gzhi'i gtor ma rnams kyi g.yas g.yon du sman raka
/zhabs bsil gyi snod /
bzhi bsnol phyogs bzhir tshar bzhi las mi nyung ba rnams /
phyogs mtshams rnams su 'phan dang rgyal mtshan mda' dar /
steng du bla bre dang dar dpyang sogs rgyan rdzas ji ltar tshogs pa rnams kyang bkod mdzes su bya /
gzhan yang cho ga dang dbang la nye bar mkho ba'i yo byad rnams ma tshang ba med par nye bar bsdog
/de dag bshams pa'i cho ga ni sgrub chen sogs la thog mar slob dpon gyi mdun zhing lpags bkram pa'i khar sgrub rdzas rnams bkod /
'don dmigs tshar nas 'god tshig gis dkyil 'khor du bkod dgos pa yin kyang /
'dir sa bcad tsam gyi lag len stabs bde'i dbang du byas te /
'god tshar nas gu gul bdug
/yungs thun brab cing /
bdag nyid zhe sdang rdo rjer gsal ba'i sku las sprul pa'i khro bo dang mtshon cha'i sprin 'phros pas bgegs rnams tshar bcad par gyur /
phaT phaT badzra kro d+ha dz+wa la maN+Da la ha la ha la hU~M/
zhes dang /
bi shwa badzra'i sngags dang rol mo'i tsham rngam bya /
las chu 'thor la bsang sbyang /
hU~M:
e yaM ra suM keM raM b+h+rU~M:
dkyil 'khor bdag po'i thugs ka nas :
'byung ba gzhal yas gdan bcas spros :
gzugs brnyan dkyil 'khor la thim pas :
srung 'khor 'byung rim gzhal yas khang :
gdan dang bcas pa gsal bar bsam :
hU~M oM swA AMHhA:
hU~M ha he phaT b+h+yo raM:
yab yum snyoms zhugs sbyor mtshams nas :
dkyil 'khor lha tshogs thams cad thon :
rang rang mtshan ma'i rten la thim :
lha tshogs dngos su gsal bar gyur :
badzra yo gi nI dza :
brgyud gsum rig 'dzin thams cad ni :
so so'i gnas nas spyan drangs nas :
rang rang rten la thim pa yis :
mkha' khyab de bzhin gshegs rnams kyi :
gzi byin hU~M gis bsdus nas su :
sgrub rdzas rnams la thim par gyur :
ces bsgom /
brda sgo dbye ba rdo rje nang bsdam phyir phral la /
hU~M:
ye nas mnyam nyid mi 'da'i phyir :
gzung 'dzin bsnol bas sgo bcad de :
bdag med mi gnas ye shes kyis :
yul las 'das pa'i sgo phyes shig :
oM badzra tsakra maN+Da la pra be sha ya phaT:
ces brjod sgo ni shag gis bye :
lha rnams zhal ni mngon du gyur :
hU~M:
shar lho nub byang rnam bzhi nas :
ye shes bzhi yi sgo phyes te :
zhi khro gsang ba'i dkyil 'khor la :
rnal 'byor mchog gi phyag bgyi 'o :
a la la ho :
zhes pas phyag byas lha dang bdag :
rang rig ngang du dbyer med gyur :
ces mos /
skabs 'dir dkyil 'khor gsar pa la rab gnas kyi cho ga dgos kyang 'dir ras bris rnying pa la brten pa'i dbang du byas te dngos gzhi'i skabs dkyil 'khor gsum bsres pas chog pa yin no //
gnyis pa dkyil 'khor sgrub pa ni /
brgyud 'debs dang sems bskyed sngon du 'gro bas sgrub thabs rgyun gyi nyams len mthar chags su gtong ba las /
bdag mdun bum gsum dam tshig dkyil 'khor gcig gis bsdus par bskyed cing /
spyan 'dren skabs su ting 'dzin dam tshig gi dkyil 'khor la rang bzhin ye shes dang sta gon gyi dkyil 'khor nam mkhar btegs pa gnyis bstims nas dam bca' mchod bstod smon lam gyi bar du bya /
b+h+rU~M bi shwa bi shud+d+he sogs kyis mdun rten gyi go sar ye shes kyi dkyil 'khor phyes la gsal ba gsum ldan gyi 'phro 'du dang bcas te spro zhing nus na sgos dzapa? rnams gtso 'khor phyed par bzla /
spyi dzapa? nyid ci nus bzlas pa'i mthar /
bum pa'i dkyil 'khor gsal btab la bzlas pa bya /
skabs 'dir tshe sgrub ni /
bdag mdun dbang gi thugs ka ru :
ye shes lnga yi 'od khyim du :
rma byas btegs pa'i rin chen khri :
pad+ma nyi zla brtsegs pa'i steng :
AMHlas snang mtha' yas pa dkar :
pad+ma dmar po tshe bum 'dzin :
gos dkar yum dang gnyis med 'khril :
rgyan rdzogs 'od zer 'bar ba yi :
thugs kar nyi zla'i gwa 'u la :
tshe rten thig le dmar gsal 'bar :
snod ni tshe yi gzhal yas khang :
bcud ni AMHpAMHtshe dpag med :
'od zer stong khams khyab pa yis :
'khor 'das tshe yi dwangs bcud bsdus :
thim pas bkrag mdangs tshe nyams 'phel :
zhes gsal btab la /
b+h+rU~M badzra A yu She hU~M A:
zhes bzlas pa'i mthar mda' dar g.yab la /
hrI:
nub phyogs pad+ma dbang gi gzhal yas nas :
bcom ldan rigs lnga yab yum tshe dpag med :
sems dpa' sems ma sgo mar bcas rnams kyis :
tshe dang ye shes 'gugs pa'i las mdzod cig :
oM nr-i b+h+rU~M hU~M A yu She dzaHdzaHhU~M A:
zhes brjod la 'khor 'das kyi tshe bcud thams cad bdag dang sgrub rdzas la bstim /
de nas bzlas pa'i rjes rim gzhi bstod /
e ma rang snang sogs sh+lo ka lnga tsam bya /
ye nas gnyis med sogs kyis nongs pa bshags /
oM AHhU~M gis dung chu phul la /
bum lha 'od zhu bdud rtsir gyur /
hU~M zhes ye shes 'khor lo rang la bsdus pas gsal brtan 'bar bar mos la yi ge brgya pas brtan par bya /
rig pa'i me tog dor la gnang ba nod do //
gsum pa dbang bskur ba la gsum /
'jug pa /
dngos gzhi /
rjes kyi rim pa'o //
dang po la phyi nang gnyis las phyi 'jug gi thog mar slob ma rnams khrus nas dbyung /
bgegs bskrad la srung 'khor bsgom /
me tog bkye bsdu dang sems bskyed gsal btab la /
de'ang rgyal ba yang dag par rdzogs pa'i sangs rgyas de nyid kyis gsang sngags bla na med pa'i theg pa phyis 'byung bar lung du bstan pa bzhin /
thub dbang mya ngan las 'das nas lo nyi shu rtsa brgyad na lang+ka'i yul gyi ri bo ma la ya'i rtse mor gsang ba'i bdag po dngos su byon nas dam pa'i rigs can dra ma lnga la sngags kyi chos 'khor bskor pa'i byin rlabs kyis /
sa ho ra'i yul du skal ldan rgyal po dzaHla rgyud lung gi glegs bam rnams dngos su babs te gsang ba'i bdag pos zhal bstan nas byin gyis brlabs /
a nu lung gi mdo bzhi la sogs la brten pa'i dbang gi chu bo rnams rang gi sras in+d+ra bo d+hi la gnang /
de nas ku ku rA dza phyi ma dang slob dpon chen po ro langs bde ba sogs las brgyud de 'phags yul gyi grub brnyes rnams la bka' rim par babs /
bod du bstan pa snga dar gyi skabs su gnubs chen sangs rgyas ye shes rin po ches rgya bal bru sha'i slob dpon rnam pa bzhi las rtsa ba yan lag dang bcas pa'i dbang dang rgyud kyi bshad pa man ngag dang bcas pa gsan te rgya cher spel /
gter gyi phyogs su sngon chad dmigs su bsal ba ma byon kyang phyis 'dir gdul ba'i dus su son cing rgyal ba'i thugs rje la rgyun chad ma mchis pas lha sras dam 'dzin mu rub btsad po'i yang srid /
rgyud lung man ngag dang bcas pa'i zab gter shing rta'i srol 'byed 7o rgyan mchog gyur bde chen gling pas yon tan phrin las kyi gnas mchog seng chen gnam brag gi brag ri rin chen brtsegs pa nas chos rgyal yab sras kyi bla dpe mkha' 'gro gsang ba'i glegs bam spyan drangs pa las /
mdo lung chen mo rnam pa drug la ma bu bco brgyad du dbye ba'i nang tshan nyer mkho'i snying po rnal 'byor rgyun gyi nyams len rnam drug gtan la phab par mdzad pa las /
'dir lung rtsa ba'i snying po rdo rje bkod pa'i dkyil 'khor du dbang bskur ba bsgrub par bgyi ba la /
bdag nyid kyis bya bar 'os pa rnams legs par grub pa lags /
da khyed rang rnams kyi ngo skal dkyil 'khor du 'jug pa'i chos dang dbang bskur ba gnyis su mchis pa las thog mar 'jug pa'i chos rnams zhu ba'i yon du maN+Dal phul mdzod /
ces maN+Dal 'bul du gzhug
/mtshams sbyor spyi 'gre bcas /
oM tsak+Shurban+d+ha bA ra mA na ya swA hA/
zhes mig dar dang /
A khaM bI ra hU~M gis me tog sbyin /
thog mar rtsa rgyud las /
snod du gyur pa kun bsdus nas //
byang chub mchog gi sems bskyed de //
zhes gsungs pa ltar sems bskyed par bya ba la gnyis las /
dang po kun rdzob byang chub mchog tu sems bskyed pa 'di'i rjes zlos /
bdag dang mtha' yas sems can rnams //
sogs sta gon skabs ltar lan gsum /
gnyis pa sems lnga zung 'jug ye shes lngar la zla ba don dam byang chub mchog tu sems bskyed pa 'di'i rjes zlos /
e ma'o ngo mtshar rmad kyi sogs e ma tshar lnga lan gsum /
de nas snyim pa me tog dang bcas pa'i thal mo sbyar te gsol ba gdab pa 'di'i rjes zlos /
e ma'o bde mchog dga' tshal 'dir //
bdag cag kun tu 'jug 'tshal na //
dga' ba byang chub sems bskyed nas //
gsang ba'i don 'di spyad par bgyi //
lan gsum /
'dun pa dri ba ni /
khyed ni dga' dad ci la mos /
khyed ni 'dod pa ji lta bu //
zhes dris pa'i lan btab pa 'di'i rjes zlos /
bdag ni skal ldan bde chen dga'//
mchog la dad cing 'gro sgrol mos //
de nas sgo phye nas zhal blta bar gsol ba gdab pa 'di'i rjes zlos /
bde chen lhun grub gzhal yas 'dir //
rnam par thar pa'i sgo bzhi nas //
tshad med thugs rje'i sgo phye nas //
byams pa'i zhal bzang bstan du gsol //
lan gsum /
de ltar gsol ba btab pas dpal chen po'i zhal 'dzum pa'i mdangs kyi 'od zer gyis dkyil 'khor gyi sgo bzhi phyes pa'i mos pa mdzod /
e ma'o skal ldan 'dus pa'i tshogs //
'khor ba'i lam sgo kun bcad de //
byang chub lam la gzud pa'i phyir //
rdo rje gsang sgo dbye bar bya //
zhes brjod cing /
yol ba bsal nas /
las kyi rdo rje'i lag gi rdo rje la 'jus te tshad med bzhi'i 'jug pas sgo bzhi nas zhugs pa'i mos pa mdzod /
slob dpon gyis lag gi rdo rje phyed gtad de /
'dus pa chen po'i dkyil 'khor du //
rdo rje shugs kyis brgal nas ni //
dad pa'i yid kyis zhugs byas te //
byin rlabs dam pa gtad par bya //
zhes drangs te shar sgor bzhag par mos shig
/de nas tshe sba zhing bgegs bskrad pa la dmigs pa 'di bzhin mdzod /
hU~M hU~M hU~M/
rdo rje hU~M gi sogs nas /
bar chad bsal /
lus kun rdo rje'i go chas gtams //
bar gong bzhin /
de nas sdig sgrib sbyong zhing rgyud drug gi sgo dgag pa la dmigs pa 'di ltar mdzod /
slar yang thugs ka'i hU~M yig las /
sogs nas /
khaM b+ho d+hi tsit+ta s+pha ra Na phaTaHkyi bar dang /
slob dpon phyag sor g.yas g.yon gnyis //
nyi zlar rigs lnga'i sa bon gsal //
'od kyis kun gyi snying nang gi
/rigs drug sa bon bag chags bsregs //
sems rtog lus ngag yid gsum sbyangs //
sems nyid thig le gser zhun ltar //
dkyil 'khor bdag pos hU~M brjod pas //
rigs lnga 'dus pa'i sras mchog ni //
rdo rje sems dpa'i sku ru sad //
gnas gsum oM AHhU~M gsum gyis //
rdo rje gsum du byin gyis brlabs //
spyi bor haM bkod zhu ba'i 'od //
rdo rje rdul gyis lus khyab gtams //
badzra kA bA tsi rak+Sha haM/
zhes khu tshur mdud pas go bgo
/khyed rang rnams shar sgor gnas pas bla ma nyid dkyil 'khor gyi 'khor los sgyur ba'i bdag nyid du bzhugs pa la phyag 'tshal ba'i mos pas 'di'i rjes zlos /
rdo rje rnal 'byor mchog gi lha //
'gro drug 'dren pa'i dpal mdzad pa //
rdo rje can la phyag 'tshal te //
byams mgon khyod la skyabs su mchi //
zhes bla ma'i zhabs la spyi bos gtugs /
dam tshig sbyin pa ni /
slob bu'i gnas gsum oM AHhU~M//
bdud rtsi'i nang du 'bru gsum gsal //
oM badzra a mr-ita a hi haM sarba ma na hU~M hrIHThA/
zhes bzla /
dug lnga rnam dag bdud rtsi'i steng //
'bru gsum bstims pas gnas gsum las //
'od 'phros rgyal kun gsang gsum gyi //
byin rlabs bsdus te thim pa yis //
rdo rje'i dam tshig gsum thob gyur //
bdud rtsi lan gsum sbyin la /
mi phyed rdo rje'i dam tshig ni //
gsang ba gsum gyi dbyings nas phyung //
dkyil 'khor gsum gyi dam tshig ni //
grub na 'jig pa'i dus med do //
rdo rje'i phyag rgya gnas gsum du reg la /
oM sarba ta thA ga ta ma hA kA ya badzra swa b+hA ba At+ma ko\u0f85 haM/
de bzhin du wA ka dang tsit+ta /
de nyid brtan par bya ba'i phyir chu nan bya ba ni /
'di ni sems can dmyal ba'i chu :
dam tshig nyams na sreg par byed :
dam tshig bsrung na dngos grub ni :
rdo rje bdud rtsi'i chu 'dis 'grub :
bdud rtsi hU~M yig re gyur nas :
snying gi dkyil du thim pa las :
shes pa hU~M du gyur par mos :
rdo rje'i yal gam bcas pa las 'da' bar mi bgyid do snyam pas rdo rje'i bro bor ba 'di'i rjes zlos /
badzra sa ma ya i dan+te na ra kan :
de nas nang 'jug gi thog mar lhag pa'i lha ngos gzung ba'i phyir me tog dor ba ni /
sngon nas las 'brel yod pa'i rigs kyi lha la 'bab par shog snyam pas 'di'i rjes zlos /
sngon tshe gong nas 'brel pa yi :
bdag gi nye gnas gang lags pa :
las 'phro dang ni thugs rje yis :
da lta nyid du 'bab par shog :
oM pra tIts+tsha badzra ho :
zhes dor bas gang la babs pa'i lha de'am /
spyi tsam du 'khor lo'i dbang phyug gi dbu la babs te bzhes par bsam mo //
de ltar nges pa des rgyud byin gyis rlob pa'i phyir lha dbab pa ni /
lus gnad mi g.yo bar 'ching /
ngag gnad rlung rang babs su gzung /
sems kyi gnad me tog gtso bos bzhes pa'i dbang du byas te /
khyed rang rnams che mchog he ru ka sku mdog mthing nag zhal gcig phyag gnyis pa rdo rje dang thod khrag 'dzin pa /
zhabs g.yas brkyang gis bzhengs pa'i snying gar sngar chu nan byas pa'i chu dang gnyis su med pa'i dwangs ma mi shigs pa'i thig le nyid hU~M yig 'bar ba /
de las byung ba'i 'od zer gyis bskul bas dkyil 'khor gyi lha tshogs rnams dang /
dpal rdo rje sems dpa' nam mkha' dang mnyam pa'i rang bzhin gyi dbyings na bzhugs pa thams cad kyi thugs kar nyi ma'i dkyil 'khor la gnas pa'i hU~M yig 'bar ba las /
sangs rgyas thams cad kyi thugs gnyis su med pa'i ye shes bde ba chen po nyid hU~M yig gi rnam pa grangs med pa 'od zer gyi phung por 'bar zhing 'phro ba kha char dang bu yug 'tshubs pa ltar babs pa ba spu'i bu ga nas zhugs /
snying ga'i hU~M yig la sib sib thim pa'i rkyen gyis /
de nyid las 'phros pa'i byang chub sems kyi 'od zer gyis lus nang thams cad mer khrig gis gang bas bde ba chen po'i ye shes mchog tu 'bar ba la sems rtse gcig zhog cig
/hU~M hU~M hU~M hU~M/
oM a kra ma hA shrI he ru ka hU~M:
ka ta ma hA kro d+hI shwa rI hU~M phaT:
oM ru lu ru lu hU~M b+h+yo hU~M:
oM gu h+ya dz+nyA na bo d+hi tsit+ta ma hA su kha hU~M hU~M:
A be sha ya A/
zhes rol mo dang khyad par gyi rdzas bsregs la dbab /
rang gi rigs su nges pa'i slob ma 'di la brtan par bzhugs nas byang chub ma thob kyi bar du rjes su zungs shig ces lha gtad par mos la sngar phul ba'i me tog mgor bzhag la /
oM pra ti gr-ih+Na i maM satwa ma hA ba la tiSh+Tha :
de nas dkyil 'khor mthong du 'jug phyir mig dbye ba ni /
de ring dad pa'i shugs kyis ni //
dkyil 'khor dam pa blta bar gyis //
sngags dang phyag rgya'i rigs su 'khrungs /
khyod ni theg chen 'di lta bu //
gsang ba bstan pa'i snod du rung //
thob pa mnyam med de ring thob //
rnyed pa mnyam med de ring rnyed //
dngos grub thams cad phun sum tshogs //
dam tshig mchog tu 'gyur bar byed //
badzra tsak+ShuHpra be sha ya phaT/
ces gdong g.yogs bkrol cing mig phyes pas /
ma rig pa'i ling tog sangs nas dag pa ye shes kyi mig thob par mos /
oM gyis rang bzhin lhun gyis grub //
mUM gyis stong pa ye ji bzhin //
hU~M gis byang chub sems su zhugs //
haM gis mthong ba dag pa 'o //
oM mUM hU~M haM/
mthong ba yongs su dag ste dkyil 'khor rnam gsum dbyer med 'dus pa chen po'i dkyil 'khor rten dang brten par bcas pa thams cad ma 'dres yongs rdzogs su mthong bar gyur par mos shig
/rdo rje'i ming btags la /
khyod ni rdo rje myu gu rtsal //
rgyal ba'i sras po gdung rgyud 'dzin //
gsang ba mchog gi ming sbyin gyis //
zhing khams kun tu bde bar spyod //
des ni sangs rgyas zhing du 'gyur //
zhes lung bstan /
de dag gis 'jug pa'i chos rnams grub pa lags /
zhugs nas mngon par dbang bskur ba la /
rtsa rgyud las /
phyi yi dbang dang nang gi dbang //
sgrub pa'i dbang dang gsang ba'i dbang //
bcu dang bcu gcig bcu gsum dang //
rnam pa gnyis kyis rdzogs par 'gyur //
zhes gsungs pa ltar bsgrub pa'i thog mar /
phyi 'khor skyong ba'i rgyal por dbang bskur ba phyi dbang rgyud kyi chu bo'i dbang zhu ba'i yon du maN+Dal phul /
de nas bla ma dkyil 'khor gyi gtso bo dpal chen po dang gnyis su med pa'i steng zhal las rta skad kyi sgra bsgrags pas phyogs bcu'i rgyal ba sras dang bcas pa sprin phung gtibs pa bzhin du byon nas /
rang gi gnas gsum du thim pas dbang bskur ba'i nus pa ches cher 'bar bar byas /
slar yang brgyud pa'i bla ma thams cad byin 'thib kyis byon nas spyi bor 'od phung du 'khyil le bzhugs pa las 'od zer 'phros /
slob bu rnams la reg pas skal pa ngan pa'i dri ma thams cad sbyangs te snod dag par bsgrubs pa'i mos pa mdzod /
de nas bla ma nyid dus gsum sangs rgyas thams cad 'dus pa'i bdag nyid du mos nas thal mo sbyar te gsol ba gdab pa 'di'i rjes zlos /
sangs rgyas rdo rje 'dzin pa la :
sa mtha'i sems dpa' chen po yis :
ji ltar mchod cing zhus pa ltar :
de ltar bdag la rdo rje yi :
dbang rnams rim par bstsal du gsol :
zhes lan gsum /
de ltar gsol ba btab pa'i lan du gnang ba byin pa ni /
sangs rgyas dag ni thams cad kyi :
gsang ba rdo rje gsum las byung :
khams gsum kun gyis phyag byas pa :
dbang bskur gnang ba chen po sbyin :
zhes brjod /
bla mas dkyil 'khor gyi phyogs su btud cing thal mo sbyar la /
rgyal ba sangs rgyas thams cad kun :
'dus pa chen po'i dkyil 'khor du :
dang ba'i yid kyis zhugs nas kyang :
byin rlabs dbang mchog nod par mdzod :
ces lan gsum gsol ba btab pas /
khyod kyis slob ma rnams la dbang ci dga' bar skur cig ces gnang ba bstsal par gyur /
slob dpon gyi thugs ka'i hU~M yig las hU~M re mched /
khyed rang rnams kyi snying gar thim pas ma dag pa'i snang ba sbyangs te skad cig gis rdo rje sems dpa'i skur gyur pa shar sgor dbang stegs pad+ma'i stan la 'khod par mos /
rdo rje rtse lnga'i rgya snying gar gtugs la /
oM badzra satwa AH
gsal zhing brtan par gyur pa la dkyil 'khor pa las spros pa dang nam mkha'i dbang lha rnams kyis dbang rnams rim par bskur ba'i 'dun pa mdzad 'tshal /
lha sku phyag rgya rigs lngar gsal ba slob ma'i gnas lngar thim pas phung po lnga rigs lnga'i skur dag par mos la /
hU~M:
kun gyis 'da' bar dka' ba yi :
tshig btsan yul la dbang bsgyur ba :
rgyal po'i bka' rtags phyag rgya'i dbang :
sku lnga yongs su rdzogs par gyur :
oM hU~M swA hrIHhAHa b+hi Shiny+tsa hU~M:
phyag mtshan rigs lnga'i ngo bo lag g.yas su gtad pa snying ga'i rtsa chen bzhi la thim pas rnam shes tshogs brgyad ye shes lngar dag par mos la /
rigs rnams so so'i rgyud 'dzin cing :
rtags kyi mtshan ma chen po ni :
sbyor ba chen po'i phyag mtshan te :
dam tshig phyag rgyas dbang bskur ro :
oM hU~M trAM hrIHAHa b+hi Shiny+tsa hU~M:
gzungs kyi phyag rgya lag g.yon par gtad pa dbu ma'i thig le la thim pas khams lnga dbyings su dag ste 'od gsal rnam par mi rtog pa'i shes rab mthar phyin par mos la /
rig ma'i tsakli'am dril bu gtad de /
shes rab gzungs kyi dbang mchog ni :
don dang ldan par gyur pa yi :
mtha' gnyis dag tu mi gtong ba'i :
gzungs ma'i rgyal mo chen po yin :
gnyis med yongs su rdzogs pa na :
thams cad bde ba chen po'i ngang :
byang chub sems dang don du 'brel :
shes rab chen po'i rdzogs dbang sbyin :
oM ma hA mu dra a b+hi Shiny+tsa hU~M:
bum pa gzhal yas mtshan nyid yongs su rdzogs pa'i nang du dkyil 'khor pa yongs su rdzogs par gsal ba dbang lha rnams kyis thogs te bkra shis kyi rnam pa du ma dang ldan pas dbang bskur ba las /
bum nang gi lha tshogs snyoms par zhugs pa'i byang sems ye shes bdud rtsi'i chu rgyun gyis lus mer gyis khengs /
rtsa gnas kyi thig le rnams ye shes su dag
/ngag rlung gi g.yo rtsol bral /
sems bde ba chen por thim /
rtog tshogs thams cad sku dang ye shes su thim par mos shig
/rnam bum spyi bor bzhag la /
hU~M:
bkra shis chen po'i bum pa ni :
bde gshegs bzhugs pa'i pho brang ste :
dkyil 'khor rdzogs par gyur pa yi :
dbang mchog de yang sbyin par bya :
oM badzra ka la shaHa b+hi Shiny+tsa hU~M:
bud+d+ha ka la shaHa b+hi Shiny+tsa oM:
rat+na ka la shaHa b+hi Shiny+tsa swA:
pad+ma ka la shaHa b+hi Shiny+tsa hrI:
karma ka la shaHa b+hi Shiny+tsa hA:
bum chu mgo bo'i gnas lngar gtig cing blud do //
maM las byung ba'i bkra shis pa'i rdzas brgyad gtad pas gsang ba'i bstan pa 'phel zhing yun du btsan pas bkra shis pa'i rten 'brel bsgrigs par bsam la /
hU~M:
gsang ba'i bstan pa rgyas nas ni :
yun ring gnas par 'gyur ba yi :
bkra shis rdzas kyi dbang mchog kyang :
gnang ba chen po sbyin par bya :
oM mang+ga laM dra bya a b+hi Shiny+tsa hU~M:
oM las byung ba'i rin po che sna bdun lag tu gtad pas chos kyi 'khor los sgyur ba'i rten 'brel bsgrigs par bsam la /
don rnams grub par 'gyur ba yi :
'dod dgu'i re skong rin po che :
rgyal srid rin chen sna bdun gyis :
rgyal po mchog tu dbang bskur ro :
oM sap+ta rat+na a b+hi Shiny+tsa hU~M:
b+h+rU~M las byung ba'i gdan khri bkod pa phun sum tshogs pa 'og tu bting bas bla na med pa'i go 'phang la dbang sgyur ba'i rten 'brel bsgrigs par bsam la /
gdan khri lnga thogs te /
rin chen pad+ma seng ge'i khri :
bla mar gyur pa'i gdan mchog ste :
khyad par chen por gyur pa'i dbang :
khri chen dag la gzhag par bya :
A sa na a b+hi Shiny+tsa hU~M:
trAM las byung ba'i rgyan cha rnams bskon pas 'bras bu'i chos thams cad la dbang sgyur ba'i rten 'brel bsgrigs par bsam la /
rgyan chas thogs te /
dar gyi cod pan me tog phreng ba sogs :
dbang mchog brjid pa'i rgyan gyis bklubs :
dbu rgyan do shal se mo do :
dpung rgyan rkang gdub lag gdub rnams :
dbang thob rgyal po de la sbyin :
rat+na A lang+ka raHa b+hi Shiny+tsa hU~M:
rdo rje'i ming slob dpon dang nam mkhar bzhugs pa'i de bzhin gshegs pa rnams kyis mgrin gcig tu btags par bsam la /
lag g.yas skyabs sbyin gyis rdo rje thogs te /
rigs kyi dbang phyug la sogs pa'i :
mkha' gang dbang gi lha tshogs kyis :
dbang thob mdzes pas brjid pa'i rgyal po de :
dbang phyug yin pas de la gus phyag 'tshal :
rdo rje dbang phyug la sogs ming dam pa :
kun gyis sgra cher 'bod cing bsgrag par bya :
rdo rje dbang phyug sogs dbang phyug mtha' can gyi ming gdags /
b+h+rU~M las byung ba'i gser gyi 'khor lo rtsibs stong dang ldan pa lag tu byin pas chos kyi 'khor los sgyur ba'i rgyal thabs kyis 'gro ba 'dul ba'i rten 'brel bsgrigs par bsam la /
'khor lo gtad de /
gser gyi 'khor lo rtsibs khyud ldan pa zhig :
rgyal po de yi lag tu bskur nas ni :
'jig rten kun la kha lo sgyur ba yi :
dbang mchog rgyal po de yang sbyin par bya :
oM badzra tsakra a b+hi Shiny+tsa hU~M:
de rnams kyis phyi thar pa chen po'i dkyil 'khor du phyi phan pa'i dbang bcu thob /
gtso bor las sgrib dang lus kyi dri ma rags pa 'khrud /
rnal 'byor phyi pa man chad kyi theg pa mtha' dag bshad cing sgrub pa la dbang /
sgom lam lung chen thob pa'i rnal 'byor mngon du byed pa'i skal pa can du byas so //
!
//gnyis pa nang dbang 'byung ba'i chu bo'i dbang zhu ba'i yon du maN+Dal phul /
bla ma dpal chen po yab yum mnyam par sbyor ba'i byang chub sems kyi 'od zer gyis sgrib pa'i dri ma phral nas don la nges par 'jug pa'i gsang sgo phyes /
las kyi rdo rje'i phyag gis drangs te gtso bo'i mdun phyogs kyi khyams nang mar seng khri pad+ma'i gdan la rdo rje sems dpa'i rnam pas 'khod par mos shig
/slob bu'i rna ba'i nyan byed kyi thig le trAM las rin chen 'byung ldan yab yum du gsal ba las 'od 'phros /
de bzhin gshegs pa'i yon tan rin po che'i gter thams cad 'od kyi rnam par bsdus nas thim pas /
chos nyan pa la sgrib pa'i dri ma thams cad dag
/slob ma lha dang bcas pa 'od du zhu ba las rin chen 'byung ldan gyi skur gyur pas nyan dbang thob par bsam la /
trAM las byung ba'i rin 'byung gi ngo bo rgyud kyi glegs bam gtad de /
trAM:
gsang ba gsang chen gsang mchog rnam gsum gyi :
gsang ba'i don la nyan zhing slob pa'i dbang :
dbang thob skal ldan khyod la sbyin par bya :
bdud rtsi'i chu 'dis rna ba'i gsang sgo dbye :
sarba ta thA ga ta d+harma sid+d+hi ho :
slob bu'i lag mthil skyod byed kyi thig le hAM las don grub yab yum du gsal ba las 'od 'phros /
sangs rgyas thams cad kyi phrin las 'od kyi rnam par bsdus te thim pas /
'gro ba 'dul ba'i phrin las la sgrib pa'i dri ma thams cad dag
/slob ma lha dang bcas pa 'od du zhu ba las don yod grub pa'i skur gyur pas phrin las kyi dbang thob par bsam la /
hAM las byung ba'i don grub kyi ngo bo sna tshogs rdo rje gtad de /
hAM:
khyod kyis 'gro ba'i don byed nus pas na :
las rnams rgya mtsho thams cad 'grub pa'i rtags :
rdo rje rgya gram zhi sogs rnam bzhi'i rdzas :
bu mchog khyod la thabs kyis sbyin par bya :
karma bi shwa a b+hi Shiny+tsa hU~M:
slob bu'i lce'i smra byed kyi thig le hrIHlas snang ba mtha' yas yab yum du gsal ba las 'od 'phros /
sangs rgyas thams cad kyi gsung rdo rje 'od kyi rnam par bsdus te thim pas /
chos 'chad pa la sgrib pa'i dri ma thams cad dag
/slob ma lha dang bcas pa 'od du zhu ba las snang ba mtha' yas kyi skur gyur pas 'chad pa'i dbang thob par bsam la /
hrIHlas byung ba'i snang mtha'i ngo bo 'khor lo gtad de /
hrI:
gzhan gyi re 'dod skong ba'i bu mchog de :
rgyal po rgyal rigs rgyud du byung ba bzhin :
rgyal tshab chos kyi rgyud du 'byung bas na :
tan+t+ra la sogs dam pa'i mdzod gsum sbyin :
d+harma tsakra a b+hi Shiny+tsa hU~M:
slob ma'i mgo bor oM las rnam snang yab yum /
lag g.yas hU~M las mi bskyod yab yum /
lag g.yon swA las rin 'byung yab yum /
rkang g.yon AM las snang mtha' yab yum /
rkang g.yas hA las don grub yab yum rnams gsal ba las 'od 'phros /
bde gshegs rigs lnga so so'i byin rlabs 'od kyi rnam par bsdus te thim pas /
don gnyis phun sum tshogs pa spyod cing sgrub pa la sgrib pa'i dri ma thams cad dag
/slob ma lha dang bcas pa 'od du zhu ba las rigs thams cad kyi bdag po kun tu bzang po'i skur gyur pas /
rdo rje slob dpon gyi las rab 'byams la spyod pa'i dbang thob par bsam la /
oM dang a las byung ba kun bzang yab yum gyi ngo bo rdo rje rtse dgu pa dang dril bu gtad de /
oM:
khyod kyis slob ma'i tshogs rnams slob nus pas :
bstan pa sgron me'i sar gnas bya ba'i phyir :
rdo rje rgyal po dpal gyi dbang mchog 'di :
theg chen dgu yi rtags dang bcas te sbyin :
badzra A tsar+Ya a b+hi Shiny+tsa hU~M:
rdo rje rgyal po'i dbang thob pas bla na med pa'i chos kyi rgyal po chen po'i sa non pa'i rtags su zil gnon gdan khri'i bkod pa phun sum tshogs pa 'og tu bting bar bsam la /
gdan khri thogs te /
hU~M:
khyod ni bla med rgyal por gyur pas na :
sa rnams non pa'i dbang mchog gdan khri'i dbang :
lha chen la sogs zhing chen nyi zlar bcas :
khyu mchog seng+ge ma he gzig dang stag :
gtum po dom gyis 'phags te sbyin par bya :
badzra rak+sha yak+sha rat+na sUr+Ya tsan+d+ra A sa na a b+hi Shiny+tsa hU~M:
thun mong ma yin pa'i rin chen rnam bdun rdo rje sems dpa' sogs lha so so'i ngo bo gyur pa lag tu gtad pas gsang ba bla na med pa'i chos kyi rgyal srid la dbang sgyur ba'i nus pa thob par bsam la /
hU~M:
rgyal po yin pa'i rtags ni rnam pa bdun :
skye la dbang bsgyur rgyal po mnyes pa'i gzungs :
pha rol 'joms pa srid thub 'dzin pa dang :
bdag gzhan don sgrub rdzu 'phrul rkang par ldan :
dgos 'dod yid bzhin skong ba'i rin po che :
rgyal po khyod la thabs kyis sbyin par bya :
badzra rat+na a b+hi Shiny+tsa hU~M:
rdzas rnams lag tu gtad do //
de nas rtsa rgyud las /
de ni rgyal ba'i sras po yin pas na :
phyag rgya chen po'i dbang mchog sbyin par bya :
zhes gsungs pa'i don phan pa lha'i dbang dang /
byin pa slob dpon gyi dbang gnyis bskur ba yin pas dmigs 'dun 'di ltar mdzod /
khyed rang rnams rigs drug pa bcom ldan 'das dpal kun tu bzang po yab yum du gsal ba la /
dkyil 'khor gyi lha tshogs las lha de dang de mar me gcig las gnyis mched kyi rnam par spyi bo nas so so'i rtog pa la thim pas /
rtog tshogs zhe gnyis ye shes bzhi bcu rtsa gnyis su grol ba'i nus pa thob pa'i rtags su gzhi lus kyi gnas so sor lha de dang de lus dkyil gyi rnam par bkra lam gyis grub pa'i mos pa mdzod /
tsakli rnams rim par thogs la /
e ma ho kun bzang rdo rje yid :
rig pa tshul snang sangs rgyas pas :
sangs rgyas thams cad skyed pa'i yab :
kun tu bzang po'i dbang mchog sbyin :
phyi yi yul snang sangs rgyas pas :
snang srid thams cad chos kyi dbyings :
thabs dang shes rab 'brel ba'i yum :
kun tu bzang mo'i dbang mchog sbyin :
sngags mthar /
a b+hi Shiny+tsa hU~M:
hU~M:
phung po lnga po sangs rgyas pas :
sku lnga'i rigs su lhun gyis grub :
sangs rgyas kun gyi sku lnga 'chang :
rgyal ba rigs lnga'i dbang mchog sbyin :
khams lnga rang bzhin sangs rgyas pa :
rigs lnga sangs rgyas kun gyi yum :
rigs kyi yum lnga'i dbang mchog sbyin :
sngags mthar /
a b+hi Shiny+tsa hU~M:
rnam shes bzhi po sangs rgyas pa :
sems dpa' bzhi yi dbang mchog sbyin :
yul snang bzhi po sangs rgyas pa :
sems ma bzhi yi dbang mchog sbyin :
sngags mthar /
a b+hi Shiny+tsa hU~M:
dbang po bzhi ni sangs rgyas pa :
sems dpa' bzhi yi dbang mchog sbyin :
dus bzhi'i rtog pa sangs rgyas pa :
sems ma bzhi yi dbang mchog sbyin :
sngags mthar /
a b+hi Shiny+tsa hU~M:
phyin ci log bzhi sangs rgyas pa :
khro bo bzhi yi dbang mchog sbyin :
mtha' bzhi'i rtog pa sangs rgyas pa :
khro mo bzhi yi dbang mchog sbyin :
sngags mthar /
a b+hi Shiny+tsa hU~M:
yid chos nyon drug sangs rgyas pa :
kun tu bzang po yab dang yum :
thub pa drug gi dbang mchog sbyin :
sngags mthar /
a b+hi Shiny+tsa hU~M:
khyed rang rnams kun bzang du gsal ba gnas 'gyur te dpal chen po che mchog he ru ka yab yum gyi skur gyur pa la /
dkyil 'khor gyi lha tshogs mar me gcig las gnyis mched kyi rnam par byon te /
rtog tshogs so so la thim pas tha mal gyi rtog pa dbyings su dag nas dpal chen po'i sku dang ye shes su rtogs pas gnyis 'dzin gyi mtha' la zhen pa'i 'gro ba rnams sgrol ba'i nus pa thob pa'i rtags su /
gzhi lus kyi gnas so sor lha de dang de skad cig gis grub par mos shig
hU~M:
ston pa kun bzang gnas gyur nas :
khro rgyal kun gyi rje btsan yab :
sku dang phyag rgya mngon rdzogs pa :
che mchog he ru ka yi dbang mchog sbyin :
kun tu bzang mo gnas gyur nas :
khro mo kun gyi rje btsan yum :
shes rab dbyings las sku bskyed pa :
gnam zhal dbyings phyug ma yi dbang mchog sbyin :
sngags mthar /
a b+hi Shiny+tsa hU~M:
bcom ldan dbang mchog he ru ka :
dbang mchog sku yi dbang 'di sbyin :
yum mchog kro d+hI shwa rI ma :
khrag 'thung rgyal mo'i dbang 'di sbyin :
sngags mthar /
a b+hi\u0f8e
rigs lnga'i sangs rgyas gnas gyur pa :
khrag 'thung rigs lnga'i dbang 'di sbyin :
rigs kyi yum lnga gnas gyur pa :
mkha' 'gro rigs lnga'i dbang mchog sbyin :
sngags mthar /
a b+hi\u0f8e
mkhyen brtse nus stobs bdag po bzhi :
gnas 'gyur khrag 'thung rigs bzhi'i dbang mchog sbyin :
bdag mo rnam bzhi gnas gyur pa :
kro d+hI rigs bzhi'i dbang mchog sbyin :
sngags mthar /
a b+hi\u0f8e
sems dpa' brgyad po gnas gyur pa :
gnas kyi ma mo brgyad kyi dbang mchog sbyin :
sngags mthar /
a b+hi\u0f8e
sems ma brgyad po gnas gyur pa :
yul gyi phra men brgyad kyi dbang mchog sbyin :
sngags mthar /
a b+hi\u0f8e
tshad med bzhi po'i lha mo gnas gyur pa :
sgo ma gdong mo bzhi yi dbang mchog sbyin :
sngags mthar /
a b+hi\u0f8e
phyi nang 'gro drug ston pa gnas gyur pa :
'bar ma spor byed brgyad kyi dbang mchog sbyin :
sngags mthar /
a b+hi\u0f8e
mgyogs ma bzhi po gnas gyur pa :
gsang ba'i yum bzhi'i dbang mchog sbyin :
sngags mthar /
a b+hi\u0f8e
dregs pa'i chung ma gnas gyur pa :
dbang mo nyer brgyad rnams kyi dbang mchog sbyin :
sngags mthar /
a b+hi\u0f8e
sems dpa' so gnyis gnas gyur pa :
mkha' 'gro so gnyis dbang mchog sbyin :
sngags mthar /
a b+hi\u0f8e
dpal gyi pho nya chen po ste :
ma mo bdun gyi dbang mchog sbyin :
sngags mthar /
a b+hi\u0f8e
dregs pa'i sring mo chen mo ste :
sring mo bzhi yi dbang mchog sbyin :
sngags mthar /
a b+hi\u0f8e
dpal chen bzhad zhal las sprul pa'i :
king chen bco brgyad rnams kyi dbang mchog sbyin :
sngags mthar /
a b+hi\u0f8e
dpal chen sku yi 'od drug las :
phyogs bzhi steng 'og rnams su sprul :
steng gi pho nya chen po ste :
khro bo drug cu'i dbang bskur ro :
sngags mthar /
a b+hi\u0f8e
shar gyi pho nya chen po ste :
rdo rje'i rigs kyi ma mo drug cu'i dbang bskur ro :
sngags mthar /
a b+hi\u0f8e
lho yi pho nya chen po ste :
yon tan rigs kyi ma mo drug cu'i dbang bskur ro :
sngags mthar /
a b+hi\u0f8e
nub kyi pho nya chen po ste :
gsung gi rigs kyi ma mo drug cu'i dbang bskur ro :
sngags mthar /
a b+hi\u0f8e
byang gi pho nya chen po ste :
las rab rigs kyi ma mo drug cu'i dbang bskur ro :
sngags mthar /
a b+hi\u0f8e
'og gi pho nya chen po ste :
ma mo drug cu'i dbang bskur ro :
sngags mthar /
a b+hi Shiny+tsa hU~M:

de nas byin pa slob dpon gyi dbang la /
dkyil 'khor gyi lha tshogs las dgongs rig brgyud pa rnams dang /
rgyu yi rta babs kyi khor yug la bzhugs pa'i rig 'dzin bla ma rnams las rang 'dra ba re byon nas mgo yi skra la thim pas rig 'dzin bla ma bye ba sa ya'i tshogs su skad cig gis byas par mos shig
/brgyud gsum bla ma rig 'dzin rnams :
'dir gshegs dbang skur byin gyis rlobs :
sngags mthar /
a b+hi\u0f8e
srung 'khor gyi dbus dang phyogs bcu nas rdo rje phur pa'i lha tshogs 'phros te ba spu'i bu ga rnams su thim pas khro bo'i go chas gtams par mos shig
/rdo rje gzhon nu yab dang yum :
khro bcu yab yum sprul par bcas :
bdud 'dul tshogs kyi dbang mchog sbyin :
sngags mthar /
a b+hi\u0f8e
trAM las byung ba'i thod pa'i dbu rgyan rin po che'i khang bu lnga pa bskon par bsam la /
ye shes rin chen dbu rgyan mchog :
gzi brjid phung po bla na med :
sangs rgyas rin chen kun 'dus pas :
rnam par rgyal bar dbang bskur ro :
oM rat+na ka pA la mu kuT a b+hi Shiny+tsa trAM trAM:
rigs lnga'i tsakli spyi bo dang mar me lnga lag tu gtad la /
dbang rdzas rnam shes tshogs brgyad la bstims pas /
spyi bo'i gnas lngar de bzhin gshegs pa rigs lnga yab yum snyoms par zhugs pa'i rjes chags kyi mes zhu ba'i ye shes lnga'i chu rgyun gyis dbang bskur /
lus thams cad gang chu lhag ma spyi bo'i gnas lngar 'khyil pa las /
rnam shes tshogs brgyad ye shes lngar dag ste /
khams gsum chos kyi rgyal por gyur pa'i rtags rigs lnga dbu rgyan gyi khang bu la bzhugs pa'i mos pa mdzod /
ye shes chen po'i don dang de ldan pas :
ye shes lnga yi rtags mchog phyag rgya yis :
gnas lngar gtug cing thugs kyi dbang mchog sbyin :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
de bzhin du /
A dar+sha 
sa mA tA 
pra t+yA bek+Sha Na 
kr-i t+yA nuSh+ThA na rnams sbyar /
rigs lnga so so'i sku sgo gsum nyer spyod bya ba dang bcas pa la bstims pas /
spyi mgrin snying lte gsang bar zla ba pad+ma nyi ma rin chen ral gri la gnas pa'i oM AM hU~M swA hA las 'od zer 'phros /
rdo rje lnga'i lha tshogs spyan drangs te thim pas /
de bzhin gshegs pa thams cad kyi sku gsung thugs yon phrin las dang gnyis su med par gyur pa'i rtags su /
spyi bor rnam snang /
mgrin par mtha' yas /
snying gar mi bskyod pa /
lte bar rin 'byung /
gsang bar don grub rnams kyi rgyas btab pa'i mos pa mdzod /
sku dang gsung thugs rdo rje ni :
rnal 'byor bde mchog de yin pas :
sku gsung thugs kyi rdo rje 'di :
rdo rje can la sbyin par bya :
rigs so so'i tsakli gnas lngar 'jog cing /
oM sarba ta thA ga ta ma hA kA ya badzra swa b+hA ba At+ma ko\u0f85 haM:
de bzhin du /
wA ka 
tsit+ta 
a nu rA ga Na 
pU dza rnams sbyar /
maM las byung ba'i thun mong ma yin pa'i rtags brgyad lag tu gtad cing lus kyi gnas so sor bstims pas bdud kyi g.yul las rnam par rgyal te don gnyis lhun gyis grub pa la mnga' 'byor ba'i rten 'brel bsgrigs pa'i mos pa mdzod /
dbang mchog thob pa'i rgyal po des :
don rnams 'grub pa'i bkra shis phyir :
bdud 'dul bkra shis rtags mchog rnams :
rtags kyis brgyan te sbyin par bya :
mang+ga laM a b+hi Shiny+tsa hU~M:
thig le dang rtsal gyi bar du rigs kyi ming bcug pa btags la /
gsang ba'i ming slob dpon dang nam mkhar bzhugs pa'i de bzhin gshegs pa rnams kyis mgrin gcig tu btags pa'i mos pa byed du bcug ste /
rdo rje lag tu gtad cing /
don rnams grub pa'i bu mchog de :
rdo rje'i dbang mchog thob pas na :
zhing khams kun tu grags pa yi :
rtsal gyi thig le rdo rje sbyin :
zhes dril bu dang rol mo bsgrag go
/de ltar na nang ye shes lnga'i dkyil 'khor du nang dbang 'byung ba'i chu bo bcu gcig thob /
gtso bor las sgrib dang lus kyi dri ma 'bring po 'khrud /
ma hA yo ga man chad kyi theg pa mtha' dag bshad cing sgrub pa la dbang /
mthar lam dang po rtsal chen rdzogs pa'i rnal 'byor mngon du byed pa'i skal pa can du byas so //
!
//gsum pa sgrub dbang grags pa'i chu bo'i dbang zhu ba'i yon du maN+Dal phul /
bla ma yab yum mnyam par rol pa'i byang chub sems kyi 'od zer gyis slob bu rnams bkug ste zhal du bcug
/sku yi dbyibs brgyud rdo rje'i lam nas yum gyi mkha' nang du gnas par gyur /
slar yang mkha' khyab kyi sangs rgyas sras dang bcas pa spyan drangs /
zhal du zhugs /
byang chub kyi sems su zhu ba'i 'od zer rdo rje'i lam nas byung ba des /
slob bu'i lus sbyangs te /
shes pa skad cig gis che mchog he ru kar gyur pa /
mkha' nang nas phyir thon te /
rang gi mdun du dbang stegs zil gnon gdan khri'i bkod pa phun sum tshogs pa'i steng du 'khod pa'i mos pa mdzod /

chos thams cad kyi gshis lugs dkyil 'khor rnam gsum ma 'dres yongs rdzogs su gnas pa ste /
de'i ngang la rtsol bral bsal bzhag med par skyong ba'i ting 'dzin sems lon rig pa'i gtan tshigs kyis /
sems nyid ci yang ma yin pa nyid cir yang ma 'gags par snang la /
snang stong gnyis su med cing /
de yang 'di kho na'o zhes brjod bral du nyams su myong ba ni bdag zhal bdag gis mthong ba ste /
de'i rtags oM las byung ba'i rdo rje'am gtan tshigs kyi sgron me gtad de /
oM:
skye med chos kyi dbyings nyid las :
sems kyi dbang bskur thob pa yi :
shes rab chen po rig pa'i dbang :
sems lon don gyi gtan tshigs sbyin :
oM pra dz+nyA dI paM a b+hi Shiny+tsa hU~M:
chos nyid snying po ye ji bzhin pa la sgom byed kyi blo ma bcos par 'jog pa don dam byang sems rnam par mi rtog pa'i ngang las /
de ltar ma rtogs pa'i sgyu ma lta bu'i sems can la snying rje rig pa'i rtsal snang ma 'gags par snang ba kun rdzob byang sems kyis khams gsum la dbang bsgyur ba'i nus pa thob par mos la /
de'i rtags AHlas byung ba'i nyi zla'i dkyil 'khor gtad de /
A:
bya ba'i mtshan ma kun bral zhing :
rtsol med gnas pa'i byang chub sems :
snying rje chen po'i bde mchog gis :
khams gsum kun la dbang bsgyur sbyin :
a ma tsakra a b+hi\u0f8e
stong nyid snying rje zung du 'jug pa'i rang rig yi ger snang bas rgyu'i ting nge 'dzin mthar phyin par mos la /
yig 'bru gtad de /

nyon mongs lnga po gnas dag nas :
ye shes lnga po 'thob bya'i phyir :
yi ge'i 'khor lo'i dbang mchog 'di :
dbang thob de yi lag tu sbyin :
oM hU~M trAM hrIHAHbar+Na tsakra a b+hi Shiny+tsa hU~M:
nyon mongs pa'i tha rgod bcom pas srid gsum 'gro ba'i don rdzogs par mos la /
hU~M las byung ba'i thong gshol gtad de /
hU~M:
srid gsum 'gro ba'i don rnams kun :
thams cad rdzogs par nus pa yi :
rtags kyi dbang mchog dam pa ni :
thong gshol 'bar ba sbyin par bya :
a mo g+ha sid+d+hi ha la a b+hi\u0f8e
chags sdang rmongs gsum gnas su dag pas sku gsum lhun grub phyag rgya gcig pa'i ting nge 'dzin mthar phyin par mos la /
a las byung ba'i thod pa tshar gsum dmar gyis gang ba gtad de /
dug gsum gting nas sprugs pa yi :
rtags chen gwa 'u rnam pa gsum :
dmar chen dag gis bkang nas kyang :
dbang thob de yi lag tu sbyin :
oM tri ka pA la a b+hi\u0f8e
'khor ba'i rtog tshogs dbyings su bcad pas snang ba thams cad zung 'jug gi lhar spro ba'i nus pa thob par mos la /
hA las byung ba'i mtshon cha gtad de /
srid gsum sgrol bar byed pa yi :
dbang mchog chen po sbyin pa'i phyir :
ka tar la sogs mtshon cha rnams :
dbang thob de yi lag tu sbyin :
oM shasatra a b+hi\u0f8e
yo byad lnga sogs 'dod pa'i yon tan la ci dgar spyad kyang gos pa med pa'i thabs mkhas kyis nye rgyu'i spyod pa mthar phyin par mos la /
paM las byung ba'i pad+ma gtad de /
'khor ba'i chos la ci spyad kyang :
skyon gyis gos par mi 'gyur ba'i :
rtags kyi phyag rgya chen po ni :
rnam dag rdzas kyi pad+ma sbyin :
oM pad+ma a b+hi\u0f8e
phrin las rnam bzhi lhun gyis grub pas gang la gang 'dul gyi don byed pa'i nus pa thob par mos la /
hAM las byung ba'i ti ra'i dbyug pa lag tu gtad de /
las rnams rdzogs par gyur pa yi :
dbang mchog dam pa'i rtags chen ni :
ti ra'i dbyug pa chen po dag :
dbang thob de yi lag tu sbyin :
ti ra daN+Da a b+hi\u0f8e
thabs shes gnyis su med pas chos nyid ma nor ba dang gnyis su med pa'i don thob par bsam la /
hU~M a las byung ba'i sbrul chun gtad de /
yum dang gnyis med 'khril ba yi :
chos nyid don dang gnyis med rtogs :
sbrul nag 'khril ba'i chun po 'di :
dbang thob de yi lag tu sbyin :
a dwa ya a b+hi\u0f8e
gnyis med du sbyor ba'i rtags lha mo rang bzhin gsum gyi dbang thob par mos la /
byin gyis brlabs pa'i rig ma gtad de /
gsang ba sbyor ba'i shes rab ma :
dri med rnam dag lha mo zhig :
mtshan ldan shin tu brgyan byas la :
dbang thob de la sbyin par bya :
d+ha rI pra dz+nyA a b+hi\u0f8e
phyi nang sgrub pa'i dbang thob pas kun gyi bdag nyid chen por gyur pa la 'dod pa'i longs spyod rnams kyis mnga' gsol bar bsam zhing /
oM las byung ba'i 'dod yon gtad de /
dbang thob rgyal po chen po de :
kun gyi bdag po yin pas na :
rol mo dri dang zhal zas dang :
'dod yon lnga la sogs pa dang :
nye ba'i longs spyod rgyan rnams kun :
thams cad thams cad sbyin par bya :
sarba kA ma gu Na a b+hi\u0f8e
zhi khro'i lha mar me gcig las gnyis mched kyi rnam par spyi bo nas thim pas dkyil 'khor gyi lha rnams sgrub pa'i las la dbang thob par mos shig
/tsakli rnams bsdams te spyi bor bzhag la /
sgrub pa'i rgyal po khyod la ni :
sgrub pa'i las la dbang ba'i phyir :
rdo rje sems dpa' la sogs pa :
rgyal ba thams cad sgrubs shig ces :
bsgrub bya'i lha rnams sbyin par bya :
he ru ka dpal che mchog rgyal :
gnyis snang nyi shu rtsa bzhi las :
khrag 'thung drug cu rtsa bzhi byung :
dam tshig 'khor gyis rab bskor ba :
dur khrod gsang ba'i dkyil 'khor gyi :
gtso 'khor yongs rdzogs rnams kyi dbang bskur sbyin :
sngags mthar /
a b+hi Shiny+tsa hU~M:
thun mong dang thun mong ma yin pa khyad par gyi sgrub rdzas spyi dang bye brag thams cad gtad pas sgrub pa dang sgrub pa chen po'i phrin las rab 'byams la mnga' dbang brnyes pa'i mos pa mdzod /
sgrub rdzas phyogs bsdus lag tu gtad la /

dbu rgyan cod pan b+hany+dza dang :
bdud rtsi lnga dang rdor dril dang :
phur bu ra sa yA na dang :
phreng ba yungs dkar mar me dang :
rnge'u chung gos gsum thod phreng sbrul :
khyung gshog me dpung byug pa gsum :
dpal bshos dbang bshos zla gam dang :
dza gad bkra shis gtsang ma'i bam :
mda' dar ral gri me long dang :
tshon skud sku gsung thugs rten rnams :
sgrub pa'i rgyal po khyod la ni :
sgrub pa'i las la dbang thob phyir :
rdo rje sems dpa' la sogs pa'i :
rgyal ba thams cad sgrub pa dang :
rdo rje tshe dang sman la sogs :
sgrub pa ma lus sgrubs shig ces :
sgrub rdzas thams cad sbyin par bya :
sarba sid+d+hi a b+hi Shiny+tsa hU~M:
sku gsung thugs yon tan phrin las kyi rten mtshon sbyin la /
gzhan yang bla ma yi dam dang :
mkha' 'gro chos skyong la sogs kyi :
sku gsung thugs yon phrin las kyi :
sgrub pa'i rten rnams sbyin par bya :
gu ru de ba DA ki nI d+harma pA la a b+hi Shiny+tsa hU~M/
sangs rgyas dang tha mi dad pa'i rtags su /
rdo rje bdud 'dul rtsal lta bu'i ming btags la /
slob dpon dang lhan cig tu nam mkhar bzhugs pa'i de bzhin gshegs pa rnams kyis kyang rdo rje'i ming btags par mos shig
/rdo rje lag tu gtad de /
rgyal ba sangs rgyas thams cad dang :
dbang thob de nyid gcig pa'i phyir :
rig 'dzin rdo rje rtsal gyi dbang :
rdo rje'i ming ni sbyin par bya :
de ba a dwa ya a b+hi Shiny+tsa hU~M:
de ltar sgrub pa khyad par can gyi dkyil 'khor du sgrub dbang grags pa'i chu bo bcu gsum thob /
gtso bor las sgrib dang lus kyi dri ma phra ba 'khrud /
a nu rang lugs kyi zab mo'i bskyed rim dang thun mong ba'i rdzogs rim rnams nyan bshad sgrub pa la dbang /
mthar lam gnyis pa bde ba chen po'i rnal 'byor dang mi slob lam sku rdo rje mngon du byed pa'i skal pa can du byas so //
!
//bzhi pa gsang dbang rdzogs pa'i chu bo'i dbang zhu ba'i yon du maN+Dal phul /
rig ma mtshan ldan yon du phul bar mos la gsol ba 'debs pa 'di'i rjes zlos mdzod /
dpal ldan sangs rgyas kun bdag nyid :
rdo rje slob dpon bdag la dgongs :
'dod pa 'byung ba'i rin chen gter :
de ring mngon du 'gyur bar mdzod :
ces lan gsum /
de'ang bskur bya rdzogs pa'i chu bo la gnyis kyi /
dang po kun rdzob byang sems kyi dbang lus la bskur ba la'ang gnyis las /
dang po gsang dbang ni /
bla ma he ru ka yab yum snyoms par zhugs pa'i nyi zla byang chub kyi sems lce thog tu bzhag pa snying gar babs pas /
las dang bag chags kyi rtog pa sbyangs te /
sems gsal stong rnam par mi rtog pa'i rang bzhin don dam spros med kyi ye shes nyams su myong bar mos la /
hU~M:
dga' ba byang chub sems chen po :
kun tu tshim par byed pa yi :
dkar dmar lhag pa'i byang chub sems :
dbang thob khyod kyi lce la bzhag :
a ho ma hA su kha ho :
zhes bdud rtsi myang du bcug
/gnyis pa shes rab ye shes ni /
bla mas gtad pa'i rig ma dang snyoms par zhugs pas sems nyid don dam 'od gsal du dwangs pa'i rtsal snang bde ba chen po'i ye shes kyi rol par 'char bar mos la /
yab yum gyi mkha' gsang mtshon byed chos 'byung gi dbus su 'dab brgyad rdo rjes mtshan pa gtad de /
hU~M:
gnyis med byang chub sems kyi dbang :
dbang thob khyod la bskur bar bya :
don dam kun rdzob lhan cig skyes :
rang byung ye shes chen por shog :
a ho ma hA su kha ho :
gnyis pa don dam byang sems kyi dbang sems la bskur ba ni /
shes rab ma las byung ba'i bde stong sgyu ma lta bu des mtshon te /
de ka'i rang ngo la bltas pas /
dkyil 'khor rnam gsum dbyer mi phyed pa'i rang bzhin /
brjod bral lhan cig skyes pa'i de kho na nyid /
sku dang ye shes zung du 'jug pa ni bde ba chen po'i dbang gi ngo bo yin pas /
de ka'i ngang bskyang du bcug la /
ho :
gsang ba shes rab ye shes dang :
dbyer med bde ba chen po'i dbang :
btsal med byang chub sems chen po :
shes rab chen po'i rtsal gyis ni :
chos kun sgyu mar dbang bsgyur nas :
rtsal chen rdzogs pa'i dbang yin pas :
rdzas dang tshig dang gang zag dang :
kun rdzob dbang de ma thob kyang :
chos la sems kyi dbang thob na :
rgyal ba rig 'dzin thams cad dang :
srid gsum dbang btsan thams cad kun :
de la dbang mchog bskur bar 'gyur :
a ho ma hA su kha ho :
de ltar na kun rdzob dang don dam byang sems kyi dkyil 'khor du gsang dbang rdzogs pa'i chu bo gnyis la nang gses kyi dbye bas gsum can thob /
nyon shes bag chags kyi sgrib pa dang /
ngag yid 'pho ba'i thig le gsum gyi dri ma 'khrud /
a nu rang lugs kyi zab mo'i sgrub pa rnams nyan bshad sgrub pa la dbang /
mthar lam gsum pa lhun gyis grub pa'i rnal 'byor dang /
mi slob lam gsung thugs ye shes rdo rje mngon du byed pa'i skal pa can du byas pa yin no //
!
//de rnams kyis dbang gi dngos gzhi grub nas mtha' rten du rtsa rgyud rdo rje bkod pa kun 'dus rig pa'i mdo nas gsungs pa'i bkra shis 'chi med tshe'i dbang bskur zhu ba'i yon du maN+Dal phul /
gsol ba 'debs pa 'di'i rjes zlos /
dpal ldan sangs rgyas kun bdag nyid //
brtse bas dgongs te bdag la yang //
dbang bskur bdud rtsi chen po nyid //
de ring rab tu bstsal du gsol //
lan gsum /
de nas slob ma lhar bsgom zhing tshe rten bskyed pa yin pas dmigs pa 'di bzhin du mdzod /
slob dpon thugs las 'od zer 'phros //
ma dag rtog tshogs dbyings su sbyang //
stong pa'i ngang las skad cig gis //
rma byas btegs pa'i rin chen khri :
pad+ma nyi zla brtsegs pa'i steng :
AMHlas snang mtha' yas pa dkar :
pad+ma dmar po tshe bum 'dzin :
gos dkar yum dang gnyis med 'khril :
rgyan rdzogs 'od zer 'bar ba yi :
thugs kar nyi zla'i gwa 'u la :
tshe rten thig le dmar gsal 'bar :
de las 'od zer rab 'phros pas //
'khor 'das snod bcud tshe bsod dang //
bkrag mdangs ye shes gzi byin bsdus //
tshe rten nyid la thim par gyur //
mda' dar g.yab la tshe 'gugs gtang /
nam mkha' gang ba'i tshe lha yis :
tshe yi bum pas dbang bskur bas :
bum lha'i dpal be'u nyi zla las :
'chi med bdud rtsi dmar gsal babs :
tshe rten la thim bkrag mdangs 'bar :
'od kyis lus gang tshe dbang thob :
tshe bum btegs te /
hrI:
nub phyogs tshe yi dbyings mchog gi :
pad+ma dbang gi zhing khams su :
byams ldan ye shes tshe dpag med :
thugs kyi dpal be'u rin chen la :
nyi zla 'od kyi gwa 'u na :
byang chub sems kyi A yu 'bar :
dmar gsal 'bar ba'i tshe mchog de :
skal ldan rigs kyi bu la 'phro :
spros pas dgu klong 'bar ba yis :
tsit+ta'i sbubs su bkrag tu bslan :
bum chu mgo bo'i gnas lngar gtig cing /
AM badzra A yu She a b+hi Shiny+tsa hU~M:
A+o~M badzra A yu She a b+hi\u0f8e
swA badzra A yu She a b+hi\u0f8e
hU~M badzra A yu She a\u0f8e
hAM badzra A yu She a b+hi Shiny+tsa hU~M:
bum lha'i sku las oM AHhU~M:
char ltar babs nas bdag nyid kyi :
spyi mgrin snying kha rnams nas brgyud :
tshe rten la thim bkrag mdangs 'bar :
sku gsung thugs kyi rdo rje thob :
oM:
bcom ldan mgon po tshe dpag med :
sgrib pa'i dri ma ma lus sel :
mkha' dang mnyam pa'i sku mnga' ba :
rdo rje sku yi dbang thob shog :
oM kA ya sid+d+hi A yu hU~M dza :
tshe bum spyi bo'i gtsug tu bzhag :
AM:
mchog rab rnam par dag pa'i gsung :
gsung dbyangs dam pa yi ge med :
brjod du med cing spros bral ba :
rdo rje gsung gi dbang thob shog :
AMHwAk+ka sid+d+hi A yu hU~M dzaH
tshe ril tshe chang bza' zhing btung :
hU~M:
shin tu rnam par dag pa'i thugs :
chags med ye shes gnyis mkhyen pa :
stong pa nyid kyi ye shes che :
rdo rje thugs kyi dbang thob shog :
hU~M tsit+ta sid+d+hi A yu hU~M dza :
mar me snying khar gtug pa dang :
zhun mar dag gis thig le byugs :
de nas tshe sba ba ni /
de ltar tshe yi dbang bskur pas //
bskur yul bskur bya tshe bsod rnams :
ye shes rnam gsum dbyings rig pa :
dbyer med byang chub sems kyi ngang :
gnyug ma las ni gzhan du med :
hrI:
tshe yi ngo bo rgyud gsum po :
srog gi ngo bo gzhal yas khang :
le brgan 'bar ba'i dkyil 'khor du :
A yu dmar po'i 'od 'phros pas :
'chi ba med pa'i srog tshugs te :
'gyur ba med pa'i g.yung drung yin :
chos nyid dbyings su tshe sbas pas :
dus gsum rgyal ba dgrar langs kyang :
de la gzung zhing bstan du med :

de nas tshe rgyas gdab pa la dmigs pa 'di ltar du sgoms shig
/'chi med gnyug ma'i rang bzhin las :
tshe bdag sems dpa'i thugs ka ru :
zla gam dbang gi dkyil 'khor che :
rta mgrin yab yum rgya gram dang :
bum pa 'dzin pas srung ba'i nang :
rin chen dpal be'u zur brgyad steng :
nyi zla'i gwa 'u'i steng 'og nas :
rdo rje rgya gram gnyis kyis bsdams :
rwa rtse zer thag gis bcings pa :
gwa 'u 'bar ba'i nang dbus su :
gu h+ya gser gyi rdo rje ni :
tshon gang lte bar oM AHhU~M:
dmar po 'od 'bar rgyas btab bo :
b+h+rU~M:
byang chub sems kyi A yu de :
skye med dbyings su sbas nas kyang :
tha mar phyag rgya bdun gyis gdab :
dang po sku gsung thugs kyi rgya :
gnyis pa gnon pa'i rgya gram rgya :
gsum pa rta mchog dpal gyi rgya :
bzhi pa rin chen dpal be'u'i rgya :
lnga pa gser gyi gu h+ya'i rgya :
drug pa zla gam dmar po'i rgya :
bdun pa nyi zla'i gwa 'u'i rgya :
rgya bdun rim pas btab pa las :
sus kyang 'da' bar mi nus so :
zhes brjod cing re re nas snying gar rdo rje rgya gram du bzhag la shis pa brjod /
de ltar skal ldan rig pa 'dzin pa khyed rnams la 'chi med tshe'i dbang bskur pas /
tshe mi shigs pa'i rdo rje /
mi 'gyur ba'i g.yung drung /
mi nub pa'i rgyal mtshan du gyur te /
'chi ba med pa tshe'i dngos grub la dbang 'byor par gyur cig
/ces brjod /
slob dpon dang dkyil 'khor gyi lha tshogs rgyal ba sras dang bcas pa rnams kyis bkra shis pa'i bden tshig brjod /
phyag gis me tog char du bsnyil bas dbang gi ye shes ma skyes pa bskyed /
skyes pa brtan cing gong 'phel du gyur par mos shig
/ye d+har dang zhal nas gsungs pa'i tshigs su bcad pas thog drangs shis brjod rgyas par bya /
de dag rnams kyis lung chen rdo rje bkod pa bka' 'dus chos kyi rgyal mtsho'i dkyil 'khor du dbang bskur gyi rim pa mtha' rten tshe dbang bcas legs par grub pa yin la /
de'ang gzhung las /
tshogs chen 'dus pa'i dkyil 'khor du :
zhugs shing dbang bskur thob pa rnams :
dam tshig nyams par ma gyur na :
dpon slob skye bo yin gyur kyang :
'og min tshogs chen 'dus pa yi :
zhing du skye bar gdon mi za :
zhes rdo rje'i gsungs bslu ba med pa lags pas dad mos spro dga' rgya chen po mdzad pa dang /
spyi dang khyad par lhag pa'i dam tshig gis bsdus pa'i bsrung mtshams rnams la ji nus su bslab par bgyi'o snyam pas 'di'i rjes zlos /
bla ma rdo rje rgyal po la :
dad mos gus pa'i sems ldan pas :
bka' yis ji ltar bsgo ba bzhin :
lus ngag yid gsum gnyer gyis blangs :
lan gsum /
bla mas zhabs spyi bor bzhag par mos la /
de ring phan chad bu khyod kyi :
rdo rje sems dpa' nga yin gyis :
nga yis ji ltar bsgo ba bzhin :
bu khyed kyis ni bya dgos so :
de ltar dbang bskur rgyud dang grub pa'i zhal lung las ji ltar 'byung ba ltar legs par grub pa lags pas bka' drin gtang rag gi yon du dmigs te maN+Dal phul /
ces maN+Dal rgyas par 'bul du gzhug
/slar yang lus dang longs spyod bdog pa'i dngos po ci mchis pa thams cad kyang blo yis blangs nas ltos pa med par 'bul ba'i mos pas 'di'i rjes zlos /
bu dang chung ma rin chen nor :
lus dang longs spyod kun 'bul lo :
bla ma rdo rje slob dpon gyis :
bdag gi lus kyang bzhes su gsol :
de ltar gsang chen nges pa'i theg pa la tshul bzhin du zhugs pa'i dge rtsa bla na med pa nyid /
gzhan don thams cad mkhyen pa'i go 'phang thob pa'i ched du rnam par dag pa'i bsngo bas rgyas 'debs pa dang /
'di'i sgo nas kyang rang dang gzhan gyi don mtha' yas pa bsgrub par zhu /
bsod nams 'di yis sogs bsngo smon gyi rgyas btab la slob ma rnams grol lo //
!
//gsum pa rjes kyi cho ga ni /
sgrub thabs ltar tshogs mchod dang /
bka' gter srung ma la gtor ma 'bul /
chad mdo bstan skyong grub nas mchod pa gsar du bshams pa'am kha gsos la byin gyis brlab /
kun bzang /
zhabs bsil /
bzhi bsnol /
sman gtor rak+ta rnams kyis mchod la bstod pas bstod /
yig brgya dang bzod gsol bya /
ras bris la ye shes pa brtan bzhugs dang dam tshig gi 'khor lo bsdu ldang go bgo lus srung /
bsngo smon thun mong ma yin pa dang shis pa brjod pas mtha' rgyas su bya'o //
gter chos rgya che shin tu grangs mang yang //
mdo sgyu rang rkang tshugs pa sngon ma byung //
rtsa ba'i mdor bsdus pad+ma'i zhal lung 'di //
ngo mtshar u dum+ba ra'i dpal la 'gran //
'di 'brel dge bas lus can zhing rdul snyed //
'og min tshogs chen 'dus pa'i dkyil 'khor du //
dbyings dang ye shes zung 'jug bde ba che //
sgrol byed thugs rje'i bdag po nyid gyur cig
/ces pa'ang sprul pa'i gter chen nyid kyis bkas rjes su gnang zhing /
gang de'i sras yum lhan rgyas kyis bzhed pa skong ba'i slad du 'chi med bstan gnyis gling pas shrI de bI ko Ti'i dben khrod du bgyis pa dge legs 'phel ///
/
