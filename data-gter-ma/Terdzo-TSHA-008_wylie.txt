na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
dkon mchog gsum dang yi dam rgyud sde drug gi lha tshogs rnams kyi bka' bden pa dang /
gnas gsum dpa' bo mkha' 'gro'i tshogs rnams kyi bka' bden pa dang /
gsang sngags rig sngags gzungs sngags snying po phyag rgya ting nge 'dzin rnams kyi bka' bden pa dang /
sman dang rdzas dang dmod pa'i 'khrul 'khor rnams kyi bden pa dang /
chos nyid rnam par dag cing chos can rten 'brel mi bslu ba'i bden pa dang /
khyad par du bcom ldan 'das dpal chen gshin rje'i gshed po phyag rgya zil gyis gnon pa'i dkyil 'khor gyi lha tshogs rnams kyi bka' bden pa dang /
'chi bdag las kyi gshin rje la sogs pa bka' sdod dam can rgya mtsho'i dmag tshogs rnams kyi bka' bden pa dang /
bden pa chen po'i byin gyi rlabs kyis /
spyir bstan dang 'gro ba'i spyi dgra thar pa dang byang chub sgrub pa la bar du gcod pa /
khyad par rig pa 'dzin pa bdag cag yon mchod 'khor dang bcas pa la dngos dang brgyud nas gnod cing 'tshe bar byed pa'i gzugs can sdang ba'i dgra dang /
gzugs med gdon bgegs 'byung po /
byad phur rbod gtong gi rgyab rten pa /
lo zla zhag kag gi sna 'dren pa /
srog lus dbang thang la bar du gcod pa thams cad sa bla sa 'og sa steng gang du gnas kyang /
skad cig yud tsam la dmigs pa'i rten 'di la khug cig
/las sham du 'gugs thun sbrel bas lan gsum bkug par bya'o //
zhes pa'ang 'og min mtshur phur zhabs brtan pu ri'i sgrub pa bgyis skabs nye bar mkho bas mtshams sbyar te /
pad+ma gar dbang gis bris pa'o ///
/
