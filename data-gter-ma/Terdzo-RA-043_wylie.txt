@#:
dpal rta mgrin bde gshegs dregs pa kun sgrol gyi sgrub thabs man ngag gi shog dril bzhugs so :
bla ma yi dam mkha' 'gro gsum la phyag 'tshal lo :
sgrub pa'i thabs 'di la don bcu ste :
dang po gnas khang du bsgrub pa ni :
sa gzhi la gnas pa'i bgegs bskrad cing :
srung 'khor gang yang rung ba bsgom :
rang nyid rta mgrin yab yum du bskyed la :
gnas gsum byin gyis brlabs nas :
bdag bskyed brtan pa'i snying po nyer gcig brjod cing :
de nas stong pa'i sngags brjod pas stong par bsam la :
de'i ngang las b+h+rU~M las rin po che'i gzhal yas khang :
de'i nang du dur khrod chen po brgyad :
nyi shu rtsa bzhi'i gnas dang bcas pa bskyed la :
de'i rgyab tu srung 'khor rim pa lnga ni :
rdo rje'i sa gzhi dang gur khang :
de'i rgyab tu gri gug :
de'i rgyab tu dgra satwa :
de'i rgyab tu mdung rtse gsum pa :
de'i rgyab tu me ri :
de'i rgyab 'obs bdun :
de ltar bskyed la :
de nas rang gi hU~M dang hrIHlas 'od zer 'phros pas gnas khang la phog :
rang gi gnas 'di u rgyan gyi gnas mchog chen po gyur par bsam la :
brtan pa'i snying po nyer gcig brjod la brtan par bsam :
dur khrod bdag po 'khor dang bcas :
dur khrod gnas 'dir byin gyis rlobs :
de nas me tog 'thor la bkra shis brjod pas u rgyan gyi gnas dngos su gyur par bsam la yang snying po bton :
bdag bskyed ni gzhung dang mthun :
skyabs 'gro :
sems bskyed :
tshogs zhing :
de nas bdag bskyed de ye shes sems dpa' spyan drangs :
dbang bskur dbu brgyan :
yang bdag bskyed brtan pa'i snying po bdun :
de nas mchod rdzas byin rlabs byed cing :
rten gtor gyi bgegs bskrad pa gal che bas nas nag dang yungs dkar lcags phye dang :
rdo phye bsngags la bgegs bskrad la brabs :
gu gul spos dkar sogs kyi dud pas bdug :
de nas gur khang bsgom zhing lha bskyed :
dkyil 'khor bskyed :
bdag 'jug byed na bum pa gnyis :
ras bris yod na dgram :
gang yang ma 'phrod na rten gtor la ras bris gcig bkod :
de nas mchod rdzas bsangs la :
nas tshom du lha bskyed la mchod bstod ni rten gtor gyi lha dang phyogs gcig :
nas tshom ye shes pa de yang rten gtor la bstim :
'og min gyi gnas yin par bsam la rten gtor la thang gsum bstim :
dam tshig pa rang la bsdu :
dus drug dang dus bzhi gang 'phrod la rig 'jug byed :
de nas thugs khrid dgos pa'i don bcu yod pa la dang po skyabs 'gro sems bskyed dus kyang thugs khrid :
tshogs zhing dus kyang thugs khrid :
bgegs bskrad pa'i dus kyang thugs khrid :
spyan drang ba'i dus dang :
phyag 'tshal ba'i dus dang :
mchod pa'i dus dang :
bstod pa'i dus dang :
bskul ba'i dus dang :
dbu brgyan pa'i dus dang :
gshegs pa'i dus dang :
thugs khrid dgos pa'i don bcu yin :
thugs khrid zer ba yang lha kun dus gcig la khra lam gyis dran pa de yin :
de yang dam tshig gi chos bcu de bsgrub dgos pas gal che :
de bcu ma bsgrub na sku gsung thugs 'grub mi srid pas :
de la dang po snang ba sku'i khyer so :
grags pa sgra'i khyer so :
dran rtog thugs kyi khyer so :
de gsum dang ma bral ba gal che :
de yang gzugs mthong tshad ni yi dam lha'i nga rgyal dang yin par bsam la mos pa bskyed :
sgra gang tshor tshad thams cad ni rang gi sngags kyi sgra yin par bsam la mos pa bskyed :
ci dran pa thams cad kyang yi dam lha yi thugs dgongs rang gi rig pa'i ye shes yin par bsam la :
bskyed rdzogs zung 'jug byed pa gal che :
sku gsung thugs kyi dam tshig gsum yin :
bza' ba'i dam tshig :
bsrung ba'i dam tshig :
mi spang ba'i dam tshig :
spyod pa'i dam tshig :
shes par bya ba'i dam tshig :
bsten par bya ba'i dam tshig :
byang chub sems kyi dam tshig dang bcu :
da bza' ba'i dam tshig ni mchod pa'i las la brtson pa'o :
mar thug kyang kha zas dang mi 'bral :
bsrung ba'i dam tshig ni yo ga'i spyi chings yin pas :
yo ga ma nyams pa bsrung dgos zer ba yin :
mi spang ba'i dam tshig ni :
lus lha'i dam tshig dang mi 'bral :
ngag sngags kyi dam tshig dang mi 'bral :
sems chos nyid dang mi 'bral :
lha spangs nas skyabs med gyur pa de ni :
mnar med dmyal bar 'gro zhes pas :
skad cig kyang mi 'bral ba dam tshig yin pas bsrung ba gal che :
da spyod lam gyi dam tshig ni :
langs pa dang lha dran pa'i dus mtshungs :
lha'i nga rgyal gyis langs :
yang gom pa spo ba dang lha dran pa'i dus mtshungs lha'i nga rgyal dang mi 'bral bar 'gro :
sdod pa dang lha dran pa dus mtshungs :
nyal ba'i dam tshig ni thams cad rang la bsdus nas rdzogs rim gyi ngang la nyal :
'phrad pa'i dam tshig ni :
mi dang 'phrad pa dang :
lha dran pa dus mtshungs :
gtam pa'i dam tshig ni ci gtam yang :
dang po lha de dran dgos :
de nas lha dang mi 'bral ba'i ngang la gtam :
mthong ba'i dam tshig ni ci mthong yang dang po rang lus de lha yin pa dran par byed :
de nas gang mthong de lha yin par bsam :
mchod pa'i dam tshig ni ci mthong thams cad lha de dran par byed la mchod :
spyod pa'i dam tshig ni :[ \u0f1c ]shes par bya ba'i dam tshig ni :
don thams cad ma nor bar shes dgos :
shes bzhin de bsrung dgos :
bsten pa'i dam tshig ni :
bsgrub pa'i rdzas dang :
dam tshig gi rten rdo rje dril bu dang :
thang sku dang :
thod pa dang :
kha T+wAM dang :
DA ma ru dang :
rang byung gi rak+ta de rnams kyang 'chang dgos :
dam tshig rten yin :
sku lnga'i rten :
gsung lnga'i rten :
thugs lnga'i rten :
yon tan lnga'i rten :
phrin las lnga'i rten :
rin po che lnga :
'bru lnga :
snying po lnga :
sman lnga :
spos lnga :
sha lnga :
bdud rtsi lnga :
sha sna brgya :
khrag sna brgya :
dkar gsum mngar gsum :
dar sna tshogs dang :
stag gzig gung gsum rgyan sna tshogs dang :
mchod pa'i tshogs dpag tu med pa ni :
mchog gi sgrub rdzas yin :
yang drag po'i sgrub rdzas ni :
lcags phye rdo phye dang :
mi rgod kyi khrag dang :
gu gul dang :
gla rtsi dang :
shing kun dang :
dug sna tshogs dang :
til nag dang :
sran ma dang :
gri lcags thal chen rma bya dang :
sha chen dang tshil chen dang :
zhi ba'i sgrub pa la ni drag rdzas mi dgos :
dam tshig chos skor gyi sgrub pa dngos gzhi yin :
zhi rgyas dbang drag kun dang mthun :
thams cad 'grub par the tshom med :
gang 'dod las la sbyar bar bya :
sgrub lugs gsum ni :
sku'i sgrub pa :
gsung gi sgrub pa :
thugs kyi sgrub pa'o :
de la gang bsgrub kyang yi dam gzhung ltar bskyed la :
sku'i sgrub pa la dang po lus byin rlabs de snga bas :
spyi gtsug bde chen gyi 'khor lo na rtsa 'dab ma so gsum :
dbus su a las zla ba'i steng na b+h+rU~M las 'khor lo b+h+rU~M gyis mtshan pa :
de las 'od zer 'phros :
'phags pa mchod :
sems can gyi don byas :
tshur 'dus yongs su gyur pa las :
rnam par snang mdzad sku mdog dkar po 'khor lo dang dril bu 'dzin pa :
yum sangs rgyas spyan ma dang sbyor ba dmigs la :
gnyis ka'i dpral bar oM:
mgrin par A:
snying gar hU~M:
snying ga'i hU~M las 'od zer 'phros pas rnam par snang mdzad la phyogs bcu dus gsum gyi sangs rgyas thams cad kyis bskor ba zhig mdun gyi nam mkha' la spyan drangs la :
mchod nas ye shes pa dam tshig sems dpa' la thim nas gnyis ka 'od du zhu nas spyi gtsug tu lus la thim pas sku'i dngos grub thob par bsam la :
bud+d+ha a b+hi Shiny+tsa oM:
zhes thang gsum brjod la brtan par bsam :
dus drug la de ltar bya'o :
gsung gi sgrub pa ni :
mgrin pa longs spyod kyi 'khor lo na :
rtsa 'dab ma bcu drug gi dbus su paM las pad+ma 'dab ma brgyad pa de'i dbus su dzriM las pad+ma dzriM gyis mtshan pa :
de las 'od zer 'phros :
'phags pa mchod :
sems can gyi don byas :
'od zer tshur 'dus yongs su gyur pa las :
snang ba mtha' yas dmar po pad+ma dang dril bu 'dzin pa :
yum gos dkar mo dang zhal sbyor ba gnyis ka'i dpral bar oM:
mgrin par A:
snying gar hU~M:
de nas snying ga'i hU~M las 'od zer dmar po 'phros pas sangs rgyas dang byang chub sems dpa' thams cad snang ba mtha' yas kyi cha lugs su gyur par bsam la :
mdun gyi nam mkha' la byon par bsam la mchod do :
dam tshig pa la thim nas gnyis su med pa 'od du zhu nas :
mgrin pa nas lus la thim pas :
dus gsum gyi sangs rgyas thams cad kyi gsung gi dngos grub thams cad thob par bsam la :
oM na maHsarba ta thA ga ta a b+hi Shiny+tsa hrI:
zhes lan gsum brjod pas brtan par bsam :
yang snying ga na rtsa 'dab ma brgyad kyi dbus na nyi ma'i gdan steng hU~M las rdo rje hU~M gis mtshan pa las 'od zer sngon po 'phros pas 'phags pa mchod :
sems can gyi sdig sgrib dag :
'od zer tshur 'dus hU~M la thim :
hU~M yongs su gyur pa las mi bskyod pa rdo rje dang dril bu 'dzin pa :
yum mA ma kI sngon mo dang sbyor ba gnyis ka'i dpral bar oM:
mgrin par A:
snying gar hU~M:
thugs ka'i hU~M las 'od zer sngon po 'phros pas :
dus gsum gyi sangs rgyas thams cad mi bskyod par gyur par bsam la :
mdun gyi nam mkha' la spyan drangs nas mchod pas :
ye shes pa dam tshig pa la thim nas gnyis ka 'od du zhu bas snying ga nas rtsa rgyud la thim pas dus gsum gyi sangs rgyas dang byang chub sems dpa' dpa' bo dpa' mo thams cad kyi sku gsung thugs kyi dngos grub thob par bsam la :
rtsa sngags rang rang gi sngags kyis brtan par bya :
oM hrIHha ha huM hU~M phaT:
A+oM badzra bai ro tsa nI yai hU~M phaT:
A+oM na maHsarba ta thA ga ta a b+hi Shiny+tsa hU~M:
zhes lan gsum gyis brtan par bsam la :
yang rang gi snying nang gi hU~M de dran par byas la :
sngags lan gsum gyis g.yon phyogs su drag tu 'khor bar bsam :
'khor ba las 'od zer gzungs thag la 'khril nas song bas rten gtor gyi lha tshogs kyi thugs dam gyi rgyud bskul nas :
dang po yab yum hU~M dang hrIHlas 'od zer sngon po dmar po gnyis 'phros :
de nas 'khor rnams dang kun gyi sa bon las 'od zer rigs lnga'i kha dog phyogs bcu na 'phros pas 'phags pa mchod :
yang gcig 'phros pas phyi snod kyi 'jig rten la phog pas :
gzhal yas khang du gyur :
yang gcig 'phros pas nang bcud kyi sems can thams cad la phog pas lus ngag yid gsum gyi nad dang gnod pa sdig sgrib dag nas :
rta mgrin yab yum gyi sku kho nar gyur par bsam la :
de rnams kyang rang ci ltar bton pa bzhin du ku ti ri ri bton par bsam :
yang yang de ltar byed :
mar thug kyang dus drug la bzhag pa'i dus su rang gis lhar gsal btab la :
'od zer sngar bzhin thang gsum spros la :
rigs drug gi sems can thams cad lhar gyur par bsam la ku ti ri ri bton par bsam :
de'i 'od zer dang byin rlabs rnams tshur la 'dus shing lha bzhi la thim :
lha bzhi yang yab yum gyi thugs ka'i hU~M dang hrIHla thim par bsam la :
zhi ba'i las ni nyi ma shar ba'i dung ltar lha rang nyid sku mdog dkar po :
rgyan cha lugs thams cad kyang dkar po bskyed la :
dpral bar A+oM:
mgrin par A:
snying gar hU~M:
thugs ka'i hU~M las 'od zer dkar po 'phros pas lha tshogs rnams kyang dkar ba'i cha lugs dkar po spyan drangs :
de nas rang la bstim :
dbang bskur dbu brgyan :
rang gi thugs ka'i hU~M las 'od zer dkar po zhig phyogs bcu na 'phros pas phyi snod la phog pas zhing khams su gyur :
yang 'phros nang bcud kyi sems can la phog pas lus ngag yid gsum gyi sdig sgrib dag nas sku mdog dkar po zhi ba'i lha tshogs su gyur pa rang ci ltar bton pa bzhin :
thams cad kyis zhi ba'i sngags bton cing zhi ba'i las byed par bsam :
de'i ngang la rtsa sngags kyi sham du zhi ba shAn+tiM ku ru swA hA:
sngags kyang dkar po zlum skor du 'khor :
yang nad dang gdon zhi bar 'dod na :
oM hrIHha ha sogs tshang ba :
de nas nad dang gnod pa rkyen dang bar chad sdig pa dang sgrib pa thams cad zhi ba shAn+tiM ku ru swA hA:
yang tshe dang bsod nams rgyas par 'dod na :
nyi ma dros chen dang sprad cing :
rang sku mdog ser po bskyed la gnas gsum byin gyis brlab :
dbang bskur dbu brgyan :
sngags sham la tshe dang bsod nams rgyas pa puSh+TiM ku ru swA hA:
zhes brjod pas sems can thams cad rgyas pa'i lha tshogs sku mdog ser por gyur pas :
rgyas pa'i sngags bton cing rgyas pa'i las sgrub par bsam la rang gis bton :
de nas bzhag pa'i dus phyi snod nang bcud kun 'od du zhu nas rang la thim pas tshe yi dngos grub thob par bsam :
nam mkha' lta bu :
ri bo lta bu :
nyi zla lta bu :
rgya mtsho lta bu :
yid bzhin gyi nor bu ltar gang bar mdzad du gsol :
rgyas par mdzad du gsol :
de nas drag po ni :
gru gsum drag po'i gzhal yas khang :
de'i dbus su paM las pad+ma raM las nyi ma'i steng na :
'jigs byed pho mo bsnol ba'i steng na :
hU~M smug nag las 'od zer 'phros :
'phags pa mchod :
sems can gyi don byas :
tshur 'dus hU~M la thim :
hU~M yongs su gyur pa las rang nyid rta mgrin yab yum sku mdog dmar smug rngam brjid can :
rgyan dang cha lugs gzhung ltar bskyed :
'khor rnams kyang de 'dra ba bskyed la :
dpral bar oM:
mgrin par A:
thugs kar hU~M bsam la :
spyan drang ba ni :
dur khrod 'jigs su rung ba'i gzhal yas nas :
bcom ldan rta mgrin yab yum 'khor bcas gshegs su gsol :
de nas phyag dang pU dza byed la :
rang la bstim :
dbang bskur :
dbu brgyan :
rang gi thugs ka'i hU~M la sngags kyi yig 'bru nag po g.yon du 'khor bar bsam la :
g.yon phyogs su drag tu 'khor ba de las 'od zer 'phros pas gnod byed gdug pa can thams cad dam la btags shing tshar bcad :
phyi snod gzhal yas khang du gyur :
nang bcud kyi sems can thams cad drag po'i lha tshogs su gyur par bsam la :
rang gis ci ltar bton pa bzhin lha rnams kyis bton par bsam la :
brgya'am stong gang tshar :
rang la cho 'phrul dang gnod pa byung na :
gnod byed e dzaHhU~M baM ho :
e trig nan :
hur thum dzaHgnod byed mA ra ya rbad :
zlog zlog :
b+h+yo b+h+yo :
sde brgyad dbang du bsdu bar 'dod na :
rang gi thugs ka'i hU~M de las 'od zer dmar nag lcags kyu'i tshul 'phros pas :
bka'i lha ma srin sde brgyad kyi srog snying la phog pas :
shing lo rlung gis skyod pa bzhin du srog snying bsdus nas bcom ldan 'das la phul nas bka' sgrub par bsam :
b+han+d+ha'i gzhal yas khang gi kha nas langs nas bka' nyan cing phrin las sgrub par bsam :
de ltar lan mang du bya gsungs so :
man ngag gnad kyi yig chung zhes bya ba rdzogs so :
sarba mang+ga laM:
:
