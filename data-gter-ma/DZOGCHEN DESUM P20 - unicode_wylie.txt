sde gsum smon lam grub gnyis rin chen gru char bzhugs so //
na mo gu ru ma hA ni d+hi pa dA ya /
mdzod gsum chu bo bzhi rdzogs bla ma las //
thog mar smin byed dbang gis sa bon thebs //
dam tshig sdom pa nyams med rgyud la brtan //
byin rlabs dbang gi nus pa gong 'phel shog
/grol byed khrid kyis gzhi lam 'bras bu'i don /
khong du chud cing dran shes bag yod ldan //
dwangs 'dod yid ches mi ldog dad pas bzung //
lus sems las rung shin sbyangs mthar phyin shog
/bskyed pa'i rim pa rnam pa gsal ba dang //
rnam dag dran cing gsal snang nga rgyal brtan //
cho ga rang 'bras ngo bo byed las kyi /
khyad par bzhi ldan bskyed rim mthar phyin shog
/rdzogs rim mtshan bcas mtshan med ting nge 'dzin //
sde gsum kun bzang yab yum sras gsum gyi //
nyams len g.yo thob goms brtan mthar phyin nas //
snang bzhi mthar phyin 'bras bu mngon gyur shog
/sku gsum zhing gi bkod pa yongs su rdzogs //
cho 'phrul gsum gyi chos 'khor rab bskor nas /
khams gsum 'khor ba'i sems can 'dren pa la //
dus gsum sangs rgyas phrin las lhun grub shog
/mdor na skye dang tshe rabs thams cad du //
yongs 'dzin dge ba'i bshes kyis rjes su gzung //
sa bcu lam lnga'i yon tan mthar phyin pa /
khyab bdag 'bras bu'i he ru kaHthob shog
/rgyal ba yab sras sku tshe zhabs pad brtan //
rgyal sras 'phags tshogs dge 'dun 'dus pa 'phel //
rgyal khams kun tu nad mug 'khrug rtsod zhi //
rgyal bstan dar zhing rgyas pa'i bkra shis shog
/ces pa 'di ltar dgos zhes rang slob nye gnas ri rgyas rgya mtshos bskul ngor /
gter slob mkhan po karma rat+nas mdzes byed chu yos kyi lo gro zhun zla ba'i dga' ba gsum pa'i rgyal phur 'grub sbyor la bris pa dge legs 'phel /
shu b+haM/
mang+ga laM/
bi dza yan+tu ///
/
