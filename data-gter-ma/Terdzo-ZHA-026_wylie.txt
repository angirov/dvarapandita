@#//
'pho ba 'jag tshugs ma'i khrid kyi zin tho bzhugs so //
na mo gu ru b+h+yaH
'pho ba 'jag tshugs ma'i khrid gter gzhung gi yig cha ltar chos grwa chen po gangs dkar rdo rje gdan gyi bla ma slob dpon rin po che'i phyag bzhes ltar na /
gdams pa 'di ston pa'i tshe /
phag mo gang rung gi dkyil 'khor sgrub mchod dang 'brel bar tshogs mchod byas nas dmigs pa 'bogs rjes lhag ma sogs dkyus ltar bya /
de nas thun bzhi'i rim pas /
skyabs 'gro
/ma nam mkha' dang mnyam pa'i sems can thams cad bla ma sangs rgyas rin po che la skyabs su mchi 'o //
sogs ci nus dang /
sems bskyed /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du zab lam 'pho ba'i gdams pa nyams su blang bar bgyi'o //
lan gsum /
oM swa b+hA wa sogs nas dkyus ltar la /
'phar la khad 'phur la khad pa gcig gsal btab :
zhes pa'i bar gsal gdab /
gsol 'debs tshar gsum /
hika ces thig le spar ba sogs dkyus ltar lan nyer gcig
/gsol 'debs tshar gsum /
thig le 'gro ldog nyer gcig
/yang gsol 'debs tshar gsum /
thig le 'gro ldog tshar nyer gcig
/mthar gsol 'debs tshar gcig mthar /
'od dpag med rang la bstim /
tshangs bug sna tshogs rdo rjes bkag
/bsngo smon bkra shis gang 'os bya /
de ltar zhag gsum /
lnga /
bdun sogs thun bzhir 'bad pas spyi bo za ba dang /
skrangs pa dang /
chu ser 'dzag pa /
'jag ma zug snyam sogs rtags byung ba'i tshe /
tshe sgrub kyi dmigs pa dkyus ltar thun gsum tsam bya /
gzhan la 'debs na /
ngo sprod dang /
ltung bshags sogs chos spyod gang 'os /
'pho dmigs 'bogs te /
thog mar tshar cha shas rang dang tshe 'das dbyer med du sbyang /
las sbyor dngos kyi tshe /
tshe 'das lhar gsal ba'i rnam shes spar ba sogs dkyus ltar dang /
bsngo smon bya'o //
'di'i brgyud pa ni /
sangs rgyas 'od dpag med /
o rgyan pad+ma 'byung gnas /
gter ston nyi zla sangs rgyas /
mtshungs med nam mkha' rgyal mtshan /
rtogs ldan sang+g+ha b+ha dra /
pha rgod dri med blo gros /
chos rje sangs rgyas rgyal mtshan /
mtshungs med ma ti'i mtshan can /
byang sems phun tshogs rnam rgyal /
rdzogs chen pa sangs rgyas tshul khrims /
mnga' ris grub chen 'od gsal mchog ldan /
bla chen chos rgyal rdo rje /
pad+ma phun tshogs bshes gnyen /
gtsang pa grub thob mi bskyod rdo rje /
skyo ston pad+ma phrin las /
rje dkon mchog rgyal po /
rmor dgon bla ma 'jun pa rje drung /
gong chos mkhan chen skal bzang dge legs /
mtshungs med dkon mchog sbyin pa /
byang 'dren chen mo kun bzang dbang 'dus /
'bras gling pa slob dpon dge 'dun rab rgyas /
des bdag la'o //
yang na /
byang sems phun tshogs rnam rgyal nas /
chos rje ngag dbang phun tshogs /
grub mchog dpag bsam ye shes /
rnal 'byor rang rig rdo rje /
'khrul zhig ting 'dzin yongs 'dus /
bla ma pad+ma dkar po /
dge slong pad+ma chos rgyal /
mtshungs med blo bzang bkra shis /
bla ma 'jun pa rje drung man 'dra zhing /
brgyud 'debs skabs brgyud pa phyi ma 'di bzhin mdzad snang ngo //
mang+ga laM///
/
