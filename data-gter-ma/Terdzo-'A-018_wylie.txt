thugs rje chen po don gsal sgron me las :
brgyud pa'i gsol 'debs bzhugs :
e ma ho :
rnam dag spros bral chos sku'i pho brang nas :
rig stong dbyer med 'od dpag med mgon gyis :
skal ldan bu la dbang skur byin gyis rlobs :
'khor 'das rang grol rtogs par gsol ba 'debs :
rig rtsal 'gag med 'od lnga'i dkyil 'khor nas :
longs spyod rdzogs sku spyan ral gzigs dbang gis :   'di'i ma phyir spyan ras gzigs thams cad la spyan ral gzigs zhes bris snang /
de'ang gter gzhung rang gi nges tshig bshad pa dang bstun na rdzogs chen gyi gzhung rnams las lhun grub phyi rgya ral ces gsungs pa dang go ba gnad gcig
/don du thugs rje yul la 'jug pa'i spyan dbye ba la dgongs pa yin 'dra bas 'gal ba med do //
mchan /
skal ldan bu la dbang skur byin gyis rlobs :
rang snang brtan pa thob par gsol ba 'debs :
sna tshogs 'gro 'dul sprul sku'i zhing khams nas :
'gro ba 'dren mdzad bram ze rnam gsum gyis :
skal ldan bu la dbang skur byin gyis rlobs :
khams gsum 'khor ba stongs par gsol ba 'debs :
rnga yab gling phran zangs mdog dpal ri nas :
sangs rgyas kun 'dus o rgyan pad+ma yis :
skal ldan bu la dbang skur byin gyis rlobs :
bdag gzhan don gnyis 'grub par gsol ba 'debs :
klong yangs rnam dag rig pa'i zhing khams nas :
'brel tshad don ldan las 'phro gling pa yis :
skal ldan bu la dbang skur byin gyis rlobs :
rig pa'i rtsal dbang thob bar gsol ba 'debs :
rtsa khams rnam dag thig le'i dkyil 'khor nas :
thugs rje'i rang bzhin zhi khro'i lha tshogs kyis :
skal ldan bu la dbang skur byin gyis rlobs :
bskyed rdzogs mtha' ru phyin par gsol ba 'debs :
bal yul glang brag gsang ba'i gter gnas nas :
gsang ba'i zab chos don gsal sgron me yis :
skal ldan bu la dbang skur byin gyis rlobs :
mdo sngags bstan pa rgyas par gsol ba 'debs :
bka' dang dam la gnas pa'i gzhal yas nas :
chos skyong srung ma gter bdag dam can gyis :
skal ldan bu la dbang skur byin gyis rlobs :
phrin las rnam bzhi 'grub par gsol ba 'debs :
bar chad gdon bgegs 'joms par gsol ba 'debs :
bsam pa yid bzhin 'grub par byin gyis rlobs :[ \u0f88\u0f88\u0f88\u0f88]
