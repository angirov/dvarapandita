\u0f01\u0f83:
thugs dam zab pa skor bdun gyi :
bka' srung mgon po'i phrin las bzhugs so :
bla ma he ru ka la phyag 'tshal lo :
bka' srung kun gyi mthar thug pa :
ma hA kA la'i phrin las bshad :
de la sbyor dngos rjes gsum gyi :
dang po rang nyid lha ru bsgom :
mchod pa thams cad byin gyis brlab :
gnyis pa dngos gzhi bskyed rim ni :
mdun du khrag mtsho 'khrugs pa'i klong :
ma la ya yi ri bo'i do :
gnam lcags 'bar ba'i brag steng du :
b+h+rU~M las dur khrod gzhal yas khang :
'khor lo rtsibs brgyad lte ba la :
pad nyi'i steng du hU~M yig las :
gri gug hU~M gis mtshan par gsal :
de las rdo rje srin po'i sku :
ma hA kA la legs ldan ni :
mthing nag zhal gcig phyag gnyis pa :
zhal gdangs mche gtsigs rkan sgra rdeb :
spyan gsum sdang mig phyogs bcur gzigs :
smin ma kham nag skar chen 'phro :
ral pa mun chen ltar gtibs shing :
phyag g.yas gri gug 'bar ba dang :
g.yon pas thod pa khrag bkang 'dzin :
mchan du tsan+dan bing chen brten :
lha dmag bdud dmag pho nyar 'gyed :
dar nag ber chen brtsegs mar gsol :
dbu rgyan thod skam rin chen sogs :
dur khrod chas kyis legs par brgyan :
sag l+h+wam gsol zhing 'dor stabs bzhengs :
ye shes me phung 'bar ba'i klong :
g.yon du kaM las yum mchog ni :
kro d+hI shwa rI thal ba'i mdog :
ral pa rting sleb sbrul zhags dang :
thod pa khrag bkang g.yon pas rol :
re lde'i sham thabs dur khrod chas :
yab la 'dun pa'i tshul du gnas :
g.yas su hU~M las las mgon nag :
gri gug dang ni thod khrag 'dzin :
mi sdug gzugs can ber nag gsol :
shar du hU~M las king ka ra :
mthing nag dur khrod chas kyis brgyan :
mtshon cha'i 'khor lo thod khrag 'dzin :
gri thogs ging chen rnams kyis bskor :
lho ru ya las gnod sbyin dmar :
bse rmog bse khrab sku la gsol :
gser gyi ral gri gser mdung bsnams :
srin mo bse gdong spu gri 'dzin :
bse yi skyes bu bu mo dang :
mi dmar shan pa'i tshogs kyis bskor :
nub tu dzaHlas gza' bdud smug :
mgo dgu bya rog zhal dang bcu :
g.yas pas gri gug skyin thang 'beb :
g.yon pas thod pa khrag bkang 'dzin :
chu srin zhags 'phen sbrul mjug can :
gza' skar gdong mo'i tshogs kyis bskor :
byang du ma las 'dod khams ma :
nag mo gtum la sgeg pa'i tshul :
zhal du mi ro rengs pa gsol :
snyan la seng ge sbrul gyis brgyan :
khram shing dang ni nad rkyal 'dzin :
rma bya'i zur phud mi lpags gsol :
lte ba'i thad nas nyi zla 'char :
zhabs gnyis btsan skyil rol pa'i stabs :
drel rta rkang gsum steng du bzhugs :
nag mo 'bum gyi tshogs kyis bskor :
khrag mtsho rlung 'tshubs dbus su bzhugs :
sde dpon sum cu bka' la nyan :
dregs chen bco brgyad las la 'gyed :
gnas gsum oM AHhU~M yig las :
'od 'phros 'khor bcas spyan drangs gyur :
badzra sa mA dza :
hU~M:
'og min chos dbyings pho brang dang :
dur khrod chen po brgyad rnams dang :
ko ka thang dmar rgya mtsho'i do :
drag shul can gyi ri bo nas :
tshogs rje tshogs bdag nag po che :
ma hA kA la gshegs su gsol :
las kyi mgon po gshegs su gsol :
kro tI shwa rI gshegs su gsol :
sgrol ging nag po gshegs su gsol :
gnod sbyin chen po gshegs su gsol :
gza' bdud chen po gshegs su gsol :
'dod khams bdag mo gshegs su gsol :
dregs pa sde brgyad gshegs su gsol :
oM shrI ma hA kA la g+ha Na pa ti sa pa ri bA ra badzra sa mA dza :
hU~M:
dur khrod rol pa'i gzhal yas khang :
pad+ma nyi ma'i gdan steng du :
lha chen 'khor dang bcas pa rnams :
dgyes shing brtan par bzhugs su gsol :
hU~M:
sngon tshe he ru ka dpal gyis :
bdud kyi sde rnams btul ba'i tshe :
ma hA kA la tshogs kyi bdag :
nyer gnas kro d+hI shwa rI ma :
slas dang byi mo bran mo'i tshogs :
dregs pa sde brgyad 'khor dang bcas :
dpal gyi 'bangs su zhal 'ches nas :
bstan pa bsrung bar dam bcas ltar :
dam tshig gnyan dgongs phrin las mdzod :
oM badzra sa ma ya ha na ha na hU~M phaT:
hU~M:
chos kyi dbyings las ma g.yos kyang :
gtum po mi bzad drag shul can :
dngos grub kun gyi bdag nyid che :
'khor dang bcas la phyag 'tshal lo :
na mo na mA mi :
hU~M:
khyod la mchod pa 'bul ba ni :
dgra bgegs thams cad bsgral pa yi :
khrag chen ar+g+haM chu bo 'bab :
dug khrag zhabs bsil mtsho ltar bskyil :
dbang po'i me tog nam mkha' gang :
tshil chen gsur dud mun ltar gtibs :
zhun chen sgron me bskal me sbar :
dri chen byug pa rba klong 'khrug :
thod rnga rkang gling 'brug ltar sgrog :
rtsub 'gyur tshal gyi mchod sprin bzhin :
dam can rgya mtsho rnams la 'bul :
hU~M:
'bru sna'i tshogs dang dkar mngar dang :
myos byed la du shing tog dang :
gzugs mdzes sgra snyan dri zhim pa :
ro mngar reg bya 'jam po'i tshogs :
lha yi 'dun sa bzhin du mchod :
oM shrI ma hA kA la ar+g+haM nas /
shab+da kA ma gu Na pU dza ho :
hU~M:
rtsa brgyad stong la sbyar ba yi :
bdud rtsi sman gyi mchod pa 'bul :
chags chen rak+ta'i rba klong 'khrugs :
ma hA kA la'i tshogs la 'bul :
bza' bca' btung ba bsam mi khyab :
'dod yon gtor ma'i mchod pa 'bul :
gnyis med bde chen sbyor ba yi :
byang chub sems kyi 'phro 'dus mchod :
mkha' dbyings e yi brub khung du :
ma rig gnyis 'dzin bdud dang bgegs :
rdo rje 'bar ba'i mtshon gyis bsgral :
phung po sha khrag rus pas mchod :
ma rtogs gnyis 'dzin ru dra'i rgyu :
rtogs na thams cad lha yi ngang :
dngos grub kun gyi 'byung gnas che :
ye mchod chen por bzhes su gsol :
oM shrI ma hA kA la sa pa ri bA ra pany+tsa a mr-ita ma hA rak+ta ma hA ba liM ta khA hi :
oM b+hu ru ku ru i tsi ki byi u tsuSh+ma ma hA kro d+ha hU~M phaT:
i daM ba liM ta kha kha khA hi khA hi :
pany+tsa a mr-ita khA hi :
ma hA rak+ta khA hi :
kro d+hI shwa rI i daM ba liM ta\u0f8e
pany+tsa a mr-ita\u0f8e
ma hA rak+ta\u0f8e
oM ma hA kA la hU~M phaT i daM\u0f8e
pany+tsa a\u0f8e
ma hA rak+ta\u0f8e
oM ma hA kro d+ha king ka ra sa pa ri bA ra i daM\u0f8e
pany+tsa a\u0f8e
ma hA rak+ta\u0f8e
oM ma hA yak+sha tsit+ta hring hring sa pa ri bA ra i daM\u0f8e
pany+tsa a\u0f8e
ma hA rak+ta\u0f8e
oM rA hu la pak+sha me ki sa pa ri bA ra i daM\u0f8e
pany+tsa a\u0f8e
ma hA rak+ta\u0f8e
oM traka rak+sha yak+sha bai tA li sa pa ri bA ra i daM\u0f8e
pany+tsa a\u0f8e
ma hA rak+ta\u0f8e
sarba duSh+TAn sa pa ri bA ra i daM\u0f8e
pany+tsa a\u0f8e
ma hA rak+ta\u0f8e
dgra bgegs che ge nr-i tri badzra aM ku sha dza :
dzaHhU~M baM ho :
oM ma hA kA la dgra bo mA ra ya phaT:
ma hA mAM sa la khA hi :
ma hA rak+ta\u0f8e
ma hA tsit+ta\u0f8e
ma hA go ro tsa na\u0f8e
ma hA ba su ta\u0f8e
kiM ni ri ti la khA hi :
ma hA su kha pU dza ho :
d+harma d+hA tu pU dza ho :
hU~M:
chos nyid zhi ba'i ngang las ma g.yos kyang :
thabs kyi cho 'phrul 'bar ba'i skur ston pa :
dpal mgon legs ldan nag po tshogs kyi bdag :
bstan srung chen po khyod la phyag 'tshal bstod :
ye shes gzi brjid 'bar la phyag 'tshal bstod :
mthu rtsal rdzu 'phrul ldan la phyag 'tshal bstod :
dngos grub thogs med stsol la phyag\u0f8e
phrin las myur du sgrub la phyag\u0f8e
sgrib med mngon shes ldan la phyag\u0f8e
ston pas lung bstan thob la phyag 'tshal bstod :
sngon gyi rgyal ba rnams dang dgongs pa gcig :
rig 'dzin grub thob rnams dang byin rlabs gcig :
ma mo mkha' 'gro'i tshogs dang dam tshig gcig :
dregs pa sde brgyad tshogs dang mthu rtsal gcig :
sngon gyi drang srong rnams dang smon lam gcig :
ma hA kA la khyod la bdag bstod do :
hU~M:
las la chas pa'i sras mchog nag po ni :
mthu rtsal rab ldan gri gug thod khrag 'dzin :
ber chen gsol nas lha yi dmag dpung sdud :
gtum po nag po'i sku la phyag 'tshal bstod :
mkha' 'gro'i dbang phyug kro tI shwa rI ma :
ma rungs 'ching mdzad sbrul gyi zhags pa dang :
thod pa khrag chang mar khus bkang ba gsol :
gsang ba'i yum gyur khyod la phyag 'tshal bstod :
gzhan yang sgrol ging gnod sbyin rA hu la :
'dod khams bdag mo sde dpon sngags bdag sogs :
dpal chen he ru ka yi bka' nyan pa :
tshar gcod rjes 'dzin phrin las mdzad la bstod :
ces bstod cing phrin las gsol ba ni :
ho :
rang bzhin chos kyi dbyings las ma g.yos shing :
longs spyod rdzogs sku he ru ka dpal ma hA kA la'i skur bzhengs pa :
sangs rgyas kyi bstan srung chen po :
rnal 'byor gyi dgra bla chen po :
gsang sngags bka'i srung ma :
dam nyams dgra bo'i gshed ma :
'jig rten dregs pa'i gtso bo :
legs ldan tshogs kyi bdag po :
las mgon sras mchog nag po :
yum kro d+hI shwa rI ma :
khro chen king ka ra :
gnod sbyin dmar po :
gza' mchog rA hu la :
lha mo 'dod khams kyi dbang mo re ma ti :
'khor dang bcas pa rnams la mchod do :
bstod do :
sangs rgyas kyi bstan pa srungs :
dkon mchog gi dbu 'phang bstod :
bla ma'i sku tshe srings :
dge 'dun gyi sde skyongs :
bshad sgrub kyi bstan pa spel :
nad gdon bar chad zhi ba dang :
tshe bsod dpal 'byor rgyas pa dang :
yid la 'dod pa thams cad dbang du 'du ba dang :
dam nyams dgra bgegs log par spyod cing bar chad kyi rkyen byed pa thams cad thal ba rdul bzhin du mdzod cig :
gsum pa rjes kyi bya ba la :
tshogs dang bshags pa skong ba bya :
rten la bstim mam rang gnas gshegs :
bsngo ba smon lam bkra shis bya :
sa ma ya rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan gyi rtags bstod bzhugs so :
hU~M:
chos kyi dbyings las khro bo'i skur ston pa :
stong nyid snying rje zung du 'jug pa'i brda :
rin chen thod skam lnga yis dbu brgyan pa :
bde gshegs rigs lngas dbang bskur mdzad pa'i rtags :
dbu skra ral pa gyen du sprin ltar gtibs :
lta ba rnam dag mtha' ru phyin pa'i rtags :
spyan gsum sdang mig phyogs bcur gzigs pa ni :
rgyal ba'i sku gsung thugs rnams rdzogs pa'i rtags :
shangs gnyer hU~M hU~M 'thor rlung 'phyo ba ni :
dngos 'dzin rnam rtog thams cad gtor ba'i rtags :
snyan nas sgra skad 'brug ltar sgrog pa ni :
chos rnams ma lus thugs su chud pa'i rtags :
sma ra smin ma kham nag skar chen 'phro :
khro bo kun gyi mthu stobs rdzogs pa'i rtags :
zhal gdangs ljags 'dril rkan sgra rdeb pa ni :
chos kyi gsung ldan sems can sgrol ba'i rtags :
zla tshes lta bu'i mche ba bzhi gtsigs pa :
mtha' bzhir 'dzin pa'i log rtog bcom pa'i rtags :
dpal gyi gtum rngam srin po khros pa'i zhal :
chos rnams ro gcig sna tshogs snang ba'i rtags :
phyag gnyis zhabs zung gar gyi stangs stabs ni :
tshad med bzhi yis bdud bzhi bcom pa'i rtags :
sku stod seng ge rab tu 'gying 'dra ba :
mi 'jigs bzhi yi yon tan rdzogs pa'i rtags :
rked pa gzhu yi changs zung ltar 'dril ba :
dbang bcu mnga' ba thogs med phrin las rtags :
gsang ba rdo rje nor bu 'bar ba ni :
ye sbyor ye sgrol 'gro don mdzad pa'i rtags :
zhabs g.yas bskums pas khams gsum dbang du sdud :
zhabs g.yon brkyangs pas srid gsum zil gnon rtags :
sa gsum dbang sgyur ber chen sum brtsegs gsol :
rin chen ska rags dgos 'dod stsol ba'i rtags :
g.yas pas gri gug skye shi rtsad nas gcod :
g.yon pas thod khrag 'khor ba stongs pa'i rtags :
beng chen phur bus dgra bgegs ma lus bsgral :
sprul pa'i dmag 'gyed bdud kyi g.yul zlog rtags :
dur khrod chas brgyad sku la gsol pa ni :
ma mo mkha' 'gro dbang du sdud pa'i rtags :
ye shes me phung klong du bzhugs pa ni :
ma rig bag chags rnam rtog sreg pa'i rtags :
pad+ma nyi ma'i gdan la bzhugs pa ni :
che ba'i yon tan ma lus rdzogs pa'i rtags :
g.yas g.yon gnyis las seng ge 'phyo ba ni :
'jigs byed chen po las la 'gyed pa'i rtags :
sta zur gnyis nas 'phar dred rgyug pa ni :
dam nyams dgra bgegs srog la rngams mdzad rtags :
zhabs gnyis brdabs pas stag mo 'phro ba ni :
phra men mang po las la 'gyed pa'i rtags :
sangs rgyas bstan srung bka' yi bya ra ba :
ye shes mgon po khyod la phyag 'tshal bstod :
hU~M:
de yi yum chen kro d+hI shwa rI ma :
dbyings dang ye shes gnyis su med pa'i rtags :
zhal gcig phyag gnyis thal skya lta bu'i mdog :
skye med chos rnams thugs su chud pa'i rtags :
phyag g.yas sbrul zhags nam mkhar g.yug pa ni :
nyon mongs dngos med rang grol mkhyen pa'i rtags :
g.yon pas mar khu khrag chang gsol pa ni :
dug gsum 'joms shing dngos grub stsol ba'i rtags :
dur khrod chas kyis rab tu brgyan pa ni :
mkha' 'gro rnams kyi gtso mo mdzad pa'i rtags :
re lde'i sham thabs sku la gsol ba ni :
ye shes 'jig rten ma mo dbang sdud rtags :
sbyor sgrol mdzad phyir yab la 'dun pa'i tshul :
bde chen ye shes ngang du rol pa'i rtags :
dbyings kyi yum mchog khyod la phyag 'tshal bstod :
hU~M:
gtum chen mi bzad sras mchog nag po ni :
sku mdog mthing nag char sprin 'khrugs pa 'dra :
mi 'gyur rnam dag ye shes mnga' ba'i rtags :
gri gug phyar zhing thod pa khrag bkang 'dzin :
dgra bgegs sgrol zhing dngos grub stsol ba'i rtags :
ber chen phyi nang dur khrod chas kyis brgyan :
pho rgyud mo rgyud dbang du sdud pa'i rtags :
mi'u thung gel pa'i gzugs can 'dor stabs bzhengs :
dam can yongs kyi gtso bo khyod la bstod :
hU~M:
bka' sdod chen po khro chen king ka ra :
mthing nag mtshon cha'i 'khor lo thun khrag 'phen :
dur khrod chas can sgrol ging bcu gnyis 'gyed :
nyams pa thams cad thabs kyis bsgral ba'i rtags :
sangs rgyas bstan srung khyod la phyag 'tshal bstod :
hU~M:
gnod sbyin dmar po rab khros khrag gi mdog :
bse khrab bse rmog dur khrod chas kyis brgyan :
gser gyi spu gri gser mdung dmar ser rdeb :
srin mo bswe gdong gser gyi spu gri 'dzin :
bse yi skyes bu bzhi dang bu mo bzhi :
mi dmar shan pa bzhi bcu las la 'gyed :
gsang sngags bka' yi bya ra mdzad pa'i rtags :
bstan srung chen po khyod la phyag 'tshal bstod :
hU~M:
gza' bdud dud kha mgo dgu bya rog zhal :
phyag g.yas gri gug rtse nas skyin thang 'beb :
g.yon pas chu srin zhags 'phen thod khrag rol :
spyan stong ldan zhing sku smad sbrul mjug 'khyil :
gza' brgyad rgyu skar gdong mo pho nyar 'gyed :
sde brgyad kun gyi dmag dpon mdzad pa'i rtags :
dregs pa yongs kyi gtso la phyag 'tshal bstod :
hU~M:
byang shar mu le khrag mtsho rlung nag dbus :
srid pa'i rgyal mo dpal ldan lha mo ni :
rma bya seng ge sbrul gyis dbu la brgyan :
mche ba bzhi gtsigs mi ro rengs pa gsol :
g.yas pas khram shing dgra bo khram la 'debs :
g.yon pas nad rkyal dgra la nad yams 'gyed :
mi lpags g.yang gzhi re lda'i sham thabs gsol :
drel rta rkang gsum srin po'i sga stan can :
'chib nas stong gsum ma lus yud kyis bskor :
mtshon gyi dru bu nad kyi rkyal pa dang :
shwa rdil dkar nag bdud kyi khram shing dang :
sprul pa'i mtshon cha rnam lnga sha thag mdzad :
dkar mo nag mo dmar mo 'bum gyis bskor :
nag mo re ma ti la phyag 'tshal bstod :
hU~M:
dregs pa'i sde dpon sum cu mthu rtsal can :
cha lugs phyag mtshan zhon pa sna tshogs can :
sngags bdag bco brgyad dmod pa'i mtshon cha can :
'jigs su rung ba'i rnam 'gyur cir yang ston :
'jig rten skyong ba'i gtso bo sde brgyad rnams :
dam nyams dgra yi sha dang khrag la dgyes :
dam tshig dbang gis sangs rgyas bstan pa srung :
bka' sdod rgya mtsho'i tshogs la phyag 'tshal bstod :
ces bstod pas lha rnams mnyes shing phrin las thogs med du sgrub par 'gyur ro :
sa ma ya :
rgya rgya rgya :[ \u0f01\u0f83]:
thugs dam zab pa skor bdun gyi bka' srung mgon po'i skong bshags bzhugs so :
dpal he ru ka la phyag 'tshal lo :
ye shes mgon po'i thugs dang 'gal ba bshags pa ni :
gdung ba drag pos thal mo sbyar la :
hU~M:
ma hA kA la 'khor bcas dgongs su gsol :
gsang sngags theg pa chen po'i sgor zhugs nas :
dam tshig tshul bzhin srung bar khas blangs par :
nyams chag 'gal 'khrul byung ba mthol lo bshags :
'khor ba sdug bsngal me 'obs lta bu la :
zhen cing chags pa thams cad mthol lo bshags :
gtan gyi skyabs gnas dkon mchog gsum po la :
snying nas blo gtad ma bgyis mthol lo\u0f8e
'gro drug sems can pha mar gyur pa la :
snying rjes phan sems chung ba mthol\u0f8e
nyams chag 'gal 'khrul sdig pa'i tshogs rnams la :
ma bshags sbas gsang 'chab pa mthol\u0f8e
mchod pa'i zhing du gyur pa'i mgron rigs la :
ser snas mchod sbyin ma byas mthol\u0f8e
gsang sngags ston pa'i rdo rje slob dpon la :
dad cing mos pas ma bsten mthol\u0f8e
dkyil 'khor gtso bo dpal ldan bla ma la :
snying nas thugs 'gal bgyis pa mthol\u0f8e
gsang sngags sgrub pa'i mched dang lcam dral la :
brnyas shing brtse gdung chung ba mthol\u0f8e
lta ba rang bzhin med par rtogs pa la :
gnyis 'dzin mtha' bzhis bcings pa mthol\u0f8e
yi dam lha yi bskyed rim bsgom pa la :
tha mal a 'thas 'khrul pa mthol\u0f8e
gsang sngags bzlas brjod tshul bzhin bgyid rgyu la :
chad lhag zur chag nyams pa mthol\u0f8e
bsnyen sgrub thun bzhi'i 'phrang la bcug pa la :
don med long gtam g.yengs pa mthol\u0f8e
tshogs dang mchod gtor dus su brtson pa la :
le lo sgyid snyom gyur pa mthol\u0f8e
phyi nang gsang ba'i mchod pa thams cad la :
'bag btsog gtsang sme ma phyed mthol\u0f8e
dam rdzas tshul bzhin bsham par khas blangs nas :
phud lhag dri mas gos pa mthol\u0f8e
phyi nang gsang rten btsugs par khas blangs nas :
tshul bzhin rdzas ma 'dzoms pa mthol\u0f8e
mthun rdzas spyan gzigs 'bul bar khas blangs nas :
yo byad 'byor tshogs chung ba mthol\u0f8e
rten dang lta spyod zab mo gsang ba la :
gzhan la 'chol par smras pa mthol\u0f8e
man ngag gsang nas sgrub par khas blangs kyang :
gzhan la bshad cing ngoms pa mthol\u0f8e
slob dpon bka' dang mched kyis bsgos pa rnams :
gzhan la ma gsang bshad pa mthol\u0f8e
dam can rnams kyis mthu nus rtags bstan pa :
ma gsang gzhan la ngoms pa mthol\u0f8e
dug lnga ye shes lnga ru ma rtogs par :
nyon mongs rang gar spyad pa mthol\u0f8e
sha lnga bdud rtsi dang du ma blangs nas :
sbyang spel bsgyur bar ma nus mthol\u0f8e
chos rnams rnam dag lha ru ma rtogs pa :
shes bya'i dam las 'gal ba mthol\u0f8e
dam can rgya mtsho rigs lnga'i ngang du gnas :
bsgrub bya yin par ma shes mthol\u0f8e
thabs shes sbyor bas bde chen ye shes rtogs :
mtshan ldan rig ma spangs pa mthol\u0f8e
lhan skyes ye shes ma rtogs zhen pas bcings :
sbyor ba phyin ci log pa mthol\u0f8e
zhing bcu tshang ba'i dgra bgegs yal bar dor :
ngan sngags mthu yis ma bsgral mthol\u0f8e
rang 'dod chags sdang rdzas ngan sbyor bas bsgral :
sgrol ba phyin ci log pa mthol\u0f8e
ser sna can gyi zas nor thabs kyis blangs :
'gro don mchod sbyin ma byas mthol\u0f8e
chags zhen sred pas dad pa'i nor blangs nas :
dngos po chud zos song ba mthol\u0f8e
rang dang gzhan gyi gsang ba'i dam tshig rnams :
rdzun gyis gsang bar ma nus mthol\u0f8e
ma mthong mthong dang ma rtogs rtogs so zhes :
mi chos bla ma'i rdzun smras mthol\u0f8e
sdig spyod bya ba ngan pa'i las rtsom la :
rtsub pa'i tshig gis ma bzlog mthol\u0f8e
zhi dul chos kyi smra ba mi byed par :
tshig rtsub long gtam byas pa mthol\u0f8e
rang gi grub mtha' tshul bzhin mi bzung bar :
dam tshig nyams dang 'dres pa mthol\u0f8e
lta spyod sgom sgrub tshul bzhin mi byed par :
gsang sngags gzhung dang 'gal ba mthol\u0f8e
de ltar ma rig dbang du song ba yis :
dam can rgya mtsho'i thugs dang 'gal ba bshags :
phyin chad bdag gis mi 'gal dam bca' bas :
ma hA kA la'i tshogs kyis bzod par mdzod :
dmigs med klong du tshangs pa bstsal nas kyang :
mchog dang thun mong dngos grub bstsal du gsol :
zhes yig brgya bzla :
ho :
ma hA kA la dam can rgya mtsho'i tshogs :
sgrub pa po la gsan cing dgongs su gsol :
dur khrod gsang ba'i dkyil 'khor chen po 'dir :
dad pa dam tshig dbang gis gshegs su gsol :
gsang ba'i rten mchog rnams la bzhugs nas kyang :
phyi nang gsang ba'i mchod pa bzhes su gsol :
rdo rje'i sku gsung thugs la phyag 'tshal bstod :
bag med nyams chag 'gal 'khrul thams cad bshags :
mchog dang thun mong dngos grub bstsal du gsol :
hU~M:
ma hA kA la dgongs su gsol :
bdag ni rig 'dzin sgrub pa po :
dam la gnas shing lha la phreng :
mchod phyir spyan 'dren gshegs su gsol :
phyi yi mchod pa yin pa'i phyir :
dmar chen khrag gi ar+g+haM dang :
dug chu khol ma'i zhabs bsil 'bul :
dbang po lnga yi me tog dang :
tshil chen gsur gyi dud sprin gtibs :
zhing chen ro ras spar ba'i me :
myos byed gi waM byug pa'i bcud :
sha rus nang khrol zhal gyi zas :
DA ma ru dang rkang gling sgra :
rnga chen dung chen la sogs pas :
mgon po 'khor bcas thugs dam bskang :
gzugs mdzes sgra snyan dri zhim pa :
ro mngar reg bya 'jam pa dang :
rgyal srid sna bdun bkra shis pa'i :
rdzas mchog brgyad dang rtags brgyad dang :
bcu drug lha mo'i rol pa yis :
mgon po 'khor bcas thugs dam bskang :
nang gi mchod pa yin pa'i phyir :
rtsa brgyad stong sbyar a mr-i ta :
sha chen lang ling rak+tar bcas :
'bru sna shing tog me tog dang :
dkar dmar rjen sha spod kyi rigs :
la du khur ba sgog btsong gi :
dpal gyi gtor ma brjid ldan bshams :
mgon po 'khor bcas thugs dam bskang :
gsang ba'i mchod pa yin pa'i phyir :
mchog chen yab yum mnyam sbyar ba'i :
byang chub sems ni bde ba'i sprin :
ru dra dgra bgegs bdud kyi tshogs :
bsgral pa'i sha khrag bsam mi khyab :
chos rnams mnyam nyid rtogs pa yis :
mgon po 'khor bcas thugs dam bskang :
phyi yi rten mchog yin pa'i phyir :
zhwa nag gos nag sku 'bag dang :
go mtshon phyag mtshan ru mtshon dang :
rta nag g.yag nag lug nag khyi :
bya gcan ri dwags rin chen 'bru :
dar zab pags pa dkor nor gyis :
mgon po 'khor bcas thugs dam bskang :
nang gi rten rdzas yin pa'i phyir :
thod pa mtshan ldan zhing lpags dang :
nal bu'i pags pa thod pa dang :
dkyil 'khor dam rdzas la sogs pas :
mgon po 'khor bcas thugs dam bskang :
gsang ba'i rten mchog yin pa'i phyir :
gri snying srog 'khor bla rdo dang :
nal bu'i snying dang gsang ba'i sku :
'bras bu lnga dang shing lo sogs :
srung ma rnams kyi srog sngags kyis :
mgon po 'khor bcas thugs\u0f8e
snang stong bskyed rim grags stong sngags :
mtshan nyid ldan pa'i bzlas brjod dang :
rtsa rlung thig le byang chub pa :
thabs shes mnyam sbyar dga' bzhi bsgom :
ma bcos lta ba'i gnas lugs rtogs :
zhen 'dzin med pa'i spyod pa yis :
bsnyen sgrub rnam bzhi mthar phyin pas :
mgon po 'khor bcas thugs\u0f8e
mnan bsreg 'phang gsum sbyor ba yis :
bstan pa'i dgra bo bsgral nas kyang :
sangs rgyas bstan pa spel ba yis :
mgon po 'khor bcas thugs\u0f8e
ma hA kA la'i thugs\u0f8e
tshogs rje tshogs bdag thugs\u0f8e
lha chen dpal 'bar thugs\u0f8e
chos skyong chen po'i thugs\u0f8e
sras mchog nag po'i thugs\u0f8e
kro tI shwa rI'i thugs\u0f8e
king ka ra yi thugs\u0f8e
gnod sbyin chen po'i thugs\u0f8e
gza' mchog chen po'i thugs\u0f8e
dpal ldan lha mo'i thugs\u0f8e
ging chen rnams kyi thugs\u0f8e
shan pa rnams kyi thugs\u0f8e
gza' skar gdong mo'i thugs\u0f8e
ma mo'i tshogs kyi thugs\u0f8e
sde dpon sum cu'i thugs\u0f8e
sngags bdag bco brgyad thugs\u0f8e
dregs chen sde brgyad thugs\u0f8e
pho rgyud rnams kyi thugs\u0f8e
mo rgyud rnams kyi thugs\u0f8e
ma ning rnams kyi thugs\u0f8e
'khor dang bcas pa'i thugs dam bskang :
thugs dam gnyan po bskangs gyur nas :
phrin las rnam bzhi bsgrub tu gsol :
ces skong ba la 'bad par bya'o :
sa ma ya :
rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan nag po'i tshogs mchod bzhugs so :[ \u0f01\u0f83]:
dpal he ru ka la phyag 'tshal lo :
zhing ngam gcan gzan gyi pags pa'i steng du tshe gal :
mAM sa :
zla rgyas :
zla phrom :
khur ba :
la du sogs bza' btung rnams bsham :
rnal 'byor pho mo rnams chas kyis brgyan :
bsang chu 'thor zhing :
raM yaM khaM:
ye shes me rlung chu yis dngos 'dzin sbyangs :
b+h+rU~M las b+hany+dza 'bar ba'i snod rnams su :
oM hU~M trAM hrIHAHlas bdud rtsi lnga :
mUM lAM mAM pAM tAM las sha lnga gsal :
rlung me sbyor bas 'od zhu bdud rtsir 'khyil :
rlangs pas ye shes bcud bsdus de la thim :
dam ye gnyis med kha dog dri ror ldan :
'dod yon lnga yi mchod sprin spro bar bsam :
hU~M:
'og min chos dbyings pho brang nas :
rtsa brgyud bla ma gshegs su gsol :
rang bzhin gnas mchog dam pa nas :
yi dam lha tshogs gshegs su gsol :
dur khrod brgyad dang nyer bzhi'i gnas :
dpa' bo mkha' 'gro gshegs su gsol :
rang rang gar bzhugs gnas mchog nas :
ma mgon lcam dral dam can rnams :
tshogs la spyan 'dren gshegs su gsol :
badzra sa mA dza :
hU~M:
'dod yon lnga yi mchod sprin 'di :
bla ma yi dam mkha' 'gro ma :
ma mgon lcam dral la sogs pa'i :
dam can rgya mtsho rnams la 'bul :
ga Na tsakra pU dza khA hi :
hU~M:
thog med dus nas bsags pa yi :
ma rig nyams chag 'gal 'khrul rnams :
tshogs kyi mchod pas bskang zhing bshags :
thams cad byang zhing dag gyur cig :
yig brgya brjod :
hU~M:
dug gsum gdug pa'i dgra dang bgegs :
ye shes mtshon gyis bsgral nas su :
sha khrag rus pa nang khrol bcas :
dam can srung ma'i zhal du bstab :
mAM sa rak+ta kiM ni ri ti khA hi :
tshogs la longs spyod lhag ma bsdus :
oM AHhU~M:
lhag la dbang ba'i dregs pa ni :
ma mo las byed tshogs dang bcas :
mthu dang rdzu 'phrul bsam mi khyab :
dur khrod kun nyul sha chen za :
zhing lpags gyon nas b+hany+dza thogs :
ral pa gtibs shing bshugs glu len :
legs nyes stangs 'dzin phrin las ni :
thogs med sgrub pa'i dam can rnams :
tshogs lhag bdud rtsi 'di gsol la :
phyi nang gsang ba'i bar chad sol :
sgrub pa'i sdongs grogs mdzad pa dang :
phrin las rnam bzhi myur du sgrubs :
uts+tshiSh+Ta ba liM ta khA hi :
lhag ma rnams phyi rol du bskyal lo :
sa ma ya :
rgya rgya rgya :[ \u0f01\u0f83]:
thugs dam zab pa skor bdun gyi bka' srung legs ldan nag po'i phrin las bcol ba'i rim pa bzhugs so :[ \u0f01\u0f83]:
he ru ka la phyag 'tshal lo :
mgon po 'khor bcas thugs dam bskul ba ni :
hU~M:
chos dbyings yum gyi mkha' klong nas :
mgon po chen po khyod 'ong tshe :
sangs rgyas rnams kyis dbang bskur ltar :
bcol pa'i phrin las 'grub par mdzod :
ru dra nag po btul ba'i tshe :
khro rgyal rnams kyis dbang bskur nas :
mthu rtsal rmad du byung ba bzhin :
bcol pa'i phrin las 'grub par mdzod :
dur khrod chen po brgyad rnams su :
tshogs kyi spyod pa mdzad pa'i tshe :
rig 'dzin rnams kyis bka' bsgos ltar :
bcol pa'i phrin las 'grub par mdzod :
chad tho bsgrag pa ni :
hU~M:
'og min chos dbyings pho brang du :
dpal chen yang dag he ru kas :
mgon po nag po 'khor bcas la :
dbang bskur gsang ba'i mtshan btags tshe :
ji ltar zhal bzhes ma g.yel bar :
dam rdzas gtor ma 'di bzhes la :
bcol pa'i phrin las 'grub par mdzod :
legs ldan nag po'i grong khyer du :
bcom ldan shAkya thub pa yis :
rdo rje gtsug tor rigs lnga yis :
dbang bskur dam la bzhag pa bzhin :
ji ltar zhal bzhes ma g.yel bar :
dam rdzas gtor ma 'di bzhes la :
bcol pa'i phrin las 'grub par mdzod :
rgya gar rdo rje gdan drung du :
rig 'dzin slob dpon rnam brgyad kyis :
bstan pa srung ba'i bka' bsgos bzhin :
ji ltar zhal bzhes ma g.yel bar :
dam rdzas gtor ma 'di bzhes la :
bcol pa'i phrin las 'grub par mdzod :
dpal gyi bsam yas gtsug phug tu :
slob dpon pad+ma thod phreng dang :
dge slong nam mkha'i snying po yis :
bka' yi srung mar bskos pa bzhin :
ji ltar zhal bzhes ma g.yel bar :
dam rdzas gtor ma 'di bzhes la :
bcol pa'i phrin las 'grub par mdzod :
da lta sgrub pa'i gnas mchog 'dir :
ma mgon lcam dral khyed rnams la :
bsnyen sgrub mchod cing bstod dus su :
sngon gyi dam bca' ma g.yel bar :
bcol pa'i phrin las 'grub par mdzod :
srung ba la sogs pa'i phrin las bcol ba ni :
hU~M:
ma hA kA la khro bo'i rgyal :
dam can rgya mtsho khyed rnams kyis :
lus ngag yid gsum srung ba dang :
sbas shing 'jigs pa brgyad las skyobs :
nad gdon bar chad zhi ba dang :
tshe bsod dpal 'byor rgyas par mdzod :
thos bsam sgom pa 'phel ba dang :
bstan 'dzin skyes bu dar bar mdzod :
yid la 'dod pa dbang du sdus :
sgrub gnas gtsug lag srung ba dang :
'khor dang longs spyod bskyang du gsol :
byang chub sgrub la bar gcod pa'i :
nye bar 'tshe ba bsrung du gsol :
zlog pa'i phrin las bcol ba ni :
hU~M:
dur khrod rab 'jigs gzhal yas nas :
ma hA kA la mthu stobs can :
sku mdog mthing nag 'jigs pa'i gzugs :
ru tra bdud kyi bar chad zlog :
spyan gsum sdang mig bgrad pa yis :
'phags pa rnams kyi bka' chad zlog :
dbu skra kham nag gyen du 'khyil :
lha rnams kun gyi bka' chad zlog :
zhal gdangs ljags 'dril rkan sgra rdeb :
mkha' 'gro rnams kyi bka' chad zlog :
snyan nas 'brug ltar gsung sgra sgrog :
nang pa chos kyi dmod pa zlog :
shangs nas rdo rje'i 'thor rlung 'phyo :
phyi pa mu stegs dmod pa zlog :
sma ra smin ma skar chen 'phro :
gza' skar rnams kyi chad pa zlog :
g.yas pas gri gug 'bar ba 'dzin :
gshin rje rnams kyi chad pa zlog :
g.yon pa thod pa khrag bkang gsol :
ma mo rnams kyi dmod pa zlog :
thod skam rigs lngas dbu la brgyan :
rigs lnga'i khrag 'thung bka' chad zlog :
dar nag ber chen sku la gsol :
mgon po rnams kyi bka' chad zlog :
gser ska nor bu rked du bcings :
gnod sbyin rnams kyi chad pa zlog :
tsan+dan bing chen phrag la phyar :
lha bdud rnams kyi g.yul ngo zlog :
thod rlon 'bar ba'i do shal can :
dur khrod ma mo'i chad pa zlog :
stag gi pags pa'i sham thabs can :
dregs pa rnams kyi chad pa zlog :
zhing chen lpags pas stod g.yogs mdzad :
srin po rnams kyi chad pa zlog :
glang chen ko rlon gos su gyon :
lha chen rnams kyi chad pa zlog :
zhabs la sag l+h+wam yu ring gsol :
ma rungs pa yi tshogs rnams zlog :
g.yas pa bskum pa'i rol stabs kyis :
khams gsum g.yo 'khrugs thams cad zlog :
g.yon pa brkyang ba'i rol stabs kyis :
srid gsum dmod pa thams cad zlog :
pad+ma nyi ma'i gdan la bzhugs :
che btsan rnams kyi chad pa zlog :
khrag zhag thal bas sku la byugs :
sha za rnams kyi chad pa zlog :
hU~M:
yum chen kro d+hI shwa rI mas :
mo rgyud dmod pa thams cad zlog :
sku ni thal skya lta bu'i mdog :
ro langs rnams kyi chad pa zlog :
dbu skra zhol po rting par sleb :
drang srong rnams kyi chad pa zlog :
phyag g.yas sbrul zhags 'bar ba 'phen :
klu gnyan rnams kyi gnod pa zlog :
mar khu khrag chang zhal du gsol :
dbul phongs sdug bsngal thams cad zlog :
phyag rgya lnga yis sku la brgyan :
rigs lnga'i mkha' 'gro'i bka' chad zlog :
re lde'i sham thabs mdzad pa yis :
ma mo rnams kyi bka' chad zlog :
yab la rol pa'i tshul du bzhugs :
gsang ba spyod la bar chod zlog :
hU~M:
sras mchog nag po 'jigs pa'i gzugs :
pho rgyud rnams kyi chad pa zlog :
gri gug 'bar ba g.yas na 'dzin :
dgra bo'i pho rgyud rtsad nas chod :
g.yon pas thod khrag 'bar ba 'dzin :
dgra bo mo rgyud mngal nas skoms :
dar nag ber chen sku la gsol :
nag po stong gi dmod pa zlog :
zhal gdangs mche gtsigs hU~M sgra sgrog :
khro bo rnams kyi chad pa zlog :
sag l+h+wam gsol nas 'dor thabs bsgrad :
las mgon rnams kyi chad pa zlog :
hU~M:
shar phyogs 'khor lo'i rtsibs steng na :
khro bo chen po king ka ra :
khro bo khro mo'i pho nya zlog :
sku mdog mthing nag 'od du 'bar :
ya bdud chad pa dgra la zlog :
sku la dur khrod chas brgyad rdzogs :
ma bdud rnams kyi chad pa zlog :
phyag g.yas mtshon cha'i 'khor lo bskor :
gri thabs dgra dang bgegs la zlog :
g.yon pas thod pa khrag bkang gsol :
khrag nad dgra dang bgegs la thongs :
zhabs gnyis 'dor stabs dgra bgegs mnan :
dgra bgegs sbyor ba ngan pa zlog :
gri thogs ging chen bcu gnyis kyis :
ging chen dkar po'i dmod pa zlog :
hU~M:
lho phyogs 'khor lo'i rtsibs steng na :
gnod sbyin dmar po gtum rngam 'bar :
gnod sbyin dmar po'i chad pa zlog :
phyag g.yas gser gyi ral gri phyar :
mtshon cha dbal gyi chad pa zlog :
g.yon pas gser mdung dmar po phyar :
dgra yi ru mtshon phyar ba zlog :
bse rmog bse khrab sku la gsol :
zhub chen las la 'gyed pa zlog :
sag l+h+wam gsol nas 'dor stabs bzhengs :
gyad chen rnams kyi chad pa zlog :
bse gdong spu gri thod khrag 'dzin :
srin mo rnams kyi gnod pa zlog :
bse yi skyes bu rnam bzhi yis :
skyes bu rnams kyi chad pa zlog :
bse yi bu mo rnam bzhi yis :
bse mo rnams kyi chad pa zlog :
mi dmar shan pa bzhi bcu yis :
shan pas gri thabs gtong ba zlog :
hU~M:
nub phyogs 'khor lo'i rtsibs steng na :
gza' mchog rgyal po rA hu la :
sku mdog dud kha 'od du 'bar :
sde brgyad rnams kyi chad pa zlog :
dbu dgu bya rog zhal dang bcu :
gza' chen rnams kyi chad pa zlog :
g.yas pas gri gug skyin thang 'beb :
thog dang ser ba 'beb pa zlog :
g.yon pas chu srin zhags pa 'phen :
sa bdag rnams kyi chad pa zlog :
sku la mig stong sdang mig bsgrad :
lha 'dre stong gi gnod pa zlog :
sku smad sbrul mjug 'khyil zhing 'khyug :
klu chen rnams kyi gnod pa zlog :
gza' chen rgyu skar rnams kyis bskor :
gza' skar dus tshes ngan pa zlog :
gdong mo bzhi ni pho nyar 'gyed :
gza' yi king kang 'beb pa zlog :
hU~M:
byang phyogs 'khor lo'i rtsibs steng na :
dpal ldan lha mo re ma ti :
ma mo 'bum gyi pho nya zlog :
sku mdog nag mo skem zhing sgeg :
gshin rje mo yi chad pa zlog :
dbu la rma bya'i thor tshugs can :
gtsug phud can gyi chad pa zlog :
zhal du mi ro rengs po gsol :
ro za rnams kyi chad pa zlog :
rna ba g.yas pa seng ges brgyan :
rnam thos sras kyi gnod pa zlog :
rna ba g.yon pa sbrul gyis brgyan :
klu yi rgyal po'i gnod pa zlog :
de la dril chung brgyan pa yis :
lha phran rnams kyis gnod pa zlog :
phyag g.yas khram shing 'bar ba 'dzin :
gshin rje'i khram kha thams cad zlog :
g.yon pas nad kyi rkyal pa 'dzin :
ma mo'i nad yams thams cad zlog :
lte ba'i thad nas nyi ma 'char :
sbyar dug dug nad thams cad zlog :
de la zla ba'i dkyil 'khor gnas :
rlung mkhris bad kan nad rnams zlog :
thod sbrul zhing gi pags pas brgyanaH
dur khrod bdag po'i gnod pa zlog :
glang chen ko rlon re lde gsol :
dur khrod bdag mo'i gnod pa zlog :
drel rta rkang gsum chibs su 'chib :
mgyogs byed rnams kyi chad pa zlog :
ma mo 'bum gyi 'khor gyis bskor :
'dre mo rnams kyi gnod pa zlog :
hU~M:
dregs pa'i sde dpon sum cu yis :
dgra dang bgegs kyi gnod pa zlog :
sngags bdag dregs chen bco brgyad kyis :
dmod pa'i mtshon cha thams cad zlog :
bka' srung dregs pa sde brgyad kyis :
snang srid lha 'dre'i gnod pa zlog :
mgon po 'khor dang bcas rnams kyis :
sha khrag mchod pa 'di bzhes la :
bzlog cing bsgyur ba'i dus la bab :
b+h+yo :
nam mkha' lha yi byad sna zlog :
bar snang gnyan gyi byad kha\u0f8e
sa gzhi klu yi byad gtad\u0f8e
gshin rje'i 'khor lo bskor ba\u0f8e
ma mo'i nad rkyal phye ba\u0f8e
mgon po'i par bu bskor ba\u0f8e
me lha'i sreg blug byed pa\u0f8e
gshin rje'i khram la btab pa\u0f8e
bdud kyi zhags pa nag po\u0f8e
btsan gyi gri thabs gtong ba\u0f8e
ging gi smyo 'bog gtong ba\u0f8e
gza' yi king kang 'beb pa\u0f8e
sa bdag klu gnyan khros pa\u0f8e
gnod sbyin dal kha 'beb pa :
'gong po'i za kha zug pa\u0f8e
the'u rang sris la rku ba\u0f8e
sa la dur 'debs byed pa\u0f8e
gza' skar zhag rtsis 'debs pa\u0f8e
bdud kyis tshe la rku ba\u0f8e
'dre yis bla la 'jab pa\u0f8e
srog la hur thums byed pa\u0f8e
nyin gyi ltas ngan thams cad\u0f8e
mtshan gyi rmi lam ngan pa\u0f8e
spyi chag sgos chag thams cad\u0f8e
yul chag grong chag thams cad\u0f8e
mi la na tsha byung ba\u0f8e
phyugs la god kha byung ba\u0f8e
zhing gi btsa' sad ser gsum\u0f8e
bse rag zas la rku ba\u0f8e
dus kyi g.yo 'khrug thams cad\u0f8e
mi mthun rkyen rnams thams cad kun :
sdang ba dgra yi steng du zlog :
gnod pa bgegs kyi steng du\u0f8e
za ba 'dre yi steng du\u0f8e
phung ba sri yi steng du zlog :
bzlog bsgyur bcol pa'i phrin las mdzod :
zlog sngags drag tu bzlas la thal mo brdab bo :
gsad pa'i phrin las bcol ba ni :
hU~M:
yab gcig mgon po nag po ni :
dam can rnams kyi gtso bo yin :
sras mchog nag po chen po ni :
pho rgyud yongs kyi gtso bo yin :
kro tI shwa rI re ma ti :
mo rgyud yongs kyi gtso mo yin :
ging dang gnod sbyin gza' bdud gsum :
dregs pa rnams kyi gtso bo yin :
lha srin sde brgyad pho nyar 'gyed :
sha la dga' zhing khrag la dgyes :
bstan pa gnyan po'i mel tshe mkhan :
da res bstan la dgra byung bas :
ma g.yel chos skyong dgra la chos :
dmar gyi gtor ma 'di bzhes la :
dgra bo bsgral ba'i dus la bab :
hU~M:
gzu dang dpang du dkon mchog bzhugs :
zhal lce snang srid lha 'dres mdzod :
bden rdzun chos skyong khyod kyis ltos :
bdag gis dkon mchog dpang btsugs nas :
byang chub mchog tu sems bskyed de :
sems can kun gyi don bgyid phyir :
bla med sangs rgyas sgrub pa la :
bar du gcod pa'i dgra bo 'dis :
bden pa'i tshig la ma nyan cing :
brngan pa'i zas dang nor 'jal kyang :
shin tu 'khu zhing rtsod pa 'gyed :
nyam chung ri dwags ltar bros nas :
dben pa'i ri la bsgoms gyur kyang :
dgra bos glags lta tshol du byung :
yun ring bsgrubs shing bsnyen pa'i lha :
khyod la mthu rtsal ci 'dug blta :
nyes med bdag la mgon skyabs mdzod :
dam nyams dgra bo las ngan gyis :
sangs rgyas bstan pa bshigs pa dang :
dkon mchog dbu 'phang smad par byas :
lha dang bla ma dmod pa dang :
chos kyi yo byad 'phrog tu byung :
khyod kyi mthu rtsal thogs med kyis :
mngon spyod mdzad pa'i dus la bab :
hU~M:
ye shes mgon po mthu rtsal can :
dregs pa pho nya las la 'gyed :
gang la bya ba khyod kyis shes :
yid la brnags pa'i dgra bo ni :
ming dang byang bur byas pa 'di :
srid gsum gang du gnas gyur kyang :
lcags kyu can gyis snying nas zungs :
zhags pa can gyis rke nas chings :
lcags sgrog 'bar bas yan lag sdoms :
dril bu can gyis myos par gyis :
las kyi rlung gi rta la skyon :
sngon nas khrid la phyi nas ded :
btson khang 'bar ba'i nang du chug :
hU~M:
las kyi pho nya mthu rtsal can :
dgra dang bgegs rnams skyob byed pa'i :
lha dang srung ma gang yang rung :
dam tshig nyams pa skyob byed de :
rgyal ba'i bka' 'gal dam las 'das :
lha yang bsgral ba'i 'os yin pas :
rdzas ngan char pas brgyal bar gyis :
hU~M:
dam nyams dgra bgegs sdig chen de :
rnam par shes pa rten la phob :
mthu dang rdzu 'phrul med par gyis :
byad kyi drwa ba'i nang du chug :
dug khrag 'bar bas myos par gyis :
hU~M:
ma mo rnams kyang las la chos :
kun kyang 'jigs tshul rngams stabs can :
ral pa mda' tsam sha ra ra :
thun rdzas phur bu phyag na 'dzin :
kun kyang drel rta rkang gsum chibs :
mtshe mda' drag po skar ltar 'phen :
yungs dkar ser ba sha ra ra :
dug gi thun rlangs thibs se thib :
khrag nad dmar po char du 'beb :
mtshon cha mang po skar ltar 'khrug :
mda' rgod drag po thog ltar 'beb :
rdo thun rbab rgod nyi li li :
dgra bgegs lus srog gnyis la ya :
hU~M:
las kyi mgon po mthu rtsal can :
phyag na gri gug 'bar ba thogs :
ye shes mtshon cha'i rno ngar gyis :
dgra bgegs snying gi dkyil du ya :
dkar nag gnyis kyi mtshams su ya :
srog rtsa chod la snying khrag phos :
rnam shes rten dang da phrol cig :
srog las dmar nag dus la bab :
hU~M:
ye shes mgon po khyed rnams kyis :
dgra bo bsad pa'i sha dang khrag :
rus pa pags pa nang khrol bcas :
bzhes shig lhag ma med par mdzod :
ming yang med par brlags nas kyang :
dmigs med klong du bsgral bar mdzod :
'phang ba'i dus su dmag la bskul ba ni :
hU~M:
ma hA kA la mthu bo che :
lha dmag dkar po'i dbugs 'byin cing :
lha min tshogs rnam pham par mdzad :
gnam lcags 'bar ba'i rtse mo nas :
ma hA kA la sku bzhengs shig :
ma la ya yi ri bo nas :
sras mchog nag po sku bzhengs shig :
khrag mtsho 'khrugs pa'i klong dkyil nas :
kro d+hI shwa rI sku bzhengs shig :
mtshon cha 'khrugs pa'i klong dkyil nas :
khro chen king kar sku bzhengs shig :
rtsub 'gyur tshal gyi gnas mchog nas :
gnod sbyin dmar nag sku bzhengs shig :
ki li sgrog pa'i dur khrod nas :
gza' bdud chen po sku bzhengs shig :
mu le khrag mtsho'i gzhal yas nas :
dpal ldan lha mo sku bzhengs shig :
'jig rten dregs pa'i gnas mchog nas :
dregs chen sngags bdag sku bzhengs shig :
dregs pa sde brgyad dgra la chos :
hU~M:
mgon po las la chas pa'i tshe :
sku la dar nag ber chen gsol :
phyag na ru mtshon beng chen bsnams :
rdzu 'phrul shugs ldan rta nag 'chib :
nag po stong gi tshogs kyis bskor :
srid pa'i rgyal mo dag dang sbyor :
pho rgyud mo rgyud las la rgyug :
mtshan ni srog bdud nag po zhes :
sras mchog rta zhon jag par rgyug :
kro tI shwa rI rlung ltar 'tshubs :
ma mo drel zhon las la 'gyed :
ging dang gnod sbyin gri thabs gtong :
gza' mchog rgyal pos king kang 'beb :
stong gsum thams cad g.yo zhing 'khrugs :
nad dang dug gi na bun gtibs :
'jigs pa'i nga ro 'brug ltar sgrog :
mtshon cha'i ser ba thog mda' 'phen :
b+h+yo :
mgon po'i dmag tshogs dgra la chos :
bdud 'dul sprul pa'i beng chen ni :
dkar po lha yi dmag tshogs 'bum :
dngul gyi go khrab sku la gsol :
dung rta dkar po 'og tu zhon :
dkar po shel gyi ba dan 'dzin :
lha dmag mang po sprin ltar gtibs :
do nub sdang ba'i dgra la ya :
do nub gnod pa'i bgegs la ya :
ser po gnyan gyi dmag tshogs 'bum :
gser gyi go khrab sku la gsol :
gser rta ser po 'og tu zhon :
ba dan ser po lhabs se lhab :
gnyan dmag ser ltar sha ra ra :
do nub sdang ba'i dgra la ya :
do nub gnod pa'i bgegs la ya :
dmar po btsan gyi dmag tshogs 'bum :
zangs rmog zangs khrab sku la gsol :
btsan rta dmar po 'og tu zhon :
ba dan dmar po me ltar 'bar :
btsan dmag rbab ltar hri li li :
do nub sdang ba'i dgra la ya :
do nub gnod pa'i bgegs la ya :
nag po bdud kyi dmag tshogs 'bum :
bdud kyi go khrab sku la gsol :
bdud rta nag po 'og tu zhon :
ba dan nag po mun ltar gtibs :
bdud dmag rlung ltar tshubs se tshub :
do nub sdang ba'i dgra la ya :
do nub gnod pa'i bgegs la ya :
ging chen dge slong mdo 'don brgya :
sngags pa nag po phur thogs brgya :
bud med nag mo dul rdeb brgya :
skyes pa dpa' bo stag chas brgya :
ru 'dren sde bzhi'i dmag dang bcas :
gza' bdud rgyal pos dmag sna drongs :
king chen shan pa jag par rgyugs :
lha mos dug mtshon dpon mo gyis :
sras mchog nag pos jag dpon mdzod :
kro tI shwa rIs bya ra mdzod :
ma hA kA las rting nas non :
bzlog med g.yul ngo chen po sprod :
dgra bgegs phung thal nyid du thongs :
hU~M:
nam mkha' yangs pa'i dkyil 'khor nas :
mgon po'i sku gcig bzhugs pa ni :
dbu dang phyag kyang grangs med de :
sku ni srid gsum gtos dang mnyam :
ru lu ru lu'i sgra chen sgrog :
'khor 'das thams cad dbang du sdud :
mthu rtsal khyod las che ba med :
'khor gyi sras mchog la sogs pa'i :
ma mgon lcam dral dregs pa'i tshogs :
mngon spyod drag po'i dus la bab :
dam nyams dgra dang bgegs kyi dpung :
bdud dang bdud kyi phyogs rnams la :
nad mtshon dug gi char phob la :
mi sod khyim shigs nor phrogs la :
thal ba rdul du brlag par gyis :
zhes bskul zhing dul mo brdab la dmod mo bya'o :
dgra bgegs sreg pa'i phrin las bcol ba ni :
hU~M:
dregs pa'i mgon po 'khor dang bcas :
drag po zhal gyi hom khung du :
dam nyams dgra bo las ngan gyi :
lus dang longs spyod zhal du bstab :
srid pa gsum gyi byad byed dang :
sems kyi sbyor ba ngan pa dang :
ngag gi smra ba ngan pa dang :
lus las byung ba'i gdug rtsub rnams :
zhal du bstab bo kha raM khA hi :
mgul du sgrim mo A ral+li :
ming yang med par dz+wa la raM:
zhes ming byang rnams me la bsreg go :
mnan pa'i phrin las bcol ba ni :
hU~M:
ma hA kA la'i bka' nyan pa :
las kyi dregs pa mthu stobs can :
dam nyams dgra bo sdig can 'di :
khyod kyi za skal 'di kho na :
gtad do gnyer ro ma shor cig :
sa 'og rim pa dgu yi gnas :
btson khang nag po'i nang du chug :
nam yang gtang bar ma byed cig :
bro brdung ba ni :
hU~M:
dur khrod chen po'i dkyil 'khor 'dir :
ma hA kA las bro brdungs pas :
lha mo'i tshogs kyang dbyings su rol :
dregs pa sde brgyad las la 'gyed :
bya nag khyi nag sprin ltar gtibs :
dug lngas gzir ba'i dgra dang bgegs :
ye shes lnga yi rmang du mnan :
sku ni gar dgus bro chen brdung :
gsung ni hU~M phaT nga ro'i glu :
thugs ni sgrol mdzad ye shes thugs :
sku gsung thugs kyi bro brdungs pas :
dug gsum dgra bgegs rdul du brlag :
oM laM hU~M laM satwaM b+ha ya nan :
de ltar las bcol pas phrin las thams cad mi 'grub mi srid do :
sa ma ya rgya rgya rgya :
o rgyan mchog gyur gling pa'i gter ma'o ///
/
