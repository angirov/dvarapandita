\u0f01\u0f83:
dam chos snying po skor lnga las :
mkha' 'gro dgongs 'dus snying po bzhugs :
\u0f88\u0f88\u0f88\u0f88
bla ma ye shes mkha' 'gror 'dud :
de nyid bsgrub par bya ba'i phyir :
gangs brag dben pa'i gnas su phyin :
rdzas dang dmigs par ma ltos kyang :
rang byung shel rdo rma bya'i mdongs :
kha T+wAM cang te'u rus pa'i rgyan :
ban+d+ha mtshan ldan rig ma dang :
sman rag gtor tshogs rgyas par bsham :
sems bskyed bla mar gsol ba gdab :
hU~M:
snang srid 'khor 'das yum gyi mkha':
gnyis 'dzin dgra bgegs ming yang med :
ma bcos ma bslad rdzogs pa che :
mtshams kyi dkyil 'khor lhun gyis grub :
hU~M hU~M badzra rak+Sha rak+Sha b+h+rU~M:
oM AHhU~M:
snod rnams 'dod yon rnam lnga'i yum :
bcud rnams sha lnga bdud rtsi lnga :
gnas 'khor yo byad mkha' 'gro'i rten :
ye shes rol par lhun gyis grub :
oM sarba pU dza me g+ha AHhU~M:
tshogs gsag bgyi ba'i rim pa 'o :
dngos gzhi ma bcos ting 'dzin ni :
hU~M:
ngo bo ka dag spros dang bral :
rang bzhin lhun grub 'od gsal las :
snod bcud 'ja' 'od thig ler dag :
ye shes dgu yi pho brang dang :
dbyings kyi mu khyud sum rim sogs :
ye shes dkyil 'khor lte ba la :
'khor 'das bsnol ba'i khri steng du :
rig pa thugs kyi kun bzang yum :
gnam zhal dbyings phyug nam mkha'i mdog :
zhal dgu phyag ni bco brgyad ldan :
zhabs bzhi brkyang bskum rol pa'i gar :
bde gshegs zhi ba'i dbu rgyan can :
gnas yul mkha' 'gro'i phyag mtshan 'bar :
rdo rje thod khrag bsnol ba yis :
che mchog kha T+wAM ga dang 'khril :
rus pa'i rgyan gsol me dpung 'bar :
rigs bzhi 'bar ma gsang ba'i yum :
phyogs mtshams brgyad kyi pho brang la :
kro d+hI shwa rI bai tA li :
pad+ma gzi ldan rgyas 'debs ma :
mu kha le dang dbyings phyug rgyal :
khams gsum spyi 'dul 'byung lnga'i bdag :
sras 'khor sgo skyong bka' sdod bcas :
dang por dbang mo nyi shu brgyad :
gnyis par mkha' 'gro sum cu gnyis :
gsum par phyogs bzhi'i pho nya dang :
mtshams bzhir 'og gi pho nya'i tshogs :
phyi khyams 'bum phrag bye ba mo :
mkha' 'gro mi zad 'bar ba'i sprin :
dbyings rig gnyis su med par rdzogs :
stong gsal rig pa'i sku gsung thugs :
ye shes rnam lnga ye nas rdzogs :
hU~M:
phyogs bcu rab 'byams 'og min zhing :
yul chen sum cu rtsa gnyis nas :
ye shes tshom bu dgu yi lha :
mkha' 'gro sum brgya drug cu dang :
'bum phrag bye ba sa ya'i tshogs :
dam tshig dbang gis gshegs su gsol :
badzra sa mA dza :
dz+nyA na DA ki lo ka DA ki e A ral+li hrIM hrIM:
sa ma ya tiSh+Than+tu :
a ti pU ho :
pra tIts+tsha ho :
hU~M:
dbyings kyi rgyan du shar ba yi :
phyi yi mchod pa 'dod yon lnga :
nang gi sman raka gtor ma dang :
gsang ba'i sbyor sgrol bde chen sprin :
'bul lo thugs dam bskang gyur cig :
ma hA su kha sarba pU dzaHho :
hU~M:
chos dbyings stong pa nyid kyi yum :
lhun grub 'dus ma byas pa'i gsang :
rig pa snying po'i thugs rje'i rtsal :
mkha' 'gro yongs rdzogs lha la bstod :
hU~M:
gzhi dbyings 'gyur ba med pa las :
gzhi snang mkha' 'gro'i sku gsung thugs :
rig pa tshad la phebs pa yis :
'khor 'das khyon gang 'gro don mdzod :
a ha ri ni sa hU~M:
ye shes lnga ldan gsang sngags 'di :
bzlas pa tsam gyis dngos grub thob :
rjes su tshogs kyi mchod pa ni :
hU~M:
dbyings kyi ban+d+ha yangs pa ru :
rig pa dam rdzas bdud rtsir zhu :
lhun grub mdangs rtsal mchod sprin spro :
rnal 'byor bde chen gar gyis rol :
hU~M:
he ru ka yi gnas bcu dang :
dur khrod chen po'i gnas brgyad nas :
ma tshogs mkha' 'gro gshegs su gsol :
dbu skra thor tshugs shigs se shig :
rus pa'i rgyan cha khro lo lo :
cang te'u dril bu'i sgra dang bcas :
tshogs kyi 'du bar myur du 'dus :
rnal 'byor pho mo dam re gtsang :
sha lnga bdud rtsi bcud re che :
gsang ba'i gar thabs bde chen 'phel :
rig pa dbyings kyi gnas su spor :
e A ral+li hrIM hrIM:
hU~M:
ye shes mkha' 'gro 'khor bcas la :
'dod yon tshogs kyi mchod pa 'bul :
bde chen gsang ba'i tshogs mchod kyis :
thugs dam gnyan po dbyings su bskang :
dug gsum dbang gyur 'gal 'khrul bshags :
dam tshig nyams chag dag par mdzod :
gzung dang 'dzin pa'i ru dra rnams :
gnyis su med pa'i zhal du bstab :
ma bcos thig le'i klong yangs su :
bskang bya skong byed med par bzhag :
ga Na tsakra pU dza khA hi :
sa ma ya shud+d+he a :
ru dra mA ra ya phaT:
d+harma d+hA tu a :
longs spyod rol zhing lus dkyil mchod :
gsang ba'i gar dang glu bro bya :
gsog 'jog med par lhag ma bsdus :
kha phru btab cing bdud rtsir bsam :
oM AHhU~M e A ral+li hrIM hrIM:
b+h+yo :
'bar ma gnas nyul thams cad dang :
mkha' 'gro ging lcam pho nya'i tshogs :
ma bdun sring bzhi brtan ma sogs :
gtor len mkha' 'gro bsam yas rnams :
sngon gyi zhal bzhes dam bca' ltar :
lhag gtor bdud rtsi 'di bzhes la :
rnal 'byor gsang ba'i grogs mdzod cig :
DA ka DA ki i daM ba liM ta khA hi :
mkha' la 'ja' yal ji bzhin du :
lhun grub snang ba dbyings su thim :
ka dag de bzhin nyid kyi ngang :
bcos bslad re dogs med par bzhag :
a a a :
ho :
ye shes mkha' 'gro'i dkyil 'khor du :
gsang ba'i don la spyad pa rnams :
'dus ma byas pa'i dbyings su bsngo :
sgrib gnyis kun byang ye shes 'phel :
bdud bzhi'i g.yul las rgyal ba dang :
sangs rgyas myur du thob par shog :
'gro don rgyun gyi spyod lam bya :
sa ma ya :
bla ma ye shes mkha' 'gror 'dud :
mkha' 'gro'i bsnyen sgrub rnam bzhi ni :
snying gar dwangs ma lnga 'dus pa'i :
thig le ha ri ni sa a :
de las 'od zer sna lnga 'phros :
gzung 'dzin 'khrul pa'i sgrib g.yogs bsal :
kun kyang dbyings rig thig le'i ngang :
dag pa'i snang bar 'byams klas bsam :
yig 'bru rnams las grangs med 'phros :
lus kyi phyi nang thams cad gang :
nyams snang gong du 'phel bar bsam :
de las mkha' 'gro'i skur gyur nas :
nam mkha'i mtha' dang mnyam par spros :
rgyal ba sras dang bcas pa mchod :
'gro ba rnams la thim pa yis :
ye shes mkha' 'gro'i sku ru gyur :
rig pa tshad la phebs par bsam :
snod bcud thams cad 'od du zhu :
mthing ga khyab pa chen po'i dbyings :
rang gi lus la thams cad 'dus :
'od kyi rang bzhin a la thim :
rig pa'i dbyings su thim pa'i ngang :
blo zad chos zad nyid du bzhag :
de ltar bsnyen sgrub rnam bzhi yi :
mi 'gyur dgongs pa'i gzer btab ste :
thugs kyi 'bru gcig hU~M dang bcas :
phra la 'gyur ba'i dbyangs kyis bzla :
skabs su rlung gi rta la bskyon :
dngos gzhir mi bzla lhug par bzhag :
res 'ga' lha yi gsal snang 'don :
res 'ga' khregs chod ngang la bzhag :
res 'ga' thod rgal rtsal la sbyang :
ye shes mkha' 'gro myur du 'grub :
'ja' lus rdo rje'i sku 'grub bo :
sa ma ya :
bla ma ye shes mkha' 'gror 'dud :
ye shes mkha' 'gro'i dbang bskur ni :
dkyil 'khor dbang rdzas tshad dang ldan :
phyi nang gsang mchod rgyas par bsham :
bla mas mkha' 'gro'i ting 'dzin bsgom :
slob mas gser gyi maN+Dal phul :
ho :
mkha' 'gro kun gyi dkyil 'khor gtso :
rdo rje slob dpon dgongs su gsol :
ye shes mkha' 'gro'i dkyil 'khor du :
'jug cing dbang mchog bskur du gsol :
mkha' 'gro'i dam tshig gzung ba ni :
ho :
ye shes mkha' 'gro 'khor dang bcas :
brtse bas bdag la dgongs su gsol :
med pa dang ni phyal ba dang :
gcig pu'i dam tshig lhun gyis rdzogs :
gsang ba thugs kyi dam tshig rnams :
srog gi phyir yang mi gtang ngo :
bla mas dam la bzhag pa ni :
ho :
shin tu skal pa bzang po'i bu :
mkha' 'gro'i dam tshig gnyan po 'di :
srog gi phyir yang mi gtong zhing :
gsang ba gzhan la ma smra zhig :
badzra sa ma ya rak+Sha hU~M:
slob ma ye shes mkha' 'gro ma :
mthing gsal gri thod 'dzin par sgoms :
ha ri ni sa as mtshan pa'i :
g.yung drung snying gar g.yon du 'khor :
bla ma mkha' 'gro'i gnas gsum nas :
sku gsung thugs kyi phyag rgya spros :
slob ma'i lus kyi nang khengs shing :
snying ga'i yig 'bru rnams la bstim :
byin rlabs gzi byin 'bar bar bsam :
rol mo bsgrags shing sbyar spos bsreg :
byin chen dbab pas rtags byung na :
ye shes brtan pa'i sngags kyis btab :
hU~M:
bum pa bzang po chos kyi dbyings :
bum bcud lhun grub longs spyod rdzogs :
rig pa rtsal gyi dbang bskur bas :
chos nyid dag par snang bar shog :
ka lA sha a b+hi Shiny+tsa hU~M:
hU~M:
rdo rje slob dpon yab dang yum :
dbyings rig dbyer med snyoms zhugs pa'i :
thig le snying pos dbang bskur bas :
nyams snang gong du 'phel bar shog :
ti la ka a b+hi Shiny+tsa hU~M:
hU~M:
mtshan ldan dbyings kyi phyag rgya'i mkhar :
thabs mchog rig pa snyoms zhugs pa'i :
lhun grub ye shes dbang bskur bas :
rig pa tshad la phebs par shog :
kA ya dz+nyA na a b+hi Shiny+tsa hU~M:
hU~M:
khregs chod ka dag chos sku'i shel :
thod rgal lhun grub longs sku'i 'od :
dbyer med zung 'jug dbyings su thim :
kun bzang zad sar sangs rgyas shog :
ma hA d+harma d+hA tu a b+hi Shiny+tsa hU~M:
dam tshig brtan por khas blangs nas :
bla ma'i zhabs ni spyi bor blang :
lus ngag yid gsum bran du 'bul :
smon lam dga' ston rgya cher bya :
thun mong rjes su 'dzin pa'i phyir :
gtor ma mkha' 'gro'i tshogs su bsgom :
slob ma mkha' 'gro'i skur bskyed la :
gnas gsum byin brlab ye shes bstim :
hU~M:
ban+d+ha dbyings kyi zhing khams su :
gtor ma rig rtsal mkha' 'gro'i sku :
lhun grub 'od lnga'i zer 'phros pas :
nyon mongs dug lnga'i sgrib pa sbyong :
sku gsung thugs yon phrin las kyi :
bsnyen sgrub las kyi dbang thob shog :
ba liM ta kA ya wA ka tsit+ta gu Na karma a b+hi Shiny+tsa hU~M:
rjes kyi las rim spyi ltar bya :
sa ma ya :
e ma ho :
ye shes mkha' 'gro'i sgrub pa 'di :
su 'phrad 'ja' lus rdo rje 'grub :
rgyas pa tsa ri'i gnas su sbas :
snying po nam mkha' mdzod du sbas :
lo rgyus mdo byang gsal ba ltar :
kha byang zur tsam g.yu mtshor sbas :
yang byang ke rtsi 'dus par sbas :
snying byang nam mkha' mdzod du sbas :
zhe byang bsam yas mchims phur sbas :
khyad par yid la mngon sum pa :
mkha' 'gro thugs kyi gnas gsum nas :
ma nor yid la sa ler 'char :
rgyud lung man ngag kun gyi bcud :
tshe gcig sangs rgyas de yis 'grub :
sa ma ya :
gter rgya :
sbas rgya :
zab rgya :
sprul pa'i gter chen mchog gyur gling pas rong rme dkar mo stag tshang gi gu ru'i gsang phug gong ma'i g.yas gdong nas spyan drangs pa'i mchong shog mkha' 'gro brda'i yi ge las /
phrin las 'gro 'dul dbang gi gnas mchog ri bo dbang zhu'i snying po zla gam dbang chen phug tu gtan la phab pa'i yi ge pa ni pad+ma gar dbang blo gros mtha' yas kyis bgyis pa dge legs 'phel ///
/
