\u0f01\u0f83:
bka' brgyad dregs pa kun 'dul las :
phrin las lam khyer bsdus pa bde chen snying po bzhugs :
:
\u0f88\u0f88\u0f88\u0f88\u0f88\u0f88\u0f88
he ru ka la phyag 'tshal lo :
snying po don spyod rnal 'byor pas :
sgrub sde brgyad kyi bcud 'dril ba :
mdor bsdus nyams su blang ba'i tshul :
pad+ma badzra bdag gis bstan :
sa ma ya :
bskyed rim phrin las sngon 'gro la :
skyabs sems tshogs gsag bka' bsgo dang :
srung mtshams byin dbab mchod pa brlab :
rnam pa bdun gyis nyams su blang :
sa ma ya :
de la dang po skyabs su 'gro ba ni /
hU~M:
bla ma dpal chen yi dam zhi khro'i lha :
mkha' 'gro chos skyong tshogs la skyabs su mchi :
gnyis pa sems bskyed pa ni /
'gro kun don du byang chub sems bskyed nas :
he ru ka dpal go 'phang bsgrub par bgyi :
gsum pa tshogs gsag pa ni /
hU~M:
chos dbyings klong nas ye shes lha tshogs gshegs :
zung 'jug 'du 'bral med par bzhugs su gsol :
rig rtsal rol pa don gyi phyag mchod bzhes :
gzung 'dzin 'khrul pa'i sdig sgrib mthol zhing bshags :
ma 'khrul gnas lugs rtogs la rjes yi rang :
'gag med rdo rje'i chos 'khor bskor bzhin du :
skye med gnyug ma'i dbyings su bzhugs gsol 'debs :
dge tshogs 'khor gsum dmigs mtha' bral bar bsngo :
rang byung gdod ma'i go 'phang mngon gyur shog :
bzhi pa bgegs la bka' bsgo ba ni /
bgegs gtor raM yaM khaM gis bsang sbyang /
oM AHhU~M hoHsa brlab /
sarba b+hU ta A kar+Sha ya dzaHsa mgron dgugs /
sarba big+h+nAn na mas+sarba sogs nam mkha' mdzod kyi sngags rgya lan gsum gyis bsngos la /
hU~M:
dag pa'i kun gzhir 'khor 'das dbyer med kyang :
ma rtogs glo bur 'khrul pa'i gdon bgegs kun :
shin tu rnam dag dpal gyi bka' byung gis :
rang grol rig pa chos sku'i klong du dengs :
hU~M hU~M hU~M utsaT+Ta ya phaT:
lnga pa srung mtshams bcad pa ni /
hU~M:
phyi mtshams sprul sku rang byung rdo rje'i zhing :
nang mtshams longs sku khro bo'i phyag rgyas gtams :
gsang mtshams chos sku khyab bdal chen po'i ngang :
gnyis snang 'khrul pa'i bgegs tshogs mtshams bcad do :
badzra kro d+ha dz+nyA na rak+Sha hU~M a :
drug pa byin dbab pa ni /
hU~M:
byin chen byin phob rig 'dzin rtsal 'chang tshogs :
dbang chen dbang skur yi dam bka' brgyad lha :
dngos grub stsol cig mkha' 'gro ging lang+kas :
sgrub pa'i rtags dang mtshan ma myur du ston :
oM AHhU~M gu ru d+he wa d+hA ki nI dz+nyA na A be sha ya a A:
bdun pa mchod pa byin rlabs ni /
oM AHhU~M:
dbyings kyi thod par ye shes bdud rtsi'i mtsho :
mkha' gsang b+han+d+har rgyu drug khrag rgyun 'khyil :
stong gsum snod du srid gsum gtor mar sbyar :
nyer spyod 'dod yon mkha' khyab rgyan du shar :
oM AHhU~M ma hA pany+tsa rak+ta ba liM ta sarba pU dza me g+ha AHhU~M:
sa ma ya :
dngos gzhir lha bskyed ye shes bstim :
bzhugs gsol phyag 'tshal mchod cing bstod :
bsnyen dang sgrub dang las sbyor bzlas :
rnam pa bdun gyis nyams su blang :
sa ma ya :
de la dang po dam tshig gi 'khor lor bskyed pa ni /
hU~M:
gdod nas rnam dag de bzhin nyid kyi dbyings :
ye shes dmigs med snying rjer kun tu snang :
zung 'jug rig rtsal hU~M gi 'phro 'du las :
rgyu yi khrag 'thung mkha' la 'ja' ltar shar :
sku mdog mthing nag 'bar ba chen po'i nyams :
rdo rje dung khrag 'dzin cing yum dang sbyor :
ye shes me rlung chu yis snod bcud sbyangs :
e yaM raM suM keM raM b+h+rU~M spros pas :
'byung bzhi rim brtsegs keng rus ri rab dang :
'bar ba'i srung 'khor me phung 'khyil ba'i klong :
dur khrod drag po'i gzhal yas mtshan rdzogs dbus :
pad zla nyi ma dregs pa pho mo'i steng :
nam mkha'i dpal chen khra thabs tshul du babs :
snyoms zhugs 'od zhu bde stong thig ler 'khyil :
phyogs bcu'i khrag 'thung btsun mo'i tshogs rnams kyis :
zhu ba glus bskul sgra yis sad pa las :
'bras bu'i skur bzhengs che mchog he ru ka :
sku gsum dbu ni mthing dkar dmar ba'i mdangs :
rngam bzhad gshe tshul ye shes drug gi phyag :
rnam thar gsum ldan stong nyid rdo rje g.yas :
lhan skyes gsum ldan bde chen dung khrag g.yon :
gar dgu'i nyams ldan dpal dang dur khrod chas :
tshad med zhabs bzhi g.yon brkyang dor thabs bgrad :
gnam zhal sngo skya gzig sham rus rgyan can :
rtse gsum thod khrag 'dzin pas yab la 'khyud :
mnyam sbyor mkha' nas byang sems hU~M gi sprin :
phyogs mtshams 'khor lo'i rtsibs steng babs pa las :
shar du thugs mchog yang dag he ru ka :
mthing nag rdo rje dril 'dzin yum dang 'khril :
lho ru sku mchog zil gnon gshin rje'i gshed :
ser nag be con thod khrag yum dang 'khril :
nub tu gsung mchog pad+ma rta gdong zhal :
dmar nag thod dbyug dril 'dzin yum dang 'khril :
byang du phrin las badzra ku mA ra :
ljang nag phur bu 'dril zhing yum dang 'khril :
shar lhor khrag 'thung srid pa bde 'gro che :
smug nag khyung chen zhing 'dzin yum dang 'khril :
lho nub rig 'dzin dpa' bo thod pa rtsal :
dkar dmar rdo rje dril 'dzin yum dang 'khril :
nub byang gsang bdag dregs pa thams cad 'dul :
mthing nag tho ba mdung 'dzin yum dang 'khril :
byang shar dpal chen stobs ldan dmod pa'i rgyal :
smug nag lcags kyu sbrul zhags yum dang 'khril :
rig 'dzin ma gtogs dpal rnams khro bo'i chas :
pad nyi dregs pa drag me'i klong na rol :
bla ma rig 'dzin dar zab lhod 'bol steng :
zhi khro dar dang rin chen rus pas brgyan :
'od lnga'i klong na bde ba'i gar gyis 'gying :
kun kyang sras 'khor sprul pa yang sprul sogs :
nyi dang zer bzhin ma 'dres tshom bur rdzogs :
sgo bzhir mthar byed khro bo yab yum brgyad :
phyi rol khor yug bka' sdod sprin ltar gtibs :
gnas gsum 'bru gsum 'od zer 'phro 'du yis :
sku gsung thugs kyi rdo rjer byin brlabs shing :
ye shes dbang bskur rdo rje dbyings kyi lhas :
dbur brgyan 'gro 'dul phrin las yongs rdzogs gyur :
oM AHhU~M:
oM hU~M trAM hrI A:
badzra d+hA tu a b+hi Shiny+tsa hU~M:
gnyis pa ye shes pa bstim pa ni /
hU~M:
'og min chos dbyings khyab gdal zhing khams nas :
sgyu 'phrul rol pa sgrub sde brgyad kyi lha :
srid gsum gdug pa'i tshogs rnams bsgral ba dang :
byin rlabs dngos grub stsol phyir gnas 'dir gshegs :
shrI he ru ka sarba sa ma ya dza dza :
gsum pa bzhugs su gsol ba ni /
hU~M:
ting 'dzin dam tshig sems dpa'i grong khyer du :
ye shes sgyu ma'i skur snang lha tshogs rnams :
chu la chu bzhag ji bzhin byang chub bar :
du mar snang yang dbyer med brtan par bzhugs :
sa ma ya dz+nyA na tiSh+Tha lhan :
bzhi pa phyag 'tshal ba ni /
hU~M:
'bar ba'i sku ni sgeg dpa' 'jigs su rung :
rdo rje'i gsung dbyangs rgod gshe rngam par sgrog :
'od gsal thugs ni snying rje rngams shing zhi :
khrag 'thung 'dus pa'i tshogs la phyag 'tshal lo :
a ti pU ho :
pra tIts+tsha ho :
lnga pa mchod pa ni /
hU~M:
zhi khro bde gshegs yongs rdzogs lha tshogs la :
phyag rgya bzhi ldan gar gyi mchod pa 'bul :
dga' ba bcu drug glu yi mchod pa 'bul :
kun bzang nyer spyod phyi yi mchod pa 'bul :
'dod yon lnga ldan nang gi mchod pa 'bul :
ye shes sbyor sgrol gsang ba'i mchod pa 'bul :
dug gsum sha khrag rus pa'i mchod pa 'bul :
rtsa brgyad stong sbyar sman gyi mchod pa 'bul :
dam rdzas rmad byung gtor ma'i mchod pa 'bul :
gdug pa bsgral pa'i rak+ta'i mchod pa 'bul :
dza gad dpa' bo phud kyi mchod pa 'bul :
zag med bde chen ye shes bskyed pa'i phyir :
dgyes par bzhes la mchog thun dngos grub stsol :
oM sarba ta thA ga ta shrI he ru ka sa pa ri wA ra ar+g+haM pad+yAM puSh+pe d+hU pe A lo ke gan+d+he nai wid+ya shab+da ma hA sarba pU dza sa ma ya ho :
ma hA pany+tsa a mr-ita khA hi :
ma hA ba liM ta khA hi :
ma hA rak+ta khA hi :
drug pa bstod pa ni /
hU~M:
rdo rje'i sku ni nam mkha'i mtha' dang mnyam :
tshangs pa'i gsung las chos kyi char pa 'beb :
ye shes thugs kyi dgongs pa dbyings su 'khyil :
rtsol med yon tan gdul bya'i dpal du shar :
phrin las rnam bzhis 'gro ba'i re ba skong :
'khor 'das kun gyi khyab bdag he ru ka :
zhi khro bde gshegs yongs rdzogs dkyil 'khor lhar :
gus pas bstod do mchog thun dngos grub stsol :
yi ge brgya pa brjod /
bdun pa bzlas pa la gsum las /
zhi bar bsnyen pa ni /
hU~M:
dbu rgyan zhi ba'i lha tshogs kyi :
thugs srog sngags phreng 'od zer 'phros :
rtsa gsum rgyal ba rab 'byams mchod :
byin rlabs dngos grub rang la thim :
oM AHhU~M bo d+hi tsit+ta ma hA su kha dz+nyA na d+hA tu a :
bsnyen pa 'bum phrag gsum bzlas pas :
bdag nyid byin rlabs nus rtsal rdzogs :
khro bor sgrub pa ni /
hU~M:
tshom bu dgu ldan gtso mchog gi :
thugs kar nyi zla kha sbyor dbus :
thugs srog sngags kyi phreng bas bskor :
bzlas pas rgyud bskul 'od zer 'phros :
snod bcud snang zhen thams cad sbyangs :
snang stong lha dang grags stong sngags :
rig stong 'od gsal phyag rgya che :
he ru ka dang dbyer med gyur :
oM badzra kro d+ha ma hA shrI he ru ka ru lu ru lu hU~M b+h+yo hU~M phaT:
sgrub pa'i gsang sngags bzhi 'bum bzlas :
nus pa dpal chen nyid dang mnyam :
thun mong las sbyor ni /
hU~M:
bdag nyid dkyil 'khor lha tshogs las :
sku dang sngags phreng 'od zer mtshon :
pho nya dregs pa skar ltar 'khrugs :
srid gsum khyab cing khams gsum g.yos :
zhi rgyas dbang drag phrin las rdzogs :
khyad par gdug cing gtum pa'i tshogs :
'gugs bsgral gnas spar chos dbyings bstims :
ming gi lhag ma med par gyur :
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM sarba duSh+TAn mA ra ya hU~M phaT:
las sbyor khri phrag bzhi bzlas la :
phrin las gang brtsam 'grub par 'gyur :
sa ma ya :
rjes ni tshogs mchod thugs dam bskul :
dngos grub blang zhing mtha' gnyis bsal :
bsngo ba smon lam bkra shis te :
las rim bdun gyis mthar dbyung ngo :
sa ma ya :
de las dang po tshogs mchod las rim las byin rlabs ni /
hU~M:
'od gsal rdo rje lta bu'i ting 'dzin las :
me rlung chu yis tshogs rdzas dngos 'dzin sbyangs :
'bru gsum 'od zhu zag med bdud rtsi'i bcud :
'dod yon lnga ldan longs spyod chen por gyur :
raM yaM khaM:
oM AHhU~M:
dang po mchod pa ni /
hU~M:
dbyings nas skur gshegs zhi khro bka' brgyad lha :
gzugs sgra dri ro reg bya chos ldan pa'i :
tshogs phud bdud rtsi'i mchod pa yar bzhes la :
thun mong mchog gi dngos grub char ltar phob :
shrI he ru ka sarba sa ma ya e h+ye hi :
ma hA pany+tsa kA ma gu Na tsakra a mr-ita khA hi :
bar pa bshags pa ni /
hU~M:
thog med dus nas da lta yan chad du :
ma rig dbang gyur bdag lus ngag sems kyis :
bag med tshul gyis nyams chag sdig ltung kun :
zhal zas tshogs kyi mchod pas bskang zhing bshags :
badzra sa ma ya shud+d+he a a :
yi ge brgya pa brjod /
tha ma 'gugs shing bsgral te bstab pa ni /
hU~M:
dpal gyi 'od zer 'bar ba chen po yis :
khro rgyal sgo ba yab yum thugs dam bskul :
de rnams thugs las rab 'jigs pho nya'i tshogs :
phyag rgya bzhi ldan nam mkha' gang bar spros :
byang chub sgrub la 'tshe ba'i dgra bgegs kun :
lcags kyus zungs shig zhags pas mgul nas khrid :
sgrog gis chings la dril bus myos su chug :
lha dang phrol cig rten la dbyer med stims :
drag sngags mthar sarba sha trUn big+h+nAn badzra aM ku sha dza :
badzra pA sha hU~M:
badzra s+pho Ta baM:
badzra g+haN+De ho :
badzra pra be sha ya phaT:
badzra A be sha ya a A:
:hU~M:
bdag nyid dpal chen khro rgyal he ru ka :
phur pa sras mchog badzra kI la ya :
bsgril zhing btab pas lha yang brlag byed na :
gnod byed dgra dang bgegs la smros ci dgos :
tshe bsod 'od zer lcags kyus rang la bstims :
bdud rtsis gnas ngan len gyi dri ma sbyangs :
rnam shes 'og min rgyal ba'i sras su spor :
gzugs phung rdul phran bzhin du brlag par mdzod :
drag sngags mthar sarba sha trUn big+h+nAM hU~M a yaM phaT:
b+hin+d+ha b+hin+d+ha ha na ha na da ha da ha mA ra ya rbad :
hU~M:
bka' brgyad khrag 'thung lha tshogs zhal phyes shig :
dgra bgegs dug lnga bsgral pa'i sha khrag rus :
rmad byung rol pa'i tshogs mchod dgyes par bzhes :
mngon spyod drag po'i phrin las yongs rdzogs mdzod :
shrI he ru ka sa pa ri wA ra sha trUn big+h+nAn ma hA mAM sa rak+ta kiM ni ri ti ga Na tsakra kha kha khA hi khA hi :
spro na bar 'dir skong bshags ji ltar rigs pa bya /
tshogs la rol zhing smon lam gdab /
lhag ma bsngo ba ni /
pany+tsa a mr-ita hU~M ha hoHhrIHsa brlab /
e A ral+li hrIM hrIM pheM pheM:
zhes pas mgron 'gug
/hU~M:
dkyil 'khor chen po'i mu ran mtha' skyong ba'i :
dpal gyi bka' nyan lhag sdud pho nya'i tshogs :
'dir byon lhag ma'i longs spyod chen por rol :
'khor srungs rkyen zlog tshe dpal 'byor pa spel :
oM uts+tshiSh+Ta ba liM ta kha kha khA hi :
zhes bsngo'o //
gnyis pa bskul pa la'ang thog mar dkyil 'khor gyi lha tshogs bskul ba ni /
dmar gtor sha khrag gis brgyan par dgra bgegs dgugs bstim byin gyis brlabs pa sman raka dang bcas phul la /
hU~M:
nam mkha'i mtha' dang mnyam pa'i dkyil 'khor nas :
zhi khro rab 'byams lha tshogs thugs dam can :
chos kyi dbyings las ye shes rol pa'i gar :
cir yang sgyur ba'i phrin las dus la babs :
hU~M:
gtsug tor nor bu'i ye shes 'od klong nas :
rdo rje dbyings kyi lha tshogs sku bzhengs shig :
dam rdzas bdud rtsi 'bar ba'i mchod gtor bzhes :
gzung 'dzin bag chags zhi ba'i phrin las mdzod :
hU~M:
dbus nyid dwangs ma thig le'i dkyil 'khor nas :
che mchog khrag 'thung lha tshogs sku bzhengs shig :
bdud rtsi sman dang dmar chen rak+ta'i mtsho :
dgra bgegs sha khrag rus pa'i gtor ma bzhes :
rnal 'byor bdag cag yon mchod 'khor bcas kyi :
gnyis snang glo bur 'khrul pa'i gzhan dbang las :
med bzhin snang ba'i dgra gdon 'byung po zlog :
me chu dug mtshon brgyad gnyis 'jigs pa zlog :
byad kha phur kha ltas ngan rbod gtong zlog :
bzhi brgya rtsa bzhi'i rnam mang nad rigs zlog :
dus min rkyen gyis 'chi ba bco brgyad zlog :
stong phrag brgyad cu'i bgegs kyi dpung tshogs zlog :
dregs pa sde brgyad bdud bzhi'i cho 'phrul zlog :
mtha' dmag dus 'khrugs dal yams mu ge zlog :
glo bur keg sri bar chad thams cad zlog :
mngon spyod stobs kyi phrin las yongs rdzogs mdzod :
hU~M:
shar phyogs 'khor lo 'bar ba'i rtsibs steng nas :
yang dag thugs kyi lha tshogs sku bzhengs shig :
bdud rtsi sman dang sogs 'gre'o //
hU~M:
lho phyogs 'khor lo 'bar ba'i rtsibs steng nas :
'jam dpal sku yi lha tshogs sku bzhengs shig :
bdud rtsi smad dang sogs\u0f8e
hU~M:
nub phyogs 'khor lo 'bar ba'i rtsibs steng nas :
pad+ma gsung gi lha tshogs sku bzhengs shig :
bdud rtsi smad dang sogs\u0f8e
hU~M:
byang phyogs 'khor lo 'bar ba'i rtsibs steng nas :
phur pa phrin las lha tshogs sku bzhengs shig :
bdud rtsi smad dang sogs\u0f8e
hU~M:
shar lho 'khor lo 'bar ba'i rtsibs steng nas :
ma mo rbod gtong lha tshogs sku bzhengs shig :
bdud rtsi smad dang sogs\u0f8e
hU~M:
lho nub 'khor lo 'bar ba'i rtsibs steng nas :
bla ma rig 'dzin lha tshogs sku bzhengs shig :
bdud rtsi smad dang sogs\u0f8e
hU~M:
nub byang 'khor lo 'bar ba'i rtsibs steng nas :
'jig rten mchod bstod lha tshogs sku bzhengs shig :
bdud rtsi smad dang sogs\u0f8e
hU~M:
byang shar 'khor lo 'bar ba'i rtsibs steng nas :
dmod pa drag sngags lha tshogs sku bzhengs shig :
bdud rtsi smad dang sogs :
hU~M:
ye shes mkha' khyab yangs pa'i dkyil 'khor nas :
khyung chen rigs dgu'i lha tshogs sku bzhengs shig :
bdud rtsi sman dang sogs\u0f8e
hU~M:
'bar ba'i dkyil 'khor phyi nang khor yug nas :
bka' sdod pho nya'i tshogs rnams sku bzhengs shig :
bdud rtsi sman dang sku bzhengs shig :
bdud rtsi smad dang sogs\u0f8e
hU~M:
klong dgu'i dbyings las ye shes rang byung rtsal :
khrag 'thung rab 'byams sgrub sde bsam yas lha :
rtag rgyun rang bzhin shugs las ma g.yos kyang :
bdag cag mos pa'i gdung bas rgyud bskul na :
gdul bya yul la 'jug pa'i phrin las kyis :
zhi khro 'bar ba phyag rgya'i dkyil 'khor nas :
rigs kyi gtso bo dpal chen che ba'i mchog :
yang dag khrag 'thung 'jam dpal gshin rje gshed :
dbang chen rta mgrin badzra kI la ya :
ma mo rbod gtong rig 'dzin bla ma dang :
'jig rten mchod bstod drag sngags dmod pa'i sde :
mthu rtsal yongs rdzogs rdo rje'i ga ru Da :
dpal gyi bka' sdod rab 'byams tshogs rnams kun :
dbang drag gar dgu'i rol pas sku bzhengs shig :
bdud rtsi sman dang dmar chen rak+ta'i mtsho :
dgra bgegs sha khrag rus pa'i gtor ma bzhes :
rnal 'byor bdag cag yon mchod 'khor bcas kyi :
gnyis snang glo bur 'khrul pa'i gzhan dbang las :
med bzhin snang ba'i dgra gdon 'byung po zlog :
me chu dug mtshon brgyad gnyis 'jigs pa zlog :
byad kha phur kha ltas ngan rbod gtong zlog :
bzhi brgya rtsa bzhi'i rnam mang nad rigs zlog :
dus min rkyen gyis 'chi ba bco brgyad zlog :
stong phrag brgyad cu'i bgegs kyi dpung tshogs zlog :
dregs pa sde brgyad bdud bzhi'i cho 'phrul zlog :
mtha' dmag dus 'khrugs dal yams mu ge zlog :
glo bur keg sri bar chad thams cad zlog :
mngon spyod stobs kyi phrin las yongs rdzogs mdzod :
oM badzra tsaN+Da sa ma ya sarba duSh+TAn ta ka ha na da ha pa tsa b+h+yo b+h+yo zlog zlog b+h+yo zlog cig :
rdo rje'i srung ma rnams la tha tshig bskul ba ni /
hU~M b+h+yo :
sngon tshe dgongs brgyud bde gshegs zhi khro'i lha :
bar du brda' brgyud rig 'dzin grub pa'i tshogs :
tha ma snyan brgyud tshul bzhin 'dzin pa yi :
brtul zhugs spyod 'chang rdo rje slob dpon che'i :
spyan sngar zhal bzhes rgyud gsum dregs pa'i tshogs :
tha tshig gnyan po'i gtor ma 'di bzhes la :
zhi rgyas dbang dang mngon spyod la sogs pa'i :
gang bcol phrin las myur du 'grub par mdzod :
sarba d+harma pA la i daM ba liM ta b+huny+dza ho :
sa ma ya karma ku ru ho :
gtor ma zor du bskul ba ni /
hU~M b+h+yo :
chos kyi dbyings nas rang byung rol pa'i rtsal :
khrag 'thung 'bar ba'i dur khrod chen po nas :
shin tu mi bzad rab 'jigs gar dgu'i tshul :
dpal chen yongs rdzogs zor gyi las la bzhengs :
gtor zor nad mtshon dug gi char chen pos :
sdang ba'i dgra sod gnod pa'i bgegs tshogs choms :
bar chad rkyen dang mtha' bzhi'i dmag dpung zlog :
mngon spyod stobs kyi phrin las yongs rdzogs mdzod :
drag sngags bzla zhing rol mo'i tsham rngam drag po dang bcas thal mo dang dul mo brdab cing 'phang ngo //
bshal chus brtan ma bskyang ba ni /
hU~M b+h+yo :
gangs can mtha' dbus kun la gnas bcas pa'i :
bdud dang gnod sbyin sman mo mched sde bzhi :
brtan skyong ya ma 'bum phrag 'khor dang bcas :
'dir gshegs dpal gyi gtor ma'i bshal chu bzhes :
sngon tshe khrag 'thung pad+ma thod phreng dang :
dpal gyi seng ge'i spyan sngar zhal bzhes ltar :
bod khams ru bzhi'i mtshams kyi so kha srungs :
bstan 'gro'i bde skyid spel ba'i phrin las mdzod :
ma ma d+hA ki nI ba liM ta kha kha khA hi khA hi :
las mjug rdo rje'i bros bsdu ba ni /
hU~M:
rnam thar gsum ldan 'bar ba'i e sgrom du :
sgrub la 'tshe ba'i dam sri 'byung po mnan :
byang chub mchog sems ma bskyed de srid du :
thar med rdo rje'i bro yis rgyas gdab bo :
oM laM AHlaM hU~M laM sarba sha trUn big+h+nAn satwaM b+ha ya nan :
gsum pa dngos grub blang ba la /
gtang rag gi mchod bstod mdor bsdus sngon du 'gro bas /
sgrub rten lhar gsal ba btegs la /
hU~M:
mkha' khyab 'od gsal dbyings kyi dkyil 'khor nas :
rig pa rang shar zhi khro rab 'byams lhas :
deng 'dir bdag la brtse bas nyer dgongs nas :
mchog thun phrin las dngos grub bstsal du gsol :
sgrub sngags mthar /
kA ya wA ka tsit+ta sid+d+hi pha la hU~M:
zhes brjod cing gnas gsum du gtugs la dam rdzas myang /
nongs bshags spyi ltar bya'o //
bzhi pa rtag mtha' bsal phyir nyer bsdu bya ba ni /
hU~M:
snod bcud gzhal yas khang dang lha la thim :
de yang rim gyis thugs srog nA dar bsdu :
mi dmigs 'od gsal gnyug ma rdzogs pa che :
rang bzhin spros pa bral ba'i dbyings su bzhag :
a a a :
lnga pa chad mtha' bsal phyir thun mtshams kyi lha skur ldang ba ni /
hU~M:
rtag tu mi 'gyur ka dag rang byung las :
lhun grub rig rtsal rang snang dpal chen po :
zung 'jug rdo rje gsum gyi srog ldan pa :
ye shes sgyu 'phrul drwa ba'i 'khor lor shar :
badzra shrI he ru ko\u0f85 haM kA ya wA ka tsit+ta rak+ShA haM:
drug pa bsngo smon bya ba ni /
ho :
'gro ba'i don du byang chub sems bskyed nas :
bsod nams ye shes tshogs gnyis bsags pa'i dge :
rnam grol mchog gi sa la bsngo bar bgyi :
kun kyang he ru ka dpal myur thob shog :
bdun pa shis brjod ni /
hU~M:
byin rlabs dngos grub phrin las gter gyi mdzod :
bla ma yi dam dkyil 'khor rab 'byams kyi :
thugs rje'i snang bas phyogs kun khyab pa dang :
mchog thun dpal la spyod pa'i bkra shis shog :
ces sogs bkra shis kyi tshigs su bcad pa ji ltar rigs pas mtha' brgyan par bya'o :
sa ma ya :
phyi nang dregs pa kun 'dul ba'i :
sgrub sde brgyad kyi rgyud dang lung :
man ngag nges pa'i snying po'i don :
rgyun gyi phrin las mdor bsdus pa :
ma 'ongs don du pad+mas bkod :
kha tshang bcud 'dril byin rlabs che :
'di la nyams len sus byed pa :
bar chad bgegs zhi bsam rgu 'grub :
mthar thug dpal chen khrag 'thung dang :
dbyer med ye shes sku thob 'gyur :
de phyir brtson pas rtse gcig sgrubs :
'gro don bstan pa rgyas par shog :
sa ma ya :
rgya rgya rgya :
gter rgya :
sbas rgya :
gtad rgya :
zab rgya :
man+t+ra gu h+ya sa ma ya :
zhes pa 'di'ang gter ston grub thob yongs kyi 'khor los sgyur ba mchog gi rig 'dzin chen po 7pad+ma 'od gsal mdo sngags gling pa la gu ru rin po ches byin gyis brlabs shing smug nag dbang gi mkha' 'gros long po bsam gtan gling pa'i yang gter gyi shog ser mngon sum du phul ba las brda' bsgyur ba mdzad cing yig chung sa bcad sogs bkas gnang ba ltar rje nyid kyi rdo rje'i bka' slob pad+ma gar dbang rtsal gyis zhus pa dge legs 'phel /
sarba dA mang+ga lam ///
/
