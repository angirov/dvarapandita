dpal bka' 'dus kyi rig 'dzin brgyud pa'i gsol 'debs 'bring po bzhugs so :
:
\u0f88\u0f88\u0f88\u0f88\u0f88\u0f88
bka' 'dus rig 'dzin tshogs la phyag 'tshal lo :
o rgyan chen po pad+ma 'byung gnas kyis :
bod yul g.yo ru khra 'brug gnas mchog tu :
snod ldan rje 'bangs 'dus pa rgya mtsho la :
bka' 'dus smin grol yongs su rdzogs pa'i tshe :
'phrul gyi shog bur mkha' 'gro'i yi ge dang :
pad+ma'i bka' rtags phyag rgyar bcas nas su :
glegs bam kun bzhengs rab gnas me tog 'thor :
ma 'ongs don phyir shel gyi brag phug tu :
gsang ba'i rgyas btab smon lam mdzad pa'i dus :
gter bdag ma mo mkha' 'gro'i tshogs rnams kyis :
phyi rabs don du rig 'dzin brgyud pa la :
gsol ba 'debs tshul ji ltar bya zhes zhus :
gu ru dgyes nas dgongs brda snyan brgyud kyi :
rig 'dzin thams cad pad+ma bdag la 'dus :
bdag dang dbyer med gsol ba 'di btab na :
glog ltar myur bas byin gyis brlab par 'gyur :
de skad gsungs nas rdo rje'i bka' 'di bstsal :
e ma ho :
'og min bkod pa lhun grub pho brang du :
dkyil 'khor rgya mtsho'i bdag nyid kun tu 'chang :
brjod med bsam 'das spros bral chen po'i ngang :
dag pa gnyis ldan chos sku'i ye shes brnyes :
dam pa khyed kyi rjes su bdag sgrub phyir :
gsol ba 'debs so chos sku kun tu bzang :
byin gyis rlobs shig o rgyan rin po che :
smin grol dbang skur mchog thun dngos grub stsol :
mi 'gyur stug po bkod pa'i pho brang du :
bde chen kha sbyor bdag nyid rdo rje sems :
'gag med gsal dag snang ba chen po'i ngang :
nges pa lnga ldan longs sku'i ye shes brnyes :
dam pa khyed kyi rjes su bdag sgrub phyir :
gsol ba 'debs so longs sku rdo rje sems :
byin gyis rlobs shig o rgyan rin po che :
smin grol dbang skur mchog thun dngos grub stsol :
byang phyogs lcang los brgyan pa'i pho brang du :
sangs rgyas thugs kyi sdud po gsang ba'i bdag :
rigs can rnams la chos kyi char 'beb dang :
ma nges 'gro 'dul sprul sku'i ye shes brnyes :
dam pa khyed kyi rjes su bdag sgrub phyir :
gsol ba 'debs so dpal ldan gsang ba'i bdag :
byin gyis rlobs shig o rgyan rin po che :
smin grol dbang skur mchog thun dngos grub stsol :
o rgyan d+ha na ko Sha'i pho brang du :
yo ga gsum gyi mdzod 'dzin kuny+dza ra :
lha klu mi yi 'dus pa rgya mtshor bcas :
tan+t+ra yongs rdzogs 'dzin cing spel bar mdzad :
dam pa khyed kyi rjes su bdag sgrub phyir :
gsol ba 'debs so rig 'dzin kuny+dza ra :
byin gyis rlobs shig o rgyan rin po che :
smin grol dbang skur mchog thun dngos grub stsol :
rang byung he ru ka yi pho brang du :
rigs ldan chen po de ba bzang skyong zhabs :
bka' babs mchog brnyes dngos grub chu bo brdol :
gsang ba'i rgyud lung sbas pa'i phyag rgyas btab :
dam pa khyed kyi rjes su bdag sgrub phyir :
gsol ba 'debs so de ba bzang skyong zhabs :
byin gyis rlobs shig o rgyan rin po che :
smin grol dbang skur mchog thun dngos grub stsol :
mchod rten chen po bde byed brtsegs pa ru :
ye shes mkha' 'gro'i gtso mo las kyi dbang :
bde chen bde ba'i gar gyis gsang mdzod dbye :
mi yul skal ldan thams cad tshims par mdzad :
dam pa khyed kyi rjes su bdag sgrub phyir :
gsol ba 'debs so las dbang chos kyi 'tsho :
byin gyis rlobs shig o rgyan rin po che :
smin grol dbang skur mchog thun dngos grub stsol :
chos bzang sprin gyi yang rdzong dur khrod du :
grub pa'i rig 'dzin chen po nyi shu gcig :
bskyed rdzogs lam las mchog gi dngos grub brnyes :
rdzu 'phrul gar gyis snang srid g.yo bar mdzad :
dam pa khyed kyi rjes su bdag sgrub phyir :
gsol ba 'debs so rig 'dzin nyi shu gcig :
byin gyis rlobs shig o rgyan rin po che :
smin grol dbang skur mchog thun dngos grub stsol :
o rgyan sprin nag 'dus pa'i dur khrod du :
rig 'dzin dga' rab rdo rje yab yum gyis :
spyi dpal lha tshogs sum brgya so lnga bsgrubs :
grub rtags rgyal tshab chen po'i sa la gnas :
dam pa khyed kyi rjes su bdag sgrub phyir :
gsol ba 'debs so dga' rab rdo rje'i zhabs :
byin gyis rlobs shig o rgyan rin po che :
smin grol dbang skur mchog thun dngos grub stsol :
bru sha'i so sa gling gi dur khrod du :
slob dpon hU~M chen kA ra yab yum gyis :
yang dag lha tshogs drug cu rtsa brgyad bsgrubs :
grub rtags ru lu'i dbyangs kyis 'dzam gling khyab :
dam pa khyed kyi rjes su bdag sgrub phyir :
gsol ba 'debs so slob dpon hU~M kA ra :
byin gyis rlobs shig o rgyan rin po che :
smin grol dbang skur mchog thun dngos grub stsol :
sing ga'i yul gyi kuny+dza'i dur khrod du :
slob dpon Ar+Ya de ba yab yum gyis :
phreng ba'i lha tshogs brgya dang rtsa brgyad bsgrubs :
grub rtags rdo rje'i zhabs kyis mkha' la bskyod :
dam pa khyed kyi rjes su bdag sgrub phyir :
gsol ba 'debs so Ar+Ya de ba rje :
byin gyis rlobs shig o rgyan rin po che :
smin grol dbang skur mchog thun dngos grub stsol :
ma ga d+ha yi gsang lung dur khrod du :
mkhas pa a d+hi nI la yab yum gyis :
phyag na rdo rje'i lha tshogs brgyad cu bsgrubs :
grub rtags dam tshig phyag rgya dngos su gnang :
dam pa khyed kyi rjes su bdag sgrub phyir :
gsol ba 'debs so a d+hi nI la'i zhabs :
byin gyis rlobs shig o rgyan rin po che :
smin grol dbang skur mchog thun dngos grub stsol :
mu stegs kang+ka tshal gyi dur khrod du :
rigs ldan chen po badzra king+ka ras :
rdo rje rtsal rdzogs sum cu rtsa drug bsgrubs :
grub rtags ci bzhed pho nya'i dngos grub brnyes :
dam pa khyed kyi rjes su bdag sgrub phyir :
gsol ba 'debs so badzra king+ka ra :
byin gyis rlobs shig o rgyan rin po che :
smin grol dbang skur mchog thun dngos grub stsol :
za hor dga' ba tshal gyi dur khrod du :
mtsho skyes pad+ma badzra yab yum gyis :
rig 'dzin bla ma brgyad cu'i tshom bu bsgrubs :
grub rtags dran pa tsam gyis byin rlabs mdzad :
dam pa khyed kyi rjes su bdag sgrub phyir :
gsol ba 'debs so pad+ma badzra rtsal :
byin gyis rlobs shig o rgyan rin po che :
smin grol dbang skur mchog thun dngos grub stsol :
he sa'i b+hi ma brdal ba'i dur khrod du :
rigs ldan slob dpon lU hi yab yum gyis :
bde mchog lha tshogs drug cu rtsa gnyis bsgrubs :
grub rtags 'ja' tshon lta bu'i sku ru gyur :
dam pa khyed kyi rjes su bdag sgrub phyir :
gsol ba 'debs so slob dpon lU hi pa :
byin gyis rlobs shig o rgyan rin po che :
smin grol dbang skur mchog thun dngos grub stsol :
li yul 'ja' tshon tshal gyi dur khrod du :
slob dpon 'jam dpal bshes gnyen yab yum gyis :
gshin rje'i lha tshogs drug cu rtsa lnga bsgrubs :
grub rtags las kyi ya ma bran du 'khol :
dam pa khyed kyi rjes su bdag sgrub phyir :
gsol ba 'debs so slob dpon 'jam dpal bshes :
byin gyis rlobs shig o rgyan rin po che :
smin grol dbang skur mchog thun dngos grub stsol :
rgya nag bsil sbyin tshal gyi dur khrod du :
slob dpon dz+nyA na sU tra yab yum gyis :
rat+na rtsal rdzogs lnga bcu rtsa lnga bsgrubs :
grub rtags snod bcud thams cad 'dod rgur sprul :
dam pa khyed kyi rjes su bdag sgrub phyir :
gsol ba 'debs so dz+nyA na sU tra che :
byin gyis rlobs shig o rgyan rin po che :
smin grol dbang skur mchog thun dngos grub stsol :
'a zha he chen brdal ba'i dur khrod du :
slob dpon nA gArdzu na yab yum gyis :
rta mgrin lha tshogs lnga bcu rtsa lnga bsgrubs :
grub rtags rdo rje'i gsung gi dngos grub brnyes :
dam pa khyed kyi rjes su bdag sgrub phyir :
gsol ba 'debs so nA gArdzu na che :
byin gyis rlobs shig o rgyan rin po che :
smin grol dbang skur mchog thun dngos grub stsol :
kha che gsang lam bsnol ba'i dur khrod du :
slob dpon Dom+b+hi he ru yab yum gyis :
dgyes rdor lha tshogs drug cu rtsa gnyis bsgrubs :
grub rtags brtul zhugs spyod pas 'gro don mdzad :
dam pa khyed kyi rjes su bdag sgrub phyir :
gsol ba 'debs so Dom+b+hi he ru ka :
byin gyis rlobs shig o rgyan rin po che :
smin grol dbang skur mchog thun dngos grub stsol :
b+he ta drwa ba gtsug dgu'i dur khrod du :
slob dpon in+d+ra bo d+hi yab yum gyis :
gsang 'dus lha tshogs brgya dang sum cu bsgrubs :
grub rtags bde ba chen po'i ye shes brnyes :
dam pa khyed kyi rjes su bdag sgrub phyir :
gsol ba 'debs so in+d+ra bo d+hi'i zhabs :
byin gyis rlobs shig o rgyan rin po che :
smin grol dbang skur mchog thun dngos grub stsol :
tho gar ke sa ra yi dur khrod du :
gu ru shrI siM ha yab yum gyis :
pad+ma rtsal rdzogs dgu bcu rtsa brgyad bsgrubs :
grub rtags skye 'chi med pa'i rig 'dzin brnyes :
dam pa khyed kyi rjes su bdag sgrub phyir :
gsol ba 'debs so gu ru shrI siM ha :
byin gyis rlobs shig o rgyan rin po che :
smin grol dbang skur mchog thun dngos grub stsol :
ga 'u shod kyi bsil tshal dur khrod du :
slob dpon bi ma mi tra yab yum gyis :
che mchog lha tshogs bdun cu rtsa gnyis bsgrubs :
grub rtags dwangs ma ye shes sku ru gyur :
dam pa khyed kyi rjes su bdag sgrub phyir :
gsol ba 'debs so slob dpon bi ma la :
byin gyis rlobs shig o rgyan rin po che :
smin grol dbang skur mchog thun dngos grub stsol :
sham+b+ha la yi dur khrod ma la yar :
chos rgyal zla ba bzang po yab yum gyis :
dus 'khor brgya dang drug cu rtsa bzhi bsgrubs :
grub rtags rdo rje'i gdung gi dngos grub brnyes :
dam pa khyed kyi rjes su bdag sgrub phyir :
gsol ba 'debs so chos rgyal zla ba bzang :
byin gyis rlobs shig o rgyan rin po che :
smin grol dbang skur mchog thun dngos grub stsol :
stag gzig nA ga pU ra'i dur khrod du :
rigs ldan sgeg pa rdo rje yab yum gyis :
mkha' klong lha tshogs brgya dang bcu bdun bsgrubs :
grub rtags nam mkha' mdzod kyi dngos grub brnyes :
dam pa khyed kyi rjes su bdag sgrub phyir :
gsol ba 'debs so sgeg pa rdo rje'i zhabs :
byin gyis rlobs shig o rgyan rin po che :
smin grol dbang skur mchog thun dngos grub stsol :
ge sar yul gyi dpung 'joms dur khrod du :
bram ze sA ra tsan+d+ra yab yum gyis :
karma rtsal rdzogs brgya dang lnga bcu bsgrubs :
grub rtags sna tshogs las kyi dngos grub brnyes :
dam pa khyed kyi rjes su bdag sgrub phyir :
gsol ba 'debs so bram ze sA ra pa :
byin gyis rlobs shig o rgyan rin po che :
smin grol dbang skur mchog thun dngos grub stsol :
ma ru tse yul 'gro lding dur khrod du :
slob dpon d+ha na saMskr-i yab yum gyis :
srid pa ma mo bdun cu rtsa bzhi bsgrubs :
grub rtags bde ba chen po'i gzi brjid 'bar :
dam pa khyed kyi rjes su bdag sgrub phyir :
gsol ba 'debs so d+ha na saMskr-ita :
byin gyis rlobs shig o rgyan rin po che :
smin grol dbang skur mchog thun dngos grub stsol :
srin yul gtsug na me 'bar dur khrod du :
slob dpon kro d+ha rak+sha yab yum gyis :
phur pa'i lha tshogs brgyad cu rtsa bzhi bsgrubs :
grub rtags dregs pa kun gyi snying la gzir :
dam pa khyed kyi rjes su bdag sgrub phyir :
gsol ba 'debs so kro d+ha rak+sha pa :
byin gyis rlobs shig o rgyan rin po che :
smin grol dbang skur mchog thun dngos grub stsol :
u pa la yi dur khrod me na yar :
slob dpon bud+d+ha gu h+ya yab yum gyis :
dregs pa kun 'dul lha tshogs bzhi bcu bsgrubs :
grub rtags lha srin tshogs rnams bran du 'khol :
dam pa khyed kyi rjes su bdag sgrub phyir :
gsol ba 'debs so slob dpon gu h+ya pa :
byin gyis rlobs shig o rgyan rin po che :
smin grol dbang skur mchog thun dngos grub stsol :
mtha' 'khob phung lung nag po'i dur khrod du :
slob dpon shAn+tiM gar+b+ha yab yum gyis :
mngon spyod lha tshogs nyi shu rtsa brgyad bsgrubs :
grub rtags dmod pa'i mtshon chas dgra bgegs 'joms :
dam pa khyed kyi rjes su bdag sgrub phyir :
gsol ba 'debs so slob dpon shAn+tiM g+har :
byin gyis rlobs shig o rgyan rin po che :
smin grol dbang skur mchog thun dngos grub stsol :
sa hor rat+na pU ra'i grong khyer du :
slob dpon pad+ma 'byung gnas man+dA ras :
dpal chen bka' 'dus yongs rdzogs dkyil 'khor bsgrubs :
grub rtags sangs rgyas kun dang gnyis su med :
dam pa khyed kyi rjes su bdag sgrub phyir :
gsol ba 'debs so 'chi med pad+ma 'byung :
byin gyis rlobs shig o rgyan rin po che :
smin grol dbang skur mchog thun dngos grub stsol :
!
brag dmar 'om bu tshal gyi pho brang du :
mnga' bdag khri srong lde'u btsan yab yum gyis :
rtsa gsum kun 'dus snying po'i ye shes bsgrubs :
grub rtags dgongs pa mi g.yo mkha' ltar khyab :
dam pa khyed kyi rjes su bdag sgrub phyir :
gsol ba 'debs so chos rgyal khri srong rje :
byin gyis rlobs shig o rgyan rin po che :
smin grol dbang skur mchog thun dngos grub stsol :
shangs kyi zab lung ma tshor gnyan phug tu :
rgyal sras mu tig btsad po yab yum gyis :
spyi dpal bud+d+ha rtsal rdzogs zhal gzigs shing :
phyogs las rnam par rgyal ba'i dngos grub gnang :
dam pa khyed kyi rjes su bdag sgrub phyir :
gsol ba 'debs so rgyal sras chos kyi rje :
byin gyis rlobs shig o rgyan\u0f8e
smin grol dbang skur mchog thun\u0f8e
lho brag mkhar chu gnyan gyi dben gnas su :
gnubs ban nam mkha'i snying po yab yum gyis :
yang dag thugs kyi lha tshogs zhal gzigs shing :
nyi ma'i zer la 'chib nas gshegs bzhud mdzad :
dam pa khyed kyi rjes su bdag sgrub phyir :
gsol ba 'debs so slob dpon nam mkha'i snying :
byin gyis rlobs shig o rgyan\u0f8e
smin grol dbang skur mchog thun\u0f8e
gtsang gi jo mo kha rag brag phug tu :
slob dpon nyi ma grags dang byang chub snying :
rdo rje phreng ba'i lha tshogs zhal gzigs shing :
sku lus 'ja' dang me phung thig ler bsgyur :
dam pa khyed kyi rjes su bdag sgrub phyir :
gsol ba 'debs so nyi ma byang chub snying :
byin gyis rlobs shig o rgyan\u0f8e
smin grol dbang skur mchog thun\u0f8e
khams kyi seng ge brag gi mtha' rtsa ru :
grub chen g.yu sgra snying po yab yum gyis :
phyag na rdo rje'i lha tshogs zhal gzigs shing :
sku lus gser gyi rdo rjer sprul zhing bsgyur :
dam pa khyed kyi rjes su bdag sgrub phyir :
gsol ba 'debs so grub chen g.yu sgra snying :
byin gyis rlobs shig o rgyan\u0f8e
smin grol dbang skur mchog thun\u0f8e
lung gsum dkar po ljongs kyi dben gnas su :
rig 'dzin d+harma b+ha dra yab yum gyis :
rdo rje rtsal rdzogs lha tshogs zhal gzigs shing :
mkha' 'gro 'byung po'i tshogs kun bran du bkol :
dam pa khyed kyi rjes su bdag sgrub phyir :
gsol ba 'debs so d+harma b+ha dra'i zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
bu le gangs kyi dben gnas nyams dga' bar :
mkhas pa legs sbyin nyi ma yab yum gyis :
rig 'dzin bla ma'i lha tshogs zhal gzigs shing :
mthong ba'i chos la phyag rgya chen po grub :
dam pa khyed kyi rjes su bdag sgrub phyir :
gsol ba 'debs so mkhas pa legs sbyin nyi :
byin gyis rlobs shig o rgyan\u0f8e
smin grol dbang skur mchog thun\u0f8e
gnas chen tsa ri g.yu mtsho'i dben pa ru :
yon tan mchog dang sna nam ye shes sdes :
yi dam bde mchog lha tshogs zhal gzigs shing :
bden pa'i don mthong sgrib med mkhyen pa rgyas :
dam pa khyed kyi rjes su bdag sgrub phyir :
gsol ba 'debs so yon tan ye shes sde :
byin gyis rlobs shig o rgyan\u0f8e
smin grol dbang skur mchog thun\u0f8e
dben gnas sgrags kyi yang rdzong gsang phug tu :
sangs rgyas ye shes 'bro ban sprin 'byin gyis :
'jam dpal gshin rje'i lha tshogs zhal gzigs shing :
snang sems ro gcig brag la phur bus btab :
dam pa khyed kyi rjes su bdag sgrub phyir :
gsol ba 'debs so 'bro ban sprin 'byin zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
'ol kha 'gar phug gnyan po'i brag skyibs su :
'phags pa shes rab shud bu khong sleb gnyis :
rat+na rtsal rdzogs lha tshogs zhal gzigs shing :
bde chen brdal ba thig le'i sku ru grub :
dam pa khyed kyi rjes su bdag sgrub phyir :
gsol ba 'debs so 'phags pa shud bu'i zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
bsam yas mchims phu'i ge gong dben rtsa ru :
rgyal ba mchog dbyangs rdo rje bdud 'joms gnyis :
pad+ma gsung gi lha tshogs zhal gzigs shing :
rta skad gtsug bton dzam gling sum gnyis thos :
dam pa khyed kyi rjes su bdag sgrub phyir :
gsol ba 'debs so rgyal mchog bdud 'joms rtsal :
byin gyis rlobs shig o rgyan\u0f8e
smin grol dbang skur mchog thun\u0f8e
kong po bu chu ljongs dkar dben gnas su :
cog ro klu yi rgyal mtshan mched gnyis kyis :
dgyes pa rdo rje'i lha tshogs zhal gzigs shing :
me phung mtshor bsgyur pad+ma'i steng du bzhugs :
dam pa khyed kyi rjes su bdag sgrub phyir :
gsol ba 'debs so klu yi rgyal mtshan zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
mkha' 'gros byin brlabs dpal gyi chu bo rir :
dgongs pa gsal dang chos kyi lhun po'i sdes :
gsang ba 'dus pa'i lha tshogs zhal gzigs shing :
mtha' bral don rtogs mkha' la bya ltar lding :
dam pa khyed kyi rjes su bdag sgrub phyir :
gsol ba 'debs so dgongs gsal chos kyi lhun :
byin gyis rlobs shig o rgyan\u0f8e
smin grol dbang skur mchog thun\u0f8e
gangs dkar ti se'i glang chen phug pa ru :
mon mo bkra shis khye 'dren skyid lcam gyis :
pad+ma rtsal rdzogs lha tshogs zhal gzigs shing :
rdo rje'i lus gyur tshe la dbang ba thob :
dam pa khyed kyi rjes su bdag sgrub phyir :
gsol ba 'debs so ye shes mkha' 'gro'i zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
dben gnas yar klungs shel gyi brag phug tu :
dz+nyA na ku mA dkon mchog 'byung gnas kyis :
che mchog yon tan lha tshogs zhal gzigs shing :
bdud rtsi'i rgyun 'beb rdzu 'phrul sna tshogs ston :
dam pa khyed kyi rjes su bdag sgrub phyir :
gsol ba 'debs so dz+nyA na dkon mchog 'byung :
byin gyis rlobs shig o rgyan\u0f8e
smin grol dbang skur mchog thun\u0f8e
la stod srin po rdzong gi dben gsum du :
klu yi dbang po A tsar gsal mchog gis :
dus kyi 'khor lo'i lha tshogs zhal gzigs shing :
mngon shes lnga ldan ye shes snang ba 'phel :
dam pa khyed kyi rjes su bdag sgrub phyir :
gsol ba 'debs so klu dbang gsal ba'i mchog :
byin gyis rlobs shig o rgyan\u0f8e
smin grol dbang skur mchog thun\u0f8e
yar klungs spu bra che chung dben gnas su :
gnyan chen dpal dbyangs sna nam ldang khri yis :
mkha' klong 'khyil pa'i lha tshogs zhal gzigs shing :
sa 'og gter 'byin rdzu 'phrul zhabs dang ldan :
dam pa khyed kyi rjes su bdag sgrub phyir :
gsol ba 'debs so dpal dbyangs sna nam khri :
byin gyis rlobs shig o rgyan\u0f8e
smin grol dbang skur mchog thun\u0f8e
rgyang ro gtsang gi sil ma brag phug tu :
ska ba dpal brtsegs grwa pa grum bu yis :
karma rtsal rdzogs lha tshogs zhal gzigs shing :
dus gsum kun mkhyen sprul pa cir yang ston :
dam pa khyed kyi rjes su bdag sgrub phyir :
gsol ba 'debs so dpal brtsegs grwa pa rje :
byin gyis rlobs shig o rgyan\u0f8e
smin grol dbang skur mchog thun\u0f8e
yar klungs sham+b+ho gangs kyi ra ba ru :
'brog mi dpal ye dpal gyi dbang po yis :
srid pa bde 'gro'i lha tshogs zhal gzigs shing :
ma mo bran 'khol ri brag zang thal mdzad :
dam pa khyed kyi rjes su bdag sgrub phyir :
gsol ba 'debs so dpal ye dpal gyi dbang :
byin gyis rlobs shig o rgyan\u0f8e
smin grol dbang skur mchog thun\u0f8e
mon kha ne ring seng ge rdzong gsum du :
ye shes mtsho rgyal ye shes gsal le yis :
rdo rje gzhon nu'i lha tshogs zhal gzigs shing :
srid pa phur bus snang srid kun la btab :
dam pa khyed kyi rjes su bdag sgrub phyir :
gsol ba 'debs so mtsho rgyal ye shes gsal :
byin gyis rlobs shig o rgyan\u0f8e
smin grol dbang skur mchog thun\u0f8e
spa gro stag tshang seng ge'i phug pa ru :
dpal gyi seng ge la byid ye shes brtsegs :
dregs pa kun 'dul lha tshogs zhal gzigs shing :
lha srin bka' nyan gzhan snang mngon du 'gyur :
dam pa khyed kyi rjes su bdag sgrub phyir :
gsol ba 'debs so dpal seng ye shes brtsegs :
byin gyis rlobs shig o rgyan\u0f8e
smin grol dbang skur mchog thun\u0f8e
brag dmar g.ya' ma lung gi ke'u tshang du :
bai ro tsa na ldan ma rtse mang gis :
stobs ldan nag po'i lha tshogs zhal gzigs shing :
ye shes spyan ldan mi brjed gzungs dbang thob :
dam pa khyed kyi rjes su bdag sgrub phyir :
gsol ba 'debs so bai ro rtse mang zhabs :
byin gyis rlobs shig o rgyan\u0f8e
smin grol dbang skur mchog thun\u0f8e
yar 'brog mtsho gling sgrub gnas yon po dor :
rgyal sras mchog grub rgyal po ye shes mchog :
bka' 'dus zhi khro'i lha tshogs zhal gzigs shing :
sngon gnas rjes dran don gyi dgongs pa shar :
dam pa khyed kyi rjes su bdag sgrub phyir :
gsol ba 'debs so rgyal sras ye shes mchog :
byin gyis rlobs shig o rgyan\u0f8e
smin grol dbang skur mchog thun\u0f8e
g.yo ru grwa yi yar rje lha khang du //
zab gter rgya mtsho'i bka' babs o rgyan gling //
rtsa gsum chos srung du ma'i zhal gzigs shing //
'brel tshad don ldan dngos grub mchog brnyes pa'i //
dam pa khyed kyi rjes su bdag sgrub phyir //
gsol ba 'debs so pad+ma'i gdung 'tshob mchog
/byin gyis rlobs shig o rgyan\u0f8e
smin grol dbang skur mchog thun\u0f8e
nyi shu rtsa gcig sprul pa'i dkyil 'khor du :
bde gshegs yongs rdzogs 'dus pa chen po'i tshogs :
gang la gang 'dul sprul pa cir yang ston :
skal ldan rnams la rab 'byams dngos grub ster :
dam pa khyed kyi rjes su bdag sgrub phyir :
gsol ba 'debs so zhi khro bka' 'dus lha :
byin gyis rlobs shig o rgyan\u0f8e
smin sgrol dbang skur mchog thun\u0f8e
rang byung gnas yul dur khrod chen po na :
dpa' bo mkha' 'gro chos skyong gter bdag rnams :
legs nyes stangs 'dzin tshar gcod rjes su 'dzin :
phrin las thogs med sgrub mchog gces par skyong :
dam pa khyed kyi rjes su bdag sgrub phyir :
gsol ba 'debs so mkha' 'gro chos skyong tshogs :
byin gyis rlobs shig o rgyan rin po che :
smin grol dbang skur mchog thun dngos grub stsol :
!
lus la sku yi dbang mchog bskur du gsol :
ngag la gsung gi dbang mchog bskur du gsol :
yid la thugs kyi dbang mchog bskur du gsol :
dbyer med ye shes dbang mchog bskur du gsol :
lus snang lha skur 'char bar byin gyis rlobs :
sgra grags sngags su 'char bar byin gyis rlobs :
dran rtog thugs su 'char bar byin gyis rlobs :
dbyer med blo 'das rtogs par byin gyis rlobs :
mi mthun bar chad zhi bar byin gyis rlobs :
mthun rkyen legs tshogs rgyas par byin gyis rlobs :
snang sems dbang du 'du bar byin gyis rlobs :
dgra bgegs drag pos bsgral bar byin gyis rlobs :
rnam smin rig 'dzin thob par byin gyis rlobs :
'chi med tshe la dbang bar byin gyis rlobs :
phyag rgya chen po 'grub par byin gyis rlobs :
lhun grub rin 'dzin rdzogs par byin gyis rlobs :
ngo bo chos skur dag par byin gyis rlobs :
rang bzhin longs skur shar bar byin gyis rlobs :
thugs rje sprul sku 'byung bar byin gyis rlobs :
sku gsum dbyer med 'grub par byin gyis rlobs :
oM AHhU~M badzra gu ru d+he ba d+hA ki nI kA ya wA ka tsit+ta sarba sid+d+hi pha la ho :
zhes bzlas gdung shugs drag pos gsol btab na :
ba spu gzings shing mos gus mchi ma 'khrugs :
blo sna 'gyur ba'i nges shes nam skyes tshe :
rig 'dzin bla ma rnams kyi byin rlabs zhugs :
yi dam zhi khros dngos grub nges par ster :
mkha' 'gro chos skyong bran bzhin bsgo ba nyan :
nor bu rin chen rgyal mtshan rtser mchod ltar :
mchog thun dngos grub char bzhin 'beb par 'gyur :
'di la nan tan gyis shig phyi rabs rnams :
mi bslu nges pa pad 'byung bka' yin no :
mtsho rgyal yi ger bris la gter du sbos :
ma 'ongs mtha' nas mtha' ru don chen byed :
ces gsungs so :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88 ]sprul sku o rgyan gling pas gter nas gdan drangs pa'o ///
/
