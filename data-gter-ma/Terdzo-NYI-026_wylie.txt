'u'u'u :
sngags srung rdo rje gshog rgod ma'i srog dbang sbyin pa bzhugs so :
\u0f88\u0f88\u0f88\u0f88
dbang chen dregs pa'i lha la phyag 'tshal lo :
sngags srung rdo rje gshog rgod ma'i srog dbang sbyin pa ni :
yid rtse gcig tu gtad cing sdom pa dam tshig la gnas pa'i skyes bu skal ldan dag la yin gyi :
gzhan du rang gzhan thams cad nam zhig tshe'i bar chad nyid du 'gyur ro :
de yang thog mar dbang rdzas rnams tshogs par byas la :
rang nyid dbang chen du gsal ba'i ngang nas mdun bskyed spyan drangs mchod bstod kyi bar rgyas par phrin las la sogs pa ltar bya'o :
de nas yol ba'i rgyab tu slob ma rnams bzhag la :
las bum gyis khrus bya :
yi ge brgya pa'i sgom bzlas dang :
yan lag bdun pa'i bzlas sgom sprad cing :
thun mong gi skyabs su 'gro ba dang :
sems bskyed rnams gzung du bcug la :
de nas me tog thogs la :
sgo srung la gsol ba gdab pa ni :
kye :
mkha' 'gro nag mo mi bsrun ma :
khyod ni dam tshig yid du 'ong :
dbu skra dmar ser gyen du 'bar :
phyag na zhing dbyug lcags kyu bsnams :
kye :
bdag ni 'khor ba las bsgral phyir :
mkha' 'gro nag mo'i tshogs dbus 'dir :
bdag nyid 'jug par 'tshal lags kyis :
bzang po'i sgo 'di phyes la thongs :
pra be sha ya phaT:
zhes brjod pas :
kye :
theg dman log rtog nyan thos mu stegs dang :
ma smin skye bo snod dang mi ldan pas :
de dag nang du rnam par gtang mi nus :
skal ldan snod ldan yin na rung bas na :
khyod nyid skal pa nyid dang ldan nam ci :

bdag cag skal pa dam par ldan lags so :
de nas slob ma gdong dar gyis bkab pa nang du gzhug la phyag 'tshal te :
kye ma sangs rgyas 'dus pa'i sku :
'gro mgon bdag la dgongs su gsol :
bdag ni nyon mongs 'khor ba las :
bla ma'i thugs rjes drang ba'i phyir :
bstan srung mkha' 'gro'i dkyil 'khor 'dir :
dbang bskur byin gyis brlab tu gsol :
gyis me tog gtor :
de nas mchog gi skyabs 'gro byas nas :
slob ma'i lus sems kyi dkyil 'khor sba ba ste :
lus 'od du zhu ba las :
yi ge b+h+yoHmthing nag gcig yongs su gyur pa las :
rdo rje gshog rgod ma sku mdog mthing nag dbu lnga phyag bzhi 'jigs su rung ba :
spyan gsum sdang mig tu gzigs shing :
zhal nas khrag gi char rgyun 'beb pa :
zhal gdangs shing mche ba gtsigs pa :
phyag g.yas gnyis lcags kyu dang dam tshig gi rdo rje rtse lnga pa bsnams pa :
g.yon gnyis gnam lcags kyi dgra satwa dang thod pa khrag gis bkang ba zhal du rngub pa :
shin tu rngams shing drag la gtum pa :
sku la dur khrod chas brgyad kyis brgyan pa :
sku la ye shes kyi me ri dang me phung rab tu 'bar ba'i klong dkyil na bzhugs par bsam :
gnas gsum byin gyis brlab cing ye shes pa gzhugs su bcug ste byin dbab cing brtan par bya'o :
de nas slob mas :
kye :
bla ma sangs rgyas dgongs su gsol :
bdag ni skal ldan skal bar ldan :
gsang ba sngags srung dkyil 'khor 'dir :
rig pa'i me tog lha la 'bul :
ci bde bar ni bzhes su gsol :
badzra puSh+pe b+h+rU~M:
rig gtad rjes gnang la gsol ba gdab pa ni :
kye :
phyogs bcur bzhugs pa'i sangs rgyas dngos :
sku gsum mi phyed gsum bsgoms pas :
sku gsung thugs kyi rdo rje ni :
byin rlabs gnas su de ltar mdzod :
ces gsol ba btab pas :
bla ma'i thugs ka'i sa bon las 'od zer 'phros pas :
bstan srung gtso 'khor gyi thugs kar phog cing thugs rgyud bskul bas de dang 'dra ba'i sku che phra mang po 'phros nas slob ma'i lus la thim pas :
sku'i byin rlabs dang nus mthu thams cad zhugs shing de dag dang nus pa mnyam par bsam la :
gu gul gyis bdug cing rol mo bsgrag :
yang bla ma'i thugs ka nas 'od zer 'phros pas :
mdun bskyed kyi lha rnams kyi thugs rgyud bskul zhing :
de dag re re zhing yid kyis sngags bzlas pas :
sngags phreng las 'od zer phyir 'phros pas :
slob ma'i snying gar zhugs snying ga'i b+h+yoH'i g.yon du 'khor bar bsam zhing :
de las 'od zer mtshon cha'i rnam pa can dpag tu med pa spros :
dgra bgegs gdug pa can thal ba'i rdul phran bzhin du bsregs shing slar thim brtan par byas la sngags brjod cing rol mo bsgrag :
sngags kyi rjes zlos lan gsum bya zhing :
lag tu me tog thogs la 'di skad zhu :
bstan skyong bdag la bstsal lags kyis :
bstan skyong bdag la byin gyis rlobs :
de nas bla mas me tog spyi bor bzhag la :
bstan skyong 'di la bstsal lags kyis :
bstan skyong 'di la byin gyis rlobs :
zhes pas :
gsung gi byin rlabs zhugs shing mnyam par bsam mo :
yang bla ma'i thugs ka'i 'od zer mdun bskyed kyi thugs ka'i sa bon la thim zhing thugs rgyud bskul bas de dag gi thugs gnyis su med pa'i ye shes sa bon gyi rnam par gyur pa las ye shes kyi phyag mtshan gyi rnam pa'i 'od zer dpag tu med pa 'phros nas :
slob ma'i snying gar zhugs te phyogs bcu'i de bzhin gshegs pa thams cad kyi thugs gnyis su med pa'i ye shes kyi phyag mtshan lcags kyu dang rdo rje dgra satwa la sogs kyis lus kyi nad dang srid gsum thams cad kyi dgra bgegs gdug pa can thams cad rdul du brlag :
tshur 'dus slob ma'i phyag mtshan la thim par bsam :
zhes rol mo'i sgra dang bcas pas rtsa sngags brjod cing gu gul bdug la phyag mtshan lag tu sbyin pa'o :
de nas phrin las rgyas par dam rdzas tshogs kyi dbang bskur ba na :
hU~M:
zhal zas longs spyod tshogs kyi mchod pa 'dis :
skal ldan rigs kyi bu la dbang bskur bas :
longs spyod 'byor pa drug dang ldan pa yis :
'dod dgu'i phrin las thams cad 'grub par mdzod :
oM AHhU~M:
puSh+TiM ku ru a b+hi Shiny+tsa hU~M:
gtor ma'i dbang bskur ba ni :
hU~M:
sha lnga bdud rtsi dmar gyi gtor ma 'di :
rdo rje gshog rgod ye shes lha yi sku :
skal ldan rigs kyi bu la dbang\u0f8e
dregs pa thams cad rtsad nas gcod pa yi :
drag po'i phrin las thams cad 'grub par mdzod :
oM AHhU~M badzra drag mo rgyal a b+hi Shiny+tsa hU~M:
de nas bsgrub rdzas kyi dbang bskur ba ni :
hU~M:
rdo rje gshog rgod mkha' 'gro'i tshogs bcas kyi :
'bod pa'i dam rdzas thod rnga rkang gling dung :
mchod pa'i dam rdzas sman raka gtor ma gsum :
rten pa'i dam rdzas mda' mo dung shwa dang :
'bod mchod rten dang gsang ba'i dam rdzas 'dis :
skal ldan rigs kyi bu la dbang\u0f8e
rtag tu mi 'bral grib bzhin 'grog par shog :
oM AHhU~M DA ki nI a b+hi Shiny+tsa hU~M:
srog yig gi dbang bskur ba ni :
hU~M:
yi ge b+h+yoHyi dbang bskur 'di :
sngon tshe bskal pa dang po la :
slob dpon pad+ma 'byung gnas kyis :
ma mo dam la btags nas srog snying phul :
bar du sngags 'chang bdag gis blangs :
da lta khyod la gtad pa yin :
lha mo gshog rgod srog la dbang thob shog :
oM ru ru he dun :
kha kha du na drag mo :
du ra du ti dza :
drag mo he ra du ra du ti du b+h+yo :
bo d+hi tsit+ta a b+hi Shiny+tsa mAM:
de yang khyed la dbang bskur zhing srog gi snying po gtad pa yin pas :
rdo rje gshog rgod ma 'khor dang bcas pa rnams kyis rdo rje slob ma 'di dag gi chos skyong gyis shig :
tshe dang dbang phyug spel cig :
dpal dang grags pa sgrubs shig :
'khor dang bstan pa skyongs shig :
rkyen dang bar chad zlog cig :
dgra bgegs gnod byed thams cad rdul du brlag pa'i phrin las mdzod cig :
ces gnang ba sbyin no :
de nas bla rdo'i dbang bskur ba ni :
slob dpon dbang chen gyi nga rgyal du zhugs pa la dpal gtor zhabs kyi bla rdo la bstan skyong 'khor bcas dgug gzhug byas la :
de dag la gtor rdzas sha dang chang gis bran cing bshams la rtsa sngags kyi mjug tu :
aHyaHmaHduHruHtsaHshaHnaHla a kA ro btags la 'bul :
dam bdar bla rdo la bstims la slob ma la gtad de :
rang nyid dbang chen dregs pa'i nga rgyal gyis blangs te rang rang gi zhabs su gzhug go :
hU~M:
snang srid ma mo'i bla rdo 'di :
sngon gyi bskal pa dang po la :
slob dpon pad+ma 'byung gnas kyis :
ma mo dam la bzhag pa'i bla rdo yin :
bar du sngags 'chang bdag gis blangs :
da lta khyod la gtad pa yis :
snang srid ma mo'i srog dbang thob par shog :
oM AHhU~M sarba bud+d+ha tsit+ta a b+hi Shiny+tsa hU~M:
de ltar dbang thob pas ma mo dregs pa thams cad dbang du sdud pa dang :
zil gyis gnon pa dang :
'gugs pa dang :
bskrad pa dang :
dbye ba dang :
bsad pa dang :
mnan pa dang :
rdul du brlag pa'i dbang thob par gyur cig :
de nas bla rdo de thod ngan nam phung shul gyi re bas dril la tshon skud sna lngas rgya gram du bcings la sngar gyi gtor ma'i zhabs su gzhug go :
de nas slob dpon la yon phul zhing phyag 'tshal me tog gtor la de rjes rnal 'byor pa rnams tshogs la rol zhing longs spyad par bya'o :
gtor ma bsngo zhing bstod bskul bya :
gsol ba btab la bshags pa bya :
bkra shis brjod :
des bla rdo de mchod rten nam :
gtsug lag khang gi zhabs su mnan par bya'o :
pad+ma bdag gis gter srung nyid kyi zungs khrag phyung pa yin la :
dbang 'di gnyan pas gar thod la bskur na bar chad 'ong bas shin tu nyen che bas snod ldan gcig brgyud min pa ma spel cig :
gter srung las kyi rdo rje gshog rgod mas bya ra gyis shig :
sa ma ya :
rgya rgya rgya :
gter rgya :
sbas rgya :
zab rgya :
gtad rgya :
so phag shi thaM:
smrag thaM:
gnyan rgya :
bka' srung gi rgya :
bka' rgya :
srung rgya :
kha thaM kha thaM kha thaM:
sngon gyi smon lam gyi rgya :
sngon bsags kyi smon lam du mas legs par bskrun cing /
sngags srung rdo rje gshog rgod ma nyid la lhag pa'i lha bar chad kun sel gcig tu gzhol ba /
gus pa chen pos nye bar mchod par mdzad pas mngon mthos phyug cing dpal gyis mdzes pa'i 'phreng bu nas sde pa zhal ngo ba rnams kyis bka' drin gyis nye bar bskul ba las /
dus mtha'i sprang po sna tshogs rang grol gyis grogs ri rin chen spungs pa'i mgul pa nas gdan drangs pa'i sa pho rta lo'i hor zla bzhi pa'i tshes gcig gi nyin par shog ser ngos las 'phreng phu'i shar lcog tu dag par phab pa'o //
rgya rgya rgya /
sarba dA mang+ga laM//
dge'o ///
/
