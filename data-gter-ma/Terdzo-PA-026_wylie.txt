ye shes rab 'bar las :
phrin las sngon 'gro phyi gtor 'dod don lhun grub bzhugs so :
dbang drag he ru ka la phyag 'tshal lo :[ \u0f88\u0f88\u0f88\u0f88\u0f88  ]ye shes rab 'bar zab mo'i lam bzang gi :
phrin las rnam bzhi gang gi sngon 'gro ru :
lha srin 'jig rten skyong bar las bcol ba'i :
'dod don skul byed yongs la gces phyir bkod :
sa ma ya rgya rgya rgya :
lha klu zhi ba'i rigs la dkar gtor dang :
'dre srin drag po'i rigs la dmar gtor dang :
mi phyed spyi la 'bras chen ril bu sogs :
ci dgyes 'dod 'byung sngags kyis byin gyis brlab :
oM swa b+hA wa shud+d+ha sogs /
stong pa'i ngang las rin po che'i snod yangs shing rgya che ba'i dbus su gtor ma 'dod yon snang zhing srid pa'i lha klu mi ma yin :
gnyug mar gnas pa'i 'dre srin bgegs rigs lan chags dang bcas pa'i 'dod 'byung gi ji ltar mkho ba'i mchod sbyin du gyur :
na maHsarba ta thA ga ta dz+nyA na a wa lo ki te oM sam+b+hA ra sam+b+hA ra hU~M:
oM a kA ro sogs nas phaT swA hA:
mchod sbyin gtor ma dam pa 'di :
mang por ting nge 'dzin gyis spel :
so sor thob pa sngags kyis byas :
phyag rgyas pham rgyal 'thab rtsod med :
yon bzhes 'dod pa'i bsam pa sgrubs :
hU~M hrI:
phrin las 'di la dad dang ma dad pa'i :
'das dang ma 'das sde brgyad mi min tshogs :
mgon skyabs grogs mdzad gnod byed lan chags sogs :
kun kyang bden tshig rgyal ba'i bka' la nyon :
bdag gi 'dod don phrin las sgrub pa 'dir :
mgon skyabs grogs mdzad bsrung phyir mchod pa bzhes :
ma dad bgegs rigs lan chags 'dod yon khyer :
yongs khyab lha srin sgrub pa'i grogs mdzod cig :
gang bsam 'dod don 'bras bu lhun grub mdzod :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :
zhes bde chen gnam chen brag dkar na sbas pa'i shog ser las klong gsal snying pos bshus te yi ge pa ni bkra shis blo gros so //
mang+ga laM///
/
