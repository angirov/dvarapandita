rdzogs shing //
bdud rtsi'i bcud kyis gang ba'i dbus //
sna tshogs pad nyi'i gdan steng du :
khro bo chen po sme brtsegs ni :
mthing nag 'od zer kun 'phro ba :
phyag gnyis thugs kar sdigs mdzub mdzad :
khro bo'i cha lugs rdzogs par bsgom :
gnas gsum yi ge'i 'phro 'du las :
zhi khro'i tshogs kun spyan drangs thim :
oM u tsuSh+ma kro d+ha rA dza sa pa ri wA ra badzra sa mA dzas spyan drang /
dzaHhU~M baM hoHsa gnyis su med par bsam /
oM u tsuSh+ma kro d+ha rA dza sa pa ri wA ra ar+g+haM nas shab+da pra tIts+tsha swA hA yi bar gyis mchod /
bdag med lta ba'i he ru kas //
bdag lta'i 'byung po bsgral ba'i tshe //
snam nas khro bo'i rgyal po byung //
gdul dka' 'dul mdzad nyid la bstod //
ces bstod /
gzungs thag blangs la /
bdag dang bum lha'i thugs ka nas :
'od zer phyogs bcur 'phros pa yis :
sangs rgyas byang sems bla ma dang :
yi dam DA ki chos skyong gi :
thugs rje nus mthu thams cad bsdus :
gzungs thag la 'khril bum nang song :
bdud rtsis mer gyis gang bar gyur :
ces dmigs la bzlas pa ci nus mthar mchod cing bstod /
yi ge brgya pas nongs pa bshags /
oM AHhU~M gis dung chos kyi chu mchod yon du phul bas bum pa'i lha 'od du zhu ba'i chu nus pa dang ldan par bsam mo //
de nas bsgrub bya mdun du 'khod par /
'o /
de la spyir grib dang mi gtsang ba'i nyes pas snod bcud kyi bde legs thams cad 'grib cing /
gnas skabs dang mthar thug gi sdug bsngal mang du skyed pas na /
de sel ba dang srung ba'i thabs la 'bad dgos /
de la'ang rgyal ba thabs mkhas la thugs rje chen po dang ldan pas gdul bya'i khams yal bar mi 'dor bas /
rgyud dang man ngag rnams nas grib sel gyi gdams pa ji snyed cig gsungs pa las khyad par du gyur pa'i gdams pa 'di ni gzhung rtsa ba las /
bklag chog dam grib kun sel 'di :
rig sngags rdo rje'i go cha zhes :
'chi bdag 'joms pa'i dpa' bo yin :
bskal ngan dus kyi tha ma la :
rig pa 'dzin pa'i tshe mthud yin :
bod yul gter chen brgya rtsa dang :
gter phran bye ba sbas pa'i nang :
grib sel srung thabs mang bstan kyang :
'di dang 'dra min gnyis las med :
ces ches cher bsngags pa ltar byin rlabs kyi tshan kha mchog dang ldan pa'i sgo nas bkru byab srung gsum gyi cho gas rjes su 'dzin pa la /
thog mar bkru ba'i slad du /
slob dpon khro bo'i rgyal po sme ba brtsegs par gsal ba'i phyag na bum pa ye shes kyi bdud rtsis gang ba thogs te khrus byas pa la brten nas /
khyed rang rnams kyi tshe 'khor ba thog ma med pa nas bsags pa'i sdig pa dang sgrib pa nad gdon bar chad grib dang mi gtsang ba'i phyogs thams cad byang zhing dag pa'i mos pa mdzod /
ces brda sbyar la /
ji ltar bltams pa sogs kyi mthar bzlas sngags dang /
rdo rje'i slob ma'am /
sbyin pa'i bdag pos tshe 'khor ba thog ma med pa nas bsags pa'i sdig pa dang sgrib pa thams cad shAn+tiM ku ru swA hA/
nad thams cad shAn+tiM\u0f8e
gdon thams cad\u0f8e
'khon grib thams cad\u0f8e
dme grib thams cad\u0f8e
dam grib thams cad\u0f8e
zas grib thams cad\u0f8e
nal grib thams cad\u0f8e
mdze grib thams cad\u0f8e
gdon grib thams cad\u0f8e
yugs grib thams cad\u0f8e
btsog grib thams cad\u0f8e
bar du gcod pa dang mi mthun pa'i phyogs thams cad shAn+tiM ku ru swA hA/
zhes dang /
spro na /
'di ni sbyin pa'i rang bzhin chu //
ser sna'i dri ma sbyong mdzad pa //
gtong ba dri yis legs bsgos chus /
khrus legs mdzad kyis khrus bgyi 'o /[  ]/'di ni tshul khrims rang bzhin chu //
'chal ba'i dri ma sbyong mdzad pa //
srung ba dri yis legs bsgos chus /
khrus legs mdzad kyis khrus bgyi 'o /[  ]/'di ni bzod pa'i rang bzhin chu /
khong khro'i dri ma sbyong mdzad pa //
byams pa'i dri yis legs bsgos chus /
khrus legs mdzad kyis khrus bgyi 'o /[  ]/'di ni brtson 'grus rang bzhin chu //
le lo'i dri ma sbyong mdzad pa //
brtson pa'i dri yis legs bsgos chus /
khrus legs mdzad kyis khrus bgyi 'o /[  ]/'di ni bsam gtan rang bzhin chu //
rnam g.yeng dri ma sbyong mdzad pa //
ting 'dzin dri yis legs bsgos chus /
khrus legs mdzad kyis khrus bgyi 'o /[  ]/'di ni shes rab rang bzhin chu //
shel 'chal dri ma sbyong mdzad pa //
ye shes dri yis legs bsgos chus /
khrus legs mdzad kyis khrus bgyi 'o //
zhes phar phyin drug gi tshigs gcad sngags dang bcas pa'ang brjod /
gang ltar yang mthar /
bzhi brgya rtsa bzhi'i nad rnams dang :
'gal rkyen nyi khri chig stong dang :
ye 'drog sum brgya drug cu dang :
bgegs rigs stong phrag brgyad cu sogs :
mi mthun byang zhing dag gyur cig :
ces lan bdun gyi mtshams rnams su sngags spel tshig dang sbyar bas bkru /
byab pa'i slad du rma bya'i mdongs kyi thig le'i dbus su nyi ma'i gdan la hU~M yig mthing nag gi mthar sngags kyi phreng bas bskor ba las 'od zer 'phros pas khyed rang rnams kyis tshe 'khor ba thog ma med pa nas bsags pa'i sdig pa dang sgrib pa /
nad gdon bar chad /
grib dang mi gtsang ba'i tshogs bkrus pas ma dag pa'i lhag ma thams cad phyag dar mkhas pa'i byed las bzhin du byabs te mdun gyi khrus khu la thim pa'i mos pa mdzod /
bzhi brgya rtsa bzhi'i nad rnams dang :
sogs tshigs gcad sngags dang bcas pa'i mthar /
rdo rje'i slob ma'am /
sbyin pa'i bdag pos tshe 'khor ba thog ma med pa nas bsags pa'i sdig pa dang sgrib pa thams cad a pa na ye swA hA/
sogs spel ba lan gsum mam bdun gyis byab /
skabs 'dir glud gtor gtong na /
changs bu dang ril bu re re bzhin snod du blugs /
chu gtsang gis sbyang /
raM yaM khaM/
stong pa'i ngang las glud gtor 'dod pa'i yon tan zad mi shes pa nam mkha' gang bar gyur /
oM AHhU~M/
lan gsum gyis byin brlab /
sam+b+ha ra dang /
de bzhin gshegs pa bzhi'i mtshan brjod pas bsngo /
khyer cig khyer cig stobs ldan rnams :
sred dang chags dang zhen pa dang :
dran dang bzung dang bsam dang reg :
glod dang grol dang zhi bar mdzod :
ces brjod bzhin du bsgrub bya la bskor nas glud nang du dor /
de lta bu lo grangs sogs ci rigs pa bya /
grangs rdzogs pa na bden stobs brjod /
drag sngags kyis bskrad /
gu gul gyis bdug
/yungs dkar gyis brab /
gtor glud phyi rol du dor /
de nas bsrung bar bya ba'i slad du /
khyed rang rnams skad cig gis khro bo'i rgyal po sme ba brtsegs par gsal ba'i gnas gsum du oM AHhU~M gis mtshan pa /
slob dpon gyi gnas gsum nas sku gsung thugs kyi byin rlabs thams cad 'od zer gyi rnam par spros /
khyed rang rnams kyi gnas gsum du thim pas sgo gsum rdo rje gsum gyi rang bzhin du byin gyis brlabs pa'i mos pa mdzod /
oM AHhU~M/
zhes brjod cing rdo rje gnas gsum du reg
/slar yang slob dpon gyi phyag gi rdo rje las rdo rje de 'dra ba dpag tu med pa spros /
khyed rang rnams kyi lus la rdo rje'i go khrab bzhu blugs su gyur te phyin chad nad gdon nyer 'tshe gang gis kyang glags mi rnyed par srung bar byas pa'i mos pa mdzod /
sngags spel tshig dang bcas pa'i mthar rak+Sha rak+Sha :
btags pa brjod cing rdo rje spyi bor rgya gram gyi tshul du bkod la /
rgyal ba sras bcas bden pa'i byin rlabs dang /
khyo rgyal sme ba brtsegs pa'i nus mthu yis //
'gro ba 'di dag bdag gis bsrungs zin gyis //
'di la sus kyang gnod pa ma byed cig
/ces brjod /
mtha' rten shis par bya ba'i slad du /
bla ma dang gnyis su med pa'i khro bo'i rgyal po sme ba brtsegs pa la phyogs bcu'i sangs rgyas dang byang chub sems dpa' lha dang drang srong bden tshig grub pa'i tshogs kyis bskor te /
shis pa brjod pa'i glu dbyangs di ri ri sgrog cing me tog man+dA ra'i char chen po phab pas dge legs kyi snang bas sa gsum kun tu khyab par byas pa'i mos pa mdzod /
ces mtshams sbyar la shis brjod ji ltar rigs pa byas nas bsgrub bya rnams rang gnas su gtang /
bdag bskyed kyi mjug gi bya ba nyer bsdu ni /
snod bcud 'od zhu rang nyid dang //
de yang mi dmigs 'od gsal ngang /
khro rgyal snang stong chen por shar //
mi mthun phyogs kun bsrung bar gyur //
oM badzra rak+Sha rak+Sha hU~M/
dge ba 'di yis myur du bdag
/sme ba brtsegs pa 'grub gyur nas //
zhes sogs bsngo smon dang shis brjod bya /
gal te glo bur du bya ba'i tshe bdag mdun sogs sgrub pa'i long skabs ma byung na /
bzlas sngags tshar gcig brjod pas /
slob dpon skad cig gis khro bo'i rgyal po sme ba brtsegs par gsal ba'i phyag na zhes sogs mtshams sbyar la bkru byab srung gsum shis brjod bcas snga ma ltar byas pas kyang rig sngags kyi nus pas phan yon ci rig pa 'byung la /
yang shin tu rgyas par spro na sme brtsegs kyi khrus chog gzhan nas 'byung ba'i tshig tshogs kyi spros pa'ang sbyar du rung mod /
'on kyang sngar smros pa tsam gyis don 'grub cing gzhung gi dgongs pa dang 'byor pa yin no ///
/
!
bsnyen pa byed na thun bzhir bdag bskyed bzlas pa dang bcas gong du bshad pa ltar dang /
thun so so'i mthar nyer bsdu bsngo smon shis brjod bcas bya /
bsnyen tshad khri phrag gcig gam /
grub na khri phrag bzhi bzla'o //
rgyun gyi rnal 'byor la /
tho rangs mi gzhan dang gtam ma 'dres pa'i gong bdag bskyed gsal btab la bzlas pa brgya phrag man ci 'grub byas pa'i mthar sna bug gnyis su phus gdab /
dmigs bsal nyams grib sogs byung dogs pa'i tshe sngags bzlas pa'i mchil ma tshangs bug dang sgo dgur byugs pa'ang man ngag go
/de rnams ni chos kyi rgyal po 'gro 'dul pradz+nyA rasmi'i zab gter grol tig dgongs pa rang grol gyi cha lag dam grib nyes pa kun sel gyi gdams ngag gi dngos bstan tsam zhig cung zad rgyas par bkod pa'o ///
/
!
zhar byung de dang rjes su 'brel ba'i nyer mkho'i las phran 'ga' zhig phyogs gcig tu bkod pa la bcu gcig ste /
dang po gnas yul gyi nyams grib bsrung ba ni /
sde 'khrugs byas pa'i sa phyogs sam /
dam nyams dang mi gtsang bas 'bags pa'i gnas khang sogs su sdod dgos pa byung na /
rang skad cig gis sme ba brtsegs par gsal ba'i thugs ka'i sa bon las ye shes kyi me phung rab tu 'bar bas nyams grib dang mi gtsang ba thams cad lhag med du bsregs te stong par sbyangs /
stong pa'i ngang las oM brjod pas gnas yul thams cad rnam snang gi rang bzhin gzhal yas khang du gyur /
AHbrjod pas gdan snang ba mtha' yas kyi rang bzhin pad+ma dang nyi ma'i gdan du gyur /
hU~M zhes brjod pas rang khro bo'i skur gsal ba lhag par gsal zhing brtan par gyur /
oM AHhU~M/
zhes gsal btab la bzlas pa ci rigs par bya'o //
'di ni rang gi rtsa ba'i yi dam gzhan gang la'ang sbyar du rung zhing /
jo bo rjes /
sde 'khrugs byas pa'i gnas su lo bcu gnyis bsgrubs kyang nus pa mi 'byung bar gsungs pas na /
de lta bu'i gnas dang /
dam tshig nyams pas bzung ba'i gnas sogs su bsnyen sgrub bgyid dgos pa byung ba'i tshe /
tho rangs thun la ma chag par nyams su blangs na nyes skyon thams cad sel bar 'gyur bas shin tu gces pa ste /
rje btsun pradz+nyA rasmi'i zab gter las byung ba ltar bkod pa'o /
!
/gnyis pa zas gos kyi grib sel ni /
gong du smros pa'i dmigs pa 'di nyid kyis kyang don 'grub mod /
dmigs kyis bsal ba ni /
rang skad cig gis sme ba brtsegs par gsal nas sngags bzlas pa'i mchil mas zas gos la btab /
sngags mchil ye shes kyi mer gyur pas grib dang mi gtsang ba'i dngos po thams cad bsregs /
zas ye shes kyi bdud rtsi dang gos lha rdzas kyi reg byar gyur par bsam la longs spyad /
!
gsum pa grib sel gyi bum sgrub khyad par can ni /
bum rdzas nyer lnga'i steng du /
khyad par gyi rdzas /
rin po che'i grib sel shel dkar po /
sman gyi grib sel phur mong dkar po /
rdzas kyi grib sel shu dag dkar po rnams sbyar /
gong du ji skad bshad pa'i bum sgrub thun bzhi sogs su gcad de /
sngags khri phrag gis mtshon /
ji ltar rigs pas bsgrubs la /
gnas khang dang yo byad la 'thor ba /
rang gzhan gyis bkru zhing btung ba sogs bgyis pas nyams grib ji ltar che yang byang bar gsungs so //
!
bzhi pa rdzas kyi grib sel ni /
de lta bu'i bum chu'i rgyun dang /
gu gul lam gla rtsi /
shu dag
/til nag po /
gzhan yang spos sman gyi rigs dang bcas sbyar la sngags kyis btab /
phye ma'am ril bu gang rung khong du gtang ba dang /
phyi nas byugs pa dang /
dud pas bdug pa sogs bgyis na nad gdon grib rigs kun la bsngags so //
gzhan yang gnas chen rnams su skyes pa'i shug pa /
mkhan dkar ba lu sogs bdud rtsi can gyi sman shing bzang po'i phur ma mdun du bzhag
/bdag gi rnal 'byor sngon du 'gro bas /
bskyed gzhi'i steng du nyi ma la gnas pa'i hU~M mthing nag gi mthar sngags kyi phreng bas bskor ba las 'od zer 'phros /
sangs rgyas byang sems rtsa ba gsum gyi thugs rje byin rlabs nus mthu thams cad bsdus te sngags phreng la thim /
de las bdud rtsi'i rgyun babs pa rdzas la thim pas nus pa mchog dang ldan par bsam la sngags bzla /
mthar sngags phreng gdan dang bcas pa 'od du zhu nas rdzas la thim par bsam /
sngags mang du bzlas la btab pa'i dud pas nad gdon grib rigs sel ba dang /
tshul de bzhin gyis ba dmar mo'am gzhan yang ji ltar rigs pa'i mar la sngags pa dang /
mi khyis ma 'gom pa'i sa dkar po tshi can la sngags te byugs pas kyang nad gdon grib gzer sogs la phan pa myong bas grub pa yin no //
!
/lnga pa za yig gis grib sel ba ni /
nyams grib srung ba'i za yig 'di :[ \u0f88 ]gi waM gur kum gla rtsis bris :
nangs re lto ru zos gyur na :
dam grib yugs grib mdze grib dang :
mi mthun grib rigs kun la mchog :
ces gter chen rdo rje gling pa'i zab gter za yig nor bu'i bang mdzod las byung ba ste /

grib rigs zhi ba dang srung ba gnyis ka la bsngags so //
!
drug pa rten 'brel gyis grib sel ba ni /
rnal 'byor pa nyams grib sel bar 'dod na :
snod gtsang mar chu blugs la tsan+dan   dkar po /brdar :
chu'i nang du zla ba'i steng du ha dkar po bsam la :
oM shud+d+he ne tra ya swA hA:
nyer gcig bzlas la btab pas nyams grib thams cad 'dus nas ha nag por hril song bar bsam :
yang nyer gcig btab pas ha de yang dkar sangs song bar bsam la khrus bya'o :
de ltar byas pas nyams grib thams cad sel te rten 'brel gyi che ba'o :
zhes sprul sku o rgyan gling pa'i zab gter rten 'brel yang snying 'dus pa las gsungs so /
!
/bdun pa grib khrus khyad par can gyi phyag len ni /
shing byang ngam /
gro ga sogs la 'khor lo gru bzhi ling tshe dgur bcad pa bris pa'i dbus su /
oM is tsa tra ya tor ya tor ya 'khon grib thams cad shAn+tiM ku ru swA hA:
de bzhin du shar nas brtsam ste g.yas skor gyis /
u Ta mi Ta ya tor ya tor ya dme grib thams cad shAn+tiM ku ru
swA hA:
mon Ta kro ta ya tor ya tor ya dam grib thams cad shAn+tiM ku ru swA hA:
a ka kro ta ya tor ya tor ya zas grib thams cad shAn+tiM ku ru swA hA:
a b+hu kro ta ya tor ya tor ya nal grib thams cad shAn+tiM ku ru swA hA:
u Ta sha ta ya tor ya tor ya mdze grib thams cad shAn+tiM ku ru swA hA:
e ling e Ta ya tor ya tor ya gdon grib thams cad shAn+tiM ku ru swA hA:
la mon Ta ya tor ya tor ya yugs grib thams cad shAn+tiM ku ru swA hA:
as ni pis ni Ta ya tor ya tor ya btsog grib thams cad shAn+tiM ku ru swA hA:
zhes thams cad kyi yig mgo phyir bstan la bri /
de nyid khrus gzhong gi dbus su bkod /
de'i steng du sngags chus bkru ba'i dri khu babs pa byas /
'khon grib sogs grib sna dgu po sangs kyis dag par bsam la /
bkru byab srung gsum bya /
khrus chu dang 'khor lo sa gtsang sar dor /
yang na 'khor lo me la bsreg kyang rung ngo //
'khor lo rgyun du bri ma lcogs na /
zangs leb lta bu la brkos nas khrus zin pa dang bum chus legs par bkrus la tshags bya /
nam dgos dus longs spyad pas kyang rung bar rtog go
!
/brgyad pa 'khor los grib srung ba ni /
rgya shog la rgya snag gis mu khyud lnga bskor /
lte bar /
oM is tsa Ta sogs /
mu khyud dang po la rtsibs brgyad par shar nas brtsam ste /
u Ta mi Ta sogs sngags tshan re re /
mu khyud gnyis par A li /
gsum par kA li /
bzhi par rten snying rnams mgo phyir bstan g.yas skor du bkod /
lnga par me ri bri /
sme brtsegs su bskyed bstim grib rigs srung bar gsol ba gdab /
lha 'od du zhu ba las bris pa'i 'khor lo'i rnam pa ji ltar bar bsam la rab tu gnas pa'i me tog 'thor /
bya rgod kyi sder mo /
grum pa'i spu dang bcas dar dmar gyis dril nas lus la drod dang ma bral bar bcang na grib 'khon gyi rigs gang gis kyang mi tshugs par gsungs te /
'di dag ni mnga' bdag nyang rin po che'i zab gter las byung ba'i gdams pa khyad par can no /
!
/dgu pa sngags byang gis srung ba ni /
sngags 'di shog bu'am gro ga la bri :
oM tA re kro d+hi kA li sarba pA paM mi du sa ma ya swA hA:
bla ma'i byin rlabs dbu lo dang bcas :
yig 'bru rnams jo mo khro gnyer can du bskyed :
ye shes sems dpa' bskyed bstim mchod bstod bya :
smon lam gdab :
zhabs nas dril :
maN+Dal gyi steng du bzhugs :
brgya rtsa brgyad kyi bsnyen pa bya zhing :
sngags byang dar nag gis dril te spyi bor gdags na mi gtsang ba'i grib thams cad thub bo :
zhes 'ja' tshon las 'phro gling pa'i zab gter ye shes mgon po'i las tshogs las 'byung ngo /
!
/bcu pa sngags mdud kyis srung ba ni /
lug dar ma'i sog bal g.yas pa la skud pa sum sgril du byas la rdo rje'i mdud pa bdun bya /
mdud pa re re bzhin sngags mang du bzlas pa'i mchil ma gdab /
khro bo'i rang bzhin gyi hU~M mthing nag me 'bar ba re rer gyur pas nyams grib gdon bgegs thams cad bsregs par bsam la gang bsrung ba'i mgul lam dpung par gdags so /
!
/bcu gcig pa mkha' 'gro grib sel gyi gdams pa mdor bsdus bya ba'i tshul ni /
stegs kyi khar bum pa bcud ldan dang mchod pa /
nye logs ci bde bar bsgrub bya'i dri ma dang bsres pa'i glud gtor dkor cha dri gos
sogs 'du bya /
bdag bskyed bzlas pa dang bcas pa sngon du 'gro bas /
bum sgrub rgyas par spro na thog mar sme brtsegs kyi bskyed bzlas 'od zhu dang bcas pa bya /
slar 'og nas 'byung ba ltar mkha' 'gro'i bskyed bzlas te gnyis ka bgyis kyang rung /
gang ltar yang mkha' 'gro grib sel gyi bum sgrub dngos ni /
mchod pa byin rlabs sngon du 'gro bas bum pa a mr-itas bsang /
swa b+hA was sbyang /
stong pa'i ngang las pad zla'i steng //
b+h+rU~M las rin chen bum pa che //
tshad dang mtshan nyid yongs rdzogs shing //
bdud rtsi'i bcud kyis gang ba'i dbus //
pad+ma 'dab bzhi'i lte ba ru //
nam mkha'i lha mo sku mdog mthing //
shar du chu yi lha mo sngo //
lho ru sa yi lha mo ser //
nub tu me yi lha mo dmar //
byang du rlung gi lha mo ljang //
bde gshegs yum lnga'i ngo bor bzhugs //
kun kyang dar dang rin chen brgyan //
rang mdog bdud rtsi'i bum pa bsnams //
sngags kyi rang sgra sgrog pa yi //
gnas gsum yi ge'i 'phro 'du las //
ye shes spyan drangs dbyer med thim //
dzaHhU~M baM hoH
oM badzra ar+g+haM nas /
shab+da pra tIts+tsha swA hA/
ye shes lnga yi bdud rtsi yis //
dug lnga'i dri ma sbyong mdzad pa //
'byung lnga dbyings kyi lha mo lngar //
gus pas phyag 'tshal bstod par bgyi /

/lha mo'i thugs kar zla ba la gnas pa'i rang rang gi sa bon gyi mthar sngags kyi phreng bas bskor ba dang /
sku'i cha thams cad las bdud rtsi'i rgyun babs pas bum pa gang bar gyur /
oM AHhU~M/
e ho shud+d+he shud+d+he /
yaM ho shud+d+he shud+d+he /
raM ho shud+d+he shud+d+he /
baM ho shud+d+he shud+d+he /
laM ho shud+d+he shud+d+he /
e yaM raM baM laM shud+d+he shud+d+he a a a swA hA/
zhes brgya rtsa brgyad bzlas la slar yang mchod cing bstod /
rigs kyi yum lngas bdag dang sems can thams cad kyi nad gdon sdig sgrib grib dang mi gtsang ba thams cad byang zhing dag par mdzad du gsol /
zhes 'dod don gsol /
de nas bsgrub bya mdun du 'khod par /
thog mar /
slob dpon khro bo'i rgyal po sme ba brtsegs par gsal ba dang /
bum pa'i nang du bde gshegs yum lnga'i ngo bo 'byung ba lnga'i lha mo rnams kyi phyag na bum pa ye shes kyi bdud rtsis gang ba re thogs te khrus bgyis pas nad gdon sdig sgrib grib dang mi gtsang ba thams cad byang zhing dag pa'i mos pa mdzod /
hU~M:
pha rol phyin drug khrus kyi chu :
bdud rtsi'i chu yis khrus byas pas :
nyon mongs dri ma dag gyur cig :
phyi bkrus dung bas dkar gyur cig :
nang bkrus mchong bas dmar gyur cig :
phyi nang dri ma dag gyur cig :
shel sgong bzhin du dri med shog :
yi dam lha tshogs mi dgyes pa :
bla ma mkha' 'gro mi dgyes pa :
srung ma dam can mi dgyes pa :
nyams grib skyon gyis phog pa rnams :
dag par gyur cig byang gyur cig :
stong par gyur cig mi gnas par :
chos nyid chen por dag gyur cig :
oM is tsa Ta ya tor ya tor ya swA hA:
u Ta mi Ta ya tor ya tor ya swA hA:
mon Ta kro ta ya tor ya tor ya swA hA:
a ka kro ta ya tor ya tor ya swA hA:
a b+hu kro ta ya tor ya\u0f8e
u Ta sha ta ya tor\u0f8e
e ling e Ta ya tor\u0f8e
la mon Ta ya tor\u0f8e
as ni pis ni Ta ya tor ya tor ya swA hA:
oM b+hur kur ma hA prA Na ye b+hur tsi b+hurki bi ma le u tsuSh+ma kro d+ha hU~M phaT tor ya tor ya swA hA:
zhes dang /
oM AHhU~M/
e ho shud+d+he shud+d+he sogs kyi mthar /
nad gdon sdig sgrib grib dang mi gtsang ba thams cad shAn+tiM ku ru swA hA/
zhes brjod cing bkru ba lan bdun sogs bya /
mthar /
bzhi brgya rtsa bzhi'i nad rnams dang :
'gal rkyen nyi khri chig stong dang :
ye 'drog sum brgya drug cu dang :
bgegs rigs stong phrag brgyad cu sogs :
mi mthun byang zhing dag gyur cig :
ces kyang brjod /
de nas byab pa'i dmigs pa brda sprad la /
sngags gnyis kyi mthar a pa na ye swA hA/
btags pas byab /
khrus khu glud kyi nang du blugs /
raM yaM khaM/
stong pa'i ngang las glud gtor 'dod pa'i yon tan zad mi shes pa nam mkha' gang bar gyur /
oM AHhU~M:
lan gsum gyis brlab /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
khyad par du khro bo'i rgyal po sme ba brtsegs pa mkha' 'gro'i tshogs dang bcas pa'i bden pa dang /
bden pa chen po'i byin gyi rlabs kyis grib bdag ma mo mkha' 'gro sde brgyad 'byung po'i tshogs dang bcas pa thams cad glud kyi gtor ma len pa'i phyir du 'dir mchis par gyur cig
/TA ki hU~M dzaH
dzaHhU~M baM hoH
zhes dgug
/hU~M/
ngar gyi glud bzang rin chen 'di //
lus ngag yid gsum 'di la tshang //
skye mched bcu gnyis 'di la tshang //
phung po lnga po 'di la tshang //
rnam shes tshogs brgyad 'di la tshang //
mi bas glud bzang ya la la //
bza' bas kha gro thibs se thib //
rnal 'byor bdag cag 'khor bcas kyi //
tshe srog glud du 'di 'bul gyis //
bzung pa dang ni bcings pa dang //
bsdams pa rnams ni grol bar mdzod //
tshe srog bar chad ma byed cig
/gnod cing 'gal bar ma byed par //
byang chub sgrub pa'i grogs mdzod cig
/kye :
grib bdag glud bdag pho mo rnams :
grib glud rgyan ldan 'di longs la :
bzung pa thongs la bcings pa khrol :
bdag dang rgyu sbyor 'khor bcas la :
gnod cing sdig par ma byed cig :
ces bsngo /
bden brjod gong bzhin gyi mthar /
glud kyi gtor ma 'dis tshims par gyis la so so rang rang gi gnas su bde bar dengs shig
/gal te mi 'gro na khro bo'i sprin rab 'byams gyis lus ngag yid gsum rdul phran bzhin du brlag par 'gyur ta re /
zhes dang /
sme brtsegs kyi sngags mthar sum+b+ha sbrel bas bskrad /
glud gtor 'dre lnga sdod pa'i phyogs sam chu bo che na po'i gzhung du bskyal /
srung ba nas shis brjod kyi bar khrus chog gi skabs ltar bya /
grib tshabs che na srung ba tshar ba'i rjes su grib srung gi 'khor lo gdags so //
rjes su bum pa'i lha la mchod cing bstod /
yi ge brgya pa lan gsum gyi mthar badzra muHsa ye shes pa gshegs /
dam tshig pa rang la bstim /
bdag bskyed kyi nyer bsdu bsngo smon shis brjod bcas bya /
tshar grangs byed na bkru byab srung gsum dang glud chung bsngos la grangs gzung /
dgug gzhug dang po tshar gcig las rjes ma rnams la mi dgos /
grangs rdzogs na bden brjod man tshar gcig byas pas 'thus so //
'di ni chos dbang rin po che'i bla ma gsang 'dus dang /
sangs gling dgongs 'dus kyi cha lag las 'byung ba'i mkha' 'gro grib sel shin tu bsdus pa bya tshul rig 'dzin brgyud pa'i phyag gzhes ltar bkod pa'o //
zhes pa'ang snga sor bkru byab srung gsum gyi cho ga tsam mdor bsdus su bkod pa la /
slad nas nges pa don gyi thams cad mkhyen cing gzigs pa chen po khyab bdag 'jam pa'i rdo rje 7karma ngag dbang yon tan rgya mtsho'i zhal snga nas kyis bka'i gnang ba thob pa la brten /
bya bral ba 'jam dbyangs mkhyen brtse'i dbang pos rang gzhan la sman pa'i bsam pa bzang po kho nas rgyun ldan gyi man ngag khyer bde ba 'ga' zhig bcas phyogs gcig tu bsdebs pa'i dge bas /
mtha' yas pa'i yid can thams cad sgrib gsum bag chags dang bcas pa'i mun pa las dbugs dbyung ste /
ye shes mchog gi snang ba la 'dod rgur rtsen pa'i rgyur gyur cig
/sarba dA mang+ga laM b+ha ba tu ///
/
