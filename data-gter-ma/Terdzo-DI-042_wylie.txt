@#:
nyams chag sdig sgrib thams cad bshags pa'i rgyal po na rag dong sprugs bzhugs so :
rnal 'byor pas bla ma bde gshegs zhi khro yongs rdzogs rnams mdun gyi nam mkhar nyi zla pad+ma'i gdan la dbang po'i mngon sum 'dra bar zhal lam mer bzhugs par bsam pa'i mdun du lus rdul snyed du sprul te :
ngag bshags tshig :
yid gnong sems dang bcas te dus thams cad du bshags pa bya'o :
rjes lta bas kyang gsal gdab cing :
dam tshig la sgrim pa ni dngos grub myur ro :
e ma ho :
phyogs bcu dus bzhi kun gyi bdag nyid che :
bla ma rgyal ba zhi khro yongs rdzogs dgongs :
'dir gshegs nyi zla pad+ma'i gdan la bzhugs :
nyams chag na rag sbyang phyir phyag mchod bzhes :
yon tan phun tshogs bla ma rnams la phyag 'tshal lo :
dmigs med spros bral chos kyi sku la phyag 'tshal lo :
bde chen longs spyod rdzogs pa'i sku la phyag 'tshal lo :
'gro mgon cir yang sprul pa'i sku la phyag 'tshal lo :
gnas lugs mi 'gyur rdo rje'i sku la phyag 'tshal lo :
yang dag mngon par byang chub sku la phyag 'tshal lo :
nyon mongs zhi mdzad zhi ba'i lha la phyag\u0f8e
log lta tshar gcod khro bo'i sku la phyag\u0f8e
thabs mgon tshe bdag 'jam dpal sku la phyag\u0f8e
skyon bral sgra sgrog pad+ma gsung la phyag\u0f8e
yang dag don ldan badzra thugs la phyag\u0f8e
dug lnga nad sel bdud rtsi sman la phyag\u0f8e
dregs pa 'joms mdzad phur pa'i lha la phyag\u0f8e
'byung ba mnga' bdag ma mo'i tshogs la phyag\u0f8e
sa dang lam rdzogs rig 'dzin tshogs la phyag\u0f8e
bstan pa srung mdzad dam can rnams la phyag\u0f8e
dgra bgegs 'dul mdzad sngags bdag tshogs la phyag 'tshal lo :
hU~M:
rang rig rang shes 'khrul pa bral :
mnyam nyid ngang las ye shes shar :
kun tu bzang po yab yum la :
yid chos dag phyir phyag 'tshal lo :
mi rtog dbyer med dgongs pa la :
ye shes lnga yi 'od mdangs gsal :
rigs lnga bde bar gshegs pa la :
nyon mongs dag phyir phyag 'tshal lo :
dbyings kyi ngang las bskyed pa'i rgyu :
ye shes lnga yi grogs shar ba :
dbyings kyi yum chen lnga rnams la :
'byung ba dag phyir phyag\u0f8e
ye shes sprul pa mang po'i tshogs :
'gro ba'i don du rang shar ba'i :
byang chub sems dpa' brgyad rnams la :
dbang shes dag phyir phyag\u0f8e
ye shes ngang las yon tan rdzogs :
ci 'dod dngos grub char ltar 'beb :
mchod pa'i lha mo brgyad rnams la :
yul dus dag phyir phyag\u0f8e
gdug pa 'dul mdzad dpa' bo'i sku :
bdag tu 'dzin pa'i skyon dang bral :
ta kr-ita sgo ba bzhi rnams la :
log lta dag phyir phyag\u0f8e
byams dang snying rje dga' ba dang :
btang snyoms bzhi yis 'gro don mdzad :
sgo skyong khro mo bzhi rnams la :
rtag chad dag phyir phyag\u0f8e
rtog pa drug las 'khor ba drug :
ma rig dbang gis byung ba rnams :
thugs rjes 'dul mdzad thub drug la :
'khrul pa dag phyir phyag 'tshal lo :
hU~M:
kun tu bzang po rig pa'i rtsal :
che mchog gtso la phyag 'tshal lo :
dug lnga ma spang mthar phyin pa'i :
he ru ka la phyag\u0f8e
dbyings las skur bzhengs thabs shes sbyor :
khro mo yum la phyag\u0f8e
thugs las sprul pa'i gsang chen mo :
khro mo brgyad la phyag\u0f8e
za byed mche gshog pho nya mo :
phra men brgyad la phyag\u0f8e
'gugs 'dren 'ching sdom dgyes mdzad ma :
sgo ma bzhi la phyag\u0f8e
'jig rten cha lugs sprul pa mo :
dbang phyug ma la phyag 'tshal lo :
hU~M:
ya mAn+ta ka gshin rje'i gshed :
rngam brjid dregs pa'i 'khor gyis bskor :
'jam dpal sku la phyag\u0f8e
hU~M:
rta mgrin rgyal po dbang gi lha :
dbang drag thabs kyi 'khor gyis bskor :
pad+ma gsung la phyag\u0f8e
hU~M:
dpal chen badzra he ru ka :
rang snang gsal ba'i 'khor gyis bskor :
yang dag thugs la phyag\u0f8e
hU~M:
bcom ldan che mchog he ru ka :
zhi khro rab 'byams lha yis bskor :
yon tan rgyas la phyag\u0f8e
hU~M:
rdo rje gzhon nu phrin las sku :
khro bcu 'bar ba'i 'khor gyis bskor :
phrin las mdzad la phyag\u0f8e
hU~M:
mngon rdzogs rgyal po he ru ka :
'byung ba lnga las grub pa'i 'khor :
ma mo'i tshogs la phyag\u0f8e
hU~M:
rig 'dzin rdo rje drag po rtsal :
sa dang lam la gnas pa'i 'khor :
rig 'dzin tshogs la phyag\u0f8e
hU~M:
gsang ba'i bdag po gos sngon can :
'jig rten dregs pa rnams kyis bskor :
bstan pa skyong la phyag\u0f8e
hU~M:
stobs ldan nag po mthu rtsal can :
drag sngags bdag po mang pos bskor :
dgra bgegs 'dul la phyag 'tshal lo :
de ltar rgyal ba zhi khro'i lha :
gang gis mtshan thos phyag 'tshal na :
dam tshig nyams chag kun byang nas :
mtshams med lnga yi sdig pa dag :
na rag gnas kyang dong sprugs te :
rig 'dzin rgyal ba'i zhing du grags :
las kyi rnam par smin pa'i skyon :
ngag tu mthol la yid kyis bshags :
smre sngags bton la gdung bas sbyang :
mos pas thal mo snying gar sbyar :
dad pas brkyang phyag brdabs te btsal :
zhi khro'i lha tshogs mtshan nas brjod :
rjes su lus lnga tshugs bcas te :
rdo rje sems dpa' spyi bor bsgom :
na rag dong sprugs snying po bzla :
oM badzra satwa sa ma ya :
ma nu pA lA ya :
badzra satwa twe no pa tiSh+Tha :
dr-i D+ho me b+ha wa :
su toSh+yo me b+ha wa :
su poSh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karma su tsa me tsit+taM:
shre yAMHku ru hU~M:
ha ha ha ha ho :
b+ha ga wAn sarba ta thA ga ta :
badzra mA me muny+tsa :
badzrI b+ha wa :
ma hA sa ma ya satwa A:
'di dag dag par dus gcig la :
ma yengs brgya rtsa brgyad brjod na :
dus gsum rgyal ba'i sras su skye :
ho :
zhi khro rab 'byams dgongs su gsol :
rgyal ba'i bka' dang bla ma'i lung :
ji bzhin ma spyad 'gal zhing 'khrul :
rdo rje slob dpon drin can la :
gshe skur btab dang lta ba log :
gzungs ma mched dang lcam dral la :
ngan sems tshig rtsub chags sdang byas :
brdeg btsog gnod pa dngos su shor :
sku yi dam tshig nyams pa rnams :
zhi khro'i lha tshogs spyan sngar bshags :
yi dam lha dang 'khor ma gsal :
dzapa? dang bzlas brjod ma dag chag :
gsung gi dam tshig nyams pa rnams :
rigs lnga zhi khro'i spyan sngar bshags :
gsang bcu'i gnyer gtad dam bcas pa :
kun la bsgrags shing dam rdzas bstan :
thugs kyi dam tshig nyams pa rnams :
rgyal ba zhi khro'i spyan sngar bshags :
shes par bya ba'i dam tshig lnga :
rigs lngar ma shes log par bltas :
mi spang ba yi dam tshig lnga :
ma rig dbang gis dug lngar gol :
dang du blang ba'i dam tshig lnga :
gtsang dmer bltas dang bag med spyad :
bsgrub par bya ba'i dam tshig lnga :
rang la gnas par ma shes log :
spyad par bya ba'i dam tshig lnga :
dbye bsal ma shes log par spyad :
yan lag dam tshig nyams pa rnams :
yi dam lha yi spyan sngar bshags :
bsnyen pa sgrub pa'i ting 'dzin g.yel :
nya stong dus drug mchod pa chag :
le lo g.yeng ba gnyid kyis rmugs :
gsog 'jog ser snas rgyu rkyen chung :
tshogs kyi spyang ki kha tshar shor :
phud nyams lhag ma phri ba dang :
bag med spyod pa rtsing ba yis :
tshor dang ma tshor nyams pa'i skyon :
mkha' 'gro dam can spyan sngar bshags :
yid kyi dam nyams lta bas bshags :
de yang kun gzhi byang chub sems :
yin pa med pa'i lta ba rtogs :
min pa med pa'i sgom nyams lon :
yin min med pa'i spyod pa rtogs :
re dogs med pa'i byang chub sems :
rtsa ba yan lag thams cad kyi :
chag nyams ma byung ma skyes pa :
bshags bya bshags byed gnyis med grol :
hU~M:
chos kyi dbyings nyid spros pa med pa la :
yod med gnyis su lta ba thang re chad :
dngos po mtshan mar 'dzin pa nyon re mongs :
spros med bde chen klong du bshags par bgyi :
kun tu bzang po bzang ngan med pa la :
gtsang dang rme bar lta ba thang re chad :
bzang ngan gnyis su 'dzin pa nyon re mongs :
kun bzang bde chen klong du bshags par bgyi :
mnyam pa nyid la che chung med pa la :
bdag dang gzhan du lta ba thang re chad :
che chung gnyis su 'dzin pa nyon re mongs :
mnyam nyid bde chen klong du bshags par bgyi :
byang chub sems la skye shi med pa la :
'di dang phyi mar lta ba thang re chad :
skye shi gnyis su 'dzin pa nyon re mongs :
'chi med g.yung drung klong du bshags par bgyi :
thig le chen po grwa zur med pa la :
gzugs dang rdzas su lta ba thang re chad :
grwa zur dbyibs su 'dzin pa nyon re mongs :
kun nas zlum po thig le'i klong du bshags :
dus gsum 'gyur ba med pa'i ngang nyid las :
thog ma tha mar lta ba thang re chad :
'pho 'gyur gnyis su 'dzin pa nyon re mongs :
dus gsum 'gyur ba med pa'i klong du bshags :
rang byung ye shes rtsol sgrub bral ba la :
rgyu 'bras gnyis su lta ba thang re chad :
rtsol sgrub gnyis su 'dzin pa nyon re mongs :
rang byung rtsol med klong du bshags par bgyi :
rig pa ye shes rtag chad bral ba la :
gzung 'dzin gnyis su lta ba thang re chad :
rtag chad gnyis su 'dzin pa nyon re mongs :
rig pa ye shes klong du bshags par bgyi :
chos nyid rnam dag spros pa med pa la :
zug rngu gnyis su lta ba thang re chad :
mtha' dbus gnyis su 'dzin pa nyon re mongs :
chos nyid rnam dag klong du bshags par bgyi :
gzhal yas khang la yangs dog med pa la :
phyi dang nang du lta ba thang re chad :
yangs dog gnyis su 'dzin pa nyon re mongs :
gzhal yas yangs dog med pa'i klong du bshags :
yum gyi mkha' la mtho dman med pa la :
steng dang 'og tu lta ba thang re chad :
mtho dman gnyis su 'dzin pa nyon re mongs :
b+ha ga yangs dog med pa'i klong du bshags :
chos kyi sku la gnyis su med pa la :
phyi dang nang du lta ba thang re chad :
snod bcud gnyis su 'dzin pa nyon re mongs :
chos sku 'gyur ba med pa'i klong du bshags :
ma rig 'khrul pa'i sems can snying re rje :
gzugs med chos la dngos po mtshan mar 'dzin :
gang zag 'khrul pa'i sems ni yong re gol :
skye med chos la nga dang bdag tu rtog :
snang srid sgyu ma yin par ma shes te :
zang zing nor la sems kyis chags pa skyes :
'khor ba rang bzhin med par ma shes pas :
gnyen bshes 'khrul pa'i grogs la rtag par 'dzin :
mi shes skye bo'i blo 'di yongs re gol :
bden pa'i don bor mi dge'i las la brtson :
ston pa'i bka' bor mi chos g.yeng bas bslus :
rang rig don med g.yeng ba'i las la brtson :
'di 'dra'i don med sems can snying re rje :
dbye bsri med pa'i klong du bshags par bgyi :
zhes lta ba'i bshags pa dang :
tshogs dang sgrub pa'i dus skabs su :
sman dang rak+ta gtor ma dang :
mar me gsal ba'i mdangs kyis bskang :
dang po bdud rtsi ka pA la :
thogs nas 'bul ba'i stabs kyis btegs :
'di skad brjod la skong mchod 'bul :
hU~M:
ma bcos rang byung chen po'i rdzas :
gdod nas dag pas gtsang rme bral :
rtsa ba brgyad la yan lag stong :
rigs lnga rgyal ba sgrub pa'i rdzas :
dam tshig skong ba'i sman chen 'dis :
'og min brdal khyab chen po na :
rang bzhin bzhugs pa'i sangs rgyas rnams :
ye shes lnga yi 'od kyis bskang :
kun bzang mchod pa'i sprin gyis bskang :
thugs kyi dgongs pa rdzogs pa dang :
thugs rje'i sprul pas rigs drug sgrol :
thog ma'i sangs rgyas 'od mi 'gyur :
kun tu bzang po'i thugs dam bskang :
rang la ye shes shar ba'i sku :
zhi khro rab 'byams lha tshogs bskang :
thugs rje'i sprul pas 'gro don mdzad :
rdo rje 'chang nas rim par byon :
'gro ba 'dren pa thams cad kyi :
sku dang zhing khams mchod pas bskang :
thugs kyi dgongs pa rdzogs gyur cig :
dam tshig nyams chag bshags par bgyi :
de nas rak+ta thogs la :
hU~M:
chos nyid rlan gyi ye shes chu :
thugs rje chags pa'i kha dog dmar :
srid pa skyed pa rgyu yi khrag :
pad+ma rak+ta rang byung khrag :
zhing bcu bsgral pa srog gi khrag :
rtsi bcud dmar po 'byung ba'i khrag :
thams cad dag pa dbang gi rdzas :
ma dag khams gsum 'khor ba'i rgyu :
he ru ka yi dgongs pa yis :
srid gsum 'khor ba'i bag chags bsgral :
mchod pa'i rdzas su byin brlabs te :
yum chen kun tu bzang mo la :
ye shes 'char ba'i don phyir 'bul :
khrag 'thung khro bo'i tshogs rnams la :
thugs rje bskul ba'i mchod par 'bul :
ma mo mkha' 'gro thams cad la :
dam tshig gso ba'i rdzas su 'bul :
chos skyong bka' srung thams cad la :
phrin las mdzad pa'i don phyir 'bul :
dam tshig skongs la dngos grub stsol :
de nas tshogs dang gtor ma thogs :
lha la 'bul zhing 'di skad do :
hU~M:
khams gsum gso ba zas kyi rgyu :
'bru dang shing tog ro drug zas :
zhing bcu bsgral pa'i phung po'i sha :
dza gad dpa' bo 'bru yi bcud :
zhal zas 'dod yon sna tshogs su :
mos pas bsams te mchod par 'bul :
chos kyi dbyings su mos pas 'bul :
zhi ba'i lha la mdzes par 'bul :
khro bo'i lha la brjid par 'bul :
bla ma rnams la mnyes par 'bul :
mkha' 'gro rnams la dgyes par 'bul :
bka' srung rnams la tshims par 'bul :
dam tshig skong ba'i rten du 'bul :
de nas mar me'i kong bu thogs la :
hU~M:
rdzas kyi kong bu brgya rtsa ru :
gtsang ma'i sdong bu brgya rtsa btsugs :
'byung ba'i bcud mar zhun gyis bskang :
gsal ba'i mar me brgya sbar nas :
dam tshig nyams chag bskang ba'i phyir :
mos pas rgyal ba rnams la 'bul :
'og min chos dbyings pho brang na :
ye shes 'od lnga bkrag dang ldan :
zhi khro rab 'byams thugs dam bskang :
snying ga chos kyi pho brang na :
ye shes sa bon thig le gsal :
rang byung zhi ba'i thugs dam bskang :
klad pa dung khang pho brang na :
rang rtsal drod kyi 'od zer 'bar :
rang byung khro bo'i thugs dam bskang :
mos gus dad pa'i snang ba la :
rig pa rang byung 'gag med gsal :
rdo rje slob dpon thugs dam bskang :
rtsa rlung thig le dwangs pa la :
shes pa rang byung sa ler gnas :
ma mo mkha' 'gro'i thugs dam bskang :
'jig rten srid pa yangs pa la :
gza' skar 'od kyi thig le gsal :
phyi yi dam can thugs dam bskang :
dam tshig nyams chag thams cad kun :
thugs dam dbang gis dag par mdzod :
mchog dang thun mong dngos grub stsol :
skong ba bsdus pa /
hU~M:
bka' gsang rmad du byung ba'i dkyil 'khor du :
bla ma yi dam lha tshogs yongs rdzogs la :
rang byung chos kyi dbyings kyi kong bu ru :
rig pa ye shes mar me bltams te 'bul :
rtsa brgyad yan lag stong sbyar a mr-i ta :
sku lnga ye shes yongs rdzogs mchod par 'bul :
gtor gzhong rnam dag dpal gyi gtor mas gtams :
'dod yon yongs su rdzogs pa'i mchod par 'bul :
khams gsum 'khor ba yongs sgrol mkha' dbyings dag :
chags med rak+ta dmar gyi mnyes mchod 'bul :
'bru bcud stong la sbyar ba dpa' bo'i rdzas :
gzi byin bskyed phyir dza gad mchod par 'bul :
a la la te dgyes par bzhes su gsol :
zhes gsung mchod skong bsdus pa'o :
sa ma ya :
rgya rgya rgya :
gu ru chos kyi dbang phyug gi gter byon bka' brgyad gsang ba yongs rdzogs dang /
byang gter bka' brgyad drag po rang byung rang shar las byung ba'i zhi khro na rag skong bshags kyi cho ga zung 'brel du bsdebs pa dge'o //
@#:
ho :
rab 'byams dkyil 'khor lha tshogs dgongs su gsol :
bdag cag rnal 'byor mched dang lcam dral gyis :
dam tshig chen po'i mchod pa phul pa'i mthus :
nyams chag rtog sgrib mun pa dbyings su sangs :
mchog thun dngos grub ye shes snang ba rgyas :
bla ma yi dam mkha' 'gros rjes bzung nas :
rdo rje'i lam las rnam grol 'bras bu'i mchog :
dka' ba med par tshe 'dir 'grub par shog :
nam zhig mi rtag skye 'chi byung srid tshe :
ye shes sgron me'i snang bas shul mtshon te :
'og min bde chen zhing du dbugs phyung nas :
phyam gcig lhan skyes ye shes sku 'grub shog :
smon lam 'di kun mkhyen bla ma rin po che'i zab gter sgrub thabs skor lnga'i phag mo'i tshogs mchod las phyung ba'o //
sarba dA mang+ga laM///
/
