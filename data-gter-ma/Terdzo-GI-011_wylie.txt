\u0f01\u0f83:
DA ki'i snyan brgyud zab mo las :
rjes su gnang ba mkha' 'gro srog gi tha rams bzhugs so :
srung zlog gsad gsum gyi rjes gnang :
\u0f88\u0f88\u0f88\u0f88\u0f88
bdud 'dul ye shes kyi mkha' 'gro ma la phyag 'tshal lo :
DA ki'i snyan brgyud zab mo las :
las thams cad kyi rjes su gnang ba mkha' 'gro kun gyi srog gi tha rams ni :
dang po srung ba'i rjes su gnang ba ni /
rdo rje'i lte bar hU~M dmar pos mtshan pa'i mtha' skor du :
rdo rje me ris bskor ba slob bu'i mgo la bzhag nas :
hU~M:
srung ba 'jigs med rdo rje 'di :
skal ldan bu rnams bar chad mi tshugs pa'i :
sra brtan rdo rje 'bar ba che :
rdo rje 'bar bas rgyas gdab bo :
'jigs pa kun las skyob par shog :
rtsa sngags zhi drag sham du :
ma ma rak+Sha rak+Sha hU~M hU~M hU~M:
zhes srung ba rdo rje pha lam gyi dbang bskur pas :
pha rol gyi byad kha rbod gtong thams cad skyob pa'i mthu stobs dang ldan par gyur cig :
me tog gi char phab bo :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]s+ya mya y+ya :
!
de nas zlog pa'i rjes su gnang ba ni :
gser gyi tsakra rtsibs brgyad pa'i lte bar hU~M mAM gyis mtshan pa dang :
gnam lcags kyi tsakra rtsibs brgyad dbang phyug gi mtshan ma gnyis kyis dbang bskur la :
hU~M:
DA ki stobs ldan thogs med kyi :
ldog med stobs chen 'khor lo 'dis :
skal ldan bu la dbang bskur bas :
'jigs pa'i rbod gtong zlog pa dang :
mi mthun phyogs las rgyal bar shog :
yi ge bcu bzhi'i sham bu :
DA ki sarba duSh+TAn byad ma rbod gtong thams cad e sa b+h+yo b+h+yo zlog zlog :
zlog pa stobs ldan tsakra'i dbang bskur pas :
'byung ba bzhi yi gnod pa zlog pa dang :
pha rol gyi byad kha rbod gtong thams cad zlog pa'i stobs dang ldan par gyur cig :
ces me tog gtor :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]s+ya mya y+ya :
rgya rgya rgya :
!
de nas gsod pa'i rjes su gnang ba sbyin pa ni :
lcags sam seng ldeng phur pa mkha' 'gro'i sgrub rten seng zhal can dang :
gri thod gru gsum gtad la :
hU~M:
stobs ldan mkha' 'gro'i phyag mtshan 'di :
zhing bcu bsgral ba srog gi spu gri yin :
skal ldan bu yi phyag gi mtshan tu gtad :
dregs pa can rnams ma lus 'dul ba dang :
zhing bcu bsgral ba'i las rnams 'grub par shog :
aHkaHsaHmaHraHtsaHshaHdaHraHsaHmaHraHyaHphaT:
dgra bgegs byad ma gnod byed kyi srog la mA ra ya rbad rbad :
ces bsad pa spu gri'i 'khor lo'i rjes su gnang bas :
bstan pa la gnod pa'i zhing bcur gyur pa thams cad bsgral ba'i las la thogs pa med par 'grub pa'i stobs dang ldan par gyur cig :
ces me tog gtor :
'grub par gyur cig :
de bzhin du 'grub par gyur cig :
su pra tiSh+Tha badzrA ya swA hA:
zhes bkra shis brjod :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 ]'di ltar dbang gzhung rgyas bsdus gang yin kyang :
rjes su gnang ba dam ldan bu la sbyin :
srung zlog bsad gsum gnang ba 'di med na :
las byed 'dod pa byis pa ngal ba'i rgyu :
srung ba'i gnang ba ma thob na :
gcer bu g.yul du zhugs pa 'dra :
zlog pa'i gnang ba ma thob na :
btsan po rgyab med dbang yod byas pa 'dra :
bsad pa'i gnang ba ma thob na :
shed med stag dang sbar 'dzings 'dra :
bla ma dam pa ma bsten na :
man ngag gzer thig thob mi 'gyur :
yo byad mthun rkyen med pa na :
phun sum tshogs pa'i chos mi thob :
slob dpon bsnyen bkur ma nus na :
man ngag gsang mdzod thob pa med :
dad pa gding nas ma skyes na :
kha gsag byin rlabs zhugs pa med :
sgrub pa snying nas ma byas na :
le los dngos grub thob pa med :
yi dam rtse gcig ma bsgrub na :
ye shes mkha' 'gro 'grub mi srid :
byams dang snying rje ma bsgom na :
spyod pa mu stegs 'chor nyen yod :
gsal stong zung 'jug ma bsgom na :
lta bas thag chod 'chor nyen yod :
bskyed rdzogs zung 'jug ma shes na :
sgom pa a 'thas 'byams nyen yod :
mkha' 'gro rang sems ma shes na :
'bras bu gzhan smon lus nyen yod :
de phyir bla ma dam pa bsten :
man ngag snying po sgrub la brtson :
las sbyor stong nyid snying rje bsgom :
yo byad yi dam mkha' 'gro mchod :
de byas mkha' 'gro ngang gis 'grub :
phrin las rtsol med lhun grub 'byung :
de phyir phyi rabs skal ldan rnams :
nyams len snying po 'di la dril :
sa ma ya :
rgya rgya rgya :
