sgrub thabs 'dod 'jo'i bum bzang gi dbang gi gtor ma bca' thabs bzhugs so //
!
gsang 'dus zlum po bzhi dbang dang /
gtor dbang gnad kyi shog gcig mar /
dbang gi gtor ma rin chen 'bar ba zhes pa ri rab bang rim bzhi pa /
bang rim tha ma'i phyogs dang mtshams su pad 'dab gyen langs re re /
ri rab kyi steng rin chen zur brgyad /
de steng pad+ma 'dab bzhi rtse mo mar bstan ze'u 'bru dang bcas pa /
de steng pho rgyud dpal gtor rtsa bcad rtse mor nor bu mig gsum gyis mtshan pa la nyi zla rtse sgrom gang 'os bya /
ri rab kyi g.yas g.yon du nyi zla gzug
/de tsam ma 'byor na pho rgyud dpal gtor la pad 'dab bzhi dang mtheb kyu ril bus mtshan pa rtse nyi zlas brgyan pa /
rgyas bsdus gang ltar yang rtser sku rten dar gdugs can bya /
gtor dbang kho na'i dbang du byas na gtor ma rgyas pa dang /
tshe ril tshe chang /
bka' srung gtor ma /
zhal zas dang bgegs gtor gnyis bcas so //    zhal bgegs 'di ltar dbang chog sne re zur 'don gyis bskur na 'og tu dngos su smros min la ma ltos par thams cad la dgos /
mang po sbrel nas bskur tshe gshom bkod dang phyag bzhes rgyas bsdus spros min la ltos pa las gcig tu ma nges pa'o /mchan /
7
nyang gter bla ma yongs rdzogs la /
dbang gi dpal gtor pad 'dab brgyad dang mthar tshe ril gyis bskor ba'i mgor nor bu mig gsum dang /
rtser nyi zla mgo khrom gang 'os dang sku rten dar gdugs btsugs pa /
bka' srung gtor ma bcas bya'o /
!
/yang nyang gi drag dmar che 'bring chung gsum dang pad gling drag dmar bcas la /
dbang gtor gdan zlum por zla gam logs mdun bstan steng du gru bzhi byas pa'i phyogs bzhir pad+ma gyen langs re byas pa'i steng du nor bu mig gsum 'bar ba'i rnam pa can gyi rtser nyi zla rtse khrom gang 'os sku rten dar gdugs can so sor bya /
mchod gtor bla gtor dmar po re re /
bka' srung gtor ma /
zhal bgegs bcas /
7
drag dmar 'o bran lugs la /
pho rgyud dpal gtor dmar po pad 'dab bzhi dang mtheb kyu ril bu bzhi ldan sku tsaka dar gdugs can /
bka' srung gtor ma /
zhal bgegs bcas bya'o /
7
/byang gter thugs sgrub drag po rtsal la /
dbang gtor las bzhi lhun grub ma'am 'o bran dang mtshungs pa sku rten dar gdugs btsugs pa /
bka' srung gtor ma /
zhal bgegs bcas so /
!
/sangs rgyas gsang ba'i tshe lung la /
mchod gtor bla gtor dmar po dang /
tshe gtor la tshe ril sum phreng gi steng du bum gzugs bla ma gtor ma lta bu'i steng du sna tshogs rdo rjes kha bcad pa la nyi zlas mtshan pa dang /
tshe ril tshe chang bcas so /
7
/nyang dang chos dbang zung gter rdzong chen la /
tshe ril sum phreng gi steng du pad+ma 'dab bzhi bum pa bcas nyi zla'i rgyan can /
mchod gtor bla gtor dmar po /
tshe ril chang gong mtshungs /
7
rgod ldem pa'i tshe sgrub lcags sdong ma la /
mchod gtor bla gtor dmar po dang /
tshe ril tshe chang bcas so /
7
/pad gling tshe sgrub rdor phreng la /
tshe ril sum phreng gi steng du tshe bum khar rdo rje phyed pa'i tog dang nyi zla /
mchod gtor bla gtor dmar po /
tshe ril chang gong mtshungs /
7
thang stong tshe dbang la /
tshe bum gong 'dra rta mgos mtshan pa /
mchod gtor gtor cog dmar po gnyis /
tshe ril chang bcas /
so sor bka' srung gtor ma /
zhal zas bgegs gtor bcas so /
!
/ma Ni bka' 'bum thugs rje chen po 'gro 'dul la /
mchod gtor bla gtor dkar po dang /
dkar gsum mngar gsum byang sems dkar dmar bsres pa'am /
ma 'byor na cu gang dang gurgum sbyar ba'i ril bu slob bu'i grangs dang mnyam pa'o /
7
/nam mkha' rgyal po'i gtor ma 'gro 'dul dang mtshungs shing 'byung gtor dkar zlum zhig lhag pa dgos /
7
nyang gi rgyal ba rgya mtsho la /
dbang gtor bla gtor dmar po sku tsaka dar gdugs can /
mchod gtor gtor cog dmar po /
so sor zhal bgegs gnyis re 'o /
!
/yang zlog rnon po nang gcod la /
dbang gi dpal gtor dmar po bra gzugs khram ris can 'khor bzhi pa sku tsaka dar gdugs can /
mchod gtor dmar gtor 'khor bzhi pa /
so sor bka' srung gtor ma /
zhal bgegs bcas so /
!
/rta mgrin skyer sgang par /
dbang gtor pho rgyud dpal gtor dmar po pad 'dab bzhi dang mtheb kyu ril bu bcas rta mgos mtshan pa sku tsaka dar gdugs can /
mdun du gtor cog dmar po bzhi tshar bcas /
7
nyang gter rta nag la /
dbang gi dpal gtor nag po pad 'dab bzhi pa mtheb ril rta mgos mtshan pa sku tsaka dar gdugs can /
mchod gtor dpal gtor gru gsum nag po sha khrag gis brgyan pa'o /
7
/chos dbang gi rta nag la /
dbang gi dpal gtor nag po rta mgo can 'khor bzhi pa sku tsaka dar gdugs can /
mchod gtor dmar gtor /
so sor bka' srung gtor ma zhal bgegs bcas so /
!
/las 'brel gyi phyag rdor dregs 'dul la /
mchod gtor dpal gtor dmar po pad 'dab bzhi pa mtheb ril can /
mgron bzhi'i gtor ma /
nad pa'i don du byed na bsgrub bya'i glud changs bu ting lo mtheb ril bcas dang klu gtor zlum po rgyab yol can dang ril bu /
nang sgrub kyi gtor dbang la /
dpal gtor 'dab bzhi mtheb ril dang sku tsaka dar gdugs can dmar po /
zur du bskur na de la'ang mchod gtor dang mgron gtor sngar mtshungs bcas so /
7
/byang gling phyag rdor gtum po la /
gtor dbang byed na dpal gtor dmar po pad 'dab bzhi pa mtheb ril can 'khor bcu pa zer ba'ang 'dug sku tsaka dar gdugs bcas /
mchod gtor 'das par dmar gtor dang ma 'das par dkar gtor bcas /
7
grwa pa'i phyag rdor khang brtsegs la /
dbang gtor pho rgyud dpal gtor 'dab mtheb dang sku tsaka dar gdugs can gong 'dra /
mchod gtor dmar gtor /
so sor bka' srung gtor ma /
zhal bgegs bcas so /
!
/nyang gi phag mo zhal gnyis mar /
dbang gtor mo rgyud dpal gtor dmar po 'khor bzhi pa mtheb kyu ril bu sku tsaka dar gdugs dang bcas pa /
mchod gtor ka pA lar mo rgyud dpal gtor sha lnga bdud rtsi lnga sogs kyis brgyan pa dang /
chos skyong gzhi bdag gi gtor ma bcas /
7
phag mo don grub mar /
mchod gtor thod snod du mo rgyud dpal gtor pad 'dab bzhi pa mtheb ril dang sha chang gis brgyan pa /
dbang po rnam lnga dang zhi drag gi zhal zas bcas /
7
dbu bcad mar /
mchod gtor thod snod du mkha' 'gro'i dpal gtor dmar po sum gshib sha chang gis brgyan pa'o /
7
/nyang gter khros nag la /
mchod gtor thod snod du mo rgyud dpal gtor dmar po 'khor mkha' 'gro rang 'dra bzhi mtheb kyu brgyad dang /
sha chang nyi zla sogs rgyan gang 'os /
mkha' 'gro sde brgyad kyi gtor 'bul gtso bo gong 'dra 'khor rang 'dra brgyad dang mtheb kyus mtshan pa /
sngon gtor mkha' 'gro'i dpal gtor mtheb kyu brgyad can bcas /
so sor bka' srung gtor ma /
zhal bgegs bcas so /
!
/ma ti'i 'jam dkar la mchod gtor bla gtor dkar zlum gcig
/dam pa'i smra seng la mchod gtor bla gtor dkar zlum gcig
7
/dbyangs can mar /
dkar gsum mngar gsum tsan+dan gla rtsi gurgum gi waM ste bzhi mnyam sbyar ba'i ting lo mi grangs /
mchod gtor bla gtor dkar zlum che chung gnyis dkar mngar zas snas bskor ba /
changs bu'i gtor ma gcig bcas /
so sor zhal zas bcas so /
!
/rnam 'joms sangs rgyas gsang ba dang ba ri lugs gnyis la so sor /
bla gtor dkar po re dang /
cha gsum /
zhi drag sbyong chas /
zhal zas re re bcas so /
7
/nyang gi lok+t+ri la /
dbang gtor 'bru sna dang zan chan gyis bla gtor dkar po sku tsaka dar gdugs can /
mchod gtor cog zlum dkar po gnyis dang gsum ka'i mthar shing thog bza' bca' dkar mngar sogs kyis brgyan pa /
changs bu'i gtor ma brgyad tshan sder gnyis /
zhal bgegs bcas /
7
nA ga rak+shar /
dbang gtor bla gtor dkar po dmar gtor lto nag gang mos sku tsaka dar gdugs can dang /
mdun du dkar zlum lnga mtheb kyu can las lnga pa la rgyab yol dang ril bu klu sman can dang /
zhal bgegs bcas so /
!
/mgon po legs ldan gyi dbang gi gtor ma /
dbyibs lcags mkhar zlum po kha bad can gyi tshul du byas pa'i khar gtso bo'i bshos bu gru gsum brjid bag can dang /
g.yas su las mgon dang /
mdun du yum gyi bshos bu gru gsum pa re /
rtsa bar shar lho byang gsum du gru gsum re re dang /
nub tu gru gsum g.yas gcus mtheb kyu bcas nyi zla rtse khrom gang 'os sku tsaka dar gdugs can bya /
mchod gtor gru gsum dpung rong 'khor lnga las rgyab 'khor g.yas gcus dang mtheb kyu /
yang snod gcig tu ling+ga gcig bcas /
dbang po rnam lnga /
zhi drag zhal zas /
bgegs gtor bcas so /
7
/nyang gter phyag bzhi par /
dbang gtor pho rgyud dpal gtor dmar po rang 'dra brgyad las g.yas gcus gcig dang mtheb kyu nyi zla rtse khrom gang 'os sku tsaka dar gdugs can /
las mgon gyi bshos bu gru gsum dmar nag mtheb kyus bskor ba gcig
/ging pho bzhi la dmar gtor bzhi mtheb kyu bcas /
mchod gtor gru gsum dpung rong dmar po 'khor brgyad kyis bskor ba mtheb kyu bcas /
dbang rnam /
zhi drag zhal zas /
bgegs gtor bcas /
7
mgon dkar tshe dbang la /
dpal gtor pad 'dab bzhi dang tshe ril sum phreng gis bskor ba nyi zla'i rgyan dang sku tsaka dar gdugs can /
tshe ril chang /
mchod gtor dpal gtor pad 'dab bzhi dang mtheb kyu can /
zhal bgegs bcas /
7
chos dbang gi ma ning la /
dbang gtor gru gsum dpung rong dmar po 'khor rang 'dra brgyad mtheb kyu dang nyi zla sku tsaka dar gdugs sogs gang 'os /
mchod gtor gong mtshungs /
ling+ga gcig
/zhal bgegs bcas /
7
gnubs lugs stag zhon la /
dbang gtor gru gsum dpung rong dmar po 'khor rang 'dra lnga dang mtheb kyu grangs med sku tsaka dar gdugs can /
mchod gtor gong 'dra /
zhal bgegs /
7
mgon po beng la /
dbang gtor gru gsum dpung rong dmar po 'khor rang 'dra brgyad mtheb kyu sku tsaka dar gdugs bcas /
mchod gtor gong 'dra /
zhal bgegs bcas so /
!
/klong chen pa'i sde bdun la /
dbus su sngags srung ma la mo rgyud dpal gtor dmar po 'khor rang 'dra bzhi dang pad 'dab bzhi mtheb kyu bcas /
shar du srog sgrub mar gru gsum dmar po rang 'dra gsum gyis bskor ba mtheb kyu bcas /
lhor khyab 'jug la gru gsum g.yas gcus dmar po rang 'dra brgyad dang mtheb kyus bskor ba /
nub tu gnod sbyin la gru gsum dmar po tel pas mtshan pa gru gsum brgyad dang mtheb kyus bskor ba /
byang du dam can la gru bzhi mkhar thabs kyi khar gru gsum ra mgos mtshan pa rmang du bshos phran brgyad dang mtheb kyu bcas /
byang shar du legs ldan la gru gsum dmar nag 'khor rang 'dra drug dang mtheb kyus bskor ba /
re ma tI la gru gsum dmar po 'khor bshos phran bzhi dang mtheb kyu bcas /
so sor rtse rgyan /
mda' dar /
sku 'bag bcas /
de dag gi shar du spyi spung mchod gtor gru gsum dmar po 'khor rang 'dra drug las lhor g.yas gcus gcig dang mtheb kyu bcas /
yang lhor bang rim bzhi steng dbus dang phyogs bzhir mar me lnga tshom bzhag pa gcig
/zhal bgegs bcas /
7
sngags srung mar /
dbang gtor mo rgyud dpal bshos dmar po 'khor bzhi pa mtheb kyu grangs mang nyi zla sku tsaka dar gdugs can /
mchod gtor gong 'dra /
zhal bgegs bcas /
7
bka' gter gnyis ldan gyi re ma tI rang byung rgyal mo la /
dbang gtor gru gsum dmar po 'khor rang 'dra brgyad mtheb kyu sku tsaka dar gdugs bcas /
mchod gtor gong 'dra /
zhal bgegs bcas /
7
nyang gter gshog rgod mar /
dbang gi gtor ma gru gsum dmar po 'khor gang mang dang mtheb kyu nyi zla sku tsaka dar gdugs sogs /
mchod gtor gong mtshungs /
zhal bgegs bcas /
7
las 'brel rtsal gyi mkha' 'gro snying thig gi srung ma lha mo srog sgrub mar /
dbang gtor bshos bu gru gsum dmar po 'khor rang 'dra gsum dang mtheb kyus bskor ba sku tsaka dar gdugs can /
yang g.yas g.yon mdun gsum du snod so sor bshos bu gru gsum dmar po mtheb kyus bskor ba re re la dam can so so'i tsakli dang dar gdugs 'dzug
/mchod gtor gtso bo dang mthun /
zhal bgegs bcas /
7
yang las 'brel gyi gza' la /
dbang gtor gru gsum dmar po g.yas gcus 'khor rang 'dra brgyad dang mtheb ril sku tsaka dar gdugs bcas dang /
gtso gtor gyi g.yas su yab la ling dmar dang /
g.yon du yum gyi mar ril klu sman can /
mig dang me ri sogs kyis brgyan pa /
'khor brgyad la'ang ling gzugs re 'dzugs /
mchod gtor gong mtshungs /
zhal bgegs bcas /
7
yang las 'brel dang rat+na gling pa gnyis 'dus kyi gnod sbyin dmar nag la /
dbang gtor gru gsum dmar po 'khor rang 'dra brgyad kyis bskor ba mtheb kyu bcas rtser nyi zla sogs dang /
'om bu'i mdar bya rog gi sgro bsgron pa la dar le brgan btags pa sku gzugs bcas /
mchod gtor gong mtshungs /
zor gtor gcig dang /
me hom dngos sam zan gyi ting lo gru gsum sdong bu mar khu bcas gcig
/'brang rgyas /
zhal bgegs bcas /
7
rat+na gling pa'i dam can rdor legs la /
dbang gtor mkhar thabs gru bzhi kha bad can gyi steng gru gsum ra mgos mtshan pa'i zur bzhir dkar zlum bzhi /
rmang gi shar du dkar zlum gsum /
lho dang nub tu gru gsum dmar po gsum re /
byang du gru gsum nag po gsum /
mtshams bzhir dkar zlum bzhis bskor ba sha dang yungs dkar gyis brgyan pa sku tsaka dar gdugs can /
'bul gtor gru gsum dmar po 'khor rang 'dra nyi shu mtheb kyu bcas /
zhal bgegs /
7
yang zhing skyong seng gdong la /
dbang gtor gru gsum dmar nag 'khor rang 'dra bcu gcig gis bskor ba mtheb kyu sku tsaka dar gdugs bcas /
mchod gtor de mtshungs /
zan ling gsum /
zhal bgegs bcas /
7
nyang gter dur khrod ma mor /
dbang gi gtor ma gru gsum dmar po 'khor bzhi pa mtheb kyu rtser nyi zla sku tsaka dar gdugs sogs dang /
mar zan gyi 'bul gtor gong mtshungs /
zhal bgegs /
7
chos dbang gi brtan ma bcu gnyis la /
gu ru zhi drag sogs gong non gyi dbang gi gtor ma dang /
snod bcu gnyis so sor byas pa'i brtan ma'i dbang gtor /
bdud mo bzhi la gru gsum nag po bzhi /
gnod sbyin bzhir gru bzhi rtse zlum dmar po bzhi /
sman btsun bzhir zlum gtor dkar po bzhi /
so sor mtheb kyu ril bu tsakli rang mdog dang mtshungs pa'i gtor gdugs gzug
/mdun du mchod gtor pad+ma spungs pa zhes zlum gtor logs bzhir 'dab ma sbyar ba rim gsum can mtheb ril dang kha zas sna tshogs kyis brgyan pa /
zhal bgegs bcas /
7
nyang gter pe har la /
ri rab bang rim sum brtsegs steng gsang phyi lnga khrom dang /
phyogs bzhir mar me'i kong bu lnga /
rmang gi g.yas su bdud bshos nag po /
g.yon du 'brang rgyas /
mdun du btsan bshos dmar po /
rgyab tu mkhar thabs chung ngu phyi ba'i gzugs kyis mdun nas brten pa /
bum pa dang bshos phran brgyad kyis bskor ba /
bsdu na bshos phran brgyad dang mtheb kyu bskor bas chog
/rtser sha dang yungs dkar so so'i sku tsaka dang rgyal mtshan dar gdugs kyis brgyan pa /
mchod gtor gsang phyi lnga khrom /
zhal bgegs bcas so /
!
/gnyal pa nyi she'i rnam sras phyi sgrub la /
dbang gi rten gtor khang bzang sum brtsegs nor bu 'bar ba'i tog sku tsaka dar gdugs kyis brgyan pa /
mchod gtor ser po zlum po gtso 'khor dgu pa mtheb kyu /
zhal bgegs /
7
nang sgrub mdung dmar can rta sngon ma la /
dbang gtor gru gsum dpung rong dmar po 'khor rang 'dra bcu gnyis mtheb kyu sku tsaka dar gdugs bcas /
mchod gtor dmar po gtso 'khor dgu pa /
byang shar du bshos bu gru gsum khrag gis byug pa mtheb kyu bcas /
7
gnubs lugs gsang sgrub drag po rta sngon mar /
dbang gi rten gtor gru gsum nag po 'khor rang 'dra brgyad kyis bskor ba mtheb kyu sku tsaka dar gdugs bcas /
'bul gtor de mtshungs /
7
yang gsang phyag mtshan bzhi par /
dbang gi gtor ma gru gsum dmar po dpung rong mtheb kyus bskor ba sku tsaka dar gdugs bcas /
'bul gtor de mtshungs /
zhal bgegs bcas so /
7
/grwa mngon gyi zhang blon la /
phyi sgrub kyi dbang gtor gru gsum nag po'i stod du nor bu mig gsum gyis mtshan pa /
'khor g.yon du yum bshos dkar po /
shar du dkar po zlum po /
lhor gru gsum nag po /
nub tu gru gsum dmar po rtse lnga pa /
byang du gru gsum dmar po mtheb kyu sku tsaka dar gdugs can ni phyi sgrub kho na dang /
7
de bzhin /
nang sgrub gtso 'khor dgu ma'i gtor ma ni 'og gi sbrags sgrub skabs dang 'dra la /
7
gsang sgrub kyang gtso 'khor lnga las nub 'khor rtse mo lnga pa can byed /
7
phyi nang gsang gsum sbrags sgrub tu byed na /
dbus su gru gsum dmar po dpung rong /
g.yon du dkar zlum /
phyogs bzhi'i shar lho byang gsum du gru gsum dmar po re dang /
nub tu gru gsum rtse mo lnga pa mtheb kyu can /
mtshams bzhir byang shar du dkar zlum dang gzhan gsum du gru gsum dmar po mthar mtheb kyu dang /
nang phyi gsang ba sbrags sgrub so so'i sku tsaka dang dar gdugs 'dzug
/mchod gtor so so ltar ram gtso 'khor dgu pa mdun du gsang phyi mtheb kyu can /
zhal bgegs /
7
dzaM dmar la /
dbang gi gtor ma pad+ma 'dab bzhi'i steng du ze'u 'bol gyi khar nor bu mig gsum 'bar ba'i rnam pa can dmar po rgyan gyis spras pa /
dkar gsum mngar gsum sbyar ba'i zan gyi ril bu spungs pa sha mar zas snas brgyan pa /
de mtshungs 'bul gtor zhig dang /
dkar zlum mtheb kyu ril bus mtshan pa gcig
/zhal bgegs /
7
las 'brel lha chen la /
dbang gi dpal gtor zla gam la phyogs bzhir pad+ma gyen lang dang mtshams bzhir rang 'dra bzhi mtheb kyu sku tsaka dar gdugs can /
mchod gtor rin po che'i snye ma lta bu 'khor rang 'dra lnga mtheb ril can /
zhal bgegs bcas so //
7
//dbang chas /
gtor gdugs /
nyer mkho'i yo byad so so'i gzhung nas bshad pa dang /
chos skyong bka' srung rnams kyi bdag bskyed gong non so so'i rigs mthun gyi go rim bzhin dang /
'di kha dbang skur rtsa ba'i gtor ma dgos rigs rkyang pa tsam gyi zin bris tho chung du byas pa yin cing /
'di kha bltas pas chog pa ma yin no //
zhes pa'ang wa gin+d+ra d+harma shrIs so ///
/zhes lo chen rin po che'i gsung gzhir bzhag la dbang gzhung dang zhib bsdur gyis /
'dus gsal gyi tshul du zhib gsal gyi zhal skong bar mtshams kun tu gang 'tsham bal yul zhe chen rin gter par gsar gyi zhu dag tha ma'i sri zhu ba pad bkod sgam sprul lam dwags po sprul skur  'bod pas zhus pa'i yig cha zhig yin no ///
/
