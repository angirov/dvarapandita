[<!TCC Tibetan character 3,181 undefined in unicode!>     ]'chi med mtsho skyes snying tig las :
rtsa ba'i sgrub thabs sgyu 'phrul drwa ba bzhugs so :

:
'chi med rtsa gsum lha la 'dud :
ma 'ongs skal ldan skyes bu rnams :
pad+ma bdag la skyabs gsol nas :
dngos grub rnam gnyis don gnyer na :
dbang thob dam tshig la gnas pas :
dben zhing nyams dga'i gnas mchog tu :
yar mar tshes bcu'i dus kyi tshe :
sku gsung thugs kyi snang brnyan mdun :
phyi nang mchod tshogs bzang du bsham :
nges 'byung drag pos rgyud bskul te :
sngon dngos rjes kyi rnal 'byor gyis :
zab mo'i lam 'dir 'jug par bya :
sa ma ya :
sngon 'gro'i dang po skyabs 'gro ni :
na mo :
bdag sogs 'gro kun byang chub bar :
dkon mchog rtsa ba gsum gyi dngos :
rang rig mtsho skyes rdo rje la :
'du 'bral med par skyabs su mchi :
gnyis pa smon 'jug sems bskyed ni :
ho :
gzhan don sangs rgyas 'thob bya'i phyir :
rim gnyis rnal 'byor nyams blangs nas :
srid zhir mi gnas 'od gsal dbyings :
khams gsum bsgral bar sems bskyed do :
gsum pa yan lag bdun pa ni :
ho :
'chi med rtsa gsum lha tshogs la :
mi phyed gus pas phyag 'tshal lo :
phyi nang gsang ba'i mchod pa 'bul :
sdig sgrib nyes ltung mthol zhing bshags :
byang chub spyod la rjes yi rang :
chos kyi 'khor lo bskor bar bskul :
mya ngan mi 'da' bzhugs gsol 'debs :
dge tshogs chos dbyings snying por bsngo :
bzhi pa sngon gtor sbyin pa ni :
hU~M:
kun brtags 'khrul pa'i gdon bgegs tshogs :
gzhan dbang dag pa rab 'byams kyi :
'dod yon gtor ma 'di longs la :
yongs grub gnyug ma'i dbyings su dengs :
hU~M hU~M hU~M:
lnga pa srung 'khor bsgom pa ni :
hrI:
bdag nyid lhar gsal thugs ka nas :
'phros pa'i 'od kyis phyogs mtshams kun :
gzung 'dzin mtshan mas mi phyed pa'i :
rdo rje'i srung 'khor lhun gyis grub :
oM badzra dz+nyA na rak+Sha hU~M b+h+rU~M:
drug pa ye shes byin 'beb ni :
hU~M hrI:
dbyings rig zung 'jug pho brang nas :
'chi med rtsa gsum lha tshogs kyis :
gnas 'dir dbang skur byin chen phob :
mchog dang thun mong dngos grub stsol :
oM AHhU~M badzra gu ru d+he wa d+hA ki nI sarba sa ma ya A be sha ya a A:
hrIM hrIM pheM pheM:
hU~M hU~M hU~M:
bdun pa mchod rdzas byin rlabs ni :
oM AHhU~M:
gnas yul bde chen pad+mo bkod :
dag pa rab 'byams zhing gi dbus :
phyi nang gsang ba'i 'dod yon kun :
mchod pa'i phyag rgya chen por rdzogs :
oM sarba pU dza AHhU~M:
sa ma ya :
gnyis pa dngos gzhi'i rim pa la :
dang po bskyed pa'i rnal 'byor las :
dam tshig 'khor lo bskyed pa ni :
a :
gzhi dbyings ka dag de bzhin nyid :
sngon gyi bskal pa dang po la :
gzhi snang lhun grub snying rje'i rtsal :
sku dang zhing khams rang shar ba'i :
o rgyan yul gyi nub byang mtshams :
sin+d+hu rgya mtshor rol pa'i gling :
shin tu nyams dga' ngo mtshar gyi :
bkod pa du mas mdzes pa'i gzhir :
yan lag brgyad ldan chu gter dbus :
pad+ma ge sar sdong po la :
thabs shes nyi zla'i gdan gyi steng :
so sor rtog pa'i rig gdangs rtsal :
rang sems hrIHyig dmar po las :
'od 'phros rgyal ba sras bcas mchod :
'gro kun sgrib sbyangs snod dang bcud :
'og min pad+mo bkod pa'i zhing :
mi zad rgyan gyi 'khor lor rdzogs :
tshur 'dus rdo rje rtse lnga pa'i :
lte bar hrIHyis mtshan par gyur :
de las skad cig dran rdzogs su :
bdag nyid 'chi med mtsho skyes rje :
rig 'dzin bla ma kun gyi dngos :
zhal gcig phyag gnyis dkar dmar mdangs :
zhi 'dzum gzhon tshul mtshan dper ldan :
phyag g.yas sdigs mdzub dang bcas pas :
gser gyi rdo rje thugs kar gtod :
g.yon pas mnyam gzhag ka pA la :
'chi med bdud rtsis bkang ba bsnams :
rang 'od bde ster gsang ba'i yum :
gri gug thod pa 'dzin pas 'khyud :
dar dang rin chen ut+pal brgyan :
zhabs gnyis rdo rje'i skyil krung bzhugs :
thugs kar pad+ma zla ba'i dbus :
ye shes sems dpa' spyan ras gzigs :
dbang mdog zhal gcig phyag bzhi pa :
thal sbyar phreng ba pad+ma bsnams :
spyi bor pad nyi bam ro'i steng :
yi dam yongs 'dus rta mchog dpal :
dmar smug gar dgu'i nyams dang ldan :
dpal dang dur khrod chas kun rdzogs :
sbyor yum 'bum phrag mkha' 'gro'i gtso :
phag mo mthing nag dgyes par rol :
spyi gtsug rta gdong phag zhal bzhad :
phyag gnyis gri gug thod khrag bsnams :
zhabs zung gyad kyi dor stabs kyis :
ye shes me dpung dbus na 'gyings :
de yi spyi bor pad zla'i steng :
rigs kyi bdag po snang mtha' yas :
dmar gsal mnyam gzhag lhung bzed 'dzin :
sprul sku'i cha lugs mtshan dpes mdzes :
steng phyogs 'ja' zer thig le'i klong :
rtsa brgyud bla ma rig 'dzin dang :
yi dam zhi khro rab 'byams lha :
phyogs bcu'i rgyal ba sras bcas kyis :
ye shes bdud rtsis dbang bskur zhing :
me tog char 'beb rol mo sgrog :
shis brjod rdo rje'i dbyangs su len :
bar mtshams dpa' bo rnal 'byor mas :
phyi nang mchod pa sprin ltar gtibs :
mtha' skor rgyud gsum dregs pa'i sde :
bka' nyan bran g.yog tshul du 'khod :
kun kyang snang stong zung 'jug ngang :
gtso bo gsum gyi gnas gsum du :
rdo rje gsum gyi yi ges mtshan :
de las 'phros pa'i 'od zer gyis :
ye shes sems dpa' spyan drang gyur :
de nas ye shes spyan 'dren ni :
hU~M:
sngon gyi bskal pa dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru d+he wa d+hA ki nI sa pa ri wA ra badzra sa ma ya dzaHsid+d+hi pha la hU~M A:
mdun gyi nam mkhar bzhugs pa yi :
ye shes lha tshogs gnas gsum nas :
gsang ba gsum gyi byin rlabs kun :
lha sngags phyag mtshan 'od zer gyi :
rnam par byon te rang la thim :
sgrib bzhi dag cing dbang bzhis smin :
sku bzhi'i sa bon rgyud la bzhag :
mchog thun dngos grub thob par bsam :
gsol 'debs rdo rje'i tshig bdun dang :
bsnyen pa'i sngags 'di spel la bzla :
oM AHhU~M badzra gu ru pad+ma sid+d+hi hU~M:
sa ma ya :
gnyis pa sgrub pa'i rim pa ni :
oM AHhU~M badzra gu ru d+he wa d+hA ki nI sa pa ri wA ra sa ma ya dzaHhU~M baM ho :
kA ya wA ka tsit+ta tiSh+Tha dz+nyA na badzra swa b+hA wa At+ma ko\u0f85 ho :
dam tshig ye shes dbyer med pa'i :
lha snang gsal zhing brtan pa la :
rang las sprul pa'i lha mo yis :
phyag 'tshal mchod cing bstod par bsam :
ho :
gdod nas rang rig rtsa gsum lha :
'du 'bral med par ro gcig kyang :
gnyis 'dzin 'khrul pa sbyang ba'i phyir :
gus pa'i brda yis phyag 'tshal lo :
a ti pU ho :
pra tits+tsha ho :
oM AHhU~M:
dngos 'byor yid kyis rnam sprul pa'i :
rab 'byams rgya mtsho'i mchod rdzas rigs :
kun bzang mchod sprin cher spel nas :
'chi med rtsa gsum lha tshogs mchod :
oM AHhU~M badzra gu ru d+he wa d+hA ki nI sa pa ri wA ra ar+g+haM pA d+yaM puSh+pe d+hU pe A lo ke gan+d+he nai wid+ya shab+da pra tIts+tsha swA hA:
yul dang dbang po mnyam sbyor ba'i :
bde chen rdo rje'i dam tshig mchog :
'dod yon rnam pa thams cad pas :
dkyil 'khor lha tshogs mnyes gyur cig :
oM AHhU~M badzra gu ru d+he wa d+hA ki nI sa pa ri wA ra rU pa shab+da gan+d+he rA sa spar+she pra tits+tsha swA hA:
oM:
rtsa brgyad stong sbyar a mr-ita :
khams gsum bsgral pa'i rak+ta dang :
'dod yon lnga ldan ba liM tas :
'chi med rtsa gsum lha tshogs mchod :
oM AHhU~M gu ru d+he wa d+hA ki nI sa pa ri wA ra sarba pany+tsa a mr-ita rak+ta ba liM ta pU dza ho :
A:
dga' bzhi dbu mar sbyar ba las :
gzung 'dzin rtog tshogs dbyings su bsgral :
'khor gsum mtshan ma las 'das pa'i :
mchog gi mchod pa chen po bzhes :
ta na ga Na dz+nyA na pU dza ho :
hrI:
ngo bo chos sku snang mtha' yas :
rang bzhin longs sku spyan ras gzigs :
thugs rje sprul sku pad+ma 'byung :
sku gsum dbyer med khyod la bstod :
rig 'dzin bla ma kun gyi dngos :
yi dam zhi khro'i 'khor los sgyur :
dpa' bo mkha' 'gro'i tshogs kyi rje :
rtsa gsum kun 'dus khyod la bstod :
phyogs bcu'i rgyal ba sras bcas kyi :
ye shes lus can de bzhin gshegs :
mchog gsum ngo bo mtsho skyes rje :
gtso 'khor sprul par bcas la bstod :
de ltar mchod cing bstod pa'i mthus :
gnas skabs rnam bzhi'i phrin las dang :
mthar thug 'chi med sku gsum gyi :
go 'phang tshe 'dir 'grub gyur cig :
de nas dzapa? kyi dgongs pa ni :
ye shes sems dpa'i thugs ka ru :
thabs shes nyi zla'i gwa 'u'i dbus :
ting 'dzin sems dpa' hrIHdmar po :
de mthar sngags phreng g.yas su 'khor :
'od kyis rtsa gsum lha tshogs mchod :
byin rlabs dngos grub rang la thim :
slar 'phros snod bcud dngos 'dzin sbyangs :
lha sngags ye shes 'khor lor bsam :
oM AHhU~M badzra gu ru pad+ma d+he wa d+hA ki nI sarba sid+d+hi pha la hU~M A:
de ltar bsnyen dang sgrub pa'i sngags :
rtse gcig 'bum phrag bcu gnyis bzla :
dngos sam nyams dang rmi lam du :
dngos grub thob pa'i rtags rnams 'byung :
sa ma ya :
gsum pa las la sbyar ba ni :
mchod cing bstod pa sngon 'gro bas :
gdung ba'i dbyangs dang rol mor bcas :
mi phyed dad pas thugs dam bskul :
oM AHhU~M:
ka dag dbyings kyi pho brang nas :
ngo bo chos sku 'od mi 'gyur :
mtsho skyes rdo rje'i thugs dam skul :
gzung 'dzin zhi ba'i phrin las mdzod :
lhun grub rig pa'i pho brang nas :
rang bzhin longs sku snying rje'i gter :
thod phreng rigs lnga'i thugs dam skul :
ye shes rgyas pa'i phrin las mdzod :
zung 'jug 'gro 'dul pho brang nas :
thugs rje kun khyab sprul pa'i gar :
mtshan mchog brgyad kyi thugs dam skul :
rlung sems dbang 'dus phrin las mdzod :
sku bzhi dbyer med pho brang nas :
rtsa gsum kun 'dus he ru ka :
pad+ma drag po'i thugs dam skul :
gnyis 'dzin tshar gcod phrin las mdzod :
gzugs snang rdo rje'i sku ru zlog :
srog rtsol dbu ma'i phyag rgyar stims :
rtog tshogs gdod nas rang grol bar :
skye 'chi bral ba'i phrin las mdzod :
oM AHhU~M badzra gu ru d+he wa d+hA ki nI sarba karma sid+d+hi pha la hU~M A:
lha tshogs kun gyi thugs ka nas :
thugs rje'i 'od zer phyogs bcur 'phros :
thun mong mchog gi dngos grub dang :
phrin las rnam bzhi 'grub par bsam :
sgrub pa'i sngags kyi sham bu ru :
oM shIn+taM ku ru swA hA:
b+h+rU~MpuSh+TiM ku ru oM:
hrIHwA shaM ku ru ho :
hU~M mA ra ya phaT:
ces bzlas rlung sems dbyings la bskyal :
rnam bzhi'i phrin las gang brtsam 'grub :
sa ma ya :
thun mtshams tshogs kyi mchod pa ni :
thabs shes bza' btung dam tshig rdzas :
gtsang zhing bkod pas mdzes par bsham :
bdud rtsis bran la byin gyis brlab :
hrI:
bdag nyid thugs las 'od 'phros pas :
tshogs kyi dngos 'dzin bsregs gtor sbyangs :
phyi snod bde chen ka pA lar :
nang bcud 'dod yon bdud rtsir gyur :
raM yaM khaM:
oM AHhU~M hrI:
de nas tshogs zhing spyan 'dren ni :
hrI:
'og min bde chen zhing khams nas :
chos sku 'od mi 'gyur ba la :
bde gshegs rgya mtsho'i 'khor gyis bskor :
tshogs la spyan 'dren gshegs su gsol :
lho phyogs ri bo ta la nas :
longs sku thugs rje chen po la :
rgyal sras rgya mtsho'i 'khor gyis bskor :
tshogs la spyan 'dren gshegs su gsol :
lho nub rnga yab dpal ri nas :
sprul sku pad+ma thod phreng la :
rtsa gsum rgya mtsho'i 'khor gyis bskor :
tshogs la spyan 'dren gshegs su gsol :
gnas yul dur khrod brgyad rnams nas :
ye shes mgon po ma ning nag :
chos skyong rgya mtsho'i 'khor gyis bskor :
tshogs la spyan 'dren gshegs su gsol :
tshogs khang rang bzhin sprul pa'i zhing :
tshogs rdzas zag med bdud rtsi'i bcud :
snang grags rig pa lha dang sngags :
ye shes chen por byin phob cig :
oM AHhU~M badzra gu ru d+he wa d+hA ki nI d+harma pA la sa pa ri wA ra badzra sa ma ya dzaHdza :
tshogs phud rim pa gsum du spros :
dang po 'dod yon rgya mtshos mchod :
oM AHhU~M:
snang ba snod kyi ka pA lar :
srid pa bcud kyi tshogs gtor bshams :
'dod yon rgya mtsho'i mchod sprin 'dis :
rtsa gsum lha tshogs mnyes gyur cig :
lhun grub phung po'i ka pA lar :
rtsa rlung thig le'i tshogs gtor bshams :
snang stong zung 'jug mchod sprin 'dis :
rtsa gsum lha tshogs mnyes gyur cig :
'od gsal dbu ma'i ka pA lar :
srog rtsol kha sbyor tshogs gtor bshams :
grags stong rang grol mchod sprin 'dis :
rtsa gsum lha tshogs mnyes gyur cig :
lugs ldog thig le'i ka pA lar :
dga' bzhi'i ye shes tshogs gtor bshams :
bde stong dbyer med mchod sprin 'dis :
rtsa gsum lha tshogs mnyes gyur cig :
gzhi dbyings gdod ma'i ka pA lar :
gzhi snang ye shes tshogs gtor bshams :
bla med mchog gi mchod sprin 'dis :
rtsa gsum lha tshogs mnyes gyur cig :
yid bzhin 'dod 'byung ka pA lar :
bza' bca' btung ba'i tshogs gtor bshams :
longs spyod rnam pa thams cad pas :
rtsa gsum lha tshogs mnyes gyur cig :
'chi med rtsa gsum dkyil 'khor lhas :
phyi nang gsang ba de kho na'i :
tshogs kyi mchod pa 'di bzhes la :
mchog dang thun mong dngos grub stsol :
oM AHhU~M badzra gu ru d+he wa d+hA ki nI d+harma pA la sa pa ri wA ra ga Na tsakra pU dza ho :
bar pas dam tshig nyams chag bshags :
ho :
thog med dus nas da lta'i bar :
las dang nyon mongs gzhan dbang gis :
bsags pa'i sdig sgrib nyes ltung kun :
tshogs kyi mchod pas bskang zhing bshags :
yi ge brgya pa brjod :
tha ma bsgral zhing bstab pa ni :
hU~M:
bdag tu lta ba'i dgra dang bgegs :
bdag med rdo rje'i mtshon gyis bsgral :
phung khams rigs lnga'i dam tshig rdzas :
rtsa gsum lha tshogs zhal du sbyor :
sarba shA trUn big+h+nAn mA ra ya ma hA pany+tsa a mr-ita pU dza ho :
de nas lus kyi dkyil 'khor lha :
'dod yon rdo rje'i dam tshig dang :
snyoms 'jug byang sems bdud rtsis mchod :
lhag gtor bsdus te byin gyis brlab :
pheM pheM:
dkyil 'khor mu ran skyong ba yi :
dbang phyug ging dang lang+ka'i tshogs :
dpal gyi pham phab 'di bzhes la :
bcol ba'i phrin las 'grub par mdzod :
oM u ts+tshiSh+Ta ba liM ta b+huny+dza ho :
srung mar sngon gyi tha tshig bsgrag :
hU~M b+h+yo :
dbyings kyi thig le e ka dza :
rig pa rang shar rA hu la :
gnyis med ye shes ma ning nag :
rgyud gsum dregs pa'i tshogs dang bcas :
sngon tshe kun bzang che ba'i mchog :
pad+ma thod phreng spyan snga ru :
ji ltar zhal bzhes dam bcas bzhin :
'dir gshegs dam rdzas gtor ma longs :
rig 'dzin bdag cag 'khor bcas kyi :
dus min 'chi dang bar chad sol :
tshe bsod dpal 'byor 'khor slob spel :
rnam bzhi'i phrin las 'grub par mdzod :
shrI badzra d+harma pA la sa pa ri wA ra i daM ba liM ta b+huny+dza ho :
bshal chus brtan ma skyong ba ni :
hU~M:
dus sbyor 'pho ba gnas dag pa'i :
bden don yan lag bcu gnyis klong :
ye shes grub kyang las kyi tshul :
bod khams skyong ba'i brtan ma'i tshogs :
a su ra yi brag phug tu :
'chi med pad+ma 'byung gnas kyis :
ji ltar bka' bsgos dam bzhag bzhin :
tshur gshegs rtsa gsum dkyil 'khor du :
he ru ka yi 'du bar spyon :
bshal chu'i bdud rtsi 'di gsol la :
gangs can 'gro kun bde ba dang :
bstan pa dar ba'i phrin las mdzod :
ma ma hrIng hrIng a mr-ita pU dza ho :
las mtha' rdo rje'i bro yis bsdu :
hU~M:
gnyis 'dzin 'khrul pa'i dam sri'i tshogs :
rnam thar gsum ldan dbyings su mnan :
rdo rje'i gar gyi rgyas btab pas :
byang chub bar du ma ldangs shig :
sarba shA trUn big+h+nAn satwam+b+ha ya nan :
de ltar brtson pa'i rnal 'byor pa :
bsod nams ye shes tshogs rdzogs shing :
mi mthun bar chad zhi ba dang :
'dod pa'i dngos grub myur thob 'gyur :
sa ma ya :
gsum pa rjes kyi rim pa la :
dang po dngos grub blang ba ni :
oM AHhU~M:
byin rlabs gter chen dngos grub mdzod :
phrin las char 'beb lhag pa'i lha :
rtsa gsum kun 'dus lha tshogs rnams :
deng 'dir rnal 'byor bdag cag la :
'chi med tshe dang 'dzad med nor :
nus pa sngags dang ting 'dzin sgo :
las bzhi grub pa chen po brgyad :
rig 'dzin bzhi dang dbang bcu'i dpal :
sku dang ye shes dbyer med pa'i :
thun mong mchog gi dngos grub rnams :
da lta nyid du bstsal nas kyang :
don gnyis 'grub par mdzad du gsol :
oM AHhU~M hrIHbadzra gu ru pad+ma d+he wa d+hA ki nI kA ya wA ka tsit+ta sarba sid+d+hi pha la hU~M A:
gnyis pa nongs pa bshags pa ni :
ho :
don dam gzod nas spros bral la :
gzung 'dzin mtshan ma las 'das phyir :
kun rdzob glo bur 'khrul pa'i tshogs :
'khor gsum dmigs med dbyings su bshags :
yi ge brgya pa lan gsum brjod :
gsum pa nyer bsdu'i rnal 'byor ni :
a :
sems nyid skye ba med pa las :
skye ba'i cho 'phrul dkyil 'khor lha :
mkha' la 'ja' tshon yal ba ltar :
'od gsal gnyug ma'i klong du thim :
a a a :
bzhi pa chad mtha' bsal ba ni :
oM AHhU~M:
slar yang cir snang lha yi sku :
sgrar grags gzhom med rdo rje'i sgra :
rtog tshogs rang grol rig pa'i dbyings :
zung 'jug sgyu ma'i ngang nas spyod :
lnga pa dge ba bsngo ba ni :
ho :
bdag dang mtha' yas sems can gyis :
bsod nams ye shes dge ba'i tshogs :
dus gsum bsags dang gsag 'gyur kun :
byang chub snying por bsngo bar bgyi :
drug pa smon lam gdab pa ni :
deng nas tshe rabs thams cad du :
bla ma mchog dang mi 'bral zhing :
rim gnyis zab mo'i rnal 'byor gyis :
rang gzhan don gnyis myur 'grub shog :
bdun pa shis pa brjod pa ni :
ho :
phyogs dus rgyal ba sras bcas kyi :
ye shes gcig tu bsdus pa'i dngos :
rtsa brgyud rig 'dzin bla ma yis :
byin gyis rlob pa'i bkra shis shog :
chos sku'i ngang las longs spyod rdzogs :
sprul pa'i rnam 'phrul cir yang shar :
yi dam zhi khro'i lha tshogs kyis :
dngos grub stsol ba'i bkra shis shog :
gnas yul dur khrod zhing rnams su :
tshar gcod rjes 'dzin bstan pa srung :
dpa' bo mkha' 'gro chos skyong gis :
bka' bzhin sgrub pa'i bkra shis shog :
srid zhi'i phan bde 'byung ba'i gnas :
rgyal bstan phyogs bcur dar ba dang :
bstan 'dzin skyes bu zhabs pad brtan :
'jig rten dge ba'i bkra shis shog :
thun mong zhi rgyas dbang drag gi :
phrin las gang brtsam myur 'grub cing :
mthar thug mchog tu mi 'gyur dbyings :
mngon par byang chub bkra shis shog :
ces brjod me tog char du bsnyil :
sa ma ya :
de ltar sbyor dngos rjes gsum gyis :
rtsa gsum kun 'dus dkyil 'khor lha :
bsnyen cing sgrub pa'i phrin las 'di :
dad brtson ldan pas nyams blangs na :
tshe 'dir mi mthun phyogs kun zhi :
mchog thun dngos grub 'bad med 'byung :
phyi ma rnga yab dpal gyi rir :
'chi med rig 'dzin nges par 'grub :
rgya rgya rgya :
d+ha thim :
'chi med mtsho skyes snying tig las :
smin byed rtsa ba'i dbang bzhi bzhugs :
'chi med rtsa gsum lha la 'dud :
smin byed dbang gi rim pa ni :
mtshan nyid ldan pa'i slob dpon gyis :
dben par phyi nang gsang ba dang :
de kho na nyid mtshon byed pa'i :
maN+Dal gtor tshogs bcas pa bsham :
snang srid lha yi 'khor lor bsgrub :
bzlas brjod sngags kyis rgyud bskul nas :
dbang bzhi'i ye shes lam du bya :
snod ldan slob ma khrus nas phyung :
bgegs phral srung ba'i 'khor los bcing :
de nas gsol ba gdab pa ni :
e ma rdo rje slob dpon dgongs :
bdag cag snod ldan rigs kyi bu :
gsang ba mchog gi dkyil 'khor du :
sgo gsum smin par mdzad du gsol :
lan gsum skyabs sems sdom gsum sbyin :
ye shes dbab cing brtan par bya :
dngos gzhir bum pa'i bdud rtsi ni :
rtsa gsum lha tshogs ngo bor bsgom :
oM:
'chi med rtsa gsum lha tshogs kyi :
gsang gsum gnas las byung ba yi :
ye shes bdud rtsis dbang bskur bas :
phung khams lha skur dag par shog :
oM AHhU~M badzra ka la sha kA ya a b+hi Shiny+tsa oM:
dbang bskur lus gang sgrib pa dag :
gang snang lha skur 'char bar bsam :
bzlas brjod sngags kyi lung byin zhing :
'od gsal nyer bsdu'i don ngo sprad :
bla ma spyan ras gzigs yab yum :
snyoms par zhugs pa'i byang sems sbyin :
A:
'jig rten dbang phyug bde ba che :
rdo rje btsun mor snyoms zhugs pa'i :
byang chub sems kyis dbang bskur bas :
rtsa rlung dbu mar thim par shog :
oM AHhU~M bo d+hi tsit+ta wA ka a b+hi Shiny+tsa A:
bdud rtsis rtsa khams kun khyab pas :
stong gsal ye shes skyes par bsam :
rta phag yab yum phyag rgya ni :
me long gzugs brnyan brdas mtshon te :
hU~M:
bde chen thabs mchog gar gyi dbang :
shes rab stong nyid phag mo yum :
mnyam sbyor phyag rgyas dbang bskur bas :
lhan skyes ye shes rtogs par shog :
oM AHhU~M ma hA mu dra tsit+ta a b+hi Shiny+tsa hU~M:
'du shes gsum ldan rnal 'byor gyis :
dga' bzhi lhan skyes mtshon par bya :
gtor ma dbyings dang rig pa'i brda :
rigs kyi bdag por gsal btab ste :
a :
gtor snod ka dag chos kyi dbyings :
gtor ma lhun grub rig pa'i sku :
rigs kyi bdag pos dbang bskur bas :
gdod ma'i gnas lugs mngon gyur shog :
oM AHhU~M d+harma d+hA tu dz+nyA na kA ya a b+hi Shiny+tsa hrI:
a a a :
gnyis med bstims pas byin brlabs nas :
rig rtsal ye shes gong du spar :
dpon slob gnyis kas mnyam par bzhag :
lta sgom spyod 'bras ngo sprad gdab :
sa ma ya :
