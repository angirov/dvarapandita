@#//
rdo rje phur pa yang gsang spu gri 'bar ba'i las byang khyer bde snying por dril ba kun bzang bde lam zhes bya ba bzhugs so //
na mo gu ru shrI badzra ku mA ra ya /
rgyal kun phrin las 'dus pa'i dpyid //
bla ma rdo rje gzhon nu la //
btud nas yang gsang spu gri yi //
las byang 'jug bde'i khrigs su sdeb //
'dir dbang thob cing dam tshig la gnas pas rdo rje phur pa sgrub pa la /
sbyor dngos rjes gsum gyi /
dang po /
dam tshig gi rten rnams tshogs par byas nas /
dpal chen rdo rje gzhon nu'i dgongs pa yis :
lhun grub phyag rgya chen po'i rigs 'dzin dang :
rdo rje thod phreng rtsal la byin brlabs te :
'das dang ma byon da lta dus gsum gyi :
phrin las brgyud pa'i bla ma la gsol ba 'debs :
bskal pa me ltar 'bar ba'i gzhas yas na :
pho bdud dregs pa brdzis pa'i gdan steng du :
dpal chen rdo rje gzhon nu dpa' bo'i sku :
bdud 'dul khro bcu khra thabs 'khor gyis bskor :
rdo rje phur pa'i lha tshogs la gsol ba 'debs :
zhes gsol 'debs dang /
skyabs sems sngon du 'gro bas mtshams gcad pa ni /
hU~M/
nyon cig bgegs dang log 'dren tshogs //
nga yi bka' las 'da' ma byed //
rdo rje gsang ba'i bka' las ni //
sdig can gang zhig 'da' byed pa //
stobs chen khro bo chen po yis //
klad pa tshal pa brgya ru khos /

/steng yang phur bu'i bla bre la //
phur bu'i thog chen char ltar 'beb //
'og kyang phur bu'i sa gzhi la //
phur bu'i 'du 'phro me ltar 'bar //
phyogs mtshams phur bus gtams pa la //
phur bu'i tshwa tshwa skar ltar 'khrugs //
phur bu'i mtshams las ma 'da' zhig
/oM badzra kI li kI la ya gardza ha na da ha pa tsa b+han+d+ha hu lu tiSh+Tha tshin+d+ha b+hin+d+ha s+pho Ta ya gnod byed 'byung po mA ra ya hU~M phaT/
bshags pa ni /
bla ma rig 'dzin rdo rje phur pa'i dkyil 'khor gyi lha tshogs thams cad badzra sa mA dzaHsa spyan drangs la /
hU~M/
bcom ldan bde gshegs rgyal ba zhi khro dgongs //
theg mchog mnyam pa'i don nyid ma rtogs pas //
bde gshegs bka' dang 'gal spyad nongs pa kun //
gnong 'gyod drag pos mthol bshags tshangs par gsol //
spro na spyi bshags ye shes sku mchog kyang bya'o //
de nas /
oM badzra pra be sha ya phaT kyis brda' sgo dbye /
a ti pU hoH
pra tits+tsha hoHsa brda' phyag 'tshal /
oM bo d+hi tsit+ta sa ma ya satwaM gyis dam bca' 'o //
byin dbab pa ni /
nam mkha' gang ba'i dkyil 'khor gyi lha tshogs thams cad bdag gnas yo byad la thim par bsam la /
hU~M/
srid pa'i phur bu sgrub pa dang //
dbang dang dngos grub blang ba'i phyir //
gnyis med dag pa'i mkha' dbyings nas //
ye shes khro bo gshegs su gsol //
dbang chen rnams kyis dbang skur cig
/byin chen rnams kyis byin phob cig
/mthu chen rnams kyis mthu stsol cig
/rtags dang mtshan ma bstan pa dang //
kI la ya yi dngos grub stsol //
oM badzra kI li kI la ya de ba ga Na a d+hiSh+ThA na A be sha ya aHAH
zhes dbab /
mchod rdzas byin gyis brlab pa ni /
raM yaM khaM/
hU~M/
rtog bral ye shes bdud rtsi 'bar //
chags med rak+ta'i rgya mtsho 'khyil //
'dod yon lnga yi gtor chen spungs //
kI la ya yi dngos grub stsol //
oM AHhU~M sarba pany+tsa a mr-ita hU~M hrIHThAH
oM ma hA rak+ta dz+wa la ni hU~M phaT/
oM kha ta li b+h+rU~M ma hA ba liM ta AH
oM AHhU~M gis brlab bo //
gnyis pa dngos gzhi la /
ting nge 'dzin gyi dkyil 'khor bskyed pa ni /
rdo rje khros pas zhe snang gcod //
mtshon chen sngon po 'bar ba yis //
nam mkha'i dkyil nas thigs pa shar //
zhes ting nge 'dzin gsum gyis khog phub nas /
hU~M/
e yaM raM suM keM raM b+h+rU~M/
b+h+rU~M bi shwa bi shud+d+he rat+na b+hany+dza e maN+Da la b+h+rU~M/
hU~M/
rab 'jigs dur khrod 'bar ba'i gzhal yas khang //
gru gsum mthing nag zla gam rin chen 'bar //
gru chad bar khyams sgo bzhi mu khyud rdzogs //
ngo mtshar pho brang ye shes me 'od gsal //
badzra ta taM/
ru dra kro d+hI ti ra baM/
ma sUr+Ya maN+Da la /
a tsaN+Da maN+Da la /
paM pad+ma maN+Da la /
hU~M/
rdo rje brag chen gtams pa'i sa gzhi la //
dregs pa lha chen phyogs skyong pho mo bsnol //
thabs shes nyi ma zla ba 'od 'bar dbus //
ma chags pad+ma 'bar ba'i gdan du bsam //
hU~M/
hU~M s+pha ra Na phaT/
saM ha ra Na hU~M/
badzra hU~M/
oM badzra kI li kI la ya sarba big+h+nAM baM hU~M phaT/
bcom ldan dpal chen rdo rje gzhon nu ni //
dbu gsum phyag drug zhabs bzhi g.yon brkyang tshul //
bzhad pa'i zhal g.yas dkar zhing g.yon dmar gshe
/dbus zhal mthing nag drag tu rngam zhing 'bar //
spyan dgu sdang mig khro gnyer glog stong 'khyug
/shangs nas hU~M 'byin zhal nas phaT sgra sgrog
/rno dbal drag po'i mche ba zur gsum gtsigs //
nyi khri chig stong dbu skra gyen du 'khyil //
bye ba ther 'bum rdo rje'i ba spus gtams //
g.yas kyi dang pos rdo rje rtse dgu gdengs //
g.yon gyi dang pos me dpung 'bar ba bsnams //
g.yas kyi gnyis pas rdo rje rtse lnga 'phyar /
kha T+wAM rtse gsum g.yon gyi gnyis par 'khrol //
tha ma'i phyag gnyis ri rab phur bu 'dril //
rigs lnga'i rtse bran thod skam cod pan can //
tshar gsum thod pa'i phreng ba ga shal bsnams //
sbrul chen rigs bzhi phud sgra sgrog pas brgyan //
rak+ta'i thig le zhag gi zo ris dang //
thal chen tshom bus rab brjid glang chen gyi //
ko rlon zhing lpags g.yang gzhi gos su gyon //
stag lpags sham thabs 'phyang zhing rdo rje yi //
gshog pa gdengs pas bar snang khyab par 'gengs //
mthing nag dar gyi cod pan 'phur ba'i sku
/rdo rje khra \u0f7cbo nyams dgus rol pa'i yum //
'khor lo rgyas 'debs mthing ga khro zhing sgeg
/g.yas pa ut+pal 'dzin pas yab la 'khyud //
g.yon pas b+han dmar stob la rab brtson ma /
khro mo'i rgyan dang gzig lpags sham thabs can //
bde stong sbyor bas 'bar ba'i klong na bzhugs //
yab kyi thugs kar rin chen zur brgyad pa //
margad gur phub lta bu'i srog gi gor //
ye shes sems dpa' rdor sems tshon gang ba //
dkar gsal rdor dril rin chen rgyan cha can //
de yi thugs kar rin chen cha brgyad dbus //
sran ma bkas pa tsam gyi nyi ma la //
rdo rje nas 'bras tsam gyi lte bar hU~M//
yungs 'bru tsam du phra zhing 'bar ba'i mthar //
srog yig 'bru dgus g.yas su bskor ba'i sgo
/rta mgrin dmar po pad+ma b+hany+dza'i phyag
/yum dang gnyis med 'khril bas bsrung bar gyur //
hU~M/
sangs rgyas kun gyi ye shes sku
/ngang nyid rdo rje chos dbyings las //
'bar ba'i khro bo mi bzad pa //
sku yi dbyig tu bdag skyed cig
/srog gi go ru shar ba dang //
snying gi dkyil du bsgom par bya //
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
hU~M hU~M/
oM badzra kro d+ha hU~M kA ra hU~M/
gardza gardza hU~M phaT/
steng phyogs nyi zla bsnol ba'i gdan steng du //
hU~M chen sgra 'byin phag dang rmigs bu'i mgo
/oM badzra kro d+ha bi dza ya hU~M/
ha na ha na hU~M phaT/
shar phyogs dri za bsnol ba'i gdan steng du //
rnam rgyal snyems ma stag dang bya rgod mgo
/oM badzra kro d+ha nI la daN+Da hU~M/
da ha da ha hU~M phaT/
shar lho me lha bsnol ba'i gdan steng du //
dbyug sngon sder mo g.yag dang bya rog mgo
/oM badzra kro d+ha ya mAn+ta ka hU~M/
pa tsa pa tsa hU~M phaT/
lho phyogs gshin rje bsnol ba'i gdan steng du //
gshin rje dur khrod sha ba 'ug pa'i mgo
/oM badzra kro d+ha Ar+Ya a tsa la hU~M/
b+han+d+ha b+han+d+ha hU~M phaT/
lho nub srin po bsnol ba'i gdan steng du //
mi g.yo gtun khung gzig dang khwa ta'i mgo
/oM badzra kro d+ha ha ya grI wa hU~M/
hu lu hu lu hU~M phaT/
nub phyogs klu dbang bsnol ba'i gdan steng du //
rta mgrin gtum mo byi la pu shud mgo
/oM badzra kro d+ha a pa ra dzi ta hU~M/
tiSh+Tha tiSh+Tha hU~M phaT/
nub byang rlung lha bsnol ba'i gdan steng du //
'dod rgyal mda' snyems spyang ki khra yi mgo
/oM badzra kro d+ha a mr-ita kuN+Da lI hU~M/
tshin+d+ha tshin+d+ha hU~M phaT/
byang phyogs gnod sbyin bsnol ba'i gdan steng du //
bdud rtsi rlung 'byin seng+ge pha waM mgo
/oM badzra kro d+ha trai lokya bi dza ya hU~M/
b+hin+d+ha b+hin+d+ha hU~M phaT/
byang shar dbang ldan bsnol ba'i gdan steng du /
khams gsum gsod ma dom dang sre mang mgo
/oM badzra kro d+ha ma hA ba la hU~M/
s+pho Ta s+pho Ta hU~M phaT/
'og phyogs sa bdag bsnol ba'i gdan steng du //
stobs chen bskyod ma dred dang byi ba'i mgo
/oM badzra ma hA kro d+ha kro d+hI shwa rI/
ma tha ma tha badzra /
dz+wa la dz+wa la badzra /
hU~M/
phyogs bcu dregs pa bsnol ba'i gdan steng du //
hU~M dang phaT sgrog srid gsum 'khor ba 'jig
/bdud 'dul mthu chen khro rgyal yab yum bcu //
za byed gsod byed gtum rngams tshogs bcas gsal //
hU~M hU~M hU~M hU~M hU~M hU~M hU~M/
hU~M hU~M hU~M hU~M hU~M hU~M hU~M/
hU~M hU~M hU~M hU~M hU~M hU~M hU~M/
oM badzra kro d+ha kI li kI la ya hU~M phaT/
zla gam e yi gdan steng du //
srid gsum gdug pa sgrol mdzad pa'i //
dpal chen sku gsung thugs kyi sras //
mthu chen nyi shu rtsa gcig gsal //
hU~M/
snying rjes bsgral ba'i dam tshig ni //
bsad cing mnan pa ma yin te //
phung po rdo rjes gtams byas nas //
rnam par shes pa rdo rjer bsgom //
dzaHhU~M baM hoH
oM badzra kI li kI la ya /
mo ha g+hA ta ya ma ma shrI g+h+raM karma ka ra ye hU~M phaT/
tshad med bzhi ldan sgo bzhi ru //
las bzhi sgrub mdzad sgo ma bzhi //
bar khyams phur srung bcu gnyis dang //
bse lcags dung sogs ging chen bzhi //
phyi yi 'khor yug lcags ri la //
mkha' 'gro sum cu rtsa gnyis dang //
ma bdun sring bzhi dbang phyug sogs //
dam can 'khor yug gang bar gyur //
ces rten dang brten par bcas pa'i dkyil 'khor rnam gsum yongs rdzogs bkrag gsal du bskyed do //
de nas rang bzhin ye shes kyi dkyil 'khor spyan drang ba ni /
rang gi thugs ka'i hU~M yig las byung ba'i 'od zer rang bzhin rdo rje phur bu'i zhing khams thams cad du khyab par 'phros pas srid pa'i phur bu gzugs kyi sku gang la gang 'dul gyi mos pa dang 'tsham par sad par gyur /
oM badzra sa mA dzaH
zhes dgongs gsol brjod nas /
hU~M/
srid pa'i phur bu sgrub pa dang //
dbang dang dngos grub blang ba'i phyir //
ye shes khro bo gshegs su gsol //
ting 'dzin dkyil 'khor 'di la dgongs //
oM badzra kI li kI la ya e h+ye hi b+ha ga wAn sa ma ya dza dzaHsa ye shes pa spyan drangs te mdun mkhar bzhugs pa la /
a ti pU hoH
pra tits+tsha hoHsa phyag 'tshal /
oM AHhU~M/
oM hU~M swA AMHhA/
kA ya wA ka tsit+ta gu Na karma sid+d+hi a b+hi Shiny+tsa hU~M gis dbang blang /
sa ma ya tiSh+Tha satwaM gyis dam tshig pa la gnyis med du bstim mo //
de nas mchod pa ni /
hU~M/
dur khrod gsang ba mchog gi dkyil 'khor du //
phyi nang nyer spyod 'dod yon drag po'i rdzas //
sman gtor rak+ta dug gsum sha khrag rus //
rmad byung sbyor sgrol gsang ba'i mchod sprin spro //
dpal chen dkyil 'khor yongs rdzogs lha la 'bul //
sku gsung thugs kyi dngos grub bstsal du gsol //
oM shrI badzra he ru ka sa pa ri wA ra ar+g+haM nas /
shab+da'i bar dang ma hA pany+tsa a mr-ita kha raM khA hi /
ma hA ba ling+ta khA hi /
ma hA rak+ta khA hi /
ma hA mAM sa rak+ta kiM ni ri ti kha raM khA hi /
kha taM kha taM kha taM/
hU~M hU~M hU~M/
phaT phaT phaT/
badzra yak+Sha kro d+ha kha kha kha raM khA hi ha ha hU~M hU~M phaT phaT/
de nas bstod pa ni /
hU~M/
dus gsum sangs rgyas ma lus 'dus pa'i bdag
/bcom ldan dpal chen rdo rje gzhon nu mchog
/skye med rnam dag 'khor lo rgyal 'debs yum //
sa bcu'i mnga' bdag khro rgyal yab yum bcu //
nyon mongs sgrol mdzad khra thabs nyi shu'i tshogs //
sku gsung thugs sprul sras mchog nyi shu gcig
/bar chad srung mdzad sgo skyong phur srung sogs //
rab 'byams dkyil 'khor lha la phyag 'tshal bstod //
oM badzra kI li kI la ya hU~M phaT/
de nas dzapa? bzla ba ni /
dkyil 'khor gsum spyi dang khyad par bdag rtsa ba'i dkyil 'khor la sems rtse gcig tu 'dzin pa sku phyag rgya la dmigs pa /
thugs srog sngags 'khor las 'od zer 'phro 'dus kyis don gnyis byas par mos pa gsung yig 'bru la dmigs pa /
sems nyid skye med kyi ngang du rig pa 'dzin med tshogs drug lhug par 'jog pa thugs chos nyid la dmigs pa /
dzapa? khang phyes te bdag mdun gyi thugs ka dang lte ba nas sngags phreng mgal me ltar 'khor bar dmigs pa yon tan dbang dang dngos grub len pa /
sngags kyi 'od zer ljang nag khro mtshon phur thun gyi char babs pas dgra bgegs kyi sgo gsum longs spyod dang bcas pa phye mar brlag cing tshe bsod rang la bsdu ba phrin las dgra bgegs sgrol ba'i dmigs pa bcas dzapa? dgongs lnga las /
bsnyen sgrub kyi skabs 'dir gtso bor sku gsung thugs kyi dzapa? dgongs la gzhi bca' 'o //
bzla bya'i sngags ni /
oM badzra kI li kI la ya sarba big+h+nAn baM hU~M phaT dzaHhU~M AH
zhes srog sngags 'bru dgu
/las sngags 'bru lnga /
'phyong sngags 'bru gsum bcas sbrel ba yi ge bcu bdun pa ni bsnyen pa'i sngags te /
grangs kyi tshad ni bdun 'bum nyis khrir gsungs so //
bsnyen sgrub chig chod la bsnyen sngags mthar /
ma rag mo yag mo :
kA la rU pa snying rtsa la yaM yaM:
srog la yaM yaM:
snying la phril phril :
srog la chum chum :
tsit+ta srog la tung tung :
snying khrag srog la shad shad :
thum ri li li :
tseg tseg :
'ur 'ur :
shig shig :
gul gul :
myags myags :
sod sod :
DA ki ma ma karma :
shrI g+h+raM ka ra ye :
mA ra se na :
pra mAr+d+ha na ye hU~M phaT:
ces drag sngags 'dus pa yi ge bdun cu rtsa drug pa nyid sbrel te bzla'o //
thun mthar stong tshigs kyi mchod pa ni /
hU~M/
dpal chen phur pa'i lha tshogs gshegs //
phyi nang gsang ba'i mchod pa 'bul //
sku gsung thugs yon phrin las bstod //
bag med 'gal 'khrul nyams chag bshags //
thugs rjes brtser dgongs dngos grub stsol //
ces dngos grub blang ngo //
gsum pa rjes la tshogs mchod 'bul bar spro na /
byin gyis brlab pa ni /
oM sarba dra byaM bi sho d+ha ya hU~M phaT/
hU~M raM yaM khaM/
ma dag pa'i dngos 'dzin thams cad bsregs gtor bkrus nas stong par sbyangs /
stong pa'i ngang las tshogs gzhong rin po che'i snod du tshogs rdzas rnams rigs lnga yab yum gyi dam tshig chen po'i rang bzhin 'dod yon gyi rnam pa cir yang 'char bar bsam zhing oM AHhU~M sarba pany+tsa a mr-ita hU~M hrIHThAH
zhes brlabs /
tshogs zhing spyan 'dren pa ni /
hU~M/
srid pa'i phur bu sgrub pa dang //
dbang dang dngos grub blang ba'i phyir //
zhal zas tshogs kyi mchod pa la //
ye shes khro bo gshegs su gsol //
oM badzra kI li kI la ya dza hU~M baM hoH
de nas tshogs phud cha gsum du bcad de /
dang po mchod pa ni /
hU~M/
bla med mchog gi mchod pa dam pa 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
bla ma yi dam dkyil 'khor lha la 'bul //
oM gu ru de wa DA ki nI ga Na tsakra khA hi /
badzra yak+Sha kro d+ha khA hi /
spro na skong ba'i las rim gsum yang bya'o //
bar pa bshags pa ni /
ye shes lha la rtog pa mi mnga' yang //
de yi 'khor du gtogs pa'i lha srin rnams //
mi yi skyon mthong tsam na bar chad rtsom //
bdag cag ma rig sgo gsum bag med pas //
'dod khro gti mug dbang gis nongs byas bshags //
tshogs kyis mchod do tshangs dbang dngos grub stsol //
sa ma ya hoH
sa ma ya tiSh+Tha satwaM/
tha ma bsgral ba ni /
rgyas par gab pa'i sngags drug spu gri'i dgongs pa ltar bsgral ba las gzhung bzhin shes par bya la /
'dir tshogs mchod dkyus tsam du /
oM badzra kI li kI la ya dgra bgegs gnod byed dzaHhU~M baM hoH
shI g+h+raM A na ya hU~M phaT/
ces dmigs bya dgug la /
hU~M dzaH
dam tshig chen po'i dus la bab //
sprul pa chen po'i dus la bab //
phyag brnyan chen po'i dus la bab :
shwa na mu kha'i dus la bab :
bdag nyid chen mo'i dus la bab :
sa bdag chen mo'i dus la bab :
khyed kyi phrin las dus la bab :
mthu rtsal dbyung ba'i dus la bab //
ces pho nya bskul /
hU~M/
byang chub mchog tu sems bskyed cing //
dus gsum rgyal ba'i gdung 'tshob pa'i //
rig 'dzin bdag cag rnams la ni //
gnod cing gdug pa'i dgra dang bgegs //
bdud dang bar du gcod pa rnams /
khro bo chen po'i byin rlabs kyis //
yud tsam gyis ni 'dir bkug nas //
mngon spyod tshul bzhin bsgral ba dang //
lus ngag rdul du bshig nas kyang //
sdug bsngal nyams su myong bar mdzod //
oM laM hU~M laM satwam+b+ha ya nAn /
mo hA g+ha ta ya /
b+ha ga wAn /
hrIHSh+TiHbi krita shrI badzra hU~M kA ra hU~M hU~M phaT phaT/
badzra kI li kI la ya /
dzaHhU~M baM hoH
sarba big+h+nAn /
badzra kI li kI la ya hU~M phaT/
badzra hU~M kA ra hU~M phaT/
hU~M kA ra hU~M a phaT/
ces bzla bzhin gsal ba gsum dang ldan pa'i ngang nas tshe khrus sbar gsum gyi dgongs pas brten pa dbyings su bsgral /
rten gzhi bag chags snyigs ma'i lus bdud rtsir sbar la /
hU~M/
dpal chen 'khor bcas zhal phyes shig
/dgra bgegs lnga phung zhal du stob //
sdang dgra gdon bgegs 'khor bcas rnams //
rdul phran tsam yang med par rol //
badzra yak+Sha kro d+ha kha kha khA hi khA hi /
ha ha ha /
hU~M hU~M hU~M/
phaT phaT phaT/
ces bstabs /
skabs 'dir spro na bcol bskul yang bya'o //
de nas tshogs la rol zhing lhag ma rnams phyogs gcig tu bsdus la /
oM AHhU~M ha ho hrIH
lhag ma'i dam rdzas 'dod yon gyi phung por gyur /
ces brlabs /
e a ral+li hriM dzaHsa lhag mgron spyan drangs /
hU~M/
bran dang bka' nyan pho nya'i tshogs /
khyod kyi dam tshig dus la bab //
sngon chad ji ltar dam bcas pa'i //
mngon spyod phrin las grub par mdzod //
lhag ma'i mchod pa 'di bzhes la //
bstan pa gnyan po srung du gsol //
ma hA pany+tsa a mr-ita khA hi /
ma hA ba ling+ta khA hi /
ma hA rak+ta khA hi /
bud+d+ha DA ki nI/
badzra DA ki nI/
rat+na DA ki nI/
pad+ma DA ki nI/
karma sarba DA ki nI kha kha khA hi khA hi /
kiM ka ra ma hA pany+tsa ba ling+ta khA hi /
zhes phyi rol du dor ro //
de nas smon lam gdab pa ni /
hoH
dgongs su gsol lo /
chos nyid kyi bden pa 'o //
gsang sngags kyi byin gyi brlab bo //
sangs rgyas kyi mthu 'o //
a b+hi tsar+Ya'i dus la bab bo //
brnag pa de kho na la 'o //
de ltar gsang sngags kyi spyod pa rmad du byung ba spyad pa'i mthu byin gyis /
bcom ldan 'das dpal rdo rje gzhon nu'i sku gsung thugs yon tan phrin las mi zad pa rgyan gyi 'khor lo la longs spyod cing skal pa mnyam par gyur cig
/bzod par gsol ba ni /
hoH
dpal chen po'i lha tshogs thams cad dgongs su gsol /
ta na sgrol ba gnas su ma stob pa dang /
ga Na sbyor ba byin gyis ma rlob pa dang /
mchod sngags ting 'dzin ma dag cing nyams pa dang /
dge ba bcu dang du ma longs shing mi dge ba bcu rtsad nas ma chod pa dang /
bka' bzhin gzhung ma bsrangs pa dang /
dam tshig rtsa ba dang yan lag nyams chag tu gyur pa ci mchis pa thams cad mthol zhing bshags na bzod par mdzad du gsol /
tshe 'di'i rkyen dang phyi ma'i sgrib par mi 'gyur bar tshangs pa dam pa stsol ba ci gnang /
zhes gsol zhing yi ge brgya pa brjod /
gtor ma gtong na /
bstan ma'i gtor ma phyir bsnur la sman raka sbreng zhing /
hU~M/
bstan ma bcu gnyis 'khor dang bcas //
dam las ma 'da' da tshur byon //
bka' yi gtor ma 'di longs la //
bcol pa'i phrin las grub par mdzod //
ces bskul la gtong /
spro na zor bskul yang bya'o //
de nas bro brdung ba ni /
gtor gzhong ri rab gsal ba'i 'og tu dam sri mnan par bsam la /
oM laM hU~M laM satwam+b+ha ya nan /
ya ma dam sri nA ga rA tsa dzaHnan /
zhes mnan /
dkyil 'khor bsdu ba ni /
hU~M hU~M hU~M gis 'od gsal du bsdus te rtag mtha' bsal /
phaT phaT phaT kyis rang nyid thun mtshams kyi lhar ldangs pas chad mtha' bsal te zung 'jug gi ting 'dzin chu bo'i rgyun lta bu la sbyar ro //
'dis kyang bdag gzhan skye kun tu //
lha mchog khyod dang mi 'bral zhing //
thal 'byin dgongs pa mthar phyin nas //
he ru kaHdpal 'grub gyur cig
/ces pa'ang rang gzhan gyi rgyun gyi nyams len dang /
sgrub pa chen po'i skabs dzapa? bsnyen pa sogs kyis las gzhung mdor bsdus su khyer bde ba'i slad du nye bar mkho bas mtshams sbyar nas /
7kun mkhyen bla ma rdo rje gzi brjid rtsal gyi bka' drin las phur pa bka' gter gsar rnying yongs rdzogs kyi smin grol gyi snod du gyur cing /
khyad par lam 'di nyid la snga rjes bsnyen sgrub lan mang thems pa'i btsun pa rdo rje dbang mchog phrin las 'dus pa rtsal gyis bris pa ste /
'dis kyang skye kun rdo rje gzhon nus rjes su 'dzin pa'i rgyur gyur cig //
/
!
dge ba 'di yis bdag dang sems can kun //
bdud las rnam rgyal bar chad kun zhi zhing //
rdo rje gzhon nu mya ngan 'das pa'i sar //
'bras bu byang chub nges par brnyes gyur cig
/bkra shis brjod pa ni /
hU~M/
skye med chos sku'i rang bzhin rnam dag las //
thugs dam dbang gis gzugs kyi skur sprul pa //
bcom ldan dpal chen rdo rje gzhon nu'i sku //
mi 'gyur rtag pa'i don gyi bkra shis shog
/'khor lo rgyas 'debs yum gyi bkra shis shog
/sprul pa'i khro rgyal bcu yi bkra shis shog
/shes rab khro mo bcu yi bkra shis shog
/yang sprul phyag brnyan tshogs kyi bkra shis shog
/sras mchog phur pa'i tshogs kyi bkra shis shog
/ye shes sgo skyong bzhi yi bkra shis shog
/dam can bka' sdod srung ma'i bkra shis shog
/dge legs 'bras bu smin pa'i bkra shis shog
/sogs bkra shis pa'i tshigs su bcad pa rgya cher brjod par bya'o ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
