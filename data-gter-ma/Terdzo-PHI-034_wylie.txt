na mo gu ru pad+ma kro d+hA ya :
shi 'dre la glud bsngo na :
bgegs gtor glud gzugs :
nam mkha':
changs bu :
sha dum :
zan chad :
mar me yos bkra :
zas dang sha yi gsur dud sogs bran :
oM AHhU~M:
a kA ros byin brlab :
mchog gsum pad+ma 'byung gnas dang :
rdo rje gzhon nu'i mthu stobs kyis :
bden pa bslu ba med pa'i mthus :
gson 'dre 'khor bcas 'dir khug cig :
sngon tshe las ngan bsags pa la :
da lta bar srid 'dre ru skyes :
gzugs ni mi brdzu dgu ru sprul :
cha lugs ma nges ya ma zung :
sems la gnod sems me ltar 'bar :
de ring byams pa'i sems ldan pas :
skad cig mdos 'di len par gyis :
rin chen lnga dang 'bru sna las :
grub pa'i sku glud rgyan ldan dang :
nam mkha' bal tshon shing bkra sogs :
sha chang changs bu gtsang ma dang :
shel tshigs khri dkar stong nag po :
zas sna gsur gyi 'dod yon bcas :
gang la gang 'dod yon tan 'byung :
sngags dang phyag rgya ting 'dzin gyis :
rgya che rgyun chad med par gyur :
bsngo 'o thob cing rab tu tshims :
sngon gyi lan chags 'khor ba dang :
'phral gnod rkyen bgegs zhi bar gyis :
phyin chad yul 'dir gnod ma byed :
rme dang gri kha mtshon kha sgyur :
sdang dgra bgegs la za kha b+h+yo :
bka' la ma 'da' dam la 'dus :
phyi mig tsam yang ma blta bar :
mtha' med rgya mtsho'i pha rol song :
bka' las 'das na brlag par 'gyur :
yak+sha gnod sbyin chen po yis :
sha rus za zhing khrag la 'thung :
rnam shes rdo rje dmyal bar 'tshed :
bden pa'i stobs 'di dran par gyis :
zhes tshar gang mang mthar :
glud thag ring bskyal :
sngags 'di drag po'i sngags sham du sbyar :
rA tsa rak+mo'i srog la mA ra ya :
tsit+ta mA ra ya rbud :
mgo la chod :
sarba duSh+TAM gnod byed pho mo phye mar 'thag :
sarba big+h+nAM mA ra ya u tsa ta ya phaT:
ces srung 'khor sgom mo :
rdo rje drag pos glud kyi sgo nas dam la btags pa'i shi 'dre'i glud bsngo dgongs gter lags so :
sa ma ya cha :
ka ru nr-i tri dza :
srog yig yin :
'di blo la yod na gnod mi thub :
sngags sham btags na tshe 'phos pas mi rung :
dam tshig rgya :
