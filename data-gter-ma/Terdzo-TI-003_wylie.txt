@#//
las mgon dregs pa yongs kyi rje btsan 'khor 'das kyi zhing skyong gzi ldan legs grub rdo rje'i lam khyer las kyi byang bu bzhugs so //
shrI he ru ka la na mo :
las mgon dregs pa yongs kyi rje btsan /
'khor 'das kyi zhing skyong legs grub rdo rje'i lam khyer las kyi byang bu ni /
ho dgongs su gsol lo :
ho dgongs su gsol lo :
ho dgongs su gsol lo :
bdud mgon nag po chen po seng ge'i gdong pa can :
zhing skyong chen po ga ya d+ha ra :
kun dga' gzhon nu :
legs grub rdo rje :
k+She tra pA la :
lho btsan nag po :
yum mchog bdud mo khrag ral ma :
dpal 'bar si na ra ma :
las mkhan bam ro pho mo :
ma sring dregs pa sde brgyad :
khyed rnams sngon tshe kun bzang yab yum :
rig 'dzin pad+ma :
hU~M kA ra :
rig 'dzin bdud 'dul rdo rje 'dus pa rtsal rnams kyi spyan sngar khas blangs dam gyis bcas pa bzhin du :
rgyal ba'i zhing khams rnam dag :
dur khrod chen po'i gnas brgyad :
sbas yul pad+ma bkod :
tsa ri ko Ta yaH
ban ri pad+ma 'od nas :
mchod cing sgrub pa'i gnas 'dir skad cig myur ba nyid du spyan 'dren gshegs su gsol :
badzra sa ma ya dza dza :
hU~M b+h+yo :
dur khrod chen po mkha' spyod tsa ri nas :
che mchog kun gyi phrin las gcig bsdus pa :
zhing skyong kun dga' gzhon nu yab yum dang :
bka' nyan las byed dregs pa sde brgyad tshogs :
sngon gyi dam bca' gnyan po ma g.yel bar :
ma thogs myur du gnas 'dir gshegs su gsol :
hU~M b+h+yo :
sngon tshe pad+ma dbang dang pad 'byung spyan snga ru :
seng gdong khyod kyis ci ltar khas blangs bzhin :
phrin las drag po'i las la spyan 'dren no :
gsang sngags bstan pa gnyan po bsrung ba'i phyir :
ma thogs gnas 'dir spyan 'dren gshegs su gsol :
hU~M b+h+yo :
sde brgyad yongs kyi dmag dpon mdzad tsa na :
dur khrod bsil ba'i tshal nas gshegs su gsol :
seng gdong sprul pa grangs med 'gyed tsa na :
gangs dkar ti se'i gnas nas gshegs\u0f8e
sgrub brgyud bstan pa phyogs bcur spel tsa na :
'brog chen la phyi'i gnas nas gshegs\u0f8e
ma mo mkha' 'gro'i gtso bo mdzad tsa na :
rnam dag o rgyan gnas nas gshegs\u0f8e
zab gter bka' srung srung ma mdzad tsa na :
ban ri pad+ma 'od nas gshegs su gsol :
gsang sngags bstan pa phyogs bcur spel tsa na :
rnam dag mkha' spyod gnas nas gshegs\u0f8e
rnal 'byor dgra bla chen po mdzad tsa na :
de wI ko Ti'i gnas nas gshegs\u0f8e
bstan pa'i ru tra ma lus bsgral tsa na :
mthu stobs drag po'i gnas nas gshegs su gsol :
hU~M b+h+yo :
bdud mgon seng gdong yab yum dang :
dregs pa sde brgyad dmag tshogs rnams :
sangs rgyas bstan pa bsrung phyir gshegs su gsol :
gsang sngags bstan pa spel phyir gshegs\u0f8e
rnal 'byor dgra bla mdzad phyir gshegs\u0f8e
log 'dren byad ma 'dul phyir gshegs\u0f8e
sa bdag klu gnyan 'dul phyir gshegs\u0f8e
rgyal 'gong dam sri 'dul phyir gshegs\u0f8e
dgra bgegs jing dur bzlog phyir gshegs\u0f8e
mi nad phyugs nad bzlog phyir gshegs\u0f8e
nad mug mtshon 'khrug bzlog phyir gshegs\u0f8e
mi mthun rkyen ngan bzlog phyir gshegs su gsol :
hU~M b+h+yo :
dur khrod rab 'jigs 'bar ba'i gzhal yas su :
gru gsum mthing nag e yi klong dkyil du :
zhing bcu'i dgra bgegs byad ma bsnol ba'i steng :
bdud mgon seng gdong yab yum 'khor dang bcas :
dgyes shing mi g.yo brtan par bzhugs su gsol :
badzra sa ma ya tiSh+Tha lhan :
hU~M b+h+yo :
chos sku skye med kun bzang he ru ka :
longs sku 'gag med dpal chen seng ge'i sgra :
sprul sku bdud mgon seng ge'i gdong pa can :
mthu stobs rdzu 'phrul nus pa'i shugs 'chang ba :
zhing skyong gzi ldan yab yum 'khor bcas la :
gnyis med gus pa'i tshul gyis phyag 'tshal lo :
na mo pu ru sha ya ho :
hU~M b+h+yo :
zhing skyong kun dga' gzhon nu yab yum 'khor bcas la :
dam rdzas dgyes mchod sna tshogs 'bul ba ni :
sha khrag la sogs ba liM mchod pa 'bul :
thugs dam dbang gis dgra bgegs ma lus sgrol :
dbang po lnga sogs keng rus mchod pa 'bul :
rdzu 'phrul stobs kyis bar chad thams cad zlog :
klad khrag la sogs bdud rtsi'i mchod pa 'bul :
sprul pa'i stobs kyis mi mthun 'gal rkyen zlog :
snying khrag la sogs nang rol gsang mchod 'bul :
bzhad pa'i tshul gyis sangs rgyas bstan pa srungs :
ga Na la sogs longs spyod mchod pa 'bul :
'dod pa'i dngos grub ma lus bdag la stsol :
mi mthun rkyen ngan bar chad zlog tu gsol :
oM tri shrI badzra ma hA kA la siM ha mu kha hU~M phaT:
tri hring dza :
d+hA ki nI tri si na ra ma hU~M phaT:
tri hriM dza :
tsa na phaT:
siM ha b+h+yo :
d+h+ri tri :
ya ma ra tsa du tri phu tri :
badzra k+She tra pA la :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hAH
i daM ba liM ta gr-ih+Na gr-ih+Na kha kha khA hi khA hiH
b+huny+dza hoH
rak+ta ar+g+haM pi pa to a ti kra ma sa ma ye swA hAH
sarba pany+tsa a mr-ita khA hiH
ma hA badzra pad+ma yo gi ni a ho su kha hoH
dam ldan rnal 'byor bdag dang bdag gi rtsa ba'i bla ma la gnod cing 'tshe bar byed pa'i dgra 'dre byur ltas ngan byad kha rbod gtong kha mchu mi kha dmag jag chom rkun mtshon dug sbyor ngan shom pa dang /
bran slob snying ring dam tshig ngos lkog dngos shag lkog lab mgo bskor gsang 'khyal mna' zan brang rkun 'gro 'go dud mjug ngo log rgyab bstan bka' 'das khrims 'gal byed pa'i /
tshe bla srog dbugs drod mdangs thams cad mA ra ya kha kha khA hi khA hiH
ma hA mAM sa la khA hiH
ma hA tsit+ta la khA hiH
ma hA rak+ta la khA hiH
ma hA go ro tsa na la khA hiH
ma hA ba su ta la khA hiH
ma hA kin ni ri ti la khA hiH
ma traM ru tra pra b+han tsakra hU~M phaTaH
e s+pha ra Na phaTaH
sarba ma mi ka yi sarba a d+hi sid+d+hi ye swA hAH
hU~M b+h+yo :
dur khrod bdag po zhing skyong seng ge'i gdong :
de yi yum chen srin mo seng gdong ma :
bkra shis dpal 'bar nor gyi dngos grub ster :
stobs chen yid 'gugs lha mo dbyings phyug ma :
dur khrod bdag mo khyod la phyag 'tshal bstod :
hU~M b+h+yo :
bkra shis chen mo mthu stobs rno la myur :
zlog pas mi bzlog sngags zlog dgra bo'i gshed :
rbod gtong phar brlag nus pa rang gshed 'beb :
bdud mgon seng gdong sku la phyag 'tshal bstod :
dregs pa 'dul zhing dgra bgegs kun gyi gshed :
ltas ngan cho 'phrul rgyug pa'i zhor la 'beb :
dam nyams tshe srog glo bur sdud mdzad pa :
drag po sgrol byed gsung la phyag 'tshal bstod :
nang du zhi zhing bkra shis bu nor spel :
phyi ru khros pas rtsub 'gyur 'jig rten g.yo :
ba dan phyar bas sangs rgyas bstan pa srung :
g.yu ral bsigs pas seng chung skar ltar 'khrugs :
zhing skyong dpal 'bar thugs la phyag 'tshal bstod :
hU~M b+h+yo :
spyan dmar glog 'khyug srid gsum 'od kyis gang :
ljags dmar brdabs pas sa gzhi g.yo zhing 'khrugs :
dmar gtor gdengs pas nad yams char bzhin 'beb :
bdud rta brgyugs pas lha srin brgyal zhing 'bog :
dmag dpon seng gdong dgra 'dul sku la bstod :
hU~M b+h+yo :
bstan pa bsrung zhing bka' yi bya ra mdzad :
rnal 'byor mgo 'don sngags 'chang tshe srog sring :
nang du zhi bas yid bzhin lha mo 'du :
phyi ru khros pas phra men ser ltar 'khrugs :
dam nyams drug khri nyin bzhin gsod par byed :
gung gnyis rgyug pas dkor rkun rtsad nas gcod :
rno myur seng gdong sku la phyag 'tshal bstod :
zlog pas mi bzlog gzhan gyis mi chun zhing :
bka' srung bdud tshogs dgra la rang gshed 'beb :
bdag la byams shing nang du dngos grub ster :
bkra shis snying nye grogs ltar rtag tu srung :
gsung sgrog gcig thos las ni tshar gsum bsgrub :
bu ltar srung zhing khyo ltar skyong ba'i lha :
d+hA ki seng gdong gsung la phyag 'tshal bstod :
gsang sngags bka' srung rnal 'byor dgra bla che :
bdud kyi g.yul 'joms ma rungs dgra bgegs sgrol :
rdzu 'phrul mthu yis lha srin dbang sdud cing :
sangs rgyas bstan pa srung ba'i las la brtson :
srin mo'i gzugs kyis dgra la nad yams 'beb :
dpal 'bar seng gdong thugs la phyag 'tshal bstod :
hU~M b+h+yo :
yab yum gnyis kyi bka' nyan mthu rtsal can :
bam ro pho mo'i sku la phyag 'tshal bstod :
bka' yi las byed shan pa sde brgyad tshogs :
dregs pa lcam dral rnams la phyag 'tshal bstod :
hU~M b+h+yo :
dam nyams dgra la ltas ngan sna tshogs gtong :
skyes bu chen po'i sku la phyag 'tshal bstod :
dam nyams dgra bgegs ma lus khram la 'debs :
gshin rje chos rgyal sku la phyag 'tshal bstod :
dam nyams dgra la mdze nad char bzhin 'beb :
klu bdud mgo dgu'i sku la phyag 'tshal bstod :
dam nyams dgra bgegs ma lus zhags pas 'ching :
bdud rje nag po'i sku la phyag 'tshal bstod :
dam nyams dgra la ye 'drog sna tshogs gtong :
btsan 'gong chen po'i sku la phyag 'tshal bstod :
dam nyams dgra la 'ja' 'khyil ltas ngan gtong :
lha bdud dkar po'i sku la phyag 'tshal bstod :
dam nyams dgra bgegs dmod pa'i mtshon chas phung :
srin po d+har d+hi'i sku la phyag 'tshal bstod :
dam nyams dgra la khrag nad char bzhin 'beb :
rdo rje ba lam sku la phyag 'tshal bstod :
hU~M b+h+yo :
gzhan yang las mkhan dregs pa'i dmag tshogs ni :
gtso bo'i bka' bzhin rang gi las byed pa :
bstan pa'i dgra bgegs thal ba rdul bzhin rlog :
bka' nyan las byed tshogs la phyag 'tshal bstod :
ces gsang bdag siM ha g+haN+De rgyal ba'i bstan srung du skur snang ba'i zhing skyong chen po 'di nyid snying nye mthu myur tshan che bkra shis 'khu ldog nyung ste /
'di'i sgrub thabs gsar ma 'ga' zhig dang rnying ma'i gter kha mang po yod kyang /
'di ni khrag 'thung nus ldan bdud 'dul rdo rje'i gter byung ltar te /
sgrub thabs mang lha ngo bo gcig pas 'dir ma 'dus pa med cing lhag tu zab myur 'di rang che bas brtson 'tshal zhing /
khyad par rang re'i chos brgyud la 'go ba'i lha mchog go
/zhes gter gzhung las byang nas rig 'dzin chen po tshe dbang nor bus khyer bde khol du phyung zhing gtor 'bul khA hi sbyar bar mdzad pa'o //
dge'o //
dge'o //
dge'o ///
/
