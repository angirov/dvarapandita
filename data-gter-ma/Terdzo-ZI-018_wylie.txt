bde gshegs spyi bstod sems brtse ma ni /
sems can rnams la brtse ba can //
'phrad dang bral ba'i dgongs pa can //
mi 'bral ba yi dgongs pa can //
phan bde dgongs khyod la phyag 'tshal //
thub pa sgrib kun nges par grol //
'jig rten thams cad zil gyis gnon /
khyod kyi mkhyen pas shes bya khyab //
thugs grol khyod la phyag 'tshal lo //
sems can dag ni thams cad kyi //
nyon mongs ma lus thams cad 'dul //
nyon mongs 'joms mdzad nyon mongs la //
brtse bcas khyod la phyag\u0f8e
lhun gyis grub cing chags mi mnga'//
thogs pa mi mnga' rtag par ni //
mnyam par bzhag cing 'dri kun gyi //
lan ldon khyod la phyag\u0f8e
rten dang brten par bshad bya dang //
gsung dang mkhyen pa 'chad byed la //
blo gros rtag thogs mi mnga' bar //
legs ston khyod la phyag\u0f8e
gshegs nas spyod pa mkhyen mdzad de //
de dag skad kyis sems can gyi //
'ong dang 'gro dang nges 'byung la //
legs 'doms khyod la phyag\u0f8e
lus can kun gyis khyod mthong na //
skyes bu dam pa lags par 'tshal //
mthong ba tsam gyis rab dang bar //
mdzad pa khyod la phyag\u0f8e
len dang gnas dang gtong ba dang //
sprul dang yongs su sgyur ba dang //
ting nge 'dzin dang ye shes la //
mnga' brnyes khyod la phyag\u0f8e
thabs dang skyabs dang dag pa dang //
theg chen nges par 'byung ba la //
sems can rnams la rab slu ba'i //
bdud 'joms khyod la phyag\u0f8e
rang gzhan don du ye shes dang //
spangs dang nges 'byung bgegs mdzad par //
ston mdzad mu stegs gzhan dag gis //
mi brdzi khyod la phyag\u0f8e
bsrung med bsnyel ba mi mnga' ba //
'khor gyi nang na bag brkyang gsung //
kun nas nyon mongs gnyis spangs pa //
'khor sdud khyod la phyag\u0f8e
kun mkhyen khyod la rgyu ba dang //
gnas pa kun la rtag par ni //
kun mkhyen min spyod mi mnga' ste //
yang dag don ldan khyod phyag 'tshal //
sems can kun gyi bya ba la /
khyon ni dus las mi 'da' bas //
mdzad pa rtag tu don mnga' ba //
mi bsnyel khyod la phyag\u0f8e
'jig rten kun la nyin mtshan du //
lan drug tu ni so sor gzigs //
thugs rje chen po dang ldan pa //
phan dgongs khyod la phyag\u0f8e
spyod pa dang ni rtogs pa dang //
ye shes dang ni phrin las kyis //
nyan thos rang sangs rgyas kun gyi //
bla ma khyod la phyag\u0f8e
sku gsum dag gi byang chub che //
rnam pa kun brnyes thams cad du //
sems can kun gyi the tshom dag
/gcod mdzad khyod la phyag\u0f8e
'dzin pa mi mnga' nyes mi mnga'//
rnyogs pa mi mnga' mi gnas pa //
mi g.yo chos rnams thams cad la //
spros med khyod la phyag 'tshal lo //
!
dpe tshan 'di sngon med gsar bzhag gis lung rgyun la zhib rtog dgos pa yin no //
