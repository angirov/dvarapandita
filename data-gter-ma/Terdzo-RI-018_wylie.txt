\u0f01\u0f83:
lung chen rdo rje bkod pa las :
bka' 'dus chos kyi rgya mtsho yi :
rnal 'byor rgyun gyi nyams len bzhugs :
bla ma he ru ka la phyag 'tshal lo :
a nu rang lugs sgrub pa'i man ngag ni :
rnal 'byor rgyun gyi nyams len bstan par bya :
de la sbyor dngos rjes gsum dang po ni :
hU~M:
kun bzang klong nas zhe sdang rdo rje bzhengs :
yab yum sbyor ba'i sems sprin khro bo dang :
mtshon cha me yis bgegs tshogs tshar bcad nas :
bde chen rang mdangs srung ba'i 'khor lor gyur :
hU~M hU~M hU~M:
oM:
lus 'di rtsa yi gtso bo phal pa rnams :
ye nas sprul skur gnas pa ma shes te :
dbyibs kyi lha sku rtsa la bsgom ma shes :
sprul sku rang bzhin lhun grub 'bras bur bshags :
lus gnas yi ge longs skur gnas pa la :
lam du ma shes bde ba ma bsgom pas :
gtum mo'i drod kyis bde ba ma thob ste :
'bras bu longs spyod rdzogs pa'i ngang du bshags :
ye nas bdud rtsi thig le chen po ni :
chos sku dri ma med par gnas pa la :
ma shes ma rtogs bdud rtsir ma sbyangs pa :
'bras bu chos kyi sku yi ngang du bshags :
ye nas thams cad ngo bo nyid kyi sku :
ma sbyangs gnas lugs don du ma rtogs pas :
lam bstan rdo rje rba rlabs lam ma bsgom :
'bras bu ngo bo nyid kyi ngang du bshags :
oM:
'gro drug rgyal ba'i sras po 'di :
ma rtogs log par 'khyams pa rnams :
rgyal ba'i sras su bskyed nas ni :
'khor ba'i rgyun rnams gcad par bya :
yab yum sbyor ba'i 'od zer gyis :
bde gshegs spyan drangs byin gyis brlabs :
oM hU~M a la la ho :
b+ha ga wAn sa ma ya ho :
sa ma ya satwaM:
hU~M:
dus gsum bde gshegs 'khor dang bcas :
rang bzhin gnas nas sku bskyod de :
sgrub pa'i gnas mchog 'dir gshegs la :
dbang skur byin phob dngos grub stsol :
hU~M hU~M hU~M hU~M:
yi ge raM yaM khaM gis bsregs gtor bkrus :
dbyings kyi b+han+d+har ye shes lnga yi rdzas :
de dbus che mchog bdag nyid bdud rtsi 'khyil :
mtheb srin rta mgrin yab yum rang 'od kyis :
bdud rtsi bsdus nas thim pas 'od du zhu :
rta mgrin yab yum byang sems de dang 'dres :
gang la phog pas don grub bdud rtsir gyur :
badzra a mr-ita oM AHhU~M hrIHTha :
gtor gzhong yum lnga'i mkha' la gtor ma ni :
ye shes lnga yi 'dod yon 'phro bar gyur :
oM ma hA ba liM ta te dzo ba liM ta ba la ba te gu h+ya sa ma ya hU~M phaT:
pad+ma 'bar ba'i snod du ye shes kyi :
rba klong 'khrugs pas khams gsum rak+ta 'dus :
oM ma hA rak+ta dz+wa la maN+Da la hU~M hrIHTha :
gzhan yang snod rnams dbyings kyi zhing khams su :
mchod rdzas ye shes lha mo'i rol par gyur :
na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
hU~M:
phyi nang gsang ba'i sems kyi dngos po rnams :
mtshams bcad bshags pa dam bca'i byin rlabs kyis :
lam gyi 'gal rkyen ming yang med par shog :
nus med ma dag dngos po cir snang ba :
byin phab sbyangs spel bsgyur pa'i mthu nus kyis :
lam gyi mthun rkyen lhun gyis 'grub par shog :
na mo hU~M:
dngos gzhi lus dkyil gsal gdab pa ni :
hU~M:
chos rnams skye med dbyings nyid ye ji bzhin :
kun tu bzang mo'i mkha' klong rnam par dag :
de yi ngang las ma 'gags snying rje'i rtsal :
ye shes kun bzang rol pa lhun gyis grub :
dbyings ye gnyis med bde ba chen po'i sras :
rtsa ba byang chub sems kyi dkyil 'khor che :
de ltar snang ba'i chos rnams ma lus pa :
rang gi phung khams skye mched nyid du 'du :
de nyid ye nas lha ru gnas par shes :
gsang sngags brjod pa'i rkyen gyis sad pa las :
dwangs pa'i mtsho la gza' skar shar bzhin gsal :
b+h+rU~M bi shwa bi shud+d+he dz+nyA na tsakra du ti nan rat+na sur+Ya tsan+d+ra pad+ma :
nam mkha' thams cad yum lnga'i mkha' klong dang :
gzhal yas khang pa gru bzhi sgo bzhi pa :
rta babs brgyad sogs rgyan gyis mdzes pa'i dbus :
seng khri pad+ma nyi zla'i gdan bcas gsal :
hU~M hU~M hU~M badzra tsit+ta oM:
a a a badzrI b+ha dra sa man+ta a :
bdag nyid kun bzang mthing gsal mtshan dpe rdzogs :
zhal gcig phyag gnyis mnyam gzhag skyil krung bzhugs :
kun tu bzang mo sngon mo pad skyil 'khril :
dar dang rin chen bcu gsum rgyan dang ldan :
'od zer drug phrag drug 'phro'i klong du bzhugs :
bde stong gnyis su med pa'i ngo bor bzhugs :
thugs kar 'khor lo'i dbus dang rtsibs bzhi la :
hU~M mUM oM lAM swA mAM AM pAM dang :
hA tAM rnams kyis rdo rje dbyings phyug ma :
rnam snang spyan ma rin 'byung mA ma kI:
mtha' yas gos dkar don grub sgrol mar bcas :
k+ShiM hU~M dzriM AM trAM trAM hrIHhrIHyis :
mig dang rna ba sna dang lce yi g.yas :
sa snying lA s+ye phyag rdor gar ma dang :
nam snying phreng ba spyan ras gzigs glu ma :
mai dzaHthiMlha hU~M hU~M baM muM ho yis :
mig dang rna ba sna dang lce yi g.yon :
byams pa spos ma sgrib sel me tog ma :
kun bzang mar me 'jam dpal dri chab ma :
'khor lo'i mdun rgyab hU~M a bya byed gnyis :
kreM hU~M truM sruM braM k+ShaM ye rnams kyis :
dpral ba lce steng snying kha lte ba dang :
gsang gnas rkang mthil g.yon pa rnams la ni :
lha dang lha min mi dang byol song dang :
yi dwags dmyal ba'i thub pa drug rnams gsal :
hU~M dzaHhU~M hU~M hU~M baM hU~M hoHyis :
lag g.yas mthil du gshin rje lcags kyu ma :
lag g.yon mthil du stobs chen zhags pa ma :
rkang g.yon mthil du rta mgrin lcags sgrog ma :
g.yas par bdud rtsi 'khyil pa dril bu ma :
hU~M:
phyi nang snod bcud dngos po cir snang ba :
gzhal yas lha ru bsgoms pa'i byin rlabs kyis :
phung khams skye mched rtog pa rnam dag nas :
'og min dkyil 'khor lhun gyis grub par shog :
na mo hU~M:
rigs lnga rdo rje gsum gyi phyag rgya bcas :
spyi bor rigs lnga yab yum snyoms zhugs pa'i :
chu yis dbang bskur rigs lngas dbu brgyan gyur :
oM ma hA 
shUn+ya tA 
dz+nyA na badzra swa b+hA ba At+ma ko\u0f85 haM:
A dar+sha :
sa mA tA:
pra t+yA bek+Sha Na :
kr-i t+yA nuSh+ThA sogs /
gnas gsum zla ba pad+ma nyi ma la :
gnas pa'i oM AHhU~M gis rgyal ba mchod :
byin rlabs bsdus nas thim pa yongs gyur las :
rnam snang mtha' yas mi bskyod pa yis mtshan :
oM sarba ta thA ga ta ma hA 
kA ya 
badzra swa b+hA ba At+ma ko\u0f85 haM:
wA ka\u0f8e
tsit+ta\u0f8e
hU~M:
sgo gsum phung po dug lnga'i dngos po rnams :
rgyas gdab dbang bskur bgyis pa'i byin rlabs kyis :
nyon mongs dngos 'dzin ma rtogs kun sbyangs nas :
gdod ma'i byin rlabs dbang thob don rtogs shog :
na mo hU~M:
rang rig hU~M sngon rtag 'char ba'i :
'od kyis chos dbyings mthar thug khyab :
chos sku gzugs sku'i skur bzhengs gyur :
badzra sa mA dzaHyis snyan gsan dbab :
hU~M:
thugs rje'i lcags kyus thugs dam rgyud bskul zhing :
byams pa'i zhags pas gnas nas spyan yang 'dren :
lcags sgrog bka' yi pho nyas gnas skyod la :
bde gshegs bzhugs shing rnam grol dgyes pa skyed :
e h+ye hi A na ya badzraHsa spyan drang :
dzaHhU~M baM hoHsa bstim :
tiSh+Tha badzras brtan par bya :
hU~M:
sbyang gzhi sbyangs 'bras dngos po cir snang ba :
ye shes spyan drangs bstims pa'i byin rlabs kyis :
gzhi 'bras gnyis su med pa'i don rtogs nas :
bla med 'bras bu lhun gyis grub par shog :
na mo hU~M:
lha la lha rol tshul gyis phyag mchod ni :
a la la ho :
a ti pU ho :
pra tIts+tsha ho :
hU~M:
'khor ba rgya mtsho'i yo byad rnams :
mchod pa rgya mtsho'i rgyan yin te :
srid pa rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
oM AHhU~M:
su ra to ma hA rA ga :
pa na peM:
pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hU~M:
oM AHhU~M:
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrIH
oM shrI badzra rA ga gan+d+he gan :
ma hA pany+tsa amr-i ta la kha raM khA hi :
kA ya wA ka tsit+ta oM AHhU~M:
ma hA ba liM ta khA hi :
ma hA rak+ta khA hi :
lha rnams yab yum sbyor bas bde mchod 'bul :
oM sarba ta thA ga ta ma hA a nu rA ga badzra swa b+hA ba At+ma ko\u0f85 haM:
byang sems 'od kyis 'khor ba yi :
'khrul rtog 'od gsal ngang du bsgral :
bo d+hi tsit+ta s+pha ra Na phaT:
oM:
thams cad ma lus sku gsung thugs :
sku gsung thugs kyi bdag nyid che :
sku gsung thugs kyis kun tu khyab :
sku gsung thugs kyi thig le che ho :
hU~M:
bde sdug btang snyoms dngos po cir snang ba :
phyag mchod bstod pa phul ba'i byin rlabs kyis :
blang dor 'dzin pa'i rtog pa rnam dag nas :
kun kyang mnyam nyid ngang du rtogs par shog :
na mo hU~M:
ho :
phyogs dus bde gshegs dkyil 'khor lha rnams dgongs :
phyi nang gsang ba sku gsung thugs rgyud mnyes :
de'i mthus 'gro kun rdo rje 'chang gral thob :
bdag cag rnams kyi dam tshig nyams chag skong :
dngos grub rnam pa gnyis kyi snod gyur te :
yi ge 'khor lo tshogs chen sa non shog :
a la la ho :
gzhi lus ye shes sems dpa'i thugs ka ru :
zla ba'i gdan la oM mthing rtag tu 'char :
de la sngags kyis bskor ba'i 'od zer gyis :
lus dkyil lha bskul 'od 'phros mkha' khyab kyi :
rgyal rnams mchod cing 'gro ba'i sgrib pa sbyangs :
rang bzhin sku gsung thugs gnas mngon du byas :
rgyal kun rdo rje gsum dang dbyer med gyur :
'od zer de rnams slar 'dus rang la thim :
khams gsum lha yi dkyil 'khor nyid du sad :
lus kyi bsgul bskyod lha yi phyag rgya che :
ngag gi bzlas brjod chos nyid sgra gdangs sgrog :
sems kyi dran rtog dbyings rig dbyer med pa'i :
rtsa ba byang chub sems su rtogs par bya :
oM gu h+ya dz+nyA na bo d+hi tsit+ta ma hA su kha hU~M hU~M:[ <!TCC Tibetan character 4,37 undefined in unicode!> ]de nas 'ju 'dul tshul du khro bo yang :
e yaM ra suM keM raM:
b+h+rU~M bi shwa bi shud+d+he b+hany+dza dz+nyA na tsakra :
sur+Ya maN+Da la de ba tiSh+Tha naM ti ra baM:
rang gi sems dbugs sha khrag rus pa drod :
yum lnga'i mkha' klong dur khrod gzhal yas khang :
'khor lo rtsibs brgyad brag chen pad nyi zla :
dbang phyug nyer bzhi byol song gtso brgyad gnas :
oM a kra ma hA shrI he ru ka hU~M:
ka ta ma hA kro d+hI shwa rI hU~M phaT:
byang chub sems rgyud sngags kyis sad pa las :
bdag nyid che mchog mthing dkar dmar ba'i zhal :
g.yas pas rdo rje rtse dgu rtse lnga rtse gsum dang :
g.yon pas thod pa rnam gsum khrag bkang bsnams :
zhabs bzhi brkyang bskum 'dor thabs gdan la rol :
rdo rje'i gshog brgyang dpal dang dur khrod chas :
gnam zhal dbyings phyug mthing nag kha T+wAM 'dzin :
thod khrag stob nas yab dang bde chen sbyor :
ye shes me dpung 'bar ba'i klong du gsal :
gtsug tor nas ni zhabs kyi gdan khri'i bar :
'khor 'das gnyis kyi chos rnams thams cad rdzogs :
gzhi lus he ru ka yi thugs ka ru :
tsit+ta'i rtsa dgu rin chen dpal be 'u :
dbus dang zur brgyad zhabs kyi thig le rnams :
hU~M hU~M hU~M hU~M hU~M hU~M hU~M hU~M hU~M:
hU~M hU~M hU~M hU~M hU~M hU~M hU~M hU~M hU~M:
badzra bud+d+ha rat+na pad+ma dang :
karma he ru ka rnams yum dang bcas :
rak+sha sa nu gu h+ya yak+sha bcas :
yum dang phyag mtshan gdan bcas gsal :
dbang rten rtsa zung nang ma rnams la ni :
mig gnyis ha ha gau rI puk+ka si :
rna bar ha ha bai tA gasma rI:
sna gnyis ha ha tsau rI sme sha dang :
lce zur ha ha pra mo tsaN+Da lI:
dbang rten rtsa zung phyi ma rnams la ni :
mig gnyis he he seng gdong rgod gdong ma :
rna bar he he wa gdong kaM ka'i gdong :
sna la he he stag gdong khwa gdong ma :
lce zur he he khyi gdong 'ug gdong ma :
lag mthil g.yas la phaT ces rta gdong ma :
lag mthil g.yon du phaT ces phag gdong ma :
rkang mthil g.yon na phaT ces sprel gdong ma :
rkang mthil g.yas su phaT ces spyang gdong ma :
brang la a zhes spor byed nyi zer can :
nu g.yas a zhes me khyer glog phreng ma :
phrag g.yas a zhes spor byed skar mda' 'phen :
sog g.yas a zhes srin mo ral pa can :
sog par a zhes klu mo lce 'beb ma :
sog g.yon a zhes spor byed khyung thogs ma :
phrag g.yas a zhes spor byed ba lang sna :
nu g.yon a zhes mig 'byin snying sreg ma :
sog 'og nam tshong rtsib ma bzhi po la :
g.yas kyi dang por dzaHzhes rgyas 'debs ma :
g.yon gyi dang por hU~M zhes tshe 'phel ma :
g.yon gyi 'og mar baM zhes dbang sdud ma :
g.yas kyi 'og mar hoHzhes rmongs byed ma :
mjing tshigs lnga dang sgal tshigs nyi shu dang :
mjug tshigs gsum ste nyi shu rtsa brgyad la :
b+h+yo zhes dbang phyug chung ma nyi shu brgyad :
so ni so gnyis e zhes mkha' 'gro ma :
mgo dang gzugs drug hU~M zhes ma mo bdun :
rkang lag rgyab sig ting zhes sring mo bzhi :
khog rtsib nyer bzhi'i steng 'og drug bor ba'i :
lhag ma ha zhes king chen bco brgyad gsal :
rkang lag sor mo'i rgyab phyogs rus rtsa rnams :
hU~M hU~M khro bo khro mo drug cur gsal :
lag g.yas sor tshigs phyogs bzhi'i rtsa rnams ni :
dzaHzhes sku yi pho nya drug cur gsal :
lag g.yon sor tshigs phyogs bzhi'i rtsa rnams ni :
hU~M zhes yon tan pho nya drug cur gsal :
rkang g.yon sor tshigs phyogs bzhi'i rtsa rnams ni :
baM zhes gsung gi pho nya drug cur gsal :
rkang g.yas sor tshigs phyogs bzhi'i rtsa rnams ni :
hoHzhes phrin las pho nya drug cur gsal :
rkang lag sor mo'i mthil phyogs rus rtsa rnams :
ma zhes las byed pho nya drug cur gsal :
skra rnams rig 'dzin bla ma'i tshogs rnams dang :
rtsa phran ba spu bsam gyis mi khyab rnams :
yang sprul phyag brnyan bsam mi khyab par gsal :
rtsa rlung thig le lus kyi rdul phran gyi :
dngos por 'dzin pa'i snang ba cir shar yang :
thams cad lha ru shes pa'i byin rlabs kyis :
rdo rje gsum gyi dkyil 'khor lhun grub shog :
de nas gong bzhin dbang bskur byin gyis brlab :
badzra sa mA dzaHru lu ru lu hU~M:   snyan gsan dbab /
e h+ye hiHshrI he ru ka A ral+li dr-i sh+ya ho :
sa ma ya ho :
sa ma ya satwaM:
dzaHhU~M baM ho :
e A ral+li hrIM hrIM:   zhes spyan 'dren /
snyan gsan dbab dang spyan 'dren (dza hU~M baM ho sogs bstim brtan nas /mchan /)phyag mchod bya :
hU~M:
bdag med phyogs bral don dam thugs chud cing :
byams dang snying rjes dgra zun mi mnga' yang :
gdug pa 'dul phyir dus las mi 'da' ba'i :
'jigs byed khro bo'i tshogs la phyag 'tshal bstod :
(smon lam dang 'dod gsol zhi ba'i skabs bzhin 'dir bya'o /mchan /)
ye shes sems dpa'i thugs kar nyi ma'i steng :
hU~M yig sngon po rtag tu 'char ba la :
bzla bya'i sngags bskor spro bsdu la sogs bzla :
hU~M:
rlung sems sngags kyi dngos po cir snang yang :
dbyer med rdo rje'i bzlas pa byas pa'i mthus :
rnam gsum so sor 'dzin pa kun dag nas :
bsnyen sgrub rnam bzhi'i 'bras bu myur thob shog :
na mo hU~M:
de nas rjes kyi bya ba tshogs mchod ni :
raM yaM khaM gis dngos 'dzin rnam rtog sbyangs :
snod ni b+han+dza dbyings kyi rang bzhin la :
bcud ni ye shes lnga yi bdud rtsir gyur :
oM AHhU~M:
bdag mchod kun mnyes thams cad tshims :
kun la phan pa'i sman yin te :
rnal 'byor bdag nyid chen po yis :
thams cad bza' zhing brgyan par bya :
a la la ho :
bza' dang bca' dang btung dang bgo :
'dod pa'i yon lnga ldan pa :
nam mkha'i sprin ltar gtibs spungs nas :
dkyil 'khor la ni dkyil 'khor thim :
a la la ho :
oM AHhU~M:
lhag ma bdud rtsi'i rgya mtshor gyur :
oM AHhU~M:
zhal chab bdud rtsis nus pa bskyed :
oM AHhU~M:
lhag ma'i mgron rnams 'dus par gyur :
oM AHhU~M:
'jig rten 'das dang ma 'das pa'i :
lhag ma'i mgron rnams tshim par rol :
oM AHhU~M:
phung po lha yi rtsal snang las :
ye shes lhag sdud lhun gyis grub :
oM AHhU~M:
phyi nang gnyis med don rtogs nas :
lha 'dre dbyings rig dbyer med gyur :
oM AHhU~M:
hU~M:
'dod yon rnam drug dngos po cir snang yang :
thams cad zhen med ngang du rol pa'i mthus :
bde sdug btang snyoms tshor ba rnam dag nas :
kun kyang ye shes rgyan du rtogs par shog :
na mo hU~M:
rtsal snang thams cad ye shes nyid la thim :
ye shes dbyings kyi ngang du mnyam par gzhag :
hU~M hU~M hU~M:
kun bzang mkha' klong dbyings las rol rtsal gyi :
dkyil 'khor gsum gyis ma lus khyab par gsal :
oM AHhU~M:
hU~M:
chu bo bzhi yi dngos po cir snang yang :
bskyed rdzogs rnam gnyis bsgoms pa'i byin rlabs kyis :
sdug bsngal bdud bzhi bcom nas dbang dang ldan :
mi zad rgyan 'khor rnam lnga 'grub par shog :


de ltar lung gi nyams len snying po 'di :
sngags 'chang gnubs ban
sangs rgyas ye shes la :
slob dpon pad+ma 'byung gnas bdag gis gdams :
bka' shog nam zhig las 'phro ldan pas rnyed :
bde gshegs bka' yi chu bo rgyas byed 'gyur :
zhes gsungs de bzhin gnubs kyi sngags 'chang bdag :
lung gi chu bo chen po'i bka' babs nas :
rgya gar slob dpon d+ha na rak+Shi tas :
bru sha'i yul du slob dpon che btsan skyes :
khyad par gu ru pad+ma 'byung gnas kyi :
dgongs bcud thugs dam rtsa ba'i rgyud lung rnams :
man ngag bka' bab bka' rgya bdag la bstsal :
bka' brgyud gter brgyud gnyis su bris pa ni :
nam zhig bka' bab bu dang 'phrad nas su :
bde gshegs lung gi bstan pa rgyas byed shog :
sa ma ya rgya rgya :
kho bo 'gyur med rdo rje rtsal zhes sam //
mchog gyur bde chen gling du 'bod pa yis //
mkha' 'gro rnams kyis gtad pa'i glegs bam rnams //
thod phreng rtsal dang sangs rgyas ye shes kyi //
phyag dpe yin 'dug zhag bdun zhib mjal bas //
rang skal mi brjed dngos grub thob pa rnams //
dpe la bkod pa'i dge ba gang mchis pas //
bde gshegs lung gi bstan pa rgyas byed shog
/'di ni rgyud lung rang byan tshud pa yi //
rnal 'byor rab kyi nyams len yin pa'i phyir //
las ni dang pos 'di don rtogs dka' bas //
bde gshegs bka' dang bla ma'i zhal la dris //
'di don rtogs nas nyams len byed pa rnams //
ngang gis smon lam 'bras bu myur du thob //
de phyir nan tan skyed la thos bsam gyis //
'di nyid sgrub pa kho na lhur len gyis //
