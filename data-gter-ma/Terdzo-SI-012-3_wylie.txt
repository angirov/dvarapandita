bcud :
mkhar chen mtsho rgyal nyid kyis bkod :
dus kyi mtha' mar 'di spyod pa'i :
skal ldan snying gi bu rnams dang :
'phrad nas myur du grol bar shog :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rig 'dzin 'gyur med rdo rjes bying mda' o dkar brag nas spyan drangs pa'o ///
/[  \u0f88 ]rdzogs pa chen po a ti zab don snying po'i mtha' mar dge ba thod rgal gyi gdams pa bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]gdod ma'i mgon po kun bzang 'od mi 'gyur ba la phyag 'tshal lo :
skal ldan dbang po yang rab rnams myur du 'tshang rgya bar 'dod pas zab lam bla na med pa rnal 'byor las 'phro can gyi chos mngon sum rdzogs pa chen po thod rgal gyi man ngag nyams su blang ba la :
dang po sngon 'gro'i rim pa dang khregs chod la'ang gdeng thob pas gdams pa 'di nyid nyams su blang bar bya'o :
de la 'di ni sngar bas khyad par bdun gyis 'phags te :
snang ba snod kyi khyad par :
nyams len lag len du 'dril ba'i khyad par :
rang gnad mngon sum du gzir ba'i khyad par :
lus gnad rtsa'i khyad par :
mthong ba dbang po'i khyad par :
rang rig yul gyi khyad par :
nyams myong rnam 'phel gyi khyad par te bdun po 'dis gzhan las khyad par 'phags pa'o :
khyad par de dang ldan pa'i gdams pa dngos nyams su blang ba la sngon 'gro spyi dang bye brag gnyis las :
spyi gong du song bas bye brag tu bya ba dgu phrugs su gtang bar bya ste :
'das rjes las :
phyi nang bya ba kun btang ste :
zhes dang :
klong gsal las :
mngon sum gnad du dbab pa'i phyir :
phyi nang gsang ba'i bya ba ni :
lus ngag yid kyis dgu phrugs gtang :
zhes pas lus kyis phyi 'jig rten gyi bya ba :
nang chos dang mthun pa'i bya ba :
gsang ba grogs med gcig pur sdod pa'o :
ngag gis phyi'i bya ba log pa'i gtam :
nang chos spyod bzlas pa :
gsang ba rlung sbyor te ngag bcad :
yid kyis phyi log pa'i 'khrul rtog :
nang chos spyod kyi tshig rtog :
gsang ba rnam rtog gi 'phro 'du phra rags thams cad spang ba'o :
gnyis pa zag med kyi ye shes mngon sum rang thog tu dbab pa la gnad gsum ste :
thal 'gyur las :
mngon sum gnad ni lus ngag sems :
so so'i gnad rnams legs par gcun :
de yang lus kyis sku gsum las :
rgyun du 'da' bar mi bya 'o :
zhes dang :
klong gsal las :
rig pa yul la gnas gyur kyang :
'phrul 'khor dag gis ma gcun na :
ye shes dbang por snang mi nus :
zhes pas dang po chos sku'i bzhugs stangs seng ge lta bu ni :
stan thog tu rkang mthil gnyis cung zad sprad :
pus mo phyir bgrad :
lag pa rdo rje khu tshur rkang pa'i rtsar sa la btsugs la lag yu drang por bsrangs :
ro stod seng bya :
mjing pa yid tsam dgye bor gtang :
mig smin phrag gi nam mkha' la mi 'gul bar blta :
lce rtse cung zad gyen la sgril :
de ltar byas pas gnas skabs su nang gi 'byung ba cha snyoms :
mthar thug gnas lugs kyi don rtogs :
gnyis pa longs sku'i bzhugs stangs glang po che nyal ba lta bu ni :
stan thog tu lus kha sbub tu 'dug pa la pus brang sbyar gru mo sa la btsugs te lag mthil gnyis ol ko brten :
sor mo 'gram pa la sbyar :
mgo gyen du dgye tsam bya :
sgal pa bsrangs te mig nam mkha' la zur gyis blta'o :
des gnas skabs su g.yo byed kyi rlung zin :
mthar thug lhun grub 'od lnga'i don 'char ba'i dgos pa yod do :
gsum pa sprul sku'i bzhugs stangs drang srong tsog pu ni :
stan thog tu rkang pa long bu gnyis gshib ste tsog pur 'dug pa la lag pa gnyis pus mo la bskor :
sgal tshigs bsrangs la dpung mgo gyen la 'then :
mig zim bur bar snang la gtad do :
des gnas skabs su lus la drod skye :
mthar thug 'khrul snang zhing khams su 'char ba'i dgos pa yod do :
thal 'gyur las :
chos sku'i bzhugs stangs seng ge yis :
'khrul pa'i 'jigs pa kun bral nas :
rdo rje'i mig gis mthong bar 'gyur :
longs spyod rdzogs sku'i bzhugs stangs ni :
glang chen nyal ba la brten nas :
chos nyid don la longs spyad de :
pad+ma'i spyan gyis mthong bar 'gyur :
sprul pa sku yi bzhugs stangs ni :
drang srong tsog pu la brten nas :
chos nyid snang ba rang sprul te :
chos kyi mig gis mthong bar 'gyur :
ces so :
ngag gnad ni smra brjod thams cad je nyung la gtang :
rlung shin tu dal ba la yid tsam phyir 'dzin pa la bslab par bya ste :
thal 'gyur las :
rlung ni ci nas dal bya ste :
rab tu 'phangs pa las byung ba :
lus dang sems kyi 'brel chad de :
khams gsum du yang rtog pa min :
rlung rig dal bas ye shes 'grub :
ces dang :
sems gnad dbang po'i yul la gtad la rang babs su gzhag :
de ltar bsgoms pas smin phrag tu dbyings rnam par dag pa'i sgron ma zhes bya ba rma bya'i mdongs lta bu kha dog lnga ldan la 'ja' tshon 'khyil par 'char ro :
de'i nang du thig le stong pa'i sgron ma zhes bya ba ko mog gi chu la rdo bskyur ba'am phub kyi sba gor lta bu'i nang du thig le yungs 'bru tsam sran 'bru lta bu 'char ro :
de'i nang du rig pa rdo rje lu gu rgyud ces bya ba phra ba rta rnga la mdud pa byas pa lta bu dang :
mu tig star la brgyus pa lta bu dang :
lcags tshags lta bu dang :
me tog gi drwa ba rang sar gnas pa lta bu dang :
de thams cad kyang nyis 'brel dang sum 'brel la sogs su 'char ro :
de ni rang gi rig pa rdo rje lu gu rgyud thig le nyag gcig ces bya ba yin no :
de lta bu'i rig pa rdo rje lu gu rgyud de btson du 'dzin pa ni gnad yin te :
thal 'gyur las :
rang gi rig pa lu gu rgyud :
'gro 'ong bral te mkha' la 'o :
zhes dang :
lu gu rgyud kyi rang bzhin ni :
rnam par rtog pa kun dag pa'i :
ma 'khrul ba yi bud+d+ha 'o :
zhes pa dang :
yi ge med pa las :
de la ngo bo lu gu rgyud ltar 'byung :
phra dang 'khyug dang 'gyu ba dang :
zhes bya ba dang :
rig pa rang shar las :
ye shes lnga ldan 'od kyi sku :
lu gu rgyud du rab tu gsal :
de yang 'phro dang 'ong ba dang :
'gul ba dang ni 'phrig pa dang :
zhes pa dang :
seng+ge rtsal rdzogs las :
rang byung rig pa'i dngos po 'di :
ye shes lu gu rgyud du gnas :
zhes sogs gsungs pa'o :
de ltar sku gsum gyi 'dug stangs kyis sangs rgyas sku gsum gyi sa non par byed do :
rtsa ba'i 'dug stangs gsum po legs par 'byongs nas yan lag gi 'dug stangs bdun la bslab par bya ste :
khyung dang stag skyug skyes bu dang :
wa dang bya rgod gyad dang drug :
chu srin 'dug stangs lus gnad bdun :
zhes pa'i dang po khyung gi 'dug stangs ni :
rkang mthil gnyis sprad lus drang por bsrangs :
lag pa rdo rje khu tshur brla steng du phab :
mjing pa cung gug :
mig smin phrag gi mkha' la bltas te nyams su blang ngo :
gnyis pa stag skyug gi 'dug stangs ni :
rkang pa sngar bzhin la rdo rje khu tshur gsang bar phab :
ltag rtsa 'then mgrin pa gug :
mig gnyis smin phrag tu bsgril te thad sor bltas la nyams su blang ngo :
gsum pa skyes bu ni :
lus tsog pu la lag gnyis bar lhu la 'khyud :
mjing pa bag tsam gyen du btegs la nam mkhar hrig por bltas la b+hem mo :
bzhi pa wa'i 'dug stangs ni :
rkang pa drang srong lta bu la lag pa mthe bong 'chang ba'i khu tshur rkang mgo'i gzhogs gnyis su phab :
dpung pa gyen du 'then zhing brgyangs :
sgal tshigs bsrang mig gnyis cung zad zim bus g.yas g.yon gyi zur la 'khrid de nyams su blang ngo :
lnga pa bya rgod ni :
rkang pa rdo rje'i 'dug stangs cung zad mdun du brkyang :
lag gnyis khu tshur dpyi mgo'i rtsar btsugs :
sgal tshigs bsrang :
ltag rtsa 'then :
mig gnyis shin tu zim pas zur gnyis la lu gu rgyud lding thabs kyis 'khrid la blta'o :
drug pa gyad kyi 'dug stangs ni :
rkang pa skyil krung gru mo brla steng du btsugs :
lag mthil gnyis kyis 'dan pa skyor :
sgal tshigs bsrang ci thub bya :
mig zim bus phab ldog gis g.yon gyi nam mkhar lu gu rgyud 'khrid la bsgom :
bdun pa chu srin ni :
rkang pa skyil krung la lag pa pus mo la bkab :
lus bsrang :
mjing pa cung zad dgye ba la mig zur g.yas su 'khrid la zim gyis blta zhing bsgom mo :
de rnams bsgom pa'i gnas ni sa mtho ba dang nam mkha' mthongs rgya che bar kha lhor phyogs pas bsgom par bya'o :
de rnams kyi lta stangs bya tshul ji ltar bshad pa ltar ram yang na mig bgrad pa dang phyed zim dang zim bu'i sgo nas gyen dang thur dang g.yas dang g.yon dang thad sor blta ba rnams gang bder bya zhing rig pa rdo rje lu gu rgyud dang ma bral bar bya'o :
ngag gi gnad ni :
nyin gcig la lan bzhi'am gsum mam gnyis sam gcig tsam smra ba las je nyung la gtang ngo :
mthar chos spyod dang bzlas pa sogs kyang bzhag la smra ba gcad do :
sems kyi gnad ni :
nam mkha' gsum bltas la bsgom ste :
gsang ba'i nam mkha' ni snying mchong gur smug po'i nang na rtsa rgya mtsho gser gyi nyi ma can zhes bya ba chos sku ye shes lnga ldan du stong sang nge gnas pa'o :
nang gi nam mkha' ni snying dang mig tu 'brel ba'i rtsa dar dkar gyi skud pa tsam pa 'jam mnyen 'khril ba'i mtshan nyid dang ldan pa nang khrag dang chu ser gyis ma gang ba'i stong pa dang sing nge ba'i lam de'o :
phyi'i nam mkha' ni bar snang sprin dang na bun sogs med pa'i dang sing nge ba 'di'o :
de'i phyir nam mkha' gsum bsgril la gcig tu bsgom pa ni phyi'i nam mkha' stong pa la gtad pa'i 'bem bcas bsgoms pas :
gsang ba'i nam mkha' snying nang gi rig pa rdo rje lu gu rgyud de nang gi nam mkha'i lam la brgyud de phyi rol gyi nam mkha' la mngon sum du mthong bar 'gyur la :
de la rig pa gcig tu dril te nyams su len pa ni nam mkha' gsum 'brel ba'i nyams len no :
thal 'gyur las :
sgo ni sgrib byed bral ba la :
nam mkha' rkyen bral yul du snang :
zhes dang :
dbyings ni phyi dang nang du ste :
phyi ni sprin bral mkha' la 'dzin :
nang ni sgron ma lam du 'o :
zhes dang :
'das rjes las :
sems ni sprin bral mkha' la gtad :
stong gsal rig pa stong par 'char :
klong gsal las :
skyon bral gsum la gsal bar 'gyur :
zhes dang :
yi ge med pa las :
mig ni nam mkha'i khams su blta :
'di ni phra la 'brel ba 'byung :
zhes gsungs :
de ltar rang byung gi rig pa de mthong ba'i dus la gcig tu mi sdod par 'gro zhing g.yas g.yon gyen zur du rgyug par byed pa dang gzung bar dka' ba 'byung ste :
de gzung ba'i man ngag ni :
mig gyen la cung zad ldog pas smin ma'i mtshams su dbyings rnam dag gi sgron ma zhes bya ba mthing shas che ba nag gug 'khyil ba'i mig gi nang lta bu zhig je gsal la 'char :
de 'ja' tshon lta bu dang :
lha'i gzhal yas dang pho brang lta bu rim par 'char zhing na ro lta bu gyen du 'gro ba'i tshe zlum por 'khyil te sangs kyis dengs 'gro :
de ni ye shes 'dzin pa'i lcags kyu ste :
de ltar nyams su len pa'i skal ldan ni :
'jig rten 'du 'dzi'i gnas su mi 'dug ste :
ri dwags bzhin du dben pa'i gnas su 'dug :
mtshan mo rang gi gnas su sdod nas kyang :
nyin mo 'char pa yid kyi yul du bsgom :
lus gnad lta stangs ma yengs gnad la bor :
de ltar bsgoms pas yang dag don mthong 'gyur :
thod rgal gyi khrid rim dngos gzhi'i rim pa sa ma ya :
rgya rgya rgya :
skal ldan las can gcig dang phrad par shog :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rig 'dzin 'gyur med rdo rjes bying mda' o dkar brag nas spyan drangs pa'o ///
/[  \u0f88 ]rdzogs chen a ti zab don snying po'i ngo sprod nyer gcig las :
phyi'i ngo sprod bdun bzhugs so :[ \u0f88\u0f88\u0f88\u0f88\u0f88\u0f88\u0f88 ]bdag nyid pad+ma thod phreng dang :
mkhas pa bi ma mi tra dang :
lo tsA bai ro tsa na ste :
rnam gsum dgongs nyams mthar thug pa'i :
snying thig rnam gsum gcig tu sgril :
ma 'ongs don du yi ger bkod :
las can gcig dang 'phrad par shog :
'dir man ngag gnad kyi ngo sprod nyer gcig bstan pa la :
zer la brten pa'i ngo sprod bdun :
me long la brten pa'i ngo sprod bdun :
sgo gsum gyi ngo sprod bdun te nyer gcig go :
dang po phyi zer la brten pa'i ngo sprod bdun la :
dang po ni :
snga dro dang phyi dro nyi ma la kha bstan la nyi ma'i dkyil 'khor la mi blta bar :
nyi zer la mig ya gcig btsum pa zim bur blta bas nyi ma'i g.yas su khrid pa la blta zhing bsgom par bya ste :
de'i tshe 'ja' 'od kha dog lnga gsal zhing 'tsher ba mdung gshibs pa lta bu la :
de'i steng du rig pa rdo rje lu gu rgyud sngar mthong ba 'char te :
de yang gzhi'i 'od rnams bkra lam me gnas kyang lu gu rgyud ni 'khyug cing mi brtan pa 'byung ste :
de la dgag sgrub med cing rig pa rang so gzung la nyams su blang ngo :
ji zhig na brtan por gnas pa na tshad du phyin pa yin no :
gnyis pa ni :
sngar lta bu la nyi ma'i zer la khrid par sur+ya la kha phyogs pas mig zim bur bltas pas kha dog sna tshogs pa'i 'od khyim zlum po dang :
de'i steng du yang rdo rje lu gu rgyud mthong ste :
de la yang sngar ltar gtad la b+hem par bya'o :
gsum pa ni :
lag pa slong la nyi ma'i phyogs su bltas pas ba spu rnams 'od lnga'i thig le zlum 'khyil bar mthong ste de la blta zhing b+hem par bya'o :
bzhi pa ni :
mig la seng ras dmar smug bkab la bltas pas thig le 'od 'khyil ba 'bru mar btsir pa lta bu dang lu gu rgyud mthong ste de la yang b+hem par bya'o :
lnga pa ni :
lag pa'i sor mo'i bar du mig zim bu'i nyi ma la phyogs pas bltas na yang sngar ltar mthong ste de la yang b+hem par bya'o :
drug pa ni :
mtshan mo zla ba'i zer la zur gyis blta zhing b+hem par bya'o :
bdun pa ni :
mtshan mo mar me'i zer la yang blta zhing sngar ltar b+hem par bya'o :
de thams cad la 'od dang thig le lu gu rgyud du snang ba rnams kyang phyi rol na rang rgyud par grub pa ni med cing rang gi snying nang na yod pa'i 'od mdangs rkyen gyis phyi'i g.yas g.yon la de ltar shar yang der 'dzin med pa'i ngang nas ma yengs par b+hem par bya'o :
rab tu gsang ba'i rgya yis btab bo :
phyi'i ngo sprod bdun sa ma ya :
rgya rgya rgya :
sngags kyi srung mas bka' 'di srungs shig :
sa ma ya :
rgya rgya rgya :
rig 'dzin 'gyur med rdo rjes bying mda' gnam lcags brag nas me 'brug lor bton pa las mi lo so gsum 'das pa'i sa byi lor bu dper phab pa'i yi ge pa ni rigs kyi bu pad+ma 'gyur med rgya mtsho 'o ///
/[  \u0f88 ]rdzogs chen a ti zab don snying po'i nang gi ngo sprod bdun bzhugs so :[ \u0f88\u0f88\u0f88\u0f88\u0f88 ]bdag nyid pad+ma thod phreng dang :
mkhas pa bi ma mi tra dang :
lo tsA bai ro tsa na ste :
rnam gsum dgongs nyams mthar thug pa'i :
snying thig rnam gsum gcig tu dril :
ma 'ongs don du yi ger bkod :
las can gcig dang 'phrad par shog :
'dir man ngag gnad kyi ngo sprod kyi rim pa las :
gnyis pa me long la brten pa'i ngo sprod bdun las :
dang po 'khar ba'i me long dwangs shing g.ya' med pa zhig la 'od lnga'i thig le shar ba bstan la :
'di ltar 'od lnga gsal la ma 'dres pa gzhi rang gi snying dbus na yod pa las lam nyams su blangs pas snang srid thams cad za 'og gi gur khyim ltar 'char ba'o :
gnyis pa rgyal ba'i sku gzugs 'od lnga'i khyim gyi dbus na bzhugs pa me long gi nang du char ba bstan la :
'di ni nyams su blangs pas nyams gong 'phel gyi snang ba mthar phyin te rgyal ba rigs lnga'i sku rkyang par 'char ba'i brda'o :
gsum pa longs sku yab yum zhal sbyor 'khor dang bcas pa me long gi nang du 'char ba bstan la :
'di ni nyams len la brtson pa can la rig pa tshad la phebs te thig le 'od kor gcig gi nang du'ang rgyal ba rigs lnga'i tshom bu'i skur mthong ba 'byung ste de'i brda'o :
bzhi pa shel rdo bstan la :
'di ni dpal rdo rje sems dpa' nyid kyi sprul pa rdo rje sems dpa'i me long yin te :
rgyal ba nyid kyi byin rlabs las gling bzhi 'jig rten gyi khams rnams su rang byung zhing rang gnas pa yin la :
'di'ang rnal 'byor pa rnams kyi nyams rtogs dang mthun pas ngo bo la sgrib pa med pa stong sangs ltar 'dug pa ni rang gi sems nyid stong gsal 'dzin med kyi brda'o :
rang bzhin ni sna tshogs 'gags med cir yang 'char bas 'di yang kha dog dang dbyibs gzugs tha dad par ston pa 'od sna tshogs kyi kha dog gis mtshon pa'o :
'di'i thugs rje nang gsal du bzhugs pa ni :
mig btsums te bltas pas 'od lnga ma 'dres shing bkra bar yod pa mthong ste 'di rang gi snying dbus na rig pa 'od lnga'i tshul du bzhugs pa'i brda'o :
dpe man shel dwangs pa 'di ma gtogs gang gis kyang mtshon du med cing 'dis yang dag pa'i don phyin ci ma log par mthong ba mtshon pa'o :
lnga pa ni :
nyi zhur la man shel 'phyar la shel gyi rang bzhin dwangs la 'tsher ba las 'od sna tshogs gya gyu can 'di 'byung ste :
rnal 'byor pa'i sems gya gyu can las phyi rol yul gyi snang ba sna tshogs la brten nas gzung 'dzin 'khrul rtog mang du 'char ba'i brda'o :
shel gyi nang na 'od lnga yod pas de'i rtsal las 'od lnga ma 'dres par gsal ba 'di ni nang tsit+ta'i dbus na rig pa'i ye shes 'od lngar gnas pa las phyi rol du rdo rje lu gu rgyud 'od lngar snang ba'i brda'o :
drug pa ni :
mar me mang du sbar ba lding khri la bzhag ste shel la bltas pas gong 'og gnyis su snang bar mthong ste 'di nyid ni 'od gsal ma bur snang ba'am sna tshogs su snang ba'i don no :
bdun pa ni :
gu ru khri mthon po la mdzes shing bkra ba'i gdan dang mnye khri dang yol ba bcas pa'i khar dbu rgyan sogs rgyan du mas brgyan la :
slob ma rnams snga dro nub dang phyi dro shar du bltas pas man shel la mig btsug ste blta zhing gsol ba gdab :
de nas shel gyi rtse nam mkha'i klong du bltas pas gu ru'i sku gsal la ma 'dres pa 'od lnga'i 'khor lo can zhig mthong ste 'di ni bla ma longs spyod rdzogs pa'i sku dang mjal ba'i brda'o :
'di rnams ni me long rnam gnyis kyi ngo sprod yin te rab tu gsang ba'i rgyas gdab pa'o :
sa ma ya :
rgya rgya rgya :
rig 'dzin 'gyur med rdo rjes bying mda' o dkar brag nas spyan drangs pa'o ///
/[  \u0f88 ]rdzogs chen a ti zab don snying po'i gsang ba'i ngo sprod bdun bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]gsum pa gsang ba sgo gsum gyi ngo sprod bdun la :
dang po ni 'jim pa'i mi mgo dbang po tshang ba gcig gi nang du sgron me bzhag :
srod lta bu'i mun nag la gos bkon la :
spyi bor bug pa che ba gcig bya :
las kyi slob ma'am slob dpon gyis ngo sprod gdab pa ni :
dang po 'chi ba mi rtag pa'i chos bshad la slob ma'i yid skyo ba bskyed par bya :
de nas :
'di ni pha yul rgya bal bod kyi sa mtshams na yod pa'i mi nyi ma mgon po zer ba de yin :
kho gson zhing khams bzang ba'i skabs su na tshod gzhon :
lang tsho dar la babs :
gnyen 'khor pha ma bza' khyim thams cad dar :
kho sus mthong yang yid du 'ong ba yin :
zas zhim du za la :
skom zhim du 'thung :
gos dro 'jam gyon :
longs spyod nor rdzas la zad pa med pa yod :
tshong khe dpog la mkhas :
'jig rten gyi las thabs mi shes pa med :
dpa' rtsal che :
gtam lan bshad pa tsha :
yig tshang la mkhas :
mi nor mang po dang ldan pa :
phyi'i dgra 'dul :
nang gi srid skyong :
thams cad kyang smon pa byed pa gcig yod pa las :
nam zhig rtsa na kho la 'chi nad drag po gcig btab ste :
de rtsa na 'tsho byed sman pas sman bzang du btang bas kyang phan pa ma byung :
mo ma snang srid kun mthong gis mo btab pas kyang ma phan :
a bon gshen rab g.yung drung gis rim gro byas pas kyang skyed med :
sngags pa khro rgyal bdud 'joms kyis byin rlabs byas pas kyang phan ma byung :
mdos gtor bon chog byas pas kyang zug rngu ma choms :
dge 'dun khri phrag rnams kyis rim gro byas kyang rkyen ma bzlog :
pha ma dang chung ma dang bu dang bu mo spun ming sring gnyen 'khor bzang dgu yod kyang ma thub :
nor rdzas rta phyugs 'dzad med yod kyang ma bslus par phyi rags pa yul gyi snang ba thams cad thim nas nag thum gyis song :
nang dbang po'i sgo gzugs mdzes mi mdzes blta ba'i mig gi dbang po yang 'gags :
sgra snyan mi snyan nyan pa'i rna ba yang 'on :
dri zhim mi zhim phyed pa'i sna yang 'gags :
phyi dbugs phyir chad :
nang dbugs nang du yal :
shes rig gi ngo bo nang gi mar me ltar lhun grub 'od lngar gsal le long nge gnas pa 'di yin :
'di ni gzhon nu bum pa'i sku zhes bya'o :
zhes dang :
skabs 'dir cung zad mnyam par gzhag :
'o dpe 'dis mtshon par rang re sems can thams cad la yong yang :
dus der phan pa dang stongs pa ni deng sang nyams su len pa kho na yin pas 'bod cig :
de yang snying nang gi rig pa phyir snang ba'i dpe ni steng gi bar snang la gsal ba 'di yin no :
de nas sgron me phyir bstan la :
'di ni snang srid sku dang 'od du mthong ba'i gnas skabs te :
rnam shes phyi rol du thon pas 'od gsal 'char ba'i dpe'o :
gnyis pa ni :
khyod rang gi blo chos nyid kyi ngang la zhog cig ces brjod la 'phar rtsa mnan no :
gnyid sad pa dang :
don chos nyid gnyug ma'i 'od gsal du thim nas slar yang 'khrul rtog sna tshogs 'char ba ste rig pa rang so zin ma zin gyi tshad la 'beb pa yin no :
gsum pa ni :
mdzub mos mig mnan pa 'od kor shar ba bstan la :
'di ni snying nang na 'od lnga yod pa rkyen gyis mthong bar byas pa ste rang la 'bral med du yod pa'i rtags so :
bzhi pa ni :
me long gi 'od nyi ma la 'char ba'i 'od bstan la :
'di ni bar dor bkrag can dang bkrag med la sogs mig gis blta mi bzod pa mthong ba'i dpe'o :
don chos nyid kyi rtsal du shes par bya'o :
lnga pa ni :
rna ba thal mos shugs ran par bkag pas sgra 'bir chags pa 'byung ste :
bar dor chos nyid kyi rang sgra 'brug stong ldir ba tsam 'byung ste :
de gzhan nas 'byung ba ma yin te :
da lta nas rang la rang chas su yod pa'i rtags so :
drug pa ni :
zhi ba rdo rje dbyings kyi lha sku 'phyar la :
shel la mig btsug ste nam mkhar shar ba bstan la :
'di ni bar dor rang snang zhi ba'i lha mthong ba'i brda'o :
bdun pa ni :
khrag 'thung khro bo'i lha tshogs sngar ltar bstan la :
'di ni bar dor khrag 'thung khro bo'i lha tshogs mthong ba'i brda'o :
skabs 'dir rgyas par byed na ging pa dang :
me long gi zer dang :
shel gyi 'od bstan la :
'di na rol mo sna tshogs byas la bar do 'char ba'i ngo sprod rnams rgyas par bya'o :
de ltar dpe don rtags rnams kyi sgo nas ngo sprod la :
gang zag yid ches par bya'o :
'o :
rigs kyi bu skal ldan khyod rnams la ngo sprod rigs mi gcig pa nyi shu rtsa gcig bstan pa'i don khong du chud par gyis la nyams su longs shig :
'di nyid kyi don rnams nyin par zer la sgom la nyams su longs shig :
'dis grol bar the tshom med do :
zhes sogs don rgyas par bshad do :
rig 'dzin dga' rab rdo rje sogs kyi ngo sprod rim pa rgyun ma chad par gdams pa :
rig 'dzin gsum gyi zab tig :
zhi khro snying thig gi cha lag :
ngo sprod nyer gcig pa :
sa ma ya :
rgya rgya rgya :
nam zhig snyigs ma'i yang mtha' la :
las can 'gro 'dul gling pa zhes :
'gro ba'i dpal du gyur pa 'byung :
skal ldan de dang 'phrad par shog :
de yi brgyud 'dzin gnyis sam gsum :
'byung bas phal cher the tshom che :
dam tshig mi thub snod ldan dkon :
'di nyid thos shing dad brtson ldan :
lung ma bstan kyang lung gis zin :
nyams su blangs na rig 'dzin thob :
sa ma ya :
rgya rgya rgya :
rig 'dzin 'gyur med rdo rjes bying mda' gnam lcags brag nas me 'brug lor bton pa las phyis mi lo so gsum 'das pa'i sa byi lor bu dper 'beb pa po ni lo chen d+harma shrI'o ///
/[  \u0f88 ]rdzogs pa chen po a ti zab don snying po'i mngon gsum 'bras bu'i gdams pa mchog tu gsang ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal thog ma'i rgyal ba kun tu bzang po nyid la phyag 'tshal lo :
'bras bu snang ba bzhi ji ltar 'char ba'i tshul ni :
chos nyid mngon sum gyi snang ba dang :
nyams gong 'phel dang :
rig pa tshad phebs dang :
chos nyid zad pa'i snang ba dang bzhi rim par 'char ro :
dang po chos nyid mngon sum gyi snang ba ni :
rgyud thal 'gyur las :
chos nyid mngon sum snang ba ni :
dbang po'i sgo nas nges thon te :
sprin med pa yi mkha' la gnas :
rig pa lu gu rgyud nyid la :
skyon bral mkha' la bla ma yis :
gzigs stangs gsum gyi gnad bstan pas :
dbang po'i sgo las sgron ma ni :
'ja' 'am rma bya'i mdongs lta bu :
thig le lu gu rgyud 'brel bas :
'gul 'phrig 'gyu ba'i rnam par rgyu :
zhes pas :
gong gi lus ngag yid kyi gnad la brten te :
bla mas ngo sprad pa ltar nyams su blangs pas dbyings rnam par dag pa'i sgron ma zhes bya ba :
rang gi smin mtshams kyi thad sor rma bya'i mdongs lta bur 'char ro :
de'i nang du thig le stong pa'i sgron ma zhes bya ba zlum 'khyil ko mo'i nang du rdo bor ba'i ri mo'am phub kyi sba gor lta bu la yungs 'bru'am sran ma tsam 'char ro :
de'i nang du rig pa rang gi ngo bo lu gu rgyud phra ba rta rnga la mdud pa byas pa lta bu'am mu tig star la brgyus pa lta bu'am :
lcags thag brgyangs pa lta bu mu tig gi drwa ba drwa phyed rlung gis bskyod pa lta bu 'brel ba re re 'char ro :
de la zla ba drug brtson pas nyams su blangs na thig le de nyid 'gul ba dang :
'phrig pa dang :
steng 'og tu 'gro ba sogs med par gnas pa ni tshad phyin pa'o :
de yang dbyings kyi rtags su 'od 'khyil :
ye shes kyi rtags su thig le :
sku'i rtags su lu gu rgyud rnams mthong ba yin no :
de ni rang gi ngo bo thig le nyag gcig ces bya ba theg pa dang grub mtha' gzhan mtha' dag las khyad par du byas pa'i lam yin no :
'di ni gnas pa tsit+ta rin po che na ngo bo rang bzhin thugs rje gsum du gnas pa :
dbang pos mngon sum mthong bar yod pas yid dpyod 'dzin pa'i lta ba tshig dang blo dang pho tshod kyis bcos ma thams cad nub ste :
mngon sum nyid du thag bcad pa'o :
de'i rtags snang nyams su mtshan mo yang me tog dang :
za 'og dang :
dkar khrom khrom dang :
dmar lam lam dang :
du ba lta bu dang :
nyi ma shar ba tsam gyi mdangs 'char :
shes nyams la sgo gsum bde ba dang ldan :
tshe 'di'i mngon zhen chung du 'gro :
snang ba bden med du 'char :
mthar phyin pa'i tshad lus rus sbal 'khar gzhong du bcug pa lta bu la sogs pa'i rtags gsum 'char :
skabs 'dir 'das na skye ba gzhan mi len par skye mtha'i byang chub sems dpar gyur nas rang bzhin sprul pa'i skur bud+d+ha bar the tshom med do :
de ltar ma gyur na yang :
smon lam gyi shugs kyis skye ba phyi ma mi lus chos ldan du skyes nas lo bcu gsum mam nyi shu rtsa lnga la chos 'dis mtshams sbyar te rnam par grol ba'i lam thob bo :
gnyis pa nyams gong 'phel gyi snang ba ni :
snga ma kho na ltar nyams su blangs shing sbyangs pa las :
dbyings rig res gsal res mi gsal ba dag 'byung la :
de la'ang the tshom med par nyams su blangs pas :
dbyings rig smin mtshams las dral te :
thig le rnams sran ma tsam du 'gro la :
de goms pas dbyings snang dum bu dang gyen 'greng du mthong ba'i tshe mgo thur la blta ba lta bu 'ong :
gru bzhi la g.yas su gcun :
zlum po la g.yon du gcun :
zla gam la drang po :
gru gsum la thur du babs :
de nas kyang rtsibs rgyug dang :
mdung rtse re lde lta bur snang la :
thig le me long tsam dang :
rig pa 'dab chags 'phur ba tsam dang :
de la nyams su blangs pas :
dbyings rin po che dang :
'od kyi drwa ba drwa phyed dang :
'od lnga pad+ma dang :
mchod rten dang :
rdo rje dang :
'khor lo dang :
ral gri dang :
mu tig gi drwa ba dang :
'od kyi dum bu mig mang ris dang :
mig tshags dang :
mda' lta bu dang :
pad+ma stong ldan dang :
nyi zla dang :
yi ge mkhar thabs dang :
me lce dang :
nya mig gi rnam pa lta bu 'char :
thig le yang kham phor tsam :
rig pa ri dwags spang rtses rgyug pa tsam :
da dung yang nyams su blangs pas :
'od ni yul gru tsam :
thig le phub tsam :
rig pa bung ba bcud la 'khor ba tsam pa 'char :
yang bsgoms pas 'od stong gsum gang bltas la khyab pa :
thig le dpag tu med pa'i nang na sku phra mo dbu dang phyed zhal rdzogs pa'i rnam pa :
rig pa la yang sku phra mo re re snang ba'o :
sku'i snang ba de dag kyang badzra sarba la sogs pa rigs lngar 'char ba'o :
sku rnams kyang phyed sku dang mtshams rnams 'ja'i gur nang na snang ba 'char ro :
de rnams ni snang nyams so :
shes nyams la 'dzin med :
shes rig rtse gcig tu gyur :
blo sems dal :
rig pa mi 'gyur ba dang 'khrul med lam mer 'char :
shes pa 'dzin med du grol :
'byung bzhi'i gnod pas mi tshugs :
lus la srog chags dang gnyer ma med pa'o :
zas skom gyi sred pa med :
gong bzhin lus skyes bu nad kyis gdungs pa lta bu sogs sgo gsum gyi rtags rnams rdzogs :
tshad ni phyi snang ba sdod pas rkyen ngan grogs su 'char :
nang sgyu lus sdod pas 'khrul pa'i bya ba bral :
gsang ba rlung sems sdod pas rnam rtog skye mi srid pa'o :
'dir tshe'i dus byas na ma pang du bu 'jug pa ltar 'og min du longs skur 'tshang rgya ba'o :
'di la zla ba gnyis kyis mthar phyin no :
gsum pa rig pa tshad la phebs pa ni :
thig le lnga ldan dang de re re'i nang du yang thig le nyi shu rtsa lnga pa 'char te :
da dung nyams su blangs pas :
zhi khro'i lha tshogs rdzogs par 'char zhing gang bltas thams cad lha sku dang :
rang lus thams cad sgrib pa med par zangs thal du 'gro :
de'i tshe sku rnams kyi thugs ka dang rang gi snying gar 'od mtshon zer thag sbrel ba lta bus 'brel :
de nas ma bsgom kyang tshad la phebs pas 'gyur ba med :
de'i dus su rang lus gdos bcas dag nas 'od du snang ba'i spyi bo nas yar thig le 'khar phor brtsegs pa lta bu dgu snang zhing :
de nas nyams su ma blang yang 'khor bar skye mi srid :
sku gsum gyi dngos grub thob bo :
lus kyi rtags glang chen 'dam la tshud pa lta bu sogs 'byung :
ri ra ba khang khyim sogs la thogs pa med par 'gro :
rmi lam yang rgyun chad :
de'i tshe 'das na 'chi kha 'od gsal du grol la sangs rgyas thob :
nam mkha' g.ya' dag pa dang :
'ja' 'od dang sgra 'od :
sha ri ram sogs gdung rigs lnga dang sku dang yig 'bru sogs 'byung ngo :
de la phyi snang ba 'od gsal du grol bas sa rdo'i snang ba rang nub :
nang sgyu lus 'od gsal du grol bas gdos bcas kyi snang ba rang nub :
gsang ba ye shes kyi zer mdangs snying gar thim pas gzung 'dzin 'khrul pa'i snang ba rang nub :
las dang bag chags kyi 'brel chad :
de ltar zla ba gnyis nyams su blangs pas rig pa tshad la phebs par 'gyur ro :
bzhi pa chos nyid zad pa'i rtags 'char ba'i tshul ni :
de yang sngar gyi rtags rnams la sgo gsum gyi gnad gzir la nyams su blangs pas :
thig le 'dom gang tsam gyi zlum po'i nang nas 'od zer lnga'i thag pa sbrel ba rang gi snying gar 'char ro :
rang gi lus ngag kyang 'od du song nas spyi gtsug nas yar thig le mtho gang tsam pa lnga brtsegs dgu brtsegs su 'char :
sngar gyi sku dang thig le rnams la 'dzin pa rang sar dag ste lus la gdos bcas kyi snang ba nub bo :
nyams dang lus dang dbang po dang :
gzung 'dzin gyi rtog tshogs dang :
brjed pa dang 'khrul pa thams cad zad nas 'od lus su sangs rgyas so :
phyi rtags su shar ba'i 'od dang thig le rnams kyang 'gul 'phrig zad :
de dus lus 'ja' lus :
ngag brag ca :
sems spros med du gnas :
sangs rgyas kyi zhing rnams kyang dus gcig mthong :
de dus sprul pa mang po 'gyed nus :
da dung nyams len dang 'bral med du byas pas :
rang gi sha ni 'od ser por 'gyur ro :
phrag ni 'od dkar po :
drod ni 'od dmar po :
dbugs ni 'od ljang gu :
sems ni skye med du yal lo :
'di dus su skye ba la rang dbang thob pas sems can gyi don du bsam bzhin du skye ba sna tshogs su ston :
rlung la rang dbang thob pas 'byung ba lnga la dbang bsgyur nus :
sems la rang dbang thob pas sku gsung thugs yon tan phrin las lngar longs spyod :
'od kyi nang la lag sor bkram pa tsam las mi snang la :
de la snang ba gtad cing bzhag pas snang ba tshur log ste 'pho ba chen po'i sku skye 'chi bral ba rdo rje'i sku thob nas :
sems can gyi don rgya chen po 'grub par 'gyur ro :
'di dus su lus dur khrod kyi ro ltar nyams dang bral ba sogs rtags rnams rdzogs :
'gro ba gzugs can nam gzugs med mang po la rang gi rig pa bcug pas skad cig ma nyid la sems can grangs med pa grol bar byed la :
rang nyid kyang gzhan ngor snang ba dang mi snang ba'i tshul mtha' yas pa'i sgo nas sems can gyi don byed do :
gal te 'gro ba'i don mi mdzad na :
lag sor 'od la blta ba spangs te :
'od gsal gyi ngang la mi g.yo bar bzhag pas lag sor yang de nyid du yal te :
snang ba phyi'i 'od gsal dang phung po nang gi 'od gsal dang :
rig pa gsang ba'i 'od gsal gsum dbyer med blo 'das bri gang med par 'dres nas sangs rgyas gzhon nu bum pa sku'i zhing khams su chos kyi sku 'pho 'gyur med par 'tshang rgya'o :
de la longs sku sprul sku 'char gzhi ma 'gags pa ye shes chen por 'du 'bral med pa'i dgongs pa las mi g.yo ba'i ngang las sngon gyi smon lam gyis zhing khams rnams su thugs rje'i 'od zer dpag tu med pa'i cho 'phrul gang la gang 'tsham du ston te :
skal pa rab la ngo bo nyid kyi sku dang :
byang chub sems dpa' rnams la longs spyod rdzogs pa'i sku dang :
theg dman nyan rang rnams la sprul pa'i sku dang :
so skye tha mal ba rnams la bzo dang :
skye ba dang :
zam pa dang gru dang :
skyes pa dang bud med dang :
rdzing yur dang :
ri dwags sogs mtha' yas pa'i sprul pa bstan nas :
gnas skabs dang mthar thug gi phan bde la 'god par mdzad pa'o :
de ltar zab lam mthar thug gi man ngag rdzogs pa chen po a ti zab don snying po'i mngon sum 'bras bu'i gnas lugs gtan la 'beb pa mchog gsang rtse mo'i gdams pa'o :
sa ma ya :
rgya rgya rgya :
rig 'dzin 'gyur med rdo rjes bying mda' gnam lcags brag nas me 'brug lor bton pa las mi lo so gsum 'das pa sa byi lor bu dper 'beb pa po ni lo chen d+harma shrIs so ///
/[  \u0f88 ]rdzogs chen a ti zab don snying po'i ar gtad mun khrid kyi gdams pa bzhugs so :[ \u0f88\u0f88\u0f88\u0f88\u0f88\u0f88 ]lhun grub thig le'i sku la phyag 'tshal lo :
rang bzhin rdzogs pa chen po mngon sum gyi don ston thabs ar la gtad pas nyams su len pa ni :
mun pa'i khang pa snang ba cung zad kyang med pa mtshan nyid ldan pa'i nang du :
'jam zhing bde ba'i stan la 'dug ste :
rgyud sbyong ba sngon du byas nas lus gnad tsog pur pus mo'i steng gnyis nas lag pa'i gru mo brten :
mtheb mdzub kyis mig cung zad mnan pas mthong snang mtshon par bya ste :
thog mar ye shes kyi snang ba dmar ser sogs sna lnga pa'i 'od dang thig le dang thig phran gyi rnam pa sna tshogs pa shar ba la rig pa mi g.yo bar bcings nas nyams mtshed kyi rtsol ba bzhag ste :
rgyun rim gyis goms par byas pas rim bzhin rgyal ba rigs lnga yab yum la sogs zhi ba bzhi bcu rtsa gnyis dang :
khrag 'thung lnga bcu rtsa brgyad dang :
rang gi yi dam gang bsgoms pa thams cad 'char zhing :
gzhan yang sku dang zhing khams kyi rnam rol du ma 'char ro :
de dag gang shar ba thams cad kyang rig pa 'dzin med kyis rgyas thebs par byas pa las bde gsal mi rtog pa'i shes nyams dang snang nyams gcig tu 'dres pas skye med bsam 'das chen por thag chod pa'o :
de yang lus ma 'gul bas rtsa mi 'gul :
rtsa ma 'gul bas rlung mi 'gul :
rlung ma 'gul bas sems kyang mi 'gul :
thams cad skye med bsam brjod bral bar gzhag go :
de nyid nyin mtshan 'dres par sbyong zhing :
don nyams su len pa'i tshe lus la nad byung na 'phrul 'khor rlung sbyor sngar ltar gyis gegs sel zhing :
ting nge 'dzin gyi rtsal las lo ka shes pa dang :
nyams kyi 'char sgo gang la'ang blang dor rtsis gdab med par shes pa khong klod la :
gnas lugs lta ba las ma g.yos par rtsal sbyong zhing :
rlung gi gnad sogs gu ru'i zhal las shes par bya :
de ltar nyams su blangs pas yun ring por mi ltos par myur ba nyid du lhun grub kyi rnam par rol pa 'char zhing :
sgron ma rnams kyang tshad la phebs par gyur nas gdod ma'i sangs rgyas kyi sa la bgrod par the tshom med :
ma 'ongs skal ldan las 'phro can :
zab mo'i gdams pa 'di thob nas :
gang gis nyams su blangs gyur na :
sa lam ring por mi 'gor bar :
bgrod nas bde chen kun bzang thob :
yid dpyod blo yi chos ma yin :
blo 'das mngon sum myur byed gnad :
e ma lam 'di ngo mtshar rmad :
e ma skal ldan gdul bya mchog :
tshe 'dir grol bar the tshom med :
'di dang su mjal skal pa bzang :
yi ger thobs la gter du sbos :
mun khrid kyi gdams pa zab mo :
sa ma ya :
rgya rgya rgya :
sa ma ya :
rgya rgya rgya :
rig 'dzin 'gyur med rdo rjes byings mda' gnam lcags brag nas me pho 'brug gi lor bton pa mi lo so gsum 'das pa'i sa byi lor bu dper phab pa'i yi ge pa ni rigs kyi bu pad+ma 'gyur med rgya mtsho'o ///
/[  \u0f88 ]rdzogs chen a ti zab don snying po'i nyin mtshan gyi rnal 'byor bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rgyal ba kun tu bzang po la phyag 'tshal lo :
de ltar khregs chod thod rgal gnyis :
nyams su len pa'i rim pa las :
nyin mtshan nyams len 'di ltar bstan :
snga dro phyi dro zer la bsgom :
nyin par lu gu rgyud la sbyang :
mtshan dus lus gnad tsog pu bya :
lag pa'i sor mos mig gnyis bkab :
dal zhing brjod med cung zad mnan :
smin mtshams thad kyi nam mkha' la :
thig le 'od lnga dang ldan pa :
rma bya'i mdongs ltar bkra ba la :
shes pa gtad la ci nus bsgom :
de la ngal na srod kyi dus :
dbang po gnad du bsdu ba ni :
lte bar pad+ma 'dab bzhi'i steng :
a thung dmar po 'bar ba las :
me 'bar dbu ma'i nang brgyud de :
spyi bo'i haM la phog pa yis :
thig le babs pas me bsros te :
cher 'bar las dang bag chags bsregs :
thabs shes dkar dmar mnyam par sbyar :
bde stong ye shes ngang la gzhag :
nam gung shes pa bum par bsdu :
snying nang a yig dkar po bsam :
tshangs bug tu yang a dkar gcig :
a gnyis bar gyi d+hU ti'i nang :
a dkar phra mo phreng ba la :
brgyus pa lta bur byung ba la :
re re bzhin du snying ga yi :
a la thim pas 'od dkar gyi :
rtsa nang gang zhing lus kyang gang :
gsal bar bsgoms pas gnyid sogs kyang :
'od gsal 'char te gti mug med :
tho rangs rig pa gsal gtod la :
ha zhes rags ring lan gsum phu :
chos sku seng+ge'i 'dug stangs bya :
spyi gtsug thad kyi 'dom gang sar :
snying ga'i a las a dkar gcig :
mched de seng nge 'dug pa la :
sems gzung bsgoms pas gsal stong ni :
gnyis med gdod ma'i gnas lugs 'char :
sprul sku longs sku chos sku gsum :
srod dang nam gung tho rangs kyi :
dmigs pa gsum dang rim par sbyar :
de ltar nyin mtshan brtson byas pas :
grol bar 'gyur ba the tshom med :
rjes su spyod pa'i rim pa ni :
las dang po pa yi thun mtshams su :
chos spyod dge la yang dag 'bad :
'bring gis mi med ri sul lam :
bas mthar 'khor 'das ru shan dbye :
chen pos nyams myong bogs 'don phyir :
dur khrod lung stong la sogs par :
sprang po lta bur nges med rgyu :
bung ba ri dwags lkugs pa dang :
thi bya smyon pa seng+ge dang :
khyi phag lta bu'i spyod pa spyad :
re dwogs dgag sgrub spang blang rnams :
bral bas rang byung sangs rgyas thob :
rdzogs chen man ngag ngo sprod chos :
nyams len gnad kyi lag khrid 'di :
skal ldan gcig dang 'phrad par shog :
'di yi ngo sprod sus mthong ba :
tshe rabs bskal pa'i sdig sgrib 'dag :
ngo sprod don bzhin nyams blangs na :
gdod ma'i sar grol the tshom med :
snod min rnams la bstan pa na :
log lta'i dbang gis dmyal bar ltung :
de phyir 'di la bka' rgya dang :
dam tshig gsang ba'i rgya gsum gdab :
bka' rgya :
brda' rgya :
man ngag gi rgya :
sa ma ya :
na ra kan :
khyad par ngo sprod rtags tshad dang :
'bras bu rtsal dbang sgrub rim rnams :
rang nyams longs la lo gcig bar :
sangs rgyas thob la rdzogs mthar spel :
dam can rnams kyis bka' 'di srungs :
gnyer du gtad do zab rgya :[ \u0f80]atsha :
rig 'dzin 'gyur med rdo rjes bying mda' o dkar brag nas spyan drangs pa'o ///
/[  \u0f88 ]rdzogs chen a ti zab don snying po'i rtags tshad kyi gdams pa bzhugs so :
a ti sa ma man+t+ra :[ \u0f88\u0f88\u0f88\u0f88\u0f88\u0f88 ]thog ma'i rgyal ba 'od mi 'gyur ba dpal kun tu bzang po nyid la phyag 'tshal lo :
man ngag rdzogs pa chen po'i sngon 'gro dngos gzhi'i lam rnams mthar phyin nas rjes la rtags tshad bstan pa dang 'bras bu bstan pa'o :
dang po la :
mi 'gul ba gsum gyis gzhi bca' ba :
sdod pa gsum gyis tshad gzung ba :
thob pa gsum gyis gzer gdab pa'o :
mi 'gul ba gsum gyis gzhi bca' ba ni :
'dug stangs sku gsum las mi 'gul bar bya'o :
des lus mi 'gul :
des rtsa mi 'gul :
des rlung mi 'gul :
des thig le mi 'gul :
mi 'gul ba gsum las sems mi 'gul :
des 'gyu byed kyi 'khrul rtog rgyun chad nas rig pa rang sar gnas pa'i dgos pa yod do :
gnyis pa gzigs stangs gsum las mi 'gul bar bya ste :
rig pa'i gnad rtsa la yod :
rtsa'i gnad sgo :
sgo'i gnad sgron ma :
de ma 'gul bas sems mi 'gul te rtog pa mi 'byung :
dbyings rig 'du 'bral med pa rig pa rang gsal rjen par 'char ba'o :
gsum pa rlung mi 'gul bas smra brjod nyung :
rnam rtog rgyun thung :
shes pa smra ru med pas mi 'gul ba'o :
glo bur gyi 'khrul rtog med pa'i dgos pa yod do :
gnyis pa sdod pa gsum gyis tshad gzung ba ni :
dbyings rig nang du tshud na brtan pa'i tshad sdod pa gsum 'byung :
rlung dang rig pa 'gro 'ong med par sdod de :
phyi rol gyi snang bas yid skyod byed kyi rlung zad pa'o :
lus 'gul ba med par sdod de nang phung po skyod byed kyi rlung zad pa'o :
sems la rtog pa mi 'gyu bar sdod de snang ba 'gyu byed kyi rlung zad pa'o :
skabs 'dir tshad rmi lam gyis 'dzin pa ni dngos dang rtags 'char ba gnyis :
brtson 'grus rab la rmi lam dbyings su thim ste gnyid log pas rmi lam mi snang :
nyin mtshan dkar nag gi rtog pa dag :
'bring la rmi lam 'od gsal du 'char :
tha ma la rmi lam rmi lam du shes nas chos nyid dran :
rtags lus ngag yid gsum la 'char te snang ba bzhi las :
dang po chos nyid mngon sum gyi snang ba ni lus nyams su :
lus rus sbal 'khar gzhong du bcug pa ltar 'gul mi shes pa'o :
ngag lkugs pa ltar smra ba med pa'o :
sems mkha' 'gro rnyi la tshud pa ltar mi 'gro bar sdod pa'o :
nyams gong 'phel gyi snang ba'i rtags gsum ni :
lus skyes bu nad kyis gdungs pa ltar rgyan dang byi dor gyi rtsol ba med pa'o :
ngag smyon pa'i kha tshig ltar gtam dus min cal col du smra ba'o :
sems skyes bu rtsi dug gis zin pa dug lan bdun byung na cis kyang mi phan 'chi bar shes pa ltar the tshom dang yid gnyis med par phyis khams gsum du ldog pa med par thag chod pa'o :
rig pa tshad phebs kyi rtags gsum ste :
lus glang chen 'dam du tshud pa skad cig ma la thon pa ltar 'byung ba lnga la thogs med du grol ba'o :
ngag grul bum gyi phru gu'i skad ltar gzhan gyi yid 'phrog pas ci smras thams cad phan pa'o :
sems skyes bu 'brum nad byang pa slar mi skyor bar shes pa ltar khams gsum du slar mi ldog par yid ches pa'o :
chos nyid zad pa'i rtags gsum ni :
lus dur khrod kyi ro ltar nyams nga dang rtog pa bral ba'o :
ngag brag ca ltar gtam gyi brjod pa'i zungs zad pas gzhan gyi lad mo tsam zlos pa dang :
sems bar snang gi na bun ltar skad cig la phung po mi snang ba bar snang gi 'ja' ltar yal ba'o :
des sangs rgyas pa'o :
gsum pa thob pa gsum gyis gzer gdab pa la :
skye ba la rang dbang thob pa shes pa can gyi mi dang bem por rig pa bcug kyang las bzang ngan med par grol ba dang :
langs pa dang skad 'byin pa la sogs nus pas phyi'i snang ba thams cad zhing khams su grol ba'o :
nang 'jug pa la rang dbang thob pa ni sor mo la rig pa gtad pas de nyid mi snang bar 'pho ba chen po'i sku thob ste skye shi dang 'das grongs med par 'od gsal du grol ba'o :
rlung sems la rang dbang thob pa ni mngon shes 'char :
gang la shes pa bcug kyang der 'gro zhing thogs pa med :
'byung ba bzhi la dbang bsgyur cir yang ston zhing 'gyur :
bag chags dang 'khrul rtog thams cad rgyun chad pa'o :
de la gdeng bzhi 'byung ste :
yar gyi gdeng gnyis las :
dkon mchog gsum gyi yon tan bsam gyis mi khyab pa thos kyang rang gi rig pa las gzhan du med par thag chod pas de la brod pa dang dga' ba mi skye :
rang gi rig pa las gzhan pa'i sangs rgyas med pas sangs rgyas gzhan nas thob 'dod kyi re ba med pa'o :
mar gyi gdeng gnyis las :
rang rig pa las 'khrul pa gzhan na med pas rigs drug gi duHkha la 'jigs pa med :
'khor ba'i gzhi rtsa bral bas lhung gi dogs pa med pa'o :
de yang dang po mi 'gul ba gsum gyis gzhi bcas te nyams su blangs pas :
sdod pa gsum gyi lam tshad du phebs par 'gyur la :
des lam mthar phyin te thob pa gsum gyi gzer thebs shing gdod ma'i gzhi la grol bar 'gyur ba ni gzhi lam 'bras bu'i chos mthar phyin pa rjes kyi khrid bcu gsum yongs su rdzogs pa yin no :
skal ldan las 'phro can dang 'phrad par shog :
ma gcig sngags kyi srung mas bka' 'di srungs shig :
dam med log lta can gyi snying khrag 'jibs shig :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]rig 'dzin 'gyur med rdo rjes bying mda' o dkar brag nas spyan drangs pa'o //
bkra shis 'dzam gling kun la khyab gyur cig
/sarba mang+ga laM///
/
!
de yang gter gzhung 'di rnams zab cing 'dus la ha cang mang ba yang ma yin pa dang /
lo rgyus dang thog mtha' bar dge'i gdams pa tsam las /
gzhan rnams khrid gzhung gis zhal 'phangs ltar 'chad nyan skabs kyang dgos rkyen /
bu dang ma ya ma 'phral bar bal yul zhe chen par gsar skabs 'dir zhus dpyad mtha' ma pa dwags po sprul skus dkyus su bzhugs su gsol ba yin no //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
