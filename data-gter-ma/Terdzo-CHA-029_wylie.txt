@#//
phrin sgrub rin po che'i sgron me zhes bya ba bzhugs so //
oM AHhU~M badzra gu ru pad+ma sid+d+hi hU~M/
phrin sgrub rin po che'i sgron me zhes bya ba /
slob dpon chen po pad+ma 'byung gnas la phyag 'tshal lo //
dngos grub kun gyi rin chen gter //
pad+ma rgyal la phyag 'tshal lo //
skal ldan smin grol bya ba'i phyir //
phrin las rin chen sgron me bri //
'di la sngon 'gro dngos gzhi rjes gsum las /
dang po sngon du 'gro ba la /
dkyil 'khor bri ba /
gtor ma bca' ba /
tshogs mchod bsham pa gsum las /
dang po la /
bsdus pa 'bru'i tshom bu pad+ma'i rim /
'bring rdul tshon gyi maN+Dal pad+ma 'dab brgyad pa'am /
khor yug bzhi pa'i lte ba mthing ga
/nang pad+ma 'dab bzhi dkar ser dmar ljang /
bar ma 'dab brgyad /
phyi ma bcu drug rnams mdzes tshon gyi mthar ma \u0f7ari bya ba'am /
rgyas pa dkyil 'khor rdzogs pa'i tshul la /
bcu drug thig lag khrid ltar sgo rkyang btab pa'i dbus su /
zlum bskor bzhi lte ba mthing ga la /
drag sgrub yin na chos 'byung /
gzhan gang yin yang zla gam dmar po /
mu khyud nang ma la pad+ma 'dab bzhi /
shar dkar /
lho ser /
nub dmar /
byang ljang /
bar ma la pad 'dab brgyad mdzes tshon /
phyi ma la pad 'dab bcu drug mdzes tshon /
gru chad bzhi shar dmar /
lho ljang /
nub dkar /
byang ser /
khyams dkar ser dmar ljang /
sgo bzhi phyogs mdog
/rtsigs pa lnga nang nas rim pa bzhin /
mthing ga
/dmar po /
dkar po /
ser po /
ljang gu'o //
'dod yon dmar /
drwa phyed mthing /
pha gu ser /
mda' yab dmar /
pu shu dkar /
zhing khams ljang /
rta babs mdzes tshon /
rdo rje'i rwa phyogs kyi mdog can /
nyi ma dmar /
zla ba dkar /
dur khrod brgyad mdzes tshon no //
rdo rje'i phreng ba sna tshogs /
me ri dmar po bri'o //
gtor ma bca' ba ni /
spod sna tshogs dang chang bzang pos brdzis te /
bsdus pa dpal gtor rin po che 'bar ba pad+ma 'dab brgyad kyis mtshan pa /
'bring pad+mas bskor ba'i bum pa kha rgyan pad+ma'i steng na /
nyi zla rin po che'i dbus su rin chen 'bar ba lnga ldan gcig la 'du ba /
rgyas pa la ri rab bang rim gsum pa sgo bzhi rta babs dang bcas pa'i bang rim la pad+ma'i pa tra ris sum 'gyur /
ba gam sum brtsegs kyi kha khyer la mar gyi dra ba ste /
'og gi 'phreng gnyis dang /
steng gi kha khyer la nyi zla rin po che sbreng tshar /
zur bzhir 'bar ba bzhis mtshan pa'i dbus su nyi zla zlum bskor nyis brtsegs kyi bar nor bu zlum khrig 'od kyi dra ba ris kyi steng du rin po che 'bar ba'i dbyibs la rin po che gsum gyis mtshan pa'i rtse mo rin po che'i tog dang bcas pas 'bar ba lnga brtsegs ni /
sku dang ye shes lnga tshan gyi gzhal yas khang mtshon pa ste /
kha zas kyi rgyan sna tshogs dang dar gyi 'phan 'phyar /
me tog gi drwa ba ris la sogs pas mdzes par byas la /
khri 'tsham par dkyil 'khor gyi steng du bsham mo //
de'ang bsdus pa dang 'bring po la many+dzi la sogs pa'o //
rgyas pa dkyil 'khor gyi zur phyogs nas ka ba btsugs pa'i lding thog gi steng du bsham mo //
tshogs mchod dngos bsham pa ni /
dkyil 'khor nang rim la phyi mchod /
spos me tog mar me la sogs pa dang /
phyi 'khor la bka' srung dang /
gzhi bdag gi gtor ma ci 'byor dang /
tshogs kyi yo byad bdud rtsi dang /
bA la dang /
bza' bca' sna tshogs dang /
spyan gzigs mang po bsham /
khyad par du sgo bzhir thod pa 'dud rtsis bkang ba dang /
dam rdzas sbrang chang mar gyis brgyan pa zur bzhir bkod cing /
rdo rje dril bu dang /
lag mchod kyi thod pa dang /
bla re yol ba dang /
bris sku rol mo la sogs brgya cher bsham par bya'o //
gnyis pa dngos gzhi la /
bdag lhar bskyed cing mtshams bcad pa /
dkyil 'khor sgrub cing mchod bstod bya ba /
tshogs la rol zhing dbang bskur ba gsum las /
dang po ni /
bdag nyid pad+ma drag por sgrub dus ltar skad cig gis gsal bas /
bgegs gtor byin /
rol mos byin dbab nas /
thams cad khro bo'i zhing khams brdal ba'i nga rgyal gyis /
hU~M:
bla ma rnams kyi byin rlabs dang //
yi dam lha yi ting 'dzin dang //
mkha' 'gro rnams kyi mthu rtsal gyis //
dngos grub bar chad byed pa'i bgegs //
log 'dren bdud kyi rigs rnams kun //
'di ru ma 'dug gzhan du dengs //
ci ste 'gro bar mi byed na //
bla ma yi dam mkha' 'gro dang //
'bar ba'i ting 'dzin mthu rtsal gyis //
rdul phran bzhin du brlag par byed //
de bas log 'dren bgegs kyi tshogs //
'di ru ma 'dug gzhan du dengs /
oM gu ru de wa DA ki nI u tsa ta ya hU~M hU~M phaT/
ces brjod nas /
'bar ba'i me dang /
sprul pa'i khro chung mang po 'phros pas bgegs rnams rgya mtsho'i mthar bskrad nas /
ye shes kyi me ri mtshon cha'i 'khor lo khro chung gi gur khang du gtams pas /
rlung yang mi thar bar bsams la /
hU~M hU~M hU~M:
zhes brjod do //
gnyis pa dkyil 'khor sgrub mchod la /
gzhal yas khang gdan dang bcas pa gsal gdab pa /
de'i nang du lha bskyed pa /
dbyings nas spyan drangs shing byin dbab pa /
gnyis med brtan par bzhugs nas 'phro 'du ye shes kyi 'dzab khang dbye ba /
mchod gtor 'bul zhing bstod pa bya ba dang lnga las /
dang po ni /
oM d+harmA d+hA tu dz+nyA na badzra At+ma ko\u0f85 haM/
chos thams cad stong pa chen po /
stong pa'i ngang las paM pad+ma maN+Da la /
sna tshogs pad+ma yangs shing rgya che ba /
a tsan+d+ra maN+Da la /
de'i steng du zla ba'i dkyil 'khor gyi dbus su /
ma sUr+Ya maN+Da la /
nyi ma'i dkyil 'khor gyi dbus su /
hU~M badzra rak+Sha hU~M/
sna tshogs rdo rje rgya gram stong gsum dang mnyam pa'i rwa shar dkar /
lho ser /
nub dmar /
byang ljang /
lte ba mthing ga'i nang gi nam mkha' chen po la /
b+h+rU~M tsakra b+h+rU~M las /
ye shes 'bar ba'i gzhal yas khang gru bzhi sgo bzhi rta babs bzhi dang ldan pa'i shar dkar /
lho ser /
nub dmar /
byang ljang ba'i cha las ye shes lnga'i rtsig pa phyi nang /
mthing ga dang /
dmar po dang /
dkar po dang /
ser po dang /
ljang gu lnga sbrag gzha' tshon ris su snang ba'i steng na /
rin po che'i pha gu la nor bu dang /
mu tig gi dra phyed 'phyang ba'i steng na mda' yab dang pu shus mdzes pa /
sgo bzhi'i steng na rta babs bang rim bzhi la /
gser gyi tsong tsong dang /
dbyug pa ring po la btags pa'i dril bu'i phreng ba dang /
rgyal mtshan btsugs pa ri dwags kyis bskyod pa'i gdugs /
chos kyi 'khor lo can 'khor ba /
dbus kyi bum pa zlum po'i steng na ya phub phyur bu dang /
bre dang /
'khor lo tog gis mtshan pa ste /
phyi mchod rten rtse lnga pa'i rnam pa la /
nang lha'i gzhal yas khang pa /
ye shes lnga'i rang bzhin du gsal ba'i dbus su rin po che'i khri
/seng+ge /
glang chen /
rta dang rma bya /
shang shang gis btegs pa'i khong seng la /
pad+ma'i sdong po rgyu rin po che lnga las grub pa'i /
khri rkang lngar gyes pa'i 'dab ma rnams /
shar nas bltas na dkar la 'tsher ba /
lho nas bltas na ser la dwangs pa /
nub nas bltas na dmar la chags pa /
byang nas bltas na ljang la g.yo ba /
sna tshogs pad+ma 'od zer dpag tu med pa 'phro ba'i dbus kyi lte ba dang 'dab ma bzhi'i steng du /
a tsan+d+ra maN+Da la hU~M/
zla ba'i dkyil 'khor nya gang ba re re'i steng du /
ma sUr+Ya maN+Da la hU~M/
nyi ma'i dkyil 'khor re re gsal ba'i dbus kyi lte ba'i nyi zla'i steng du /
de'i nang lha skyed pa ni /
oM las slob dpon chen po kun 'dus rdo rje 'chang gi ngo bo che mchog thod phreng rtsal /
smug nag 'khor lo dang dril bu 'dzin pas rdo rje phag mo dang mnyam par sbyor ba /
shar gyi nyi zla'i steng du hU~M las rdo rje thod phreng rtsal mthing nag rdo rje dang dril bu 'dzin pas sangs rgyas spyan ma dang mnyam par sbyor ba /
lho'i nyi zla'i steng du swA las rin chen thod phreng rtsal ser nag rin po che dang dril bu 'dzin pas mA ma ki dang sbyor ba /
nub kyi nyi zla'i steng du a las pad+ma thod phreng rtsal dmar nag pad+ma dang dril bu 'dzin pas gos dkar mo dang sbyor ba /
byang gi nyi zla'i steng du hA las karma thod phreng rtsal ljang nag rgya gram dang dril bu 'dzin pas dam tshig sgrol ma dang mnyam par sbyor ba /
yum rnams kyi phyag na gri gug dang thod pa 'dzin pas yab la 'khyud pa /
yab yum thams cad kyang rdo rje skyil krung mdzad pa /
rin po che dang rus pa'i rgyan gyis brgyan cing /
spyan gsum gsum dang ldan pa /
'od zer du ma 'phro ba'i thugs kar pad+ma dang nyi ma'i dbus su rang rang gi sa bon la /
oM AHhU~M swA hA mar me'i phreng ba ltar bskor ba'o //
de'i phyi rol pad+ma'i khri rkang las gyes pa'i pa tra ris sdong po'i yal ga brgyad kyi steng du /
a las zla ba dang ma las nyi ma'i dkyil 'khor re re'i steng du hU~M brgyad yongs su gyur pa'i /
shar du pad+ma 'byung gnas sku mdog dkar po g.yas rdo rje /
lhor shAkya seng ge ser po g.yas rin chen /
nub tu nyi ma 'od zer dmar po g.yas pad+ma /
byang du pad+ma saM b+ha wa ljang gu g.yas rgya gram /
shar lhor pad+ma rgyal po dkar po g.yas 'khor lo /
lho nub tu blo ldan mchog sred dmar po g.yas pusti /
nub byang du seng ge sgra sgrog dmar ljang g.yas dbyug to /
byang shar du rdo rje gro lod mthing nag g.yas rtse gsum bsnams pa /
g.yon pa rnams na thod pa bdud rtsis gang ba mnyam gzhag gi steng na 'dzin pa /
rdo rje gro lod ma gtogs pa thams cad zhi ma khro sgeg cing 'dzum pa'i spyan gnyis dang ldan pa /
rdo rje gro lod rab tu khros pa'i spyan gsum bgrad cing mche ba gtsigs pa /
de thams cad sbas pa'i yum dang bcas pa'i mtshon byed du gru mo na kha T+wAM ga bsnams pa /
zhabs rdo rje skyil krung mdzad pa za 'og gi ber dang man tri dmar ser gyi chos gos gsol ba /
she'u'i snyan zhu rgod po'i rtse rgyal dang dar sna lngas mtshan pa'i pad zhwa gsol ba /
thugs kar nyi zla'i steng du hU~M re dang bcas pa'o //
de'i phyi rol pad+ma'i sdong po bcu drug nyi zla'i gdan dang bcas pa la /
hU~M bcu drug yongs su gyur pa las /
shar gyi bzhi la slob dpon chen po dga' rab rdo rje /
rdo rje chos /
rdo rje drag po rtsal /
rdo rje hU~M mdzad /
lho'i bzhi la 'jam dpal bshes gnyen /
pra b+ha hasti /
gu h+ya de ba /
hU~M kA ra /
nub kyi bzhi la klu sgrub snying po /
in+d+ra b+hU ti /
sangs rgyas gsang ba /
rdo rje yang dbang gter /
byang gi bzhi la shrI siM ha /
bi ma la mi tra /
de ba tsan+d+ra /
mtsho skyes rdo rje /
de thams cad kyang phyogs kyi mdog can /
rig 'dzin slob dpon gyi cha byad /
na bza' man tri'i lhab lhub dang /
kha T+wAM gas mtshan pa /
paN zhwa /
me tog gi phreng ba gsol zhing /
rdo rje dang thod pa 'dzin pa /
rdo rje skyil krung du bzhugs pa'o //
gru chad bzhi'i phyogs mtshams brgyad du /
ro brgyad kyi steng du /
shar du rdo rje ging dang rdo rje mkha' 'gro ma dkar zhing yab rdo rje 'dzin pa /
lhor rin chen ging dang rin chen mkha' 'gro ma ser zhing yab rin po che 'dzin pa /
nub tu pad+ma ging dang pad+ma mkha' 'gro ma dmar zhing yab pad+ma 'dzin pa /
byang du las kyi ging dang las kyi mkha' 'gro ma ljang zhing yab ral gri 'dzin pa /
yab rnams kyi phyag g.yon na thod pa bdud rtsis gang ba /
yum rnams kyi phyag g.yas gri gug g.yon thod pa khrag gis bkang ba bsnams pa /
zhabs brkyang bskum du bzhugs pa /
rin po che dang rus pas brgyan pa'o //
mtshams bzhir bde gshegs ging bzhi dang /
chos dbyings mkha' 'gro ma bzhi mthing ga
/yab 'khor los mtshan pa'i gri gug dang thod pa 'dzin zhing /
yum gri gug dang thod pa 'dzin pa brkyang bskum du bzhugs pa /
rin po che dang rus pas brgyan pa'o /
khyams kyi phyogs bzhir ro'i gdan phyi ma nang gi
/nang rim gyi phyogs mtshams brgyad du shar nas rim pa bzhin du mkha' 'gro zhi ba mtsho /
dkar mo las byed ma /
rdo rje bdud 'dul ma /
ser mo las byed ma /
rdo rje phag mo /
dmar mo las byed ma /
rdo rje phra men ma /
ljang mo las byed ma rnams gri gug dang thod pa 'dzin pa /
rin po che dang rus pas brgyan pa /
de thams cad gru mo na kha T+wAM ga 'dzin pa /
zhabs gnyis brkyang bskum gar stabs 'khyugs pas bzhugs pa'o //
phyi rim ro'i gdan grangs med pa la 'jig rten dang 'jig rten las 'das pa'i mkha' 'gro ma dpag tu med pa dang /
srung ma dam can rgya mtsho'i tshogs bsam gyis mi khyab pa bzhugs pa'o //
sgo bzhir ro'i gdan re re la /
shar sgor rdo rje'i sgo ba rdo rje lcags kyu ma dang sbyor ba lcags kyu 'dzin pa dkar ser brkyang bskum can /
lho sgor rin chen sgo ba rin chen zhags pa ma dang sbyor ba dmar ser brkyang bskum zhags pa 'dzin pa /
nub sgor pad+ma'i sgo ba pad+ma lcags sgrog ma dang sbyor ba dmar ser brkyang bskum lcags sgrog 'dzin pa /
byang sgor las kyi sgo ba sna tshogs dril bu ma dang sbyor ba ljang nag brkyang bskum dril bu 'dzin pa /
rin po che dang rus pas brgyan pa /
bskal pa'i me ri 'bar ba'i klong na bzhugs pa'o //
gtso bo lnga ni phyogs kyi 'khor lo la phyir gzigs pa'o //
'khor rnams ni gtso bo la nang du gzigs pa 'od zer gyi drwa ba gzha' 'od ltar 'bar ba'i mtha' skor sgo ba'i me dpung gis kun nas bskor zhing 'od zer 'bar ba'i tshogs chen po kun nas 'khyil ba'o //
de thams cad kyi phyi rol gyi snam bu la 'dod yon gyi lha mo dpag tu med pas mchod pa'i sprin gyi char chen po 'bebs shing bkra shis kyi dbyangs kyis kun nas bstod pa /
dkyil 'khor mchod pa'i phyi rol phyogs mtshams dur khrod brgyad na /
slob dpon brgyad /
shing brgyad /
sprin brgyad /
me brgyad /
chu brgyad /
lha brgyad /
klu brgyad /
mchod rten brgyad la sogs pa dur khrod 'jigs pa'i mi ro lce spyang dang bcas pa rnams nam mkha'i gzha' tshon ltar snang la rang bzhin med pa'i dkyil 'khor nam mkha'i mtha' klas pa 'byams klas pa zhig tu gsal bar bskyed do //
dbyings nas spyan drang shing byin gyis brlab pa la /
bzhengs su gsol ba /
spyan drangs ba /
byin dbab pa /
brda phyag 'tshal ba dang bzhi las /
chos kyi dbyings nas gzugs sku thugs rje chen por bzhengs su gsol ba ni /
hU~M/
rang bzhin lhun grub bla ma chos kyi sku //
ma bcos bde chen chos sku'i dbyings rum ni //
kun tu bzang mo gsang ba'i b+ha ga las //
kun bzang rdo rje bde ba chen por bzhengs //
ngang nyid chos kyi sku las mi g.yo yang //
gzugs sku lhun grub 'od gsal chen po nyid //
sngon gyi thugs rje chen pos rab dgongs la //
chos nyid ngang las sgyu ma'i skur bzhengs shig
/oM d+harmA d+hA tu badzra dz+nyA na sa ma ye hoH
sa ma ya satwaM/
dzaHhU~M baM hoH
zhes brjod pas chos sku'i dbyings las bzhengs te byon par zhal gyis bzhes par bsam mo //
spyan drang ba ni /
spos dang rol mo'i sgras /
hU~M/
chos sku spros dang bral ba'i ngang nyid las //
gzugs sku'i 'gro don mdzad phyir skur sprul pa //
kun tu bzang po rdo rje sems dpa' che //
rigs lnga yab yum la sogs gshegs su gsol //
hU~M/
bde gshegs kun 'dus che mchog thod phreng rtsal //
rigs bzhi'i gtso dang rang byung bde gshegs brgyad //
rig 'dzin bcu drug ye shes mkha' 'gro ging //
dam can rgya mtsho ma lus gshegs su gsol //
hU~M/
dur khrod brgyad kyi gnas mchog dam pa nas //
sgrub pa bka' brgyad don rtogs mkhas pa brgyad //
theg pa'i mchog la dbang bsgyur chos kyi rje //
mkha' 'gro'i sprin dpung bcas pa gshegs su gsol //
hU~M hU~M hU~M/
sngon gyi bskal pa dang po la //
yul gyi ming ni o rgyan yul //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes kyang grags //
'khor du mkha' 'gro mang pos bskor /
khyed kyi rjes su bdag sgrub phyir //
byin gyis rlob cing gshegs su gsol //
rmongs pa'i mun pa sel mdzad pa //
nyi ma 'od zer grags pa byon //
shes bya kun la ma rmongs pa //
blo ldan mchog sred gshegs su gsol //
bdud dang mu stegs tshar gcod pa //
'phags pa seng ge sgra sgrog byon //
log 'dren gdug pa 'dul mdzad pa //
shAkya seng ge gshegs su gsol //
ma chags skyon gyis ma gos pa //
pad+ma rgyal po gshegs su gsol //
yon tan thams cad rab rdzogs pa //
pad+ma saM b+ha gshegs su gsol //
bod kyi yul du byon pa'i tshe //
drag po'i phrin las mdzad pa'i phyir //
gsang mtshan rdo rje gro bo lod /
khyed kyi rjes su bdag sgrub kyis //
sngon gyi thugs dam brtser dgongs la //
byin gyis rlob cing gshegs su gsol //
gnas mchog 'di ru byin gyis rlobs //
sgrub mchog bdag la dbang mchog skur //
bgegs dang log 'dren bar chad sol //
mchog dang thun mong dngos grub stsol //
hU~M hU~M/
dur khrod chen po'i gnas brgyad nas //
slob dpon pad+ma mtshan brgyad la //
'khor du mkha' 'gro mang pos bskor //
thugs rje'i rnam 'phrul bsam mi khyab //
rig 'dzin mang po'i tshogs dang bcas //
mkha' 'gro mang po'i 'khor dang bcas //
byin rlabs sprin dpung rab tu 'khrigs //
'od phung dkyil 'khor kun tu 'khrigs //
gser gyi rnga chen di ri ri //
gsung gi dzapa? dbyangs khro lo lo //
dpa' bos gar byed khyugs se khyug
/dpa' mos glu len kyu ru ru //
rgyan cha mang po pu ru ru //
sil snyan mang po si li li //
hU~M gi snang glu di ri ri //
phaT kyi gdangs skad sangs se sang /
khyed kyi rjes su bdag bsgrub kyis //
byin gyis rlob cing gshegs su gsol //
gnas mchog 'di ru byin phob la //
sgrub mchog bdag la dbang zhig skur //
bgegs dang log 'dren bar chad sol //
mchog dang thun mong dngos grub stsol //
dpa' bo'i ming ni rdo rje ging //
dkar po rdo rje thod khrag 'dzin //
dpa' bo'i ming ni rin chen ging //
ser po rin chen thod khrag 'dzin //
dpa' bo'i ming ni pad+ma ging //
dmar po pad+ma thod khrag 'dzin //
dpa' bo'i ming ni karma ging //
ljang gu ral gri thod khrag 'dzin //
dpa' bo'i ming ni bde gshegs ging //
mthing ga 'khor lo thod khrag 'dzin //
dpa' mo rigs lnga'i mkha' 'gro ma //
so so'i yab dang 'dra ba la //
gri gug thod khrag rin chen brgyan //
kun kyang ro yi steng na bzhugs /
khyed kyi rjes su bdag sgrub kyis //
byin gyis rlob cing gshegs su gsol //
gnas mchog 'di ru byin phob la //
sgrub mchog bdag la dbang bzhi skur //
bgegs dang log 'dren bar chad sol //
mchog dang thun mong dngos grub stsol //
mkha' 'gro'i ming ni rdo rje phag
/dmar mo thor tshugs rus pas brgyan //
mkha' 'gro'i ming ni zhi ba mtsho //
dkar mo thor tshugs rus pas brgyan /
mkha' 'gro'i ming ni bdud 'dul ma //
ser mo thor tshugs rus pas brgyan :
mkha' 'gro'i ming ni phra men ma //
ljang mo thor tshugs rus pas brgyan :
kun kyang gri gug thod khrag 'dzin //
zhabs gnyis gar stabs mi ro mnan /
khyed kyi rjes su bdag sgrub kyis //
byin gyis rlob cing gshegs su gsol //
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
mkha' 'gro'i ming ni kau rI ma //
g.yas g.yon rdo rje thod khrag 'dzin //
mkha' 'gro'i ming ni tsau rI ma //
ser mo rin chen thod khrag 'dzin //
mkha' 'gro'i ming ni o rgyan ma //
dmar mo pad+ma thod khrag 'dzin //
mkha' 'gro'i ming ni g+hasma rI//
ljang mo rgya gram thod khrag 'dzin //
kun kyang kha T+wAM rin chen 'khrol //
zhabs gnyis brkyang bskum mi ro gnon /
khyed kyi\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
gar mkhan ming ni 'gying bag can //
dkar mo rin chen rus pas brgyan /
g.yas na thod pa'i cang te dkrol //
g.yon na mi rkang gling bu 'bud //
bal mo'i ming ni gar byed ma //
ser mo rin chen rus pas brgyan //
g.yas na thod pa'i cang te dkrol //
g.yon na kha T+wAM rtse gsum gsor //
mon mo gser gyi rna cha can //
dmar mo rin chen rus pas brgyan //
g.yas su gri gug 'bar ba thogs //
g.yon pas thod pa khrag bkang bsnams //
dpa' mo'i ming ni glu len ma //
sngon mo rin ches rus pas brgyan //
g.yas na ltag sprod rnga chen brdung //
g.yon na b+han+d+ha lcang lo 'phyar //
bu mo me tog man+dA ra //
dkar mo rin chen rus pas brgyan //
g.yas na shel gyi rdo rje thogs //
g.yon na me tog mchod gzhong 'dzin //
bal mo shAkya de ba ni //
ser mo rin chen rus pas brgyan //
g.yas na gser gyi phreng ba thogs //
g.yon na g.yu yi g.yer kha 'khrol //
rkyen zlog rdo rje lcam gcig ma //
dmar mo rin chen rus pas brgyan //
g.yas na shel gyi rdo rje thogs //
g.yon na gser gyi bum pa thogs //
las kyi rigs kyi DA ki ma //
ljang mo rin chen rus pas brgyan //
g.yas pas rgya gram ral gri 'phyar //
g.yon pas gser gyi dril bu 'khrol //
kun kyang zhabs gnyis mi ro mnan //
dpal gyi rgyan cha khro lo lo /
khyed kyi rjes su\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
rdo rje las byed zhi byed ma //
dkar mo rin chen rus pas brgyan //
phyag na chu yi dkyil 'khor thogs //
rin chen las byed rgyas byed ma //
ser mo rin chen rus pas brgyan //
phyag na sa yi dkyil 'khor thogs //
pad+ma las byed dbang sdud ma //
dmar mo rin chen rus pas brgyan //
phyag na me yi dkyil 'khor thogs //
karma las byed sgrol byed ma //
ljang mo rin chen rus pas brgyan //
phyag na rlung gi 'khor lo thogs //
sna tshogs las byed mkha' 'gro ma //
srung ma dam can rgya mtshor bcas //
sku mdog phyag mtshan bsam mi khyab //
kun kyang ro yi gdan steng na //
gar mdzad phaT dang pheM sgra sgrog
/khyed kyi rjes\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M hU~M hU~M/
sgo bzhir gnas pa'i mkha' 'gro ging //
dkar ser dmar ljang 'jigs pa'i sku //
lcags kyu zhags pa lcags sgrog dril //
yab yum 'khril zhing phyag mtshan gdengs //
bskal pa'i me dpung rab 'bar zhing //
'dod yon lha mo 'bum phrag dang //
dur khrod zhing skyong 'khor dang bcas //
sil snyan glu gar si li li //
dpal gyi gdangs skad tse re re /
khyed kyi\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
dbyings dang ye shes gzhal yas nas //
rgyal ba rgya mtsho gshegs su gsol //
rdo rje rigs kyi gzhal yas nas //
rdo rje mkha' 'gro gshegs su gsol //
rin chen rigs kyi gzhal yas nas //
rin chen mkha' 'gro gshegs su gsol //
pad+ma rigs kyi gzhal yas nas //
pad+ma mkha' 'gro gshegs su gsol //
las kyi rigs kyi gzhal yas nas //
las kyi mkha' 'gro gshegs su gsol //
so so'i rten dang pho brang nas //
dam can rgya mtsho gshegs su gsol //
chos nyid rnam dag gzhal yas nas //
rang byung ye shes gshegs su gsol //
rang snang rnam dag gzhal yas nas //
sku dang ye shes gshegs su gsol //
snang srid snod bcud gzhal yas nas //
'khor 'das bde chen gshegs su gsol //
dmigs dang bral ba'i nam mkha' la //
ting 'dzin dag pas spyan 'dren gyis //
so so'i mthu stobs rdzu 'phrul bzhin //
dpal gyi 'khor tshogs 'bum phrag rnams //
rgyan cha mang po pu ru ru //
sil snyan mang po si li li //
rol mo mang po di ri ri //
zhub chen stong dag si li li //
mkha' 'gro 'bum phrag spungs se spung //
dri zhim ngad pa thu lu lu //
mkha' 'gro'i brda' skad tse re re //
dpal gyi bro chen chems se chem //
dpa' bo'i bshug glu kyu ru ru //
dpa' mos glu len tse re re //
hU~M gi snang glu di ri ri //
phaT kyi gdangs skad sangs se sang //
mkha' 'gro pho mo gshegs su gsol //
oM AHhU~M badzra gu ru pad+ma sid+d+hi ha ri ni sa ra tsa hri ya tsit+ta hrIM hrIM dzaHdzaH
dzaHhU~M baM hoH
zhes brjod pas ye shes pa rnams byon nas 'thibs te thams cad sprin phung bzhin du 'khrigs par bsam mo //
byin dbab pa ni las byang phal las 'og tu byed kyang ha cang ma 'brel bas /
kho bo ni bla ma'i man ngag gi lugs bzhin skabs 'dir byed do //
rgyud las /
ye shes pa yang gzhal bar byed pa zhes bshad pa'i phyir na /
spos dang rol mo'i sgras byin dbab cing /
hU~M/
ma g.yel ma g.yel rig 'dzin tshogs //
ma g.yel ma g.yel mkha' 'gro'i tshogs //
ma g.yel ma g.yel ging gi tshogs //
ma g.yel ma g.yel srung ma'i tshogs //
hU~M/
rje btsun pad+ma thod phreng rtsal //
rig 'dzin mkha' 'gro'i tshogs dang bcas //
chos kyi dbyings nas sku bskyod 'tshal //
rdo rje phag mos byin gyis rlobs //
dur khrod brgyad nas sku bskyod 'tshal //
pad+ma mtshan brgyad byin gyis rlobs //
nam mkha'i dbyings nas sku bskyod la //
rigs bzhi'i mkha' 'gros byin gyis rlobs //
rgya mtsho'i gling nas sku bskyod la //
mkha' 'gro bzhi yis byin\u0f8e
gangs dkar rtse nas sku bskyod la //
ging chen bzhi yis byin\u0f8e
gnas mchog 'di ru\u0f8e
sgrub mchog\u0f8e
bgegs dang\u0f8e
mchog dang thun mong dngos grub stsol //
hU~M hU~M/
yul gyi ming ni o rgyan yul //
dur khrod ming ni bsil ba tshal //
rdo rje gdan gyi nub byang mtshams //
rigs ni za hor rgyal po'i rigs //
dge slong ming ni shAkya 'od //
blo ldan mchog sred ces kyang bya //
mkha' 'gro rdo rje phag mo ste //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo lo //
sil snyan mang po si li li //
rgyan cha mang po pu ru ru //
rol mo mang po di ri ri //
glu len gar byed khyugs se khyug
/byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni rgya gar yul //
grong khyer ming ni ma ga d+hA//
dur khrod ming ni tshang tshing 'khrigs //
slob dpon pad+ma saM b+ha wa //
'phags pa seng ge zhes kyang grags //
mkha' 'gro'i ming ni phra men ma //
klu gnyan gza' skar tshogs dang bcas //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni rgya gar yul //
grong khyer ming ni yangs pa can //
dur khrod ming ni so sa gling //
slob dpon pad+ma thod phreng rtsal //
nyi ma 'od zer zhes kyang grags //
mkha' 'gro'i ming ni bdud 'dul ma //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
o rgyan yul gyi shar lho mtshams //
grong khyer ming ni rgyal po'i khab //
dur khrod ming ni dga' ba'i tshal //
slob dpon pad+ma 'byung gnas dpal //
pad+ma rgyal po zhes kyang grags //
mkha' 'gro'i ming ni zhi ba mtsho //
gar mkhan ming ni 'gying bag can //
mon mo gser gyi rna cha can //
phyag na mi rkang gling bu bsnams //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni rgya gar yul //
pho brang ri bo ta la'i rtser //
rA ga ra ti'i gnas mchog na //
gnas mchog dam pa nyams su dga'//
gnas mchog dam pa mi dga' ru //
rje btsun pad+ma thod phreng dang //
bu mo me tog man+dA ra //
grub pa thob pa'i gnas lags pas //
mkha' 'gro sde bzhi 'khor dang bcas //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni bal po'i yul //
yang le shod kyi gnas mchog na //
dben gnas dam pa nyams su dga'//
dben gnas nyams su mi dga' ru //
rje btsun pad+ma 'byung gnas dang //
bal mo shAkya de bi gnyis //
grub pa thob pa'i gnas lags pas //
mkha' 'gro sde bzhi 'khor dang bcas //
dbu la thor tshugs rgyan gyis brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni bod kyi yul //
stag tshang seng ge'i dgon pa na //
gnas mchog dam pa nyams su dga'//
gnas mchog nyams su mi dga' ru //
slob dpon pad+ma 'byung gnas dang //
rkyen zlog rdo rje sman gcig ma //
dngos grub brnyes pa'i gnas lags pas //
mkha' 'gro sde bzhi 'khor dang bcas //
dbu la thor tshugs rgyan gyis brgyan //
snyan la rin chen rus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
yul gyi ming ni rnga yab gling //
lho nub rnga yab gling phran na //
gling phran dam pa nyams su dga'//
gling phran nyams su mi dga' ru //
slob dpon pad+ma rgyal po bzhugs //
skye shi med pa'i skur bzhengs nas //
srin po rnams la dam chos ston /
mkha' 'gro sde bzhis yongs su bskor //
ging chen sde bzhi g.yog tu chas //
lha srin sde brgyad bran du khol //
gdong dmar srin po thabs kyis 'dul //
dbu la thor tshugs rgyan gyis brgyan //
snyan la rin chenarus pas brgyan //
gser gyi gdu bu khro lo\u0f8e
sil snyan mang po si li\u0f8e
rgyan cha mang po pu ru\u0f8e
rol mo mang po di ri\u0f8e
glu len gar byed khyugs se\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang\u0f8e
hU~M hU~M/
rje btsun pad+ma thod phreng rtsal //
gdung ba drag pos gsol ba 'debs //
bdag dang mos pa'i gang zag rnams //
thugs rjes byin gyis rlobs mdzod la //
mchog dang thun mong dngos grub stsol //
thugs rjes bu bzhin bskyang du gsol //
rdzu 'phrul chen pos sku bskyod la //
mkha' 'gro sde bzhi'i 'khor dang spyon //
ging chen sde bzhi'i g.yog dang spyon //
dpa' bo dpa' mo'i tshogs dang spyon //
lha srin sde brgyad bran dang spyon //
bgegs dang log 'dren 'dul zhing spyon //
byin rlabs dngos grub 'bebs shing spyon //
sku yis byin gyis brlab tu gsol //
lus la bde chen sbar du gsol //
sku yi chag nyams skong du gsol //
mi 'gyur tshe yi dngos grub stsol //
gsung gis byin gyis brlab tu gsol //
ngag la nus pa dbyung du gsol //
ngag gi chag nyams skong du gsol //
tshangs dbyangs chos kyi dngos grub stsol //
thugs kyis byin gyis brlab tu gsol //
sems la rtogs pa bskyed du gsol //
thugs kyi chag nyams skong du gsol //
ting 'dzin chos kyi dngos grub stsol //
oM AHhU~M badzra gu ru pad+ma sid+d+hi hrI ma ha ri ni sa ra tsa hri ya tsit+ta hrIM hrIM dzaHdzaH
dzaHhU~M baM hoH
zhes brjod pas slob dpon 'khor dang bcas pa nam mkha'i dbyings kun gang bar byon nas /
gnas dang gang zag thams cad la byin gyis brlabs pas thams cad g.yo zhing 'khrab par bsam mo //
brda phyag 'tshal ba ni /
phyag 'tshal zhing thal mo sbyar la /
hoH
chos sku mnyam pa'i kun bzang rdo rje yis //
rtogs par bya ba'i chos nyid kun bzang mo //
gnyis med ngang la rigs lnga longs spyod rdzogs //
che mchog thod phreng rtsal la phyag 'tshal lo //
sku gsum yon tan phrin las rdzogs pa'i lha //
rig 'dzin bcu drug pad+ma mtshan brgyad dang //
mkha' 'gro sde lnga dam can srung mar bcas //
sgo bzhi las mdzad rnams la phyag 'tshal lo //
'dod yon lha mo mchod pa'i sprin 'phro zhing //
dur khrod brgyad na sgrub pa brgyad la sogs //
mkha' 'gro zhing skyong snang srid sangs rgyas zhing //
chos rnams ye sangs rgyas la phyag 'tshal lo //
pra tI dza hoH
zhes brjod nas rang gi lus rdul snyed du sprul la phyag 'tshal lo //
gnyis med brtan par bzhugs nas 'dzab khang dbye ba la /
ye shes pa bstim pa dang /
'phro 'du 'dzab dbyangs bya ba gnyis las /
dang po ni /
spyan drangs pa'i ye shes pa rnams dam tshig pa'i dkyil 'khor du ji ltar bskyed pa'i sku la brtan par bzhugs su gsol te /
thal mo me tog dang bcas pas /
hU~M hU~M/
rin chen pho brang rgya re che //
dur khrod gzhal yas byin re che //
nyi zla pad+ma 'od re gsal //
rtog med ro gdan bag re dro //
gnas mchog dam pa nyams re dga'//
rnal 'byor pho mo dam re gtsang //
ting 'dzin gzhal yas dam pa 'dir //
bla ma yi dam mkha' 'gro rnams //
dgyes shing brtan par bzhugs su gsol //
dngos grub mchog stsol gzi byin skyed //
oM gu ru sa ma ya tiSh+Tha lhan /
dzaHhU~M baM hoH
zhes brjod nas me tog dor bas ye shes pa'i lha rnams dam tshig pa'i dkyil 'khor so so la thim pas rab tu dgyes shing gzi brjid 'bar bar bsam mo //
'phro 'du sngags kyi 'dzab dbyangs bya ba ni /
rang gi snying ga'i hU~M las 'od zer 'phros pas /
lha so so'i thugs ka'i sa bon la phog dus /
lha so so'i thugs ka'i sngags las sngags kyi 'od zer rang sgra dang bcas pa rang dang sems can thams cad kyi snying gar phog pas /
lus ngag yid gsum gyi nyams chag dang sdig sgrib thams cad dag
/sku gsung thugs kyi dngos grub thob par bsams la /
rang dang lha'i sngags kyi 'od zer 'phro 'du dus mnyam du gsal ba dang /
'jig rten thams cad sngags kyi rang sgra des g.yo lding 'phar bas /
bdud dang dregs can thams cad rengs shing 'gyel /
dpa' bo dang mkha' 'gro thams cad 'khrab cing rgyug
/lha srin sde brgyad thams cad dngangs shing 'dar /
gnod byed dgra bgegs thams cad 'thor zhing stongs /
lus ngag yid gsum bde zhing gsal /
dngos grub rnam gnyis char bzhin 'bab /
dga' bde'i nyams 'ur gnas khang gzi byin 'thib par bsams la /
hrIH
'khor 'das byang chub sems kyi ngang //
dkyil 'khor kun tu bzang po'i zhing //
ting 'dzin yangs pa'i pho brang zhing //
'dzab kyi 'phro 'du gsal bar bya //
oM ni chos dbyings ye shes ngang //
badzra 'od gsal longs spyod rdzogs //
gu ru pad+ma sprul pa'i sku //
sid+d+hi dngos grub char 'bebs te //
AHhU~M dbyings dang ye shes kyis /
khams gsum yongs grol chos sku rdzogs //
oM badzra gu ru pad+ma sid+d+hi AHhU~M/
zhes pa'am /
oM AHhU~M badzra gu ru pad+ma thod phreng rtsal ha ri ni sa ra tsa hri ya sid+d+hi pha la hU~M/
zhes thams cad kyis mgrin gcig pas sngon ma ring po /
bar du 'bring po /
mjug tu thung bas 'dzab dbyangs snyan par blang ngo /
'di'i dus la lus bde /
ngag gsal /
sems mi rtog pa'i nyams 'ur te /
dga' bde chos nyid kyi rol pa 'char zhing /
rnal 'byor pho mo rnams rang dbang med par 'khrab pa dang mkha' 'gro 'bab par nges so //
sgrub pa rgyun gyi rnal 'byor kyang 'di kho na'o //
mchod gtor 'bul zhing bstod pa bya ba la /
mchod gtor byin gyis brlab pa /
mchod skong bya ba /
che ba'i yon tan la bstod pa dang gsum las /
dang po ni /
rang gi snying ga'i hU~M las raM 'phros mchod gtor la phog
/'bag btsog dang nyes skyon bsregs /
khaM las chus sbyangs /
yaM las rlung gis gtor nas /
stong pa'i ngang las trAM las phyi mchod me tog bdug spos /
snang gsal /
dri chab /
zhal zas /
rol mo /
gdugs /
rgyal mtshan la sogs pa nam mkha'i dbyings kun gang ba dang /
oM AHhU~M las nang mchod /
sman raka
/bdud rtsi /
gtor ma'i dngos po rnams ye shes kyi bdud rtsi dam pa la /
rnam pa mchod rdzas so sor gsal ba nam mkha'i dbyings kun gang bar dmigs pa dang /
gsang mchod bde chen ye shes kyi rig ma dkyil 'khor so so'i lha la 'os pa /
bdud rtsi dkar dmar gyi bde bas gang ba /
bde chen stong pa'i dbyings la skul ba dpag tu med pa dang /
khyad par du snod bcud snang srid thams cad 'dod yon lnga dang gtor ma'i rang bzhin du shes pas /
oM AHhU~MH
badzra puSh+pe d+hU pe A lo ke g+han+d+he nai wi d+yA shab+da pU dza me g+ha sa mu dra s+pha ra Na sa ma ye hU~M/
oM ma hA rak+ta /
ma hA a mr-ita /
ma hA ba liM te AHhU~M/
zhes brjod nas rol mos byin dbab bo //
so so re re bzhin rgyas par byin gyis rlob na /
tshogs mchod rgyas pa ltar shes par bya'o //
mchod skong bya ba la /
phyi mchod /
nang mchod /
gsang mchod /
bla na med pa'i mchod pa /
bshags skong dang lnga las /
dang po ni /
hU~M/
bla ma yi dam mkha' 'gro'i dkyil 'khor 'dir //
ting 'dzin dngos bshams dag pa'i mchod pa ni //
lha mi'i 'jig rten kun na yid 'ong ba'i //
lha rdzas dge ba rin chen rnams kyis mchod //
mchod yon zhabs bsil me tog bdug spos dang //
snang gsal dri chab zhal zas rol mo'i sprin //
gdugs dang rgyal mtshan bla re 'phan la sogs //
yid 'ong nam mkha'i dbyings kun bkang ste mchod //
gzugs sgra dri ro reg dang 'dod yon lnga //
so so'i lha mo sna tshogs sprin 'phro ma //
dpag yas nam mkha'i dbyings kun bkang ste mchod //
thugs rjes bzhes te dbang dang dngos grub stsol //
oM badzra pU dza me g+ha sa mu dra s+pha ra Na sa ma ye hU~M/
nang mchod la /
sman /
rak+ta /
bdud rtsi /
gtor ma dang bzhi las /
dang po ni /
sman ni dri'i snod las mtheb srin gyis gtor zhing /
oM//
rang byung ye shes dug lnga sel ba'i sman //
ye shes lnga ldan bdud rtsi a mr-ita //
bla ma yi dam mkha' 'gro'i tshogs la 'bul //
mchog dang thun mong dngos grub bstsal du gsol //
oM AHhU~M sarba pany+tsa a mr-ita hU~M hrIHThA/
rak+ta ni /
yid kyis lha so so la mchod cing b+han+d+ha tshar gsum gyi phyag rgyas /
hrIH
b+han+d+ha ye shes 'bar ba'i gzhal yas su //
rak+ta dmar gyi ar+g+haM rgya mtshor bskyil //
sku lnga ye shes sgrub pa'i rdzas mchog 'di /
bla ma yi dam mkha' 'gro'i tshogs la 'bul //
oM AHhU~M ma hA rak+ta pU dza la khA hi /
bdud rtsi nang mchod nas 'thor zhing /
dza gad dpa' bo 'bru bcud phun sum tshogs //
bla med sgrub rdzas mchod pa dam pa 'di //
bla ma yi dam mkha' 'gro'i tshogs la 'bul //
mchog dang thun mong dngos grub bstsal du gsol //
oM AHhU~M sarba pany+tsa a mr-ita hU~M hrIHThA/
gtor ma la /
spyir 'bul ba dang /
tshogs mchod dang bcas te bye brag tu 'bul ba gnyis las /
dang po ni /
oM/
gzhong pa rnam dag chos dbyings nam mkha'i rgyar //
dpal gyi gtor ma ye shes rnam lngas bkang //
'dod yon lnga ldan ri ltar 'gying ba ni //
bla ma yi dam mkha' 'gro'i tshogs la 'bul //
mchog dang thun mong dngos grub bstsal du gsol //
oM AHhU~M ma hA ba liM ta te dzo ba liM ta /
sarba bI ra yo gi nI AHhU~M/
bye brag tu 'bul ba ni /
hU~M/
rje btsun pad+ma gshegs su gsol //
gdung ba drag pos gsol ba 'debs //
'dod yon lnga yi mchod pa 'bul //
rak+ta dmar gyi mchod pa 'bul //
ba liM rgyan gyi mchod pa 'bul //
ting 'dzin rtse gcig mchod pa 'bul //
mkha' 'gro'i tshogs rnams mchod pa bzhes //
ging gi tshogs rnams mchod pa bzhes //
dpa' bo'i tshogs rnams mchod pa bzhes //
dpa' mo'i tshogs rnams mchod pa bzhes //
srung ma'i tshogs rnams mchod pa bzhes //
phyi nang gsang ba'i mchod pa bzhes //
ting 'dzin rol mo'i mchod pa bzhes //
chos nyid bde chen mchod pa bzhes //
'dod yon rgyan gyi mchod pa bzhes //
spro dga' gnas kyi mchod pa bzhes //
rnal 'byor pho mo dam re gtsang //
mkha' 'gro'i tshogs rnams dang re spro //
dur khrod gnas 'di nyams re dga'//
zhing chen bla bre rgyan dang ldan //
gsur chen dud pa dri re zhim //
bam gyi khog stod bcad 'phror ldan //
sha sna snying sna bsam mi khyab //
bla ma yi dam mkha' 'gro dang //
bde chen rgyal ba rgya mtsho mchod //
snang ba snod kyi 'jig rten gtor gzhong du //
srid pa bcud kyi sems can gtor mar sbyar //
dpal gyi gtor ma brjid ldan 'gying ba 'di //
ri rab lhun po bas kyang dpangs re mtho //
ma mo'i gtor ma mtheb kyus bskor ba 'di //
ri rab gling bzhi bas kyang bkod re legs //
dkar gyi thig brkyang dmar gyi gur phub pa //
gser gyi ri bdun bas kyang brjid re che //
rak+ta dmar gyi ar+g+haM sbreng ba 'di //
rgya mtsho mching snam bas kyang rgya re che //
bdud rtsi sman gyi mchod pa sbreng ba 'di //
lha yi zhal zas bas kyang ro re mngar //
dkar rtsi dmar rtsi sha chen dri chen dang //
dri chu mchod pa'i rdzas te bdud rtsi lnga //
glang chen khyi dang rma bya rta dang ni //
mchog chen mi la sogs te sha sna lnga //
ma hA mAM sa la sogs sha sna stong //
ma hA rak+ta la sogs khrag sna stong //
ma hA tsit+ta la sogs snying sna stong //
ba su ta dang nang rol rnam pa lnga //
dbang po lnga dang go ro tsa na dang //
shing tog me tog 'bru sna sman rnams dang //
mngar dang khur ba thug pa'i bye brag dang //
mar thud phrum dang zho dang 'o ma dang //
rtsi dang tsA ru rtsi chen go snyod dang //
lga dang lan tshwa spod kyi rigs rnams dang //
ri sgog klung sgog sha mo sna tshogs dang //
ram bu rug pa sha mo sna tshogs dang //
bza' dang bca' ba btung ba'i bye brag dang //
gzugs sgra dri ro reg bya chos la sogs //
'dod yon lnga yi mchod pa sna tshogs pa //
thogs med blo yis thams cad kun blangs te //
ting 'dzin dgongs brgyud dag pas byin brlabs te //
bdud rtsir gyur pa'i gtor ma rgya chen 'di //
bla ma yi dam mkha' 'gro'i tshogs la 'bul //
rdo rje slob dpon thugs dam bskang gyur cig
/mkha' 'gro sde bzhi'i thugs dam bskang gyur cig
/yi dam lha tshogs thugs dam bskang gyur cig
/dam can srung ma'i thugs dam bskang gyur cig
/mchod par 'os pa'i thugs dam bskang gyur cig
/b+han+d+ha rak+tas bkang ba yang //
ma dang mkha' 'gro bsten phyir 'bul //
tshil chen dud pa btang ba yang //
ma dang mkha' 'gro bsten phyir 'bul //
rak+ta'i rgya mtsho bskyil pa yang //
ma dang mkha' 'gro bsten phyir 'bul //
zhun chen mar me bltams pa yang //
ma dang mkha' 'gro bsten phyir 'bul //
dam rdzas gtor ma bshams pa yang //
ma dang mkha' 'gro bsten phyir 'bul //
hU~M hU~M/
ye shes mkha' 'gro bgyi ba de //
chos rnams chos nyid ma lags sam //
'khor 'das thams cad mchod par 'bul //
rdo rje mkha' 'gro skad pa de //
sems kyi sems nyid ma lags sam //
snang srid thams cad mchod par 'bul //
rin chen mkha' 'gro skad pa de //
sna tshogs sprul sku ma lags sam //
gzung 'dzin bral ba'i mchod pa 'bul //
pad+ma mkha' 'gro skad pa de //
chags med skyon bral ma lags sam //
mnyam nyid rdzogs pa'i mchod pa 'bul //
las kyi mkha' 'gro skad pa de //
las kyi phyag rgya ma lags sam //
phung po lnga yi mchod pa 'bul //
sha za mkha' 'gro skad pa de //
gtor len pho mo ma lags sam //
sha khrag dmar gyi mchod pa 'bul /
oM ma hA ba liM ta te dzo ba liM ta pU dza khA hi /
gsang ba byang chub sems kyi mchod pa yum gyi dwangs ma la dmigs te thal mo mnyam pas /
a /
rdo rje pad+ma las byung ba //
thabs dang shes rab byang chub sems //
bde chen ye shes rgyal po che //
yab yum mkha' gsang bde bas mchod //
oM AHhU~M/
bo d+hi tsit+ta gu h+ya dz+nyA na ma hA pU dza AHhU~M/
bla na med pa'i mchod pa ni /
lta sgom zab mo gsal btab ste /
hU~M/
chos rnams rnam dag rdzogs pa chen po'i ngang //
mi g.yo byang chub snying po'i mkha' klong du //
snang srid 'khor 'das chos rnams ye nas mchod //
bzang ngan blang dor med pa'i dbyings su bzhes //
mtha' dang dbus med rig pa byang chub sems //
mi 'gyur lhun grub lta ba'i rgyal po mchog
/kun mnyam yangs pa chen po'i ngang du mchod //
phyogs dang ris med spros dang bral bar bzhes //
'od gsal dri med ngang dang byang chub sems //
rnam par mi rtog bsgom pa'i rgyal po mchog
/bying rgod spangs pa med pa'i klong du mchod //
rang byung gsal sgrib med pa'i ngang du bzhes //
ma 'gag rang shar rig pa byang chub sems //
shar grol ris med spyod pa'i rgyal po mchog
/sgyu ma rang snang stong gsal klong du mchod //
snang sems rang grol rig pa'i ngang du bzhes //
ye nas lhun rdzogs chos nyid byang chub sems //
rang rig 'od gsal 'bras bu'i rgyal po mchog
/rang chas thag chod gzhi grol ngang du mchod /
gdod ma'i chos nyid kun bzang klong du bzhes //
snang srid chos rnams snang med byang chub sems //
ye stong thig le chen por rnam dag pas //
phyi dang nang med rdzogs pa chen po'i ngang //
chos nyid don gyi mchod par bzhes su gsol /
oM AHhU~M ma hA shU n+ya tA dz+nyA na badzra swa b+hA wa At+ma ko\u0f85 haM/
bshags skong ni /
thal mo sbyar te /
oM/
gdod nas rnam dag kun tu bzang po'i gnas //
yon tan 'bum phrag yangs pa'i dkyil 'khor nas //
bla ma yi dam mkha' 'gro'i tshogs rnams kun //
'dir gshegs bdag la dgongs shing bzhugs su gsol //
thams cad lhun grub bde chen sangs rgyas zhing //
mkha' ltar rnam dag spros dang bral ba la //
ma rig dbang gis nga dang bdag tu bzung //
chos nyid don dang 'gal ba mthol lo bshags //
rang snang lhun grub rig pa'i gzhal yas 'dir //
ting 'dzin dngos su bshams pa'i 'byor tshogs kyis //
bla ma yi dam mkha' 'gro'i thugs dam bskang //
nyams chag bskangs nas dngos grub bstsal du gsol //
bdag med spros bral gsang ba'i dkyil 'khor du //
rdo rje mchog gsum bsgrub par dam nos kyang //
sku gsung thugs dang mnyam sbyor sdom pa'i mchog
/rtsa ba yan lag nyams chag mthol lo bshags //
zhing gyur dam pa mchog gsum spyan lam du //
phyi nang gsang ba'i tshogs mchod rgya mtsho bshams //
da lta rgyu mchog dam pa 'dis bskangs pas //
nyams chag bskangs nas dngos grub bstsal du gsol //
mi g.yo rdo rje snying po'i pho brang du //
kun bzang mchod sprin rgya mtshos mchod byas te //
g.yar dam blangs kyang de ltar rngo ma thogs //
phyi nang tshogs mchod chung ba mthol lo bshags //
rab 'byams yon tan rgya mtsho'i dkyil 'khor du //
bstod dbyangs mchod sprin rgya mtshos bskangs pa 'dis //
rdo rje rgyal po bsgrub pa'i dkyil 'khor du //
nyams chag bskangs nas dngos grub bstsal du gsol //
gsang sngags rdo rje mchog gsum dkyil 'khor du //
dbang dang dam tshig 'jug sgo gcig pa la //
bla ma smod cing mched la khros pa dang //
gsang sgo 'chol zhing nyes kun mthol lo bshags //
dkyil 'khor mchog gsum tshul bzhin mchod byas te //
ting 'dzin bsnyen sgrub dam du bcas pa 'dis //
bla ma yi dam thugs dam bskangs gyur nas //
mchog dang thun mong dngos grub bstsal du gsol //
dad ldan bsod nams bya ba'i dngos po dang //
tshogs mchod mchod sbyin rdzas la spyad gyur pas //
'dre bkren yi dwags skye ba'i rgyur gyur pa //
'gal 'khrul nyams chag thams cad mthol lo bshags //
rgyal mchod sems can yul la sbyin byas shing //
bsod nams bya ba'i lam dang 'brel gyur pa //
byang chub snying po'i lam du rab bskangs nas //
nyams chag bskangs nas dngos grub bstsal du gsol //
dus rnams kun tu bsgrub par dam bcas kyang //
le lo rkyen dbang tshe 'di'i dbang song bas //
bsnyen sgrub g.yel zhing thun bzhi dus las 'das //
sgrub pa'i dam tshig nyams pa mthol lo bshags //
chos nyid byang chub brdal ba'i mkha' dbyings su //
bskyed rdzogs rang bzhin mos pas ci nus bskyed //
rnam gsum dge la bskul zhing skong ba yis //
nyams chag bskangs nas dngos grub bstsal du gsol //
chos rnams rang bzhin dag pa'i dkyil 'khor du //
snang grags dran rig sku gsung thugs nyid dang //
shes dang mi spang spyad dang dang du blang //
nyi shu rtsa brgyad nyams chag mthol lo bshags //
phyi nang rtog pa dag pa'i bdag nyid can //
lta sgom spyod 'bras nyams su blangs so 'tshal //
nyin mtshan ting 'dzin dgongs klong skong ba yis //
nyams chag bskangs nas dngos grub bstsal du gsol //
'od gsal thig le chen po'i dkyil 'khor du //
ngang dang rang bzhin bdag nyid mi 'bral bas //
dgongs spyod rgya mtsho 'du 'bral med rgyu la //
bying rgod spros la 'chel ba mthol lo bshags //
chos rnams rang bzhin rdzogs pa chen po'i ngang //
'khor 'das ming tsam sgyu ma rang shar las //
rang grol gdod ma'i dbyings su bskangs pa des /
khams gsum yongs grol kun bzang dngos grub stsol /
hoH
gsang sngags bla med mchog gi dkyil 'khor che //
rdo rje thod phreng rigs lnga'i dkyil 'khor gtso //
'dod yon lnga dang ye shes rigs lngas bskang //
bsam rdzogs 'khor 'das bde chen dngos grub stsol //
tshogs brgyad rnam shes rnam dag bde gshegs brgyad //
yon tan mchog brgyad lhun gyis grub dbyings su //
ting 'dzin dag pa ye shes brgyad kyis bskang //
'phags pa'i yan lag brgyad kyi dngos grub stsol //
rdo rje rgyal po yon tan 'byung ba'i gnas //
rig 'dzin bcu drug sa chen rdzogs pa'i dpal //
stong nyid dag pa ye shes bcu drug bskang //
mtshan rdzogs rdo rje 'chang gi dngos grub stsol //
dbang shes rnam dag rigs lnga'i mkha' 'gro ging //
rnam bcu dbang ldan pha rol phyin bcus bskang //
ye shes rnam bcu ting 'dzin dag pa'i dbyings //
rang gzhan don gnyis mthar phyin dngos grub stsol //
rtag chad mthar phyin ye shes sgo skyong bzhi //
tshad med bzhi ldan rang byung 'od gsal bskang //
mtha' bzhi las grol spros bral byang chub sems //
chos sku phyag rgya chen po'i dngos grub stsol //
'dod yon lha mo mchod pa'i sprin 'phro ba //
dur khrod gnas brgyad zhing skyong 'khor dang bcas //
snang srid 'dod yon mchod sprin rgya mtshos bskang //
'khor 'das dbyings su rdzogs pa'i dngos grub stsol //
rdo rje mchog gsum sgrub pa'i dkyil 'khor du //
tshogs gnyis bskangs shing nyams chag bshags pa yis //
rig 'dzin sa bzhi lhun gyis grub gyur te //
mchog dang thun mong dngos grub char chen phob //
oM AHhU~M badzra gu ru pad+ma sid+d+hi sa ma ye hoH
zhes brjod /
'di ni dngos grub thams cad kyi rtsa ba ste /
rig 'dzin 'dus pa spyi'i rgyud kyi skong bshags las bsdus pa'o //
che ba'i yon tan la bstod pa ni /
hU~M hU~M/
skye shi gnyis spangs rdo rje lta bu'i sku
/tshangs pa'i gsung dbyangs chos kyi sgra chen sgrog
/mi 'gyur lhun grub bde ba chen po'i thugs //
yon tan phrin las rdzogs pa'i rje la bstod //
sku ni mi 'gyur kun tu bzang po'i sku
/gsung ni mi 'gag mnyam nyid rig pa'i gsung //
thugs ni mi g.yo smra bsam brjod las 'das //
rang byung pad+ma rgyal la phyag 'tshal bstod //
zhi ba'i las mdzad rdo rje thod phreng rtsal //
rgyas pa'i las mdzad rat+na thod phreng rtsal //
dbang gi las mdzad pad+ma thod phreng rtsal //
drag po'i las mdzad karma thod phreng rtsal //
thams cad lhun grub bud+d+ha thod phreng rtsal //
phrin las rdzogs pa'i rje la phyag 'tshal bstod //
hrIH
ma chags skyon gyis ma gos pa //
pad+ma 'byung gnas sku la bstod //
thams cad dbang du sdud mdzad pa //
pad+ma rgyal po'i sku la bstod //
log 'dren gdug pa 'dul mdzad pa //
shAkya seng+ge'i sku\u0f8e
shes bya kun la ma rmongs pa'i //
blo ldan mchod sred sku\u0f8e
rmongs pa'i mun pa sel mdzad pa //
nyi ma 'od zer sku\u0f8e
bdud dang mu stegs tshar gcod pa //
seng+ge sgra sgrog sku\u0f8e
yon tan thams cad rab rdzogs pa //
pad+ma saM b+ha'i sku\u0f8e
lha srin sde brgyad 'dul mdzad pa //
rdo rje gro lod sku\u0f8e
ye shes lnga yi ngo bo nyid //
mkha' 'gro sde lnga'i sku\u0f8e
chos nyid don gyi mkha' dbyings la //
rig pa'i ye shes shugs kyis 'gro
/mkha' 'gro ma sring dpag med dang //
dam can rgya mtsho'i tshogs la bstod //
dbyings dang ye shes dkyil 'khor bdag
/sgo skyong bzhi dang lha mo lnga //
dur khrod zhing skyong mkha' 'gror bcas //
rdo rje dam can tshogs la bstod //
snang ba yab la stong pa yum //
'khor 'das byang chub sems la bstod //
thams cad lhun mnyam brjod las 'das //
spros dang bral ba'i ngang du bstod //
ces brjod do //
tshogs la rol zhing tshogs bya ba dang dbang bskur ba gnyis las /
dang po la'ang /
tshogs byin gyis brlab pa dang /
dbul ba /
rol ba dang gsum las /
byin gyis brlab pa ni /
rang gi snying ga nas raM yaM khaM 'phros /
gtor tshogs la phog
/raM gyis bsregs /
khaM gis sbyangs /
yaM gis gtor /
stong pa'i ngang las b+h+rU~M las b+han+d+ha'i snod stong gsum tsam du tshogs kyi yo byad rnams bza' btung bzang dgu
/ri rab la rgya mtshos bskor ba dang mnyam par bskyed pa'i nang du /
oM AHhU~M gsum las 'od 'phros /
phyogs bcu'i snod bcud dang sangs rgyas thams cad kyi sku gsung thugs kyi dngos grub bdud rtsi'i char du phab pas khengs te /
sku'i lha mo dkar mo /
gsung gi lha mo dmar mo /
thugs kyi lha mo mthing ga'i tshogs dpag tu med pa 'phro zhing 'du bar bsams la /
hU~M/
rang nyid lha yi thugs ka nas //
tshogs 'khor sbyang phyir yi ge spro /
raM las me 'bar thams cad bsregs /
khaM las chu byung dag par sbyangs /
yaM las rlung byung gtor zhing stong /
b+h+rU~M las b+han+d+ha'i gzhal yas khang //
bdud rtsir gyur nas lha tshogs 'phro //
tshogs mchod yid bzhin sprin du gyur /
oM AHhU~M/
ma hA ga Na tsakra te dzo ba liM ta b+ha la b+ha te gu h+ya sa ma ye hU~M hrI ThA/
'bul ba ni /
tshogs las sku gsung thugs kyi lha mo spros te /
bla ma yi dam mkha' 'gro thams cad mchod par bsams la /
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi'i mkha' 'gro dpa' bor bcas //
'khor gyi mkha' 'gro ma lus la //
mdzes sdug gzugs kyi mchod pa 'bul //
spyan gyis gzigs shing bzhes su gsol //
a la la ste tshogs la rol //
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi mkha' 'gro dpa' bor bcas //
'khor gyi mkha' 'gro ma lus la //
dbyangs snyan sgra yi mchod pa 'bul //
snyan gyis gsan zhing bzhes su gsol //
a la la ste tshogs la rol //
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi mkha' 'gro dpa' bor bcas //
'khor gyi mkha' 'gro ma lus la //
ldang dgu dri yi mchod pa 'bul //
shangs kyis bsnam zhing bzhes su gsol //
a la la ste tshogs la rol //
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi mkha' 'gro dpa' bor bcas //
'khor gyi mkha' 'gro ma lus la //
bza' btung ro yi mchod pa 'bul //
ljags kyis myang zhing bzhes su gsol //
a la la ste tshogs la rol //
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi mkha' 'gro dpa' bor bcas //
'khor gyi mkha' 'gro ma lus la //
bzang dgu reg gi mchod pa 'bul //
sku yis reg cing bzhes su gsol //
a la la ste tshogs la rol //
hU~M/
bla ma rig 'dzin ma lus dang //
yi dam rgyal ba zhi khro dang //
bcom ldan rdo rje rnal 'byor ma //
rigs bzhi'i mkha' 'gro dpal bor bcas //
'khor gyi mkha' 'gro ma lus la //
spros bral chos kyi mchod pa 'bul //
thugs kyis dgongs shing bzhes su gsol //
a la la ste tshogs la rol //
dpa' bo dpa' mo mched lcam la //
zhal zas tshogs kyi mchod pa 'bul //
gnyis med rol pas bzhes su gsol //
a la la ste tshogs la rol //
oM AHhU~M gu ru de wa DA ki nI ma hA ga Na tsakra kha kha khA hi khA hi /
zhes lan gsum gyis 'bul lo //
rol pa ni las kyi karma ging gis phyag byas tshogs btegs la /
hU~M/
gzigs shig mdzes ldan dam pa'i chos //
'di la the tshom byar mi rung //
bram ze khyi dang gdol pa phag
/rang bzhin gcig tu dgongs te rol //
dngos grub thams cad 'di las 'byung //
skyogs kyi nang nas b+han+d+ha bzang //
skom gyi nang nas bdud rtsi mchog
/zas ni sha lnga bdud rtsi lnga //
ma mo mkha' 'gro'i longs spyod yin //
rnal 'byor pho mo'i dngos grub zas //
a la la ste tshogs la rol //
ces drangs pa'i lan du /
len pa pos pad skor bya zhing /
oM/
bde bar gshegs pa chos kyi sku
/'dod chags la sogs dri ma bral //
gzung 'dzin rnam par spangs pa yi //
de bzhin nyid la gus phyag 'tshal //
a la la ste sku yi mchog
/sku yi dngos grub 'gyur ba med //
a la la ste gsung gi mchog
/gsung gi dngos grub 'gag pa med //
a la la ste thugs kyi mchog
/thugs kyi dngos grub skye ba med //
sku gsung thugs kyi dngos grub stsol /
a ho su kha hoH
zhes brjod nas blangs te /
rang gi mgo dang /
mgrin par bla ma'i dkyil 'khor /
snying gar yi dam /
lte bar mkha' 'gro'i pho brang du bsams la /
bza' btung bdud rtsir gyur pa zos shing 'thungs pas bla ma yi dam mkha' 'gro thams cad mchod par bsam zhing tshim par longs spyod /
thams cad lha'i dkyil 'khor gyi ngang las ma g.yos par bya zhing /
tha mal gyi snang ba dang /
shags dang /
rtsod pa dang /
ku co la sogs pa mi bya'o //
de nas lhag ma rnams bsdus la phyogs gcig tu bzhag go
/slob ma med na /
de nas mjug gi las rim rnams bya'o //
'di ni rgyun gyi sgrub mchod dang /
tshes bcu la sogs par ji ltar bya ba'i cho ga yang legs par bstan pa yin no //
dbang bskur ba ni /
dkyil 'khor 'og ma ltar spros bcas byis pa nyer spyod kyi dbang las ches khyad par du 'phags pa byin rlabs don gyi rim pa tshig dbang rin po che dbang bzhi brda don du bskur ba'i rnam par gzhag pa la /
sngon 'gro
/dngos gzhi /
rjes dang gsum las /
sngon 'gro la /
sngon du blo bcos pa'i chos bshad pa dang /
sngon 'gro dngos gnyis las /
dang po ni /
'dir bla ma'i dbang bskur ba rin po che'i sgron me la 'jug pa lags pas /
dad gus shes rab dang ldan pas ma yengs par gsan 'tshal /
de la 'o skol rnams skye bar dka' ba 'dzam bu'i gling du skyes /
thob par dka' ba dal 'byor bco brgyad dang ldan pa'i mi lus rin po che thob /
mjal bar dka' ba bla ma dge ba'i bshes gnyen dang mjal /
thos par dka' ba theg pa chen po'i dam pa'i chos zab mo thos pa'i skabs 'dir /
thar pa'i lam sna cis kyang zin par byed dgos /
da res lam sna ma zin na shi ba'i 'og tu mtha' med pa'i 'khor ba na 'khor dus 'og nas 'og tu 'gro ba las chos kyi sgra mi thos /
de bas da lta mi lus rin po che brgya la res 'ga' zhig la thob dus 'dir 'bad dgos /
tshe mi rtag nub ri'i grib ma dang 'dra /
'chi ba la skad cig thang cig gis nyer 'gro
/'chi ba'i dus su chos ma yin pa gang gis kyang mi stongs /
chos la'ang byed lugs bsam gyis mi khyab kyang /
mdor bsdu na theg pa che chung gnyis las med do //
de la'ang sngags mtshan nyid gnyis las /
'bras bu gsang sngags kyi theg pa na 'jug
/'di la'ang dkyil 'khor so so nas 'jug pa spros pa dang bcas pa'i lugs dang /
lam zab bla ma'i dkyil 'khor nas 'jug pa spros pa med pa gnyis las /
bla ma'i rim pa nas 'jug ste dkyil 'khor thams cad 'dus pa'i mnga' bdag yin pa'i phyir /
phag mo mngon 'byung las /
bla ma sangs rgyas bla ma chos //
de bzhin bla ma dge 'dun te //
kun gyi byed po bla ma nyid //
ces pa dang /
dgongs 'dus las /
bskal pa stong gi sangs rgyas las //
bla ma gnyan pa shes par bya //
ci phyir bskal pa'i sangs rgyas rnams //
bla ma dag la bsten nas byung //
bla ma med pa'i gong rol na //
sangs rgyas bya ba'i ming yang med //
ces pa dang /
chub par rol pa las /
gang gis bskal pa bye ba ru //
lha sku 'bum phrag bsgoms pa bas //
bla ma skad cig dran pa tsam //
'di ni bsod nams pha mtha' yas //
dkyil 'khor ma lus thams cad kyang //
bla ma'i dkyil 'khor nyid du 'dus //
rgyal ba'i thugs dgongs ma lus kyang //
bla ma'i thugs dgongs nyid du 'dus //
bla ma mchog gis byin brlabs na //
rgyal ba kun gyis byin brlabs 'gyur //
dkyil 'khor kun gyis dbang bskur 'gyur //
ces gsungs so //
de'ang rig 'dzin 'dus pa rtsa ba'i rgyud las /
rdul tshon me long bum pa dang //
gtor ma la sogs rdzas dag la //
brten nas mtshan nyid kun ldan pa'i //
bla mas byin brlabs dbang bskur na //
dkyil 'khor kun gyi snying po mchog
/bzhi pa'i de nyid dbang bzhi thob //
ces 'byung bas /
spros bcas byis pa nyer spyod kyi dbang gsum las ches 'phags pa /
bzhi pa tshig dbang don gyi bum gsang shes rab ye shes tshig dbang dang bzhi'i byin rlabs thod rgal du 'jug cing /
bskyed rdzogs don gyi lam bsgom pa la dbang pa'i phyir na /
rdzas bzhi cha'am gang rung re'i sgo nas dbang thob par byed pa /
bla ma mtshan nyid dang ldan pa grub pa thob nges pa zhig gis rtsa ba'i dkyil 'khor du zhugs pa las 'byung la /
skabs 'dir dpal o rgyan gyi gu ru pad+ma 'byung gnas zhes bya ba /
sangs rgyas snang ba mtha' yas dngos bla mar sprul nas 'dzam bu'i gling du rang byon pa /
mtshan thos pa tsam gyis ngan song dang 'khor ba las skyob pa /
sku che ba'i yon tan mngal gyi dri mas ma gos par me tog pad+ma'i sdong po las rang byung ste /
mtshan dang dpe byad kyi dpal rab tu 'bar ba /
gsung che ba'i yon tan phyi nang gsang ba'i chos kyi 'khor lo gdul bya'i mos pa dang mthun par bskor ba /
thugs che ba'i yon tan shes bya thams cad ji lta ba dang ji snyed pa mkhyen pa'i ye shes ting 'dzin dang /
mngon par shes pa rgya mtsho'i mthar son pa /
yon tan che ba stobs bcu mi 'jigs pa bzhi la sogs pa sangs rgyas kyi chos ma 'dres pa thams cad yongs su rdzogs pa /
phrin las che ba sems can gyi gnas ris thams cad la gang la gang 'dul gyi sprul pas don mdzad de phrin las bzhi lhun gyis grub pas 'khor ba ji srid ma stongs kyi bar du bzhugs nas gzhan don yid bzhin gyi nor bu lta bu 'byung ba /
sngon bskal pa dpag tu med pa'i sngon rol du kun tu bzang po chos kyi sku'i ston par mngon par rdzogs pa sangs rgyas nas /
nub phyogs bde ba can gyi zhing na da lta longs sku snang ba mtha' yas kyi rnam par bzhugs pa las /
'dzam bu'i gling gi 'gro ba 'dul bar gzigs te /
snang ba mtha' yas kyi thugs ka nas 'od zer gyi rtse la 'od kyi khye'u mtshan dang dpe byad du 'bar ba zhig o rgyan gyi nub phyogs d+ha na ko Sha'i mtsho gling gi pad+ma'i sdong po'i steng du 'phros pa nyid /
rgyal po in+d+ra b+hU tis spyan drangs te /
nub phyogs o rgyan gyi rgyal por mnga' gsol nas /
che ba'i rdzu 'phrul dang mdzad pa du mas o rgyan dang rgya gar gyi yul rnams btul zhing /
dur khrod chen po brgyad na sprul pa mtshan brgyad bzhugs nas mkha' 'gro ma rnams kyi don mdzad pa las /
bod kyi rgyal po byang chub sems dpa' khri srong lde'u btsan gyis dpal bsam yas lhun gyis grub pa'i sa 'dul du spyan drangs te rgyal 'bangs thams cad bde la bkod /
sangs rgyas kyi bstan pa dar rgyas su mdzad pa'i dus su mchims phur tshogs kyi 'khor lo bskor nas mnga' bdag rje 'bangs kyis phyag 'tshal te zhus pa /
kye /
slob dpon chen po lags /
bdag bod 'bangs thams cad bsod nams dang ldan pas da lta ni khyed lta bu'i slob dpon sprul pa'i sku dngos dang mjal /
phyi nang gsang ba'i chos mang po ni thos /
gsang sngags lha'i dkyil 'khor du ma'i dbang bskur ba ni thob /
yi dam lha'i dkyil 'khor la bsten nas 'tshang rgya ba'i thabs mchis lags na /
bla ma'i lam dang dal du zhugs nas 'tshang rgya ba'i thabs bla ma sprul pa'i sku nyid la bsten pa zhig
/da ltar bdag cag rje 'bangs dang phyi rabs kyi 'gro ba bla ma nyid kyi gdul byar gyur pa rnams la cis kyang zhu 'tshal /
zhes zhus pa'i tshe /
ma hA gu rus bka' bstsal pa /
kye /
mnga' bdag rje /
theg pa chen po gsang sngags kyi thabs dang sgo ni bsam gyis mi khyab kyang /
bsdu na tshe gcig gis 'tshang rgya bar byed pa la yi dam lha'i dkyil 'khor du dbang bskur nas bskyed rdzogs zab mo'i don nyams su len pa dang /
bla ma'i thugs kyi dkyil 'khor du dbang bskur nas bskyed rdzogs zab mo'i don nyams su len pa gnyis su 'dus so //
yi dam lha'i lam ni rim gyis dbang po sbyong ba'i las can rnams 'jug pa yin te /
bsdu na gsang sngags phyi nang gnyis su 'du'o //
bla ma'i lam ni dbang po gcig car ba sngon nas sbyangs pa'i las 'phro sad pa rnams 'jug pa yin te /
bsdu na dkyil 'khor yongs su rdzogs pa kun 'dus spyi'i sgrub pa dang /
las phran tshegs pa bye brag rkyang par sgrub pa gnyis su bsdus te bstan pa yin no //
zhes bka' bstsal nas /
rig 'dzin 'dus pa spyi'i rgyud dang bye brag gi rgyud la brten nas rig 'dzin slob dpon gyi sgrub pa rnams mdzad de /
dkyil 'khor yongs su rdzogs pa ltar sgrub pa dang lha yab yum re'am /
dpa' bo gcig pa la sogs pa yan lag gi cha shas rkyang pa re'i sgo nas gang zag re smin grol la 'god pa'i rim pa rnams gsungs pa las /
mkha' 'gro ye shes mtsho rgyal gyis dkar chag tu btab ste rin po che sa'i gter du sbas pa rnams /
dus phyis mnga' bdag nyang ral pa can gyis gter nas gdan drangs te /
sras 'gro ba'i mgon po la gnang /
des stag so ba chos kyi bla ma la /
des bla ma gnyan ras la /
des bla ma rin po che ku ma rA dza la /
des rnal 'byor pa dri med 'od zer la dang /
yang sras kyis slob dpon nam langs la /
des slob dpon byang mgon la /
des slob dpon bstan srung la /
des dri med 'od zer la gnang ba'o //
don gnyis pa sngon 'gro dngos la /
skyabs su 'gro ba /
sems bskyed pa /
yan lag bdun pa bya ba /
khyad par gyi lam don dam chos nyid du sems bskyed pa /
gsol ba gdab pa dang lnga las /
dang po ni /
maN+Dal phul nas thal mo sbyar te /
na mo /
sangs rgyas chos dang dge 'dun dang //
bla ma yi dam mkha' 'gro dang //
lta sgom spyod pa ma lus par //
phyi nang gsang bas skyabs su mchi //
ces lan gsum brjod do //
sems bskyed pa ni /
e ma bdag dang sems can rnams //
ye nas rnam dag sangs rgyas kyang //
ma rtogs 'khrul pas 'khor ba rnams //
srid pa'i mtsho las bsgral bar bya /
oM ma hA bo d+hi tsit+ta rat+na pa ta na maH
ces brjod do //
mdor bsdu na /
thun mong du bya ba ni /
sangs rgyas chos dang dge 'dun dang //
bla ma la yang skyabs su mchi //
sems can kun la phan don du //
bla med byang chub sems bskyed do //
zhes pa gsum brjod pas kyang rung ngo //
yan lag bdun pa ni /
bdag dang sems can lus dpag tu med par sprul pa la dmigs la thams cad kyis byed par bsams te /
na mo /
bla ma yi dam mkha' 'gro dang //
rgyal ba 'khor bcas gnas 'dir gshegs //
mdun gyi nam mkhar pad gdan la //
sprin tshogs lta bur bzhugs su gsol //
lus ngag yid gsum grangs med par //
sprul nas gus pa'i sems kyis 'dud //
dngos su 'byor dang yid sprul pa'i //
mchod sprin ma lus rnams kyis mchod //
sngon nas bsags pa'i sdig sgrib rnams //
'gyod pas bshags bgyi dag par mdzod //
rgyal ba sras bcas sems can gyi //
dge ba kun la rjes yi rang //
phyi nang gsang ba dam pa'i chos //
'khor lo bla med bskor bar bskul //
mya ngan 'da' bar bzhed rnams la //
mya ngan mi 'da' gsol ba 'debs /
dge ba 'di dang gzhan dag gis //
rdzogs pa'i sangs rgyas 'grub par shog
/ces pa'am /
oM/
bde gshegs ma lus 'dus pa'i sku
/bla ma yi dam mkha' 'gro la //
zhing rdul kun gyi grangs snyed kyi //
lus btud gus pas phyag 'tshal lo //
rnam dag 'dod yon lnga la sogs //
dngos dang yid kyis sprul pa yis //
mchod pa rnam pa thams cad kun //
bla ma yi dam mkha' 'gro mchod //
tshe rabs thog ma med pa nas //
da lta'i lus 'di yan chad la //
sdig pa mi dge ci bgyis pa //
bla ma sangs rgyas rnams la bshags //
'gro ba sems can don slad du //
bskal pa du mar mi skyo bar //
byang chub spyod pa sna tshogs kyis //
dge ba mdzad par rjes yi rang //
spyod dang rdzu 'phrul sna tshogs kyis //
sems can kun la phan don du //
sangs rgyas byang chub sems dpa' la //
chos kyi 'khor lo bskor bar bskul //
gang dag mya ngan 'da' rnams la //
ji srid 'khor ba ma stongs bar //
mtha' yas sems can don gyi phyir //
mya ngan mi 'da' gsol ba 'debs //
bdag gi lus ngag yid gsum gyis //
byas dang byed 'gyur gzhan bskul ba'i //
dge bas mtha' yas sems can rnams //
kun mkhyen sangs rgyas thob par shog
/ces pa'am /
bla ma yi dam mkha' 'gro dang //
sangs rgyas chos dang dge 'dun la //
lus ngag yid gsum gus phyag 'tshal //
phyi nang gsang gsum mchod par 'bul //
sdig pa mi dge so sor bshags //
dge ba kun la rjes yi rang //
chos kyi 'khor lo bskor bar bskul //
mya ngan mi 'da' gsol ba 'debs //
dge bas byang chub che thob shog
/ces pa gang rung gsum brjod /
yang na thams cad tshang ma lan gcig brjod do /
khyad par du sems bskyed pa ni /
e ma ho /
bdag dang mtha' yas sems can rnams //
ye nas sangs rgyas yin pa la //
yin par shes pa'i bdag nyid du //
byang chub mchog tu sems bskyed do //
zhes pa lan gsum bya ba ni /
'khor ba snang dus nyid nas thams cad sangs rgyas kyi zhing du gsal 'debs pa ste /
snying po don gyi dkyil 'khor du 'jug pa'o //
spros pa la dga' na skabs 'dir sems can thams cad dbyings kyi dkyil 'khor du mtshon pa la lha dang dal gyi rnam dag bshad do /
de yang me ri rdo rje'i rwa ba dang bcas pa 'di 'khor 'das thams cad chos dbyings stong pa dang /
snang ba chen po'i dbyings na ye nas gnas par mtshon pa'o //
dur khrod brgyad ni sbyang bya 'khor ba'i dus na /
kun gzhi don gyi sangs rgyas gzhi lhun gyis grub pa'i dkyil 'khor 'gro ba yongs la ye nas gnas par mtshon pa'o //
pad+ma dang zla ba nyi ma gsum ni 'khor ba myang 'das su sbyor ba'i lam rang rig pa pad+ma lta bu la thabs shes zung 'jug
/bskyed rdzogs zung 'jug
/snang stong zung 'jug
/bden gnyis zung 'jug
/tshogs gnyis zung 'jug nyi zla lta bur sbyang dgos zhes sbyong byed lam gyi gnas skabs mtshon pa'o //
sgo rta babs kyis brgyan pa'i dkyil 'khor la gzhi lam 'bras bu gsum ka mtshon du rung yang /
skabs 'dir 'bras bu dang sbyar te /
rta babs bzhi ni sangs rgyas kyi sa'i dran pa nye bar bzhag pa sems can la phan pa'i byams pa tshan pa bzhi'o //
pu shu ni chos thams cad mthar phyin pa'o //
mda' yab ni thugs rje chen po'o //
pha gu ni lhun gyis grub pa'i yon tan no //
drwa phyed ni zhing gi rgyan rang snang du rdzogs pa'o //
'dod yon ni sangs rgyas kyi zhing rang snang lhun gyis grub pa 'byor pa yod pa'o //
rtsig pa lnga ni sku gsung thugs yon tan phrin las lnga'o //
sgo bzhi ni tshad med pa bzhis sems can gyi don mdzad pa'o /
khyams ni chos nyid ye shes kyi snang ba'o //
gru chad bzhi ni phrin las bzhi grub pa'o //
pad+ma'i mu khyud gsum ni sku gsung thugs so //
lte ba ni rang byung gi ye shes thig le nyag gcig tu thams cad 'du zhing /
de las thams cad byung bar mtshon pa ste /
chos 'byung dang bcas pa'am zla gam gyi cha'o //
de'i steng na gtso bo lnga ni rigs mthar phyin dus rigs lngar grub pa'o //
mtshan brgyad ni rnam shes brgyad dag dus ye shes brgyad mtshon pa'o //
rig 'dzin bcu drug ni stong pa nyid kyi ye shes bcu drug go
/mkha' 'gro sde lnga ni ye shes lnga phrin las bzhir grub nas don mdzad pa'o //
shugs 'gro brgyad ni ye shes las bya ba dang byed pa'i phrin las bzhi bzhir 'phro ba'i mtshon byed do //
srung ma ni sangs rgyas dus rang las rang byung gi dam can rang shar du 'byung bas bstan pa skyong zhing /
sems can gyi don la rnam 'phrul 'byung ba'o //
sgo skyong bzhi ni bsdu ba'i dngos po bzhis don mdzad pa'o //
'dod yon lha mo ni sangs rgyas kyi zhing na rang snang tshogs gnyis rdzogs pa'i 'byor pa la longs spyod pa'o //
dur khrod skyong byed ni /
sangs rgyas nas sprul pa gang la gang 'dul du bla ma dang /
mkha' 'gro dang /
'dre dang /
tha na bya dang /
shing dang /
chu dang /
me dang /
sa dang /
sprin yan chad du sprul nas 'gro don 'byung bar mtshon pa'o //
zhes dbyug pas bstan par bya'o //
dbang po rab la rnam dag ma bstan yang chog la /
bstan yang 'gal ba med do //
zhes 'byung ngo //
gsol ba gdab pa ni /
de ltar sangs rgyas kyi chos rnams rang la yod kyang mngon du ma gyur pa ni /
thugs kyi dkyil 'khor du dbang ma thob pas lan pas /
da dbang thob par byed pa la sngon du gsol ba 'debs pa ni gal che bas /
dad gus rab dang ldan pas mdun gyi nam mkhar bla ma mkha' 'gro bzhugs pa la dmigs te gsol ba thob cig
/bla ma rdo rje 'dzin pa ni /
khams gsum 'khor ba'i gnyen gcig pu //
'gro ba mgon med rnams kyi skyabs //
thar pa'i lam skas chen po ste //
ma rig sel ba'i sgron me la //
mun pa'i tshogs bdag skyabs su mchi //
'khor ba 'dam gyi tshogs nang du //
bying ba skyabs med bdag la skyobs //
nyon mongs me yis gdungs pa la //
thugs rje'i char gyis bsil bar mdzod //
thugs kyi dkyil 'khor bzang po 'dir //
bdag ni yang dag gzhug tu gsol //
zhes pa gsum brjod /
bsdus pa la /
de nas slob bu pad+ma mkha' 'gro dmar mo snying gar 'od mthe bong tsam ha ri ni sas mtshan pa la sems 'dzin tu bcug la dbang bskur /
rgyas par byed na rig 'dzin 'dus pa'i bye brag gi rgyud nas 'byung ba ltar gsol ba btab pa'i rjes la /
pad+ma nyi zla'i steng du slob bu rnams hrIHma las dpa' bo rta mgrin yab dbyug to dang sdigs mdzub mdzad nas brkyang bskum du bzhugs pa'i spyi bor rta mgo ljang zhur 'tsher ba la yum rdo rje phag mo gri gug dang thod pa 'dzin pas yab la 'khyud par bsam pa'i spyi bor pad nyi'i steng du /
bla ma yab yum mthing nag rdo rje dril bu 'dzin pa rdo rje 'chang yab yum gyi rnam par bzhugs pa'i g.yas na dpa' bo'i tshogs mang pos bro brdung ba /
g.yon na dpa' mo'i tshogs mang pos glu len pa /
rgyab na chos skyong mang pos srung zhing skyob pa /
mdun na mkha' 'gro mang pos bka' nyan pa /
bdag rang rang la sku gsung thugs kyis byin gyis rlob par sgoms la ma yengs gus pas lhan ne klod cig ces brjod nas /
bla mas dbyangs dang bcas pas /
hU~M/
yul gyi ming ni o rgyan yul //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes kyang grags //
'khor du mkha' 'gro mang pos bskor /
khyed kyi rjes su bdag\u0f8e
byin gyis\u0f8e
gnas mchog\u0f8e
sgrub mchog\u0f8e
bgegs dang\u0f8e
mchog dang thun mong dngos grub stsol //
dur khrod chen po'i gnas brgyad nas //
slob dpon pad+ma mtshan brgyad la //
'khor du mkha' 'gro mang pos bskor //
nam mkha'i mthong nas byin phob la //
mos pa'i bu la dbang zhig skur //
mkha' 'gro'i sprin phung thibs se thib //
gser gyi rnga chung di ri ri //
dar gyi rgyan cha pu ru ru //
thor tshugs rin chen ldems se ldem //
dpa' bos bro brdung khrabs se khrab //
dpa' mos glu len kyu ru ru //
phaT kyi gdangs skad sangs se sang //
gnas mchog\u0f8e
sgrub mchog\u0f8e
bgegs dang\u0f8e
mchog dang thun mong dngos grub stsol //
oM AHhU~M badzra gu ru pad+ma sid+d+hi hrIHma ha ri ni sa ra tsa hri ya tsit+ta hrIM hrIM dzaHdzaH
zhes rol mo'i sgra dang bcas brjod pa'i dus rnal 'byor pho mo 'ga' zung gshibs te bro brdung zhing 'dzab dbyangs brjod pas byin pheb bo //
dngos gzhi dbang bskur ba ni /
slob bu rnams skyil krung bcas pa'i spyi bor gtor ma btegs nas /
gtor ma lha'i dkyil 'khor yongs su rdzogs pa rang rang gi spyi bor byon pas lha rnams kyi dbu'i gtsug gi oM dkar po las 'od 'phros rang rang gi lus la phog pas lus kyi sdig pa dag
/sku'i dngos grub bdud rtsi'i rgyun babs pas lus khengs /
bum pa'i dbang thob /
dbang rtags su spyi bor oM dkar pos mtshan /
lha rnams kyi mgrin pa'i AHdmar po las 'od 'phros /
rang gi mgrin par phog
/ngag gi sgrib pa dag
/gsung gi dngos grub bdud rtsi dmar po'i rgyun babs /
lus khengs /
gsang ba'i dbang thob /
dbang rtags su mgrin par AHdmar pos mtshan /
lha'i thugs ka'i hU~M mthing ga las 'od 'phros /
rang gi snying gar phog
/yid kyi sgrib pa dag
/thugs kyi dngos grub bdud rtsi'i rgyun babs pas khengs /
shes rab ye shes kyi dbang thob /
dbang rtags su snying gar hU~M mthing gas mtshan /
gzhan yang o rgyan nas slob dpon pad+ma 'khor mkha' 'gro dang bcas pa skad cig gis sprin phung bzhin du bun nu nu byon pa rang gi lus ngag yid gsum la thim par sgoms shig
/oM AHhU~M badzra gu ru pad+ma sid+d+hi hrIHma ha ri ni sa a b+hi Shiny+tsa kA ya wA ka tsit+ta hU~M hU~M phaT phaT pheM pheM/
ces brjod nas spyi bo mgrin pa snying ga gsum du rim pa bzhin du bskur ro //
rgyas par byed na /
slob ma rnams skad cig gis pad+ma nyi ma'i steng du /
yi dam rgyal ba rigs lnga'am /
rdo rje 'chang gi rnam par gsal ba'i spyi bor dpal gtor de nyid sngar bskyed pa'i skabs ltar bla ma mkha' 'gro'i dkyil 'khor du gsal ba'i /
dbu gtsug gi oM dkar po las 'od 'phros /
phyogs bcu'i sangs rgyas thams cad kyi sku'i dkyil 'khor thams cad spyan drangs /
slob bu'i lus la thim /
lus kyi sdig sgrib nyams chag thams cad dag
/sku yi dngos grub thob /
bdud rtsi'i rgyun gyis lus khengs /
bum pa'i dbang thob /
sangs rgyas rigs lnga'i skur bzhengs /
bdud rtsi'i bum pas dbang bskur ba'i chu lud pa las /
rigs lnga 'od du zhu ba las byung ba'i 'khor lo dkar po oM gyis mtshan pas slob bu'i dung khang na oM gyis mtshan par bsams la /
e ma 'o /
ngo mtshar rmad du byung ba'i dbang //
bla ma rnams dang gcig pa dang //
yi dam lha dang dbyer med dang //
mkha' 'gros byin gyis brlab pa'i phyir //
dam rdzas gtor mas dbang bskur bas //
rtsa ba gsum gyi byin rlabs kyis //
sku yi byin rlabs lus la zhugs //
lus kyi sgrib pa byang gyur nas //
sku mi 'gyur tshe yi dbang thob shog
/oM AHhU~M gu ru de wa dzo ki DA ki nI kA ya ba liM ta a b+hi Shiny+tsa oM oM oM/
zhes brjod /
gtor ma mgrin par gtug la /
lha rnams kyi mgrin pa'i AHdmar po las 'od 'phros /
phyogs bcu'i sangs rgyas thams cad kyi gsung gi dkyil 'khor thams cad spyan drangs /
ngag la thim /
ngag gi sgrib pa dang nyams chag thams cad dag
/gsung gi dngos grub thams cad thob /
bdud rtsi dmar po'i rgyun babs pas lus khengs /
gsang ba'i dbang thob /
sangs rgyas rigs lngas dbang bskur /
chu lhag ma dang gcig tu gyur pa las /
mgrin par pad+ma 'dab brgyad dmar po AHsa mtshan par gyur par bsam /
e ma 'o /
ngo mtshar rmad du byung ba'i dbang //
bla ma kun dang gcig pa dang //
yi dam lha dang dbyer med dang //
mkha' 'gros byin gyis brlab pa'i phyir //
dam rdzas gtor mas dbang bskur bas //
rtsa ba gsum gyi byin rlabs kyis //
gsung gi byin rlabs ngag la zhugs //
ngag gi sgrib pa byang gyur nas //
snying po lung gi dbang thob shog
/oM AHhU~M badzra gu ru de wa dzo ki DA ki nI wA ka ba liM ta a b+hi Shiny+tsa AHAHAH
zhes brjod /
gtor ma snying gar gtugs la /
lha'i thugs ka nas hU~M las 'od 'phros /
phyogs bcu'i sangs rgyas thams cad kyi thugs kyi dkyil 'khor thams cad spyan drangs /
slob ma'i yid la thim /
sems kyi sdig sgrib dang nyams chag dag
/thugs kyi dbang thob /
bdud rtsi mthing ga'i rgyun babs pas lus khengs /
shes rab ye shes kyi dbang thob /
sangs rgyas rigs lngas dbang bskur ba'i chu lud pa dang /
rigs lnga gcig tu gyur pas snying gar rdo rje sngon po hU~M gis mtshan par bsams la /
e ma 'o /
ngo mtshar rmad du byung ba'i dbang //
bla ma kun dang gcig pa dang //
yi dam lha dang dbyer med dang //
mkha' 'gros byin gyis brlab pa'i phyir //
dam rdzas gtor mas dbang bskur bas //
rtsa ba gsum gyi byin rlabs kyis //
thugs kyi byin rlabs sems la zhugs //
sems kyi sgrib pa byang gyur nas //
thugs skye med rdo rje'i dbang thob shog
/oM AHhU~M gu ru de wa dzo ki DA ki nI tsit+ta ba liM ta a b+hi Shiny+tsa hU~M hU~M hU~M/
zhes brjod do //
dbang bzhi pa ni thams cad kyis hU~M hU~M hU~M zhes dbyangs dang bcas pas byin 'ur gyis ma phebs kyi bar du brjod la /
phaT/
ces drag por brjod nas lus sems khong klod pa'i ngang las ngo sprod de /
kye skal ldan /
sems 'das pa'i rjes ma bcad /
ma 'ongs pa'i sngun ma bsu /
da ltar 'phro 'du'i rtog pa rang babs su bzhag pa'i dus 'di na /
phyi snang ba ma 'gag pa gsal seng nge /
nang rig pa mi rtog par rjen sangs se /
bar lus sems rab tu bde mer re ba'i rang ngo la ltos dang /
bden med du bun ne /
rjes med du khres se /
rtsa bral du shigs se /
zang thal spro bsdu dang bral ba'i rig pa 'di rang ngo shes pa la /
tshig dbang rin po che thob pa zhes bya ba yin te /
gsang ba sgra rgyud las /
rang byung rig pa don gyi dbang //
sal le sang nge 'ol le ba //
stong gsal ston ka'i nam mkha' bzhin //
chos sku nyag gcig don gyi dbang //
zhes pa 'di nyid rang chas yin /
ye'i sangs rgyas yin pas /
rang ngo shes thog tu bzhag pa las gzhan mi btsal te /
sgyu 'phrul las /
dus bzhi phyogs bcu gang nas kyang //
rdzogs pa'i sangs rgyas rnyed mi 'gyur //
sems nyid rdzogs pa'i sangs rgyas bas //
sangs rgyas gzhan nas ma btsal cig
/btsal kyang rgyal bas mi rnyed do //
zhes so //
'di'i ngang na 'khor 'das kyi chos thams cad ci snang sgyu ma tsam du skye 'gag gnas gsum ltar snang dus nas skye 'gag gnas pa med par la zlo ba ni rig pa rtsal gyi dbang ste /
sgyu 'phrul las /
e ma ngo mtshar rmad kyi chos //
rdzogs pa'i sangs rgyas kun gyi gsang //
skye ba med las thams cad skyes //
skyes pa nyid na skye ba med //
e ma ngo mtshar rmad\u0f8e
rdzogs pa'i sangs rgyas kun\u0f8e
'gag pa med las thams cad 'gag
/'gag pa nyid na 'gag pa med //
e ma ngo mtshar rmad\u0f8e
rdzogs pa'i sangs rgyas kun\u0f8e
gnas pa med las thams cad gnas //
gnas pa nyid na gnas pa med //
e ma ngo mtshar rmad\u0f8e
rdzogs pa'i sangs rgyas kun\u0f8e
'gro 'ong med las 'gro dang 'ong //
'gro 'ong nyid na 'gro 'ong med //
ces gsungs pa ltar thag chod /
de ltar na dbang dang po gsum snang bcas thabs kyi rim pa bskyed pa'i rim pa gzugs sku sgyu ma lta bu'i don bsgom pa dang sgrub pa la dbang la /
bzhi pa snang med shes rab kyi rim pa rdzogs rim nam mkha' lta bu bsgom pa dang chos sku dam pa thob pa'i rgyu byed pa la dbang bas na dbang zhes bya'o //
de'ang gtor ma rin po che 'bar ba 'dis mtshon nas bstan te /
dbang dang po gsum gyi skabs su /
gtor ma lha dang gzhal yas khang du shes pas bskyed rim snang bcas kyi dbang bskur ba'i don tsam du byung la /
dbang bzhi pa'i skabs su gtor ma brda' don du shes pas rdzogs rim snang med kyi dbang bskur ba'i dag par byung ste /
de'ang gzhi lam 'bras bu gsum las gzhi gnas lugs mtshon byed rin po che 'bar ba la ltos shig
/sems nyid 'di la rtogs na sangs rgyas 'byung zhing /
ma rtogs na 'khor ba 'byung yang /
gzhi la bzang ngan gang du'ang dbyer med pas stong gsal lhun grub chen por gnas pa nyid /
klong rab 'byams las /
sems nyid nor bu rin po che //
'khor 'das ma lus 'byung ba'i gzhi //
zhes so //
lam sems nyid sna tshogs su 'char ba mtshon byed rin po che 'bar ba la ltos shig
/chos thams cad sems nyid rin po che'i 'char tshul gyi snang ba tsam yin te /
rigs drug las /
sems nyid nor bu rin po che //
ji ltar bltas pa'i snang ba la //
'khrul gzhi yod med sgro skur bral //
ces so //
de'ang sems nyid la ma rtogs pa'i dus na /
nor bu ras sna tshogs kyi steng ngam nag po'i steng du bzhag pa ltar 'khrul snang rigs drug gzung 'dzin du snang la /
rtogs pa lam dang 'bras bu'i dus na sa lam gyi yon tan dang sangs rgyas kyi ye shes snang ste /
yum las /
nor bu rin po che ras dkar pos dkris la chab kyi steng du bstsal na dkar por 'gyur ro //
de bzhin du ser po dang dmar po dang sngon po dang nag pos dkris te chab kyi steng du bstsal na'ang /
de'i kha dog tu 'gyur ro /
rin po che zhes bya ba ni shes rab kyi pha rol tu phyin pa'i tshig bla dwags so //
ras sna tshogs zhes bya ba ni /
'khor ba mya ngan las 'das pa'i tshig bla dwags so //
zhes so //
de'ang sems nyid nor bu lta bu la /
dug lnga ser sna dang drug gis dkris pas 'gro drug 'khrul pa'i snang ba drug tu shar ba'o //
gdos bcas dbang po drug gi ras kyis dkris pas tshogs drug yul gyi snang ba shar ba'o //
rang 'dod theg pa'i ras kyis dkris pas rim dgu bzang ngan gyi snang ba shar ba'o //
de ltar snang tshul ji ltar snang yang yin tshul rig pa gcig las ma g.yos te /
nor bu ras gang dkris der sna tshogs grangs las 'das par snang yang ngo bo gcig las ma g.yos pa bzhin no //
'bras bu sku gsum mtshon byed rin po che 'bar ba la ltos shig
/nor bu la dwangs pa dang gsal ba 'char sgo mi 'gag pa gsum gcig pa ltar /
sems nyid 'di stong pa chos sku
/gsal ba longs sku
/'char tshul spyir yang ma 'gag pa sprul pa'i sku ste /
rig pa nyag gcig sku gsum du snang ba nyid /
lam rim las /
rdzogs par rtog med re ba bskang //
zad 'phel 'gro 'ong nye ring med //
chos drug nor bus mtshon pa 'o //
sems nyid rdzogs pa'i rnal 'byor la //
sku gsum lhun gyis grub par rdzogs //
zhes so //
rjes la lung 'bog pa /
lha mchod pa /
dngos grub blang ba dang gsum las /
dang po ni /
sngar bskyed rim du bshad pa ltar bla ma mkha' 'gro'i dkyil 'khor gsal btab la /
thams cad 'dzab dbyangs bzlas par dmigs te /
oM AHhU~M badzra gu ru pad+ma sid+d+hi hrIHma ha ri ni sa ra tsa hri ya tsit+ta hrIM hrIM/
zhes pa'am /
oM badzra gu ru pad+ma sid+d+hi AHhU~M/
zhes pa sngon la ring po /
bar du 'bring po /
rjes la thung bar brjod la dkyil 'khor thams cad rim gyis gtso bo'i thugs kar bsdus la /
mthar mi dmigs pa'i ngang la bzhag go //
lha mchod pa ni /
gtor ma'i dkyil 'khor so so'i snying gar thim nas /
gtor ma lha'i zhal zas 'dod yon lnga'i lha mo dang bcas pa bla ma yi dam mkha' 'gro'i dkyil 'khor mdun gyi nam mkhar gsal ba la phul te /
oM AHhU~M gu ru d+he wa dzo ki DA ki nI ha ri ni sa ra tsa hri ya ba liM ta kha kha khA hi khA hi /
ces pa gsum dang rol mo'i sgra phul bas mnyes nas sku gsung thugs kyi dngos grub thob par bsam zhing /
hrIH
ma bcos spros bral bla ma chos kyi sku
/bde chen 'od gsal bla ma longs spyod rdzogs //
pad sdong las 'khrungs bla ma sprul pa'i sku
/sku gsum rdo rje 'chang la phyag 'tshal bstod //
dngos grub mchog brnyes ya mtshan chen po'i sku
/pad+ma las 'khrungs tshe dbang rdo rje'i sku
/bde gshegs klong nas lhun gyis grub pa'i sku
/pad+ma 'byung gnas sku la phyag 'tshal bstod //
ma chags skyon bral gsung rab rgya mtsho'i gling //
gsang sngags ma lus dam chos rin chen mdzod //
tshangs dbyangs zab mo'i chos kyi char 'beb pa //
pad+ma rgyal po'i gsung la phyag 'tshal bstod //
chos sku rtog bral mkha' ltar dag pa'i ngang //
ting 'dzin skar tshogs 'bum phrag yangs pa'i thugs //
ji snyed ji bzhin gzigs pa nyi zla'i spyan //
pad+ma thod phreng thugs la phyag 'tshal bstod //
yon tan brgyad sogs sgrub pa bde gshegs brgyad //
dngos grub char 'beb rig 'dzin bcu drug gtso //
ye shes lnga rdzogs rigs lnga'i mkha' 'gro ging //
dam can rgya mtsho'i tshogs la phyag 'tshal bstod //
sgo skyong bzhi dang 'dod yon lha mo lnga //
rang gzhan don gnyis 'byor tshogs lhun gyis grub //
dur khrod zhing skyong 'khor bcas byang chub sems //
dkyil 'khor rin chen gter la phyag 'tshal bstod //
ces brjod do //
dngos grub blang ba ni /
gtor ma 'di nyid mchog dang thun mong gi dngos grub kyi rdzas lha'i bdud rtsi 'dod yon lnga'i rang bzhin zos pa tsam gyis nad zhi ba /
gdon zhi ba /
rkyen ngan dang bar chad zhi ba /
tshe ring ba /
nad med pa /
longs spyod 'phel ba /
ci bsam 'grub pa /
mthar thug sangs rgyas kyi byang chub 'grub par dmigs la /
ka pA la'i sbrang chang hub re dang mnyam du drangs pa rol pas de ltar thob bo //
spyi don gsum pa rjes kyi cho ga la /
phrin las bcol ba /
lhag gtor gtang ba /
brtan ma skyong ba /
bro brdung ba /
bzod par gsol ba /
dkyil 'khor bsdu ba /
bsngo ba bya ba /
bkra shis brjod pa dang brgyad las /
dang po ni /
gtor chung rnams la bdud rtsi rak+tas bran te /
hU~M b+h+yo /
rdo rje rigs kyi mkha' 'gro ma //
dkar mo dung gi thor tshugs can //
rdo rje gdan nas sku bzhengs shig
/gnas bzang dur khrod nyams re dga'//
gos bzang g.yang gzhi brjid re che //
skyogs bzang b+han+d+ha mtshan re bzang //
'bru bzang bdud rtsi bag re dro //
skyems bzang rak+ta bcud re che //
zhal zas mang po ro re mngar //
dam can srung ma mkha' 'gro'i tshogs //
dam rdzas rgyan gyi gtor ma longs //
bzhes shig rol cig kha raM khA hi //
gtor ma khyed la phar btang bas //
dngos grub bdag la tshur la stsol //
tshe srings nor spel bsam pa sgrubs //
'khor srungs rkyen zlog bar chad sol //
hU~M b+h+yo /
rin chen rigs kyi mkha' 'gro ma //
ser mo gser gyi sked chings can //
dur khrod gnas nas sku bzhengs shig
/sogs 'gre'o //
hU~M b+h+yo /
pad+ma rigs kyi mkha' 'gro ma //
dmar mo bse yi len tshar can //
dur khrod gnas nas sku bzhengs shig
/sogs 'gre'o //
hU~M/
las kyi rigs kyi mkha' 'gro ma //
sngon mo g.yu yi thor tshugs can //
dur khrod gnas nas sku bzhengs shig
/gnas bzang dur khrod nyams re dga'//
gos bzang g.yang gzhi brjid re che //
skyogs bzang b+han+d+ha mtshan re bzang //
'bru bzang bdud rtsi bag re dro //
skyems bzang rak+ta bcud re che //
zhal zas mang po ro re mngar //
dam can srung ma mkha' 'gro'i tshogs //
dam rdzas rgyan gyi gtor ma longs //
bzhes shig rol cig kha raM khA hi //
gtor ma khyed la phar btang bas //
dngos grub bdag la tshur la stsol //
tshe srings nor spel bsam pa sgrubs //
'khor srungs rkyen zlog bar chad sol //
mkha' 'gro dpa' bo dpa' mo'i tshogs //
thugs dam bskang ngo ging gi tshogs //
phyi nang gsang mchod gtor mar bcas //
bzhes shig dpa' bo dpa' mo'i tshogs /
khyed cag gzhan dang mi 'dra ste //
sngon tshe dpal gyi dam nos pas //
dpal gyi gtor len srung ma yin //
dam la btags pa'i gtor len yin //
slob dpon pad+ma'i spyan snga ru /
khas blangs dam bca' gnyan po de //
da lta rnal 'byor bdag bskul gyis //
bka' yi gtor ma 'di longs la //
'khor srungs rkyen zlog bar chad sol //
bka' la btags so bka' ltar gyis //
dam la btags so dam tshig srungs //
thugs la btags so thugs dam bzhes //
sngon gyi thugs dam dgyes dgongs la //
dam rdzas rgyan gyi gtor ma longs //
bzhes shig rol cig kha raM khA hi //
gtor ma khyed la phar btang bas //
dngos grub bdag la tshur la stsol //
tshe srings nor spel bsam pa sgrubs //
'khor srungs rkyen zlog bar chad sol //
ces brjod do //
lhag gtor ni sngar gyi lhag ma'i steng du gtor ma spungs la /
mar me gcig bzhag ste /
rdo rje slob dpon gyi kha chus bdud rtsir bsam pas bran te /
oM AHhU~M ma hA pany+tsa a mr-ita ba liM ta kha kha khA hi khA hi /
lhag ma'i tshogs kyi skal pa la dbang ba'i //
mkha' 'gro ging dang dregs pa sde brgyad bcas //
lhag ma'i mchod sbyin bzang po 'di snoms la //
bcol pa'i phrin las ma lus 'grub par mdzod //
ces brjod la btang ngo //
brtan ma skyong ba ni /
lhag gtor phyir song ba'i rjes la rnga brdung zhing /
hU~M/
bka' yi tshogs dang bcas nyid du /
khrag 'thung de bzhin nam mkha'i sku
/tshur gshegs tshur gshegs skyong ma rnams //
'dir gshegs rgyan gyi gtor ma bzhes //
bdag nyid chen mo la sogs bdud mo bzhi //
gangs dkar sha med la sogs gnod sbyin bzhi //
kong btsun de mo la sogs sman mo bzhi //
bod khams skyong ba'i brtan ma bcu gnyis po //
rin chen lhab lhub mang po'i rgyan dang bcas //
pho nya bran g.yog mang po'i 'khor dang bcas //
mchod dang gtor ma dam pa 'di bzhes la //
bcol pa'i phrin las ma lus grub par mdzod //
hU~M/
brtan ma chen mo khyed rnams la //
slob dpon pad+ma thod phreng gis //
rgya yul de ni bstan bzang na //
a su ra yi brag phug tu //
rnam lnga zhing gi mchod bshams nas //
zhing chen sgrol ba'i gdan steng du //
dmar chen brda yi mchod bshams nas //
lag tu rdo rje gtad nas kyang //
rnal 'byor sgrub pa'i grogs gyis zhes //
thar pa thob phyir ming btags te //
bran gyi tshul du khas blangs ma //
dam tshig de las khyod ma 'da'//
dam tshig de las khyod 'das na //
badzra yak+sha khro mo yis //
snying gi dkyil nas khrag drangs te //
'o dod 'bod par gdon mi za //
de bas bod khams skyong ma'i tshogs //
sngon gyi thugs dam dgyes dgongs la //
bcol pa'i phrin las 'grub par mdzod //
la lA/
li lI/
tang tang /
ting ting /
rdo rje sring 'gro ma hU~M b+h+yo hU~M/
bro brdung ba ni /
de nas gtor gzhong bkrus pa sgor kha sbubs pa'i steng rnal 'byor pa rnams bskor zhing /
gnod byed mnan par bsams la /
hU~M/
sngon tshe dpal ldan he ru kas //
kun tu bzang mo'i mkha' dbyings su /
khams gsum yongs sgrol mdzad pa'i tshe //
dpal gyi bro chen brdungs pa ltar //
'bar ba'i rnal 'byor sngags 'chang bdag
/dbang chen 'bar ba'i gzhal yas 'dir //
rol pa'i bro chen chems se chem //
hU~M gis dbang bsgyur khams gsum g.yo //
phaT kyi 'phro 'dus 'jig rten 'khyoms //
raM gyi me 'bar thams cad bsreg
/rkang pa g.yas pa thabs kyi rgyas //
'khor ba chos nyid rol par mnan //
rkang pa g.yon pa shes rab rgyas //
mya ngan 'das pa dbyings su mnan //
gzung 'dzin 'khor ba'i phung po la //
gnyis med ye shes bro brdungs pas //
thams cad rang byung ye shes ngang //
srid gsum ye nas grol bar mnan //
dug lnga 'dus pa'i phung po la //
ye shes lnga yi bro brdungs pas //
nyon mongs rnam dag ye shes ngang //
rang bzhin 'od gsal chen por mnan //
snang srid snod bcud snang ba la //
dkyil 'khor chen po'i bro brdungs pas //
thams cad 'og min gzhal yas khang //
ye rdzogs lhun gyis grub par mnan //
dbang chen gar gyi dkyil 'khor du //
bdud bzhi 'joms pa'i bro brdungs pas //
dgra bgegs chos nyid brdal bar mnan //
zhi rgyas dbang drag phrin las rdzogs //
oM AHhU~M badzra gu ru pad+ma sid+d+hi hU~M hU~M phaT/
oM nan /
lam nan /
satwaM b+ha ya nan /
ces brjod do //
bzod par gsol ba ni /
de nas nang du 'ongs te /
dkyil 'khor mchod nas thal mo sbyar te /
na mo /
bla ma yi dam mkha' 'gro'i dkyil 'khor du //
tshul bzhin mchod kyang 'gal 'khrul nyes gyur pa //
gang lags de kun bzod par bzhes nas kyang //
mchog dang thun mong dngos grub bstsal du gsol //
ces pa gsum dang yi ge brgya pa brjod /
dkyil 'khor bsdu ba ni /
oM/
bla ma yi dam mkha' 'gro'i tshogs rnams kun //
rjes su mthun pa'i dngos grub bstsal nas kyang //
rang gnas dge ba rang bzhin gnas gshegs te //
slar yang thugs rjes 'byon par mdzad du gsol /
oM badzra muH
zhes brjod nas dam tshig pa rang la bsdu /
ye shes pa dbyings su gshegs /
rdul tshon rnam pa mtha' nas dbus su bsdu'o //
bsngo ba ni /
phyogs bcu na bzhugs pa'i bla ma dang yi dam dkyil 'khor gyi lha tshogs thams cad bdag la dgongs su gsol /
bla na med pa'i dkyil 'khor mchod cing bsnyen sgrub spyad pa dang /
tshogs kyis bskangs shing dbang bskur pa la sogs pa'i dge ba'i rtsa ba 'di la brten nas /
sangs rgyas kyi bstan pa rin po che dar zhing rgyas par gyur cig
/sems can thams cad bde zhing skyid par gyur cig
/'jig rten gyi khams thams cad du lo phyugs rtag tu legs shing char chu dus su 'bab par gyur cig
/nad mtshon gyi bskal pa med cing /
'khrugs pa dang 'tshe ba thams cad rgyun chad par gyur cig
/khyad par du yang bdag rdo rje slob dpon grogs mched yon mchod 'khor dang bcas pa rnams kyi rkyen dang bar chad thams cad zhi bar gyur cig
/tshe dpal 'byor pa thams cad rgyas par gyur cig
/lta sgom dang ting nge 'dzin thams cad 'phel bar gyur cig
/'gal 'khrul dang nyams chag thams cad skong bar gyur cig
/tshe 'di nyid la phyag rgya chen po mchog gi dngos grub thob par gyur cig
/he ru ka dpal grong khyer du //
tshogs kyi 'khor los mchod pa yis //
bdag gzhan 'gro ba ma lus pa //
dkyil 'khor gcig tu 'grub par shog
/dge ba 'di yis bdag dang 'gro ba kun //
bde chen mkha' spyod dag pa'i zhing bgrod de //
pad+ma rgyal dang 'du 'bral med pa yi //
phrin las rnam bzhi lhun gyis grub par shog
/ces pa gsum brjod do //
bkra shis brjod pa ni /
bar bar du rol mo'i sgra dang /
me tog gi char 'bebs shing /
thams cad mgrin gcig tu /
oM/
bkra shis nyi ma stong khams brdal ba yis //
'dod dgu'i dpal 'bar yon tan rdzogs pa'i gtso //
kun bzang chos rje bla ma'i bkra shis gang //
bkra shis des kyang deng 'dir bde legs shog
/bkra shis zla ba nam mkha'i dbyings khyab pas //
lus can kun gyi re ba rdzogs mdzad pa //
mgon po tshe dpag med kyi bkra shis gang //
bkra shis des kyang deng 'dir bde legs shog
/bkra shis skar tshogs 'bum phrag yangs pa las //
gang la gang 'dul de la der ston pa'i //
sprul sku pad+ma 'byung gnas bkra shis gang //
bkra shis des kyang deng 'dir bde legs shog
/bkra shis ri rab gling bzhis bskor ba las //
yon tan lhun grub khang brtsegs dpal 'bar ba //
mkha' 'gro ye shes mtsho rgyal bkra shis gang //
bkra shis des kyang deng 'dir bde legs shog
/bkra shis rgya mtsho 'byor pa mtha' yas ldan //
mthu dpal rdzu 'phrul mngon shes dpag tu med //
mkha' 'gro dam can rgya mtsho'i bkra shis gang //
bkra shis des kyang deng 'dir bde legs shog
/bkra shis zhing khams kun tu mtha' yas ldan //
'dod dgu 'byor tshogs nam mkha'i dbyings kun khyab //
snang srid 'khor 'das kun gyi bkra shis gang //
bkra shis des kyang deng 'dir bde legs shog
/bkra shis zhing chen yan lag mtha' yas ldan //
grags ldan me tog 'byor tshogs dpag tu med //
tshe ring nad med bde skyid phun sum tshogs //
bkra shis des kyang deng 'dir bde legs shog
/bkra shis rin chen sna bdun mtshungs pa med //
gling bzhir rgyu zhing lha yul kun tu 'gro
/mi dbang chos kyi dpal sde legs skyong ba //
bkra shis des kyang deng 'dir bde legs shog
/bkra shis yon tan rtags brgyad phun sum tshogs //
gang la ci dgos 'dod dgu'i char 'bebs shing //
nyin mtshan rtag tu chos la spyod pa yi //
bkra shis des kyang deng 'dir bde legs shog
/bkra shis tshe dpal 'byor pa nyams dga' bas //
mtho ris sa steng lha yul rnam brgyan zhing //
bde gshegs byang chub snying po'i rgyan gyur pa //
bkra shis des kyang deng 'dir bde legs shog
/bkra shis me tog pad+ma'i mtsho gling du //
gang zhig bltams pas mkha' 'gro'i sprin phung 'khrigs //
tshes bcu'i nyi shar dngos grub char 'beb pa //
bkra shis des kyang deng 'dir bde legs shog
/bkra shis 'dzam gling kun gyi rgyan gyur pa //
sna tshogs mdzad pa ngo mtshar bsam mi khyab //
phrin las rnam bzhis 'gro ba 'dul mdzad pa //
bkra shis des kyang deng 'dir bde legs shog
/bkra shis gangs ri'i yul ljongs dpal 'bar ba //
lha srin btul zhing dam chos char chen 'bab //
zab gter rgya mtsho 'gro la snang mdzad pa //
bkra shis des kyang deng 'dir bde legs shog
/bkra shis dad ldan skye dgu sprin bzhin 'du //
sbyin pa rnam bzhis bu bzhin legs skyong zhing //
gzhan don byed pa shin tu mtha' yas ldan //
bkra shis des kyang deng 'dir bde legs shog
/ces brjod do //
rang byung pad+ma rgyal po'i dkyil 'khor du //
tshes bcu'i tshogs mchod dbang bskur bya ba'i tshul //
skal bzang slob ma rnams kyis bskul ba'i don //
phrin sgrub rin chen sgron me zhes bya bkod //
yi ge snga ma rnams dang spyi rgyud las //
phrin las chog bsdebs gong 'og 'khrugs pa rnams //
phyogs gcig bsdebs te shin tu gsal bar phye //
phyi rabs rjes 'jug lag len go bder byas //
lho gter bla ma'i las byang grags mang bas //
shog 'debs sil bu tshan tshan bsgrig par dka'//
la las bsgrigs kyang phrin las ma tshang dang //
lhag par gyur pas phyogs re'i 'dod pa tsam //
'di ni zab gter shog 'debs kun bsgrigs nas //
rgyud kyi chings bzhin phrin las kha tshang la //
'gal 'khrul lhag chad nor ba'i skyon bral ba //
o rgyan dgongs pa ji bzhin legs par bkod //
phyi rabs rjes 'jug skal ldan rnams kyis kyang //
las byang dbang gi sgrom 'di'i chog bsdebs su //
tshe dbang drag sgrub thugs sgrub la sogs kyang //
'dod kha bsgyur nas dbang bskur gang mos bya //
tshul 'di nyang gi gter kha'i lag len mchog
/dbang gi las byang rin chen sgron me yin //
skal bzang snying gi bu rnams dga' bar gyis //
dge bas 'gro kun dbang rdzogs rgyal bar shog
/brag ri rin chen brtsegs pa'i ngogs yangs su //
theg mchog snying po'i rnal 'byor kun mkhyen gyis //
legs sbyar dge bas bdag dang 'gro ba kun //
pad+ma rgyal dang 'du 'bral med par shog
/phyogs dus kun tu bde chen dpal 'bar zhing //
bkra shis dge legs phun sum tshogs par shog
/phrin sgrub rin po che'i sgron me zhes bya ba /
rang byung pad+mas rjes su bzung pa'i rnal 'byor pa dri med 'od zer gyis legs par bkod pa 'di yongs su rdzogs so //
rgyal ba rnams kyi dam pa'i chos 'dzin par gyur cig
/oM AHhU~M:
gu ru de wa DA ki nI artsig nirtsig na mo b+ha ga wa te hU~M hU~M hU~M:
a ya ma du ru tsa sha na :
oM badzra hU~M:
yak+sha hU~M:
rak+sha hU~M:
ga ru Da tsa le hU~M hU~M hU~M:
phaT phaT phaT:
!
dpal ldan yon tan 'byung ba'i gtso //
pad+ma rgyal la phyag 'tshal te //
o rgyan drag po sgrub pa'i thabs //
ma bu'i shog ser bsdebs te bri /
bla ma dkon mchog gsum la skyabs song nas /
sems can thams cad kyi don du rdzogs pa'i sangs rgyas thob par bya /
de'i phyir o rgyan drag po bsgrub par bya snyam du sems bskyed de /
stong pa'i ngang las e las nam mkha' mthing nag 'byams klas pa'i dbus su /
yaM las rlung nag 'khrugs pa'i dkyil 'khor gyi dbus su /
raM las me ri me dpung gi klong yangs par /
ra las rak+ta'i rgya mtsho zhing gi rba klong 'phyo ba /
kaM las keng rus kyi sa gzhi dang ri rab brtsegs pa'i steng du /
b+h+rU~M las thod pa 'bar ba'i gzhal yas khang gru bzhi sgo bzhi rta babs bzhi dang ldan pa /
rgya nam mkha'i khams kyi mtha' klas pa /
phyi nang kun tu ye shes kyi me ri dang me dpung 'bar ba'i dbus su /
paM las sna tshogs pad+ma /
raM las nyi ma'i steng du /
dregs pa sde brgyad kha sbubs dang byi chings su bsnol ba'i steng du /
hU~M las rang nyid zil gnon pad+ma sku mdog dmar nag zhal gcig phyag gnyis pa /
g.yas gser gyi rdo rje rtse dgu
/hU~M dgu phaT dgu raM dgus mtshan pa 'phyar thabs su 'dzin pa /
g.yon lcags kyi sdig pa kha dgu mig dgu pa phyir la gdangs pa bsnams pa /
zhabs g.yas bskum g.yon brkyang ba /
stag gi pags pa'i sham thabs byas pa /
mi mgo rlon pa'i do shal byas pa /
sbrul nag gis brgyan pa /
mi lpags kyi g.yang gzhi dang /
glang chen gyi ko rlon gyis stod g.yogs pa /
thod pa skam po lnga'i dbu rgyan dang /
sbrul nag gi thod bcings can /
dbu skra dmar ser gyen la 'phro zhing /
rin po che dang rus pa'i snyan cha byas pa /
zhal mche ba gtsigs shing spyan gsum sdang mig tu gzigs pa /
smin ma dang sma ra dmar ser me ltar 'bar ba /
rdo rje 'bar ba'i spu gseb nas ye shes kyi me rab tu 'bar ba /
spyugs pa'i 'thor rlung phyogs bcur 'phro zhing /
sku las bskal pa'i me chen 'bar ba'i dpral ba'i mdzod spur gser gyi 'khor lo rtsibs bzhi pa'i lte bar 'jam dpal ser po g.yas ral gri klad la bskor zhing /
g.yon sdigs mdzub thugs kar mdzad pa'i spyi bor oM ser pos mtshan pa /
mgrin par pad+ma 'dab bzhi'i dbus su rta mgrin dmar po dbyug to 'phyar thabs su 'dzin pa /
g.yon sdigs mdzub thugs kar mdzad pa'i mgrin par pad+ma 'dab bzhi'i dbus su AHdmar pos mtshan pa /
snying gar nyi ma'i dbus su gser gyi mchod rten bang rim bzhi pa'i bum pa'i nang gi nyi ma'i dbus su phyag na rdo rje mthing ga
/g.yas rdo rje 'gying thabs su nam mkhar 'dzin cing /
g.yon sdigs mdzub thugs kar mdzad pa'i thugs kar pad+ma dang nyi ma'i dbus su hU~M la rtsa ba'i sngags kyis mar me 'bar ba ltar bskor ba'o //
thor tshugs kyi rtse la khroM las bya khyung ga ru Da gshog pa gdengs pas nam mkha' chod pa /
rdo rje 'bar ba'i spu gseb nas ye shes kyi me dang gnam lcags kyi thog 'phro ba /
rwa rin po che'i dpal kha la /
'od dpag med dmar po mnyam gzhag can /
na bza' chos gos dmar ser gsol ba /
steng gi nam mkha' la pad+ma dang nyi ma'i dbus su thod phreng rtsal mthing ga rdo rje dang dril bu 'dzin pa /
yum ye shes mtsho rgyal dang mnyam par sbyor ba /
bla ma dang yi dam mkha' 'gro'i tshogs kyis bskor bar bsam mo /
de nas snying ga'i hU~M las 'od 'phros pas /
'og min nas sngar bsgoms pa lta bu'i bla ma yi dam mkha' 'gro'i dkyil 'khor skad cig gis steng gi nam mkhar byon pa la /
oM gu ru de wa DA ki nI/
puSh+pe d+hU pe A lo ke gan+d+he nai wid+yA shab+da AHhU~M/
lan gsum gyis sku gsung thugs mnyes pa'i mchod pa 'phul nas /
dzaHhU~M baM hoH
zhes brjod pas lha ye shes sems dpa' de dag
/bdag dam tshig sems dpa'i lha la thim pas dgyes shing brtan par gyur /
yang de bzhin gshegs pa thams cad 'dus nas rin po che'i bum pas dbang bskur bas sku gsung thugs yon tan phrin las ye shes rdo rje'i dngos grub thob /
de bzhin gshegs pa rnams gcig tu gyur pa 'od dpag med la thim par gyur /
gsal bar gyur /
'od 'bar bar gyur to //
de nas thod mkhar 'bar ba'i phyi nam mkha'i khams kyi mtha' klas pa'i steng 'og phyogs mtshams thams cad rdo rje'i gur khyim du gyur pa'i phyi rol rtsibs stong g.yas su 'khor ba dang /
mtshon cha'i 'khor lo rtsibs stong g.yon du 'khor ba'i steng 'og me'i 'khor lo rtsibs stong rtse bsnol du 'khor ba'i bar rnams su dregs pa sde brgyad thams cad mgo lus dum bur gtub cing /
thugs ka'i hU~M las hU~M 'phros ba spu'i bu ga nas hU~M rnams phyir thon pas sprul pa'i khro chung du gyur /
'od 'phros nam mkha' gang /
rig sngags kyi 'brug sgra stong bsgrags pas /
dregs pa sde brgyad thams cad tshar bcad /
'jig rten gyi khams thams cad g.yo ldeg mer 'khyoms par bsam zhing /
oM AHhU~M:
gu ru de wa d+hA ki nI artsig nirtsig na mo b+ha ga wa te hU~M hU~M hU~M:
a ya ma du ru tsa sha na :
oM badzra hU~M:
yak+sha hU~M:
rak+sha hU~M:
gu ru Da tsa le hU~M hU~M hU~M:
phaT phaT phaT:
ces ci 'grub tu sems gzhan du ma yengs par rig pa ngar dang ldan pas bzla'o //
de nas thun 'jog khar sprul pa'i khro chung rnams hU~M la bsdu /
'khor lo rang mal du gnas pa'i ngang la dar cig (sems ma bcos par klod nas stong gsal spros pa med par /   mchan)mnyam par gzhag
/rjes sems can gyi don du bsngo /
phan yon ni bgegs dang bar chad thams cad zhi ba dang /
lta sgom ting nge 'dzin thams cad gong nas gong du 'phel ba dang /
mchog dang thun mong gi dngos grub myur du thob pa /
la sogs pa gzhung nas bshad pa ltar 'grub bo //
grangs kyi bsnyen pa ni 'bum phrag nyi shu rtsa gnyis su gsungs so //
bsnyen pa rdzogs nas las tshogs kyang 'grub bo //
gtor ma dang /
'khor lo dang /
byab chog dang /
ser srung dang /
sde brgyad gnad la dbab pa la sogs pa ma yig dang /
bu yig dang /
las phran tshegs kyi shog ser gzhung nas bshad pa bzhin du shes par bya'o //
'di ni sgom rim lag len du bkod pa ma yig bu yig bstod pa gsum 'khrugs pa bsdebs te nyams su blang ba'i phyir bkod pa'o //
dge ba 'di yis bdag dang 'gro ba kun //
rang byung pad+ma rgyal po'i gnas thob nas //
mchog dang thun mong dngos grub char 'bebs shing //
skye dgu'i re ba yid bzhin 'grub par shog
/drag sgrub gsal ba'i me long brag srin mo sbar rjes can gyi gter gyi yang snying rgyal sras dri med 'od zer gyis bkod pa rdzogs so //
dge'o //
dge'o //
dge'o /

//
