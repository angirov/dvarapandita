@#:
bsod nams glang po stobs skyed kyi 'khor lo'i man ngag bzhugs so :
ma hA gu ru na mo :
snang srid thams cad gtan la 'beb :
lha 'dre mi gsum dbang du sdud :
skye shi mi mnga' rdo rje'i sku :
'gro ba kun gyi gnyen gcig pu :
o rgyan pad+ma 'byung gnas la :
mnga' bdag khri srong lde'u btsan gyis :
gus pas phyag 'tshal 'di skad gsol :
gu ru rin po che lags :
rgyal khrims chos bzhin skyong ba la :
mtha' dbus med par dbang sdud cing :
bsod nams me ltar 'bar ba yi :
gdams pa snying dang 'dra ba gcig :
gsang ba'i nang nas yang gsang zhig :
bdag la cis kyang gnang bar zhu :
zhes zhus pas :
gu ru rin po che dar cig thugs dam la bzhugs nas gdams pa 'di gsungs so :
e ma khri srong lde'u btsan nyon :
mtha' 'khob rgyal po 'dul ba dang :
dbang med dbang du sdud pa la :
gdams pa kha 'thor mang du gsungs :
'di ni tsit+ta'i zungs khrag bzhin :
gzhan la bstan na rgyal khams 'khrugs :
de phyir rab tu gsongs shig bu :
sa ma ya :
'khor lo bsod nams stobs skyed 'di :
rgyal phur 'dzoms pa'i dus /   dar ram ras sam shog bu la :
'khor lo mu khyud bzhi pa bya :
lte bar A+o~M ku ru kul+le oM:bud+d+ha mkha' 'gro mas bdag 'chang ba 'khor bcas kyi dbang du lha 'dre mi gsum gyi zas nor longs spyod thams cad sdus la mnga' thang bsod nams stobs 'byor skyed cig :
ces phreng du bri'o :
de'i mu khyud phyi ma la :
oM g+ha bu na hi :
d+ha di na he :
he kha ha ya :   dpe gcig la hi la ha la snang na'ang phal cher mthun par dkyus ltar byung /
d+hu pa a tshe :
'di 'chang ba po'i dbang du khams gsum gyi zas nor sdus la tshe dpal bsod nams mnga' thang skyed cig :
de'i phyi la stobs skyed glang chen gyi gzugs bris la sug lag bzhi la sngags 'di bri :
rat+na ye shes :
badzra ye shes :
karma ye shes :
d+harma ye shes :
zhes lag pa g.yas nas brtsam ste rim par bri'o :
glang chen spyi bo nas brtsam ste :
sngags 'di g.yas skor dag tu bri :
ma hA pha la a tshe 'chang ba la yon tan kun stsol :
rat+na pha la a tshe 'chang ba la legs tshogs thams cad stsol :
pad+ma pha la a tshe 'chang ba la 'jig rten khams kyi zas nor stsol :
karma pha la a tshe 'chang ba'i dbang du srid zhi'i legs tshogs thams cad sdus shig :
d+harma pha la a tshe 'chang ba'i dbang du 'gro ba thams cad sdus shig :
de'i phyi rol pad+ma 'dab brgyad la :   glang chen gyi spyi bo'i gdong thad pad 'dab ma 'chol bar legs mdzes su bri /
shar nas brtsam ste g.yas skor du :
1)shar /   A+o~M ha ri ni sa d+hu ma g+ha ye swA hA:
'chang ba'i dbang du skye 'gro pho mo thams cad kyi rnam par shes pa khug la bsod nams stobs 'byor mnga' thang skyed cig puSh+TiM ku ru ye swA hA:
2)lho /   A+o~M ku ru kul+le trAM:rin chen DA ki mas 'chang ba'i dbang du 'gro ba thams cad sdus la stobs 'byor mnga' thang snyan grags bsod nams skyed cig puSh+TiM ku ru ye swA hA:
3)nub /   A+o~M ku ru kul+le hrI:pad+ma mkha' 'gros 'chang ba'i dbang du zas nor thams cad sdus la bsod nams stobs 'byor snyan grags tshe dpal skyed cig puSh+TiM ku ru ye swA hA:
4)byang /   A+o~M ku ru kul+le A:las kyi mkha' 'gros 'chang ba'i dbang du 'gro ba pho mo sdus la tshe dpal bsod nams snyan grags stobs 'byor mnga' thang skyed cig puSh+TiM ku ru ye swA hA:
5)shar lho /   A+o~M ku ru kul+le hU~M:rdo rje mkha' 'gros 'chang ba'i dbang du 'gro ba thams cad sdus la bsod nams stobs 'byor longs spyod skyed cig puSh+TiM ku ru ye swA hA:
6)lho nub /   A+o~M d+he ba d+he ba :'chang ba'i dbang du mi'i yid dang rnam par shes pa sdus la tshe dang bsod nams dpal 'byor snyan grags mnga' thang longs spyod skyed cig puSh+TiM ku ru ye swA hA:
7)nub byang /   A+o~M ya da ha da   yang hang zhes pa'ang gda'/a b+hi sa ma ya a mA ra Na dz+nyA na pha la :'chang ba'i dbang du 'gro ba pho mo thams cad kyi rnam par shes pa dang yid khug la tshe dang ye shes bsod nams mnga' thang skyed cig puSh+TiM ku ru ye swA hA:
8)byang shar /   A+o~M d+he ba d+he ba :'chang ba'i dbang du bud med thams cad kyi yid dang rnam shes sdus la tshe dpal bsod nams stobs 'byor longs spyod snyan grags mnga' thang thams cad skyed cig puSh+TiM ku ru ye swA hA:
zhes bris :
de'i phyi rol mu khyud la :
gong gi rigs lnga'i sngags dang rten snying bri ste :
A+o~M ku ru kul+le A+o~M:
A+o~M ku ru kul+le hU~M:
A+o~M ku ru kul+le trAM:
A+o~M ku ru kul+le hrI:
A+o~M ku ru kul+le A:
A+o~M ye d+harmA he tu pra b+ha bA:
he tun+te ShAn+ta thA ga te h+ya ba data?:
te ShAny+tsa yo ni ro d+ha :
e waM bA dI ma hA shra ma NaHswA hA:
zhes dang :
'chang ba la 'chi med tshe 'dzad med nor longs spyod bran 'khor gnyen bshes blo gsal shes rab phyug pa'i g.yang gzi brjid bkrag mdangs dga' mgu rangs pa 'chad rtsod rtsom pa sogs khams gsum dbang du sdud cing srid gsum zil gyis gnon pa'i dngos grub thams cad stsol cig wA shaM ku ru ho :
zur bzhir d+hA ki bzhi'i 'khor lo :
phyogs bzhir bkra shis mtshan ma ste :
ma nor dpe'u chung bzhin du bri :
!
1)de yang   lte ba'i 'khor lo'i zur bzhir glang po che'i lag gnyis kyi thad /   byang shar du 'khor lo mu khyud gsum pa'i lte bar :
badzra mkha' 'gros 'chang ba'i tshe dpal bsod nams mnga' thang snyan grags stobs 'byor skyed cig :
mu khyud dang po la :
hrIHma badzra ni sa badzra kro ti ha ya hrIM hrIM hrIM hrIM swA hA:
lte ba'i yi ge'i rgyab nas brtsam ste g.yas skor /   'chang ba'i tshe dpal bsod nams mnga' thang skyed cig :
gnyis pa la 'khor lo rtsibs bzhir :   steng nas g.yas skor du /
na hi 
ma ri na 
gyal 
ro kha 
rtsibs mchan du :
'chang ba'i dbang du zas nor 
longs spyod thams cad khug la 
bsod nams snyan grags 
mnga' thang thams cad skyed cig :
ces cha bgos la bri :
gsum pa la :
oM ku ru kul+le ye long :
rdo rje mkha' 'gros 'chang ba'i dbang du lha 'dre mi gsum zas nor longs spyod mtha' dag sdus la tshe dpal bsod nams snyan grags stobs 'byor mnga' thang skyed cig :
2)shar lhor mu khyud gsum pa'i lte bar :
rat+na mkha' 'gros 'chang ba'i tshe dpal bsod nams snyan grags mnga' thang stobs 'byor skyed cig :
mu khyud dang por :
A+o~M hrIHti ra tsa ni ku ru ye swA hA:
'chang ba po la lha 'dre mi gsum gyi zas nor longs spyod thams cad sdus shig A kar+ShA ya dza :
gnyis par 'khor lo rtsibs brgyad la :   steng nas brtsam sta /\u0f7a[ \u0f88 \u0f88 \u0f88 \u0f88 \u0f88 \u0f88 \u0f88 \u0f88 ]zhes 'bru re re bri :
rtsibs mchan la :
pA shaM na da 
ya hU~M 'chang ba 
po'i dbang du 
'dzam gling gi 
rgyal po btsun mo 
blon po sogs 
btsan phyug ldan pa 
kun A kar+ShA ya dza :
gsum par :
A+o~M ha ri ni sa b+ha ma b+ha ye hrIM hrIM puSh+TiM ku ru ye trAM ma g+ha na hrIHswA hA:
'chang ba'i dbang du 'gro ba mtha' dag dang zas nor thams cad sdus la tshe dpal bsod nams stobs 'byor snyan grags longs spyod skyed cig :
3)lho nub tu 'khor lo mu khyud gsum pa'i lte bar :
pad+ma mkha' 'gros 'chang ba'i tshe dpal bsod nams stobs 'byor mnga' thang snyan grags skyed cig :
mu khyud dang po la :
A+o~M d+he ba d+he ba 'chang ba'i tshe dpal mnga' thang bsod nams stobs 'byor snyan grags thams cad skyed cig :
gnyis pa la 'khor lo rtsibs lnga pa la :   steng nas rim bzhin /
A+o~M ha ri 
ni sa 
d+harmA 
g+ha ye 
swA hA:
rtsibs mchan la'ang de nyid do :
gsum pa la :
A+o~M d+ha ra ha ku ru Na a tshe :
A+o~M ra b+ha ru Na a tshe :
ra b+ha ha saM b+ha la ya Na ri a tshe :
'chang ba'i dbang du 'gro ba pho mo dang zas nor longs spyod mnga' thang chab srid stobs 'byor thams cad sdus shig A kar+ShA hrIM hrIM hrIM hrIM:
4)nub byang du 'khor lo mu khyud gsum pa'i lte bar :
karma mkha' 'gros 'chang ba'i tshe dpal bsod nams stobs 'byor mnga' thang skyed cig :
mu khyud dang po la :
ma ni se na a tshe :
ba du na sha d+hi ra ha ra swA hA:
'chang ba'i dbang du zas nor longs spyod thams cad sdus shig :
gnyis pa la 'khor lo rtsibs drug par /   steng nas g.yas skor du /
ho la 
pha la 
a tshe 
bskag 
sdu mi 
pha la :
rtsibs mchan la /
'chang ba'i dbang du 
lha 'dre mi gsum 
zas nor longs spyod 
thams cad sdus shig 
mnga' thang stobs 'byor 
bskyed du gsol :
gsum pa la :
A+o~M ku ru kul+le A:
'chang ba'i dbang du 'gro ba dang zas nor thams cad sdus la tshe dang bsod nams dpal 'byor longs spyod mnga' thang stobs rtsal snyan grags thams cad skyed cig puSh+TiM ku ru ye swA hA:
lte ba'i 'khor lo'i phyogs bzhir glang po che'i g.yas /   shar du pad+ma'i lte bar /
bud+d+ha rat+na swA hA:
'dab ma brgyad la /
A+o~M 
bu ge 
ka ra 
swA hA:
ma 
tata 
sa na 
swA hA:
zhes re re bri :
bum pa'i lto bar :
ku la a tshe :
mu la a tshe :
su b+hu d+hA ta da swA hA:
stobs skyed cig :
lhor gdugs kyi thod la :
A+o~M baM nI ri gra a tshe swA hA:
'chang ba'i tshe dpal skyed cig :
gser nya'i lto bar /
ka ri pha la a tshe swA hA:
'chang ba'i bsod nams skyed cig :
nub tu rgyal mtshan gyi sham bu la :
A+o~M b+ha d+ha ga te ha te phaT hU~M a tshe pha la :
'chang ba'i stobs 'byor skyed cig :
dung dkar gyi lto bar /
b+hu d+ha sa d+he a tshe :
'chang ba'i snyan grags skyed cig :
byang du 'khor lo rtsibs bzhi pa'i lte bar :
'chang ba'i tshe dpal bsod nams mnga' thang snyan pa skyed cig :
rtsibs bzhi la /
g.yas /   A+o~M 
g.yon /   shaM 
mdun /   a 
rgyab /   A+o~M 
dpal be zur brgyad pa'i khong gseng la /
ma 
ha 
ka 
cha 
sa 
la 
ho 
pha 
zhes bri :
gzhung du mi gsal yang /
dpe'u ris la /
de thams cad kyi phyi nas mu khyud gcig gru bzhir bskor ba'i shar lho nas brtsam ste 'dod gsol rgyas par bkod pa'i phyi rol du me ris mdzes par byas gda' 'o //
bzang drug ga pur tsan+dan dang :
skyes pa bud med sin+d+hu ra :
gser ram rgya mtshal gtsang mas bri :
dus ni rgyal dang zla stod shis :
gwa'ur bcug la dar snas dril :
mgul lam mchan khung g.yon du bcang :
de yis bsod nams stobs su 'gyur :
lha 'dre mi gsum dbang du 'du :
zhes gsungs nas mchims phu rdza'i ra bar shog ser la btab ste mon bum thang gi ka ba la sbas so :
sa ma ya :
rgya rgya rgya :
de nas dus kyi tha ma sa pho khyi'i lo la 'brog ston chung gis gter nas bton te dar bar byas pa'o //
shin tu zab rgya ///
/
!
swasti /
zur mkhar a jo dpal po dang /
'bre shes rab 'bar dang /
gnyal pa nyi ma seng+ge ste gter ston gsum gyi zab gter nas byon pa'i /
bsod nams glang po stobs skyed kyi 'khor lo'i phyag len la /
dang po 'khor lo bri ba ni /
ra ba bzhi gang yang rung ba'i yar ngo'i dus tshes dge zhing lhag par skar ma rgyal gyi nyi shar la kha nub tu phyogs pas /
rab dar dmar po la gser dngul /
'bring rgya shog la rgya mtshal /
tha ma'ang rgya shog bug rdol med pa la rgya snag gis 'khor lo gzhung dang dpe'u ris ltar bris bsub lhag chad med par lte ba'i yi ge thams cad phreng tshar dang /
mu khyud rnams steng nas brtsam ste yig mgo phyir bstan g.yas skor du bri'o ///
/gnyis pa rdzas la /
rin po che lnga /
sman lnga /
'bru lnga /
dri lnga /
bzang po drug
/bla ma gong ma byin rlabs sku bsod rgyas shing sku tshe ring por bzhugs pa'i gdung rus dang /
sku bal /
bdud rtsi chos sman /
dge slong gtsang ma kun gyis bkur 'os pa'i snam sbyar tshal bu /
tshong dus chen po tshogs pa'i sa /
chu bo rgyun 'bab kyi chu /
thang chen khad mnyam pa'i rde'u dang sa sna /
rgyal po sogs skyes pa dbang stobs can gyi zas lhag dang nor sna /
bud med chang ma sogs phyug pa'i khang sa /
bud med bu mang du skyes pa'i gos dum /
gla rtsi /
na chung gtsang ma'i pad+ma rak+ta 'am /
ma 'byor na tsa ri sogs gnas chen las byung ba'i sin+d+hu ra /
gi wang /
gzhan yang nor sna'i rigs sems can dang gdon drag po rjes su 'brang ba ma yin pa'i dpal dang bsod nams can gyi lag nas byung ba rnyed tshad rnams gsag go /

//gsum pa rab gnas ni /
rang nyid kha nub tu phyogs pa'i mdun du
stegs kyi khar me tog dkar po sil ma dgram /
de'i steng du 'khor lo dang rdzas rnams bzhag
/mchod pa ji ltar 'byor pa bsham /
bdag bskyed rta mgrin gsang sgrub sogs rta mgrin gyi rigs gang rung gi bsgom bzlas sngon du 'gro bas sbyong khrus spyi ltar bya /
de nas 'khor lo rta sngags kyis bsang /
swa b+hA was sbyang /
stong pa'i ngang las paM las pad+ma dang raM las nyi ma'i dkyil 'khor gyi steng du hU~M las sna tshogs rdo rje'i lte ba la hU~M gis mtshan pa /
de las 'od zer 'phros /
rdo rje'i sa gzhi ra ba drwa ba gur bla bre ye shes kyi me 'bar ba dang bcas pa'i srung ba'i 'khor lo yangs shing rgya che ba'i nang du glang po che rab tu brtan cing gzi brjid nus stobs mchog tu 'bar ba /
nor bu rin po che'i rgyan phun sum tshogs pa dang ldan pa'i lte bar bud+d+ha mkha' 'gro ma dkar mo /
phyi rol gyi gra bzhir rdo rje mkha' 'gro ma sngon mo /
rin chen mkha' 'gro ma ser mo /
pad+ma mkha' 'gro ma dmar mo /
las kyi mkha' 'gro ma ljang gu /
thams cad kyang mkha' 'gro'i rgyan cha lugs yongs su rdzogs pa /
mtha' skor kun tu rang rang gi las byed mkha' 'gro bsam gyis mi khyab pa dang /
bar mtshams rnams su bkra shis pa'i rtags brgyad kyis mdzes pa /
de ltar gsal ba'i lha tshogs rnams kyi dpral bar oM dkar po /
mgrin par AHdmar po /
thugs kar hU~M sngon po /
rang dang mdun bskyed rnams kyi thugs ka'i sa bon las 'od zer 'phros pas rang bzhin gyi gnas nas bsgoms pa dang 'dra ba'i ye shes pa oM badzra sa mA dzaH
dzaHhU~M baM hoH
gnyis su med par thim /
slar yang thugs ka'i sa bon las 'od zer 'phros pas dbang gi lha rigs lnga 'khor dang bcas pa oM badzra sa mA dzaH
khyed rnams kyis 'di la mngon par dbang bskur du gsol /
zhes gsol ba btab pas /
dbang gi lha rnams kyis /
oM badzrI b+ha ba a b+hi Shiny+tsa hU~M/
zhes gsungs shing bum pa'i chus dbang bskur /
sku gang /
dri ma dag
/chu'i lhag ma yar lud pa las rang rang gi rigs kyi bdag pos dbu brgyan /
mchod pa bsang sbyang byin gyis brlab /
oM DA ka DA ki nI sa pa ri wA ra ar+g+haM sogs kyis mchod /
dpal ldan rdo rje mkha' 'gro ma //
mkha' 'gro ma yi 'khor los sgyur //
ye shes lnga ldan sku gsum brnyes //
'gro ba skyob la phyag 'tshal lo //
zhes bstod /
rang gi thugs ka nas 'od zer 'phros /
mdun bskyed kyi thugs rgyud bskul /
de las 'od zor 'phros /
ci 'dod pa'i las thams cad yid bzhin du bsgrubs /
khams gsum srid zhi'i legs tshogs thams cad 'od dmar ser gyi rnam par dbang du bsdus nas lha tshogs rnams kyi thugs kar thim pas nus byin mchog tu 'bar bar gyur par bsams la /
'khor lo la bkod pa'i sngags dngos rnams ci nus dang /
spel tshig lan re bzla zhing gsol ba btab /
me tog 'thor /
ye shes kyi mkha' 'gro sde lnga 'khor dang bcas pa rnams bskyed gzhi'i rten 'di rnams la brtan par bzhugs su gsol /
brtan par bzhugs nas kyang 'di 'chang ba po'i dbang du srid zhi'i legs tshogs thams cad dang /
'jig rten khams kyi lha 'dre mi gsum /
khyad par du 'dzam bu gling gi rgyal po /
btsun mo /
blon po /
dmag dpon /
skyes pa /
bud med sogs mi phyugs dang /
gser dngul zangs lcags g.yu dang byur shel nas 'bras gro sran til so gos dar ja ras sogs /
'jig rten na srid pa'i mkho dgu'i dngos po thams cad dbang du bsdus nas rnam thos sras kyi mnga' thang dang bsod nams ri rgyal ltar brtan cing /
chab srid chu bo chen po'i rgyun ltar chad pa med pa dang /
tshe nyi zla ltar mnyam par byin gyis brlab tu gsol /
zhes dang /
ye d+harmA bzlas pa'i me tog 'thor ba lan gsum sogs bya /
slar yang mchod cing bstod la gsol ba gdab /
lha rnams kyis kyang dgyes pa chen pos las bsgrub par zhal gyis bzhes nas 'od du zhu ba las rang rang gi 'khor lo'i dbyibs can 'chang ba po'i tshe bsod dpal 'byor mnga' thang chab srid sogs legs tshogs thams cad 'phel ba'i nus pa thogs pa med pa dang ldan par gyur /
de nas rten 'brel snying po bzlas pa'i me tog 'thor bzhin du bkra shis rgyas par brjod do ///
/bzhi pa bcang tshul ni /
'khor lo'i lte bar rdzas rnams ji ltar 'os pa dang bcas legs par bltabs la tshon skud sna lngas bcing /
rdzas mang du yod na za 'og dmar ser gyi khug mar blugs la de dang lhan cig tu mi lag mi 'grim par mgul lam dpung pa g.yon du zangs kyi gwa'u la sogs par drod dang ma bral bar bcang ngo ///
/lnga pa phan yon ni /
spyir las thams cad 'grub cing /
khyad par tshe bsod dpal 'byor mnga' thang snyan grags sogs legs pa'i yon tan thams cad 'phel zhing rgyas pa dang /
brtan g.yo snod bcud kyi 'dod pa'i dngos po thams cad yid bzhin du dbang du 'gyur ba sogs phan yon bsam gyis mi khyab pa nyid do //
'di yang zhal shes kyi zin bris rnying pa 'ga' zhig gi dgongs don kho na ltar dag cing gsal bar bkod pa ste /
dge bas mtha' yas pa'i 'gro ba thams cad srid zhi'i dpal 'byor phun sum tshogs pa la longs spyod pa'i rgyur gyur cig
/sarba dA mang+ga laM b+ha ba tu /
'khor lo 'di mchod rten sogs kyi seng khri dang /
bang mdzod kyi phugs /
gter bum gyi snying por gzhug pa'i phyag bzhes kyang snang ngo ///
/
