@#//
sgrub chen bka' brgyad bde gshegs kun 'dus kyi phrin las bsdus pa snying po don gsal khrigs su bsdebs pa ye shes rol pa zhes bya ba bzhugs so //
na mo gu ru sa man+ta b+ha drA ya /
gzhi thog 'khrul pa rang grol bas //
dang por sangs rgyas mgon de yi //
sku dang ye shes rnam pa dgu
/gcig gyur rdo rje'i bla mar 'dud //
dbang rnon spros pa chung ngu yi //
nyams len shin tu rnal 'byor lugs //
bskyed rdzogs chung ngu'i phrin las kyi //
yan lag dkyus su bsdebs te 'god //
'di la gter gzhung rtsis 'gos ma bsdus pa'i sbyor ba rten dang mchod gtor ji ltar tshogs pa 'du bya /
brgyud pa'i gsol 'debs sngon du 'gro bas gzhi gnas kyi bdag po la dkar gtor dang gser skyems bshams la /
raM yaM khaM/
stong pa'i ngang las b+h+rU~M las rin po che'i snod zab cing rgya che bar gtor ma bdud rtsi'i rgya mtsho kha dog dri ro nus mthu phun sum tshogs par gyur /
oM AHhU~M/
gsum /
b+hU mi pA ti sa pa ri bA ra badzra sa mA dzas sa bdag brtan ma sogs spyan drangs /
b+hA+A+u mi pA ti sa pa ri bA ra oM a kA ro sogs lan gsum gyis bsngos la /
hU~M:
sa bdag lha klu 'jig rten skyong ba dang :
gnas dang yul gyi bdag por gyur pa kun :
rin chen sa glud mchod pa 'di bzhes la :
bdag gis gnas 'dir snying po byang chub sgrub :
ko long ma mdzad khyod kyis sdongs grogs gyis :
mthar phyin bar du dge ba'i mthun rkyen mdzod :
sa 'di bkra shis byin chags mdzad du gsol :
b+hU mi pA ti gats+tsha sa gshegs su gsol /
skyabs su 'gro ba ni /
dbyings nyid rnam dag rdzogs sangs rgyas :
rig pa lhun grub dam pa'i chos :
dbyings rig gnyis med tshogs mchog la :
ye nas dag par skyabs su mchi :
lan gsum /
sems bskyed ni /
e ma ho rang rig byang chub sems :
ma rtogs 'khrul par gyur pa kun :
gnyis su med par bsgral ba'i phyir :
rang byung rang gsal sems bskyed do :
lan gsum /
tshogs gsag pa ni /
nam mkha' lta bu'i bde gshegs la :
gsal ba chen por phyag 'tshal lo :
rig pa'i ngang du mchod pa 'bul :
rgyun chad med pa'i klong du bshags :
rtag cing sgrib med yi rang ngo :
yin min med par chos 'khor bskor :
myong ba can du bzhugs su gsol :
nges pa can gyi mchog thob shog :
de nas gter gzhung las dngos su bstan pa dngos grub bsnyen pa'i yan lag sngon 'gro rim pa gsum gyi dang po 'gal rkyen sel phyir bgegs mtshams bcad pa ni /
hU~M:
snang srid ye nas sangs rgyas sa :
gdod nas 'khrul pa rang sar grol :
thams cad bde ba chen po'i ngang :
rkyen ngan sdug bsngal grogs su shar :
snang grags sems nyid sku gsung thugs :
ma dag bgegs kyi ming yang med :
gal te rnam rtog bdud byung na :
rtog med rdo rjes brlag par 'gyur :
bde chen khro bo'i sprin chen 'khrigs :
skye 'gag 'gyur med rdo rje'i gur :
ye shes me yis mtshams bcad do :
oM AHhU~M badzra rak+Sha rak+Sha b+h+rU~M:
gnyis pa rang rgyu+ud sbyang phyir brda sgo bshags pa dam bca' ni /
oM:
ye nas chos sku dag pa la :
srung mtshams 'gal 'khrul yul las 'das :
ma lus dkyil 'khor gsum du rdzogs :
sku gsung thugs su 'da' mi 'gyur :
yul gsum gsal ba'i gzer thebs pa :
nyams pa rkyen gyis mi phyed kyang :
mnyam gzhag rjes thob yod dbang gis :
spyi dang khyad par lhag pa las :
'gal bar gyur pa thams cad bshags :
bdag gzhan gnyis med chos kyi sku :
thabs shes mnyam sbyor longs spyod rdzogs :
snod bcud rgyud rnams dag rtogs pa :
'gro ba sgrol bar dam bca' 'o :
sa ma ya shud+d+he a :
bo d+hi tsit+ta sa ma ya hU~M:
gsum pa mthun rkyen spel phyir mchod rdzas byin rlabs ni /
hU~M:
chos kun gnyis med don rtogs nas :
'dod pa'i yon tan thams cad pa :
chos dbyings lhun gyis grub pa'i rgyan :
kun bzang mchod sprin chen por shar :
snod bcud thabs dang shes rab dang :
mnyam sbyor bde chen longs su spyod :
snang yod phyi nang gsang mchod pa :
sbyangs spel bsgyur ba 'khrul pa'i blo :
'on kyang zhen pa sbyang ba'i phyir :
sku gsung thugs kyi raM yaM khaM:
spros pas mtshan mar 'dzin pa sbyangs :
dbyings kyi b+han+d+har rig pa'i bcud :
'od zhu ye shes bdud rtsir bstim :
thabs shes bde chen sprin chen 'khrigs :
oM AHhU~M sarba pany+tsa a mr-ita rak+ta ba liM ta hU~M hrIHTha :
lan gsum /
oM badzra s+pha ra Na khaM:
ma hA pU dza me g+ha AHhU~M:
oM gu h+ya kA ma gu Na AHhU~M:
gnyis pa dngos gzhi rim pa gsum gyi dang po nye bar bsnyen pa'i yan lag dam tshig gi 'khor lo gsal gdab pa ni /
hU~M:
chos rnams ka dag de bzhin nyid :
lhun grub 'od gsal nyi bzhin gsal :
rig pa thig le hU~M du 'bar :
snod bcud kun sbyangs dag pa'i ngang :
'od snang 'byung ba yum lnga'i dbyings :
ye shes lnga ldan gzhal yas khang :
brag chen pad nyi lha chen steng :
rig pa dpal chen che mchog mthing :
thig le zhal gcig thabs shes phyag :
dbyings rig rdo rje dung khrag 'dzin :
tshogs brgyad bsgral pa'i dur khrod chas :
stobs bcu rdzogs pa dpal gyi rgyan :
bden gnyis dbyer med zhabs 'dor stabs :
lta ba'i rgyal po khyung gshog gdengs :
dbyings kyi gnam zhal yum chen ni :
dug gsum sgrol ba'i kha T+wAM ga :
'khor ba stongs mdzad thod khrag 'dzin :
dbyings rig zung 'jug gnyis med 'khril :
tshad phebs rtsal rdzogs gar dgu ldan :
gzung 'dzin zad par sreg pa'i me :
'khor 'das kun la khyab par 'phro :
rnam thar brgyad ldan 'khor lo la :
pad nyi ru dra sogs kyi gdan :
ye shes brgyad las shar ba'i sku :
shar du yang dag he ru ka :
mthing nag rdo rje dril bu 'dzin :
lho ru 'jam dpal gshin rje'i gshed :
ser nag 'khor lo be con 'dzin :
nub tu dbang chen rta mgrin rgyal :
dmar nag ral gri la sbrul zhags 'dzin :
byang du rdo rje gzhon nu ni :
ljang nag rdo rje phur pa 'dzin :
shar lhor bla med he ru ka :
mthing nag khyung chen zhing dbyug 'dzin :
lho nub rig 'dzin thod pa rtsal :
dkar po rdo rje dril bu 'dzin :
nub byang dregs 'dul mthing nag 'bar :
rdo rje dregs pa'i mgo phreng 'dzin :
byang shar stobs ldan nag po ni :
rtse dgu dregs pa'i snying phreng 'dzin :
kun kyang rang rang yum dang 'khril :
sras dang sprul pa bka' sdod 'phro :
sgo khyams mtha' bzhi 'joms mdzad pa'i :
khro mo dkar ser dmar ljang bzhi :
lcags kyu zhags pa lcags sgrog dang :
dril bu 'dzin pa pho nya spro :
dbyings las lhun grub rig pa'i rtsal :
ma bcos ye rdzogs ngang du gsal :
gdod nas sgo gsum sku gsung thugs :
dbyings ye bde chen rdo rje'i ngang :
ye nas lhun grub ye shes lnga :
dbu rgyan rgyal ba rigs lnga gsal :
oM AHhU~M:
oM hU~M trAM hrIHA:
a b+hi Shiny+tsa hU~M:
zhes dbang bskur rgyas gdab bcas ma bskyed lhun grub tu gsal /
de'ang gzhung las /
dbang po yang rab thams cad kyis :
ma bskyed ye rdzogs tshul du bsgom :
'bring gis rgyun gyi rnal 'byor bya :
tha mas mos sgom tsam gyis 'grub :
ces gsungs pa ltar bya'o //
gnyis pa ye shes sgrub pa'i yan lag ye shes pa 'gugs bstim mchod bstod kyi rim pa ni /
hU~M:
chos dbyings mtha' dang bral ba'i zhing :
ye shes lhun grub pho brang nas :
rig pa rang snang bcom ldan 'das :
kun bzang che mchog he ru ka :
rgyal ba zhi khro'i 'khor dang bcas :
smon lam dbang gis gshegs su gsol :
'og min 'thug po bkod pa'i zhing :
'od lnga 'bar ba'i pho brang nas :
bde gshegs sgrub pa bka' brgyad la :
rig 'dzin rtsal 'chang yab yum sras :
sprul pa 'khor dang bcas pa rnams :
'gro ba'i don du gshegs su gsol :
me ri 'bar ba'i phyogs bcu'i zhing :
dur khrod rol pa'i pho brang nas :
khro bo rol pa'i lha tshogs rnams :
bka' sdod phyag brnyan 'bum dang bcas :
khams gsum gdug pa 'joms pa'i phyir :
dam tshig dbang gis gshegs su gsol :
badzra sa mA dza :
ru lu ru lu e A ral+li hrIM hrIM dza :
hU~M:
dbyings las ye shes snang ba'i gnas :
bde ba chen po yum gyi mkha':
'khor 'das mnyam pa'i khri gdan la :
dpal chen 'khor bcas bzhugs su gsol :
dzaHhU~M baM ho :
kA ya wA ka tsit+ta tiSh+Tha badzra :
hU~M:
ngo bo stong la rang bzhin gsal :
thugs rje sna tshogs snang ba'i sku :
rgyal ba zhi khro'i lha tshogs la :
gnyis med gus pas phyag 'tshal lo :
a ti pU ho :
pra ti dza ho :
oM AHhU~M:
snang srid yum lnga'i rang bzhin la :
'dod yon lnga yi mchod sprin spro :
me tog bdug spos mar me dri :
zhal zas rol mo mkha' dbyings gang :
gnyis med bde chen rgyan du rol :
dpal chen 'khor dang bcas la 'bul :
oM ma hA puSh+pe d+hU pe A lo ke gan+d+he nai bid+ya shab+da pU dza ho :
hU~M:
rtsa brgyad stong la sbyar ba'i sman :
gnyis 'dzin bdud rnams gzhom pa'i phyir :
dbyings rig dbyer med rtsi mchog 'di :
lha dang rig 'dzin tshogs la 'bul :
sarba pany+tsa a mr-ita kha raM khA hi :
'dir brgyud mchod spro na /
kun bzang he ru ka dpal rdo rje chos //
las kyi dbang mo dga' rab shrI siM ha //
rig 'dzin rnam brgyad pad+mA ka ra la //
sman mchod 'bul lo dbang dang dngos grub stsol //
sarba pany+tsa a mr-ita kha raM khA hi :
mnga' bdag yab sras bka' babs grub chen brgyad //
mchog gyur gling pa chos bdag brgyud par bcas //
smin grol mchog sbyin rtsa ba'i bla ma la //
sman mchod 'bul lo dbang dang dngos grub stsol //
sarba pany+tsa a mr-ita kha raM khA hi :
klong dgu'i ye shes sgrub chen tshom bu dgu
/gnas gsum mkha' 'gro rgyud gsum dam can dang //
dkar po'i phyogs skyong gzhi gnas gter bdag la //
sman mchod 'bul lo dbang dang dngos grub stsol //
sarba pany+tsa a mr-ita kha raM khA hi :
zhes 'bul /
oM AHhU~M gis lhag ma myong /
hU~M:
stong gsum dbyings kyi b+han+d+ha ru :
khams gsum nyon mongs kun bsgral pas :
bde chen rak+ta'i rgya mtsho 'khyil :
snying rje rgyas phyir bzhes su gsol :
ma hA rak+ta kha raM khA hi :
hU~M:
chos dbyings pad+ma'i snod yangs par :
sha lnga bdud rtsi dam rdzas tshogs :
bza' dang bca' ba'i rigs thams cad :
yid bzhin rin chen 'bar ba'i sprin :
dkyil 'khor lha tshogs rnams la 'bul :
ma hA ba liM ta kha raM khA hi :
hU~M:
mtshan ldan mi mo'i mkha' dbyings su :
rig pa'i thabs sbyor bde chen sprin :
rgyal ba mchod cing 'gro ba bsgral :
'dzin med ye mchod chen por bzhes :
ma hA ta na ga Na d+harmA d+hA tu At+ma ko\u0f85 haM pU dza ho :
hU~M:
chos sku skye 'chi mi mnga' sgeg pa'i sku :
longs spyod rdzogs sku bdud bzhi la dpa' ba :
gdug pa 'dul phyir mi sdug tshul ston pa :
sku lnga phrin las mdzad la phyag 'tshal bstod :
A ral+li bzhad zung 'jug stong pa'i dbyings :
ye shes 'od gsal thugs rje gshe ba'i tshig :
dbyer med hU~M rngam 'brug stong ldir ba'i dbyangs :
gsung lnga yon tan ldan la phyag 'tshal bstod :
ka dag mnyam nyid zhi ba chen po la :
lhun gyis grub pa snying rje chen po'i rtsal :
gang la chags thogs med pa ngom pa'i thugs :
rig pa'i snying po lnga la phyag 'tshal bstod :
a la la ho :
gsum pa sgrub pa chen po'i yan lag dzapa? bzla ba ni /
gzhung las /
rab 'bring blo khyad dzapa? kyi don :
ji ltar nus pa de bzhin spyod :
ces gsungs pa ltar las 'dir las dang po pa'i dbang du byas te sku gsung thugs kyi bzlas pa gsum las /
dang po ni /
dkyil 'khor gyi 'khor lo'i gsal snang la rtse gcig tu mnyam par bzhag ste yul gsum gyad du gyur cing nyams lnga mthar phyin par bya'o //
gnyis pa ni /
lha rnams kun gyi thugs ka ru :
rin chen 'od kyi dpal be 'ur :
nyi ma'i gdan la ye shes sems :
mthing nag rdo rje dril bu 'dzin :
ting 'dzin rdo rje'i lte ba la :
hU~M yig 'bar ba'i mtha' ma ru :
sngags kyi phreng ba 'khod par gyur :
ces gsal btab la bzla ba zla ba skar phreng gi dgongs pa gsung gi bsnyen pa /
de las sngags phreng yab zhal nas yum zhal 'gal me klad skor tshul du 'khor bas bde chen gyi nyams 'bar bar bsam pa gsung gi nye bsnyen /
de ltar 'khor ba las bde chen gyi 'od zer 'phros don gnyis sgrub pa rgyal po'i pho nya btang ba lta bu gsung gi sgrub pa /
sku gsung thugs kyi phyag rgya mtha' yas pa'i spro bsdus snang grags lha sngags su gsal ba bung ba tshang zhig lta bu sgrub pa chen po'i dgongs pa ste de dag skabs dang sbyar bas bzla bya'i sngags /
oM b+ho d+hi tsit+ta ma hA su kha dz+nyA na d+hA tu A:
bde gshegs zhi ba'i snying po'o //
oM badzra tsaN+Da sarba duSh+TAn ta ka ha na da ha pa tsa hU~M phaT:
khro bo rol pa'i snying po ste spyi bsdus so //
dpal dgu'i snying po ni /
oM badzra kro d+ha ma hA shrI he ru ka hU~M phaT:
oM ru lu ru lu hU~M b+h+yo hU~M phaT:
oM a kro te ka yA mAn+ta ka ha na ma tha b+hany+dza hU~M phaT:
oM pad+mAn+ta kr-ita badzra kro d+ha h+ya grI ba hU~M phaT:
oM badzra kI li kI la ya sarba big+h+nAM baM hU~M phaT:
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi nI ru lu ru lu hU~M b+h+yo hU~M phaT:
oM badzra ma hA gu ru sarba sid+d+hi hU~M phaT:
oM badzra tsaN+Da sarba duSh+TAn e dza b+h+yo hU~M phaT:
oM badzra tsaN+Da lok+t+ri pA la thun b+h+yo hU~M phaT:
oM badzra sarba yak+sha b+h+yo raM hU~M phaT:
ces dpal dgu bka' sdod bcas pa dang /
oM badzra ma hA kro d+ha pad+ma kro d+hI shwa \u0f7crI badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
ces spyi dril drag sngags me phung ma ste gtso 'khor gyi 'gros sbyar la bzla /
a ti rang lugs kyi rdo rje'i bzlas pa ni /
stong gsum chos dbyings gzhal yas khang :
khams gsum rigs bdag yab yum sras :
sgra skad thams cad chos kyi dbyings :
sems nyid chos sku rol pa che :
dbyer med bde ba chen por sbyor :
ye nas grol ba'i ngang du bsgral :
dpal gyi dgongs pa'i mthar thug tu :
mnyam gzhag rjes thob med pa ru :
rdzogs pa chen po'i ngang du gnas :
hU~M hU~M hU~M hU~M hU~M:
zhes hU~M lnga sbrel bzla ste /
de'ang gzhung las /
rab kyis brjod med ngang du dbyangs :
'bring gis rlung dang sbyar nas bzlas :
tha mas ngag tu bsgrang ba'i tshe :
snod bcud rgyud rnams dag par bsgom :
zhes gsungs pa ltar ro //
gsum pa ni gzhi lam 'bras gsum dgongs pa brgyad kyis bsdus pa'i don gzhung bzhin nyams su blang /
thun mthar stong tshigs mchod bstod kyang spro na bya'o //
skabs 'dir tshogs mchod kyi phrin las rjes 'brel dang bcas pa ni /
dam tshig gi rdzas rnams tshogs par byas la /
hU~M ma hA kro d+hI shwa rI sarba dra byaM sho d+ha ya hU~M phaT:
ces pas byin brlabs bsang chu 'thor la /
hU~M hrI:
ye nas bdud rtsi rnam lnga ni :
ye shes lnga yi rang bzhin la :
gtsang dang dme ba dmigs su med :
'dod yon lnga yi sprin du 'khrigs :
'on kyang rtogs goms mi ldan pa'i :
rnam rtog dri ma bsal ba'i phyir :
sku gsung thugs kyi raM yaM khaM:
spros pas mtshan mar 'dzin pa sbyang :
raM yaM khaM s+pha ra Na phaT:
hU~M hrI:
phyi nang snod bcud thams cad ni :
kun tu bzang po'i rgyan yin te :
rnal 'byor ting 'dzin rtsal sbyang phyir :
b+han+d+ha gzhal yas gzed khong du :
dam rdzas thams cad 'od du zhu :
bdud rtsi'i rgya mtsho chen por 'khyil :
oM hU~M trAM hrIHAHrnams las :
'od 'phros ye shes bdud rtsi bkug :
dwangs ma rin chen 'bar bar spungs :
'dod yon sdong po dpag bsam shing :
nam mkha'i mtha' khyab rgyas pa las :
yid bzhin rat+na'i char pa 'bebs :
oM hU~M trAM hrIHA ga Na tsakra hU~M hrIHThA:
tshogs zhing spyan 'dren ni /
hU~M hrI:
chos dbyings spros dang bral ba'i zhing khams nas :
bla ma rig 'dzin bde gshegs bka' brgyad lha :
bdag cag tshogs gsag sgrib pa sbyang slad du :
ye shes sgyu mar rol cing gshegs su gsol :
hU~M:
he ru ka yi gnas bcu dang :
dur khrod chen po'i gnas brgyad nas :
dpal chen 'khor bcas spyan 'dren gyis :
dur khrod tshogs khang 'bar ba ru :
zhing chen gsar rnying gcal du bkram :
dam rdzas bdud rtsi rgya mtshor 'khyil :
zhun chen mar me ye shes gsal :
rkang gling thod rnga brda skad snyan :
rnal 'byor pho mo dam re gtsang :
bde chen brtul zhugs rtsal re che :
kun tu bzang po'i rgyan yin te :
dam tshig dbang gis gshegs su gsol :
ru lu ru lu e A ral+li hrIM dza :
tshogs phud kyis mchod pa ni /
hU~M hrI:
srid gsum 'dod yon thams cad ni :
'byung ba lnga las byung zhing spro :
thams cad ye shes lnga yi ngang :
thabs dang shes rab sbyar ba las :
gnyis med bde chen sprin du 'byung :
dpag bsam shing dang 'dod 'jo'i ba :
ma rmos lo tog rgyas pa ltar :
'dod pa'i yon tan kun gyi sprin :
bde ba chen po'i rgyan du rol :
ma hA ga Na tsakra pU dza ho :
hU~M:
'byung ba lnga ni yum yin la :
phung po ye shes lnga ni yab :
dbyings dang ye shes mnyam sbyor ba'i :
bde chen byang chub sems la rol :
gu h+ya ga Na tsakra pU dza ho :
yum rnams thams cad dbyings yin la :
yab rnams thams cad rig pa ste :
dbyings rig dbyer med sbyor ba yi :
bla med mchod pa bzhes su gsol :
sgeg mo'i tshogs kyi phyi mchod dang :
su ra twa yi nang mchod 'bul :
gsang mchod sbyor ba'i dgongs pa gsal btab la /
sa ma ya ho :
sa ma ya satwaM:
rA ho\u0f85 haM:
rA ga yA mi :
a la la ho :
dzaHhU~M baM ho :
bo d+hi tsit+ta s+pha ra Na phaT:
saM ha ra Na hU~M:
ma hA su kha a haM:
zhes bde chen ye shes kyi nyams spar /
'du bar mi 'os pa rnams bsgral ba'i dgongs pas /
dmigs rten la /
na mo /
dkon mchog gsum la phyag 'tshal lo /
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
zhi khro sgyu 'phrul rnam par rol pa'i lha tshogs rnams kyi bden pa dang /
sprul pa yang sprul phyag brnyan dang bcas pa rnams kyi bden pa dang /
bden pa chen po'i byin rlabs kyis ma rungs pa'i sems can bsgral ba'i zhing du gyur pa thams cad mtshan ma rdzas kyi rten 'di la mchis par gyur cig
/nr-i tri badzra aM ku sha dza :
dzaHhU~M baM ho :
dzaHya :
khams gsum rgyud lnga'i 'gro ba rnams :
gzung dang 'dzin pas bdag tu zhen :
mi srun log pa'i sems can khyod :
rgyu ni gti mug ma rig pa :
chags sdang gnyis kyis rkyen byas nas :
'khor ba'i gnas su rtag tu 'khyams :
sdug bsngal rtsa ba bcad pa'i phyir :
mkha' dbyings yum gyi e ru bcug :
ye shes thabs kyi mtshon cha yis :
nyon mongs drwa ba thams cad bcom :
ye shes dwangs ma dbyings su spar :
ma traM ru dra mA ra ya phaT:
ces bsgral ba'i sha khrag rus pa bdud rtsir spar ba bstab pa ni /
hU~M:
dug gsum brtsegs pa'i ri bo 'di :
sku gsung thugs kyi klong du bstab :
rtog med 'od gsal dbyings su bzhes :
khams gsum 'khor ba stongs pa dang :
srid gsum sangs rgyas zhing du bsgral :
sku gsung thugs kyi dngos grub stsol :
ma hA mAM sa rak+ta kiM ni ri ti kha raM khA hi :
nyams chag bshags pa ni /
mchod rdzas btegs shing lta dgongs la mnyam par bzhag ste /
oM ru lu ru lu hU~M b+h+yo hU~M:
hU~M:
ye nas rnam dag chos kyi sku :
ma rtogs 'khrul pa'i ming yang med :
'on kyang yod med 'khrul pa'i blos :
sku gsung thugs la 'gal ba rnams :
gnong zhing 'gyod pa'i sems kyis bshags :
phyi nang gsang ba'i tshogs kyis bskang :
dag dang ma dag ming med pa :
blo 'das gdod ma'i gshis 'di ni :
stong nyid 'dzin pa'i gzeb las grol :
ye nas rang grol chos kyi sku :
'gag med rol pa ci shar yang :
chos nyid ngang du chos nyid rol :
dbyings rig dbyer med klong du thim :
rnam dag 'od gsal dngos grub stsol :
he ru ka yi yig brgya bzla'o //
de nas brda'i 'bul len dang bcas tshogs rdzas rnams nang gi sreg blugs su longs spyad /
lhag ma bsdus la sgrub pa chen po'i skabs /
hU~M:
dang po phud kyis sogs brjod cing phud lhag bsre ba dang kha phrus btab /
dkyus la /
zhing chen pags pa rgya che bar :
hrIHlas sha khrag longs spyod rnams :
bdud rtsi'i rang bzhin gsol bar bsam :
oM AHhU~M ho :
e A ral+li hrIM dza :
oM badzra puSh+pe nas 
shab+da pU dza ho :
ma hA pany+tsa a mr-ita khA hi :
ma hA rak+ta khA hi :
ta na ga Na pU dza ho :
b+h+yo :
dpal gyi bka' nyan dam tshig can :
dbang phyug nyi shu rtsa brgyad dang :
mkha' 'gro sum cu rtsa gnyis dang :
sgrol byed ging chen bco brgyad dang :
ma bdun sring bzhi 'bar ma brgyad :
steng 'og phyogs bzhi'i pho nya'i tshogs :
phyogs skyong rgyal chen chung mar bcas :
sa bdag ma yams brtan ma dang :
'bum phrag yangs pa'i mkha' 'gro rnams :
sku yis cho 'phrul sna tshogs ston :
A ral+li dang bshugs glu len :
brtse ba'i thugs rjes 'gro drug sgrol :
dpal gyi pha 'bab 'di gsol la :
phrin las rnam bzhi myur du sgrubs :
i daM ba liM ta kha kha khA hi :
zhes phyi rol du 'bul /
thugs dam bskul ba ni /
hU~M:
mi mngon dbyings na bzhugs pa rgyal ba zhi khro'i tshogs :
bzhengs shig bzhengs shig chos kyi dbyings nas bzhengs :
bskul lo bskul lo sems can don du bskul :
mdzod cig mdzod cig bcol pa'i phrin las mdzod :
hU~M:
chos sku zhi ba'i ngang las ma g.yos kyang :
gzugs sku 'jigs pa'i cha lugs rdzogs mdzad pa :
pho brang dgu klong 'bar ba'i e dbyings nas :
dpal chen 'dus pa'i lha tshogs skur bzhengs shig :
bka' sdod pho nya'i tshogs rnams las la chos :
sha khrag dmar gyi gtor ma 'di bzhes la :
bar chad chag chen bsgral ba'i dus la bab :
ma g.yel ma g.yel bcol pa'i phrin las mdzod :
chad tho bsgrag pa ni /
hU~MH
sngon tshe 'og min gnas su kun bzang gis :
rigs lnga yab yum sems dpa' lcam dral la :
rgyud lung man ngag dgongs pa brda yis bshad :
gsang sngags bstan pa spel bar bka' bgros nas :
bar du srid gsum gnas su rig 'dzin gyis :
gsang sngags bka' yi bsdu ba mdzad pa'i tshe :
'khor gyi rig 'dzin mkha' 'gro mang po yis :
gsang sngags bstan pa 'dzin par zhal gyis bzhes :
da lta 'dzam gling gnas mchog du ma ru :
shAkya thub pa gsang bdag la sogs pas :
gsang sngags bstan pa rgya cher spel ba'i tshe :
phyogs bcu'i lha dang rig 'dzin mkha' 'gro yis :
rnal 'byor bu bzhin skyong bar zhal gyis bzhes :
dur khrod brgyad dang bsam yas mchims phu ru :
pad+ma thod phreng grub pa'i slob dpon rnams :
gsang sngags snyan du brgyud cing gter du sbas :
thabs la mkhas pas 'gro ba'i don mdzad tshe :
bka' yi srung ma dam can thams cad kyis :
gsang sngags bstan pa srung bar zhal gyis bzhes :
kun kyang dam rdzas mchod gtor 'di bzhes la :
phrin las rnam bzhi lhun gyis 'grub par mdzod :
gu ru de ba DA ki nI sarba duSh+TAn e dza b+h+yo sa pa ri bA ra i daM ba liM ta kha raM khA hi :
sa ma ya rak+Shan+tu :
zor du bskul ba ni /
hU~M:
gtum chen las kyi pho nya'i tshogs :
rngams pa'i skur bzhengs dgra bgegs sgrol :
gtor zor 'bar ba'i mtshon cha 'dis :
phas kyi mi mthun rkyen rnams zlog :
ma hA sha ri b+h+yo zlog :
brtan ma bskyang ba ni /
bshal chu bdud rtsir brlabs la /
hU~M:
tshogs dang bka' yi tshogs bcas nyid :
khrag 'thung de bzhin nam mkha'i sku :
tshur gshegs tshur gshegs skyong ma rnams :
'dir byon dam bskang phrin las mdzod :
bdud la dbang byed kun bzang mo :
bdud kyi che zhe'i 'khor dang bcas :
gnod sbyin dbang byed gnod sbyin mo :
nor bdag chen mo'i 'khor dang bcas :
sman mo kun gtso kong lha mo :
sman mo bstan skyong 'khor dang bcas :
pad+ma thod phreng spyan snga ru :
khas blangs bzhin du mchod gtor bzhes :
sgrub pa po yi sdongs grogs mdzod :
zab gter bstan pa spel du gsol :
pad+ma DA ki nI i daM ba liM ta khA hi :
rta bro ni /
gtor gzhong 'og tu dmigs bya bkug la /
hU~M:
khro bo rol pa'i dur khrod du :
dug lnga bsgral ba'i phung po la :
rdo rjes 'bigs shing 'khor los gcod :
nor bus sbyang zhing pad+mas brlab :
ral gris gtubs te rol pa yis :
tshogs ni ye shes lnga ru rol :
bro ni bdud bzhi 'joms par brdung :
glu ni rdzogs pa chen por blang :
dmigs med dbyings su rgyas btab bo :
oM ru lu ru lu hU~M b+h+yo hU~M:
ru dra satwam+b+ha ya nan :
sgrub dkyil dang 'brel na 'dir mchod bstod mdor bsdus bya /
yig brgya brjod /
ma rnyed yongs su sogs kyis nongs pa bshags /
gsum pa rjes kyi bya ba la gsum las dang po bsdu ldang ni /
hU~M:
snang srid lha yi dkyil 'khor nyid :
thams cad dbyings su dbang du bsdus :
rig pa'i snang tshul ci shar yang :
rang grol dbyings su dbang du bsdus :
'khor 'das 'dzin stangs ji snyed pa :
'od gsal rtog med dbyings su 'dus :
gzung 'dzin rtog tshogs zad pa yis :
sku yi snang ba dbyings su thim :
a a a :
phaT:
sems nyid skye 'gag med pa'i rtsal :
'dzin med rang gsal lha yi sku :
he ru ka dpal lhan cig skyes :
sku gsung thugs kyi rdo rje la :
gang gis gzhom par mi nus so :
oM AHhU~M:
gnyis pa rgyun spyod smon lam ni /
rang bzhin mtshan mar ma grub pa'i :
snod ni zhing dang gzhal yas khang :
bcud ni lha dang lha mor rol :
sgra skad thams cad sngags kyi sgra :
sems nyid rang grol ye shes lnga :
thugs rje'i 'khor lo lhun grub pas :
'gro rnams bde la 'god par shog :
na mo hU~M:
gsum la don bsdu ni /
snang thim gzhon nu bum pa'i dbyings :
lhun grub sku ni 'gro la snang :
mthar thug 'bras bu 'thob bya nyid :
'di ni gzhi lam 'bras gsum rdzogs :
zhes dang /
ho :
'dus ma byas shing lhun gyis grub :
bsod nams ye shes gang bsgrubs pa'i :
'bras bu dus 'dir myur du smin :
kun bzang he ru ka thob shog :
oM:
byin rlabs sprin phung rig 'dzin tshogs :
dngos grub char 'beb yi dam lha :
bar chad kun sel mkha' 'gro ma :
dngos grub 'grub pa'i bkra shis shog :
ces bsngo ba dang shis pa brjod pas dge legs su bya'o //
sgrub sde'i phrin las 'o ma'i chu gter las /
khyad 'phags dri med bai DUr+ya lta bu //
skal bzang snying gi nor 'di gter chen rje'i //
dgongs pa ji bzhin bklags pas grub par bkod //
nongs pa rtsa gsum chos srung la //
bshags shing legs byas snang ba'i gzis //
mchog bstan nyin snang gsal ba dang //
dge legs pad tshal rgyas par shog
/ces pa'ang gter chen bla ma rin po che'i bka' yis rjes su gnang ba dang /
sras yum zung gis bka' bstsal sgrub slad zab chos 'di nyid la zhabs tog tu 'gyur ba'i bsam pas /
pad+ma gar dbang blo gros mtha' yas kyis shrI de bI ko Ti'i snying po tsa 'dra rin chen brag dpal chen thugs kyi 'khor lor sbyar ba dge legs 'phel ///
/
