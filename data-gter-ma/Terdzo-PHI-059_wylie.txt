ye shes rab 'bar las :
sde brgyad gdong zlog rten 'brel spyi bcos ni :[ \u0f88\u0f88\u0f88\u0f88\u0f88 ]drag po he ru ka la phyag 'tshal lo :
ma 'ongs rjes 'jug sgrub pa po :
gang du gnas pa'i sa cha'am :
yang na rang gzhan 'dod pa'i las :
gang du bcol ba'i sa phyogs su :
ko long bsdam pa'i sde brgyad kyis :
ru nga phrag dog byed gyur na :
legs pa'i bya ba byed gyur pa'i :
gtor sna mdos dang yas kyi lam :
mkhar las rmo rko mgron gyi sna :
kun gyi rten 'brel spyi bcos 'di :
gang du ji ltar gnas pa yi :
sde brgyad rang rang so so yi :
snang ba ji ltar dga' mgu'i chos :
yul chen phun sum tshogs byed pa'i :
mthu dang sgrub byed don ldan gyi :
gsang sngags ldan pa'i longs spyod 'dis :
ma 'ongs 'gro ba'i dpal gyur cig :
sa ma yA:
kham sa'i bum pa mtho gang la :
legs par 'jam mdangs so btang ste :
sa gzhi nas bzung yas rim du :
'og tu sna tshogs rdo rjes mtshan :
steng du pad+ma'i 'dab ma la :
spar kha sme ba lo skor dang :
gza' dang rgyu skar sa bdag gi :
phyag rgya snying pos mtshon byed bri :
de steng lte ba'i pad+ma la :
lha sogs sde brgyad snying po bri :
de steng rten 'brel snying po bri :
de nas steng gi kha khyer du :
rigs gsum mgon po'i snying po dang :
'od zer can dang gzungs chen lnga'i :
snying po gsal dag chad med bri :
nyams med rtsi yis legs byug pa'i :
nang du bzang drug klu sman dang :
rin chen 'bru dang zab dar klong :
sman bla rnam par 'joms pa'i gzungs :
rten 'brel snying po 'dod spel bcas :
bum pa'i dbus su bzhugs su gsol :
kha rgyan dpag bsam shing gi rigs :
rma bya'i sgro mdongs dang bcas bsgrub :
sde brgyad sngags la byug pa'i rdzas :
lha la shel dang yungs dkar dang :
gshin rjer thal chen thog lcags gnyis :
ma mo la ni mu zi dang :
bdud la bya rog mgo bo dang :
btsan la stag gi sder mo dang :
gnod sbyin la ni shin kun dang :
klu dang sa bdag pha wong dreg :
rgyal po la ni za 'og rnying :
sde brgyad dngos sam cha mthun gyi :
rigs su gang gyur mthong bas sgrib :
bsam dang reg dang mthong dug zhi :
bsam dang sbyor ba ngan pa'i dug :
rab dga' mthun rkyen sman du 'gyur :
gsang sngags bden pa chen po yis :
rang rang nus pas lha 'dre'i dug :
zhi dang zlog cing spyi bcos yin :
rgyal po'i cha mthun 'gong po thub :
btsan gyi cha mthun the'u rang dang :
dge bsnyen cha mthun sda ma thub :
nus pa chung zhing 'dun stabs kyis :
nus can spyod pa rtsing ba sogs :
mi rnams mi rung 'dul ba'i dus :
las su rung ba'i spyi bcos 'di :
thabs mang dka' ba med pa'i don :
thabs kyi 'gro don cha rkyen te :
skal ldan yongs kyis bcud longs shig :
sa ma yA:
yang na thub chen spyan ras gzigs :
yang na rdo rje rnam par 'joms :
'od zer can ma rma bya ma :
bum bskyed gzungs kyi chu yis 'thor :
'dod gsol ni :
de ring gi tshe na lo mi rung ba dang :
zla ba mi rung ba dang :
zhag mi rung ba dang :
za ma mi rung ba dang :
rgyu skar mi rung ba dang :
dus tshod mi rung ba dang :
tshes grangs mi rung ba dang :
the se rgyal po mi rung ba dang :
the khyim btsun mo mi\u0f8e
blon po tsang kun mi\u0f8e
se ba rang rta mi\u0f8e
se bya gzig mjug mi\u0f8e
hal khyi lto 'phye sogs mi\u0f8e
lo la rgyu ba mi\u0f8e
zla ba la rgyu ba mi\u0f8e
zhag la rgyu ba mi\u0f8e
dus tshod la rgyu ba'i steng 'og phyogs mtshams gang du rgyu ba'i g.yas g.yon gdong thug gi mi rung ba'i phrag dog gi ngo bo :
sangs rgyas kyi mthu dang :
gsang sngags bden pas bcos :
ye shes kyi bdud rtsis bum bzang gang 'dul sman gyi nus pa myongs la :
bsam pa dga' bde'i sman gyis bdag gi zhi rgyas dbang drag gi bya ba thun dang zor sbyin sreg sogs gang brtsams pa'i nus pa'i grogs su gyis shig :
sa ma yA:
rgya rgya rgya :
ma 'ongs 'gro rnams ma rig cing :
thos pa chung ba'i grib ma yis :
sde brgyad cho 'phrul ma go bar :
che 'dod thun dang gtor zor gyis :
gzhan srog las kyang rang srog gnyan :
de phyir thugs rje'i yul la bzhag :
skal ldan rnams kyis 'tsho shes gyis :
sa ma ya :
rgya rgya rgya :
drag po srog bdag gis srungs shig :
gter rgya :
sbas rgya :
zab rgya :
gsang rgya :
rgya rgya rgya :
zhes gnam chen brag dkar nas spyan drangs pa'i shog ser las /
sde brgyad lha 'dres brtsegs pa'i khri la bzhugs pa'i /
rdo rje 'dzin pa klong gsal snying pos zhal bshus shing dag par phab pa'i yi ge pa ni skal ldan bkra shis blo gros kyis byas so ///
/
