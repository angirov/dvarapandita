\u0f88





yang gsang bla na med pa las :
tshe sgrub rig 'dzin srog thig tsha ba dmar thag bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
sku gsum 'du 'bral med pa tshe yi lha :
nyag gcig mtha' bral rang byung lha la 'dud :
bdag 'dra 'chi med rig 'dzin pad+ma yis :
bod yul kha ba'i ri ljongs 'dir :
thugs sras rje 'bangs grogs gsum la :
'chi med tshe yi bla sgrub mchog :
gzhom med gdams ngag zab don mang bstan kyang :
dus gsum rgyal ba rtsa gsum rig pa 'dzin :
rgya mtsho'i srog thig dmar thag 'di :
sngon chad bod yul 'di na bstan pa med :
da lta rje 'bangs grogs gsum rnams la gdams :
da lta spel ba'i gnas med nyams su longs :
ma 'ongs dus ngan snyigs ma rtsub 'gyur dus :
thugs sras dam pa rnams kyi don phyir du :
gter gnas dam pa dpal gyi bsam yas su :
'gyur med rdo rje'i klong sgrom du :
mi 'jig rgyas thobs gter du sbos :
nam zhig nga sprul sras dang 'phrad par shog :
badzra sa ma ya rgya rgya rgya :
de la dang po sngon 'gro dngos gzhi rjes gsum las :
sngon 'gro la yang dang po skyabs su 'gro zhing sems bskyed pa dang :
gnyis pa bka' bsgo zhing mtshams bcad pa dang :
gsum pa byin dbab cing mchod pa byin gyis brlab pa rnams so :
dang po skyabs su 'gro ba ni :[ \u0f88\u0f88 ]na mo :
mkha' khyab 'gro kun skyabs gnas dam pa'i mchog :
ma hA gu ru 'chi med tshe yi lha :
khyod skur 'khor 'das rgyal ba'i dkyil 'khor rdzogs :
'gro kun 'od skur sgrol phyir skyabs su mchi :
chos sku kun bzang snang mtha' tshe yi lha :
longs sku thugs rje'i mnga' bdag nam mkha'i rgyal :
pad+ma 'byung gnas dba~Mng drag thod phreng rtsal :
'gro kun srid mtsho sgrol phyir skyabs su mchi :
de nas sems bskyed ni :
na mo :
bdag gis mkha' mnyam 'gro ba'i don slad du :
gzhom med tshe yi lha tshogs bsgrub nas ni :
'gro kun 'chi brgyad 'jigs las kun sgrol te :
ka dag lhun grub 'ja' sku'i klong grol shog :
gsum pa bgegs la bka' bsgo ba ni :
hU~M hrI:
dus gsum rgyal bas dbang bskur rigs kyi bdag :
ma hA gu ru ha ya grI wa'i sku :
zil gnon drag po'i rta skad rngam sgra sgrog :
ma rung gdon bgegs tshogs rnams phyir dengs shig :
de nas mtshams gcod pa ni :
hU~M hrI:
ye rdzogs bgegs dpung kun 'joms khro bo'i rgyal :
gar dgu'i dur khrod chas rdzogs me dpung 'bar :
gnam lcags 'khor lo rtsibs stong sdig nag 'phro :
kha nas me 'bar mtshon cha'i thog ser 'phro :
log 'dren bgegs tshogs ma lus rdul du brlag :
log rtog bgegs dpung ma lus mtshams chod cig :
bzhi pa byin 'beb bya ba ni :
hU~M hrI:
chos dbyings bde chen 'chi med tshe yi lha :
lnga ldan longs sku zhi khro rab 'byams tshogs :
ka dag 'chi med klong du byin phob cig :
lnga pa mchod tshogs byin rlabs ni :
hU~M hrI:
stong gsal lhun grub 'od lnga'i b+han+d+ha ru :
ye rdzogs rang byung rnam dag bcud kyis bkang :
mi zad bcud ldan rmad byung bdud rtsir gyur :
de nas dngos gzhi'i rim pa ni :
lha bskyed spyan 'dren bzhugs phyag mchod bstod sngags :
dang po lha bskyed rim pa ni :
hU~M hrI:
snang srid rnam dag rang byung 'od lnga'i klong :
e yaM raM suM keM raM b+h+rU~M:
'ja' zer lnga ldan dwangs ma thig le'i klong :
klong dkyil rin chen lnga ldan gzhal yas khang :
ngo mtshar rmad byung bkra rtags du mas brgyan :
'khor yug 'ja' yig rdo rje me dpung 'khyil :
phyogs bcu'i rgyal ba'i zhing khams ma lus rdzogs :
rang byung lhun grub rgyal kun zhing khams dbus :
lha bskyed ni :
pad+ma ge sar 'ja' thig 'od lnga'i klong :
thabs shes nyi zla pad+ma brtsegs pa'i steng :
dkar ser dmar mthing ljang 'od rig rtsal hrI:
'od 'phros snang srid 'khor 'das zhing kun khyab :
tshur 'dus thabs shes dbyer med rtsa ba'i lha :
rig 'dzin chen po pad+ma thod phreng rtsal :
mtsho skyes rdo rje zhal gcig phyag gnyis pa :
dkar dmar mdangs ldan ral pa'i thor tshugs bcings :
rtse mor rat+na dbang rgyal cod pan lhub :
g.yas pas sdigs mdzub rtse lnga thugs kar bsgrengs :
mnyam gzhag b+han+d+ha tshe bum yum la 'khyud :
rgyal po rol stabs gzi 'od 'gying bag ldan :
de'i pang bde sbyor gsang ba'i yum chen mo :
tshe lha gnya' na DA ki tsan+d+ha lI:
dmar gsal zhi zhing 'dzum mdangs gzi 'od 'bar :
zhabs gnyis yab 'khril mda' dar tshe bum bsnams :
yab yum me tog sna tshogs mdzes phreng can :
zag med bde chen mchog rol yi dam lha :
rtsa khams rnam dag dpa' bo mkha' 'gror gsal :
dwangs ma lnga ldan 'ja' 'od thig klong bzhugs :
de nyid spyi gtsug lnga ldan thig le'i klong :
kun bzang yab yum zag med tshe bum bsnams :
yab kyi dung khang 'ja' 'od nyi ma'i steng :
tshe bdag longs sku 'phags pa nam mkha'i rgyal :
dmar gsal phyag na mda' dar tshe bum bsnams :
dpral bar bum 'khor lnga ldan thig le'i klong :
tshe bdag dbang chen dmar gsal 'khril sbyor mdzad :
zhi khro'i nyams ldan dbu gtsug rta skad sgrog :
g.yas rnams rang rtags mda' dar mkha' la phyar :
g.yon rnams b+han+d+ha tshe yi bum pa 'dzin :
'dor thabs 'gying bag rnam mang 'khrigs dbus gsal :
mgrin par tshe bdag rgyal ba 'od dpag med :
dmar gsal bde rol mnyam gzhag tshe bum 'dzin :
ljags steng pad+ma hrIHdmar dbyangs gsal 'khyil :
tsit+ta ga 'u nyi ma 'ja' 'od klong :
pad 'byung dbang rgyal 'od 'bar sprul pa'i sku :
dkar gsal mdangs ldan byin rlabs gzi 'od 'bar :
rdo rje thod pa tshe bum rin chen bsnams :
dbu la rgyal zhu pad+ma spyi blugs gsol :
phod ka chos dmar ber phyam kha T+wAM bsnams :
sprul 'khor bde spyod rnam mang 'khrigs dbus su :
rin 'byung don grub bde rol tshe bum 'dzin :
phyogs bzhir pad zla 'ja' 'od 'khrigs klong du :
thod phreng sde bzhi dkar ser mthing ljang 'od :
'dzum bcas 'khril sbyor mda' dar tshe bum 'dzin :
longs spyod rdzogs sku mtshan dang dpe byad ldan :
phyi rim pad+ma 'dab brgyad 'ja' 'od klong :
shar du pad 'byung mthing gsal 'khril sbyor bzhugs :
dbu la mchog zhu rdo rje rtse mo gsol :
shar lhor sam+b+ha dkar dmar spyod zhu gsol :
lho phyogs mchog sred dkar gsal paN zhu gsol :
lho nub pad rgyal dmar gsal lhub zhu gsol :
nub phyogs nyi 'od dmar gsal nyi 'bar gsol :
nub byang shAka seng gser mdog gcug zhwa gsol :
byang phyogs seng sgrog mthing nag khyung lding gsol :
byang shar gro lod dmar smug snyan zhu gsol :
kun kyang rang rang rtags kyi phyag mtshan dang :
phyag g.yas mda' dar g.yon rnams tshe bum 'dzin :
phyogs bzhir nyi ma'i 'od klong mgyogs ma bzhi :
dkar ser dmar ljang g.yas rnams mda' dar dang :
g.yon rnams tshe bum bsnams shing gar stabs 'gying :
mdangs ldan sna tshogs pad 'dab 'khor yug la :
sku gsung thugs yon rig 'dzin byin 'od 'thib :
nyer bzhi gnas yul dur khrod brgyad sogs kyi :
dpa' bo dpa' mo ging dang srung ma'i tshogs :
gnas yul srung ma dkar phyogs zo dor rnams :
sgrub rdzas dngos grub bcud sdus nus rab spor :
log 'dren bgegs tshogs dgra gdon rdul du rlog :
de ltar gsal bsgom rang gnas 'khor kun las :
phyag mtshan yig 'bru 'od 'phros rang 'dra yi :
lha tshogs dpag med spyan drangs sib sib thim :
spyan 'dren ni :
hU~M hrI:
ka dag pad brtsegs bde chen rab 'bar dang :
steng 'og phyogs mtshams 'og min chos dbyings gnas :
khyad par bde chen po ta 'og min mkha':
ma tshogs mkha' 'gro sprin 'khrigs rak+sha'i gling :
zangs mdog dpal ri pad 'od gzhal yas nas :
rigs kun bdag nyid 'chi med tshe yi lha :
'khor du ma tshogs dpa' bo mkha' 'gros bskor :
thugs rjes myur mgyogs glog ltar 'khyug cing byon :
sin+d+hu rgya mtsho dwangs pa'i dbus nyid nas :
sna tshogs pad snying rab rgyas 'ja' klong nas :
mtsho skyes rdo rje yum chen tsan+d+ha ma :
'chi med tshe yi lha tshogs 'khor bcas rnams :
thugs rje byin rlabs 'ja' sprin thibs se thib :
gzhom med tshe dbang gzi 'od ta la la :
'chi med tshe dbang stsol phyir gshegs su gsol :
nad med bde dbang stsol phyir gshegs su gsol :
'jigs med kun bzang klong du da sgrol cig :
rang byung thugs rje'i lhun grub legs smon gyis :
kun kyang mi bzad byin 'od thibs se thib :
sku gsung thugs yin rdo rje gsum sbyor cig :
phyogs bcu'i rdul snyed rab 'byams zhing khams nas :
rgyal kun gsung dbang tshe bdag pad+ma 'byung :
'od zer lug rgyud ba thag 'dzings bzhin du :
khams gsum tshe bkrag 'byung ba'i don bcud rnams :
'ja' 'od zer thag 'phro zhing thib thib byon :
a nr-i hU~M yig dkar dmar ta la la :
'od zer dkar dmar sbubs 'dril khyi li li :
skar mda' chad bzhin skal ldan hrIHla thim :
'chi med tshe dbang dngos grub bstsal du gsol :
de nas bzhugs gsol phyag 'tshal ni :
hU~M hrI:
pad+ma stong ldan thig le 'ja' gur dbus :
dran rig 'od snang tshe yi lha tshogs dang :
rtag chad rang grol srung ma rgya mtsho'i tshogs :
ka dag ye rdzogs klong du brtan bzhugs gsol :
blo 'das snang grags sgyu 'phrul zhi khro'i lha :
stong gsal gnyis med rang ngor rang rdzogs pa :
ye shes ngang rdzogs tshe yi lha tshogs la :
gnyis med lhun rdzogs chen por phyag 'tshal lo :
mchod pa ni :
mi zad 'dod dgu longs spyod mchod pa'i sprin :
dag pa rab 'byams snang srid dkyil 'khor lha :
dwangs ma ar+g+haM gsal stong mar me zag bral me tog snying rje'i bdug :   spos /
rang grol tshogs drug grags stong snyan pa'i sgra dbyangs rol mo 'bul :
nang mchod   dug lnga ye shes rang grol bdud rtsi'i bcud :
sku gsum rang grol zag med rak+tar 'khyil :
ye dag blo 'das dpal gyi gtor chen 'bul :
gsang mchod   srid kun mnyam nyid bcu drug dga' bzhi'i rtser :
gzhon nu bum sku bde gsang bla med mchod :
bsgral mchod   ma dag gnyis 'dzin chos dbyings klong du bsgral :
sbyor sgrol mtshan bral ye nas mchod tshogs bzhes :
bstod pa ni :
hU~M hrI:
mtsho skyes rdo rje zhi khro'i mtshan dper ldan :
nyi ma 'bum gyi gzi brjid dpal 'bar ba :
bde chen snang grags stong nyid sngags sgra sgrog :
thugs rje gzhom med ye shes bcud stsol ba :
'jigs bral rdo rje'i sku la phyag 'tshal bstod :
gnyis med sbyor yum DA ki tsan+d+ha ma :
'jigs bral tshe yi dngos grub myur ster ma :
mkha' 'gro rgya mtsho'i gtso mo man+d+hA ra :
'jigs med gzhom bral rdo rje'i yum la bstod :
mkha' gsang rdo rje don dam dbyings kyi lha :
ye nas rig rtsal 'gyur med thig le'i klong :
dus gsum rgyal ba'i nus stobs gzhom med bcud :
mi zad dpal 'bar myur stsol rnams la bstod :
hU~M hrI:
gti mug rnam dag chos dbyings ye shes ngang :
bud+d+ha dpa' bo yab yum sku la bstod :
zhe sdang rnam dag me long ye shes ngang :
rdo rje dpa' bo yab yum sku la bstod :
nga rgyal rnam dag mnyam nyid ye shes ngang :
rat+na dpa' bo yab yum sku la bstod :
'dod chags rnam dag sor rtog ye shes ngang :
pad+ma dpa' bo yab yum sku la bstod :
phrag dog rnam dag bya grub ye shes ngang :
karma dpa' bo yab yum sku la bstod :
hU~M hrI:
phyogs bcu'i rgyal ba rnams kyi rigs kun bdag :
dkyil 'khor gtso mchog 'gro ba'i tsha gdung sel :
gzhom med chos dbyings sra brtan rdo rje'i mkha':
rig 'dzin rgya mtsho'i tshogs rnams 'od phung 'bar :
kun bzang mtshan mchog brgyad la phyag 'tshal bstod :
'khor yug mkhyen brtse nus ldan zhi khro'i lha :
dpa' bo mkha' 'gro dam can srung ma'i tshogs :
khams gsum dbang sdud srid gsum zil gyis gnon :
'gro don 'khor ba dong sprugs mdzad la bstod :
lha tshogs so so'i thugs kar 'dab brgyad gser rdor dbus :
lnga ldan 'od klong thugs srog hrIHdmar las :
mtha' mar gsang sngags rgyal pos bskor bar bsam :
de las lnga ldan 'od zer rab 'bar bas :
'khor ba dong sprugs dag pa rab 'byams ngang :
tshe lha rdo rje ye shes 'od zer gyis :
'khor 'das yongs kyi bcud kun dbang sdus la :
gdal khyab 'dzin med rtsa gsum dkyil 'khor 'dir :
ma 'grub bar du srog phyir mi gtong zhing :
ma gsal bar du bskyed rdzogs lhun grub ngang :
blang dor 'dzin bral rdo rje gsum gyi mkha':
rtsa gsum tshe yi lha tshogs thugs dam bskang :
'pho gzhom mi mnga' 'chi med kun bzang klong :
'gyur med rdo rje'i dbyings grol dngos grub stsol :
de nas bsnyen pa'i rim pa ni :
oM gu ru pad+ma badzra A yur+dz+nyA na sid+d+hi hU~M hrI:
a mA ra Ni dzI ban d+hi ye swA hA:
de nas bsgrub pa'i rim pa ni :
oM AHhU~M hrIHgu ru pad+ma badzra DA kI tsan+d+ha lI A yuHsid+d+hi nr-i b+h+rU~M dzaHhU~M A:
de nas las sbyor gyi rim pa ni :
oM AHhU~M sarba badzra gu ru pad+ma thod phreng rtsal hrIHma ha ri ni sa A yur+dz+nyA na  sid+d+hi hU~M hrI:
rgyas gdab pa ni :
zab gsal gsang sngags snying po'i rgyas gdab pas :
mi 'jig mi shigs rtag brtan rdo rje'i mkhar :
gzhon nu bum sku sgyu 'phrul zhi khro'i lha :
mtha' bral ka nas dag par tshe sba 'o :
rjes bsngo smon ni :
dbyings rig mgon po kun bzang snang mtha' yas :
chos dbyings 'chi med rig 'dzin pad+ma 'byung :
rig 'dzin rgyal ba'i sku thig 'od klong du :
gting gsal ye shes 'khor lo bzhi rdzogs shog :
phaT phaT:
mdo rgyud rig 'dzin rgyal ba'i thugs thig mchog :
sngar bkrol mdo rgyud bcud bsdus sngon med 'di :
da dus snying gi grogs mchog rje 'bangs gsum la :
tsit+ta'i khrag thig lag mthil mngon sum gtad :
bsam yas rdo rje'i klong sgrom du :
mi 'jig rgyas thobs gter du sbos :
nam zhig rtsod ldan dus kyi tha ma la :
nga sprul khrag 'thung bdud 'dul rdo rje yis :
bton nas dkyil 'khor 'dzin pa'i bu dgu dang :
gzhan yang lung 'dzin skyes bu 'ga':
bung bas mdangs ldan bcud bsdus bzhin :
'di 'phrad skal ldan tshe yi rig 'dzin rnyed :
'di 'phrad kun bzang 'od sku'i klong sgrol nas :
yangs pa'i rgyal khams ngang gis bde bar nges :
bka' 'di rma chen spom ra dang :
dpe kar dgra bla khyod la bcol :
thub par srungs shig badzra sa ma ya :
rgya rgya rgya :
sku'i rgya :
gsung gi rgya :
thugs kyi rgya :
man+t+ra guh+ya d+ha thim :
badzra sa ma ya rgya rgya rgya :
bdag 'dra khrag 'thung bdud 'dul rdo rje yis //
dpal gyi bsam yas rdo rje'i klong sgrom nas //
g.yo med rdzu 'phrul shugs kyis spyan drangs nas //
mdo khams shar phyogs nor 'dzin dbang po'i dpal //
lugs gnyis 'dzin pa 'jigs bral rnga chen gyis //
'jig rten khams 'dir zla bral ldir sgrog pa //
rigs gsum mgon po'i yang sprul srid zhi'i mgon //
kun gyi gtsug nor zla bral A nan+ta //
gsang bdag dbang po phas rgol stobs 'joms pa /
mtshungs med zla bral rigs gsum des bskul ngor //
chos grwa chen po dpal ldan lhun grub kyi //
rang byung lhun grub dkyil 'khor rnam dag pa //
bde chen pad+ma brtsegs pa'i pho brang yang dben du //
shog ser rnam dkar ngos las legs par phab //
chos 'di ji srid bskal pa ma stongs kyi bar du ma rdzogs so //
sarba mang+ga laM//

//
