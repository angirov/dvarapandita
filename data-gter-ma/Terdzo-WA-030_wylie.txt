@#//
tshe sgrub gsang dril zung 'jug yang snying bcud bsdus kyi sgrub thabs tshig don rab gsal bzhugs so //yang zab bka' rgya can \u0f80atshaH
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan tshe dpag med la phyag 'tshal lo :
bdag 'dra pad+ma 'byung gnas nga :
tshe dpag med kyi ngo bo ste :
de phyir tshe yi sgrub pa bstan :
de la sngon 'gro dngos gzhi rjes gsum ste :
sngon 'gro dkyil 'khor rab 'bring tha ma'i dbus :
tshe bum chas rdzogs bum rdzas bcas bshams pa'i :
g.yas su tshe gtor tshe 'brang ril bu dang :
g.yon du tshe chang tshe mda' dar dmar brgyan :
gong ngam rgyab tu rtsa gsum spyi gtor bsham :
lha tsaka phreng ba rdo rje me long sogs :
sgrub dbang rdzas rnams phyi nang gang rigs dang :
mdun du sman raka gtor tshogs mchod rdzas rnams :
dgos pa'i bsham bkod yo byad tshang bar bya :
sngon gtor byin brlabs dkar phyogs rnams la 'bul :
nag phyogs bgegs rigs kun gzir bskrad 'ching ni :
oM pad+mAn+ta kr-ita badzra kro ta h+ya grI wa hU~M phaT:
bdag nyid dpa' bo rta mgrin sku mdog dmar po gri gug thod khrag bsnams pa /
khro bo'i chas kyis brgyan pa /
zhabs gnyis 'dor stabs dregs pa gnon cing /
dbu gtsug rta skad 'tsher bas snang srid dbang du sdud cing gdon bgegs 'byung po rnams 'dul ba'i bdag por gyur par bsam la ting nge 'dzin dang phyag rgyas phyogs bzhi mtshams brgyad kyi bgegs rigs bkug la /
gnyis pa bka' bsgo gtor ma sbyin nas mthar bskrad cing mtshams bcad pa ni /
hrI:
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
dngos grub bar chad byed pa'i bgegs :
log par 'dren pa bdud kyi tshogs :
'di ru ma 'dug rang sar dengs :
gal te mi 'gro 'dug gyur na :
bdag nyid dpal chen rab khros nas :
khyod kyi lus ngag yid dang bcas :
rdul phran bzhin du brlag par byed :
de bas ma 'dug rang sar dengs :
oM badzra kro ta h+ya grI wa hu lu hu lu hU~M phaT:
oM sum+b+ha sogs hU~M bzhi'i sngags kyis brab bo //
hU~M:
nga ni ye nas ngang gis khro :
mtshams gcod khro bos nam mkha' gang :
bgegs 'dul khro bo'i rol mtshams las :
su yang 'da' bar ma byed cig :
oM AHhU~M hrIHbadzra kro ta rak+Sha rak+Sha hU~M phaT:
ces srung ba'i gur khang du bsam mo //
gsum pa skyabs 'gro sems bskyed yan lag bcu pa 'bul ba ni /
na mo :
bde gshegs rgyal ba kun 'dus tshe dpag med :
skyabs gnas dkon mchog gsum gyi rang bzhin la :
bdag dang 'gro ba sems can ma lus rnams :
byang chub ma thob bar du skyabs su mchi :
bdag gis sems bskyed 'gro ba kun don du :
sangs rgyas rigs 'dus tshe dpag med bsgrubs nas :
gang la gang 'dul phrin las sna tshogs kyis :
'gro drug sems can bsgral bar dam bca' 'o :
bla ma yi dam mkha' 'gro gshegs su gsol :
sku gsum rnam dag zhing khams gsum du bzhugs :
rnal 'byor bdag cag gus pas phyag 'tshal lo :
phyi nang gsang gsum mchod pa bzhes su gsol :
nyams chag sdig sgrib ma lus mthol lo bshags :
gsang sngags bla med don la rjes yi rang :
smin grol gsang sngags chos 'khor bskor du gsol :
rgyal ba mya ngan mi 'da' gzhan don bzhugs :
snying po 'gro ba sems can don du bsngo :
'chi med yang dag rdo rje'i don rtogs shog :
ces skyabs sems yan lag bcu pas tshogs bsags sgrib pa sbyang ngo //
bzhi pa dkyil 'khor mchod rdzas rnams la byin rlabs shing sbyang spel bya ba ni /
spos rol gdung shugs kyi dbyangs dang bcas pas 'di skad do //
hrI:
bde chen chos dbyings pho brang nas :
bcom ldan mgon po tshe dpag med :
tshe yi dkyil 'khor sgrub rdzas la :
dbang skur dngos grub byin phob cig :
longs spyod rdzogs pa'i zhing khams nas :
tshe lha rigs lnga yab yum rnams :
tshe yi dkyil 'khor sgrub rdzas la :
dbang skur dngos grub byin phob cig :
pad+ma 'od kyi gzhal yas nas :
tshe bdag pad 'byung yab yum rnams :
tshe yi dkyil 'khor sgrub rdzas la :
dbang skur dngos grub byin phob cig :
gang 'dul sprul pa'i zhing khams nas :
rig 'dzin brgyud pa'i bla ma rnams :
tshe yi dkyil 'khor sgrub rdzas la :
dbang skur dngos grub byin phob cig :
dkyil 'khor gsum ldan pho brang nas :
yi dam mkha' 'gro chos skyong rnams :
tshe yi dkyil 'khor sgrub rdzas la :
dbang skur dngos grub byin phob cig :
bkrag gsal tshe yi dkyil 'khor la :
dbang chen rnams kyis dbang skur cig :
byin chen rnams kyis byin phob cig :
dngos grub rtags mtshan myur du ston :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M gu ru d+he wa DA ki nI A yur+dz+nyA na puN+ye tiSh+Tha badzra sa ma ya A we sha ya a A:
A:
ma bcos lhun grub b+han+d+ha'i snod nang du :
'chi med bdud rtsi pany+tsa a mr-i ta :
dmar chen rak+ta khrag gi rgya mtshor 'khyil :
gtor ma zag med sha lnga bdud rtsi lnga :
sman raka gtor tshogs kun bzang mchod pa'i sprin :
dkyil 'khor lha tshogs thugs dam skong rdzas gyur :
oM AHhU~M sarba pany+tsa a mr-ita ma hA rak+ta ba liM ta hU~M hrIHthA:
hrI:
chos kun rnam dag stong pa'i ngang nyid las :
b+h+rU~M las rin chen 'bar ba'i snod mchog tu :
oM AHhU~M gsum 'od du zhu ba las :
me tog la sogs mchod pa'i rdzas su gyur :
oM AHhU~M badzra puSh+pe nas /
shab+da pU tsa ho :
ma hA mAM sa rak+ta kiM ni ri ti sarba pU tsa oM AHhU~M:
bo d+hi tsit+ta g+ha Na gu h+ya shu kra pU tsa ho :
zhes phyi nang gsang ba'i mchod sprin rgya mtshor gyur /
!
pad+ma tshe dpag med la phyag 'tshal lo //
spyi don gnyis pa dngos gzhi'i las rim ni //
bdag mdun lha bskyed spyan 'dren mchod bstod dang //
dzapa? bsnyen thun mtshams gsol 'debs mchod bstod bskul //
dang po dkyil 'khor bskyed cing lha bsgom pa ni /
dngos po'i chos rnams ye nas dmigs su med :
stong nyid ka dag nam mkha'i rang bzhin las :
sems can kun la khyab pa'i snying rje bsgom :
de yi ngang las rang byung gzhal yas khang :
bkod pa rgyan rdzogs tshe yi dkyil 'khor dbus :
pad zla nyi steng rang rig 'phro 'du las :
khro rgyal kun 'dus rta mgrin dbang drag gsal :
bdag nyid spyi gtsug pad+ma dmar po dang :
zla steng hrIHlas gu ru pad+ma 'byung :
tshe dpag med dang dbyer med sku mdog dmar :
'od zer bye ba dgu khri mnyam gzhag steng :
rin chen sna bdun bum pa bdud rtsis bkang :
dgos 'byung dpag bsam shing gi kha rgyan can :
rin chen rgyan ldan skyil krung 'od dpung 'bar :
snang la rang bzhin ma grub chu zla ltar :
ma yengs ka dag rang mdangs lhang nger gsal :
zhes rang nyid yi dam tshe dpag med snang stong chu zla lta bur gsal ba'i mdun du dkyil 'khor bum gtor rnams mi dmigs pa stong pa'i ngang las /
skad cig gis chu las chu bur rdol ba bzhin thol gyis bskyed pa ni /
mdun du dkyil 'khor bum pa bcas :
gzhal yas khang dbus pad zla'i steng :
hU~M las bdud rtsi rtsa ba'i lha :
bcom ldan bla ma 'chi med dpal :
pad+ma tshe mchog byi ru'i mdog :
zhal gsum phyag drug zhi ma khro :
dang po rdo rje thod pa bsnams :
bar pas tshe bum rin chen bsnams :
'og mas kha T+wAM tshe dar 'dzin :
skyil krung rin chen rgyan drug gsol :
man+dA ra ba dmar gsal 'khril :
mda' dar g.yas la tshe bum g.yon :
gzhon tshul me tog phreng bas spras :
yab yum phyogs mtshams 'dab brgyad du :
tshe bdag rigs lnga yab yum dang :
tshe yi mkha' 'gro mgyogs ma bzhi :
kun gyis mda' dar tshe bum bsnams :
dkar ser dmar ljang mthing 'od 'bar :
gzhan yang tshe yi drang srong dang :
rig 'dzin mkha' 'gro ma nges gsal :
lha rnams gnas su oM AHhrI:
dbang bskur byin brlabs nus pa ldan :
thugs ka'i hrIHlas 'od 'phros pas :
ye shes sems dpa'i lha tshogs rnams :
tshe dpag med kyi rnam pa ru :
rigs lnga'i zhing nas spyan drangs bstim :
gnyis pa spyan 'dren mchod bstod bya ba ni /
spos dang rol mo dbyangs bcas nas /
hrI:
sngon gyi bskal pa dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub phyir :
byin gyis brlab phyir gshegs su gsol :
hrI:
ka dag gsang ba lhun grub gnas mchog nas :
ma bcos rang shar bdag mdun lha tshogs rnams :
thugs rje 'gag med dzaHhU~M baM hoHA:
shar grol bde stong gnyis med tiSh+Tha lhan :
mtha' grol blo 'das ngang du na mo hU~M:
mchod pa 'bul ba ni /
hrI:
gang shar snod bcud mchod lnga lha mo lnga :
bde stong grags stong tshor stong myang stong dang :
reg yid bde ba chen po'i ngang du bzhes :
phyi nang mchod tshogs sman raka gtor ma dang :
'chi med thabs shes don dam bde bas mchod :
rtsa brgyud bla ma'i dgongs pa bskang gyur cig :
dkyil 'khor lha tshogs mchod pas mnyes gyur cig :
mkha' 'gro chos skyong thugs dam bskang gyur cig :
mchod par 'os pa rnams kyi thugs dam bskang :
oM AHhU~M gu ru A yuHd+he wa dz+nyA na DA ki nI pU tsa pany+tsa a mr-ita rak+ta b+ha liM ta sarba pU tsa khA hi :
sman rag mchod do //
bstod pa 'bul ba ni /
hrI:
ma bcos spros bral bla ma chos kyi sku :
bde chen longs spyod bla ma tshe dpag med :
pad sdong las 'khrungs bla ma pad+ma 'byung :
sku gsum dkyil 'khor rdzogs la phyag 'tshal bstod :
ye nas rnam dag mi shigs rdo rje'i sku :
mi 'gyur g.yung drung ka dag rgyal ba'i gsung :
'khrul grol gsal mdangs mgon po tshe dpag med :
bde ba chen po tshe yi dkyil 'khor lha :
thugs rje che mnga' rnams la phyag 'tshal bstod :
'chi med tshe yi dngos grub bstsal du gsol :
zhes pas mchod bstod gsol ba btab /
gsum pa dzapa? bzlas dmigs bzlas kyi rim pa /
bdag mdun so sor phye ba'i /
bdag bskyed kyi dmigs pa ni /
bdag nyid rta mgrin dbang drag tu gsal ba'i spyi bor /
pad+ma tshe dpag med sku mdog dmar po tshe'i 'od gur 'khrigs pa'i klong du bzhugs pa /
phyag mnyam gzhag gi steng na rin po che sna bdun gyi bum pa 'chi med tshe'i bdud rtsis bkang ba dgos 'dod dngos grub 'byung ba'i dpag bsam shing gi kha rgyan can /
tshe yi lha tshogs thams cad nyi ma dang nyi zer bzhin 'od phung 'bar nas bzhugs par gsal /
de'i thugs srog hrIHlas 'od zer 'phros phyogs bcu'i zhing rab 'byams nas sangs rgyas byang chub sems dpa' rtsa gsum zhi khro rgyal ba rgya mtsho'i lha tshogs rnams /
rang gi mdun gyi nam mkhar bzhugs par bsam la gsol ba btab pa ni /
oM AHhU~M badzra gu ru pad+ma A yuHShe hU~M AH
zhes lan bdun brjod pas /
nam mkhar bzhugs pa'i ye shes sems dpa' rnams spyi bo'i tshe dpag med la bstim /
A yuHShe /
sa ra ha /
ka ra re /
shwa ra re hU~M/
zhes lan bdun gyis gsol ba btab pas sangs rgyas thams cad kyi sku gsung thugs yon tan phrin las dbang dang dngos grub ma lus pa rdzogs nas byin rlabs gzi brjid dpal du 'bar bar bsam /
de nas rang gi snying ga nas rlung gi sbu gu lcags kyu lta bur 'phros pas /
sna bug g.yon par byung nas /
spyi bo'i tshe dpag med kyi phyag na bum pa yod pa'i nang du zhugs shing /
bdud rtsi na ra ra byung rang gi tshangs bug nas babs snying gar thim /
lus thams cad tshe'i bcud du gyur nas bdud rtsis gang bar bsam mo //
dper na /
dad mos dmigs pa'i rlung ni bung ba'i mchu lta bu /
byin rlabs tshe yi bcud ni me tog gi rtsi lta bur bsam nas bcud blang ba'o //
de'i ngang nas /
oM A yur+dz+nyA na a mA ra Ni dzI wan+ti badzra A yu She swA hA/
brgya stong gang 'grub bzlas nas tshe bcud bsdu ba'i gsol 'debs bya /
yang spyi bo'i tshe dpag med kyi sku gsung thugs las 'od zer phyogs bcur 'phros pas /
phyi snod stong gsum 'jig rten gyi bcud thams cad gser btul ba'i khu ba lta bur byung nas /
tshe dpag med kyi phyag gi bum pa ltem ltem gang zhing me re re lud pa /
rang gi spyi bo nas bab /
rlu+ung tshur nang du rngub tshe /
bdud rtsis lus ltem gyis gang bar bsam la mchil ma mid pas /
lus chil gyis gang bar bsam /
gong ltar bsnyen pa dang gsol ba btab /
yang tshe dpag med kyi sku gsung thugs las 'od zer phyogs bcur 'phros pas /
nang bcud sems can thams cad kyi tshe bkrag gzi mdangs nus pa'i bcud rnams mtshal btul ba'i khu ba lta bur byung nas /
tshe dpag med kyi bum pa ltem ltem gang zhing me re re lud pa /
rang gi lus chil gyis gang bar bsam la sngags bzla /
gsol ba gdab /
yang tshe dpag med kyi sku gsung thugs las 'od zer phyogs bcur 'phros pas /
bla ma yi dam sangs rgyas byang sems dpa' bo mkha' 'gro dam can thams cad kyi thugs rje'i byin rlabs nus pa ma lus pa /
'od zer baiDUr+Ya'i zhun ma lta bur byung nas tshe dpag med kyi bum pa ltem ltem gang zhing me re re lud pa /
rang gi spyi bo nas babs lus nang thams cad tshe bcud bdud rtsis ltem gyis gang bar bsam /
oM A yur+dz+nyA na a mA ra Ni dzI wan+ti badzra A yu She swA hA/
zhes brgya stong khri 'bum gang 'grub bya /
skabs su gsol ba 'di ltar thob /
hrI:
lhag pa'i lha mchog tshe dbang rdo rje'i sku :
phyi nang snod bcud 'khor 'das thams cad kyi :
'chi med snying po bdud rtsi'i bcud bsdus nas :
bdag la 'chi med tshe yi dngos grub stsol :
ces pas gsol ba thun bzhir thob /
rjes kyi don ni /
bla ma tshe dpag med rang gi spyi bo nas bstim /
rang nyid yi dam tshe dpag med kyi thugs kar hrIHyig gi mthar sngags phreng 'khor ba'i 'od zer gyis phyi nang snod bcud 'khor 'das kyi tshe bcud dwangs ma rnams bsdus nas bdag la thim /
rig 'dzin tshe yi dngos grub thob par mos pas /
rgyun bsnyen du /
oM a mA ra Ni dzI wan+ti swA hA/
zhes nus tshad bzlas nas gsol ba btab /
rang lus gser gyi rdo rje gcig tu bsam la /
de rjes dmigs med ngang du bzhag
/\u0f80atsha :
pad 'byung bdag gi thugs bcud do :
ma 'ongs bskal pa'i yang mtha'i dus :
mi rnams tshe thung longs spyod dbul :
de dus zab la nyams len bde :
kun la ma bstan khyad chos 'di :
rgyun du nyams su blang ba na :
rdo rje tshe yi rig 'dzin 'grub :
tshe gcig sangs rgyas the tshom med :
skal pa can dang 'phrad par shog :
sa ma ya :
rgya rgya rgya :
!
mdun bskyed kyi dmigs pa ni :
mdun gyi bum pa dang dkyil 'khor gyi gtso bo tshe dpag med yab yum /
tshe lha rigs lnga yab yum tshe'i lha mo mgyogs ma rnams ma 'dres yongs rdzogs su gsal ba'i /
gtso bo'i thugs kar zla ba'i steng du hrIHdmar po la sngags phreng g.yas su 'khor bar bsam /
bdag nyid yi dam tshe dpag med kyi sngags las 'od zer 'phros /
mdun bskyed lha tshogs rnams kyi thugs kar thim /
thugs dam gyi rgyud bskul /
de dag las 'od 'phros /
phyi snod 'jig rten gyi khams /
sa chu me rlung nam mkha'i dwangs bcud thams cad 'od zer ser po'i rnam par 'ub kyis bsdus nas /
tshe dpag med kyi phyag gi bum pa dang thugs ka'i sngags phreng la thim /
'chi med tshe yi bcud kyis khengs /
bdud rtsi phyur ba'i 'od zer thugs rje'i gzungs thag la lu gu rgyud du 'khril nas bdag gi thugs kar thim /
lus thams cad 'chi med bdud rtsis gang tshe'i dngos grub thob par bsam la bsnyen sgrub las gsum gcig tu dril ba'i sngags 'di yengs med rtse gcig gis bzla'o //
oM gu ru A yur+dz+nyA na hU~M b+h+rU~M nr-i dzaHsid+d+hi pha la hU~M a mA ra Ni dzI wan+ti swA hA/
'bum tsho gsum ni bzlas par bya :
rjes la zhag re brgya rtsa bzla :
tshe yi dngos grub thob par 'gyur :
skabs su gsol ba 'di ltar thob :
hrI:
lhag pa'i lha mchog tshe dbang rdo rje'i sku :
phyi nang snod bcud 'khor 'das thams cad kyi :
'chi med snying po bdud rtsi'i bcud bsdus nas :
bdag la 'chi med tshe yi dngos grub stsol :
ces gsol ba btab la mchil ma mid pas /
tshe'i bdud rtsis lus chil gyis gang bar bsam /
yang tshe dpag med kyi thugs ka nas 'od zer 'phros /
nang bcud kyi sems can /
lha klu gnod sbyin sman lha drang srong /
mi dbang stobs po che rnams kyi tshe bcud /
bsod nams /
bkrag mdangs /
gzi brjid /
mnga' thang snyan grags /
dpal 'byor longs spyod kyi bcud thams cad /
'od dmar po'i tshul du bsdus nas /
tshe dpag med kyi bum pa dang sngags phreng la thim /
'chi med tshe'i bcud kyis gang ba'i 'od zer thugs rje'i gzungs thag la lu gu rgyud du 'khril nas bdag la thim /
lus thams cad 'chi med bdud rtsis gang tshe'i dngos grub thob par bsam la dmigs pa'i 'phro 'du ma yengs par sngags bzlas gsol 'debs gong bzhin 'bad /
yang dkyil 'khor lha tshogs rnams las 'od zer 'phros /
tshe'i zhing khams bde ba can dang rigs lnga sku gsum dag pa'i zhing na bzhugs pa'i /
rgyal ba sras bcas tshe'i rig 'dzin dpa' bo dpa' mo thams cad kyi /
byin rlabs dbang dang dngos grub thugs rje nus pa'i bcud ma lus pa rnams /
'od sngon po'i rang bzhin du bsdus nas /
tshe dpag med kyi sngags dang bum par thim /
'chi med tshe'i bcud kyis khengs /
'od zer thugs rje'i gzungs thag la lu gu rgyud du 'khril nas bdag la thim /
lus thams cad 'chi med bdud rtsis gang tshe'i dngos grub thob par bsam la dmigs bzlas gsol ba btab /
yang bdag nyid yi dam tshe dpag med kyi thugs ka nas sngags kyi 'od zer gzungs thag la brgyud de song bas /
mdun bskyed dkyil 'khor lha tshogs rnams kyi thugs dam rgyud bskul /
de dag gi thugs ka'i sngags las 'od 'phros /
'khor 'das snod bcud kyi tshe dang bsod nams thams cad a dkar po nr-i ljang gu hU~M mthing ga'i rang bzhin bkrag mer mer snod bcud khengs te /
tshe lha rgyal ba zhi khro yab yum dang /
tshe'i drang srong rig 'dzin /
lha dang klu dbang nor lha 'gro ba mi dang /
nam mkha' nyi zla nor bu phyi nang 'byung ba'i dwangs ma bcud kyi snying po rnams /
gzi bkrag 'od mdangs me re re 'dus nas /
bdag mdun gyi dkyil 'khor lha tshogs la thim pas 'chi med tshe'i dngos grub thob par bsam la sngags bzla gsol ba gdab /
tshe dpag med tshe lha rigs lnga yab yum sbyor mtshams nas 'od zer 'jig rten gyi khams rnams su 'phros pas /
snod bcud thams cad a nr-i hU~M gsum gyis me re re gang bar gyur /
thugs ka'i hrIHlas 'od 'phros /
tshe 'gugs pa dang sdud pa'i pho nya lha mo mgyogs ma /
dkar ser dmar ljang sna tshogs mda' dar tshe bum lcags kyu zhags pa bsnams pa grangs med pas /
nam mkha' sa gzhi 'jig rten gang ba rnams kyis /
rang dang bsrung bya'i bla tshe gdon bgegs 'byung po dregs pa can dag gis phrogs pa brkus pa rnams dang /
snod bcud brtan g.yo ma lus pa'i tshe bcud dwangs ma /
thugs rje byin rlabs dbang dang dngos grub thams cad a nr-i hU~M gi rnam par tshur bsdus nas /
bdag mdun lha tshogs rnams la bstim /
thams cad kyis 'chi med tshe'i sngags sgra ti ri ri sgrog par bsam la bsnyen pa dang gsol 'debs bya /
rang gzhan gang gi don yin yang /
lha'i gsal snang thebs pa /
sngags kyi brjod tshig dag pa /
dmigs pa'i 'phro 'du la sems zin pa gal che /
don med 'khyal tshig rnam rtog 'khrul 'byams rang gar shor ba'i bzlas brjod ni gsang sngags kyi phyogs su mi 'gro'o //
lha sngags ting 'dzin yengs med kyi dmigs bzlas byas pas rtags dang phan yon bsam 'das brjod mi nus par 'byung /
khyad par rdo rje phyag mtshan rnyed pa dang :
me tog la sogs phreng ba rmi bar 'ong :
bum chu phyur dang ljang sogs skye ba dang :
dngos nyams rmi lam dag tu zhal yang mjal :
de tshe bum chu dam rdzas dngos grub blang :
o rgyan bdag gi lang tsho tshe dang mnyam :
ma 'ongs las 'phro'i bu dang 'phrad par shog :[ \u0f80]atsha :
!
bzhi pa thun mtshams su mchod bstod byed pa ni :
mchod gtor kha gsos dkyil 'khor sman raka sbreng :
oM AHhU~M:
'chi med bde ba chen po'i klong yangs nas :
rdo rje lta bu pad 'byung tshe dpag med :
tshe lha rgyal ba rigs lnga yab yum dang :
rigs bzhi mgyogs ma tshe yi dngos grub bdag :
gnas 'dir gshegs la dkyil 'khor gzhal yas su :
tshe mchog stsol phyir bde ba chen por bzhugs :
lus ngag yid gsum rnam dag gus phyag 'tshal :
phyi nang gsang ba'i mchod yon bla na med :
rang byung rtsa brgyad stong sbyar bdud rtsi mchog :
nyon mongs dug lnga bsgral pa'i rak+ta dang :
ro drug bcud ldan gtor ma tshe yi 'brang :
'chi med gsang ba'i dkyil 'khor lha la 'bul :
oM AHhU~M gu ru A yuHde wa dz+nyA na DA ki nI ar+g+haM nas /
shab+da pU tsa :
pany+tsa a mr-ita rak+ta ba liM ta hU~M hrIHthA yA:
bstod pa ni /
hrI:
mtha' yas 'gro ba'i skyabs mchog pad+ma 'byung :
chos kyi dbyings las bde chen longs spyod rdzogs :
mtshan tsam thos pas 'chi med tshe yi mchog :
stsol ba'i mgon po de la phyag 'tshal bstod :
pad sdong las 'khrungs rdo rje lta bu'i sku :
'od gsal lhun grub rgyal ba'i ngo bo nyid :
'gyur med rdo rje'i sku la phyag 'tshal bstod :
'gag med rol pa chen po rgyal ba'i gsung :
tshangs pa'i gsung mchog dri med ka la'i dbyangs :
don dam gsang sngags gsung la phyag 'tshal bstod :
sgrib med khyab brdal rol pa rgyan du shar :
ka dag lhun grub thugs rje mkha' ltar khyab :
bde stong 'khrul med thugs la phyag 'tshal bstod :
dbang skur byin rlobs tshe yi dngos grub stsol :
rgyas par 'dod na las gzhung bya :
tshe sgrub lcags dril zab par rdzogs :
bdag 'dra o rgyan pad+ma ngas :
tshe sgrub kun gyi bcud bsdus 'di :
yang snying dril nas gter du sbas :
las 'phro can dang 'phrad par shog :
smya :
rgya rgya rgya :[ \u0f80]atsha :
!
tshe yi dkyil 'khor lha tshogs la :
thugs dam gnad bskul tshe 'gugs ni :
hU~M:
bcom ldan mgon po tshe dpag med :
sku mdog dmar po longs spyod rdzogs :
man+dA ra ba dmar gsal 'khril :
tshe bcud dpal gyi dwangs ma skyed :
phyag rgya tshe yi bum pa nas :
tshe yi 'od zer phyogs bcur 'phros :
phyogs bcu'i zhing khams mtha' yas nas :
'khor 'das kun gyi tshe bcud dpal :
a nr-i hU~M gi rnam par sdus :
tshe yi dkyil 'khor lha tshogs la :
byin chen phob cig dbang chen skur :
dngos grub dpal g.yang tshe khug cig :
tshe bdag rigs lnga yab yum rnams :
phyag rgya tshe yi bum pa nas :
tshe yi 'od zer phyogs bcur 'phros :
stong gsum snang srid 'jig rten nas :
snod bcud kun gyi tshe dang dpal :
bkrag mdangs gzi brjid snyan grags stobs :
bsod nams tshe yi bcud du sdus :
dpal skyed g.yang spel tshe khug cig :
tshe yi pho nya mgyogs ma rnams :
phyogs bcu nam mkha'i mtha' bskor la :
bdag dang bsrung bya'i bla tshe srog :
tshe bdud gshin rjes khyer dang brkus :
nyams dang chad ral 'khyams pa rnams :
dbang du sdus la tshe khug cig :
phyi yi 'byung lnga'i bcud sdus la :
nang gi 'byung ba'i tshe gsos shig :
lha mi klu dbang srid gsum bcud :
tshe bsod dpal 'byor g.yang khug cig :
dus gsum sangs rgyas byang chub sems :
tshe yi drang srong rig 'dzin dang :
dpa' bo mkha' 'gro'i byin rlabs dbang :
yon tan nus pa'i tshe khug cig :
bdag mdun dkyil 'khor lha tshogs la :
tshe lha rgyal ba thams cad kyis :
byin chen phob cig dbang chen skur :
dngos grub dpal g.yang tshe khug cig :
tshe srog dwangs ma 'phel rgyas brtan :
stong nyid ye shes rdo rjer gyur :
hrI:
mi shigs rdo rje tshe yi srog :
tshe srog sra zhing brtan gyur cig :
mi 'gyur g.yung drung tshe yi bcud :
tshe bcud dpal g.yang rgyas par mdzod :
mi nub rgyal mtshan tshe yi rten :
tshe bkrag gzi mdangs bskyed du gsol :
mi zad rin chen tshe yi gter :
tshe nor mi rgyud 'phel bar shog :
bcom ldan ye shes tshe dpag med :
tshe yi lha tshogs 'khor dang bcas :
bdag gi lus ngag yid gsum la :
sku gsung thugs kyi byin gyis rlobs :
'chi med tshe yi dngos grub stsol :
lus la bde ba bskyed du gsol :
A yuHtshe yi dngos grub stsol :
ngag la nus pa sbar du gsol :
bde stong thugs kyi dngos grub stsol :
sems la rtogs pa bskyed du gsol :
hrI:
shar lho nub byang dbus lnga yi :
tshe lha kun gyis tshe bcud sdus :
skal ldan bu yi sgo gsum la :
'gyur ba med par rgyas btab pas :
skye 'chi med pa'i don rtogs shog :
oM AHhU~M gu ru A yur+dz+nyA na hU~M b+h+rU~M nr-i dzaHsid+d+hi pha la hU~M a mA ra Ni dzI wan+ti swA hA:
tshe'i lha tshogs rnams la thugs dam gnad bskul bya zhing /
dkyil 'khor dang phyogs thams cad du mda' dar g.yab cing tshe 'gugs bstim dmigs pa bcas brtan par bya'o //
de ltar tshe sgrub gsang lam ma bdag bskyed dang /
lcags dril ma mdun dkyil bum bskyed mnyam rdzogs kyi tshe'i phrin las khyer bder bkod pa'i dgongs don rnams rang gzhung ltar las /
tshig phrad 'ga' zhig bsgyur bkod dang /
byin 'beb sogs kho bos spros pa dang /
mdun bskyed tshe bzlas pa'i dmigs rim dag tshe khrid snyan brgyud bzhin du nyung bsdus spel /
tshe bskul 'gugs bstim rnams tshe sgrub gsang ba snying po nas blangs pa'o //
spyir bsnyen sgrub gang la yang 'jug pa dang /
khyad par tshe sgrub kyi rigs la /
bdag mdun dmigs pa gsal zhing brtan pa /
ngag 'khyal gyis sngags bzla ba la bar gcod mi byed par yengs med du brtson pa gal che /
rjes kyi las rim tshogs nas /
chad brtan /
bsngo smon rnams gu ru zhi ba'am bla ma gsang sgrub kyi gzhung ltar byas pas don 'grub par 'gyur ro //
rig 'dzin bsam gtan rdo rje'i gter ma /
bsam gtan bstan 'dzin gyis mthong myong brgyud pa'i phyag len ma 'chug par 'grigs chags su bkod pa'o //
skal ldan 'ga' la phan par gyur cig
/'gro ba mang po la skyob par gyur cig
/mang+ga laM swasti /
'dir gsungs pa'i gu ru zhi ba ni thugs sgrub rnam gsum sogs stag sham rang gzhung dang 'brel na legs shing dkyus tsam du dkon mchog spyi 'dus ltar byas na shin tu 'brel lo //

//
