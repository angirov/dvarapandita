thugs sgrub cha lag me mchod zab mo bzhugs so :
ba'og :
bdag 'dra pad+ma mkhan po yis :
sgrub thabs gsum gyi kha skong du :
me yi mchod pa bstan par bya :
brtson 'grus ldan pa'i rnal 'byor pas :
rgya shug dkar dmar a ga ru :
gla ba skyer tsher mthun shing bsag :
dbyibs ni phrin las bzhi ru shes :
thab khung me lha spyan drangs bstim :
me lha'i lto bar rtsa ba gsum :
lha tshogs tshom bu'i tshul du bskyed :
gser dngul zangs lcags sman sna dang :
'bru sna zas sna mang du bsag :
dkar gsum mngar gsum phye mar dang :
mdor na gang 'dod bsregs pas 'grub :
rgyun du phye mar zas sna bsreg :
rtsa ba gsum gyi lha tshogs rnams :
zhal rnams hom khung gdangs pa'i nang :
'dod pa'i ro mchog bdud rtsir phul :
zhal du sib sib song bar bsam :
rdzas dang longs spyod dpag med pa :
yid kyis 'gug gzhug byas la bstim :
rtsa ba'i sngags 'dis 'bul bar bya :
oM AHhU~M gu ru hrIHma ha ri ni sa ra tsa hri ya tsit+ta hrIng hrIng nr-iHA kar+Sha ya ag+ne dz+wa la raM hU~M dza dzaHkhA hi khA hi :
zhes 'bul zhing :
gang 'dod don la gsol ba gdab :
de yis dngos grub gang 'dod pa :
'grub 'gyur 'di la the tshom med :
dper na yid bzhin nor bu 'dra :
rgyun mchod nar mar byed pa ni :
thab khung me lha gong bzhin la :
phye mar bsreg cing sngags rnams phul :
ci za ci 'thung phud kyis mchod :
'di yi yon tan bsam mi khyab :
nad gdon bgegs dang bar chad zhi :
tshe dang longs spyod rgyas par 'gyur :
snang srid thams cad dbang du 'dus :
dgra bgegs gdug pa'i bar chad zhi :
yid la bsam pa de bzhin 'grub :
dgos 'dod char ltar 'bab par 'gyur :
shin tu zab phyir gter du sbas :
las can shes rab blo ldan pa :
snying rje can dang 'phrad par shog :
sa ma ya :
kha tham :
gu h+ya :
zab rgya :
gter rgya :
gab rgya :
sbas rgya :
gnyan rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 \u0f80]atsha :
sprul sku rat+na gling pa'i gter ma'o //
bkra shis par shog
/
