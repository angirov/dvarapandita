sman bla'i dbang gi sngon 'gro'i tshab la byin rlabs shog bkra ma'i sngon du /
da nad gdon zhi bar byed pa'i don du dmigs pa 'di bzhin mdzod /

de yang zla ba sgron ma'i mdo las /
gang zhig sangs rgyas yid byed pa //
de yi mdun na thub pa bzhugs //
zhes gsungs pas /
khyed rang tha mal par gnas pa'i mdun du /
nged bcom ldan 'das sangs rgyas sman bla mched brgyad sems dpa' bcu drug tshangs pa brgya byin rgyal chen bzhi gnod sbyin gyi sde dpon bcu gnyis la sogs pa nyi ma dang zer ltar bzhugs pa'i drung du /
khyed rang rnams kyi lus ngag yid gsum la gnod cing 'tshe bar byed pa'i nad 'dre gdon bgegs thams cad bka' nyan gsung sdod kyi tshul du 'dug pa la /
nad pa 'di bslu ba'i yon du 'dod yon stong gsum lha mi'i longs spyod dpag tu med par byin gyis brlabs shing /
nad pa'i nad bdag rnams la bu lon dang lan chags kyi tshul du byin pas /
nad bdag thams cad dgyes shing tshims nas bu lon sod /
lan chags byang sha mkhon dang bral /
da phyin chad gnod pa mi byed par khas blangs par sgoms /
byin rlabs shog bkra ma 'dir sbyar /
!
tshar nas /
'o da ni 'dod yon sna tshogs kyis khyed rnams dgyes shing tshims par gyis la /
bsrung bya 'di'i lus ngag yid gsum bzung pa yod na thongs /
bcings pa yod na khrol /
bsdams pa yod na slod /
mnan pa yod na khyogs /
deng phyin chad 'dir ma gnas par gzhan du song zhig
/gal te mi 'gro bar 'dug na /
ye shes kyi rdo rje 'bar bas bsreg cing brlag par gdon mi za'o //
nas lcag brab /
sum+b+ha nis bskrad /
gdon bgegs thams cad tshims nas rang gnas su song bar bsam /
nad pa'i lus la rdo rje'i go khrab zhu lugs su gon par bsam la /
srung 'khor bsgom la dbang bskur ro ///
/[ \u0f01\u0f83]:
gnam chos thugs gter las :
sman bla'i nad pa byin rlabs shog bkra bzhugs so :
nad kyis zin pa'i nad pa la :
a ru ra yis nad pa bslu :
lhung bzed zas kyis bkang ba 'di :
nad pa'i nad bdag khyod la sbyin :
nad kyis zin pa'i nad pa la :
rgyal mtshan 'di yis nad pa bslu :
ke ke ru dang nor bu 'di :
nad pa'i nad bdag khyod la sbyin :
nad kyis zin pa'i nad pa la :
gur gum 'di yis nad pa bslu :
phag rgod mche ba ya gcig 'di :
nad pa'i nad bdag khyod la sbyin :
nad kyis zin pa'i nad pa la :
g+hi waM 'di yis nad pa bslu :
bang ba nas kyis bkang ba 'di :
nad pa'i nad bdag khyod la sbyin :
nad kyis zin pa'i nad pa la :
po ti 'di yis nad pa bslu :
nad pa'i nad bdag khyod la ni :
nad pa'i ro 'di sbyin par bya :
zo lu chang gis bkang ba 'di :
nad pa'i nad bdag khyod la sbyin :
!
nad kyis non pa'i nad pa la :
yig drug 'di yis nad pa bslu :
ja bzang rtsig pa byas pa 'di :
nad pa'i nad bdag khyod la sbyin :
nad kyis non pa'i nad pa la :
gdugs chen 'di yis nad pa bslu :
shing thog bil ba rlon pa 'di :
nad pa'i nad bdag khyod la sbyin :
nad kyis non pa'i nad pa la :
chu srin 'di yis nad pa bslu :
thod pa bdud rtsis bkang ba 'di :
nad pa'i nad bdag khyod la sbyin :
nad kyis non pa'i nad pa la :
sgro mdongs 'di yis nad pa bslu :
byi ru 'bigs su gas pa 'di :
nad pa'i nad bdag khyod la sbyin :
nad kyis non pa'i nad pa la :
mda' dar 'di yis nad pa bslu :
mar thud rtsig pa byas pa 'di :
nad pa'i nad bdag khyod la sbyin :
!
nad kyis non pa'i nad pa la :
g+hi waM 'di yis nad pa bslu :
nyi zla skar mas brgyan pa 'di :
nad pa'i nad bdag khyod la sbyin :
nad kyis non pa'i nad pa la :
lha bshos 'di yis nad pa bslu :
pi waM snyan pa'i skad can 'di :
nad pa'i nad bdag khyod la sbyin :
nad kyis non pa'i nad pa la :
tha dkar rdo rjes nad pa bslu :
mi snying khrag tu bskyil ba 'di :
nad pa'i nad bdag khyod la sbyin :
nad kyis non pa'i nad pa la :
nya sog 'di yis nad pa bslu :
nya mo gser gyi mig byas 'di :
nad pa'i nad bdag khyod la sbyin :
nad kyis non pa'i nad pa la :
'bu khog 'di yis nad pa bslu :
dung las byas pa'i sha ru 'di :
nad pa'i nad bdag khyod la sbyin :
!
nad kyis non pa'i nad pa la :
shog dril 'di yis nad pa bslu :
gser las byas pa'i mi mgo 'di :
nad pa'i nad bdag khyod la sbyin :
nad kyis non pa'i nad pa la :
sha khog 'di yis nad pa bslu :
dngul las byas pa'i gnyan ru 'di :
nad pa'i nad bdag khyod la sbyin :
nad kyis non pa'i nad pa la :
rnga chen 'di yis nad pa bslu :
gser las byas pa'i rgya gling 'di :
nad pa'i nad bdag khyod la sbyin :
nad kyis non pa'i nad pa la :
dung dkar 'di yis nad pa bslu :
sna tshogs snyan pa'i rol mo 'di :
nad pa'i nad bdag khyod la sbyin :
nad kyis non pa'i nad pa la :
dri zhim 'di yis nad pa bslu :
bya rgod thang smug sgro mdongs 'di :
nad pa'i nad bdag khyod la sbyin :
nad kyis non pa'i nad pa la :
ku sha 'di yis nad pa bslu :
bya rgod thang smug sgro rtsa 'di :
nad pa'i nad bdag khyod la sbyin :
!
nad kyis non pa'i nad pa la :
gos chen 'di yis nad pa bslu :
rgya gar sin+d+hu li khri 'di :
nad pa'i nad bdag khyod la sbyin :
nad kyis non pa'i nad pa la :
me long 'di yis nad pa bslu :
ma he bzhos pa'i 'o ma 'di :
nad pa'i nad bdag khyod la sbyin :
nad kyis non pa'i nad pa la :
dpal be'u 'di yis nad pa bslu :
klu yi nor bu 'bar ba 'di :
nad pa'i nad bdag khyod la sbyin :
nad kyis non pa'i nad pa la :
mar me 'di yis nad pa bslu :
shing thog ma ru mgo nag 'di :
nad pa'i nad bdag khyod la sbyin :
nad kyis non pa'i nad pa la :
nor g.yu 'di yis nad pa bslu :
shing thog be ta'i 'bras bu 'di :
nad pa'i nad bdag khyod la sbyin :
!
nad kyis non pa'i nad pa la :
kha T+wAM 'di yis nad pa bslu :
mgon po'i phyag mtshan gri gug 'di :
nad pa'i nad bdag khyod la sbyin :
nad kyis non pa'i nad pa la :
bai DUr+Ya yis nad pa bslu :
byang gi gser ni rgya drug 'di :
nad pa'i nad bdag khyod la sbyin :
nad kyis non pa'i nad pa la :
pad+ma rA gas nad pa bslu :
mkha' 'gro'i pad+ma rak+ta 'di :
nad pa'i nad bdag khyod la sbyin :
nad kyis non pa'i nad pa la :
me tog 'di yis nad pa bslu :
thig le byang sems dkar po 'di :
nad pa'i nad bdag khyod la sbyin :
nad kyis non pa'i nad pa la :
mda' gzhu 'di yis nad pa bslu :
btsan gyi mdung dar dmar po 'di :
nad pa'i nad bdag khyod la sbyin :
!
nad kyis non pa'i nad pa la :
ka pA la yis nad pa bslu :
rtsa yi rgyal mo ro rkyang 'di :
nad pa'i nad bdag khyod la sbyin :
nad kyis non pa'i nad pa la :
gser gyi gzhong pas nad pa bslu :
srin po lce bde 'bar ba 'di :
nad pa'i nad bdag khyod la sbyin :
nad kyis non pa'i nad pa la :
mig 'bras gnyis kyis nad pa bslu :
klu yi mchod rten dkar po 'di :
nad pa'i nad bdag khyod la sbyin :
nad kyis non pa'i nad pa la :
ne 'u le yis nad pa bslu :
gshin rje'i ral gri bsam 'grub 'di :
nad pa'i nad bdag khyod la sbyin :
nad kyis non pa'i nad pa la :
g.yas shag 'di yis nad pa bslu :
gser gyi 'khor lo rtsibs bzhi 'di :
nad pa'i nad bdag khyod la sbyin :
!
nad kyis non pa'i nad pa la :
dbu 'od 'di yis nad pa bslu :
rgyab 'od rin chen 'od gsal 'di :
nad pa'i nad bdag khyod la sbyin :
nad kyis non pa'i nad pa la :
pad gdan 'di yis nad pa bslu :
dmar ser dar 'phyang bzang po 'di :
nad pa'i nad bdag khyod la sbyin :
nad kyis non pa'i nad pa la :
rna rgyan 'di yis nad pa bslu :
rin chen sna tshogs mgul rgyan 'di :
nad pa'i nad bdag khyod la sbyin :
nad kyis non pa'i nad pa la :
stod g.yogs 'di yis nad pa bslu :
rgyal ba rigs lnga'i dbu rgyan 'di :
nad pa'i nad bdag khyod la sbyin :
nad kyis non pa'i nad pa la :
smad g.yogs 'di yis nad pa bslu :
lha yi phyag g.yon sdigs mdzub 'di :
nad pa'i nad bdag khyod la sbyin :
!
nad kyis non pa'i nad pa la :
zhags pa 'di yis nad pa bslu :
mgon po'i bla rtags bing chen 'di :
nad pa'i nad bdag khyod la sbyin :
nad kyis non pa'i nad pa la :
rgya l+h+wam 'di yis nad pa bslu :
gser gyi l+h+wam sgrog nar ma 'di :
nad pa'i nad bdag khyod la sbyin :
nad kyis non pa'i nad pa la :
pad zhwa 'di yis nad pa bslu :
bdud rtsis bkang ba'i dam be 'di :
nad pa'i nad bdag khyod la sbyin :
zhes pa 'di sprul sku tiSh+Tha badzra dgung lo bcu gcig shing lug mgo zla'i gnam gang nub mo mnal lam du sangs rgyas sman gyi bla sprul sku'i cha lugs can gcig gis lung bstan te :
'di'i zhal gdams rang sman blar bsgoms la mdun du gnod byed nad bdag bsam :
tsaka li las gzhung ltar so so'i 'dod yon dpag med 'phros pas :
gnod byed thams cad tshims par sgom mo :
'di nad pa rang gis rgyab yig 'don zhing mgor bzhag pa'am :
slob dpon gyis rgyab yig 'don zhing nad pa'i mgor bzhag :
nad pa thag ring na rgyab yig 'don zhing phyogs su bstan kyang chog :
'dis mi phan pa'i nad med :
nad rigs thams cad la phan gsungs nas phyir nangs yig ger bkod pa'o :
mang+ga laM:
'di so sor phral na le'u re re la nad pa'i gzugs re bris dgos so :
thugs rje chen po rigs lnga'i las tshogs so :
