@#//
zhi byed lha mo bdun gyi phrin las kyi byang bu bklag chog tu bkod pa yid 'ong zla ba'i me long zhes bya ba bzhugs so //
na mo gu ru sap+ta shAn+ti ka ra de bI yai /
las kyi nyes pas rab bskyed 'jigs pa'i mun //
bde legs mthong ba 'gogs la byin rlabs kyi //
zla zer bdud rtsi 'beb pa'i lha mchog rnams //
thugs brtses dgongs la rtag tu shis pa sgrubs //
'phags pa'i gzhung bzang gu ru yi //
thugs rjes snyigs ma'i 'gro skyob kyi //
mgon du bstsal pa'i rmad po che //
zhi byed bdun gyi phrin las dgod //
rgyud dang gzhung gi khungs btsun cing man ngag zab mo'i byin rlabs kyi drod tshad ldan pa dus skabs 'dir phan thogs shing khyer bde ba zhi byed bdun gyi phrin las gtang ba la gsum /
sbyor ba /
dngos gzhi /
rjes so //
dang po yo byad kyi gshom ni /
dbang bskur /
byab khrus sogs las sbyor dang 'brel na so so nas bshad pa ltar bya dgos la /
spyi tsam du gtsang ma'i stegs dkar po'i steng rin po che'i snod du gtor ma dkar zlum rgyan ldan dkar gsum gyi bza' bcas bskor ba bzhag
/chu gnyis nyer spyod phreng tshar du bsham /
bum sgrub dgos pa'i rigs la bum pa nyer lnga'i rdzas dri'i chus gang ba /
mgul chings dkar po kha rgyan gzungs rdor bcas pa stegs kyi dbus su bkod /
las bum mam bsang chu /
bgegs gtor /
nyer mkho rnams spyi ltar 'du bya /
cho ga la 'jug pa'i thog mar tshig bdun gsol 'debs sngon du 'gro bas brgyud 'debs ni /
snang ba mtha' yas 'phags mchog thugs rje'i gter //
gsang ba'i bdag po slob dpon na gArdzu //
pad+ma thod phreng rtsal la gsol ba 'debs //
'jigs tshogs sdug bsngal zhi bar byin gyis rlobs //
mtsho rgyal dbang gi lha mo tsaN+Di ka
/mnga' bdag khri lde lha sras rol pa rtsal //
lo chen bai ro'i zhabs la gsol ba 'debs //
'jigs tshogs sdug bsngal zhi bar byin gyis rlobs //
lha btsun sngon mo mchog gyur bde chen gling //
pad+ma 'od gsal mdo sngags gling pa sogs //
rtsa brgyud rig 'dzin bla mar gsol ba 'debs //
'jigs tshogs sdug bsngal zhi bar byin gyis rlobs //
thugs rje'i stobs kyis skye dgu'i nyer 'tshe rnams //
zhi mdzad rig pa'i lha mo chen mo bdun //
yi dam chos srung bcas la gsol ba 'debs //
'jigs tshogs sdug bsngal zhi bar byin gyis rlobs //
nyon mongs rgyu dang 'bras bu sdug bsngal gyi //
gzung 'dzin 'khrul pa skye med dbyings su zhi //
bde chen ye shes phyag rgyar byang chub nas //
'gro la phan pa'i phrin las mthar phyin shog
/de nas sngon 'gro'i rim pa lnga las /
dang po skyabs su 'gro ba ni /
mdun gyi nam mkhar bla ma dang gnyis su med pa'i rig pa'i rgyal mo (sangs rgyas spyan ma   'di la so sor kha sgyur /mchan /)la dkon mchog rtsa gsum rgya mtshos bskor ba mngon sum bzhin du gsal bar gyur /
na mo :
phyogs bcu dus bzhir bzhugs pa yi :
skyabs gnas dkon mchog rgya mtsho la :
bdag dang mkha' mnyam sems can kun :
mi phyed gus pas skyabs su mchi :
lan gsum /
gnyis pa sems bskyed pa ni /
ho :
bdag gzhan mi mthun zhi ba dang :
byang chub go 'phang myur thob phyir :
sgo gsum lha sngags ting 'dzin gyi :
ye shes bsgrub par sems bskyed do :
lan gsum /
gsum pa bgegs bskrad pa ni /
gtor ma /
raM yaM khaM gis bsang sbyang /
stong pa'i ngang las rang rang gi yid dang mthun pa'i snod rnams su khaM las gtor ma 'dod pa'i yon tan lnga dang ldan pa so so'i spyod yul bzhin du 'char bar gyur /
a kA ro lan gsum gyis byin brlab /
sarba big+h+nAn A kar+Sha ya dzaHsa mgron 'gugs /
sarba big+h+nAn na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga Na khaM gr-ih+Na daM ba l+yA di swA hA/
zhes nam mkha' mdzod kyi sngags rgyas lan gsum bsngo //
bka' bsgo ba ni /
hU~M:
nyon cig log 'dren bgegs kyi tshogs :
rnal 'byor sgrub la bar gcod kun :
gnas 'dir ma 'dug gzhan du dengs :
'das na rdul bzhin brlag par 'gyur :
hU~M bzhi'i sngags dang yungs thun gu gul dud pa rol mo'i sgra dang bcas pas bskrad /
bzhi pa srung mtshams gcad pa ni /
hU~M:
steng 'og phyogs mtshams thams cad kun :
mi phyed rdo rje'i gur gyis gtams :
ye shes me yis kun tu khyab :
'khrul rtog bag chags mtshams bcad do :
oM badzra dz+nyA na rak+Sha b+h+rU~M A:
lnga pa gnas dang yo byad byin gyis brlab pa ni /
oM AHhU~M:
stong pa'i ngang las skad cig gis :
gnas yul dag pa'i zhing khams cher :
dngos bshams yid sprul 'dod yon tshogs :
kun bzang mchod sprin rgya mtshor gyur :
oM badzra sa man+ta b+ha dra pU dza me g+ha sa mu dra s+pha ra Na sa ma ye AHhU~M:
gnyis pa dngos gzhi'i las rim la lnga las /
dang po dam tshig pa bskyed pa ni /
rig pa'i lha mo bdun so so skabs su gang babs de dang de bskyed dgos pa las /
'dir thog mar 'byung ba sangs rgyas spyan ma la mtshon na /
a :
stong pa nyid dang snying rje che :
zung 'jug rig rtsal oM dkar po :
de nyid yongs gyur skad cig gis :
pad+ma zla ba'i gdan gyi steng :
sangs rgyas spyan ma sku mdog dkar :
phyag g.yas mchog sbyin g.yon pa ni :
skyabs sbyin phyag rgyas ut+pa la :
'khor lo spyan gyis mtshan pa bsnams :
dar dang rin chen rgyan gyis mdzes :
shin tu zhi zhing sgeg pa'i nyams :
zhabs zung sems ma'i skyil krung bzhugs :
nad kyi gdung ba kun sel ba'i :
zla ba bdud rtsi'i 'od zer 'phro :

gnas gsum oM AHhU~M gis mtshan :
rdo rje gsum du byin gyis brlabs :
thugs nas 'phros pa'i 'od zer gyis :
ye shes sems dpa' spyan drangs gyur :
gnyis pa ye shes pa bskul ba ni /
oM
ye shes dbyings las ma g.yos kyang :
snying rjes gzugs kyi skur bzhengs pa :
rig pa'i lha mo rdzu 'phrul can :
sngon gyi thugs dam dgyes dgongs nas :
gnas 'dir myur du gshegs su gsol :
lus ngag yid la byin gyis rlobs :
mi mthun phyogs kun zhi ba dang :
dngos grub ma lus deng 'dir stsol :
lha so so'i bsnyen sngags sham du /
sa pa ri wA ra e h+ye hi :
badzra sa mA dza :
sa ma ya ho :
sa ma ya satwaM:
bstims nas bzhugs su gsol ba ni /
hU~M:
tshad med bzhi ldan phyag rgya ches :
dgug gzhug bcings shing dgyes pa'i lha :
rdo rje'i gdan la bzhugs nas kyang :
thugs rje'i phrin las mdzad du gsol :
dzaHhU~M baM hoHdz+nyA na sa ma ya A sa na tiSh+Tha ho :
gsum pa dbang bskur rgyas gdab ni /
slar yang dbang lha spyan drangs nas :
ye shes bdud rtsis dbang bskur pas :
sku gang sgrib dag rigs kyi bdag :
(rnam par snang mdzad )dbur brgyan gyur :   'dis mtshon nas gzhan rnams la rnam snang gi mal du so so'i rigs bdag go
/oM sarba ta thA ga ta a b+hi Shiny+tsa su ra ta satwaM a haM:
bzhi pa phyag dang mchod bstod 'bul ba ni /
thugs ka nas sprul pa'i lha mo rnams kyis phyag 'tshal zhing mchod pa'i sprin dang bstod pa'i glu dbyangs phul bas dgyes par bsam la /
ho :
sku gsung thugs kyi gsang ba che :
yon tan phrin las bsam mi khyab :
ye shes rig pa'i lha mo la :
gus shing gdung bas phyag bgyi 'o :
a ti pU ho :
pra tIts+tsha ho :
oM AHhU~M:
dngos su 'byor bshams yid kyis sprul :
dpag yas nam mkha' mdzod kyi gter :
rab 'byams mchod sprin rgya mtsho'i tshogs :
bzhes nas bdag la dngos grub stsol :
oM badzra dz+nyA na ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba pU dza sa ma ya ho :
oM:
rdo rje'i sku ni mkha' ltar khyab :
tshangs pa'i dbyangs kyis khams gsum snang :
'od gsal thugs rjes 'gro kun sgrol :
yon tan mi zad rgyan du rdzogs :
phrin las sgyu 'phrul rol mo'i sprin :
'jigs dang sdug bsngal kun sel zhing :
mchog thun dngos grub char chen 'beb :
rig pa'i lha mor phyag 'tshal bstod :
lnga pa dzapa? bzla ba la gnyis las /
dang po bsnyen pa ni /
thugs kar bdud rtsi'i rang bzhin gyi :
zla steng oM mthar sngags kyis bskor :
'od 'phros bde gshegs rab 'byams kyi :
byin rlabs bdag la thim par gyur :
ces pa'i ting nge 'dzin la sems rtse gcig tu gtad de /
oM ru ru s+phu ru dz+wa la tiSh+Tha sid+d+hi lo tsa na sarba ar+tha sA d+ha na swA hA:
zhes bzla /
gnyis pa sgrub pa ni /
thugs srog sngags phreng bcas pa las :
'od zer bdud rtsi'i char du babs :
rang gzhan lus kyi nang kun gang :
rgyu 'bras nad kun zhi bar gyur :
bsnyen sngags swA hA'i gong du /
sarba ro ga pra sha ma na ye :
zhes btags pa bzla /   spyan ma la dkyus su bkod pa 'dis mtshon nas gzhan rnams kyi bsnyen sgrub kyi bzlas dmigs dang bzlas pa so so'i skabs ltar 'dor len bya /
bzlas pa grub nas mchod bstod gtor 'bul sogs rjes kyi las rim la 'jug go
/dbang dang sAts+tsha sgrub pa sogs las sbyor 'ga' zhig gi skabs su mdun bskyed dgos na bshad ma thag pa'i bdag bskyed bzlas pa dang bcas pa grub nas /
slar mdun dkyil sogs la dmigs te dam tshig pa bskyed pa nas gzung gong gi phrin las bskyar la mchod bstod bzlas pa'i bar bya /
yang dbang bskur dang byab khrus sogs kyi ched du bum sgrub byed na /
oM swa b+hA wa sarba d+harma bi shud+d+ho\u0f85 haM:
stong pa'i ngang las pad zla'i steng :
b+h+rU~M las rin chen bum pa ni :
yangs shing rgya che mtshan nyid rdzogs :
lha yi chu bo dal 'gro dang :
rdzas kyi bcud ldan bdud rtsir 'khyil :
kha rgyan mgul chings gos kyis brgyan :
de dbus pad zla'i gdan gyi steng :
sa bon yongs gyur skad cig gis :
sangs rgyas spyan ma sku mdog dkar :
sogs dam tshig pa bskyed pa nas /
mchod bstod rdzogs kyi bar phrin las gong bzhin gtang /
bdag gi thugs srog sngags phreng las :
rang 'dra gnyis pa bar med 'phros :
bum lha'i thugs srog sngags bcas la :
phog pas thugs dam rgyud bskul te :
'od zer dpag yas phyogs bcur 'phros :
dus gsum bde gshegs sras bcas dang :
bla ma yi dam mkha' 'gro yi :
mkhyen brtse nus pa'i byin rlabs kun :
spyan drangs sa bon sngags phreng la :
thim pas bdud rtsi'i chu rgyun babs :
bum pa yongs su gang ba yis :
rig sngags nus pa'i bcud du gyur :
ces dmigs shing gzungs thag blangs la bsnyen sgrub kyi sngags rnams bzla /
mthar mchod bstod bya /
oM AHhU~M:
mchod yon phul bas bum pa'i lha 'od du zhu nas bdud rtsi'i bcud du 'khyil te zhi byed kyi nus pa mchog dang ldan par gyur /
ces dmigs /
dbang dang las sbyor gang dgos skabs 'dir bya'o //
gsum pa rjes kyi las rim la'ang lnga las /
dang po mchod bstod gtor ma 'bul ba ni /
thun mtshams la 'jug pa'i skabs su gong gsal mchod bstod bya /
dbang dang las sbyor rjes su mchod kha gsos la byin rlabs dang mchod bstod bya /
gtor ma /
a mr-itas bsang /
swa b+hA bas sbyang /
stong pa'i ngang las rin po che'i snod yangs shing rgya che bar oM las gtor ma bdud rtsi'i rgya mtsho kha dog dri ro nus pa phun sum tshogs par gyur /
oM AHhU~M hoH
lan gsum gyis byin gyis brlab /
bsnyen sngags sham du /
sa pa ri wA ra i daM ba liM a mr-ita b+hUny+dza kha kha khA hi khA hi :
sarba karma ku ru ho :
lan gsum mam bdun gyis 'bul /
sngags tsam gyis mchod cing bstod /
'dod don gsol ba ni /
gtor ma zag med bdud rtsi'i bcud :
'dod yon rgya mtsho'i gter chen po :
ye shes rig pa'i lha mo ches :
bzhes shig bde ba chen por rol :
bdag cag rnal 'byor 'khor bcas kyi :
nad gdon 'jigs dang bar chad sogs :
mi mthun phyogs kun zhi ba dang :
'dod pa'i dngos grub bstsal du gsol :
zhes pas dgyes bzhin du gnang ba bstsal par mos /
gnyis pa nongs bshags ni /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyod kyis bzod mdzad rigs //
zhes dang yig brgya lan gsum brjod /
gsum pa gshegs bsdu ni /
mdun bskyed dang 'brel na de'i ye shes pa rten yod na brtan bzhugs spyi mthun bya /
rten med na gshegs /
dam tshig pa rang la bsdu /
bdag nyid lhar snang 'od gsal dbyings :
zab zhi spros pa bral ba'i ngang :

slar yang mkha' las 'ja' tshon ltar :
rdo rje gsum gyi phyag rgyar bzhengs :
oM AHhU~M kA ya wA ka tsit+ta dz+nyA na badzra At+ma ko\u0f85 haM:
zhes bsdu ldang bya /
bzhi pa dge bsngo ni /
bdag gi bsnyen sgrub ting 'dzin mthus :
'gro kun 'jigs dang sdug bsngal zhi :
yang dag ye shes snang ba rgyas :
'phags ma'i go 'phang myur thob shog :
lnga pa shis brjod ni /
oM:
rtsa brgyud bla ma'i tshogs rnams kyis :
byin gyis rlobs pa'i bkra shis shog :
yi dam dkyil 'khor rab 'byams kyis :
dngos grub stsol ba'i bkra shis shog :
dpa' bo mkha' 'gro chos srung gis :
phrin las mthar phyin bkra shis shog :
'jigs dang sdug bsngal kun zhi zhing :
rtag tu dpal gnas bkra shis shog :
ces brjod cing me tog 'thor ba dang rol mo'i sgra bsgrag par bya'o //
'dir sangs rgyas spyan ma'i phrin las nag 'gros su bkod pa ste /
gzhan rnams lha bskyed /
rigs bdag
/bzlas sngags rnams kha spos pas chog go //
/
!
'dir nyer mkho'i 'phros don cung zad brjod na /
thog mar lha mo 'di dag gi bsnyen sgrub bya ba la /
bsnyen pa'i skabs bdag bskyed kho na la brten pa yin pas /
mchod gtor dang phrin las 'dir dkyus su bkod pa ltar la /
bgegs gtor thun dang po las mi dgos /
thun gsum mam bzhi gang byed kyang las byang sngon dngos rjes gsum tshang ba re gtang /
bsnyen tshad 'bum phrag bzhi yin pas kha skong bcas 'gro nges bya /
bsnyen sgrub kyi grangs 'di rnams lha mo bdun ka la 'dra /
bsnyen pa grub nas sgrub pa la 'jug ste mdun dkyil pad+ma 'dab brgyad lte bar so so'i phyag mtshan bris pa'am /
maN+Dal la tshom bu dkar po gcig bkod pa dang 'dzom na sku rten sogs bkod /
las sbyor sbrel na spyi'i srung 'khor /
khrus bum /
sAts+tsha sogs dang /
bye brag spyan ma la nad sel ril bu sogs so so nas bshad pa rnams nyer sdog bya /
mchod gtor gsar pa bsham /
bgegs gtor bsngo zhing phrin las gtang /
bdag bskyed bzlas pa dang bcas pa song nas mdun bskyed phyir phrin las la 'jug
/bzlas pa'i tshad 'bum phrag gcig ste kha skong dang bcas pa bzla /
thun mthar mchod bstod gtor 'bul nongs bshags tsam bya /
slar thun la 'jug pa na mchod kha gso /
mchod pa byin brlab /
mdun bskyed phrin las bzlas pa bcas bskyar /
dgong thun mjug tu mdun bskyed brtan bzhugs /
bdag bskyed bsdu ldang phyin mthar dbyung /
sgrub pa grub nas las sbyor srung 'khor sogs la bdag bskyed sngon du 'gro bas de nyid mdun rten du byas te sgrub pa'i skabs su bshad pa ltar la /
bzlas pa dang zhag grangs sgrub pa'i bcu cha tsam bya /
nad sel ril bu sogs so so nas bshad pa phal cher bskyed bstim mi dgos pas sgrub pa'i sngags grangs thems rjes /
bdag mdun sgrub tshul sngar ltar la rdzas so sor dmigs pa'i bzlas pa khri tsam 'gro bar bya zhing skabs su phus gdab /
dgong thun lta bu'i rjes su dam can spyi gtor tsam 'grub na legs shing /
bsnyen sgrub tshar skabs gzhung gsal me mchod nyid lhag chad kha skong ba dang las myur du 'grub pa la bsngags pas cis kyang gal che /
bsnyen sgrub kyi lag len spang blang dam tshig spyi ltar la /
'di'i sgrub thabs bla med kyi lugs su snang yang gzungs sngags kyi khungs bya rgyud yin pas sha chang sgog tsong spangs nas dkar gsum la brten pa sogs gtsang sbra byung na legs so //
rig pa phyag rgya bdud rtsi'i chu rgyun gyis //
snyigs ma'i skye dgu'i rgyu 'bras sdug bsngal gyi //
tsha gdung rab gzhil ring 'tsho'i dpal 'byor dang //
thar pa'i srog zungs lhan cig brtan par shog
/ces pa 'di'ang khyab bdag 'khor lo'i mgon po 7kun mkhyen bla ma rin po che'i gsung gis rjes su gnang ba ltar pad+ma gar dbang phrin las 'gro 'dul rtsal gyis rdzong shod bde gshegs 'dus pa'i sgrub gnas su bgyis pa dge legs 'phel ///
/
