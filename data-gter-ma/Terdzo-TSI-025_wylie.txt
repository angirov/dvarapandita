@#//
thugs dam gtor rgyun rgya mtsho las /
nyang lugs khro mo sme brtsegs ma'i sgrub thabs dbang bskur khrus chog dang bcas pa bzhugs so //
bla ma dang khro mo sme ba brtsegs ma gnyis su med pa la phyag 'tshal lo //
de la 'dir mkha' 'gro ma sme ba brtsegs ma'i sgrub thabs nyang lugs nyams su len par 'dod pas /
stan bde ba la 'dug ste /
skyabs 'gro sems bskyed tshad med bzhi sngon du 'gro bas /
swa b+hA bas chos thams cad stong par sbyang /
stong pa'i ngang las pad nyi la gnas pa'i hU~M nag po /
de yongs su gyur pa las /
rang nyid khro mo sme ba brtsegs ma sku mdog sol ba'i mdog can char sprin ltar gnag pa khro zhing rab tu gtum pa /
zhal gcig phyag gnyis thugs kar thal mo sbyar ba'i bar na dag byed khrus kyi bum pa bdud rtsis gang ba 'dzin cing /
gcer bu zhabs gnyis mnyam pa'i stabs kyis bzhengs pa /
smin ma sma ra ag tshom dang dbu skra dmar ser gyen du 'bar ba /
spyan gsum dmar la zlum pa /
mche ba rnam par gtsigs shing /
ye shes kyi me 'bar ba'i dbus na bzhugs par gyur /
de'i gnas gsum du oM AHhU~M/
hU~M las 'od 'phros /
rang 'dra'i ye shes pa badzra sa mA dzaH
dzaHhU~M baM hoH
dam tshig pa la gnyis su med par thim /
slar yang 'od 'phros /
dbang lha spyan drangs /
dbang bskur /
sku gang dri ma dag
/chu'i lhag ma yar lud pa las don yod grub pas dbu brgyan par gyur pa la /
oM u tsuSh+ma ma hA kro d+hI ar+g+haM nas /
shab+da'i bar gyis mchod nas /
hU~M/
gdug pa ma lus 'dul mdzad khro mo che //
rdo rje'i dam tshig mi gtsang zas su za //
sgrub pa po la mchog thun dngos grub stsol /
khro mo sme brtsegs ma la phyag 'tshal bstod //
ces pas bstod /
rang nyid khro mo sme ba brtsegs mar gsal ba'i thugs kar nyi dkyil la hU~M nag po'i mthar sngags phreng gis g.yas su 'khor ba /
de las 'od zer 'phros pas phyogs bcu'i sangs rgyas dang byang chub sems dpa' thams cad kyi thugs rje dang byin rlabs bdud rtsi 'od zer kha dog nag po'i rnam par spyan drangs /
rang nyid la thim par gyur /
ces smra ba bcad nas /
oM khar+khaM dzir+khaM bi mA na se u tsuSh+ma kro d+hI nI hU~M phaT swA hA/
zhes ci nus bzlas pa'i mthar /
sngar ltar mchod bstod sngon du 'gro bas /
bla ma dang dpal khro mo sme ba brtsegs ma gnyis su med pas bdag dang sems can thams cad kyi nyon grib nyams grib mi gtsang ba'i dri ma thams cad byang zhing dag pa dang /
bar chad thams cad nye bar zhi zhing /
phyag rgya chen po mchog gi dngos grub tshe 'di nyid la thob par byin gyis brlab tu gsol /
zhes 'dod don la gsol ba gdab bo ///
/
@#//
'di'i dbang bskur byed na /
stegs bu'i dbus su maN+Dal me tog tshom bu dang bcas pa'i steng du many+dzi'i khar bum pa bcud ldan /
g.yas su mkha' 'gro'i dpal gtor /
g.yon du 'bul gtor /
gzhan yang nyer spyod sogs bsham /
mchod pa byin rlabs sngon du 'gro bas /
bdag bskyed bzlas pa bcas gong ltar rjes mdun gyi bum pa dang rten gtor bsang sbyang /
stong pa'i ngang las paM las pad+ma dang /
a las zla ba'i dkyil 'khor gyi steng du b+h+rU~M las byung ba'i rin po che'i bum pa /
lto ba yangs pa /
mgrin pa phra ba /
mchu 'phyang ba /
lha'i gos kyi mgul chings dang dpag bsam shing gi kha rgyan can /
mtshan nyid thams cad yongs su rdzogs pa /
lha'i dal 'gro'i rgyun yan lag brgyad dang ldan pas bum pa'i sum gnyis gang ba la sman lnga /
'bru lnga /
dri lnga /
snying po lnga /
rin po che lnga /
bdud rtsi lnga rnams kyis yongs su gang ba'i dbus dang /
rten gtor gnyis kar pad nyi la gnas pa'i hU~M nag po /
de yongs su gyur pa las /
rtsa ba'i bla ma dang gnyis su med pa'i khro mo sme ba brtsegs ma zhes pa nas /
ma la phyag 'tshal bstod //
ces pa'i bar gong bzhin byas la /
bla ma dang khro mo sme ba brtsegs ma gnyis su med par gsal ba'i thugs kar nyi dkyil la hU~M nag po'i mthar zhes pa nas /
rnam par spyan drangs /
bum pa'i nang gi lha dang /
rten gtor lhar gsal ba la sib sib thim par gyur /
de nas gzungs thag bzung la /
rang gi thugs ka'i sngags phreng zhal nas thon gzungs thag la 'khril /
rdo rje'i lte ba'i hU~M la phog
/de las bdud rtsi'i rgyun babs pas dung chos khengs shing lud /
bum nang gi lha'i sku la phog pas /
sku las bdud rtsi'i rgyun babs shing bum pa gang bar dmigs la sngags ci nus dang /
khrus chog dang 'brel na sham bur /
oM e ho shud+d+he shud+d+he /
laM ho shud+d+he shud+d+he /
baM ho shud+d+he shud+d+he /
raM ho shud+d+he shud+d+he /
yaM ho shud+d+he shud+d+he /
a a swA hA/
zhes pa'ang bzla /
mthar mchod bstod dang /
bcom ldan 'das mas bdag dang mtha' yas pa'i sems can thams cad kyi nad gdon sdig sgrib grib dang mi gtsang ba thams cad byang zhing dag par byin gyis brlab tu gsol /
zhes pa'ang gsol /
'das pa'i gtor ma bsang sbyang /
stong pa'i ngang las /
rlung me mi mgo'i sgyed pu gsum gyi steng du /
thod pa mtshan ldan nang du gtor ma 'bru gsum zhu ba las byung ba'i bdud rtsi'i rgya mtshor gyur /
oM AHhU~M ha ho hrIH
zhes gsum gyis byin brlabs nas /
bum nang gi khro mo sme ba brtsegs ma'i ljags hU~M gi 'od zer gyis gtor ma'i ro bcud drangs te gsol bas mnyes shing tshims par gyur /
ces rtsa sngags kyi mjug tu sa pa ri wA ra i daM ba liM ta kha kha khA hi khA hi swA hAH
zhes gsum gyis bsngos nas /
mchod bstod sngon du 'gro bas /
khyod nyid dgyes phyir mchod sbyin gtor ma 'bul //
rmad byung mchod pa 'di dag yongs bzhes la //
bdag gi nyon mongs sdig sgrib nyes ltung kun //
ma lus dag pa'i phrin las mdzad du gsol //
zhes phrin las bcol /
'jig rten pa'i gtor ma gnyis sngar ltar byin gyis brlab /
rang nyid khro mo sme ba brtsegs mar gsal ba'i thugs ka'i sa bon las 'od zer 'phros pas /
phyogs skyong 'byung po sde brgyad kyi rigs thams cad A kar+Sha ya dzaH
zhes rdo rje lcags kyu'i phyag rgyas bkug cing /
oM a kA ro mu khaM sarba d+harmA zhes sogs lan gsum gyis bsngos nas /
oM badzra puSh+pe AHhU~M sogs kyis mchod /
dkar po'i phyogs la mngon par dga' ba'i phyogs skyong 'byung po sde brgyad rnams gtor ma 'dis tshims par gyis la bdag cag 'khor dang bcas pa'i mthun rkyen sgrub pa dang 'gal rkyen bar chad thams cad nye bar zhi ba'i phrin las mdzad du gsol /
oM badzra a mr-ite hU~M phaT/
ces brjod nas /
'byung po nag po'i phyogs la mngon par dga' ba rnams gtor ma 'dis tshims par gyis la /
'dir ma 'dug par gzhan du song zhig
/sarba big+h+nAn gats+tsha /
zhes rtsa sngags rol mo dang bcas te gtor ma phyir dor ro //
de nas slob mar khrus bya /
gral du 'khod nas maN+Dal phul /
'dir slob dpon chen po pad+ma saM b+ha ba'i man ngag
/mnga' bdag nyang ral pa can gyi zab gter nas byon pa'i nad gdon dam grib mi gtsang ba'i tshogs zhi ba la mchog tu bsngags pa'i khro mo sme ba brtsegs ma'i dbang bskur ba la /
slob dpon gyi bya ba grub nas /
khyed rang gi ngo skal du gyur pa thog mar maN+Dal phul /
gsol ba 'debs pa 'di'i rjes zlos mdzod /
kun mkhyen ye shes phung po can //
srid pa'i 'khor lo rnam sbyong ba //
de ring bshad pa'i rin chen gter //
gtso bos bdag la bka' drin stsol //
rgyud sbyong ba'i slad du bla ma dang mdun bskyed tha mi dad pa'i spyan sngar gsag sbyong sdom gzung 'di'i rjes zlos mdzod /
rdo rje slob dpon sangs rgyas dngos //
dkyil 'khor rgya mtsho'i rigs bdag nyid //
kun 'dus yid bzhin nor bu la //
bdag ni gus pas skyabs su mchi //
phyag 'tshal mchod 'bul sdig pa bshags //
dge la yi rang chos 'khor skor //
mya ngan mi 'da' rnam dkar gyi //
dge ba byang chub chen por bsngo //
dam tshig sdom pa ma lus gzung //
dbang gis smin grol dngos grub stsol //
de nas dbang gi gzhi 'god pa'i slad du dmigs pa 'di bzhin mdzod /
swa b+hA ba sogs /
stong pa'i ngang las pad nyi la hU~M nag po yongs su gyur pa las slob ma rnams khro mo sme ba brtsegs ma sogs nas /
gnas gsum du oM AHhU~M/
slob dpon mdun bskyed bum pa dang gtor ma'i lha tshogs khyed rang rnams dang bcas pa rnams kyi thugs ka'i sa bon las 'od zer 'phros /
phyogs bcu'i skyabs yul thams cad khro mo sme brtsegs ma'i rnam par kha ba bu yug 'tshubs pa ltar byon nas rang rang gi lus la sib sib thim pa'i mos pa gyis shig
/ces dang /
sngags mthar A be sha ya a AH
btags shing spos rol dang bcas byin dbab /
su pra tiSh+Thas brtan par bya /
de nas dbang dngos la bzhi las /
dang po sku'i dbang gi slad du /
slob dpon gyi dpral ba'i oM las 'od zer dkar po 'phros /
mdun bskyed gyi dpral bar thim /
de'i dpral ba nas 'od zer dkar po'i sne la khro mo sme brtsegs ma'i sku rdo rje'i lha tshogs dkar mo dpag tu med pa byon /
khyed rang rnams kyi dpral bar thim /
sku'i byin rlabs zhugs /
bum pa'i dbang thob /
lus kyi dri ma dag
/'bras bu sprul sku'i sa bon rgyud la bzhag pa'i mos pa mdzod /
bum pa spyi bor bzhag cing /
ji ltar bltams pa sogs kyi mthar /
rtsa sngags dang /
oM badzrI b+ha ba a b+hi Shiny+tsa mAM/
zhes brjod cing bum chu sbyin /
gnyis pa gsung gi dbang gi slad du /
slob dpon gyi mgrin pa'i AHlas 'od zer dmar po 'phros /
mdun bskyed kyi mgrin par thim /
de'i mgrin pa nas 'od zer dmar po'i sne la khro mo sme brtsegs ma'i gsung rdo rje'i lha tshogs dmar mo dpag tu med pa byon /
khyed rang rnams kyi mgrin par thim /
gsung gi byin rlabs zhugs /
gsang ba'i dbang thob /
ngag gi dri ma dag
/'bras bu longs sku'i sa bon rgyud la bzhag pa'i mos pa mdzod /
rjes 'brel bzlas lung gi slad du /
slob dpon gyi thugs ka nas 'od zer 'phros /
mdun bskyed kyi thugs rgyud bskul /
thugs ka'i sa bon las sngags phreng byung /
zhal nas thon /
khyed rang rnams kyi zhal du zhugs /
snying gar nyi gdan la hU~M gi mthar 'khod pa'i mos pas sngags 'di'i rjes zlos lan gsum mdzod /
rtsa sngags lan gsum /
dbyangs gsal dang ye d+harmA brjod cing me tog 'thor bas brtan par bya /
gsum pa thugs kyi dbang gi slad du /
slob dpon gyi thugs ka'i hU~M las 'od zer mthing ga 'phros /
mdun bskyed kyi thugs kar thim /
de'i thugs ka nas 'od zer mthing ga'i sne la khro mo sme brtsegs ma'i thugs rdo rje'i lha tshogs mthing ga dpag tu med pa byon /
khyed rang rnams kyi snying gar thim /
thugs kyi byin rlabs zhugs /
shes rab ye shes kyi dbang thob /
yid kyi dri ma dag
/'bras bu chos sku'i sa bon rgyud la bzhag pa'i mos pa mdzod /
bzhi pa sku gsung thugs dbyer med pa'i dbang gi slad du /
slob dpon gyi gnas gsum gyi oM AHhU~M las 'od zer dkar dmar mthing gsum 'phros /
mdun bskyed kyi gnas gsum du thim /
de'i gnas gsum nas 'od zer dkar dmar mthing gsum gyi sne la khro mo sme brtsegs ma'i ye shes rdo rje'i lha tshogs dkar dmar mthing gsum dpag tu med pa byon /
khyed rang rnams kyi gnas gsum du thim /
sku gsung thugs kyi byin rlabs zhugs /
bzhi pa'i dbang thob /
lus ngag yid gsum gyi dri ma dag
/'bras bu ngo bo nyid sku'i sa bon rgyud la bzhag pa'i mos pa mdzod /
spro na so so'i mthar rtsa sngags brjod cing spos rol bya /
de nas mtha' rten gtor ma'i dbang bskur ba ni /
gtor ma 'di nyid khro mo'i rgyal mo sme ba brtsegs mar gsal ba /
khyed rang rnams kyi spyi bor bzhag pas 'od du zhu /
rang rang la thim pas lus ngag yid gsum dwangs ma mi shigs sum ldan mkha' 'gro'i dbang mo'i go 'phang mngon du byas pa'i mos pa mdzod /
hU~M/
gtor ma khro mo sme ba brtsegs //
spyi bor bzhag pas gnyis med thim //
lus ngag yid gsum sku gsung thugs //
rdo rje'i ngo bor dbang bskur ro //
rtsa sngags dang /
ba liM ta a b+hi Shiny+tsa oM AHhU~M/
zhes brjod cing gtor rdzas sbyin /
bkra shis brjod /
rjes dam tshig khas blangs sogs spyi ltar bya'o //
de nas bum pa'i lha la mchod cing bstod /
nongs pa bshags /
ye shes pa gshegs /
dam tshig pa rang la bstim /
bsngo smon bkra shis bya'o ///
/
@#//
bkru byab srung gsum byed na /
rten gtor bsham sgrub mi dgos /
bum pa gong ltar bsgrub /
'das pa'i gtor 'bul rjes yig brgya dang /
oM AHhU~M gis dung chu phul bas lha 'od du zhu bar bsam /
de nas 'jig rten pa'i gtor ma gong ltar phul /
bsgrub bya mdun du 'khod pa la /
'o /
mkha' 'gro ma sme ba brtsegs ma'i bkru byab srung gsum gyi cho ga bgyid pa la /
thog mar bkru ba'i slad du slob dpon mkha' 'gro ma sme ba brtsegs mar gsal ba'i sku'i gnas lnga nas /
dag byed 'byung lnga'i lha mo bdud rtsi'i bum pa thogs pa dpag tu med pa 'phros te khyed rang rnams la khrus bgyis pas /
nyon mongs pa dug lngas bskyed pa'i nad gdon sdig sgrib grib dang mi gtsang ba thams cad bkrus pa'i mos pa mdzod /
hU~M/
nam mkha'i lha mo sku mdog sngo //
phyag na mthing gi bum pa bsnams //
bdud rtsi chu yis khrus byas pas //
nyon mongs zhe sdang las gyur pa'i //
nad gdon sdig sgrib dag gyur cig
/rtsa sngags dang /
oM e ho shud+d+he shud+d+he+e shAn+tiM ku ru swA hA/
hU~M/
sa yi lha mo sku mdog ser //
phyag na gser gyi bum pa bsnams //
bdud rtsi chu yis khrus byas pas //
nyon mongs gti mug las gyur pa'i //
nad gdon sdig sgrib dag gyur cig
/rtsa sngags dang /
oM laM ho shud+d+he shud+d+he shAn+tiM ku ru swA hA/
hU~M/
chu yi lha mo sku mdog dkar //
phyag na dngul gyi bum pa bsnams //
bdud rtsi chu yis khrus byas pas //
nyon mongs nga rgyal las gyur pa'i //
nad gdon sdig sgrib dag gyur cig
/rtsa sngags dang /
oM baM ho shud+d+he shud+d+he shAn+tiM ku ru swA hA/
hU~M/
me yi lha mo sku mdog dmar //
phyag na rA ga'i bum pa bsnams //
bdud rtsi chu yis khrus byas pas //
nyon mongs 'dod chags las gyur pa'i //
nad gdon sdig sgrib dag gyur cig
/rtsa sngags dang /
oM raM ho shud+d+he shud+d+he shAn+tiM ku ru swA hA/
hU~M/
rlung gi lha mo sku mdog ljang //
phyag na bai DUr bum pa bsnams //
bdud rtsi chu yis khrus byas pas //
nyon mongs phrag dog las gyur pa'i //
nad gdon sdig sgrib dag gyur cig
/rtsa sngags dang /
oM yaM ho shud+d+he shud+d+he shAn+tiM ku ru swA hA/
hU~M/
ye shes lnga dang ldan pa yi //
bdud rtsi chu yis khrus bgyis pas //
nyon sgrib thams cad dag gyur cig
/shes sgrib thams cad dag gyur cig
/dam tshig nyams chag dag gyur cig
/sdig ltung thams cad dag\u0f8e
nad rigs thams cad dag\u0f8e
gdon rigs thams cad dag\u0f8e
bgegs rigs thams cad dag\u0f8e
'khon grib thams cad dag\u0f8e
dme grib thams cad dag\u0f8e
dam grib thams cad dag\u0f8e
zas grib thams cad dag\u0f8e
nal grib thams cad dag\u0f8e
mdze grib thams cad dag\u0f8e
gdon grib thams cad dag\u0f8e
yugs grib thams cad dag\u0f8e
btsog grib thams cad dag\u0f8e
mi gtsang thams cad dag gyur cig
/phyi bkrus dung bas dkar gyur cig
/nang bkrus mchong bas dmar gyur cig
/phyi nang dri ma dag gyur cig
/shel sgong bzhin du dri med shog
/yi dam lha tshogs mi dgyes pa //
bla ma mkha' 'gro mi dgyes pa //
srung ma dam can mi dgyes pa //
nyams grib skyon gyis phog pa rnams //
dag par gyur cig zhi gyur cig
/stong par gyur cig mi gnas par //
chos nyid chen por dag gyur cig
/ces dang /
rtsa sngags dang /
oM e ho sogs sngags tshan lnga sbrel la brjod cing ci mang bkru /
spro na /
oM is tsa Ta ya tor ya tor ya swA hA/
u Ta mi Ta ya tor ya tor ya swA hA/
mon Ta kro ta ya tor ya tor ya swA hA/
a ka kro ta ya tor ya tor ya swA hA/
a b+hu kro ta ya tor ya tor ya swA hA/
u Ta sha ta ya tor ya tor ya swA hA/
e ling e Ta ya tor ya tor ya swA hA/
la mon Ta ya tor ya tor ya swA hA/
as ni pis ni Ta ya tor ya tor ya swA hA/
zhes pa'i 'khon sbyong gi sngags kyang bzla'o //
de nas byab pa'i slad du lha mo lnga'i sku las 'od zer sna lnga rlung gi shugs can 'phros pas bkrus pas ma dag pa'i nad gdon sdig sgrib grib dang mi gtsang ba thams cad lhag med du byang zhing dag pa'i mos pa mdzod /
kha rgyan gyis byab cing /
hU~M/
nam mkha'i lha mo'i thugs ka nas //
me long ye shes 'od zer 'phros //
nyon mongs zhe sdang las gyur pa'i //
nad gdon sdig sgrib byang gyur cig
/gsang sngags dang /
oM e ho shud+d+he shud+d+he a pa na ye swA hA/
hU~M/
sa yi lha mo'i thugs ka nas //
chos dbyings ye shes 'od zer 'phros //
nyon mongs gti mug las gyur pa'i //
nad gdon sdig sgrib byang gyur cig
/rtsa sngags dang /
oM laM ho shud+d+he shud+d+he a pa na ye swA hA/
hU~M/
chu yi lha mo'i thugs ka nas //
mnyam nyid ye shes ngo bo nyid //
nyon mongs nga rgyal las gyur pa'i //
nad gdon sdig sgrib byang gyur cig
/rtsa sngags dang /
oM baM ho shud+d+he shud+d+he a pa na ye swA hA/
hU~M/
me yi lha mo'i thugs ka nas //
sor rtog ye shes ngo bo nyid //
nyon mongs 'dod chags las gyur pa'i //
nad gdon sdig sgrib byang gyur cig
/rtsa sngags dang /
oM raM ho shud+d+he shud+d+he a pa na ye swA hA/
hU~M/
rlung gi lha mo'i thugs ka nas //
bya grub ye shes 'od zer 'phros //
nyon mongs phrag dog las gyur pa'i //
nad gdon sdig sgrib byang gyur cig
/rtsa sngags dang /
oM yaM ho shud+d+he shud+d+he a pa na ye swA hA/
slar yang srung ba'i slad du nam mkha' gang ba'i lha mo rigs lnga 'od du zhu /
rdo rje kha dog sna lngar gyur /
khyed rang rnams kyi lus la rdo rje'i go khrab kyi tshul du g.yogs pas nad gdon sdig sgrib grib dang mi gtsang ba gang gis kyang mi tshugs par bsrung ba chen por byas pa'i mos pa mdzod /
hU~M/
ye shes mkha' 'gro chen mo lnga'i //
rdo rje'i go cha bla na med //
cis kyang mi chod mi shigs pas //
bsgrub bya'i lus ngag yid gsum srungs //
oM AHhU~M badzra rak+Sha rak+Sha /
ces brjod cing rdo rje spyi bor bzhag
/rgyal bar bya ba'i slad du bkra shis rgyas par brjod do //
rjes chog bum pa'i lha 'od du zhu tshar bas /
bdag bskyed la dmigs pa'i mchod bstod /
nongs bshags /
bsngo smon bkra shis bya'o /
!
/'di dang 'brel bar grib glud byed na /
nad pa'i dri ma bsres pa'i glud nag po mtho gang las mi chung bar glud phran dang changs bu sha dum sogs kyis bskor /
gos rnying pa bkon /
bkru byab tshar nas /
glud gtor sngags drug phyag drug gam /
nam mkha' mdzod kyi sngags rgyas brlab /
na mo /
bla ma mchog gsum yi dam lha //
mkha' 'gro chos skyong bden pa'i mthus //
nad gdon grib dang mi gtsang bdag
/gnas 'dir myur du mchis gyur cig
/TAk+ki hU~M dzaH
zhes pas dgug
/oM na mas+sarba ta thA ga ta a ba lo ki te oM saM b+hA ra saM b+hA ra hU~M gis bsngo /
de bzhin gshegs pa bzhi'i mtshan brjod /
khyer cig khyer cig stobs ldan rnams //
sred dang chags dang zhen pa dang //
dran dang bzung dang bsam dang reg
/glod dang grol dang zhi bar mdzod //
ces brjod /
de lta bu lo grangs sam ci rigs kyis bsngo /
de nas glud kha phyir sgyur /
hU~M/
dri ma gnas su bskyal //
mi las bsdus te gshegs //
mi las grol te gshegs //
glud la dkris te gshegs //
grib glud da gshegs shig
/grib glud rgyan can la //
rdzongs su ci btab na //
'dod yon dkor cha'i tshogs //
nam mkha'i mdzod lta bu'i //
longs spyod rdzongs su btab //
grib skyol phyogs su skyol //
sdang ba'i dgra la skyol //
gnod pa'i bgegs la skyol //
kye /
grib dang glud bdag pho mo rnams //
grib glud rgyan ldan 'di bzhes la //
bzung pa thongs la bcings pa khrol //
bdag dang rgyu sbyor 'khor bcas la //
gnod cing sdig par ma byed cig
/na mo /
bla ma yi dam dkon mchog gsum //
mkha' 'gro chos skyong bden pa dang //
bslu med rten 'brel bden stobs kyis //
grib dang glud bdag gnod byed rnams //
glud dang dkor cha 'di khyer la //
rang rang so so'i gnas su song //
gal te 'gro bar mi byed na //
brlag par 'gyur ba gdon mi za //
zhes dang /
drag sngags brjod /
gu gul gyis bdug
/yungs dkar gyis brab /
glud gnod pa'i phyogs rgyang ring por bskyal /
de nas srung ba sogs gong ltar bya'o //
zhes mnga' bdag nyang ral pa can gyi lugs khro mo sme ba brtsegs ma'i sgrub thabs dbang skur khrus chog dang bcas pa 'di nyid chos med kyi bya btang (bo dong e ne ring pa /)   pad+ma gar gyi dbang phyug gis /
sna tshogs dbyig gi lo smal po zla ba'i dmar phyogs kyi dga' ba dang po'i tshes la me long bkra shis rab brtan bde chen chos 'khor gling du legs par sbyar ba'o //
'dis kyang rgyal ba'i bstan pa rin po che phyogs dus gnas skabs thams cad du dar zhing rgyas la yun ring du gnas pa'i rgyur gyur cig
/sarba mang+ga laM///
/
