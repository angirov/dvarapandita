[ÔÅä ]'dir mkha' 'gro'i chos skor phag dkar rtsa ba dang yan lag gang bzhugs gter mdzod pod /
dzi)
shes rab rgyas las khongs su bzhugs pas 'dir ma gzhag go //
/[  <!TCC Tibetan character 3,181 undefined in unicode!> ]rtsa gsum 'od gsal snying tig las :
bka' srung mchod gsol rdo rje'i drwa ba bzhugs :[ <!TCC Tibetan character 3,181 undefined in unicode!> ]dpal chen he ru kaHla 'dud :
ma 'ongs 'od gsal gsang ba'i lam :
mngon du spyod pa'i skal ldan rnams :
rgyud gsum dregs pa'i gsol mchod 'di :
snying gi thig ler gces par zungs :
sa ma ya :
de yang shin tu dben pa'i gnas :
dur khrod drag po'i gzhal yas su :
phyi nang gsang ba'i rten rdzas mdun :
b+han+d+har bshos bu zur gsum pa :
gtso 'khor so so'i grangs mnyam dang :
mtha' mar mtheb kyu sha khrag snying :
dgra bo'i rU pa bcas pas bskor :
gzhan yang mthun pa'i dam tshig rdzas :
gtsang zhing mdzes pas mdun bdar te :
rang nyid skad cig dpal chen po'i :
gsal snang rdzogs pa'i nga rgyal ngang :
mchod gtor ye shes bdud rtsir brlab :
de nas dam tshig bskyed pa ni :
hU~M:
rang mdun khrag mtsho rba rlabs 'khrugs pa'i klong :
keng rus thod mkhar 'jigs su rung ba'i dbus :
pad+ma nyi steng hU~M yig mthing nag las :
'od 'phros rgyud gsum dregs pa'i srog snying phrogs :
tshur 'dus yongs gyur skad cig dran rdzogs su :
dpal ldan ye shes mgon po ma ning nag :
char sprin mdog can srin po khros pa'i nyams :
zhal gcig phyag gnyis g.yas pas ru mtshon phyar :
g.yon pas dam nyams snying dang zhags pa bsnams :
'khor 'das snang srid sku yi dbyings su rdzogs :
spyan gsum me 'bar ral pa sbrul du g.yo :
thod skam dbu rgyan thod rlon do shal 'chang :
dar nag ber gsol beng chen rked par btsugs :
zhabs gnyis g.yon brkyang log 'dren snying gar brdzis :
'khor du dpal ldan mgon po sde lngar bcas :
srid dang zhi ba'i che btsan gcig tu bzhengs :
g.yas su tri las gza' mchog rA hu la :
dud ka'i mdog 'chang dbu dgu bya rog gdong :
rab 'jigs phyag bzhi 'bar ba'i spyan stong g.yo :
dang pos chu srin rgya mtshan sbrul zhags dang :
lhag ma rnam gnyis rwa yi mda' gzhu 'gengs :
sku smad sbrul mjug rgya mtsho'i klong du 'khyil :
'khor du gza' gdong rgyu skar tshogs kyis bskor :
g.yon du trag las sngags srung ral gcig ma :
mthing nag zhal gcig spyan gcig mche ba gcig :
brang na nu gcig bdud rtsi'i bcud kyis gtams :
phyag g.yas dam nyams tsit+ta zhal du gsol :
g.yon pas lcags spyang mgo dgu khra thabs 'gyed :
zhabs gnyis 'dor stabs bam ro'i snying gar rol :
'khor du snang srid ma mo'i tshogs kyis bskor :
gzhan yang sde brgyad dregs pa'i dmag dpung tshogs :
khro gtum 'bar 'khrugs log 'dren 'byung po'i gshed :

de ltar gsal ba'i gtso 'khor thams cad kyi :
gnas gsum dam tshig phyag rgyas mtshan pa las :
'od 'phros rang bzhin gnas nas ye shes pa :
ma lus spyan drangs gnyis su med par gyur :
gnyis pa ye shes spyan 'dren ni :
hU~M b+h+yo :
rang bzhin chos kyi dbyings las ma g.yos kyang :
gdug pa 'dul phyir khro bo'i skur sprul pa :
gnyis med ye shes mgon po ma ning nag :
bde chen sgyu ma'i rnam rol rA hu la :
shes rab dbyings kyi phyag rgya sngags srung ma :
snang srid dregs pa'i dmag dpung 'khor dang bcas :
sangs rgyas bstan pa gnyan po srung ba'i phyir :
dur khrod drag po'i gnas 'dir gshegs su gsol :
oM shrI ma hA kA la ke ta ke ta rA hu la ma ma trag rak+sha aHyaHmaHduHruHtsaHshaHnaHsarba sa ma ya dza dza :
gsum pa bzhugs su gsol ba ni :
hU~M:
dam tshig nyams pa'i srog gi mdangs 'phrog cing :
dam ldan rnal 'byor phrin las bsgrub slad du :
rab 'jigs 'od zer 'khrugs pa'i gzhal yas 'dir :
dpal mgon lcam dral 'khor bcas dgyes par bzhugs :
dzaHhU~M baM hoHsa ma ya tiSh+Tha lhan :
bzhi pa brda phyag 'tshal ba ni :
hU~M:
dran pa tsam gyis dgra dang bgegs kyi tshogs :
ma lus 'dul mdzad dpal 'bar he ru ka :
lcam dral bka' sdod 'khor dang bcas pa la :
sgo gsum gus pa'i tshul gyis phyag 'tshal lo :
a ti pU ho :
pra tIts+tsha ho :
lnga pa mchod gtor 'bul ba ni :
hU~M b+h+yo :
yul dang dbang por 'brel ba'i rtog tshogs kun :
'od gsal dbu ma'i dbyings su bsgral pa las :
phyi nang gsang ba rmad byung mchod pa'i sprin :
dpag med nam mkha' khyab pas mnyes gyur cig :
oM shrI ma hA kA la sa pa ri wA ra ar+g+haM nas /
shab+da rU pa shab+da gan+d+he ra sa spar she ma hA pany+tsa a mr-ita rak+ta ga Na tsakra sarba pU dza ho :
oM shrI ma hA kA la ke ta ke ta rA hu la ma ma trag rak+sha aHyaHmaHduHruHtsaHshaHna sarba sa ma ya i daM ba liM ta kha kha khA hi khA hi :
drug pa gnad nas bskul ba ni :
mdun bskyed thugs kar nyi ma'i steng :
rang srog sngags kyi phreng bas bskor :
bdag nyid dpal chen he ru ka'i :
phyag rgya gnyan po'i 'od zer gyis :
reg pas dam tshig rgyud bskul te :
sprul dang yang sprul bka' nyan bcas :
srid gsum khyab pa'i tshogs spros nas :
phrin las rnam bzhi bsgrub par bsam :
oM shrI ma hA kA la ke ta ke ta rA hu la ma ma trag rak+sha sarba sa ma ya hU~M b+h+yo hU~M:
mtshan ma'i rtags dang sbyar la bzla :
bdun pa skong zhing bshags pa ni :
hU~M b+h+yo :
dur khrod khrag mtsho 'khrugs pa'i gzhal yas 'dir :
dpal mgon 'khor bcas dgyes pa bskyed pa'i rdzas :
dngos yid las byung sna tshogs mchod sprin che :
nam mkha' mdzod kyi 'khor los thugs dam bskang :
dgra bgegs bsgral pa'i khrag gi mchod yon dang :
dbang po'i me tog sha gsur bdug pa'i sprin :
zhun chen mar me mkhris pa'i dri chab mtsho :
rkang gling thod pa'i rnga sgras thugs dam bskang :
phyi nang gsang ba'i rten rdzas bla rdo dang :
gang bzhed de ngor 'char ba'i 'dod yon lnga :
snang srid gzhir bzhengs phyag rgya'i dam tshig gis :
gang shar bde ba chen por thugs dam bskang :
rtsa khams dbu mar sbyor ba'i a mr-ita :
bdag 'dzin dbyings su sgrol ba'i dmar chen po :
snod bcud sha khrag rus pa'i gtor ma'i tshogs :
bla med gsang ba'i rdzas kyis thugs dam bskang :
snang grags dkyil 'khor 'khor lo'i rol par shar :
sgo gsum thig le chen po'i klong du rdzogs :
cir snang ye shes mchog gi grong khyer du :
blang dor 'khrul pa zad pas thugs dam bskang :
don dam bde gshegs snying po'i gnas lugs la :
bshags dang bshags bya'i spros mtshan las 'das kyang :
kun rdzob sgyu ma lta bu'i rnam rol gyis :
dam tshig nyams chag thams cad mthol zhing bshags :
gnas skabs gang 'dul phrin las sna tshogs kyis :
bstan dang 'gro ba'i phan bde rgyas pa dang :
mthar thug zab gsang snying po'i nye lam nas :
sku bzhi'i go 'phang 'grub pa'i dngos grub stsol :
yi ge brgya pa brjod :
brgyad pa bstod cing bskul ba ni :
hU~M b+h+yo :
skye ba med las skye ba'i cho 'phrul ni :
nam mkha'i mdog can srin po khros pa'i gzugs :
phyag gnyis thabs shes ru mtshon snying zhags bsnams :
he ru kaHdpal 'bar ba khyod la bstod :
spyan gsum dmar zlum me dang mnyam sbyor bas :
log 'dren bgegs kyi tshogs kun sreg mdzad cing :
yid bzhin 'dod pa 'jo ba'i beng chen las :
rnal 'byor dngos grub stsol mdzad khyod la bstod :
thabs kyi phyag rgya gtum drag 'bar ba'i sku :
pho rgyud dregs pa'i tshogs la dbang bsgyur zhing :
srid gsum zil gnon nyams pa'i srog gi gshed :
drang srong chen po sgra gcan 'dzin la bstod :
shes rab rdo rje btsun mo'i sgyu ma ni :
snang srid ma mo'i rje mor yongs shar ba :
snying tig gnyan po'i bka' srung rgya mtsho'i gtso :
dpal 'bar e ka dzA Ti khyod la bstod :
don dam chos kyi dbyings las ma g.yos kyang :
rnam pa khro chags sgeg pa'i sgyu 'phrul gyis :
bstan dgra tshar gcod rnal 'byor bu bzhin skyong :
dpal mgon lcam dral 'khor dang bcas la bstod :
hU~M b+h+yo :
sngon tshe 'og min chos dbyings pho brang du :
che ba'i che mchog kun bzang he ru kas :
bka' bsgos dam bzhag bstan srung rgya mtsho'i tshogs :
spros bral bde ba chen po'i klong nas bzhengs :
dug gsum dgra bgegs bsgral pa'i sha khrag rus :
zag med bdud rtsi'i mchod gtor 'di bzhes la :
ji ltar khas blangs g.yar dam bcas pa bzhin :
rnal 'byor bdag gi bcol ba'i phrin las sgrubs :
gnas skabs nad gdon nyer 'tshe zhi ba dang :
tshe bsod dpal 'byor snyan pa'i grags pa spel :
mi dang mi min tshogs rnams dbang du sdus :
dgra bgegs 'byung po rtsad nas brlag par mdzod :
khyad par 'gro la phan bde 'byung ba'i gzhi :
bshad sgrub bstan pa yun ring gnas pa dang :
'od gsal snying po'i lam la zhugs pa rnams :
zag bcas 'od skur 'grub pa'i phrin las mdzod :
phyi ru snang srid klong lnga sprul pa'i zhing :
nang ltar mi shigs lhan skyes bde ba che :
gzhan du bskyed rdzogs zung 'jug chen po'i dbyings :
he ru kaHdpal go 'phang myur 'grub mdzod :
mdor na yid la smon pa'i don rnams kun :
bum pa bzang dang dpag bsam nor bu ltar :
dbang drag zhi bar rol pa'i phrin las kyis :
thogs med myur ba nyid du 'grub par mdzod :
ces brjod phud gtor gtsang sar phul :
ye shes gshegs shing dam tshig bsdu :
spros bral thig le chen po'i klong :
mnyam par bzhag pas las kun 'grub :
sa ma ya :
ye shes las grub chos srung kun :
rgyud gsum dregs pa'i tshogs su 'du :
de yang rig stong zung 'jug dbyings :
'du 'bral med par gdod nas rdzogs :
rgya rgya rgya :
brda thim :
@/
chos skor 'di'i min yang phyag bris gsar mjal la yod pa gsar btsud gras /     [<!TCC Tibetan character 3,181 undefined in unicode!> ]rtsa gsum 'jam dpal thugs tig las :
lo rgyus nges shes sgron ma bzhugs :
ka dag gting gsal 'jam pa'i dbyangs :
gzhon nu bum pa sku yi ngang :
ye shes rang snang sems dpa'i tshul :
thog ma tha ma med par shar :
dang po'i sangs rgyas ris med pa :
'khor 'das kun la khyab pa'i phyir :
'og min chen por longs spyod rdzogs :
kha sbyor bde bas rol par bstan :
rang bzhin sprul sku'i zhing khams su :
rin chen drwa bas brgyan pa na :
smra ba'i skyes mchog smra ba'i rgyal :
rdo rje nyi ma 'bar bar snang :
'dir ni rgyal ba sras bcas kyi :
zab mo'i chos rnams 'dzin pa'i snod :
gzhon nu'i gzugs can 'jam pa'i dpal :
byis pa'i tshul gyis kun tu rgyu :
la lar dkyil 'khor gtso bo dang :
gzhan du 'khor gyi rol pa sogs :
sgyu 'phrul drwa ba'i mig 'phrul gyis :
sangs rgyas kun gyi phrin las rdzogs :
drag shul chen po'i skur bzhengs pas :
bdud dang gshin rje thams cad 'dar :
khro bo kun kyang bran bzhin du :
rdo rje 'dzin kyang 'jigs par byed :
de ltar gang 'dul phyag rgya dang :
sngags dang ting 'dzin mtha' yas pa :
bye ba bsam gyis mi khyab pa'i :
rgyud ni mkha' dang mnyam par snang :
khyad par khri dang drug stong gi :
sgyu 'phrul drwa ba'i rgyud chen las :
ji ltar 'tsham pa'i rim pa dag :
mkha' 'gros bdag la mngon sum gtad :
bdag nyid 'jam dpal dpal bzang po :
bsil ba'i tshal gyi dur khrod du :
arka'i lo ma'i spyil po na :
'jam dpal khros pa sgrub pa'i tshe :
dpyid zla ra ba'i tshes brgyad dus :
skar ma rgyal la babs pa'i tshe :
nyi ma 'char ka'i mdangs gsal bas :
sgrub pa'i gzhal yas nyams dgar byas :
me tog spos chu'i char phab cing :
sa yang rnam pa drug tu g.yos :
mkha' nas d+hI hrI'i sgra chen po :
'brug stong ldir ba lta bu bsgrags :
glo bur sgrub khang sgor lhags te :
phyogs bcu kun tu bltas pas kyang :
mkha' khams 'od lngas khyab pa las :
gzhan ni ci yang mthong ma gyur :
slar yang nang du zhugs nas kyang :
cung zad mnyam par bzhag pa'i mod :
ting 'dzin ngang du dar ci+ig brgyal :
de las sad tshe mngon sum du :
sgrub pa'i dal gyi 'dom gang mkhar :
'phags pa 'jam dpal gzhon nu ni :
rig ma'i bde bas dgyes pa can :
ye shes snang ba lam me ba'i :
'od kyi sku ru mthong ba ni :
dad pa'i mig ni rab phye te :
thal mo sbyar te 'di skad gsol :
bskal pa gong nas 'brel ba dang :
yun ring dus su bsnyen pa'i lha :
yid kyi re ba skong ba'i phyir :
de ring 'dir ni byon pa legs :
e ma yab cig bdag gi skyabs :
dge ba'i bshes gnyen khyod lags na :
zab las ches zab gsang ba mchog :
mgon pos bka' drin mdzad par gsol :
de skad gus pas zhus pa na :
dgyes shing 'dzum pa'i mdangs phyung te :
rdo rje'i tshig gi rang sgra yis :
'jam dpal rgyud kyi yang snying dang :
man ngag nges pa'i gnas bstsal te :
sbyor mtshams byung ba'i 'od zer gyis :
phung po'i zhen rtog yongs su sbyangs :
bde ba chen po byang chub sems :
dkar dmar lhag pa'i dbang yang gnang :
dga' chen lhan cig skyes pa'i ngang :
don gyi 'jam dpal mngon sum mthong :
de tshe sras bcas rgyal bas kyang :
e ma bsod nams bskal pa can :
khyod ni tshul chen snod gyur te :
gsang sngags spyod pa yang dag spyad :
byang chub dam pa'i skal ldan byas :
da ni 'phags pa'i bden mthong bas :
ye shes sku yang tshe 'dir 'grub :
legs so legs so sems dpa' che :
rdo rje'i tshig gis rgya cher shod :
de skad ces ni bka' bstsal te :
sgyu ma lta bu'i rnam 'phrul kun :
rang la thim nas 'od gsal ngang :
bde stong ting 'dzin sgo brgya rnyed :
de nas o rgyan mtsho gling du :
pha med bu ni brtul zhugs can :
spyod 'chang shAn+ta rak+Shi ta :
mkha' 'gro rnams kyi glus bskul te :
rings par bdag gi drung du lhags :
khyod ni 'phags pa'i bden pa mthong :
'jam dpal gzhon nu grub bo ces :
DA ki rnams kyis bsgrags pa na :
bdag gi yid ni yang dag g.yos :
de lta bu yi thabs chen po :
rgyu+ud dang man ngag nges pa bcas :
bdag la thugs rjes bskyabs nas kyang :
bde ba che la dbugs dbyung gsol :
zhes pas gsol ba 'debs mthong nas :
sangs rgyas rjes dran mthus sad de :
rgyud kyi yang snying rdo rje'i tshig :
sgron ma drug gi rab phye ste :
nye bar gsol 'debs rigs can dang :
ma 'ongs skal ldan skyes bu'i don :
legs par bshad cing bstan pa na :
sangs rgyas rnams kyis shis pa brjod :
byang chub sems dpas mnga' gsol zhing :
rig 'dzin DA ki bye ba yis :
phyag dang mchod pa yang dag brtsams :
gcig ni rin chen byang bu la :
mkha' 'gro gsang ba'i yi ger bris :
spyod 'chang zhi bas nyams blangs te :
o rgyan dur khrod chen por sbas :
gcig ni ma 'ongs snod ldan don :
'byung lnga'i dwangs ma 'od 'bar ba :
'phel 'grib med pa'i yi ge nyid :
d+hA ki+i rnams la gtad byas te :
byang phyogs yi dwags gang ba'i 'gro :
rigs sngags rgyal po dge ba che :
snying rje can gyis bzung ba der :
lus la dpa' bo'i rgya rtags dang :
ngag nas chos kyi glu len pa :
nges dang ma nges yid kyi yul :
'das pa'i bag chags sad pa ni :
dus kyi mtha' las mthar son tshe :
sgyu ma'i tshul gyis 'byung ba na :
de la don gyi gzungs byin te :
tshig gi gzhung du 'god par gnang :
des kyang shin tu gsang zhing spyad :
dus su babs tshe rigs gsum gyi :
snod ldan rnams la yang dag gtad :
'brel tshad zag med ye shes lus :
brtson 'grus dang ni skal ba bzhin :
'di'am 'chi kha bar do dang :
skye ba brgyud nas nges par 'grub :
sa ma ya :
rgya rgya rgya :
gu h+ya :
brda thim :
'jam dpal grub pa'i slob dpon gyis phye ba'i gram shi nges pa dang po yid ches bskyed pa lo rgyus kyi sgro+on ma'o :[  <!TCC Tibetan character 3,181 undefined in unicode!> ]rtsa gsum 'jam dpal thugs tig las :
smin byed dbang gi sgron ma bzhugs :
'jam dpal ye shes sems dpar 'dud :
rdo rje theg pa'i 'bras bu ni :
smin byed dbang bzhi rgyu las byung :
de phyir tshe 'dir mchog 'dod pas :
lam gyi thog mar dbang nas 'jug :
mtshan nyid ldan pa'i slob dpon gyis :
legs brtags snod ldan slob ma la :
bkra shis dben pa'i gnas nyid du :
sa yi cho ga sngon 'gro bas :
rdo rje'i dkyil 'khor mdun bltas te :
snyan gsan dbab cing bum pa bsgrub :
de nas slob bu lhag gnas ni :
mdun du dul bar 'khod pa dang :
me tog dang bcas gsol 'debs gzhug :
sangs rgyas kun gyi ye shes sku :
slob dpon 'jam dpal gzhon nu yi :
sgyu 'phrul drwa bas mngon rdzogs pa'i :
byang chub chen po'i dkyil 'khor du :
bdag nyid nye bar smin bya'i phyir :
lhag par gnas pa mdzad du gsol :
lan gsum gsol zhing gnang ba sbyin :
bu tshur shog cig theg chen gyi :
snying po rdo rje theg pa'i tshul :
'di ni dus gsum sangs rgyas kyi :
bgrod pa gcig pa'i lam yin pas :
rgya cher rab zab snod ldan pa :
khyod la yang dag bstan par bya :
blo gros gzhan du mi g.yo bas :
shin tu gus pa'i yid kyis su :
shes rab snying rje cher ldan pas :
'khor ba'i gnas la ma chags shing :
zhi bde don du mi gnyer bar :
byang chub lam 'dir 'jug par gyis :
zhes gdams skyabs sems sngon 'gro bas :
sdom pa gsum la legs bskos bya :
dpal ldan rigs rnams kun gyi yab :
bla ma 'jam dpal gzhon nu kye :
bdag la dgongs par mdzad du gsol :
bdag gi dus 'di nas bzung ste :
ji srid byang snying po'i bar :
nges 'byung so thar sdom pa dang :
gzhan phan byang sems bslab pa dang :
bla na med pa'i thabs chen po :
rdo rje 'chang gis rgyud sde las :
sngags kyi dam tshig gang bsgrags pa :
de kun srog bzhin mi btang bar :
yang dag nyid du bzung bar bgyi :
de nas slob ma skad cig gis :
'jam dpal ye shes sems dpar bskyed :
gnas gsum rdo rje'i 'bru gsum dang :
skye mched yi ge drug gis bslabs :
mnga' dbul slad du mchod pa sbyin :
dngos 'grub dngos su brtag pa'i phyir :
mtshan nyid ldan pa'i so shing ni :
oM badzra hA sa ha :
zhes pa'i sngags kyis 'dor du gzhug :
phyogs bzhi dbus dang lngar babs na :
las bzhi dang ni mchog 'grub ci+ing :
mtshams bzhir dngos grub phran tshegs te :
phyi rol lhung na lan gsum bskyar :
rmi lam gsal phyir dri yi chu :
ya mAn+ta ka'i sngags kyis sbyin :
bar chad srung phyir bsngags mdud ni :
hU~M zhes bzlas la dpung par bcing :
mi 'khrugs slad du ku sha'i rtswa :
d+hI dang hU~M las byung ba gtad :
slar yang zab cing rgya che ba'i :
chos kyi bdud rtsi'i spro ba bskyed :
'jig rten sangs rgyas 'byung ba las :
gsang sngags spyod pa'i tshul 'byung ba :
ches cher shin tu dkon pas na :
de ring khyod ni skal ba che :
dus gsum gshegs pa'i rgyal ba rnams :
nang gi byang chub shing drung du :
bde chen rdo rje'i sar bzhugs te :
bdud sde shin tu mi bzad pa :
gzung 'dzin mtshan ma dpung dang bcas :
gnyis med ye shes yang dag pa'i :
zung 'jug ting 'dzin 'di yis bcom :
de bas kun mkhyen rdo rje 'chang :
'jam dpal dpa' bo'i sa brnyes phyir :
blo gros gzhan du mi g.yo bar :
tshul chen 'di la spro bar gyis :
ku sha bting ba'i sa gzhi la :
bde bar nyal te rmi lam brtag :
bla ma dang ni sangs rgyas mthong :
chos thos 'phags pa'i dge 'dun gyi :
grwar zhugs chos kyi gleng ba brtsam :
chu bo las brgal nyi zla shar :
kun gyis 'dud cing dgra las rgyal :
lhag pa'i lha yis phyag rgya dang :
sngags dang phyag mtshan mthong thos rnyed :
seng ge glang chen zhon pa sogs :
mchog thun dngos grub ltas su shes :
gal te 'khu 'phrig slong ba yi :
ngan pa'i bltas byung las sngags kyis :
srung zhing bden med ngang du gzhag :
de nas dkyil 'khor 'bri ba'i gzhir :
bdud rtsi lnga yis legs par byugs :
ye shes las kyi rdo+o rje'i thig :
rigs kyi gzungs mar bcas pas gdab :
mtshan nyid rdzogs pa'i gzhal yas khang :
phyag rgya mtshan mas brgyan pa 'bri :
dbus su bum pa bcud ldan ni :
'bras bus dud pa'i shing gis brgyan :
de steng bdud rtsi'i b+han+d+ha dang :
rdo rje sems dpa'i me long brtsegs :
shar du rdor dril bsnol ma ste :
lho ru dbu rgyan nub rdo rje :
byang du dril bu mtshams rnams su :
nye bar mkho ba'i yo byad dang :
tshogs dang mchod gtor rgyas par bsham :
steng nas dar gyi gur 'bubs shing :
phyogs mtshams 'phan dang rgyal mtshan 'phyar :
sgrub pa'i grogs dang bcas pa yis :
dkyil 'khor bskor zhing bdug spos gtul :
rol mor bcas pas byin chen dbab :
sa ma ya :[   <!TCC Tibetan character 3,181 undefined in unicode!> ]bde gshegs yongs 'dus spyan ras gzigs :
pad+ma gar dbang la btud nas :
de nyid bsnyen cing sgrub pa'i thabs :
mchog thun dngos grub 'thob phyir bshad :
dbang thob dam ldan rnal 'byor pas :
dben zhing yid mthun sgrub gnas su :
nges 'byung drag pos rgyud bskul nas :
sngon dngos rjes kyis nyams su blangs :
sa ma ya :
sngon 'gro'i dang po skyabs sems ni :
na mo :
bde gshegs yongs 'dus spyan ras gzigs dbang la :
bdag sogs rtag tu gus pas skyabs su mchi :
'gro kun 'phags pa'i go 'phang 'thob bya'i phyir :
pad+ma drwa ba'i ting 'dzin bsgom par bgyi :
gnyis pa tshogs gsag sdom gzung ni :
ho :
phyogs bcu dus bzhi'i rgyal ba sras bcas la :
phyag 'tshal mchod 'bul sdig sgrib nyes ltung bshags :
sgo gsum sku gsung thugs dang mnyam sbyor ba'i :
rdo rje dam tshig mi gtang mchog tu gzung :
gsum pa srung 'khor sgom pa ni :
hrI:
bdag nyid dbang chen rta mchog he ru ka'i :
ye shes rig rtsal khro bo'i 'od zer 'phros :
glo bur 'khrul pa'i bgegs tshogs mtshams bcad nas :
mi phyed rdo rje'i srung 'khor lhun gyis grub :
hU~M hU~M hU~M:
sa ma ya :
dngos gzhir lha sngags 'od gsal gyi :
rnal 'byor gsum las dang po ni :
hrI:
ka dag dbyings las snying rje'i rig gdangs rtsal :
so sor rtog pa'i ye shes hrIHdmar po :
de las 'od 'phros khams gsum brtan g.yor bcas :
'od gsal stong pa nyid kyi dbyings su thim :
tshur 'dus phyi snod rdo rje btsun mo'i klong :
rnam thar gsum ldan chos 'byung bsnol ma'i dbus :
bdag nyid bde gshegs yongs 'dus spyan ras gzigs :
dmar gsal zhal gcig phyag gnyis spyan gsum mdzes :
zhi 'dzum chags nyams cung zad khros pa'i tshul :
phyag g.yas mchog sbyin gdul bya'i re ba skong :
g.yon pas dkon mchog gsum mtshon skyabs sbyin rgyas :
ut+pal lar gnas 'chi med tshe bum 'dzin :
gsang ba ye shes rdo rje rnal 'byor ma :
dbang mdog gri gug thod 'dzin yab la 'khril :
gnyis ka dar dang ut+pal rus pas brgyan :
zhabs gnyis skyil krung pad nyi zla ba'i steng :
ye shes 'od lnga 'bar ba'i klong na rol :
sku la rab 'byams zhi khro'i dkyil 'khor rdzogs :
gnas gsum rdo rje gsum gyi yi ges mtshan :
nam mkha'i khams gang gdan gsum tshang ba'i lhas :
byang chub sems kyi bdud rtsis dbang bskur bas :
rigs kyi bdag po bcom ldan 'od dpag med :
sprul sku'i rnam pa can gyis dbu+ur brgyan zhing :
thugs ka'i 'od kyis ye shes spyan drangs gyur :
hrI:
'od gsal chos sku'i ngang las ma g.yos kyang :
zung 'jug longs spyod rdzogs sku'i rnam rol las :
'phags mchog pad+ma drwa ba'i lha tshogs rnams :
tshad med snying rje'i dbang gis gnas 'dir gshegs :
oM ma Ni pad+me hU~M hrI:
badzra sa mA dza :
hrI:
chos nyid don gyi thugs rje chen po la :
chos can mtshan ma'i 'gro 'ong las 'das kyang :
glo bur 'khrul pa'i dri ma sbyong ba'i slad :
dam tshig ye shes dbyer med dgyes par bzhugs :
badzra dz+nyA na sa ma ya tiSh+Tha ho :
hrI:
snang ba'i rig rtsal 'phags mchog spyan ras gzigs :
stong pa'i bdag nyid gsang ba ye shes yum :
zung 'jug sgyu 'phrul drwa ba'i dkyil 'khor lhar :
mi phyed gus pa'i brda yis phyag 'tshal lo :
a ti pU ho :
pra tIts+tsha ho :
oM AHhU~M:
snang srid thams cad mchod pa'i phyag rgyar rdzogs :
snod bcud ma lus 'dod yon rol pa'i rgyan :
yul dang dbang po mnyam sbyor bde ba ches :
dkyil 'khor lha tshogs rtag tu mnyes gyur cig :
oM ma hA su kha sa ma ya sarba pU dza ho :
hrI:
bde chen thabs mchog pad+ma drwa ba dang :
shes rab stong nyid rdo rje rnal 'byor ma :
dbyer med lhan cig skyes pa'i ye shes skur :
gus pas bstod do mchog thun dngos grub stsol :
gnyis pa sngags kyi bzlas pa ni :
thugs kar pad zla'i steng du ye shes sems :
mtsho skyes rdo rje rang 'od yu+um dang sbyor :
de yi thugs kar pad zla'i gdan gyi dbus :
ting 'dzin sems dpa' hrIHyig dmar po'i mthar :
sngags phreng 'khor ba'i zer gyis 'phags pa mchod :
'gro kun sgrib sbyangs lha sngags 'od gsal ngang :
srid zhi'i dwangs bcud bsdus nas rang la thim :
mchog thun phrin las lhun gyis grub par bsam :
oM ma Ni pad+me hU~M hrI:
oM AHhU~M hrIHoM ma Ni pad+me hU~M:
oM AHhU~M hrIHoM ma Ni pad+me A yur+dz+nyA na sarba sid+d+hi+i hU~M:
bsnyen sgrub las sbyor gsang ba'i sngags :
'bum phrag sum cu de yi phyed :
'bum phrag bzhi rnams rim par bzla :
dngos nyams rmi lam rtags mtshan 'byung :
gsum pa 'od gsal rim pa ni :
rlung dang gtum mos gzhi bzung nas :
bde chen dga' bzhi'i ye shes spel :
stong nyid gnyug mar rgyas btab cing :
nyin mtshan byed bcing rnal 'byor gyis :
bogs 'don spyod pas mtshams sbyar bas :
zla drug lo gsum bcu gnyis na :
pad+ma drwa ba'i go 'phang 'grub :
sa ma ya :
gsum pa rjes kyi rim pa la :
dang po dngos grub bskul ba ni :
oM AHhU~M:
rigs 'dus 'phags pa'i lha tshogs thugs rje'i bdag :
bsnyen sgrub rdo rje'i dam tshig thems lags na :
sku gsung thugs dang yon tan phrin las kyi :
dngos grub dam pa deng 'dir bstsal du gsol :
kA ya wA ka tsit+ta gu Na karma sarba sid+d+hi pha la ho :
yi ge brgya pas nongs pa bshags :
gnyis pa nyer bsdu'i rnal 'byor ni :
a :
sems las sems byung sgyu 'phrul drwa ba'i lha :
sems nyid 'od gsal gnyug ma'i dbyings su thim :

slar yang snang grags rtog pa'i gzung 'dzin kun :
lha sngags chos sku'i ye shes gcig tu shar :
oM AHhU~M:
gsum pa bsngo smon bya ba ni :
ho :
dge ba'i rtsa ba 'di'i mtshon tshogs gnyis rgyun :
byang chub snying por yongs su bsngos pa'i mthus :
bdag gzhan mkha' khyab 'gro ba ma lus kun :
sku gsum 'phags pa'i go 'phang myur thob shog :
de ltar 'phags mchog sgrub pa'i thabs :
'bum phrag kun gyi yang snying bcud :
da lta mnga' bdag rje 'bangs dang :
ma 'ongs snyigs ma'i don du gdams :
sa ma ya :
rgya rgya rgya :
brda thim :

@/
dil mkhyen rin po ches gter gzhung zhal skong skor /     [<!TCC Tibetan character 3,181 undefined in unicode!> ]rtsa gsum 'od gsal snying tig las :
phur pa 'dus pa'i dril sgrub bzhugs :[ <!TCC Tibetan character 3,181 undefined in unicode!> ]dpal chen rdo rje gzhon nur 'dud :
ma 'ongs pad+ma bdag nyid kyis :
byin gyis brlabs pa'i rig pa 'dzin :
'od gsal sprul pa'i rdo rje'i don :
phur pa 'dus pa'i dril sgrub bstan :
sa ma ya :
dben pa'i gnas su stegs bu'i khar :
bsnyen pa'i dam tshig rten nyid du :
lcags sam drag po'i shing dag las :
mtshan ma rdzas kyi phur pa ni :
dar nag cod pan dang bcas dgod :
mtha' skor phyi nang mchod pa bsham :
de nas nyams su blang ba la :
sngon 'gro dngos gzhi rjes gsum las :
sngon 'gro'i dang po skyabs sems ni :
na mo :
bla ma rdo rje gzhon nu la :
mi phyed gus pas skyabs su mchi :
srid pa phur bu'i dkyil 'khor du :
khams gsum bsgral bar sems bskyed do :
gnyis pa bgegs bskrad srung mtshams ni :
hU~M:
nyon cig bgegs dang log 'dren rnams :
nga yi bka' las 'da' ma byed :
rdo rje gsang ba'i bka' lung las :
sdig can gang zhig 'da' byed pa :
stobs chen khro bo chen po bcus :
klad pa tshal pa brgya ru khos :
gdug cing sdang sems ldan pa rnams :
song zhig lha min lha yang rung :
nga la bar chad byed pa rnams :
mthu dang rdzu 'phrul med par mdzod :
drag sngags brjod cing thun gyis gzir :
hU~M:
ngang nyid rdo rje'i chos dbyings las :
phyi nang snod bcud khyab pa yi :
'bar ba'i khro bo mi bzad pas :
log 'dren 'byung po mtshams bcad gyur :
hU~M hU~M hU~M badzra dz+nyA na rak+Sha b+h+rU~M:
gsum pa ye shes byin 'beb ni :
hU~M:
'od gsal chos sku'i ngang nyid las :
longs spyod yongs rdzogs dpal chen pos :
gang 'dul sprul pa'i rnam rol gyis :
gnas 'dir byin phob dbang mchog skur :
oM badzra kI li kI la ya hU~M:
sarba sa ma ya dz+nyA na A be sha ya a A:
bzhi pa mchod gtor byin rlabs ni :
hU~M:
bdag nyid lhar gsal thugs ka nas :
'phros pa'i 'od kyis mchod rdzas kun :
gzung 'dzin mtshan ma las 'das pa'i :
ye shes 'dod rgu'i sprin du spel :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba pU dza ma hA a mr-ita rak+ta ba liM ta AHhU~M:
sa ma ya :
dngos gzhir tha mal snang zhen gyi :
srid pa phur bur bsgrub pa'i phyir :
dang po dam tshig bskyed pa ni :
ting 'dzin gsum gyis khog phub la :
rten gyi dkyil 'khor chen po'i dbus :
bdag nyid rtsa ba'i dpal chen po :
rgyu 'bras las bzhengs sgong skyes sbyong :
mtshan ma rdzas dang dbyer med pa'i :
sras mchog rigs lnga ye shes mthus :
skad cig brdzus skyes tshul du shar :
snyoms 'jug mngal 'byin sbyor ba yis :
phyogs bcu khro bo'i dkyil 'khor bskyed :
sgo skyong bka' nyan sngags kyi sgras :
drod gsher skyes kyi bag chags sbyong :
hU~M:
sems kyi rdo rje de bzhin nyid :
snying rje khros par kun tu snang :
mtshon chen rdo rje hU~M yig bcas :
'bar ba'i 'od kyis snod bcud sbyangs :
klong lnga 'byung ba yum gyi mkhar :
dur khrod drag po'i gzhal yas khang :
'bar ba'i mtshan nyid yongs rdzogs dbus :
pad+ma zla nyi bdud bzhi'i steng :
rdo rje hU~M yig yongs gyur las :
bdag nyid dpal ldan rdo rje sems :
dkar gsal rdo rje dril bu 'dzin :
rang 'dra'i yum 'khyud mtshan dper 'bar :
longs spyod yongs rdzogs rigs brgya'i bdag :
zab gsal gnyis med sku ru bzhengs :
oM badzra satwa hU~M:
yab yum snyoms zhugs bde ba che'i :
rang gzugs 'od kyi thig ler 'khyil :
de las 'bras bu'i he ru ka :
dpal chen badzra ku mA ra :
g.yas dkar g.yon dmar dbus mthing zhal :
bzhad gshe rngam pa'i nyams dang ldan :
mthing nag sku la dpal chas dang :
dur khrod drag po'i chas kyis brjid :
phyag drug g.yas kyi dang po gnyis :
gser gyi rdo rje rtse dgu lnga :
g.yon gnyis me phung kha T+wAM 'khrol :
tha mas ri rab phur bu 'dril :
khams gsum rdo rje gsum du rdzogs :
zhabs bzhi gyad kyi dor stabs kyis :
pad zla nyi ma bdud bzhi'i steng :
ye shes 'bar 'khrugs me klong 'gyings :
sbyor yum 'khor lo rgyas 'debs sngo :
gzig sham rin chen rus rgyan can :
dril bu dung khrag bsnams pas 'khril :
gar dgu'i nyams ldan dpal chen po :
yab yum mnyam sbyor bde ba ches :
ye shes lnga yi rig rtsal 'bar :
de las 'khor lo'i gnas lnga ru :
sras mchog kI la rigs kyi mdog :
phyag gnyis phur 'dril yum dang 'khyud :
sku smad gnam lcags phur bu'i dbal :
pad nyi dregs pa'i gdan la rol :
slar yang snyoms zhugs mkha' gsang nas :
byang sems hU~M gi sprin spros pas :
phyi rol 'khor lo rtsibs bcu'i dbus :
phyogs bcu'i khro bo chen po bcu :
sku mdog dus kyi mun ltar gnag :
zhal gcig phyag gnyis yum dang 'khril :
phur bu 'dril zhing bgegs tshogs gzir :
pad nyi phyogs skyong dregs pa'i steng :
drag me dmar nag dbus na bzhengs :
g.yas g.yon za gsod phra men ma :
khra thabs nyi shu'i sprul pa 'gyed :
sras mchog rigs lnga khro rgyal tshogs :
rdo rje'i gshog brgyangs dur khrod chas :
rab 'jigs khro gtum 'jigs pa'i nyams :
ye shes me phung klong na gsal :
gtso mchog yab yum rol pa'i sgra :
dzaHhU~M baM hoHma b+h+yo las :
sgo bzhir gdong can sgo ma bzhi :
bar khyams ma mo bcu gnyis dang :
phyi 'khor dbang phyug nyer brgyad sogs :
bka' nyan dam can sprin ltar gtibs :
kun kyang snang stong zung 'jug sku :
chu zla 'ja' tshon bzhin du gsal :
srid gsum tha mal snang zhen kun :
rdo rje khros pa'i 'khor lor rdzogs :
oM shrI badzra kI la ya sarba maN+Da la AHhU~M:
rjes 'brel byin rlabs dbang bskur ni :
de ltar gsal ba'i gnas gsum du :
zla ba pad+ma nyi ma'i steng :
'bru gsum phyag mtshan yongs gyur las :
rdo rje gsum gyi phyag rgyas mtshan :
de bzhin gshegs pa thams cad kyi :
sku gsung thugs su byin brlab bo :
oM sarba ta thA ga ta kA ya wA ka tsit+ta At+ma ko\u0f85 haM:
gtso bo'i thugs mchog rin po che :
zur brgyad mchong gur lta bu yi :
gzhal med khang pa gnam sgo can :
rta mchog dpal gyis sgo srung mdzad :
dbus su zhi ba rdo rje sems :
'bar ba'i skur bzhengs he ru ka :
rdo rje dung khrag yum dang sbyor :
in+d+ra nI la'i mdangs 'od 'tsher :
rol pa'i 'od kyis dbang gi lha :
spyan drangs byang chub sems kyi chus :
dbang bskur rigs lngas dbur brgyan gyur :
hU~M oM trAM hrIHA:
he ru kaHa b+hi Shiny+tsa sa ma ya satwaM:
slar yang hU~M gi sgra bsgrags pas :
khams gsum nyon mongs dug chen sbyangs :
kun kyang rdor sems skur gyur nas :
ye shes khrag 'thung phyag rgyar thim :
hU~M hU~M hU~M phaT dzaHshrI he ru kaHa haM:
gnyis pa ye shes spyan drang zhingaH
phyag rgyas bstim nas bzhugs su gsol :
hU~M:
srid pa phur bu sgrub pa dang :
dbang dang dngos grub blang ba'i phyir :
ye shes khro bo gshegs su gsol :
khro rgyal 'khor bcas gshegs nas kyang :
rtags dang mtshan ma bstan pa dang :
kI la ya yi dngos grub stsol :
oM badzra kI li kI la ya sarba sa ma ya e h+ye hi hrIM hrIM pheM pheM:
sa ma ya ho :
sa ma ya satwaM:
hU~M:
snying rje'i lcags kyus gnas nas dgug :
byams pa'i zhags pas rten la gzhug :
dga' ba'i sgrog gis dbyer med bcing :
btang snyoms dril bus rab dgyes pa'i :
srid pa rdo rje phur bu'i lha :
dam tshig ye shes dbyer med pa :
'bar ba'i gdan la bzhugs nas kyang :
mchod bzhes dam bskang dngos grub stsol :
dzaHhU~M baM hoHsa ma ya tiSh+Tha lhan :
gsum pa phyag 'tshal mchod bstod ni :
hU~M:
yang dag don du rab zhi yang :
'dul ba'i dbang gis cir yang snang :
'bar ba'i dkyil 'khor lha tshogs la :
gus pa'i brda yis phyag 'tshal lo :
a ti pU ho :
pra tIts+tsha ho :
hU~M:
snod bcud nyer spyod 'dod yon sprin :
sman gtor rak+ta gsang ba'i rdzas :
sbyor sgrol zung 'jug 'od gsal dbyings :
mchod pa'i phyag rgya chen por bzhes :
oM shrI badzra ku mA ra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pany+tsa kA ma gu Na pany+tsa a mr-ita rak+ta ba liM ta ta na ga na d+harma d+hA tu pU dza ho :
hU~M:
skra can b+han+d+ha'i snod yangs su :
gdug can bsgral pa'i dmar chen po :
khams gsum khrag gi rgya mtshor bskyil :
dam can pho nya'i tshogs rnams la :
mngon spyod phrin las mdzad phyir 'bul :
sngon chad ji ltar dam bcas bzhin :
gdug pa'i bgegs dang bar chad kun :
mthu dang rdzu 'phrul med par mdzod :
ma hA rak+ta kha kha khA hi khA hi :
hU~M:
rdo rje khros pa'i ye shes kyis :
bar chad bdud dpung 'dul mdzad pa :
phrin las 'dus pa'i dkyil 'khor lha :
gtso 'khor sprul par bcas la bstod :
bzhi pa /
'di man phab 'phro lus /
bzhi pa bsnyen cing sgrub pa dang :
las la sbyar bas dngos grub bskul :
gtso mchog thugs kar 'od lnga'i klong :
tsit+ta mchong gur smug po'i sbubs :
badzra satwa ye shes sems :
'bar ba'i skur bzhengs he ru ka :
rdo rje dung khrag yum dang sbyor :
in+d+ra nI la'i mdangs 'od 'tsher :
thugs kar nyi zla'i gwa 'u'i nang :
nyi steng rdo rje rtse lnga'i lter :
hU~M mthar sngags phreng g.yas su bskor :
'od zer spro bsdus don gnyis bsgrubs :
snang srid rdo rje phur bu yi :
dkyil 'khor chen por sad par bsam :
oM badzra kI li kI la ya hU~M phaT:
bsnyen pa 'bru dgu 'bum phrag bzhis :
dngos grub gnas la nye bar byed :
stong gsum phyogs bcu'i 'jig rten gyi :
snang ba rdo rje phur pa'i lha :
grags pa rdo rje phur pa'i dzapa?:
dran rtog rdo rje khros pa'i thugs :
lha sngags chos nyid rol par sad :
kun kyang rdo rje'i sngags sgra sgrog :
sku yi 'od zer cir yang 'phro :
phrin las bzhi dang grub pa brgyad :
dngos grub thams cad yid bzhin 'grub :
dag pa rab 'byams ye shes che'i :
bdag nyid chen por lhun gyis grub :
oM badzra kI li kI la ya sarba big+h+nAn baM hU~M phaT:
sgrub pa'i gsang sngags 'bum phrag bzhi :
bzlas pas nges pa'i mtshan ma 'byung :
dkyil 'khor gsum gyi lha tshogs kyi :
sku las byung ba'i 'od ljang nag :
mtshon cha'i tshwa tshwa 'phro ba 'phros :
nyams pa bdun dang bsgral zhing bcu :
dngos grub bar chad bdud bzhi'i tshogs :
mngon spyod rol pa'i phrin las kyis :
rdul du brlags shing bcom par gyur :

ma rak+mo yak+mo kA la rU pa :
snying rtsa la yaM yaM:
srog rtsa la yaM yaM:
snying la phril phril :
srog la chum chum :
tsit+ta srog la dung dung :
snying khrag srog la shad shad :
thum ri li li :
tseg tseg :
'ur 'ur :
shig shig :
'gul 'gul :
myag myag :
sod sod :
d+hA ti ma ma karma shrI g+h+raM ka ra ye mA ra se na pra mar+d+ha na ye hU~M phaT:
dmigs pa'i gnad dang ldan pa yis :
drag sngags spu gri khri gcig bzla :
lha sngags 'phro 'du'i ting 'dzin kun :
chos nyid gcig gi rol pa ste :
du mar snang yang ngo bo gcig :
gnyis su med par lam khyer bya :
sa ma ya :
nang du rdo rje lus kyi dkyil :
rtsa rlung thig le'i grong khyer kun :
rdo rje gzhon nu'i sku gsung thugs :
dkyil 'khor gsum du lhun rdzogs pa :
bde chen mchog gis mnyes pa'i phyir :
dben par rtse gcig ting 'dzin gyis :
sgo gsum gnad kyis legs gcun nas :
rtsa gsum 'khor lo bzhi yi dbyings :
dwangs ma mi shig ha~M dang a :
yab yum rjes chags 'bar 'dzag gi :
ting 'dzin srog rtsol sbyor ba yis :
dga' bzhi 'byung ldog sbyor ba dag :
bum can rlung dang sbyar nas bya :
bde gsal rnam par mi rtog pa'i :
lhan cig skyes pa'i de nyid 'char :
nus pa thob nas gzhan lus la :
bsten pa'i bogs 'byin spyod pa brtsam :
mchog tu dbang po rnon po yis :
dbyings chen 'khor lo rgyas 'debs klong :
shes rab sgron ma drug gi gdangs :
sgo yul rlung rig gnad gcun pas :
'od gsal rig pa yab kyi cha :
rdo rje gzhon nur mnyam sbyor bas :
snang bzhi'i pha mthar son pa yi :
rig pa'i phur bu'i dgongs pa ni :
'khor 'das srog gi gor gnas pa :
mngon sum byed pa'i thabs kyi mchog :
brtson pas ye shes mngon gyur bya :
sa ma ya :
rjes thob thun mtshams spyod pa la :
tshogs kyi 'khor lo bya 'dod pas :
zhing ngam gcan gzan lpags pa'i steng :
thabs shes bza' bca' btung ba bshams :
thog mar byin gyis brlab pa'i phyir :
hU~M:
dbyings rig zung 'jug me rlung chus :
gzung 'dzin mtshan rtog bsregs gtor sbyangs :
thabs shes rigs lnga'i dam tshig rdzas :
bde chen bdud rtsi'i bcud du 'khyil :
raM yaM khaM:
oM AHhU~M:
tshogs zhing mgron kun spyan 'dren ni :
hU~M:
ye shes chen po'i de nyid la :
gshegs byon mtshan ma mi dmigs kyang :
thugs rje thabs kyi sgyu ma'i 'phrul :
sangs rgyas kun gyi phrin las bdag :
dpal chen rdo rje gzhon nu che :
yab yum khro bcu sras phra men :
sgo skyong phur srung dbang mo'i tshogs :
rtsa gsum rgya mtsho'i 'khor dang bcas :
tshogs la spyan 'dren gshegs su gsol :
snod bcud rang byung bde ba che :
gdod nas thabs shes 'du 'bral med :
gnyis med mnyam pa'i klong yangs su :
skad cig yud la byin gyis rlobs :
sgrub mchog bdag la dbang bzhi skur :
bgegs dang log 'dren bar chad sol :
mchog thun dngos grub ma lus stsol :
oM badzra kI li kI la ya hU~M:
badzra sa ma ya dzaHdza :
dz+nyA na A be sha ya a A:
dang po 'dod yon phud kyis mchod :
oM:
bla na med pa'i tshogs kyi rdzas :
ye shes 'dod dgu'i sprin chen po :
dkyil 'khor lha tshogs rnams la 'bul :
mchog dang thun mong dngos grub stsol :
ga Na tsakra pU dza ho :
bar pa bdud rtsi'i mchod pas bshags :
ho :
bdag gis gzung 'dzin 'khrul dbang gis :
sgo gsum rtag tu nyes pa spyad :
sdom gsum 'gal 'khrul nyams chag nongs :
'gyod pas tshogs kyis bshags par bgyi :
sa ma ya shud+d+he a :
tha ma bsgral ba'i sha khrag stob :
e :
chos dbyings rnam thar gsum gyi klong :
mtshan rtog ru tra bkug cing bstim :
dug gsum sha khrag rus pa'i tshogs :
khrag 'thung lha tshogs zhal du bstab :
sarba sha trUn mA ra ya phaT:
ma hA mAM sa rak+ta kiM ni ri ti khA hi :
bdag lus gdan gsum lha'i 'khor lo :
tshim phyir nang gi tshogs mchod 'bul :
gtum mo 'bar bas snyigs ma bsregs :
dwangs ma zhu bdes lus dkyil khyab :
bde stong nyams kyi rtsal rdzogs nas :
rdo rje'i glu gar rol mos mchod :
nus pa thob na gsang spyod bya :
dam tshig rdzas kyi lhag ma yis :
dkyil 'khor mtha' skyong srung ma brngan :
hrIM:
dpal gyi bka' nyan las kyi ma :
ging lang dbang phyug brtan ma bcas :
pham phab bdud rtsi 'bul gyis bzhes :
rnam bzhi'i phrin las sgrub par mdzod :
oM uts+tshiSh+Ta ba liM ta khA hi :
rdo rje'i rigs su skye ba dang :
spyod pa mthar phyir smon lam gdab :
des ni nyams chag kun byang zhing :
dam skong lha mnyes dngos grub thob :
de phyir rnal 'byor mchog rnams kyis :
nges par 'di la nan tan bya :
hU~M hrI:
dbyings las rang byung khro rgyal che :
sangs rgyas kun gyi phrin las bdag :
dpal chen badzra kI la ya :
'khor dang bcas pa'i thugs dam bskul :
drag shul stobs kyi gzi byin skyed :
bdud bgegs bar chad dbyings su sgrol :
tshe bsod ye shes stobs rtsal skyed :
phrin las lhun gyis grub par mdzod :
ces bskul srung mar chad tho bsgrag :
hU~M:
sngon tshe dpal chen he ru ka :
kha sbyor bde ba chen po'i skus :
chos nyid rang sgra gsang chen gyi :
rdo rje'i rgyud kyi gnas bstan tshe :
rang shar rgyud gsum dam can gyis :
rang snang gzugs bstan gtor ma longs :
tha tshig phog pa rjes dgongs la :
las kyi 'bras bu mchis par mdzod :
bshal chu'i bdud rtsi brtan mar 'bul :
hU~M hrI:
bden don dag pa'i brtan ma'i tshogs :
bshal chu'i bdud rtsi'i brngan 'bul gyis :
'khrul pa gzhi la dag pa yi :
phrin las lhun gyis grub par mdzod :
las mjug rdo rje'i bro yis bsdu :
ho :
'khrul rtog dam sri sgab 'dre'i tshogs :
skye med dbyings su rgyas btab pas :
gnyis snang ka dag gdod ma'i gzhir :
nam yang ldang med rgyas gdab bo :
sa ma ya satwaM b+ha ya nan :
dngos grub gnas la bskul ba'i phyir :
hU~M:
bcom ldan badzra ku mA ra :
yab yum sras dang sprul par bcas :
dngos grub mchog gi gnas la bskul :
thugs rjes dgongs pa mi g.yel bas :
sku gsung thugs kyi dkyil 'khor nas :
dbang dang byin rlabs dngos grub stsol :
phyi nang 'gal rkyen bar chad sol :
ye shes yon tan rgyas par mdzod :
thun mong mchog gi dngos grub kun :
thob nas don gnyis yongs rdzogs mdzod :
kA ya wA ka tsit+ta sarba sid+d+hi pha la ho :
rjes rim mchod bstod nongs pa bshags :
lhar snang dbyings su bsdu ba'i phyir :
a :
ye shes rol pa'i dkyil 'khor lha :
dmigs med dbyings su 'od du zhu :
mtha' bral chos nyid nyag gcig gi :
ngo bor rang bzhin lhun gyis grub :
a a a :
slar yang phyir gsal ye shes che'i :
rol pa snod bcud lha dang sngags :
bde chen rgyun mi chad pa yi :
rdo rje gsum gyi rol par shar :
badzra kA wA tsi rak+Sha b+h+rU~M:
rjes kyi spyod yul thams cad la :
dag pa'i lam khyer 'ba' zhig bslab :
bsngo smon shis pa brjod pa yis :
dge legs bkra shis 'phel rgyas bya :
ho :
dmigs bcas bsod nams zab mo yis :
'gro kun srid zhi'i 'jigs las grol :
mthar thug sku bzhi ye shes lnga'i :
thig le chen por byang chub shog :
oM:
brgyud gsum bla mas byin rlabs bstsal :
yi dam lha yis rjes su gzung :
mkha' 'gros phrin las kun sgrub nas :
dge legs dpal 'bar bkra shis shog :
bdag nyid rdo rje thod phreng gi :
thugs kyi gsang ba mthar thug pa :
bdud 'dul badzra kI la ya :
zhi khro gcig dril sgrub pa'i thabs :
zab myur byin rlabs tshan che ba'i :
snying po'i gdams pa'i bcud 'di yang :
dus kyi tha mar mngon snang bas :
'gro kun bde chen mchog thob shog :
sa ma ya :
rgya rgya rgya :
brda thim :
sangs rgyas kun gyi phrin las kyi bdag nyid gter 'byin grub brgya'i spyi mes 7'od gsal sprul pa'i rdo rje'i dgongs gter rtsa gsum 'od gsal snying tig gi bye brag phur pa 'dus pa'i dril sgrub 'di nyid kyi bsnyen pa'i dbur phab 'phro bzhag mdzad pa /
rje btsun bla ma mchog gi phrin las kyi rang gzugs mkhas grub yongs kyi khyu mchog 7'jam dbyangs chos kyi blo gros rin po ches chos bka' 'di'i phur pa phab zin la bsnyen sgrub gnang skabs /
da lta'i phur pa 'di la bsnyen pa kI la ya 'bru dgu sgrub pa 'bru bcu bzhi pa yod pa zhig rig rtsal las thon kyang yi ger bri rgyu ma byung ba slad nas khyod rang gis bris shig ces bka' bstsal pa /
rab byung bcu drug pa rang lo lnga bcu rtsa brgyad steng chos skor 'di dag la dbang gi chog sgrig sogs zhabs tog cung zad bgyis skabs bri 'dod byung ba ltar /
mdo smad kyi snying sngags rgan po pad+ma gar dbang 'od gsal mdo sngags gling pa rang byung sprul pa'i rdo rjer 'bod pas lho ljongs 'brug gi rgyal khab chen po'i thim yul bde chen phug gi ri mgul phun tshogs chos gling du /
gro bzhin zla ba phyi ma'i dga' ba dang por yi ger btab pa'i grogs byang gnam mtsho'i do skya mchog sprul chos kyi nyi mas mdzad pa 'dis kyang gangs can bstan 'gro'i dpal yon 'phel rgyas brtan pa'i rgyur smon pa bzhin 'grub par gyur cig
/shrI dza yan+tu ///
/[  <!TCC Tibetan character 3,181 undefined in unicode!> ]rtsa gsum 'od gsal snying tig las :
phur pa 'dus pa'i dril sgrub kyi dbang chog bzhugs :
dpal chen he ru kaHla 'dud :
de yi sku gsung thugs kyi dbyings :
'jug pa dbang gi cho ga ste :
mtshan nyid ldan pa'i slob dpon gyis :
bcos ma'i dkyil 'khor bkod legs par :
bum pa gsang thod rig ma dang :
me long shel rdo sku dang sngags :
phyag mtshan dpal dang dur khrod chas :
bsgral phur mtshon cha ling+ga bcas :
'du byas bdag mdun gzhung bsrang zhing :
bsnyen sgrub las gsum bum pa'i nang :
lha tshogs bskyed bzlas las bum sgrub :
snod du nges shing don gnyer gyi :
slob ma zung du ma gyur pa :
khrus dang bgegs bsal srung bas bcings :
lo rgyus brjod pas yid ches skyed :
maN+Dal phul la gsol ba gdab :
he ru kaHdpal dkyil 'khor gtso :
sangs rgyas kun gyi phrin las bdag :
ye shes khro bo chen po yis :
bdag cag smin par mdzad du gsol :
lan gsum skyabs sems rgyud sbyangs shing :
sdom pa gsum gzung g.yar dam blang :
rdo rje'i chu sbyin dam la bzhag :
ye shes rdo rje 'da' dka'i chu :
snying la sim pas dam bsrungs na :
sems dpa' mchog gyur dngos grub ster :
'das na brlag par gdon mi za :
sa ma ya i dan na ra kan :
slob ma'i sgo gsum ma dag sbyangs :
sras su bskrun nas phung khams kun :
dag pa'i lhar bskyed byin gyis brlabs :
rdo rje'i ye shes nan tan dbab :
gnyis med rgyas btab brtan pa la :
gdan gsum tshang ba'i dbang gi lhas :
bdud rtsi'i bum pas gtor blugs bya :
hU~M:
rin chen bum pa mtshan rdzogs nang :
bde chen bdud rtsi'i bcud kyis gtams :
rigs lnga 'dus pa'i dam rdzas 'dis :
skal ldan bu la dbang bskur ro :
oM sarba ta thA ga ta a b+hi She ka te sa ma ya shrI ye hU~M:
bum chu 'thor 'thung khrus byas pas :
sgrib dag ye shes mngon du gyur :
phung khams lha yi skur smin pa'i :
byin rlabs brtan par bya ba'i phyir :
hU~M:
mthing nag e yi klong dkyil na :
'bar ba gar dgu'i gzi byin can :
rdo rje gzhon nu'i dbang bskur bas :
snang stong phyag rgyar sad par shog :
kA ya a b+hi Shiny+tsa oM:
bsnyen sgrub las kyi bzlas lung sbyin :
A:
rnam pa thams cad rdo rje'i sgra :
rang byung gsang ba'i sngags su shar :
dngos grub kun gyi bcud 'dzin pa :
snying po lung gi dbang bskur ro :
wA ka a b+hi Shiny+tsa A:
ye shes sems dpas thugs byin rlabs :
hU~M:
'khor dang 'das pa'i srog gi gor :
snying dbus ye shes sems dpa' che :
he ru kaHdpal tshon gang bas :
bde ba chen po'i thugs dbang sbyin :
tsit+ta a b+hi Shiny+tsa hU~M:
hU~M:
stobs dang rnam thar brgyad la sogs :
zag med yon tan legs mtshon pa :
dregs pa bsgral pa'i longs spyod che :
yongs su rdzogs pas dbang bskur ro :
gu Na a b+hi Shiny+tsa swA:
hU~M:
'bar ba'i rdo rjes mtshan rtog 'joms :
kha T+wAM dug gsum dbyings su gsod :
khyab brdal thugs rje'i me dpung dang :
phrin las phur bu'i dbang bskur ro :
karma a b+hi Shiny+tsa hA:
yab yum rol pa'i byang sems sbyin :
hU~M:
chos kun thabs shes mnyam par sbyor :
bde chen bdud rtsi'i snying por 'khyil :
gnyis med rol pa'i sems sprin sbyin :
lhan cig skyes pa'i don rtogs shog :
gu h+ya a b+hi Shiny+tsa ma hA su kha ho :
shes rab mtshan ldan phyag rgyar gtad :
hU~M:
bde ba chen po nam mkha'i dkyil :
pad+ma'i ze'u 'bru'i reg pa yis :
mngon sum myong zhing rtogs pa'i dbang :
phyag rgya'i dbang bskur khyod la sbyin :
karma mu dra sa ma ya ho :
bzhi pa tshig gis don ngo sprad :
hU~M:
mi gnas ye shes nam mkha'i dbyings :
rdo rje rang byung 'od gsal che :
rang la gdod nas 'du 'bral med :
rnam par dag pa'i chos nyid do :
d+harma d+hA tu a b+hi Shiny+tsa a :
nyams pa bsgral ba mngon spyod dbang :
rU par gnod byed dgug bstim dbye :
thun gyis gzir zhing gdab pas grub :
las kyi phur bu'i bdag phur 'ben :
tshe khrus gnas lung dgongs pas gdab :
hU~M:
sgrol byed 'bar ba kI la ya :
khams gsum sku gsung thugs su rdzogs :
dug lnga bsgral ba'i las byas pas :
nyams pa rtsad gcod dbang thob shog :
drag sngags bzla zhing gtun la brdung :
gzugs phung zhal bstab byin zar 'bul :
hU~M:
e dbyings 'bar ba'i me hom du :
rig pa rdo rje phur pa'i lhar :
dgra bgegs sha rus khrag kun 'bul :
bdud bgegs sreg pa'i dbang thob shog :
ag+ne dz+wa la a b+hi Shiny+tsa A:
hU~M:
rdo rje 'bar ba'i ri rab kyis :
mnan na lha yang brlag nus pa'i :
drag shul las kyi dbang bskur bas :
gdug pa mtha' dag tshar gcod shog :
satwaM b+ha ya a b+hi Shiny+tsa ho :
hU~M:
gdug pa zor gyi mtshon cha ni :
rngam brjid 'jigs pa'i cho 'phrul can :
phung byed rdo rje'i mtshon chen pos :
nyams pa sgrol ba'i dbang thob shog :
sarba sa ma ya b+h+yo b+h+yo b+h+yo zlog zlog zlog :
mA ra ya rbad :
las gzhug rgyal dbyangs shis pa brjod :
dam tshig khas blang gtor 'bul zhing :
bsngo smon rgyas gdab las gzhug bsdu :
rdo rje theg pa'i gzhi lam 'bras :
kun kyang snying po'i dbang la rdzogs :
thabs 'dis smin pa'i gang zag kun :
yongs rdzogs lam spyod nus pa thob :
de phyir 'di la gces par zungs :
man ngag kun gyi snying po 'o :
sa ma ya :
rgya rgya rgya :
brda thim :
pad+ma gar dbang mdo sngags gling pa rang byung 'od gsal sprul pa'i rdo rje'i yud tsam la bris pa yi ge gnyis pa'i grogs dan byang gnam mtsho'i do skya mchog sprul chos kyi nyi mas mdzad pa dza yan+tu ///
/[  <!TCC Tibetan character 3,181 undefined in unicode!> ]rtsa gsum 'od gsal snying tig las :
bka' srung gsol mchod rdo rje'i drwa ba'i srog dbang rdo rje'i rgya can bzhugs :
he ru kaHla phyag 'tshal lo :
'od gsal lam la spyod pa'i tshe :
las kun sgrub pa'i bka' srung gtso :
rgyud gsum gtso bo dregs pa'i tshogs :
gcig dril gsol mchod 'dod pa la :
thog mar srung ma'i bka' gtad pas :
srog snying dam tshig gcig 'dres te :
don gnyis lhun gyis 'grub pa'i phyir :
'di nyid bya ba gnad du che :
dur khrod la sogs 'jigs pa'i gnas :
stegs steng gtor ma sku sngags dang :
phyag mtshan 'du bya mchod pas bskor :
gtor ma gser skyems mthun rdzas bsags :
bdag nyid lha yi nga rgyal gyis :
bka' srung phrin las gzhung bsrangs la :
bzlas pas rgyud bskul thugs dam bskangs :
mthol bshags phrin bcol ye shes kyi :
byin rlabs rig pa'i me tog dor :
slob ma 'jug par gnang zhus rjes :
dam tshig thub kun legs bsags te :
khrus kyis byur bsal nag phyogs bskrad :
maN+Dal dang bcas gsol ba gdab :
he ru kaHdpal bla ma rje :
dkyil 'khor bdag po dgongs su gsol :
bstan pa gnyan po bsrung ba'i phyir :
dam can lcam dral bdag la stsol :
skyabs sems gsag sbyang sngon 'gro bas :
slob ma khrag 'thung chen por bsgom :
rdo rje'i byin dbab brtan par bya :
dpal gyi snyems pa dang bcas te :
dam can lcam dral sku rnams gtad :
hU~M:
gdug pa'i ru tra 'joms pa'i gshed :
che ba'i che mchog nag po che :
lha chen dpal 'bar khyod la gtad :
sgrub cing bstan pa srung bar mdzod :
oM shrI ma hA kA la sarba sa ma ya hU~M b+h+yo hU~M:
b+h+yo :
stong pa bdag med dbyings kyi yum :
snang srid ma mo'i rje btsan te :
rnal 'byor dam ldan skyong ba'i ma :
e ka tsA ti khyod la gtad :
oM ma ma traka rak+sha sarba sa ma ya hU~M b+h+yo hU~M:
tri :
srid zhi 'chol ba srin po'i gzugs :
gnyis med ye shes stobs po che :
gsang bdag dpa' bo'i bka' sdod mchog :
khyab 'jug drang srong khyod la gtad :
oM ke ta rA hu la sarba sa ma ya hU~M:
sngags byang gtad la srog snying drang :
hU~M:
ma lus dregs pa'i srog chen po :
rang byung sngags kyi phreng bar shar :
bzlas pas las kun sgrub byed pa'i :
dngos grub 'byung gnas sbyin gyis longs :
sarba wA ka a b+hi Shiny+tsa A:
'bar ba'i phyag mtshan gtad nas kyang :
hU~M:
rdo rje'i srog ste ye shes che :
rnam pa thams cad phyag rgya'i tshul :
ru mtshon snying zhags sogs gtad pas :
log 'dren tshar gcod rjes 'dzin shog :
tsit+ta badzra sa ma ya hU~M:
gtor ma yongs rdzogs lhar bskyed la :
las kyis gnyer gtad srog snying bsre :
dam gcun gnyis med lta bas gzir :
dam tshig khas blang yon gtang rag :
'bul zhing mchod dang bstod la brtson :
ye shes 'jig rten las kun gyi :
srung ma lcam dral gcig dril du :
sgrub la nus pa tshan che zhing :
las myur snying gi bu la gtad :
dus kyi tha mar son pa na :
bstan 'gror phan pa'i btsas gyur cig :
sa ma ya :
rgya rgya rgya :
brda thim :
rtsa gsum 'od gsal snying tig gi bka' srung gsol mchod rdo rje'i drwa ba'i srog dbang 'di yang mdo khams kyi shrI na len+d+ra gnyis par grags pa rdzong sar bkra shis lha rtse'i gdan sa la 'jam dpal zhi drag gi gnas kyi mdo byang bzhin rang byon ngo sprod dang /
bskor lam gtod pa la rje btsun thams cad mkhyen pa nyid phebs pa'i zhabs 'bring du bdag kyang 'khod pa'i tshe gnas kyi shar phyogs kyi sman ljongs nyams dga' bar bzhugs pa'i skabs /
nam mkhar sprin hU~M gi dbyibs can brdol ba'i brda la brten te rig ngor thon pa bzhin pad+ma gar dbang mdo sngags gling pas bris nas thog mar rje btsun 'jam pa'i rdo rje pad+ma ye shes rdo rje la bkra shis 'chi med grub pa'i dga' tshal du phul ba bstan 'gror sman pa'i don dang ldan par gyur cig
/sarba bi dza yan+tu ///
/
