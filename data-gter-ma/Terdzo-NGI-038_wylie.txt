@#:
sgrol ma dkar mo'i sgrub pa bzhugs so :
\u0f88\u0f88\u0f88\u0f88\u0f88
'gro ba kun skyob sgrol ma de la 'dud :
lha mo sgrub thabs sbyor dngos rjes dang gsum :
sbyor dus skyabs 'gro sems bskyed tshogs gsag bya :
dngos gzhi lha bskyed dgug mchod gsol ba bstim :
sngags bzlas spro bsdu rtags blta rdzogs rim bsgom :
rjes rim las sbyor bsngo ba smon lam bya :
sgrub thabs rtsa tho :
i Ti :
man+t+ra :
rje btsun ma 'phags ma sgrol mar rang byin gyis rlob thabs 'di la :
sbyor dngos rjes gsum gyis bstan te :
sbyor ba la bzhis ston pa'i dang po dus tshes grangs bzang zhing grub nyi la dbu gzug ste :
tho rangs skya rengs gong nas bya rog ma grag gong yan chad la brtsam mo :
gnyis pa skyabs yul spyi bor bsams te thal mo sbyar la 'di skad do :
sangs rgyas tshogs dang chos kyi mchog :
lha mor snang la bdag skyabs mchi :
gsum pa sems bskyed 'gro ba mtha' dag gi tshe thung ba la snying rje bskyed :
ring por smon zhing don du dge sbyor la 'jug sems bskyed :
bzhi pa tshogs gsag ste :
me tog dngos sam yid kyis 'thor zhing :
dkon mchog gsum ldan dgongs su gsol :
phyag 'tshal mchod 'bul sdig pa bshags :
dge la yi rang chos 'khor bskor :
mya ngan mi 'da' 'gro kun sgrol :
tshig don bsam zhing 'don bya'o :
dngos gzhi la dgu yis ston pa'i dang po lha bskyed de :
a zhes snang srid phyi nang thams cad bdag med stong par sbyangs :
stong pa'i snying po a las zla ba'i gdan steng du tAM dkar po la sems gzung :
de yongs su gyur pa las sgrol ma dkar mo mdangs ser tsam pa :
zhal gcig phyag gnyis pa g.yas mchog sbyin :
g.yon ut+pal kha gsum rtsa ba nas gzung ba :
sku la dar dpyang rat+na sna tshogs pas brgyan pa 'od 'bar ba :
spyi gtsug na rin chen 'byung ldan bzhugs pa :
nyi zla pad+ma'i steng du zhabs phyed skyil tshul du bzhugs par bskyed do :
gnyis pa ye shes sems dpa' dgug ste :
chos dbyings rnam dag mkha' la ye shes kyi lha mo rang 'dra ba zhig rigs lngas dbu brgyan :
mdun du bar snang la bzhugs pa la :
gsum pa pU dza dngos 'byor yid sprul 'dod yon lngas mchod :
oM AHhU~M:
d+hU pe puSh+pe A lo ke g+han+d+he nai wid+ya shab+da sarba pU dza ho :
bzhi pa gsol ba gdab pa niH
ho :
kun khyab rje btsun ma khyod kyis :
bdag la tshe dang ye shes kun :
shin tu rgyas par spel mdzad gsol :
zhes lan gsum brjod do :
lnga pa ye shes pa tshur bstim phyir :
tshad med bzhi'i ngang nas dza hU~M baM hoH'i 'od 'phros lha mo rang la thim :
dbyer med du bsam :
drug pa sngags bzla ba ni :
A+oM tA re tu re tut+tA re ma ma a yur+dz+nyA na puN+ye puSh+TiM ku ru ye swA hA:
zhes bdag gi tshe 'phel bar bsam zhing nus tshad du bzla :
bdun pa spro bsdu bya ba ni :
rang gi snying nang zla steng gi tAM yig dkar po'i mthar gong gi sngags kyis bskor bar bsam pa las 'od yar 'phros bde gshegs thams cad la sku gsung thugs mnyes mchod phul :
tshur 'dus 'chi med tshe'i dngos grub thob par bsam :
'od zer phar la 'phros pas sems can gyi sgrib gnyis sbyangs :
tshe bsrings :
phyi nang snod bcud kyi yon tan thams cad tshur 'dus par bsam :
brtson pas bzlas par bya'o :
brgyad pa rtags blta ba ni :
bya rog skad grags nas thun mtshams bzung ste rmi lam brtag ste :
gyen dang mchod rten 'dzeg pa bzang :
'o ma bdud rtsi 'thung ba bzang :
gos dkar rgyan cha thogs na bzang :
gsang rtags lha mo nyid kyi sprul pas khyod lo 'di thub par byas yod zer zer du bsgrub :
zhag nyer gcig tshun chad la 'grub bo :
dgu pa rdzogs pa'i rim pa sgom pa ni :
snang srid gdan du bsdu :
gdan lha la bsdu :
lha thugs ka'i sngags la bsdu :
sngags tAM la bsdu :
tAM thig ler rdzogs :
thig le me long la has btab rlangs ltar yal te rdzogs pa'o :
chos dbyings su thim pas tshe zad mi shes pa'o :
rjes kyi don gsum gyis ston pa las :
dang po las sbyor zhes pa ni :
gong gi sngags dmigs spro bsdu'i kha sgyur te :
tshe dang bsod nams spel bar dkyus ltar yin no :
nad gdon zhi bar 'dod na :
sngags sham du nad gdon gnod pa shAn+tiM ku ru ye swA hA:
dbang du bsdu na lha 'dre mi gsum che ge pa shaM ku ru ye swA hA:
tshar gcod na gnod byed dgra bgegs 'byung po mA ra ya phaT:
skrod na u tsa ta ya phaT:
bcing na dzaHhU~M baM ho :
ngag 'grol na a shig ngag khrol :
zhes dmigs pa don gyis shes so :
gnyis pa bsngo ba ni :
thun mtshams su :
bdag gi sgo gsum dge rtsa 'di :
'gro ba ma lus byang chub bsngo :
gsum pa smon lam ni :
dkon mchog gsum gyi bden stobs mthus :
brtsams pa'i las 'di myur grub nas :
'gro ba ma lus don spyod do :
bla med byang chub 'bras thob shog :
ces brjod do :[ \u0f80]atsha :
slob dpon klu sgrub kyis mdzad pa'i rgya dpe las o rgyan mkhan pos bshus te phyi rabs don du sbas pa :
skal ba can dang 'phrad par shog :
sA mA yA:
rgya rgya rgya :
sgrol dkar tshe'i sgrub thabs rdzogs so :
gu h+ya :
mkha' 'gro ma'i kha rlangs tho le ba'i chos yin pas dam med la bka' rgya'o :
!
brgyud pa ni /
rje btsun sgrol ma /
mgon po klu sgrub /
u rgyan pad+ma /
chos kyi dbang phyug
/pad+ma dbang chen /
chos kyi rgyal mtshan /
sangs rgyas kun sgrol 'di la thugs dam mdzad pas dgung lo dgu bcu go gnyis bzhugs /
chos kyi rdo rje /
sprul sku nor 'dzin /
nor bu don grub 'di sprul sku nor 'dzin gyi sras yin te /
sras che ba rgyal sras kun dga' dang sangs rgyas nor bzang gnyis ka sku tshe ring po ma byung bar gcung gis rje btsun ma 'di bsgrubs pas zhal gzigs shing sku tshe mthar phyin mdzad /
sku mched gsum kas lha gro'i gdan sa mdzad pa'o //
bshes gnyen chos rgyal /
chos kyi dbang po /
kun bzang chos kyi rgyal po /
ngag dbang chos rgyal /
bstan 'dzin grags pa /
pad+ma tshe dbang rig 'dzin /
rig 'dzin pad+ma phrin las /
des bdag 'gyur med rdo rje la'o ///
/
