\u0f01\u0f83:
tshig bdun sgrub thabs zab mo las :
mkha' 'gro 'dus pa'i skong bshags bzhugs :
:
bde chen lhan cig skyes mar 'dud :
snyigs dus nyon mongs dar la drag :
bstan dang sngags kyi sgor zhugs kyang :
bka' bzhin mi sgrub log par spyod :
srung sdom g.yel zhing bslab khrims nyams :
dam med gsang sngags bon du gyer :
sgrub pa'i rtags med nus mthu dman :
gding dang mi ldan las sbyor rtsom :
de yi snang srid ma mo dang :
lha srin sde brgyad thams cad 'khrugs :
snod bcud dpal 'byor rim bzhin 'joms :
de tshe thabs mchog 'dir 'bad na :
phan bde'i 'bras bu ster bar 'gyur :
sa ma ya :
de yang dben pa'i gnas mchog tu :
rten dang mchod rdzas ci 'byor bsham :
rin chen snod dam ban+d+ha ru :
tshil chen gtsor gyur mar me dang :
mtshan ldan thod par chang gis bkang :
ra sa ya na'i phab dang sbyar :
sha chen chos sman 'bru phye las :
bam gyi gzugs brnyan skye mched rdzogs :
bza' bca' btung ba'i tshogs rdzas dang :
phyi nang 'byung ba'i khrag sna sogs :
mkha' 'gro mnyes pa'i dam rdzas rnams :
go rim bzhin du legs par bsham :
rgyas par spro na spyi bzhin du :
skong ba'i mdos gtor dag kyang bzhengs :
phrin las gzhung bsrang tshogs mchod 'bul :
raM yaM khaM gis mi gtsang sbyangs :
oM hU~M trAM hrIHAHb+h+rU~M las :
snang gsal mar me bdud rtsi sman :
mtshan ldan bam chen longs spyod tshogs :
dmar chen rak+ta mthun pa'i rdzas :
ngo bo ye shes rol pa las :
rnam pa 'khor 'das ma mo rnams :
thugs dam dgyes skong mchod pa'i sprin :
zag med nam mkha' mdzod du gyur :
sngags dang phyag rgyas byin gyis brlab :
gu gul tshil chen dud pa btang :
thod rnga rkang gling dbyangs kyis bskul :
mos gus gdung shugs rtsal bskyed la :
hrIHhU~M:
dgongs su gsol lo mkha' 'gro'i tshogs :
bzhengs shig sku gsum bde chen rgyal :
'og min mkha' spyod gnas nas bzhengs :
rnal 'byor nyams chag bskang ba'i phyir :
dam tshig gsang ba'i gnas mchog 'dir :
ye shes las dang 'jig rten gyi :
ma sring mkha' 'gro rgya mtsho yi :
'khor dang bcas te gshegs su gsol :
mos pa'i bu la brtser dgongs nas :
dgyes pa'i gdan la brtan par bzhugs :
thugs dam gnyan po dus 'dir bskang :
g.yar dam dgongs la tshangs par stsol :
hrI:
dngos 'byor yid kyis rnam 'phrul pa'i :
rten sgrub mchod cing skong ba'i rdzas :
ngo mtshar bkod pa'i sprin chen 'khrigs :
bzhed rgu'i 'dod yon char du 'beb :
zhun chen snang gsal nyi ltar 'bar :
ye shes zer gyis 'khor 'das khyab :
bdud rtsi sman phud rgya mtshor bskyil :
zag med bde ba'i rba rlabs g.yo :
mtshan ldan bam chen nus bcud ldan :
dam tshig rdzas mchog lhun gyis grub :
zhal zas tshogs mchod ri ltar spungs :
bza' bca' btung ba ro brgya ldan :
dmar chen rak+ta lbu phreng 'phyo :
khams gsum chags pa'i bcud du 'khyil :
mnyes rdzas sna tshogs gcal du bkram :
yid mthun longs spyod zad mi shes :
rig rtsal dgongs pa'i ting 'dzin gyis :
chos dbyings khyab par spel pa 'dis :
dbyings phyug d+hA ki 'khor bcas kyi :
thugs dam gnyan po bskang gyur cig :
ho :
bdag cag gsang sngags sgor zhugs kyang :
las kyi dbang gis snyigs dus skyes :
gnyen po'i stobs chung dug lnga hrag :
rtsa ba yan lag dam tshig la :
'gal nyams 'das ral ci mchis pa :
gnong 'gyod drag pos bskang zhing bshags :
rgyal ba'i bstan la zhugs bzhin du :
skyabs 'gro'i bslab bya yal bar dor :
so thar sdom pa khyad du bsad :
srung sdom ma nus 'dul khrims 'chal :
theg chen lta ba'i gnad ma rtogs :
smon 'jug bslab pa rgyang du bsring :
gsang sngags phyi nang dkyil 'khor du :
dam tshig bzung yang le los g.yeng :
bka' gzhung bzhin du ma spyad pas :
thun mong spyi yi dam tshig la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs dam bskang :
longs sku tshe bdag gtso 'khor rnams :
bdud rtsi sman gyis thugs dam bskang :
sprul sku lhan skyes d+hA ki rnams :
mtshan ldan bam gyis thugs dam bskang :
ma sring mkha' 'gro rgya mtsho rnams :
longs spyod tshogs kyis thugs dam bskang :
yang sprul snang srid ma mo rnams :
dmar chen rak+tas thugs dam bskang :
gtso 'khor sprul par bcas pa rnams :
sna tshogs mchod pas thugs dam bskang :
bskang ngo bshags so tshangs pa stsol :
rdo rje slob dpon dkyil 'khor gyi :
bdag por ma shes mi ru bzung :
log par bltas shing snying nas dmad :
thugs dang 'gal ba'i las ngan bsags :
mched grogs spun la dgra ru bltas :
ngan sems 'phya sems rdeg cing btsogs :
brku 'phrog ngan du smras la sogs :
khyad par sku yi dam tshig la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs dam bskang :
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
lha dang dkyil 'khor ma gsal zhing :
las sogs phyag rgya rnam pa bzhi :
tshul bzhin sgom pa rngo ma thogs :
dzapa? dang bzlas brjod rgyun chad cing :
bsnyen sgrub lo zla'i dus las 'das :
tshogs gtor skong ba'i cho ga rnams :
dus su ma byas le los g.yengs :
gsung gi dam tshig gnyan po la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
dam ma 'dres dang nyams pa la :
spyi yi gsang ba tshig tu zag :
bar gsang rnam bzhi'i spyod lam rtsing :
gsang bar 'os pa mngon du phyungs :
gsang bar gnyer gtad rjen par smras :
bka' gsang gnyan rnams gzhung bzhin du :
ma spyad 'chol bar gyur la sogs :
rdo rje thugs kyi dam tshig la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
spyad bya rnam lnga gzhan don du :
thabs kyis zin par spyad ma nus :
mi spang lnga po rigs lnga ru :
ma rtogs nyon mongs rang gar spyad :
bdud rtsi lnga la mtshan mar bzung :
dang du ma blangs gtsang dmer bltas :
shes bya sku dang ye shes kyi :
dkyil 'khor lnga ru sbyor ma shes :
bsgrub bya rigs lnga g.yel med du :
ma bsgrubs 'bras bu 'gyangs la sogs :
yan lag dam tshig nyer lnga la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul pa bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
slob dpon bka' bcags mched la gtses :
gzung mar spyad cing dkor la 'bags :
dad can tshogs bcags gsang ba 'chad :
mtshan ldan snod ldan spang blang 'dzol :
rang gzhan mtshams 'dral dbang rtags dor :
rdzas ngan bsrel cing dam rdzas spangs :
dkyil 'khor dkrug cing gzhan la gshe :
sdig can skye bo'i mthu zlog byas :
bying rgod dbang gyur bzlas brjod g.yel :
don rtags thabs shes ya bral sogs :
sgrub pa lhag pa'i dam tshig la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
phung khams lha ru ma gsal zhing :
snod bcud dkyil 'khor 'du shes bral :
smra brjod sngags su khyer ma shes :
rlung dang gtum mo'i rnal 'byor g.yel :
phyag rgya ma bsten thig le nyams :
snang srid bde ba cher ma smin :
blo 'das chos nyid khyab bdal la :
zhen 'dzin rtog pas dgag sgrub byas :
mdor na bla med dbang bzhi po'i :
mnyam rjes bza' bca' bsrung ba yi :
dam tshig rnams las 'gal ba dang :
lta sgom spyod pa dam tshig bzhi :
'bral med nyams su ma lon pas :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs\u0f8e
bskang ngo bshags so tshangs pa stsol :
khyad par rdo rje mkha' 'gro ma'i :
rgyud lung man ngag las gsungs pa :
mchog gsum phyag rgya rnam bzhi spangs :
sbyin pa ma btang theg gsum dmad :
tshogs gtor mchod 'bul rgyun bcad sogs :
spyi yi dam las 'gal ba dang :
mnyam pa chen por ris su bcad :
rtog pa'i sna bskyil dgag sgrub byas :
dam rdzas bcu po yal bar dor :
las rgya ma bsten bde chen nyams :
'du 'dzir g.yengs shing dben gnas spangs :
zhi rgyas dbang drag brtul zhugs dang :
me mchod glu gar ma bgyis sogs :
khyad par dam tshig nyams pa dang :
dug lnga mkha' 'gro rigs lnga yi :
rang bzhin ye nas yin pa la :
a 'thas 'khrul pas rang gar bzung :
nyon mongs dbang gyur lta spyod dman :
rig pa'i rtsal chung blang dor byas :
thog brdzis ma nus ya ngas khyer :
phyag rgya lnga dang kha T+wAM ga :
cang te'u dril gling ka pA la :
tshul bzhin ma brten tha mal gyi :
chas dang rgyan gos bcangs la sogs :
lhag pa'i dam tshig gnyan po la :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas\u0f8e
bskang ngo bshags so tshangs pa stsol :
lta bas chos nyid 'phang ma chod :
spyod pas dbyings su la ma dor :
mchod tshogs skong ba dus las 'das :
nyams chag bshags pa tshad las yol :
ser sna'i dbang gis 'byor tshogs chung :
phud la gzhol cing lhag la 'phris :
sgom sgrub bsngos pa'i yo byad bsgyur :
dkon mchog dkor la thub chod spyad :
sku dgrar gyur pa'i sngags zlog byas :
nyams dang tshogs 'dres nyams pa bskangs :
nyams la chos bshad zas nor blangs :
grogs ngan nyams pa'i skyon dbang gis :
nyams shing chags pa'i gnas gyur sogs :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs dam bskang :
bskang ngo bshags so tshangs pa stsol :
mdor na bla med gsang sngags kyi :
dkyil 'khor gnyan po'i sgor zhugs te :
dam tshig tshul bzhin nos pa las :
rtogs pa klong du ma gyur cing :
dgongs spyod zab mo'i gding ma thob :
ma shes ma rig 'khrul pa dang :
bag med le lo'i dbang gyur te :
khas blangs dam du bcas pa yi :
sdom pa dam tshig brtul zhugs sogs :
'da' dka' rdo rje'i g.yar dam las :
zla dang zhor gyis nyams pa dang :
tshor dang ma tshor rkyen dbang gis :
tshe 'dir mi mthun bar gcod dang :
yun gyi sgrib par 'gyur ba yi :
nyams chag 'gal 'khrul ci mchis pa :
mthol bshags thugs dam gnyan po bskang :
chos sku dbyings kyi yum chen rnams :
snang gsal mar mes thugs\u0f8e
longs sku tshe bdag gtso 'khor rnams :
bdud rtsi sman gyis thugs\u0f8e
sprul sku lhan skyes d+hA ki rnams :
mtshan ldan bam gyis thugs\u0f8e
ma sring mkha' 'gro rgya mtsho rnams :
longs spyod tshogs kyis thugs\u0f8e
yang sprul snang srid ma mo rnams :
dmar chen rak+tas thugs\u0f8e
gtso 'khor sprul par bcas pa rnams :
sna tshogs mchod pas thugs dam bskang :
bskang ngo bshags so tshangs pa stsol :
gzhan yang dngos 'byor yid sprul gyi :
nyer spyod lnga dang 'dod yon rgyan :
dur khrod drag po'i rdzas chen dang :
sha khrag rus pa'i ba liM ta :
bdud rtsi sman dang rak+ta khrag :
glu gar rol mo longs spyod tshogs :
sbyor sgrol gsang ba'i brtul zhugs sogs :
rten rdzas sgrub rdzas skong ba'i rdzas :
mchod rdzas mthun pa'i dam tshig gis :
mkha' 'gro 'dus pa'i lha tshogs rnams :
thugs dam gnyan po dgyes par bskang :
g.yar dam gnyan po sor chud nas :
ye shes dbyings kyi yum chen rnams :
thugs rjes dgongs la byin gyis rlobs :
las byed sprul pa'i mkha' 'gro rnams :
phyi nang gsang ba'i bar chad sol :
'jig rten snang srid ma mo rnams :
ji ltar bsgos pa'i phrin las sgrubs :
rtsa rlung thig le'i rtog sgrib sbyongs :
sde brgyad mkha' 'gro'i sun ma zlog :
gzung 'dzin 'khrul pa dbyings su stims :
thun mong las dang dngos grub sgrubs :
bde chen mchog gi ye shes skyed :
lhan skyes phyag rgya chen po yi :
go 'phang tshe 'dir 'grub par mdzod :
ma rig dbang gyur spyod ngan gyis :
ma mo mkha' 'gro khros pa kun :
ka dag chen po'i ngang du zhi :
'khrugs pa dgra dang bgegs la sgyur :
mi nad phyugs nad dal yams sogs :
dus kyi 'khrugs pa phyir la zlog :
lo nyes sad ser ming med cing :
'jig rten phan bdes skyong bar mdzod :
ye shes spyan ldan mkha' 'gro'i tshogs :
thugs rje thugs dam ma g.yel bar :
bskangs shing bshags pas dgyes dgongs te :
phrin las thogs med bsgrub par mdzod :
ces brjod rol mo'i sgra dang bcas :
phud gtor nam mkha'i dbyings su 'thor :
nyams pa'i rgyu dang 'bras bur bcas :
lta bas skye med dbyings su bskyal :
dgongs pa'i gding gi zil gyis mnan :
dag tshangs chen por nges shes bskyed :
bsam bzhin thogs med 'grub par 'gyur :
sa ma ya :
mkha' 'gro 'dus pa'i skong bshags 'di :
tshul bzhin lan gcig bgyis pas kyang :
rnal 'byor pho mo'i nyams chag skong :
dam tshig 'gal nyams sor chud nas :
yid la ci 'dod dngos grub thob :
nad yams dus 'khrugs lo nyes sogs :
ma mo mkha' 'gro'i 'tshubs 'gyur zhi :
rgyal khams thams cad bde ba sogs :
gnas skabs mthar thug thams cad du :
don chen bla med 'grub par 'gyur :
tshig nyung don zab bcud 'dril ba :
d+hA ki gsang ba'i tan+t+ra'i don :
'od gsal brda yi ri mor zungs :
snod bcud snyigs mas bcom pa'i tshe :
sngon gyi smon lam sad pa yi :
las can dgongs pa'i rgya khrol nas :
gzhan phan yun ring 'byung bar shog :
sa ma ya :
rgya rgya rgya :
