\u0f01\u0f83:
zab bdun rtsa gsum tshe yi zab pa las :
tshe 'gugs pad+ma'i zhags pa zhes bya ba bzhugs so :
:
\u0f88\u0f88
rtsa gsum tshe yi lha la 'dud :
'chi med pad+ma bdag nyid kyis :
zab bdun rtsa gsum tshe sgrub kyi :
skul zhing pho nya bskul thabs bri :
dang po gsol ba gdab pa ni :
hU~M:
dbus kyi phyogs nas tshe mchog skul ba'i lha :
bcom ldan rnam par snang mdzad yab yum dang :
sprul pa phyag brnyan bcas pa dgongs su gsol :
bdag nyid tshe dang sgrub pa mthar phyin phyir :
tshe dang ye shes myur bar bstsal du gsol :
hU~M:
shar gyi phyogs nas tshe mchog skul ba'i lha :
bcom ldan rdo rje sems dpa' yab yum dang :
sprul pa phyag brnyan bcas pa dgongs su gsol :
bdag nyid tshe dang sgrub pa mthar phyin phyir :
tshe dang ye shes myur bar bstsal du gsol :
hU~M:
lho yi phyogs nas tshe mchog skul ba'i lha :
bcom ldan rin chen 'byung ldan yab yum dang :
sprul pa phyag brnyan bcas pa dgongs su gsol :
bdag nyid tshe dang sgrub pa mthar phyin phyir :
tshe dang ye shes myur bar bstsal du gsol :
hU~M:
nub kyi phyogs nas tshe mchog skul ba'i lha :
bcom ldan pad+ma rgyal po yab yum dang :
sprul pa phyag brnyan bcas pa dgongs su gsol :
bdag nyid tshe dang sgrub pa mthar phyin phyir :
tshe dang ye shes myur bar bstsal du gsol :
hU~M:
byang gi phyogs nas tshe mchog skul ba'i lha :
bcom ldan don yod grub pa yab yum dang :
sprul pa phyag brnyan bcas pa dgongs su gsol :
bdag nyid tshe dang sgrub pa mthar phyin phyir :
tshe dang ye shes myur bar bstsal du gsol :
gnyis pa tshe 'gugs bya ba ni :
spos bsreg rol mo sna tshogs bsgrag :
mda' dar g.yab cing dbyangs snyan pos :
hU~M:
dbus kyi phyogs kyi dkyil 'khor chen po nas :
rin chen seng ge bsnol ba'i khri steng du :
ma chags pad+ma thabs shes nyi zla'i dbus :
bud+d+ha rigs kyi tshe bdag yab yum rnams :
thugs dam dbyings nas bskul lo phrin las mdzod :
hU~M hrI:
dbus kyi snod bcud yongs rdzogs bum pa ni :
chos dbyings ye shes rgya chad phyogs lhung bral :
bum pa'i rang bzhin ye shes gzhal yas khang :
gzhal yas khang ni phyi nang zang thal gsal :
bum pa'i mgul chings le brgan dar la byas :
le brgan dar gyis ye shes rnam par gsal :
bum pa'i kha rgyan rin chen dpag bsam shing :
dpag bsam shing las dgos 'dod 'bras bu 'byung :
bum pa'i gzungs thag rdo rje lu gu rgyud :
lu gu rgyud ni tshe yi rgyun dang ldan :
bum pa'i kha dog dkar la 'tsher ba'i mdangs :
dkar po'i 'od zer phyogs bcu kun tu khyab :
bum pa'i bdud rtsi 'chi med tshe yi bcud :
tshe yi bcud ni nus pa'i phul du gyur :
nang du sangs rgyas rigs kyi lha tshogs bzhugs :
sangs rgyas rigs kyi tshe yi bdag nyid kyi :
sprul pa phyag brnyan pho nya 'khor bcas kyis :
stong gsum 'jig rten ma lus pho nyas khengs :
kun la khyab pa'i nam mkha'i bcud sdus shig :
phyogs bcu dus gsum rgyal ba sras bcas kyi :
sku yi rigs kyi tshe mchog ma lus dang :
'jig rten khams kyi rgyal rigs thams cad kyi :
tshe dang bsod nams stobs dang longs spyod rnams :
'od zer dkar po 'khor lo'i rnam pa ru :
bsdus te snying po oM yig rnam par gsal :
dkyil 'khor 'di ru char ltar babs nas kyang :
bkra shis bum pa'i nang du bskyil du gsol :
oM bud+d+ha A yur+dz+nyA na tshe b+h+rU~M dza :
hU~M:
shar gyi phyogs kyi dkyil 'khor chen po nas :
rin chen glang chen bsnol ba'i khri steng du :
ma chags pad+ma thabs shes nyi zla'i dbus :
badzra rigs kyi tshe bdag yab yum rnams :
thugs dam dbyings nas bskul lo phrin las mdzod :
hU~M hrI:
shar gyi snod bcud yongs rdzogs bum pa ni :
me long ye shes dwangs shing rnyog pa bral :
bum pa'i rang bzhin ye shes gzhal yas khang :
gzhal yas khang ni phyi nang zang thal gsal :
bum pa'i mgul chings le brgan dar la byas :
le brgan dar gyis ye shes rnam par gsal :
bum pa'i kha rgyan rin chen dpag bsam shing :
dpag bsam shing las dgos 'dod 'bras bu 'byung :
bum pa'i gzungs thag rdo rje lu gu rgyud :
lu gu rgyud ni tshe yi rgyun dang ldan :
bum pa'i kha dog mthing la 'tsher ba'i mdangs :
mthing ga'i 'od zer phyogs bcu kun tu khyab :
bum pa'i bdud rtsi 'chi med tshe yi bcud :
tshe yi bcud ni nus pa'i phul du gyur :
nang du rdo rje rigs kyi lha tshogs bzhugs :
rdo rje rigs kyi tshe yi bdag nyid kyi :
sprul pa phyag brnyan pho nya 'khor bcas kyis :
stong gsum 'jig rten ma lus pho nyas khengs :
rgyun chad med pa chu yi bcud sdus shig :
phyogs bcu dus gsum rgyal ba sras bcas kyi :
thugs kyi rigs kyi tshe mchog ma lus dang :
'jig rten khams kyi rje'u rigs thams cad kyi :
tshe dang bsod nams stobs dang longs spyod rnams :
'od zer sngon po rdo rje'i rnam pa ru :
bsdus te snying po hU~M yig rnam par gsal :
dkyil 'khor 'di ru char ltar babs nas kyang :
bkra shis bum pa'i nang du bskyil du gsol :
oM badzra A yur+dz+nyA na tshe b+h+rU~M dza :
hU~M:
lho yi phyogs kyi dkyil 'khor chen po nas :
rin chen rta mchog bsnol ba'i khri steng du :
ma chags pad+ma thabs shes nyi zla'i dbus :
rin chen rigs kyi tshe bdag yab yum ni :
thugs dam gnad nas bskul lo phrin las mdzod :
hU~M hrI:
lho yi snod bcud yongs rdzogs bum pa ni :
mnyam nyid ye shes so sor tha mi dad :
bum pa'i rang bzhin ye shes gzhal yas khang :
gzhal yas khang ni phyi nang zang thal gsal :
bum pa'i mgul chings le brgan dar la byas :
le brgan dar gyis ye shes rnam par gsal :
bum pa'i kha rgyan rin chen dpag bsam shing :
dpag bsam shing las dgos 'dod 'bras bu 'byung :
bum pa'i gzungs thag rdo rje lu gu rgyud :
lu gu rgyud ni tshe yi rgyun dang ldan :
bum pa'i kha dog ser la 'tsher ba'i mdangs :
ser po'i 'od zer phyogs bcu kun tu khyab :
bum pa'i bdud rtsi 'chi med tshe yi bcud :
tshe yi bcud ni nus pa'i phul du gyur :
nang du rin chen rigs kyi lha tshogs bzhugs :
rin chen rigs kyi tshe yi bdag nyid kyi :
sprul pa phyag brnyan pho nya 'khor bcas kyis :
stong gsum 'jig rten ma lus pho nyas khengs :
rab tu brtan pa sa yi bcud sdus shig :
phyogs bcu dus gsum rgyal ba sras bcas kyi :
yon tan rigs kyi tshe mchog ma lus dang :
'jig rten khams kyi bram ze thams cad kyi :
tshe dang bsod nams stobs dang longs spyod kun :
'od zer ser po rin chen rnam pa ru :
bsdus te snying po trAM yig rnam par gsal :
dkyil 'khor 'di ru char ltar babs nas kyang :
bkra shis bum pa'i nang du bskyil du gsol :
oM rat+na A yur+dz+nyA na tshe b+h+rU~M dza :
hU~M:
nub kyi phyogs kyi dkyil 'khor chen po nas :
rin chen rma bya bsnol ba'i khri steng du :
ma chags pad+ma thabs shes nyi zla'i dbus :
pad+ma rigs kyi tshe bdag yab yum rnams :
thugs dam gnad nas bskul lo phrin las mdzod :
hU~M hrI:
nub kyi snod bcud yongs rdzogs bum pa ni :
sor rtog ye shes ma 'dres bde ba che :
bum pa'i rang bzhin ye shes gzhal yas khang :
gzhal yas khang ni phyi nang zang thal gsal :
bum pa'i mgul chings le brgan dar la byas :
le brgan dar gyis ye shes rnam par gsal :
bum pa'i kha rgyan rin chen dpag bsam shing :
dpag bsam shing las dgos 'dod 'bras bu 'byung :
bum pa'i gzungs thag rdo rje lu gu rgyud :
lu gu rgyud ni tshe yi rgyun dang ldan :
bum pa'i kha dog dmar la 'tsher ba'i mdangs :
dmar po'i 'od zer phyogs bcu kun tu khyab :
bum pa'i bdud rtsi 'chi med tshe yi bcud :
tshe yi bcud ni nus pa'i phul du gyur :
nang du pad+ma rigs kyi lha tshogs bzhugs :
pad+ma rigs kyi tshe yi bdag nyid kyi :
sprul pa phyag brnyan pho nya 'khor bcas kyis :
stong gsum 'jig rten ma lus pho nyas khengs :
shin tu 'bar ba me yi bcud sdus shig :
phyogs bcu dus gsum rgyal ba sras bcas kyi :
gsung gi rigs kyi tshe mchog ma lus dang :
'jig rten khams kyi dmangs rigs thams cad kyi :
tshe dang bsod nams stobs dang longs spyod rnams :
'od zer dmar po pad+ma'i rnam pa ru :
bsdus te snying po hrIHyig rnam par gsal :
dkyil 'khor 'di ru char ltar babs nas kyang :
bkra shis bum pa'i nang du bskyil du gsol :
oM pad+ma A yur+dz+nyA na tshe b+h+rU~M dza :
hU~M:
byang gi phyogs kyi dkyil 'khor chen po nas :
rin chen shang shang bsnol ba'i khri steng du :
ma chags pad+ma thabs shes nyi zla'i dbus :
karma rigs kyi tshe bdag yab yum rnams :
thugs dam gnad nas bskul lo phrin las mdzod :
hU~M hrI:
byang gi snod bcud yongs rdzogs bum pa ni :
bya grub ye shes rtsol med lhun gyis grub :
bum pa'i rang bzhin ye shes gzhal yas khang :
gzhal yas khang ni phyi nang zang thal gsal :
bum pa'i mgul chings le brgan dar la byas :
le brgan dar gyis ye shes rnam par gsal :
bum pa'i kha rgyan rin chen dpag bsam shing :
dpag bsam shing las dgos 'dod 'bras bu 'byung :
bum pa'i gzungs thag rdo rje lu gu rgyud :
lu gu rgyud ni tshe yi rgyun dang ldan :
bum pa'i kha dog ljang la 'tsher ba'i mdangs :
ljang gu'i 'od zer phyogs bcu kun tu khyab :
bum pa'i bdud rtsi 'chi med tshe yi bcud :
tshe yi bcud ni nus pa'i phul du gyur :
nang du las kyi rigs kyi lha tshogs bzhugs :
las kyi rigs kyi tshe yi bdag nyid kyi :
sprul pa phyag brnyan pho nya 'khor bcas kyis :
stong gsum 'jig rten ma lus pho nyas khengs :
stobs chen rab 'phel rlung gi bcud sdus shig :
phyogs bcu dus gsum rgyal ba thams cad kyi :
phrin las rigs kyi tshe mchog ma lus dang :
'jig rten khams kyi gdol pa'i rigs rnams kyi :
tshe dang bsod nams stobs dang longs spyod rnams :
'od zer ljang gu rgya gram rnam pa ru :
bsdus te snying po AHyig rnam par gsal :
dkyil 'khor 'di ru char ltar babs nas kyang :
bkra shis bum pa'i nang du bskyil du gsol :
oM karma A yur+dz+nyA na tshe b+h+rU~M dza :
gsum pa mgyogs ma bskul ba ni :
hU~M:
shar phyogs dkar mo shel gyi gzhal yas nas :
dkar mo mgyogs ma tshe yi bdag mo ni :
thugs rje'i rang bzhin 'gugs byed lcags kyu 'dzin :
tshe yi bcud ldan shel gyi bum pa bsnams :
rdzu 'phrul shugs kyis gling bzhi'i mtha' bskor la :
sprul pa yang sprul stong gsum 'jig rten khengs :
A yuHtshe yi dngos grub 'dir sdus shig :
hU~M:
lho phyogs sngon mo baiDU'i gzhal yas nas :
sngon mo mgyogs ma tshe yi bdag mo ni :
thugs rjes 'ching byed rdo rje'i zhags pa 'dzin :
tshe yi bcud ldan baiDU'i bum pa bsnams :
rdzu 'phrul shugs kyis gling bzhi'i mtha' bskor la :
sprul pa yang sprul stong gsum 'jig rten khengs :
A yuHtshe yi dngos grub 'dir sdus shig :
hU~M:
nub phyogs dmar mo rA ga'i gzhal yas nas :
dmar mo mgyogs ma tshe yi bdag mo ni :
thugs rjes sdom byed rdo rje'i lcags sgrog 'dzin :
tshe yi bcud ldan bye ru'i bum pa bsnams :
rdzu 'phrul shugs kyis gling bzhi'i mtha' bskor la :
sprul pa yang sprul stong gsum 'jig rten khengs :
A yuHtshe yi dngos grub 'dir sdus shig :
hU~M:
byang phyogs ljang mo g.yu yi gzhal yas nas :
ljang mo mgyogs ma tshe yi bdag mo ni :
thugs rjes rgyas 'debs rdo rje'i dril bu 'dzin :
tshe yi bcud ldan gser gyi bum pa bsnams :
rdzu 'phrul shugs kyis gling bzhi'i mtha' bskor la :
sprul pa yang sprul stong gsum 'jig rten khengs :
A yuHtshe yi dngos grub 'dir sdus shig :
hU~M tra tra shag :
mu tra ho :
tiSh+Tha lhan :
de ltar yang yang bkug cing bstim :
sa ma ya :
rgya rgya :[ \u0f88\u0f88\u0f88 ]lha sras rnam rol sprul pa'i gter chen mchog gyur gling pas yel phug nam mkha' mdzod nas spyan drangs pa'i zangs shog gu ru'i phyag bris las phab rim bzhin du /
khams phyogs gnas chen nyer lnga'i nang tshan yon tan thugs kyi gnas mchog de wI ko Ti tsa 'dra rin chen brag gi mgul /
yang khrod kun bzang bde chen 'od gsal gling du pa sangs nam gru'i 'grub sbyor la pad+ma gar dbang blo gros mtha' yas kyis bris shing rten 'brel legs tshogs rab tu dge bar gyur pas /
bstan 'dzin skyes chen rnams zhabs pad brtan cing bdag gzhan thams cad bar chad kyi g.yul las rgyal te rdo rje tshe dpag med kyi go 'phang myur du 'grub pa'i rgyur gyur cig
/shu b+ha tsi taM dzI ban+tu //

//
