bka' srung mchod chog :
rang rig don gyi lha la phyag 'tshal lo :
gtor ma gsum pa sde brgyad kyis bskor ba la :
sha khrag phud kyis bran :
oM AHhU~M gi byin rlabs nyi shu rtsa gcig byas la 'di skad do :
hU~M:
chos dbyings skye med dag pa'i yum :
smug nag ral gcig khro mo'i gzugs :
zhing dbyug kha T+wAM phyag na bsnams :
sprin dang 'ja' 'od na bza' gsol :
spyan gcig tshems gcig nu ma gcig :
ral gcig thig le gcig gi rtags :
mchod gtor 'di bzhes mngon gsum gyi :
ye shes rang la gnas pa la :
'khrul rtog rlung gi sgrib pa sol :
rdzogs pa chen po'i bstan pa srungs :
ma ma trag rak+sha pany+tsa ba liM ta rak+ta khA hi :
hU~M:
gza' mchog chen po rA hu la :
mgo dgu phyag bzhi sbrul mjug can :
mig stong dang ldan mda' gzhu dang :
rgyal mtshan chu srin zhags pa 'dzin :
rig pa rang gsal bstan pa'i gnyer :
mchod gtor bzhes la bar chad srungs :
rak+sha rA hu la pany+tsa ba liM ta rak+ta khA hi :
hU~M:
dam can skyes bu thig le rtsal :
mdog dmar rdo rje tsit+ta bsnams :
dar dkar gos gsol snyug zhwa can :
btsan dmag 'khor dang bcas pa rnams :
mchod gtor 'di bzhes bsam pa sgrubs :
rig pa rang gsal rdzogs par mdzod :
badzra sA d+hu sa ma ya pany+tsa ba liM ta rak+ta khA hi :
hU~M:
gzhan yang gnas dang rigs las skyes :
las la grub pa'i dam tshig can :
mkha' 'gro dam can 'khor dang bcas :
dam rdzas mchod gtor 'di bzhes la :
bcol pa'i phrin las 'grub par mdzod :
sarba de wa DA ki nI pany+tsa ba liM ta rak+ta khA hi :
rdzogs pa chen po'i bka' srung mchod pa'i cho ga rdzogs so :
sa ma ya :
