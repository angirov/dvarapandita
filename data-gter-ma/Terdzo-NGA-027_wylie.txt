[<!TCC Tibetan character 3,182 undefined in unicode!>]:
rtsa gsum 'bras bu'i don khrid kyi them byang bzhugs so :
:






sku gsum ngo bo rtsa ba gsum gyi lha :
'du 'bral med pa'i ngang la phyag 'tshal lo :
o rgyan pad+ma thod phreng bdag nyid kyis :
sku gsum yongs rdzogs rtsa gsum gdams pa'i skor :
bswe sgrom nang du brubs nas gter du sbas :
gdams pa'i kha byang thems kyi lde mig 'di :
ma 'ongs las can de dang 'phrad par shog :
sa ma ya :
rgya rgya rgya :
khaMtha :
rtsa gsum yang gter gdams skor dang po la :
srog gi dwangs ma bla ma'i gsang sgrub dang :
kun gyi mthar thug yi dam bum sgrub dang :
'gro 'dul dbang sdud d+hA ki'i gnad sgrub dang :
dbang sgrub lag len bzhi yi gdams pa tshang :
sku gsum rgya yis bsdams yod sa ma ya :
rang gzhan grol byed 'bras bu'i don khrid la :
mtha' rten nyams len gol sa bcad thabs dang :
dkyil 'khor gsum dang rnal 'byor bzhi la sogs :
lam mchog khrid kyi rim pa de yi tshang :
sa ma ya rgya :
de dag kun la gces pa'i rgyab chos ni :
tshe sgrub 'pho ba bar do'i ngo sprod dang :
spyi gnad bla rdo las tshogs gnad 'beb dang :
lag len tho yig gter ston skyes rabs dang :
dam can rdor legs dug gi reg gcod dang :
brag btsan dmar po'i cog brdung spu gri sogs :
gdams skor bco brgyad dag gi chos bka' tshang :
sku gsung thugs kyi rgya can thems kyi skor :
gsang ba'i kha byang sgo lcags tshul du bkod :
gru gsum sa mdud chu 'babs gnyis kyi bar :
lag sor lta bu'i grong du rat+na'i mtshan :
sbas pa'i rnal 'byor khyod dang 'di 'phrad shog :
sa ma ya :
kha thaM:
gu h+ya :
brda thim :
rgya rgya rgya :





e ma 
thugs gter yang gter zab gter mang sbas te :
tshegs chung don che grub rtags 'phral du 'byung :
mthar thug 'di zab sbas pa yod re kan :
rgya rgya rgya :
yang ni nga yi snying nor zab gter gsum :
mig 'bras lta bu 'bras bu don gyi khrid :
mtha' rten nyams len ma bu rgyab yig tshang :
dgos pa kun 'byung rgyal po'i dkor mdzod 'dra :
sna res gang zag re yi cha rkyen rdzogs :
dngos grub kun 'byung bla ma'i thugs sgrub bya :
bdag gzhan kun don thugs rje chen po bsgrub :
gdul bya 'gro 'dul d+hA ki thod rgal bsgrub :
snyan grags dbang sdud d+hA ki'i las tshogs bsgrub :
gdul bya 'gro 'dul dbang gis smin par gyis :
tshe gcig sangs rgyas thug 'phrad khrid skor bstan :
gshin rjes zin kyang zlog nus tshe sgrub dang :
yod pas sangs rgyas 'pho ba lam 'jug chos :
shes pas sangs rgyas kun grol bar do'i chos :
mthong bas yid ches skyes rabs lung bstan te :
rnal 'byor mtshon cha dug gi reg chod dang :
dmod pas chog pa cog rdung spu gri'i skor :
thems yig dkar chag lde mig lung bstan sogs :
thugs gter lnga dang zab gter nyer lnga dang :
bla gter brgya dang gter phran bsam las 'das :
de dag kun gyi snying khrag 'di kho na'o :
'di dang su 'phrad o rgyan nga yi sras :
lung thob tsam gyis bde ba can du 'gro :
nyams su len pa rnams la smos ci dgos :
lnga bcu kha ral dmag 'khrugs dar ba'i dus :
sbas pa'i rnal 'byor de dang 'phrad par shog :
sa ma ya :
rgya rgya rgya :
yang gter thems byang 'di /
sprul sku rat+na gling pas khyung chen brag nas gdan drangs pa'o //



rtsa gsum 'bras bu'i don khrid las :
pha dang 'dra ba bla ma'i thugs sgrub bzhugs so :
yang gter rtsa gsum sgrub pa'i skor ro :




rgya rgya rgya :
e ma ho :
sku gsum yongs rdzogs rtsa ba gsum la 'dud :
gsang ba'i mdzod 'dzin pad+ma rgyal sras ngas :
nga yi snying khrag mthar thug gdams pa'i skor :
ma 'ongs don phyir dkar chag yi ger btab :
rin chen sa yi gter du sbas nas kyang :
lnga bcu kha ral dus mthar thug pa'i tshe :
skal ldan las 'phro can gyi btsas su bzhag :
nga yis dbang bskur byin brlabs rjes bzung pa'i :
sbas pa'i rnal 'byor khyod dang 'di 'phrad shog :






rgya rgya rgya :
e ma ho :
dngos grub kun gyi 'byung gnas rtsa ba gsum las :
dngos grub kun gyi 'byung gnas bla ma'i sgrub pa bstan pa ni :
de yang dgongs 'dus le'u gsum pa las :
dus gsum ngo bo de bzhin gshegs :
sku gsum rtsa ba gsum dngos nyid :
kun gyi skyabs gnas dngos grub gter :
gtsor ni rdo rje slob dpon bsgrub :
ces gsungs pa dang :
mkha' 'gro'i gsang mdzod las :
tha mal lus la myang 'das lam :
sbyor ba'i lam ston ded dpon mchog :
dngos grub nye lam bla ma bsgrub :
ces pa dang :
rin chen spungs pa las :
rig 'dzin slob dpon sus sgrub pa :
dngos grub tshe 'dir rab thob nas :
myur du sa thob the tshom bral :
zhes gsungs pa'i phyir :
bdag 'dra pad+ma 'byung gnas kyis :
tshegs chung don che lam nye ba'i :
mthar thug bla ma'i thugs sgrub brtsams :
las can gcig dang 'phrad par shog :
rgya /rgya /rgya /:[ <!TCC Tibetan character 3,182 undefined in unicode!> ]sku gsum 'du 'bral med la phyag 'tshal lo :
'di la don bcu dang gsum gyis bstan te :
rten mchod bsham zhing bdag bskyed bya :
rnga yab gnas nas spyan yang drang :
bzhugs gsol mchod dang gsol ba gdab :
dmigs pa'i 'phro 'dus 'dzab la sbyar :
dngos grub blang zhing blo bral bzhag :
rnal 'byor bsngo ba smon lam gdab :
thog mar rten mchod bsham pa ni :
dben zhing bkra shis nyams dga' bar :
dkyil 'khor kun mthun stegs bu'i khar :
dri bzang bdud rtsis chag chag gdab :
lte bar bum pa bdud rtsis bkang :
dkar gsum bzang drug sman dang sbyar :
mar ram bu ram bdud rtsi yi :
ril bu nyi shu rtsa bdun brub :
'bras ldan shing gis kha brgyan te :
le brgan mgul chings sna lnga yi :
gzungs thag rdo rje 'dzom bya zhing :
rin chen snod dam ka pA lar :
gtor ma bla ma'i gzhung bzhin la :
dkar gsum mngar gsum spod dang sbyar :
tsa ka li bkod dngos su bskyed :
bdud rtsi rak+ta maN+Dal sogs :
mda' dar me long tha mar bskor :
tshogs kyi yo byad 'byor tshad bsham :
bdag bskyed thugs sgrub lta bu la :
'di skad gdung bas spyan yang drang :
hU~M:
rgya gar o rgyan bsil ba'i tshal :
dri med rnam dag pad sdong las :
sku sprul rje btsun thod phreng rtsal :
gdung bas spyan 'dren gshegs su gsol :
rnga yab gling nas spyan 'dren gyis :
pad+ma 'od kyi gzhal yas nas :
rig 'dzin mkha' 'gro'i tshogs dang bcas :
byin gyis brlab phyir gshegs su gsol :
bdag cag khyed kyis mi skyob na :
'khor ba'i skyabs gnas su la byed :
sku lnga mtshan brgyad mkha' 'gro'i tshogs :
gnyis med gnas 'dir gshegs su gsol :
rnga brdung DA dril dung 'bud cing :
gdung ba'i dbyangs kyi nga ro yis :
rig pa mi non 'phyo ba tsam :
nyams kyi 'ur sgra dang bcas te :
rnga yab gnas nas spyan drangs pas :
o rgyan rig 'dzin mkha' 'gro rnams :
lho nub mtshams kyi nam mkha' la :
glu len gar byed rol mo dkrol :
'ja' dang 'od kyi gur phub cing :
mkha' 'gro rnams ni rus rgyan dang :
dur khrod chas brgyan DA dril thogs :
nam mkha' gang ba'i gar stabs bsgyur :
sa gzhir lha srin sde brgyad rnams :
'dar sngangs 'phyo zhing 'bog brgyal byed :
rang dbang med par byon par bsam :
tsa ka li dang bum pa la :
chu 'dres bzhin du thim par bsam :
de nas bzhugs su gsol ba ni :
lhun grub bde chen gnas 'di ru :
rtsa ba gsum dang dam can rnams :
dgyes shing spro ba'i tshul du bzhugs :
gu ru d+he wa d+hA ki nI sa ma ya tiSh+Tha lhan :
zhes byin gyis rlob cing bzhugs par bsam :
de nas dang po phyi'i mchod pa ni :
hU~M:
rtsa ba gsum gyi lha tshogs la :
me tog bdug spos la sogs pa'i :
yid 'ong mdzes snyan dbang po tshim :
stong gsum rdul snyed 'jig rten gyi :
mchod sprin rgya mtsho bzhes su gsol :
ces pas phyi mchod do :
nang mchod 'bul ba ni :
nyon mongs gnas gyur ye shes tshogs :
dug lnga gsang ba sku lnga'i bdag :
spang blang rtog tshogs rang grol ba'i :
rnam dag klong du mchod par bzhes :
zhes pa nang gi'o :
gsang mchod ni :
thabs shes zung 'jug bde ba che :
bde ba chen po byang chub lam :
rnam dag 'dzin pa kun bral ba'i :
gsang ba'i mchod pa bzhes su gsol :
de nas gdung ba'i nga ro yis :
mchi ma 'khrugs shing dad 'dun gyis :
snyan pa'i dbyangs dang bcas nas ni :
gsol 'debs 'di skad gdab par bya :
'gro ba'i mgon po thod phreng rtsal :
snang ba mtha' yas sprul pa'i sku :
dus gsum sangs rgyas phrin las nyid :
gsol ba 'debs so byin gyis rlobs :
da lta lnga brgya'i tha ma la :
skal dman bdag cag mi skyob na :
thugs rje chung bar mi 'gyur ram :
brtse bas skyobs shig thugs rje can :
bdag cag ma rig mun pas 'thibs :
thugs rje'i sgron me sbar du gsol :
zhe sdang dug lnga'i 'dam du bying :
thugs rje'i lcags kyus drang du gsol :
skyid sdug re ltos khyed shes kyis :
blo snying gtad sa ma nor bas :
smin cing grol bar mdzad du gsol :
ces kha tsam ma yin par bya'o :
de nas dmigs pa gsal zhing 'dzab bzlas ni :
rang nyid rta phag gsal byas nas :
snying khar o rgyan yab yum ni :
rdo rje 'chang du gsal bar bskyed :
snying ga'i pad 'dab phyi nang las :
nang gi lnga la sku lnga ste :
phyi yi brgyad la mtshan brgyad bskyed :
mkha' 'gro chos skyong dam can rnams :
bdag la 'ja' ltar gsal bskor bsam :
thugs ka'i 'od zer kha dog lnga :
bum pa'i lha tshogs thugs kar 'brel :
'od zer phyogs bcu'i zhing du 'phros :
slar 'dus bum pa'i nang du byon :
sangs rgyas byang sems bdud rtsir zhu :
'od zer gzungs thag dag la 'khril :
bdag gi thugs kar 'khril zhing thim :
thun mtshams dngos grub blang ba ni :
lha tshogs tshom bu'i thugs ka nas :
A+oM 'phros bdag gi spyi bor thim :
bum dbang thob cing tshe dbang thob :
AH'phros bdag gi mgrin par thim :
gsang dbang thob cing ngag sgrib dag :
hU~M 'phros bdag gi thugs kar thim :
ye shes dbang thob yid sgrib dag :
hrIH'phros bdag gi lte bar thim :
dbang bzhi thob cing lhan skyes 'char :
yid la gang 'dod dmigs pa bsgyur :
sngags ni rtsa gsum dril la bzla :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
hrI ma ha ri ni sa ra tsa hri ya tsit+ta hriM hriM dza :
zhes ni ma yengs dag par bzla :
gzungs thag rang gi lag pas bzung :
dmigs pa'i 'phro 'du gsal bar gces :
de nas bum pa'i lha rnams kyang :
gzungs thag la ni rta byas nas :
bdag gi snying gi dkyil du thim :
dam tshig ye shes gnyis med par :
bdag gi lus ngag yid la thim :
bum pa rang gi spyi bor bzhag :
dbang bzhi blang zhing nang rdzas rol :
dngos grub thob par nges shes bskyed :
de rjes dgongs pa skyong ba ni :
gong gi mchod bstod 'phro 'du rnams :
dmigs pa med par rgya yis gdab :
gnyis 'dzin med pa'i ngang de las :
ma yengs mig ni mkha' la gtad :
ma bcos ngang la tsen ne bzhag :
bying rgod mi btang ngar dang ldan :
zhib par khrid yig nang du gsal :
dus bzhir rnal 'byor gsal bar gdab :
'gro 'chag za 'thung nyal 'dug kyang :
thams cad chos nyid rol par ni :
dran 'dzin skyong zhing 'dres par bya :
bya blo'i bzang rtog mi 'jug cing :
ma bcos gang shar nyams su skyong :
the tshom med par 'grub par 'gyur :
de nas smon lam gdab pa ni :
e ma ho :
rtsa ba gsum gyi lha tshogs rnams :
sngon nas khyed dang smon lam gcig :
da lta 'bras bu dus 'dir smin :
da ni 'du 'bral med par shog :
ces pa ci rigs par bya'o :
de nas bkra shis brjod pa ni :
ho :
mthong thos dran zhing reg pas kyang :
'khor ba'i gnas nas thar lam 'jug :
thog ma bar dang mthar dge ba :
rtsa ba gsum gyi bkra shis shog :
ces pa gang yang bya'o :
nga yi snying khrag dwangs ma'i skor :
'phral du sgrub rtags 'byung ba'i chos :
tshe gcig sangs rgyas lam mchog 'di :
nga yis dbang bskur byin brlabs pa'i :
sbas pa'i rnal 'byor sna tshogs spyod :
thugs sras khyod dang 'di 'phrad shog :
sa ma ya :
rgya rgya rgya :
a sing :
brda thim :














yang gsang bla ma'i thugs sgrub 'di //
bdag 'dra gter ston rat+na yis /
khyung chen brag nas phyung pa lags //
'gro don dpag med 'byung bar shog
/dge'o /
!
/rtsa gsum 'bras bu'i don khrid las :
bu dang 'dra ba yi dam thugs rje chen po'i bum sgrub bzhugs so :[ <!TCC Tibetan character 3,182 undefined in unicode!>             ]e ma ho :
bdag 'dra pad+ma 'byung gnas kyis :
sangs rgyas rnams kyi thugs bcud bsdus :
yi dam lha dang zhal yang bgros :
mkha' 'gro rnams kyi gtad rgya bkrol :
ye shes mtsho rgyal nyid la gtad :
o rgyan bdag dang ye shes snang :
mtsho rgyal gsum gyis yi ger btab :
ma 'ongs skal ldan drang ba'i phyir :
rin chen sa yi gter du bstsal :
las can gcig dang 'phrad par shog :
sa ma ya :
rgya rgya rgya :
khaMtha :
e ma ho :
rtsa ba gsum las yi dam sgrub pa'i skor :
ma 'ongs don du pad+ma bdag gis byas :
kun las khyad 'phags thugs rje chen po'i skor :
'di la sbyor ba dngos gzhi rjes dang gsum :
sngon du 'gro ba rten mchod bsham pa dang :
dngos gzhi bskyed sgrub gsol ba gdab pa'o :
rjes la dbang blang rgyun spyod smon lam bya :
chos tshan bdun las sngon 'gro bshad pa ni :
gnas khang gtsang mar dri yis chag chag gdab :
sku gsung thugs kyi rten mchod rgyas par bsham :
dkyil 'khor stegs du many+dzi khri'u'i khar :
rin chen bum pa chu gtsang sum gnyis bkang :
dkar gsum mngar gsum dri bzang spos chus brub :
dar snas mgul bcing gzungs thag dkar po gdags :
shug pa la sogs 'bru can shing lo dang :
ba lu la sogs me tog sna tshogs dang :
kha rgyan ku sha rma bya'i sgro yang gzug :
zlum gtor gcig dang bdud rtsi maN+Dal bsham :
gri bzhi mda' bzhi rdo rje dril bu sogs :
rnal 'byor cha rkyen shin tu 'dzom par bya'o :
de la dang po bskyed rim ni :
swa b+hA was stong par sbyangs la dmigs med kyi ngang las :
A+oM ma Ni pad+me hU~M hrI:
zhes brjod pas :
skad cig dran rdzogs su bdag nyid spyan ras gzigs dbang phyug sku mdog dkar gsal mdangs dang ldan pa :
zhal gcig phyag bzhi rin po che'i rgyan dang dar dkar gyi lhab lhub kyis mdzes pa :
phyag dang po gnyis thal mo sbyar ba :
g.yas shel phreng :
g.yon pad+ma bsnams shing :
'od mi 'gyur bas dbu brgyan pa :
nyi zla pad+ma'i gdan la mnyam pa'i skyil mo krung du bzhugs pa zhig gsal bar bskyed do :
de'i thugs kar zla ba'i dkyil 'khor dkar po :
de'i lte ba la hrIHdkar po tsheg drag dang ldan pa :
de'i mtha' la g.yas phyogs nas yi ge drug pas chos bskor du dkar ram me yod par bsgom :
de nas thugs ka'i hrIHlas 'od 'phros bum pa la phog bum pa de phyi thugs rje chen po gsal stong 'od kyi sku la nang ye shes kyi bdud rtsis 'o ma'i chu rgyun ltar gang bar bsam mo :
bum pa las 'od 'phros phyogs bcu'i sangs rgyas byang chub sems dpa' thams cad la phog :
khyad par po ta la na ye shes sems dpa'i thugs kar 'phros nas thams cad thugs rje chen pos nam mkhar thibs tser byon nas :
bum pa la sib sib thim par bsam zhing :
de dag thams cad 'od du zhu ste gzungs thag la brgyud nas 'od zer dkar po gzungs thag la 'khril nas rang gi snying gar dru gu 'dril ba ltar byung bar bsam zhing :
zhag re la thun bzhir byas te :
zhag bdun du 'bum tsho gsum du bzla'o :
skabs su gsol ba 'di skad du gdab :
thugs rje chen po spyan ras gzigs :
byams mgon tshad med thugs rje can :
'khor ba'i skyon spangs pad+ma'i sku :
bdag cag gsol ba snying nas 'debs :
thugs rje'i chu rgyun dbab tu gsol :
dkar gsal mdangs ldan phyag bzhi pa :
zhal gcig snang mtha' dbu la brgyan :
thal sbyar phreng ba me tog rgyan :
rin chen rgyan mdzes pad gdan bzhugs :
'gro drug sems can thugs rje yis :
'dren par zhal bzhes dgongs mdzod la :
bdag cag tshe 'dir sa thob cing :
'khor ba'i rgya mtsho skem par shog :
ces snying nas gdab bo :
thun mtshams dbang ni 'di bzhin blang :
ye shes sems dpa'i spyi bo nas :
A+oM dkar rang gi spyi bor thim :
bum dbang sku yi dngos grub thob :
sems dpa'i mgrin nas AHdmar 'phros :
bdag gi ljags bab gsang dbang thob :
sems dpa'i thugs las hU~M mthing 'phros :
bdag gi snying khar bab pa yis :
shin tu spros med ye shes dbang :
thob bsam sprul pa'i 'khor lo nas :
hrIH'phros dbang bzhi yongs rdzogs thob :
sku gsung thugs kyi dngos grub rnams :
bdag gi lus ngag yid la thim :
bde gsal mi rtog nyams skyes nas :
gzhi med rtsa bral lhan skyes 'char :

'gyur med rig pa'i rtsal dbang thob :
re dogs med par shin tu gces :
de nas rjes spyod rnal 'byor bzhi yis nyams su blang ste :
gzugs su snang ba thams cad thugs rje chen po'i skur wal wal shes pa snang ba sku'i lam khyer :
sgrar grags pa thams cad yi ge bdun pa'i sgrar shes pa grags pa gsung gi lam khyer :
dran rtog chos nyid kyi ngang du shig ger 'jog pa dran pa thugs kyi lam khyer :
mdor na snang srid rang sems su shes pa lta ba don gyi lam khyer dang bzhi po 'di nyams su longs shig :
sgrubs shig :
thun bzhi'i mtshams su smon lam gdab pa ni :
ho :
rnam dag lhun grub bde ba can gyi zhing :
ma bcos spros bral longs spyod rdzogs sku'i sa :
bkod pa mdzes ldan 'od kyi zhing khams der :
bdag dang ma gyur 'gro ba sems can rnams :
spyan ras gzigs kyi zhing der skye bar shog :
ces pa la sogs pa rgya cher gdab bo :
zhag bdun them nas nyi shar dus :
bum pa lha ru gsal bar bskyed :
nang rdzas dngos grub rgya mtshor bsam :
dbang bzhi blang zhing dag snang bskyed :
dngos grub gang 'dod dmigs pas blang :
khrus byas nyams chag dag par bsam :
las tshogs phrin las bsgrub 'dod na :
A+oM dang AHdang hU~M dang hrI:
yig 'bru kha dog phyogs dang bstun :
zhi rgyas dbang drag phrin las bzhi :
gang 'dod rnal 'byor 'phrul shes bya :
ngar ldan rig pas snang ba dkrug :
nyam nga'i phyogs su thog rdzis bya :
snang ba 'ar ma 'ur mar skyong :
'di ltar nyams su sus blangs pa :
gos dkar gon dang mar me thogs :
dar khra phyar dang dung dkar 'bud :
brag rir 'dzegs dang gcer khrus byed :
mi dkar zas gos ster sogs rmis :
de ni nges par 'grub rtags yin :
sems can kun la snying rje skye :
thod rgal nyams myong khong nas 'char :
snang ba bde zhing ban bun byed :
de tshe byin rlabs zhugs pa'i rtags :
yi dam sgrub lugs mang sbas te :
mthar thug snying gi yang snying skor :
shin tu zab phyir gter du sbas :
'di las zab pa'i yang gter ni :
gter du sbas pa yod re kan :
'khor ba'i cha 'dzin shes rab can :
spyod pa sna tshogs rlabs chen skyong :
skal ldan khyod dang 'di 'phrad shog :
e ma ho :
yig bdun yang gsang sgrub pa 'di :
rang sgrub kun la ston kyang rung :
dmigs gnad tho yig 'di lta ste :
thugs kyi dkyil du hrIHgnas te :
yig drug mtha' la bskor bsam ste :
thams cad dkar 'tsher 'od zer 'phro :
snying dang hrIHni mi 'khor zhing :
yig drug g.yas su 'khor ba bsgom :
'phro gcod pa yi dus dag tu :
gong gi dam tshig ye shes dang :
bsgrub dang sgrub par byed pa'i blo :
thams cad dmigs med blo 'das ngang :
gnas lugs bcos bslad med pa'i steng :
ji tsam gnas kyi bar du bzhag :
rjes spyod rnal 'byor bzhi ldan bslab :
bdag 'dra pad+ma 'byung gnas kyis :
gnad kyi tho yig yi ger bkod :
las can gcig dang 'phrad par shog :
sa ma ya :
rang ngo sprad pa :
rgya rgya rgya :
e ma ho :
ma 'ongs skal ldan rigs kyi bu :
re dogs gol sa ma chod na :
yi dam lha dang rgyang thag ring :
thugs rje chen po snying rje can :
logs na yod pa ma yin te :
ma 'gag stong gsal 'dzin pa med :
'khor ba'i skyon spangs pad mar gnas :
re dogs bral ba'i thugs rje can :
rang gnas ye nas rang la rdzogs :
zhal phyag sku mdog rgyan cha rnams :
sku gsum rang la rdzogs pa dang :
chos nyid brda don mtshon pa'i rtags :
don la rang rgyud grub pa med :
rang gnas rang ngo rig pas na :
re dogs rtag chad gol sa bral :
lam khyer bzhi ltar nyams su longs :
yang gsang gnad kyi gdams pa 'di :
las can gcig dang 'phrad par shog :
brag btsan dmar pos bka' 'di srungs :
las dang skal ba ldan la gtod :
dam med 'don na snying khrag ni :
thang la phos shig rdo rje legs :











e ma ho /
yang gter rtsa gsum dril sgrub las //
thugs rje chen po'i gsang sgrub 'di //
skal ldan rat+na'i ming can ngas //
chu byi sbrel zla'i tshes bcu la /
khyung chen brag nas gdan drangs nas //
byi zla'i dus bzang nyer gnyis la //
shog ser ngos la bu 'di bzhengs //
rjes 'jug skal ldan las yod rnams //
brtson 'grus bskyed la nyams su longs //
dam can rnams kyis mthun rkyen sgrubs //
mang+ga laM/
shub+haM/[ <!TCC Tibetan character 4,37 undefined in unicode!> ]rtsa gsum 'bras bu'i don khrid las :
'gro 'dul dbang sdud ma dang 'dra ba DA ki thod rgal gnad kyi sgrub thabs bzhugs so :[ <!TCC Tibetan character 3,182 undefined in unicode!>        ]rnal 'byor ma la phyag 'tshal lo :
rnal 'byor las can skyes bu yis :
d+hA ki lus dang grib ma'i tshul :
rnal 'byor gsum ldan sgo nas bsgrub :
dang po lha yi rnal 'byor ni :
byang chub sems bskyed bla ma yi :
rnal 'byor gsal zhing gsol ba gdab :
de ltar skad cig stong nyid las :
rang nyid rdo rje phag mor bskyed :
sku mdog dmar po zhal gcig ma :
phyag gnyis khro zhal dmar mo la :
spyan gsum spyi gtsug phag zhal mthing :
g.yas su lta zhing kham nag ral :
thur du 'phyangs shing mun ltar gtibs :
g.yas pas gri gug g.yon thod khrag :
kha T+wAM mchan bcug rus rgyan 'khrol :
zhabs ni g.yas bskum g.yon brkyang ste :
me ri'i klong na ro gdan la :
'gying bag dang bcas bzhugs par bsam :
spyi gtsug rdo rje d+hA ki ma :
dkar mo rdo rje g.yon thod khrag :
rdo rje rgya gram ro gdan la :
rnal 'byor ma ltar ha las bskyed :
mgrin par rat+na d+hA ki ser :
phyag g.yas rin chen g.yon thod khrag :
g.yas bskum g.yon brkyang ro gdan la :
'gying bag dang bcas ri las bskyed :
thugs kar pad+ma d+hA ki dmar :
phyag g.yas pad+ma g.yon thod khrag :
g.yas bskum g.yon brkyang ro gdan la :
rus rgyan dang bcas ni las bskyed :
lte bar las kyi d+hA ki ljang :
phyag g.yas ral gri g.yon thod khrag :
g.yas bskum g.yon brkyang ro yi gdan :
sa bon yi ge sa las bskyed :
de dag kho na nyid la yang :
phag mo phyi ltar yum chen mo :
nang ltar rdo rje rnal 'byor ma :
gsang bar e ka tsA ti 'o :
mkha' 'gro bzhi ni phyi 'byung bzhi :
nang ltar lha mo bzhi nyid de :
gsang ba ye shes bzhi nyid do :
gnyis pa sngags kyi rnal 'byor ni :
maHhaHriHniHsa snying po'o :
zhag bdun bzlas pas mkha' 'gro mas :
dngos su byin rlob nyams 'bar ro :
rang gi tsit+ta pad 'dab bzhi :
dbus dang lnga ru 'bar ba las :
srog gi dwangs ma dbus na ma :
shar phyogs chu yi rtsa 'dab dkar :
sa bon dkar po ha gnas so :
lho phyogs sa yi rtsa 'dab ser :
sa bon ser po ri gnas so :
nub phyogs me yi rtsa 'dab dmar :
dmar po ni gnas byang phyogs sa'i :
rtsa 'dab ljang la sa ljang gnas :
yig 'bru rnam lnga d+hA ki'i srog :
d+hA ki lnga yang sngags kyi sgra :
rang sgra sgrog cing 'khrab par bsgom :
snying mi 'khor zhing yig 'bru 'khor :
rtags ni snang ba ban bun 'phar dang 'khrab :
glu len gar byed nyams dbyangs brdol :
'phro 'jog dus su 'khor 'phro gcod :
lus sems bde ba'i ngang la bzhag :
gsum pa rdzogs rim rnal 'byor ni :
d+hA ki ma ni lnga bsgoms nas :
yig 'bru lnga bzla sku lnga 'grub :
dug lnga dag nas ye shes lnga :
rang bzhin 'char zhing rgyun chad med :
lta ba sangs rgyas mkha' 'gro ste :
cir yang ma grub rang bzhin stong :
sgom pa rdo rje mkha' 'gro ste :
mi 'gyur mi shigs bsgom dang bral :
spyod pa rin chen mkha' 'gro ste :
kun dang mthun par rang byung ba :
'bras bu pad+ma mkha' 'gro ste :
'khor ba ma spangs rang sar grol :
dam tshig las kyi mkha' 'gro ste :
'gro don thabs mkhas phrin las mdzad :
bdag 'dra pad+ma 'byung gnas kyis :
mkha' 'gro sde lnga'i lung bstan thob :
mkhar chen bza' la byin rlabs zhugs :
mkha' 'gro'i lung bstan snang ba thob :
tsit+ta thugs kyi dkyil du zhog :
mkha' 'gro thod rgal du sgrub pa rdzogs so :
sa ma ya :
rgya rgya rgya :[ \u0f80]atsha :[ <!TCC Tibetan character 3,182 undefined in unicode!> ]de nas log non sgrub pa ni :
rtogs pa skye ru ma btub na :
rdo rje mkha' 'gro rang dbang du :
ma 'dus pa yi rtags yin pas :
bdud rtsi lnga la longs spyod bya :
gcer bu smyon spyod snang ba dkrug :
ma ha ri ni sa badzra d+hA ki nI hU~M dza :
rig pa'i ngar bcas dbang bsdu 'o :
rtogs pa khyad 'phags rgyud la skye'o :
zas nor longs spyod ma 'dus na :
rin chen mkha' 'gro dbang ma 'dus :
de la me mchod sgos tshogs bya :
zhen 'dzin bcad la g.yang nyams bzlog :
ha ri ni sa rat+na d+hA ki nI hU~M dza :
zhes bzlas snang srid dbang du 'du'o :
bsod nams skye zhing zas nor 'dus :
gzhan snang dbang du 'du bar 'gyur ro :
lus drod nyams shing dngos 'dzin che :
bud med dbang du mi 'du na :
pad+ma d+hA ki dbang ma 'dus :
dka' thub bya zhing gsol ba gdab :
ri khrod 'grim zhing bdud rtsi za :
ha ri ni sa pad+ma d+hA ki nI hU~M dza :
zhes bzla zhing dbang du bsdu'o :
lus la drod skye bud med 'du :
snang ba ban bun zhen chags bral :
rten 'brel sna tshogs mi 'char na :
las kyi d+hA ki dbang ma 'dus :
dka' thub bya zhing snang ba dkrug :
rten 'brel brtsi zhing ri khrod 'grim :
mchod bshags bya zhing drag sngags bzla :
ha ri ni sa karma d+hA ki nI hU~M dza :
zhes bzlas thams cad dbang du 'du :
rig pa dwangs shing rten 'brel 'char :
gang bsam 'grub cing dgra bgegs thul :
snang ba dbang du ma 'dus par :
'du ba gang yang med gyur na :
'jig rten d+hA ki dbang ma 'dus :
ri khrod 'grim zhing zas tshogs bya :
skra bsreg sna tshogs dbang sdud bya :
zhe 'dod med pa'i phud kyis mchod :
me tshogs phye mar rat+na bsreg :
ha ri ni sa 'gul 'gul ma ma hriM hriM:
ma ma kha shi mi snying sgul sgul :
mi 'gram chog chog :
hriM hriM sdus sdus ma ma kha shi baM swA hA:
mi nor zas gsum dbang du sdus :
zhes bzla'o :
khrom 'du mi 'du zas nor 'du :
d+hA ki'i bka' chad nad byung zhing :
ci byas mi btub sems 'khrugs na :
gtor tshogs bya zhing nyams chag bskang :
rdo gcig khur nas phyogs bzhir 'gro :
bka' chad bor bar bsams nas 'bor :
rde'u bcu gcig rang la bskor :
phyogs rer gom pa nyi shu gcig :
bor la gtor zhing nad gtor bsam :
ha ri ni sa pU tsa saM b+ha wa :
nyams chag rtog sgrib dag par bsam :
rang rig gsal stong ngang du bzhag :
mkha' 'gro'i gnad yig rten 'brel 'di :
ye shes mtsho rgyal khyod la gtad :
mkha' 'gro'i gnad yig snying khrag 'di :
gsum las mang sbel bka' chad 'byung :
ri khrod 'grim pa'i cha rkyen no :
rnal 'byor skra yi lwa ba can :
'khor ba'i cha 'dzin rat+na'i mtshan :
kun la ma spel gsang lam chod :
dam can rgyal ba'i bka' 'di srungs :
bdag po de la gter 'di gtod :
mkha' 'gro thod rgal gnad kyi sgrub thabs :
sa ma ya :
kha thaM:








sgrub pa'i lag len lhan thabs ni :
dur khrod g.ya' gangs dben pa'i sar :
mkha' 'gro'i gtor ma spyi dang mthun :
me long steng du pad rAg gam :
sin+d+hu ra yis chag chag gdab :
chos 'byung nyis brtsegs rta phag bskyed :
phyogs bzhir sde lnga'i snying po bri :
tshom bu bskyed cing dgug gzhug bya :
bar du mtshan ldan ka pA lar :
dza gad bdud rtsi lnga sbyar te :
ka pA la dang sin+d+hur bsgrub :
nyi zla'i kha chod gzhan dang mthun :
zhag bdun 'bum tsho lnga thon bya :
sgrub pa thon nas dngos grub blang :
tshogs kyi 'khor lo rgya chen bskor :
dbang blang bro 'khrab nyams myong sbar :
gtsang sme la sogs rtog pa spang :
gang byung rol bar lam du khyer :
yid gnyis med par mchog tu gces :
the tshom med na ci bsam 'grub :
snang ba ban bun gza' gtad med :
chos dang spyod lam nges med byed :
de dus khrom du gcer rgyug byed :
rang lus mkha' 'gro d+hA ki lnga'i :
bskyed rim brtan pa mchog tu gces :
dur khrod g.ya' gangs la sogs par :
snang srid rang gi sems su bcas :
gces 'dzin btang zhing khres bskyur bya :
smyon dpyod bya zhing nyams rtogs sbar :
bdag 'dra pad+ma 'byung gnas kyis :
yang gter gsang ba'i lhan thabs 'di :
ye shes mtsho rgyal khyod la gtad :
lnga bcu kha ral dus kyi mthar :
rje yi nang blon dkon mchog 'byung :
las sad de dus 'di dang 'phrad :
de phyir mkha' 'gro'i gsang sgrub 'di :
khyung chen brag la a rgya tham :
sa ma ya :
rgya rgya rgya :
sham ye tsA ye :
sprul sku rat+na gling pa'i gter ma bde chen gling du dag par bshus so /[ <!TCC Tibetan character 4,37 undefined in unicode!> ]/rtsa gsum don khrid kyi dbang chog bdud rtsi'i bum pa zhes bya ba bzhugs so :[ <!TCC Tibetan character 3,182 undefined in unicode!>]:
mnyam nyid chos kyi dbyings las ma g.yos kyang :
thabs mkhas thugs rjes gang 'dul der ston pa :
rtsa ba gsum la gus pas phyag 'tshal lo :
o rgyan chen po pad+ma bdag 'dra yis :
'bras bu'i don khrid dbang gi rim pa bstan :
'di la sbyor ba dngos gzhi rjes gsum ste :
sngon 'gro ji ltar rdzas gsag pa dang bsham pa ni gzhan du shes la :
'dzab bsnyen sgrub dang bcas pa dbang gi tho yig las ji ltar 'byung ba bzhin :
bsnyen sgrub them par byas la :
bla ma'i las byang ngam rang gzhung bsrangs la :
dngos gzhi dbang bskur ba dngos ni :
slob mas bla ma la gser gyi maN+Dal phul :
thal sbyar me tog lag tu thogs la :
slob mas dbang bskur ba'i gsol ba gdab pa ni :
bla ma sangs rgyas dgongs su gsol :
ji ltar sngon gyi sangs rgyas rnams :
bla ma'i rjes gnang dbang thob nas :
sangs rgyas sa la gshegs pa ltar :
de rjes bdag kyang 'jug par 'tshal :
bdag la dbang bskur mdzad du gsol :
zhes lan gsum zhu'o :
de nas bla mas bum pa slob ma'i spyi bor bzhag la :
oM spros bral bum pa zlum po ni :
skye med byang chub sems kyi chus :
rnam rtog ma rig dri ma 'khrud :
dug lnga dbyings su dag pa dang :
dbang bzhi ye shes yongs rdzogs shog :
oM AHhU~M:
thod phreng rtsal gyi sngags brjod :
gnas gsum du gtugs :
bum chus bkrus shing ngag tu blud :
des ni dbang bzhi thob par 'gyur :
gnyis pa bdud rtsi b+han+d+ha spyi bor bzhag la :
AHthod pa zlum po chos nyid dbyings kyi ngang :
'chi med bdud rtsi chang gis rab tu bkang :
nyon mongs dug lnga 'joms shing sku lnga skyed :
chos nyid bdud rtsi rnam dag bdud las rgyal :
dbang bzhi'i ye shes rdzogs pa'i dbang thob shog :
oM AHhU~M:
zhes rtsa sngags brjod :
gnas gsum du gtugs :
ngag tu blud :
gsung gsang ba'i dbang thob :
de nas me long spyi bor bzhag la :
hrIH
me long zlum po chos sku dri ma med :
gzugs brnyan gsal la ngos bzung dri ma bral :
byang chub sems kyi cho 'phrul cir yang 'char :
stong gsal ma 'gag thugs kyi dbang thob shog :
rtsa sngags gong gis 'gre :
de nas gtor ma spyi bor bzhag la :
hrI:
gtor snod ban+d+ha'i gzhal yas chos kyi dbyings :
gtor ma 'dod yon lnga ldan ye shes lnga :
gu ru'i sku 'bag bde chen 'du 'bral med :
phrin las rnam bzhis 'gro 'dul dbang thob shog :
rtsa sngags 'gre :
de ltar re re la yang bzhi rdzogs su phye ba :
bcu drug ye shes bla ma'i dbang :
byin rlabs thogs med du 'bebs pa :
o rgyan thugs kyi zab dbang :
dbang chog bdud rtsi'i bum pa zhes bya ba :
bdag 'dra pad+mas sbyar ba rdzogs so :
sa ma ya :
rgya rgya rgya :
bdag 'dra a tsar ye shes kyis :
slob dpon gsung bzhin yi ger bkod :
ma 'ongs 'gro ba'i don ched du :
khyung chen brag la a thaM rgya :
las can gcig dang 'phrad par shog :
sa ma ya :
kha thaM rgya :
gter rgya :
sbas rgya :
zab rgya :
gnyan rgya :
gtad rgya :
man+t+ra :
gu h+ya :
rgya rgya rgya :[ <!TCC Tibetan character 4,37 undefined in unicode!> ]rtsa ba gsum gyi dril dbang yid bzhin nor bu zhes bya ba byin rlabs kyi bka' bab bzhugs so :[ <!TCC Tibetan character 3,182 undefined in unicode!>       ]dngos grub kun gyi 'byung gnas mchog :
bla ma yi dam mkha' 'gro gsum la phyag 'tshal lo :
bdag 'dra pad+ma 'byung gnas kyis :
sgrub thabs gsum gyi cha rkyen du :
rnam pa nyi shur byang chub dbang :
don du dril ba'i lag len bstan :
las can gcig dang 'phrad par shog :[ <!TCC Tibetan character 4,37 undefined in unicode!> ]de la gtor ma la brten nas bla ma'i dbang :
bum pa la brten nas yi dam gyi dbang :
me long la brten nas mkha' 'gro'i dbang :
bdud rtsi la brten nas rtsa ba gsum gyi byin rlabs kyi dbang ngo :
dang po gtor chen rin chen 'bar ba dang :
bum par chu gtsang ma ril bu dang bcas pa la :
me long mtho skor dpangs mtho gcig la chang gis byug sin+d+hur btsags chos 'byung gnyis brtsegs kyi dkyil du rta phag gi snying po :
mtha' mar mkha' 'gro yab yum bcu'i sa bon bris pa gcig :
ban+d+ha dum bu gcig pa'i nang du a mr-ita byang sems sin+d+hu ra dang bcas pa chang la sbyar te :
gzhan yang mchod gtor tshogs dang bcas pa 'dzom par bsham mo :
de nas dngos gzhi la :
rang gzhung gang byed dang bla ma'i las byang gzhung bsrang :
dmigs pa'i 'phro 'du 'dzab la sbyar :
zhag mang du byed na 'dzab 'bum tsho gsum gyis dbang bsgrub :
zhag gcig byed na 'dzab dang phrin las rigs pas sbyar la tho rangs kha nas dbang bskur bar bya ste :
sta gon gyi rim pa rnams rgyas par byed na'ang gzhan dang mthun par byas pas mi 'gal lo :
bsdus par byed na rdo rje slob dpon gyis khrus chu thogs la thams cad khrus bya :
rdo rje sems dpa'i lung 'bogs slob dpon gyis me long thogs la yig brgya dang dbyangs gsal gyis gral du khrus bya :
dngos gzhi dbang bskur ba dngos ni :
bla mas drang don nges don gyi chos bshad :
de nas slob ma'i lus la dbang gi snod bcos pa ni :
spyi bor pad+ma 'dab ma lnga pa dkar po'i lte bar A+oM dkar pos mtshan pa :
mgrin par pad+ma dmar po 'dab ma lnga pa'i lte bar AHdmar po :
thugs kar 'dab bzhi mthing gar hU~M mthing ga :
lte bar 'dab bzhi ljang ser gyi dkyil du hrIHljang ser gyis mtshan pa re bsgom :
de nas bla ma'i gtor chen rtsa ba gsum dngos su gsal ba de spyi bo mgrin pa snying ga lte ba dang gnas bzhir gtugs pas :
bla ma'i gnas bzhi nas oM AHhU~M hrIHbzhi :
'od dkar po :
dmar po :
mthing ga :
ljang gu dang bzhi :
rang gi gnas bzhi pad+ma'i dbus yig 'bru la thim :
dbyer med du khrig khrig 'dres pas :
bla ma'i sku gsung thugs yon tan phrin las rnams dang :
rang gi lus ngag yid gsum dbyer med du 'dres te :
ting nge 'dzin gyi dbang zab mo bzhi rdzogs su thob pa yin no :
de nas bum pa thugs rje chen po dang yi dam gyi lha tshogs thams cad kyi pho brang du gsal ba de sngar bzhin gnas bzhir gtugs pas :
gong bzhin sku gsung thugs yon tan phrin las bzhi'i yig 'bru 'od zer 'phro 'du'i tshul du byin rlabs kyi dbang bzhi blang ngo :
de rjes me long thogs la mkha' 'gro sde lngar gsal pa'i gnas nas gong bzhin du bskur ro :
de nas byin rlabs kyi bcud ban+d+ha de blangs te gnas lngar gong gi dbang ltar blang :
khyad par du spyi bor bzhag la ha ri ni sa nyer gcig brjod pas :
o rgyan yab yum sbyor ba'i sbyor mtshams nas byang sems kyi rgyun babs :
bdag gi lus thams cad spyi bo nas rim par byang sems kyis khengs te :
lus sems bde stong du phyam phyam song bar bsam :
de'i rjes su slob bu rnams chos bdun dang ldan pas :
phyi snang ba'i yul la spros te phaTaHces brjod :
nang dran pa sems su 'ub kyis bsdu :
sems gsal bdo ba la phaTa?Hces bshig :
de'i ngang la lhod de klod :
shig gi bshigs la :
dbang bskur ba dang zhu thob thams cad blo 'das kyi ngang du khres se bzhag go :
des ni ting nge 'dzin zab mo rnam par byang ba'i dbang nyi shu rtsal dbang dang bcas pa mthar thug don gyi dbang bstan pa yin no :
ye shes dbab pa'i lhan thabs log na yod do :
rtsa ba gsum re re'i dbang byed na :
gong ltar gang byed kyi dbang rten re re la bya'o :
thams cad dril dbang du byed na 'di kho na ltar bskur ba yin no :
'di la bla ma sangs rgyas su mthong ba dbang bzhi'i dmigs pa gsal bas :
sku gsung thugs yon tan phrin las dang bcas pa'i dbang ji lta ba bzhin du thob pa yin no :
gtor ma dngos grub tu rol :
bum rdzas tshe chang btung :
sin+d+hu ra bkrus la bdud rtsi btung :
thams cad dga' ston dang tshogs la rol :
dal bsdu smon lam dang bkra shis brjod :
rgyun gyi rnal 'byor la 'jug par bya'o :
rtsa ba gsum gyi dril dbang tshig nyung la don zab cing rgyas par gdams pa o rgyan bdag gis bsdebs pa 'di 'gro ba'i don du gyur cig sa ma ya :
'di dang 'phrad pa'i las can des :
dbang 'di don du skur la dpe 'di ma spel cig :
spel na byin rlabs kyi drod 'chor bas shin tu dam par bya'o :
rgya gsum btab nas khyung chen brag la sbas :
las can snying gi bu dang 'phrad par shog :







rat+na'i ming can bdag gis bton pa yin //
dge'o //
bkra shis //
\u0f80atsha /[ <!TCC Tibetan character 4,37 undefined in unicode!> ]bdag gzhan don byed 'bras bu'i don khrid bzhugs so :
rang gzhan grol byed don khrid kyi skor ro //[ <!TCC Tibetan character 3,182 undefined in unicode!>]:










sku gsum 'du 'bral med pa'i lha la phyag 'tshal lo :
bdag 'dra pad+ma 'byung gnas kyis :
dbang po rab 'bring tha ma gsum :
sangs rgyas lam la 'jug pa'i phyir :
lam mchog 'bras bu'i don khrid bstan :
las can gcig dang 'di 'phrad shog :
de la sngon 'gro dngos gzhi rjes dang gsum mo :
sngon 'gro bla mas slob ma brtags pa dang :
slob mas bla ma brtags pa rnams :
chos spyi dang mthun pas 'dir mi spro'o :
de la dben zhing nyams dga' ba'i gnas su :
yo byad rdzas rnams tshogs par bsag :
sngon du slob bu dbang gis smin par byas te :
thog mar skyabs 'gro sems bskyed maN+Dal la sogs pa zhag gsum du bya'o :
de nas yig brgya'i bzlas pa gzhan dang mthun par zhag gnyis sam gsum du bya'o :
bla ma'i rnal 'byor kun dang mthun :
de nas lus ngag yid gsum gyi sgrib pa sbyang ba'i phyir :
sku gsum gyi yig 'bru'i bzlas pa zhag gcig bya'o :
de nas lus rnam snang gi chos bdun dang ldan par byas la :
mig mi 'gul bar gar bder bzhag ste :
rnal du dbab pa la zhag gcig bya'o :
de nas shing bu'am rde'u la gtad de gnas shing rang babs su bzhag pa la zhag gnyis bya'o :
de nas bsgrim pa ni :
hUM la dmigs rten byas te krim me bsgrims la yul sna tshogs la mi 'phro bar 'jog pa la zhag gcig bya'o :
de nas mdun du a dkar po lam mer yod par dmigs la :
gzugs bris kyang rung ste sems mi 'phro ba'i rten tsam mo :
lhod de klod la zhag gcig bya'o :
de nas lus gnad chos bdun ldan gyis chun par mkha' la gtad de :
ye re 'jog pa la zhag gnyis bya'o :
de nas sems nyid rang gi ngo bo la kha nang du bltas te hrig ge blta'o :
de la zhag gcig bya'o :
de'i dus su dri ba dang bslab bya rnams bla mas mkhas par bya'o :
bla ma'i rnal 'byor la sogs pa spyi dang mthun par yig brgya bzlas pa'i 'og tu bya'o :
de nas dngos gzhi la byung gnas 'gro gsum rtsad bcad de :
rang gcig pur rnam snang chos bdun dang ldan pas :
dpyad sgom ni phyi snang ba'i yul la dpyad de bsgom mo :
nam mkha' sa gzhi 'byung ba lnga la sogs gang nas byung brtag go :
de nas 'jog sgom ni :
sems rang gi ngo bo la legs par brtag go :
de nas sems kyi gnas sa brtag ste :
gong bzhin phyi'i yul snang rang lus ngo bo gang la yang gang na gnas ci ltar gnas :
dbyibs kha dog brtag go :
de nas 'gro sa brtag ste :
'gro dus gar 'gro ci ltar 'gro dbyibs kha dog ji lta bu :
bla mas dri ba legs par bya ste :
las dang pos rig pas smra na bskyar zhing 'jun pa gal che'o :
de la zhag gsum bya'o :
de la ngo sprad de :
byung sa med de chos kyi skur ngo sprad :
gnas sa med de longs skur ngo sprad :
'gro sa med de sprul skur ngo sprad do :
de nas dngos gzhi'i dang po gzhi gnas lugs su ngo sprad pa ni :
(ka)
de nas bla mas gzhan yang ci rigs pa'i sgo nas sems ngo legs par sprad de :
lus gnad legs pa'i sgo nas lta stangs gsum po las 'di gsum bogs 'don du 'gyur ro :
nyan thos kyi lta stangs bya ste :
mig dang sna rtse sems gsum gcig tu sa las khru gang tsam gyi nam mkhar rtse gcig tu ye re 'jog pa la gnas par bya'o :
de nas byang chub sems dpa'i lta stangs ni :
mig thad ka'i bar snang la bun ne sang nge bltas la bsgom mo :
de nas khro bo'i lta stangs ni :
'jing pa yud tsam gtod de :
smin phrag gi nam mkha' la hu re hrig ge gnas par bya'o :
de gsum la zhag gnyis gnyis drug tu bya'o :
de nas zhi gnas gtso che zhing 'phro rgod gang yang 'byung ste :
lhag mthong gis gang shar gshis lugs su ngo sprad do :
de nas lta stangs rang bab kyi ngang nas nyams su blang te :
de yang bying na khro bo'i lta stangs kyis phra rag gi rnam rtog 'gyu ba chod pa bar snang gi sprin dwangs pa lta bu :
bying ngam lteng na :
byang chub sems dpa'i lta stangs kyis 'gyu ba gshis thog tu grol ba mtsho la kha ba babs pa lta bu :
'phro'am rgod na nyan thos kyi lta stangs kyis rkyang ded du gang shar gyi ngo bo la blta ba :
sngar 'dris kyi mi dang 'phrad pa lta bur shes par bya ste :
rgyas par bla ma'i myong ba dang :
chos spyi ltar dpe rtags don gsum gyi sgo nas lhag mthong gi steng du pha log gi dbang po dang bstun te ngo sprad do :
de nas lta stangs gsum mi'i rgyu'am 'byung ba'i gshis dang bstun te :
gang babs steng na gol sa bcad de bsgom pa ni :
sems nyid ye gdod ma nas bcing grol las 'das pa :
rang byung gi rig pa la bcos bslad med pa mkhas pas ba glang skyong ba ltar du :
dman pa'i yul la 'phyo ru yang mi gzhug :
sdug btsir du btsir yang mi btsir gang shar gyi sted du bzang ngan gyi rtog pa dang phral te :
lha sku la bshos drangs pa lta bu gnyis 'dzin spang blang med pa'i steng du khres se ye re bun ne hrig ge gnas pa ni chos sku rang la gnas pa zhes gsungs te :
re dogs dang bral ba zhes bya :
de yang zhi gnas zhes bya ba rlung gis ma bskyod pa'i mtsho lta bu yin te :
des rkyen mi thub :
rtog pa 'og 'gyus su ma song bar bya ste :
gang shar gyi steng du ma bcos par klod la :
don la gnyis 'dzin rtog par bsgom bya sgom byed kyi rtog pa blo'i bcos ma dang phral te :
bying rgod 'byams su mi btang bar :
don la ma bcos par gzhi rang lugs :
don rang gnas :
ngo bo rang grol :
gang shar zhen bral :
gang skyes 'dzin med :
gsal stong blo bral :
de'i ngang du 'jog pa la mthar thug gi don yin no :
(ga)blos rnam rtog gi 'gyu ba chod pa'am :
bya bya bo :
byed byed po :
bsgom bsgom po gcig byung na byas pa'i chos 'jog pa yin pas :
kha nang du bltas te :
sems nyid rang gi steng du blo yi dpyod pa dang bral ba'i ngang nas klod nas 'jog pa kho na yin no :
sems nyid stong pa'i rang rtsal rtag pa la sogs pa mi 'dod pa'i blos bkag pas mi khegs shing rtog pa rang gi ngo bo yang :
ngo bo yang dag gi don la chos nyid kyi rang rtsal las ma 'das pas :
gang shar gzhi med rtsa bral du nyams su blang ngo :
de ltar bla mas gang zag gi blo dang bstun te :
khrid mkhas par bya'o :
bying na gong gi khro bo'i lta stangs kyis :
nam mkha' la mig gtod la ye re seng nge bsgom mo :
rgod na dmigs rten ni nyan thos kyi lta stangs kyis krim me bsgrims te rang babs su bzhag go :
'byams na slar gang 'byams kyi steng na blta ba'am :
lus gnad bsgrims te :
byang chub sems dpa'i lta stangs kyis rang ngo la blta'o :
de ltar dmigs pa bla ma'i myong ba dang zhal las shes par ngo sprad do :
de ltar gang shar rang grol du ngo sprad pa la zhag bdun du bstan par bya ste :
de ltar zla ba gcig gis 'bras bu'i don dam pa'i gzhung gi khrid rdzogs so :
rjes kyi mtha' rten gyi chos 'og nas ston no :
e ma bdag 'dra pad+ma 'byung gnas kyis :
lam mchog 'bras bu'i don khrid 'di :
ma 'ongs skal ldan drang ba'i phyir :
bya rgyal khyung chen brag la sbas :
skal ldan gcig dang 'phrad par shog :
brag btsan dmar pos bka' 'di srungs :
dam can bka' yi bya ra gyis :
las dang skal bar ldan pa de la gtod :
dam med 'don na lus srog phrol :






sa ma ya :
rgya rgya rgya :
a rgya thaM:[ <!TCC Tibetan character 4,37 undefined in unicode!> ]:don khrid sangs rgyas lag 'chang bzhugs so :











spros bral lhun grub rang gi sems :
de bzhin nyid la phyag 'tshal lo :
'bras bu sangs rgyas bsgrub 'dod mis :
sems nyid gnas par gtan la dbab :
rdzogs chen 'bras bu don gyi khrid :
tshe gcig sangs rgyas lag 'chang chos :
phyogs rtog re la rten 'cha' ba'i :
tshig rgyud phal gyis do ma yin :
bya ba'i rgyud kyis yang dag don :
gtan la pheb pa ga la srid :
de phyir byar med sems kyi rgyud :
yang gter zab rgyud 'di 'dra ba :
ma byung mi 'byung 'byung mi 'gyur :
ma 'ongs skal ldan drang ba'i phyir :
ma spel rin chen gter du sbos :
lnga bcu kha ral dus mthar thug :
bod rnams rang sdug shom pa'i dus :
de dus nga yi smon btsan pas :
las ldan gcig dang 'phrad par shog :
de yang sngon 'gro rnal dbab byung gnas dpyad 'jog rnams khrid khog chen mor shes la :
(kha)
'dir gnad kyi gal mdo rang thog tu 'bebs par bstan :
de yang rtsa ba'i sdom tshig ni :
rdo rje a haM nam mkha'i dbyings :
sgrim lhod sor 'jog cha yang mnyam :
bslab bya dus mtshams ngo sprod bya :
zhes so :
rdo rje zhes pa :
rdo rje skyil krung chos bdun bya :
a dang ha'i rlung gnad bzung bar bya ste :
de yang kha dang bshang lam btsums te rlung gi 'khrul pa bcad :
steng 'og gi rlung pho bar bzung ste :
gres thag gsum sgril chur bcug pa ltar :
lus sems krim bsgrim :
rlung thub thang du khug pa gsum btud du byas te bsgrim :
klod pa ni lus ngag yid gsum bsgrim mi thub pa'i tshe :
a ha zhes rlung btang zhing rjes su :
sog phon thag pa bcad pa bzhin du :
lus ngag yid gsum lhod kyis klod :
shig gis bshig :
thun tshad ni thung zhing btung la bya :
sor bzhag ni bram ze'i skud pa dang 'dra ste :
skud pa'i tshad ni :
sgrim pa min :
lhod pa min :
ring ba min :
thung ba min :
ji srid du snyoms pa'o :
de bzhin du sa le :
hrig ge :
ye re ba'i phri le ba'o :
de bzhin du bsgrim klod kyi thun zung 'jug thun drug gi rjes su sor bzhag bya ste :
sems mi klod mi bsgrim :
thun yun mi ring mi thung :
rlung khug pa gsum gyi bar du snyoms pa'o :
de yang bsgrim klod sor bzhag gsum cha snyoms pa gal che :
cha snyoms na bying rgod du mi 'chor :
ma snyoms na 'chor :
bslab bya ni ngag bcad de long gtam spang :
chos khrid ma tshar bar du man ngag yi ge ris su mi blta :
ngo sprod kyi tshig 'khyar mi brjod :
sngar khrid thob pas nyams mtshang mi bshad do :
gal te bya shor na dred po nyams med du 'chor :
des na dpyad bsgom 'jog bsgom byung gnas 'gro gsum yan chad kyi skabs su bla mas shes par bya'o :
(nga):
don bzhi pa ni :
rang thog tu gnas lugs nyams su blang ba ni :
mi bcos gsum la gzhi yang blang zhes pas ston te :
lus mi bcos bcos na tshor ba drag tu skye :
ma bcos na tshor ba bag la nyal bas mi bcos :
ngag mi bcos bcos na dbugs 'gyu ba mang bas sems mi gnas pa'i rta byed :
ma bcos na zag pa bag la nyal bas mi bcos :
yid mi bcos bcos na rnam rtog gi sgo mi khegs :
ma bcos na mtshan ma'i 'byung 'jug bag la nyal bas mi bcos :
de ltar gnas pa'i ngang nas rnam rtog mtshan ma ci byung yang :
da ltar gyi shes pa kho rang la kho rang gis bltas pas :
rang gsal rtog med shes bya'i yul snang la rang bzhin med par grol te :
de tsa na rang bzhin med pa la rang bzhin med pas bltas pas :
rig stong dbyer med du gnas lugs de kho na nyid do :
de tsa na lta byed kyi rig pa kho rang la kho rang gis bltas pas :
blta bya lta byed gshis la med par grol te :
'o de kho na'i ngang nas :
sa le hrig ge 'dzin med du lhan ne gnas pa'i tshe dran rtog chos nyid du shar bas :
gsang 'dus las :
rtog pa de nyid chos nyid yin zhe na :
chos kyi dbyings nyid gzhan du btsal du med :
ces so :
rtsa ba de ltar chod phan chad :
sems rtog ji ltar snang yang chos nyid kyi rol pa yin pas :
gnyis pa gol sa rang thog tu bcad pa ni :
rang byung ye shes yul la rang dag tu rtogs pas nyan thos rang sar grol :
mtshan ma rang grol du shes pas so so skye bo rang sar grol :
ngo bo stong pas rtag pa rang sar grol :
rang bzhin gsal bas chad pa rang sar grol :
ci yang yid la mi byed par snyems byed ched 'dzin dang bral bas gol sa tha snyad rang sar grol te :
lar ngo sprod kyis 'khor 'das gzhi rtsa chod pas :
skyon ngos zin :
mtshan ma rang sar dag :
bying na bying ba rang la brtags :
bying mkhan rang sar dag nas rang byung ye shes gsal :
rgod na rgod mkhan rang la brtags :
rgod mkhan rang sar dag nas rang byung ye shes gsal :
lar ni rtsa ba bdag med kyi rang byung ye shes ngo 'phrod pas :
bying rgod la chos nyid kyi rtsis thebs pas :
dper na sdong po lo 'dab sngo zhing rgyas kyang rtsa ba chod tshe skye mi srid pa dang mtshungs so :
don gsum pa rtsal sbyong zhing skyong thabs ston te :
'o don rang byung gi ye shes nyid la thun bsgom gyis phan yang ma btags :
gnod kyang ma bskyal te :
rang byung gsal 'grib dang bral ba zhig yin te :
dper na mun sros pa'i tshe sgron me gcig btegs pas :
mun pa thams cad bsal lam bros par brtags :
bsal lam bros pa zhig yin par song na :
sgron ma shi ba'i tshe mun pa 'ong bar mi rigs :
dpe de bzhin du thun sgom byed pa'i dus su dug lnga rnam rtog rnams bsal lam bros par brtags :
bsal lam bros pa zhig tu song na :
bsgoms pa las lang pa'i tshe rnam rtog kho yong bar mi rigs :
lan cig bsgoms pas nyon mongs rgyun chod par rigs te :
de mi chad par 'dug pas :
thun sgom dum bus phan ma btags pa'o :
'on kyang nyi 'od sprin gyis bsgribs pa ser bus bdas pa ltar :
gzung 'dzin 'khrul pa'i bag chags rtsad bcad pa'i phyir :
rtsal sbyong ba bstan pa'o :
(cha)
don bzhi pa'i tha ma nad gdon drung 'byin pa ni :
rlung rig rtse gcig bsdongs te :
rang rig 'phrul shes par bya ste :
rlung nad can gyis snang srid thams cad mar khur bsam ste :
rlung rig bsdongs te hub hub ces brjod de :
khong pa mar khus khengs par bsam ste :
spros med du me re bzhag pas rlung nad yul 'byin no :
mkhris pa la sogs tshad nad kun la :
nad sngon dmar gyi kha dog lus mgo gzhug nas bsdus te ol stong bar 'dus par bsam ste :
ha ha zhes phyir song bar bsam zhing thun rjes la :
snying ka'i AHdkar po las 'od 'phros pas :
glo snying gangs su bsam ste :
yang dang yang du bya ste tshad pa yul 'byin par 'gyur ro :
grang ba can gyis skyil krung bya :
lag gnyis mthil gyis pus mo la bkab ste :
lus mgo zhabs kyi nad thams cad pho ba'i khung bur ser nyog gis bsdus la :
steng 'og gi rlung pho bar bsdus te nad dkrugs :
de rjes 'og rlung klod mar song bar bsam :
rlung g.yon nas rngub bskor zhing dkrugs :
rjes lte ba'i 'og na raM gnas pa las me 'bar :
lus nang du 'bar bar bsam :
yang yang byas pas grang ba yul 'byin pa yin no :
gdon bgegs la rang gi snying ga nas phaTaHspros la :
de dang gdon sbrags la btang zhing :
gdon yang rang nyid las mi gzhan pa'i snying rjes zin par bya'o :
'on te zang thal bya ba'am bskrad par bya'o :
e ma ngo mtshar rmad kyi chos :
sangs rgyas lag 'chang 'bras bu'i khrid :
gter bdag gtsang btsan brag btsan la :
bka' 'di gtad do dam du srungs :
nges med rat+na'i ming can gyis //
rten 'brel 'dzom pa'i mi la gtod //
grol bar byed pa khrid kyi chos //
rnal 'byor rat+na'i ming can ngas //
mon tsa gro shul gyi khyung chen brag nas bton /
gnam lo chu byi'i sprel zla la phyung pa'o //
sa ma ya :
khaMtha :
rgya rgya rgya :[ <!TCC Tibetan character 4,37 undefined in unicode!> ]thugs khrid man ngag gsal ba'i sgron ma zhes bya ba bzhugs so :[ <!TCC Tibetan character 3,182 undefined in unicode!>         ]slob dpon chen po pad+ma 'byung gnas dbu rtse chen mo na bzhugs dus :
bdag 'dra mtsho rgyal gyis zhus pa :
slob dpon lags :
da lta tshe ring dus kyang bzang ste :
nam zhig dus ngan :
tshe thung :
bskal pa ngan pa'i dus su :
tshegs chung ngus sangs rgyas pa :
tshigs su nyung la don du rgyas pa zhig zhu zhes zhus pas :
slob dpon gyi zhal nas :
mtsho rgyal khyod nyon cig :
zla ba phyed kyis sangs rgyas su 'gro ba :
zung 'jug kha sbyor gdams pa zhig bstan no :
de la dang po rnal 'byor pa gcig gnyis gsum la :
dben pa'i gnas su dbang gis smin par byas la :
maN+Dal la sogs tshogs bsags :
yig brgya'i bzlas pas sgrib pa sbyangs :
'khor ba'i sdug bsngal bsam la blo sna bstung :
mos gus dang 'dun pas bla ma la gsol ba gdab bo :
dngos gzhi la bsam gtan gyi chos bdun dang ldan pas sems lhod kyis klod la rang mal du bzhag :
'gyu ba dang bying rgod byung na bshig cing bsgom :
skabs su rang ngo la gcer gyis blta :
ma mthong ba'i ngang la shig ge klod :
des rtog pa je nyung je phra la 'gro :
de nas tshogs drug la spros la bsgom :
yang blta :
yang bshig :
res 'jog gis blta :
lus rang lugs su bzhag :
rtog pa 'gyu na rang ngo cer gyis blta :
rjes med du bun 'gro :
de ka'i ngang la klod la bzhag :
lus dang mig gnyis mi 'gul bar bya :
bya ba dang bsre :
rkyen la yang bsgom :
yang stong pa rang rgyud du bsgom :
res snang ba rang rgyud du bsgom :
res de gnyis zung 'jug tu bsgom :
de nas ngo sprad de :
snang bzhin stong :
stong bzhin snang :
gnyis med dbus ma ngos bzung res bsgom :
res klod :
don ngos bzung :
des drod thob nas :
snang bzhin sems stong pa :
snang bzhin rang rig gnyis med :
blo 'das dug lnga ye shes lnga :
snang stong dbyer med :
rang grol :
blo 'das :
sgom med :
rang grol du 'gro :
rgyud du 'gro bar zhun thar bcad :
ngo 'phrod na rjes shes :
gegs byung na rje la gsol ba gdab :
bar bar rang ngo la blta :
gol med kyi nyams len shes na bogs rang thon la 'byung :
de ltar nyams su blang tshe :
bla ma'i rnal 'byor gyi tshe sgrub sngon chad ma grags pa'i zab mo zhig bstan no :
de la rang yi dam du gnas pa'i spyi bor :
bla ma longs spyod rdzogs skur bskyed la :
gsol ba gdab :
rjes su bla ma'i thugs ka nas :
'od zer phyogs bcur 'phros :
'jig rten dang 'jig rten las 'das pa'i tshe'i bcud bsdus :
bla ma tshe dpag med du gyur :
rang gi snying khar byon :
lus 'chi med kyi bdud rtsis gang :
spyi bor gser gyi rdo rje rgya gram gyis bcad par bsgom mo :
thun mtshams su de ltar nyams su blang :
zab pa'i mthar thug 'di :
o rgyan bdag gi snying :
mtsho rgyal khyod la gtad :
las can gcig dang 'phrad par shog :
'gro ba rnams la phan thogs shog :
sa ma ya :
kha tham :
rgya rgya rgya :[ <!TCC Tibetan character 4,37 undefined in unicode!> ]mtha' rten gyi man ngag bzhugs so :
bu tshab gser khang gling du rgyal pos tshogs kyi 'khor lo rgya chen po bskor ba'i dus su :
jo mo mkhar chen bza' mtsho rgyal gyis :
slob dpon la bogs 'don rgyab chos zab mo zhus pa :
slob dpon lags :
lam mchog 'bras bu'i don khrid 'di'i mtha' rten gyi man ngag ji ltar nyams su blang zhes zhus pas :
gu ru'i zhal nas :
'o dad ldan ma :
dge ba'i sems kyis nyon cig :
bod kyi rnal 'byor pa 'ga' zhig lta sgom rgyud la skyes zer ba mang bar gda' ste :
chos gol med gnas lugs kyi steng nas :
gzhi med rtsa bral du shes pa nyung bar gda' bas :
nyams su 'di ltar longs shig :
de yang chos thams cad kyi don ni :
brjod du med pa chos nyid kyi gnas lugs :
ma bcos rang byung du gnas pa :
ye nas gnas pa'i de bzhin nyid la :
dus der yang sangs rgyas bsgoms te ma mdzad :
sems can bsgrims te ma bcos :
snang srid 'khor 'das kyi chos nyid tshig gis gzung du med :
don la bsam du med cing :
ma bcos pa'i chos nyid rang byung du gnas pa yin no :
'o de lta bu'i chos nyid de ji ltar nyams su blang na :
chos nyid de bzhin nyid kyi dgongs pa de :
gang zag gis logs nas 'grub pa'am :
thabs kyis btsal ba'am :
bsam nas rnyed du yod pa lta bu ma yin te :
khams gsum sems can thams cad kyi rgyud la ye gdod ma nas lhun grub tu gnas pa yin no :
de yang sems kyi ngo bo stong pa cir yang ma grub pa yin :
stong pa las rtsal ma 'gags pas :
sangs rgyas la ngo bo de rtogs pas sku dang ye shes su shar :
sems can la ma rtogs 'khrul pas dug lnga dang rtog par shar ba yin no :
de la sems kyi ngo bo stong par 'dug pa de chos sku rang la gnas pa yin no :
rtsal dug lnga rnam rtog ma 'gags par shar yang rtsal stong pa yin pas :
ma 'gags par gshis rang shar :
mtshan mar mi gnas te rang grol :
des na rgya chad phyogs lhung med par rang byung gi ye shes 'char ro :
sems nyid ngo bo stong pa chos skur nyams su longs :
rang bzhin ma 'gag par gsal ba longs skur nyams su longs :
rtsal sna tshogs su 'char ba sprul skur nyams su longs :
mtsho rgyal de ltar nyams su longs dang :
'bras bu rdzogs pa'i sangs rgyas sku gsum rang la 'char ba yin no :
nyams su de ltar longs shig :
mtsho rgyal lta ba'i mtha' chos thams cad ma spangs kun grol :
rang gnas ka dag :
rang byung phyogs bral :
lta ba mtha' bral gtad med la thag bcad :
sems nyid stong gsal rang byung gi ye shes :
ma bcos gsal dag rang gnas :
sgom pa stong gsal 'dzin med la thag bcad do :
rig pa rang shar rang grol zhing dug lnga dang rnam rtog ma spangs rang dwangs su song bas :
spyod pa rang shar rang grol la thag bcad do :
sems nyid stong pa chos skur bstan :
gsal ba longs skur bstan :
rtsal ma 'gag pa sprul skur bstan pas :
'bras bu sku gsum rang la gnas par thag bcad do :
mtsho rgyal lta ba'i mtha' ni rtogs pa brtan pa la thug go :
sgom pa'i mtha' ni goms shing 'dris pa la thug go :
spyod pa'i mtha' ni 'dzin med rang grol la thug go :
'bras bu'i mtha' ni sku gsum rang sa zin pa la thug go :
rtsa ba gsum gyi mtha' yang don la stong pa dang snying rje zung 'brel sems can gyi don byed pa la thug go :
mtsho rgyal de ltar nyams su longs shig :
gzhi ma bcos pa :
lam ma 'khrul ba :
don la gang shar chos nyid kyi rol pa :
gang skyes chos nyid kyi rang rtsal :
ci byed rmi lam sgyu ma :
rgyun du dran 'dzin gyi bya ra ba :
tshig bzhi po 'di nga'i snying gtam yin pas :
'di dang ma bral bar gyis :[ <!TCC Tibetan character 3,182 undefined in unicode!> ]rnal 'byor bzhi'i nyams len :
yang jo mos zhus pa :
gu ru lags :
de ltar nyams su len pa'i dus su :
rgyun du rnal 'byor bzhi la ji ltar bslab :
dkyil 'khor gsum la ji ltar bslab :
ces zhus pas :
gu ru'i zhal nas :
dad ldan ma legs so :
'bras bu don gyi khrid 'di nyams su len pa'i rnal 'byor pas :
rnal 'byor bzhi 'di ltar nyams su blang bar bya ste :
rnal 'byor pas lta ba la rnal 'byor du byed na :
chos thams cad rang bzhin gyis stong zhing yid dpyod dang bral ba :
bsam brjod dang bral ba :
stong nyid mngon du gyur pa :
blo 'das chen por shes par bya'o :
sgom pa la rnal 'byor du byed pa ni :
gnas lugs kyi ngo bo la :
dran 'dzin gyi thag pas gang shar ngo bos stong par spyod lam rnam bzhi dus rgyun du bya'o :
spyod pa la rnal 'byor du byed pa ni :
dge sbyor la bogs 'don :
bde sdug ro mnyam zhing 'dod thog tu shes par bya ste :
dben pa'i sar ri dwags ltar rgyu zhing :
las kyi phyag rgya la bsten nas bde ba lam du bslang :
ji ltar nyams su blang thabs ni :
thabs lam yid bzhin nor bu na gsal lo :
gtsang dme'i blo zad ci byed chos dang ma bral bar bya'o :
'bras bu la rnal 'byor du byed pa ni :
'bras bu ni :
gzhi ma bcos pa de nyid btsan sa zin te :
lam phyir mi ldog par :
yang dag don gyi ngo bo 'khrul med la brtan pa thob nas :
sku gsum rang la gnas pas re dogs med pa'i gding thob nas btsan sa zin pa la bya'o :
mtsho rgyal rnal 'byor bzhi la de ltar nyams su longs shig :
rnal 'byor bzhi'i gdams pa :[ \u0f80]atsha :[ <!TCC Tibetan character 3,182 undefined in unicode!>]:
dkyil 'khor gsum gyi nyams len :
rnal 'byor gang zag gis dkyil 'khor gsum dang ma bral bar bya ba ni :
'di ltar nyams su blang ste :
dus dang rnam pa thams cad du :
lus lha'i dkyil 'khor shes pas :
gdos bcas tha mal du mi bzung :
rang lus rgyal ba'i dkyil 'khor ro :
khams dpa' bo :
rtsa dpa' mo :
spro na rigs brgya la sogs bdun brgya nyer lnga bya'o :
za 'thung gi dus mgrin par bla ma :
snying gar yi dam :
lte bar mkha' 'gro :
de rnams la bsngo zhing yi dam lha'i nga rgyal rnam pa thams cad du ma bral bar bya'o :
gnyis pa ngag sngags kyi dkyil 'khor ni :
de yang sngags sgra grags stong du thal le bzla ste :
'dzin med stong pa'i rang sgrar bzla'o :
bzlas pas sgrib pa byang :
dngos grub 'grub par 'dod na :
re dogs kyi rtog pa yin pas :
rtog med kyi ngang la grags stong du bzlas pas :
dngos grub rnam gnyis 'byung ngo :
yid tha mal du mi gnas :
chos nyid ngang la gnas par bya ste :
sems la rnam rtog 'gyu ba ci shar yang :
bkag kyang mi bkag :
rjes phyir yang mi 'brang :
rang grol du bzhag ste :
rang byung du skyes :
rang zhir grol :
bcos bsgyur mi bya ste :
'gyu byed kyi rtog pa phra rags thams cad :
byung yang sems nyid stong pa'i ngang las byung :
dwangs kyang sems nyid stong pa'i ngang du dwangs su gzhug go :
rgya rgya rgya :
de yang rtag chad kyi mtha' bsal ba ni :
bskyed rdzogs zung 'brel du bsgom ste :
lus lhar bsgoms pas chad pa'i mtha' bsal :
lha snang la rang bzhin med par bsgoms pas :
rtag pa'i mtha' bsal :
ngag tu sngags bzlas pas chad pa'i mtha' bsal :
grags stong brag cha ltar bzlas pas rtag pa'i mtha' bsal :
yid kyi rtog pa ma bkag rang byung du bzlas pas :
chad pa'i mtha' bsal :
rang grol rang dwangs su bzhag pas rtag pa'i mtha' bsal :
bskyed rdzogs zung 'brel du nyams su longs shig :
mtsho rgyal gang zag gi rten la bzang ngan med kyi :
gnad de ltar shes par gyis dang :
lus 'khor ba na 'dug kyang :
sems sangs rgyas kyi sar bslebs pa yin gyi :
'di ltar nyams su mi len par :
gnyis 'dzin gyi sgrog dang ma bral na :
ri'i rtser bsdad :
chos gos kyi lhums su zhugs :
sdom pa gsum las stong tshor ldan yang 'khor ba las mi grol bas :
nga'i byin gyis brlabs pa'i gang zag 'khor ba ma spangs rang gnas su grol ba yang mang gi :
mtsho rgyal nga'i rjes su zhugs dang :
byang chub kyi snying po la rten skye bo dang ser mo la yang don la khyad par med kyi :
gang zag chos snying nas byed na :
pad+ma 'byung gnas kyi lugs su gyis dang :
e ma bdag 'dra mtsho rgyal bud med blo dman yang :
slob dpon sprul skus rjes su bzung :
ma 'ongs don du yi ger bkod :
e ma sangs rgyas lag 'chang don khrid skor //
nges med rnal 'byor rat+na'i ming /
khyung chen brag gi shar phyogs nas //
gdan drangs phyi rabs rjes 'jug rnams //
'khor ba mtha' med 'byung dogs na //
gdams skor 'di nyid nyams longs shig /[ <!TCC Tibetan character 4,37 undefined in unicode!> ]:don khrid thug 'phrad sangs rgyas lag 'chang bzhugs so :[ <!TCC Tibetan character 3,182 undefined in unicode!>       ]    saM skr-ita bkra shis dge ba'i skad /






    o rgyan mkha' 'gro'i skad /






   d+ha na ko sha gling pa'i skad /
rang gi sems la phyag 'tshal lo :
bka' dang rgyud sde lung man ngag :
rab 'byams 'o ma'i rgya mtsho las :
thugs bcud mar gyi snying khu phyung :
dpe sogs yi ge mi 'tshal yang :
o rgyan thugs kyi brnag pa 'di :
gter kha gzhan du sbas pa med :
ma 'ongs nga yi brgyud 'dzin rnams :
dpe mang yig sna mi 'tshal gyi :
yid gnyis the tshom spangs pa yis :
glo snying brang gsum 'di la gtod :
'di ni sangs rgyas lag 'chang ma'o :





rgya rgya rgya :
e ma ho :
rang rig kun tu bzang po de :
dgongs pa nam mkha'i mtha' dang mnyam :
bsgoms pas grol ba'i chos med do :
e ma snang srid chos med do :
stong pa'i ngang la gza' gtad med :
snang ba 'di la'ang gza' gtad med :
bya spyod spang blang chos kyang med :
stong nyid mngon gyur mtha' bral la :
lta ba ming du btags pa tsam :
don la lta ba'i ming yang med :
ma bcos rang gnas blo bral la :
sgom zhes tha snyad tsam du btags :
don la bsgom rgyu'i chos med do :
ma bcos lhug pa rnal ma la :
spyod pa ming gis phye ba tsam :
don la gtad med sangs rgyas med :
gdod nas rnam dag stong pa nyid :
mtshon bya chos sku tsam du btags :
rnam pa kun ldan rang rig gsal :
tshig gis longs skur phye ba tsam :
kun khyab shar grol ma 'gags pa :
sprul sku nyid kyang ma 'gag tsam :
rang bzhin smra brjod bral ba las :
don la sku gsum chos nyid do :
gzung 'dzin mtshan ma spang ba'i phyir :
bskyed rim thabs kyis phye ba nyid :
rang rgyud 'dzin pa med phyir ro :
mtshan ma'i bdag lta sbyang ba'i phyir :
rdzogs pa'i rim pa shes bya ste :
thabs shes zung 'jug spros bral nyid :
don la bskyed rdzogs blo 'das nyid :
gang skyes pa ni skye med nyid :
thog ma tha ma med phyir ro :
tha snyad rang rig tsam du btags :
don la gzhi med rtsa ba bral :
'di zhes mtshon du yod min te :
med pa de nyid gnas nyid du :
rang ngo shes pa lta ba ste :
bcos bslad med pa sgom pa 'o :
spang thob med pa spyod pa ste :
re dogs med pa 'bras bu 'o :
'di ltar skal ldan sus rtogs pa :
sangs rgyas lag 'chang zhes bya ste :
mthong thos grol ba'i rnal 'byor ro :
'di lta bu yi gdams pa 'di :
sngon chad 'dzam gling ma grags te :
bdag 'dra ye shes mtsho rgyal gyis :
sku gsum ngo bo gu ru la :
mnyes pa gsum gyis zhabs tog byas :
gsang sngags zab mo'i lam zhugs nas :
rje btsun bka' yi bsdu ba byas :
lha khang mchod rten dben pa'i gnas :
gangs ri brag dang sa mtshams can :
gangs can yul gyi mtha' dbus med :
thams cad gdams pa'i gter gyis bkang :
khyad par yang zab thugs kyi bcud :
ngo sprod sangs rgyas lag 'chang 'di :
bu tshab rin chen gser khang gi :
dbu rtse bar ma'i shar sgo ru :
mnga' bdag lha sras btsad po yis :
tshogs kyi 'khor lo rgya chen bshams :
gser khri rin chen bshams pa'i steng :
mkhan po pad+ma saM b+ha was :
thugs kyi yang bcud tshig tu byon :
kho mos dkar chag yi ger bkod :
shin tu yang zab gces pa'i phyir :
da dus spe+el ba'i gnas med do :
sbas yul rdzong la 'chos pa'i tshe :
khyung chen brag la gter du btsa':
gter bdag gtsang btsan brag btsan ni :
dam la btags nas gnyer du gtad :
las can gcig dang 'phrad par shog :
don med gzhan gyis 'don srid na :
khyed rnams las kyi shan par bskos :
lus srog phrol cig dge bsnyen rnams :
las can de la spro bzhin gtod :
sa ma yA:
oM sku yi rgya :
AHgsung gi rgya :
hU~M thugs kyi rgya :
e ma chos zab yang zab 'di :
dus bzang tshes bcu'i snga dro la :
bdag 'dra mtsho rgyal yi ger bkod :
lo ni lnga bcu kha ral dus :
mi rnams tshe thung g.yul 'khrugs dar :
thams cad rang sdug rang gis shom :
mtha' dbus med par khrag mtshor 'khyil :
bod khams thams cad mar 'grib dus :
snyigs ma lnga brgya'i dus de ru :
mtha' 'khob mon mtshams gru shul na :
ri bo khyung chen lding ba'i zhol :
mon bu skra yi lwa thod can :
shes rab blo ldan nges med spyod :
kun gyis dgongs pa mi rtogs pas :
tshe 'dir 'khor ba'i spyod pa 'das :
'on kyang 'gro don byed par 'gyur :
'di zhes kha tshon chod par dka':
las ldan khyod dang 'di 'phrad shog :







rgya rgya rgya :
rnal 'byor nges med rat+na ngas /
khyung chen lding ba'i brag nas bton /[ <!TCC Tibetan character 4,37 undefined in unicode!> ]/kun la gces pa rgyab chos kyi skor ro :
tshe sgrub gshin rje gdong bzlog bzhugs so :[   <!TCC Tibetan character 3,182 undefined in unicode!>]:






tshe dpag med la phyag 'tshal lo :
e ma lnga bcu kha ral dus kyi mthar :
tshe mthar thug tshe rnal 'byor pas :
rin chen tshe sgrub byed 'dod na :
de yang shin tu gtsang ba'i gnas su dal stegs bu ci rigs par bya :
bdud rtsis chag chag gdab pa'i steng du :
nas kyi tshom bu lnga bkod :
rin po che'i bum pa'i nang du :
chang dang mar gyi ril bu dang :
'bru sna sman sna rat+nas bkang la :
dar snas mgul bcing :
'bras bu can gyi shing gis kha brgyan :
gzungs thag dkar po btags la maN+Dal dbus su bkod :
tshogs gtor bsham :
mtshams bcad :
mchod pa 'bul :
rtsa ba gsum la mchod cing gsol ba gtab :
rang gzungs thag lag tu thogs te :
spyi gtsug tu o rgyan tshe dpag med sku mdog dkar po zhal gcig phyag gnyis pa :
mnyam gzhag steng na tshe'i bum pa 'dzin pa :
zhabs skyil krung rat+na'i rgyan gyis brgyan pa :
dbu la rigs lnga'i zhal 'dzum 'od zer dang ldan pa :
pad sdong sum brtsegs kyi steng du bzhugs par bsgoms la :
dus gsum sangs rgyas kun gyi ngo bo nyid :
'gro rnams ma lus 'dren pa'i ded dpon mchog :
o rgyan pad+ma rig 'dzin tshe dpag med :
bdag gi lus ngag yid gsum byin rlobs la :
'chi med rig 'dzin tshe yi dngos grub stsol :
ces gsol ba lan gsum gdab bo :
de nas bdag gi spyi gtsug nas mar babs bdag gi snying gi dkyil du byon :
de bum par je che la song nas :
o rgyan du krong tser bsgom :
de nas bzlas pas 'od zer gzungs thag la 'khril nas bum pa'i nang du 'phros :
bum pa'i nang nas phyogs bcur 'phros :
phyogs bcu'i sangs rgyas dang byang chub sems dpa' bla ma yi dam mkha' 'gro DA ki chos skyong thams cad kyi tshe dang bsod nams thams cad bsdus nas bum pa'i nang du dkar chil gyis 'khyil bar bsam zhing sngags 'di bzla'o :
oM gu ru A yuHsid+d+hi hU~M:
su sa te na te :
su sa te na te swA hA:
zhes bzlas shing bsgrubs pas :
'grub pa'i rtags ni :
chu bo brgal ba :
gyen la 'gro ba :
go cha gyon pa :
nyi ma shar ba :
'bru la longs spyod byed pa rmis na :
'grub pa'i rtags yin pas dngos grub blang bar bya ste :
bum pa mgo thog tu bzhag la :
bum pa'i bdud rtsi tshangs bug nas mar dkar na ra ra byung bas :
lus bdud rtsis ltems kyis gang bar bsams la :
oM A yu sid+d+hi hU~M hrI:
zhes brgya rtsa brgyad bzla'o :
de nas dngos grub blang ba ni :
bdag gi ya rkan la oM:
ma rkan la A:
lce steng na hU~M:
mgrin par yu bsgom mo :
bum pa'i bdud rtsi btung ngo :
mar gyi ril bu bza':
ngag tu :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
zhes brjod pas :
bdud rtsi lce steng nas snying gi dkyil du babs :
dkar la 'tsher ba :
snum la 'dril ba :
bdud rtsi 'chi med kyi thigs pa :
snying gi dkyil du 'khyil bar bsam mo :
ngag tu :
nad bzhi brgya rtsa bzhi :
rkyen nyi khri gcig stong :
ye 'drog sum brgya drug cu :
bgegs rigs stong phrag brgyad cu :
mi mthun pa'i phyogs thams cad zhi bar gyur cig :
ces lan bdun brjod do :
dngos grub de ltar blang ngo :
de ltar zhag bdun sus sgrub pa :
tshe dus zad pa'i rnal 'byor yang :
tshangs pa'i tshe dang ldan par 'gyur ro :
bdag 'dra pad+ma 'byung gnas kyis :
tshe sgrub sbas pa 'ga' yod de :
'di las zab pa yod re kan :
gser khang gling du yi ger btab :
mtha' 'khob mon bod mtshams su sbos :
las can gcig dang 'phrad par shog :
sa ma ya :
sku'i rgya :
gsung gi rgya :
thugs kyi rgya :
sa ma ya :
rgya rgya rgya :
rgya rgya rgya :
rgya rgya rgya :
khyung chen brag gi gter ma'o //
\u0f80atsha /[ <!TCC Tibetan character 4,37 undefined in unicode!> ]rnam shes 'pho ba'i man ngag bzhugs :





e ma gal te dus la babs gyur na :
rnal 'byor rnam shes 'pho bar bya :
'byung ba thim nas rlung zad tshe :
bskyed rim rnal 'byor ci gsal bsgom :
skyabs 'gro mos gus dung byas la :
'khor dang longs spyod gnas mal la :
gang la'ang chags zhen blos spangs te :
rtse gcig steng du ci gnas bzhag :
rang gi rnam shes tsit+ta'i dkyil :
a dkar 'od kyi rang bzhin can :
kha dog lnga ldan snum la 'dril :
tsit+ta'i lha tshogs zhe gnyis la :
'khor gsum bskor te dbu ma'i nang :
tshangs bug dag las mda' 'phangs bzhin :
rig pa rten med nam mkhar 'pho :
'pho tshe hika gi sgra dang bcas :
ma 'chi gong nas sbyang yang rung :
rtags thon gding dang ldan par bya :
g.yeng bas khyer ba'i 'khor ba pa'ang :
rnam shes 'pho tshe dran pas chog :
sdig can rngon pa yin gyur kyang :
thabs kyi gseng lam yin pa'i phyir :
'di yod 'khor bar ldog pa med :
ci phyir thabs la brten pa'i gnad :
zab pa las kyang ches zab chos :
o rgyan pad+ma bdag nyid kyis :
rnal 'byor cha rkyen rdzogs bya'i phyir :
ma 'ongs don du gter du sbas :
'di ni yod pas chog pa'i chos :
nges med spyod pa'i rnal 'byor pa :
las can khyod dang 'di 'phrad shog :
sa ma ya :
rgya rgya rgya :
a sing :
'pho ba'i gdams skor mthar thug 'di //
rnal 'byor rat+na'i ming can ngas /
khyung chen brag gi log nas bton //
dus mtha'i 'gro ba 'dren par shog[ <!TCC Tibetan character 4,37 undefined in unicode!> ]/bar do gnad kyi zhal gdams bzhugs so :




dpal rdo rje sems dpa' la phyag 'tshal lo :
ma 'ongs skal ldan skyes bu rnams :
'di nas pha rol 'gro ba'i tshe :
bar do rnam pa mang bshad kyang :
chos nyid bar do shes par bya :
de yang nyi zla kha sbyor las :
skyes bu lus la nad btab nas :
rtags 'di su la byung ba de'i :
shi ba'i dus ni btab pa yin :
'byung ba lnga yi thim lugs ni :
sa ni sa la rang thim pas :
lus ni lci zhing zas mi len :
langs dang 'gro ba'i stobs kun zad :
chu ni chu la thim pa'i tshe :
kha chu sna chu mig chu 'dzag :
de bzhin me la me thim pas :
kha sna rnams ni shin tu skam :
lus kyi drod dang bkrag rnams shor :
de bzhin rlung la rlung thim pas :
dbugs ni ngar ngar yan lag g.yab :
mig kyang gyen la zlog par byed :
rtags 'di su la byung ba de :
'di la mi gnas pha rol 'gro :
de tshe bla ma'i gdams ngag rnams :
rang gi rgyud la gnas par bya :
zhes so :
de yang rlung gis khrag bsdus srog rtsar brgyab :
mgo 'gug ig 'byin dbugs ni chad :
rig pa snying dkyil brgyal nas bsdad :
de nas nang gi dbugs chad de :
chos nyid bar do 'char bar byed :
rig pa rlung gi rta zhon nas :
phyad phyod ban bun kun la khyab :
de tshe rig pa lus rgya dang bral bas :
sdod mi tshugs shing bag grang ba :
brag dang chu la thogs pa med par :
bal 'dab rlung gis btegs pa lta bu :
yad yud phyad phyod byed cing :
'od kha dog sna tshogs pa zhing khams khyab pas :
mer ba :
'gul ba :
'phrig pa :
mnan na nem pa snyam byed pa :
btegs na 'phar ba snyam byed pa :
'od kyi phung po tshom bu'i skur shig shig pa :
zhi khro'i sku bsam gyis mi khyab pa :
rang snang ye shes su ma shes pas :
gshin rje'i gzugs 'jigs su rung ba dpag tu med pa :
de ltar rang sgra'i skad rgyob sod la sogs pa dpag tu med pa 'char ro :
gzhan yang sngangs skrag 'jigs snang grangs las 'das so :
lus med kyang sngon gyi bag chags kyis lus yod pa'i rnam pa 'byung ngo :
skyi zing zing shes pa phyad phyod byed de :
bsam blo zhig btang bas :
a pha pha da shi ba yin par 'dug ci tsug byed snyam ste :
snying grang lhang gi sdug bsngal drag po 'byung ngo :
de yang sngar bas shes pa bdun 'gyur gyis gsal ba zhig 'byung ngo :
de la rnal 'byor pa rab ni khyung sgo nga dang bral ba ltar 'khrul snang grol te bar do med par sangs rgya'o :
rnal 'byor pa 'bring gis sgra 'od zer gsum gzugs snang thams cad sngar 'dris kyi mi dang 'phrad pa ltar du bla ma'i gdams ngag dran nas :
rang snang 'khrul par ngo shes te :
chos nyid bar dor sangs rgya'o :
da lta nas 'dun pas sbyang la 'dris par bya'o :
gzhan yang tha mas skye sgo ma nor ba bdam mo :
de'i dus su pho mo spyod pa'i snang ba 'byung ste :
rab kyis bla ma yi dam du mos par bya'o :
'bring gis mig ser med cing bde ba rang sems su shes par bya :
des rang sems la dbang thob ste mngal sgo bdam mo :
tha ma zhen log gis 'jug par bya'o :
yang de'i dus su rigs drug gi skye sgo 'od du 'char te :
lha la lha khang gi snang ba :
lha ma yin la 'od kyi 'khor lo :
mi la smug pa dang skye bo'i nang na 'dug pa :
byol song la spyil po :
yi dwags la grog phug :
dmyal ba la mun nag lta bu la sogs pa 'byung ste :
de rnams su tshud na rigs drug tu skye bas dran pas tur gyis bzung la gzab par bya'o :
gal te 'jug na lha mi gnyis ngo shes par bya'o :
tha ma sgyu ma lta bu'i bskyed rim gyis zlog pa ni :
snang ba de rnams shar ba'i dus su :
rang gang mos pa'i yi dam la mos gus rtse gcig tu gtad cing bsgoms pa'i byin rlabs kyis las ldan du skye'o :
tha ma'i tha mas skyabs 'gros zlog pa ni :
gang gi snang ba de rnams shar dus su dkon mchog la skyabs 'gro dung pa byas pas de'i byin gyi rlabs kyis mi lus rin po che thob nas :
skye ba de la dge ba'i bshes gnyen gyis bzung nas sangs rgya'o :
bar dor de ltar dran na 'khor bar ldog mi srid do :
e ma skal ldan rigs kyi bu :
rang ngo rang gis ma shes na :
bskal bar bsgoms kyang sangs mi rgya'o :
'di shes sdig can yin gyur kyang :
chos nyid bar dor sku gsum thob :
rnal 'byor cha rkyen rdzogs bya'i phyir :
bar do gnad kyi zhal gdams bkod :
las can gcig dang 'phrad par shog :
'gro don dpag med 'byung bar shog :
sa ma ya :
kha thaM:
gu ya :
rgya rgya rgya :
sprul sku rat+na'i mtshan can gyis /
khyung chen lding ba'i brag nas bton //
shog ser ngos las dag par bshus //
dge'o /[ <!TCC Tibetan character 4,37 undefined in unicode!> ]/gsang sgrub bla rdo gces gnad bzhugs so :
e ma rta mgrin phag mo gnyis :
nga yi yi dam lha yin pas :
srog gi phyir yang mi btang ste :
mkha' 'gro sde bzhi nga yi g.yog :
bya dga'i phyir yang mi btang ste :
bdag snying mtsho rgyal khyod la gtad :
bla rdo rin chen thams cad rten :
yab yum zhal sbyor lto ba ru :
mu khyud lte ba dang bcas pa'i :
dbus su yab yum sa bon bri :
yab kyi lto ba'i rtsibs bzhi la :
yab kyi sa bon bzhi po bri :
de yi phyi rim mu khyud la :
badzra dpa' bo la sogs bri :
dngos grub sham bu kha bsgyur ro :
yum la 'dab bzhi gong dang 'dra :
so so byed na dkar dmar byug :
rab gnas bstims la zhal gnyis sbyar :
rta dang phag mo'i snying pags bar :
zhal sbyar bar du tsakra gzhug :
dbang rdzas sna tshogs dag gis dril :
tshon skud bcings la mgul du gdags :
zhi rgyas dbang drag la sogs pa :
gang 'dod rtsa sngags sham bu bsgyur :
zhag bdun bsgrubs na dngos grub ni :
gang 'dod 'byung ba the tshom med :
DA ki lus dang grib ma bzhin :
'di nyid su yis bcangs kyang 'byung :
DA ki thod rgal gnad thig 'di :
gcig chog las kun byed pa'i gnad :
mkha' 'gro sde lda'i srog thig 'di :
bdag 'dra pad+ma 'byung gnas kyis :
DA ki'i bka' rgya bkrol nas ni :
mtsho rgyal ye shes snang gnyis kyis :
gser khang gling du yi ger brnan :
mtha' 'khob mon gyi chu mgo der :
rin chen gter gyi bum par btsa':
ma 'ongs skal ldan rigs kyi bu :
shes rab blo ldan thos pa 'dzin :
mthong dang thos pa tsam gyis grol :
sgeg par 'chos la spyod pa rtsing :
sna tshogs spyod la rno thung zhing :
thams cad cho rol nyid du smra :
gdul bya dus la ma babs bar :
de la 'dud byed shin tu nyung :
so bdun kag la ma 'das na :
gdul bya snying po'i bka' bab 'gyur :
spyod pa nges pa med pa'i phyir :
lan gcig dad kyang log pa mang :
de phyir dam tshig sel 'jug pas :
gdams pa rang gi snying la chongs :
mkha' 'gros byin brlabs ngos bzung ba'i :
rigs ldan gnyis gsum 'byung gis byin :
dad ldan gtong phod dam tshig can :
gsang thub nyams len brtul zhugs can :
bu mchog de la tshang bar byin :
dam med 'dod can dpe sred can :
de la gdams pa sba bar bya :
skal ldan 'di dang su 'brel ba :
ma 'ongs 'di yis gdul byar 'gyur :
gdams pa 'di la sus spyod pa :
pad+ma nga dang snying khrag 'dres :
las can gcig dang 'phrad par shog :
sa ma ya :
rgya rgya rgya :
shog ser ngos la bris pa dge
/DA ki gnad 'beb kyi bla rdo'i gnad /
rnal 'byor rat+na ngas khyung chen brag nas bton no //
\u0f80atsha /[ <!TCC Tibetan character 4,37 undefined in unicode!> ]bskyed rdzogs zung sbrags bzhugs so :
'di nas zhal gdams gsal sgron bar thems med do //










'khor ba'i skyon gyis ma gos pad+mar gsal :
pad+ma 'byung gnas sku la phyag 'tshal lo :
tshe 'dir sangs rgyas thob par 'dod pa'i gang zag gis :
dkyil 'khor gsum ldan gyis :
pad ma 'byung gnas 'grub par 'dod pas :
stan bde ba la 'dug ste :
rang gi mdun du o rgyan gyi sku 'bag gam rten bzhugs te :
oM AHhU~M badzra gu ru pad+ma thod phreng rtsal badzra sa ma ya dzaHdza :
zhes bskyed pa'i sngags brjod pas :
swa b+hA wa dang :
stong pa'i ngang las bdag nyid pad+ma 'byung gnas :
sku mdog dkar la dmar ba'i mdangs chags pa :
dung la pho tshos bskus pa lta bu :
zhal gcig phyag gnyis dbu la pad zhwa gser gyi snyan cha can chos gos dang zab ber bskyed rim spyi dang mthun pa lta bu zhig bskyed :
de'i thugs kar ye shes sems dpa' de kho na 'dra ba la :
rgyan med pa gsal la 'tsher ba zhig bsgom :
de'i thugs kar tsit+ta rin po che zur brgyad pa zhig bsgom :
de'i dbus su rdo rje nas 'bras tsam zhig bsgom :
rdo rje'i lte ba la hU~M nyungs 'bru tsam zhig nyi ma'i dal gyi dkyil du bsgom :
dbus su 'bru gsum :
rin po che zur brgyad la :
oM AHhU~M badzra gu ru pad+ma sid+d+hi hU~M:
zhes yig 'bru brgyad po dkar dmar du bsgom mo :
de ltar gsal ba'i ngang las :
oM AHhU~M badzra gu ru pad+ma sid+d+hi hU~M:
zhes rang nyid lha'i dkyil 'khor snang la rang bzhin med pa'i ngang nas sngags sgra grags stong brag cha lta bur 'dzin med du thal le bzla'o :
de ltar gsal ba'i ngang las :
rang gu rur gsal ba nyid kyi thugs ka'i rdo rje la thim :
rdo rje 'od du zhu nas hU~M la thim :
hU~M zhabs kyu la thim :
zhabs kyu 'a la thim :
'a ha la thim :
ha zla tshes la thim :
zla tshes thig le la thim :
thig le skye med chos sku la thim nas :
de'i ngang nas sngags kyi bsnyen pa'i sgra chos nyid kyi rang rtsal du shes par byas la rtag tu bzlas par bya'o :
de yang lha dang yig 'bru rnams rim gyis chos sku la thim pas :
rtag pa'i mtha' bsal :
de yang stong pa'i rang rtsal ma 'gags sngags kyi sgrar bzlas pas chad pa'i mtha' bsal :
de yang sngags kyi sgra yang sgra mtha' stong par shes par byas te :
sems nyid ma bcos rang lugs su 'jog pa'i steng nas chu bo'i rgyun bzhin bzla'o :
'di ltar sgrub la sus brtson pa :
tshe gcig sangs rgyas the tshom med :
dngos grub rtsa ba bla ma las :
rtsa ba gsum dang phrin las bzhi :
thams cad kyang ni nga rang nyid :
de phyir su zhig nga sgrub pa :
nyams sam rmi lam zhal ston cing :
chos 'chad lung ston gdams pa smra :
dngos grub gang 'dod smos ci dgos :
gtsor ni pad ma bdag sgrub cing :
dus gsum sangs rgyas thams cad dang :
rig 'dzin grub thob thams cad dang :
snang srid thams cad nga nyid do :
nga la thams cad yongs su rdzogs :
de phyir o rgyan bdag sgrubs shig :
snying nas snying gi dwangs ma 'di :
snying la chongs shig snying la zungs :
dam med lus kyi bu la'ang ma sbyin cig :
ma 'ongs las can gcig dang 'phrad par shog :
sa ma ya :
rgya rgya rgya :
e ma ho /
bskyed rdzogs bzlas pa'i mthar thug 'di //
skal ldan rat+na'i ming can ngas /
khyung chen lding ba'i brag nas bton //
dus mthar 'gro ba 'dren par shog
!
/zhal gdams gnad kyi thor bu bzhugs so :
bde gshegs snying po rang gi sems :
rang gi ngang la phyag 'tshal nas :
bdag 'dra pad+ma 'byung gnas kyis :
ma 'ongs nga yi rjes 'jug la :
zhal da'i thems yig 'di bkod bya :
e ma skal ldan rigs kyi bu :
lnga brgya dus kyi tha ma la :
chos byed mang ste chos shes nyung :
lta sgom spyod dang 'bras bu rnams :
gol med shes pa nyin skar tsam :
ngal ba don med snying re rje :
lta ba chad lta'i phyogs la zhen :
sgom pa mtshan ma'i blo sgom byed :
spyod pa bslu brid gzhan mgo bskor :
'bras bu thob 'dod rgyang thag ring :
gdul bya zog po rnams kyis skyong :
snyan grags tho co can gyis sdud :
che ba nga rgyal can gyis 'dzin :
dge bshes dmag dpon bod na bzang :
'du longs g.yo sgyu can la 'phel :
yul mgo thon na chos 'go thon :
rtse gcig dge sbyor byed mi la :
khyad du gsod cing khur mkhan med :
de ltar bod rnams bdud kyis gang :
las ngan de 'dra'i 'bras smin nas :
snying rje'i gnas gyur bod khams rnams :
sbrang bu chu la 'khor mchong bzhin :
skam sar thon pa nyung ba'i phyir :
de phyir bde ba'i gnas thob pa :
shin tu nyung bas brgya lam 'ga':
mi rnams bdud kyis dbang bsgyur bas :
bzang po'i sems kyis phan btags kyang :
mtshan mar mi 'dzin log par lta :
smin byed dbang dang grol byed khrid :
lta sgom spyod pa'i chos bstan kyang :
mi nyan mi mos slar yang brnyas :
tshad mar spyad kyang zog tu mthong :
da lo bas kyang da gzod thu :
sangs rgyas byang sems phar la bros :
bstan pa'i 'phel 'grib rim gyis 'grib :
dam tshig rkun nor bzhin du bskung :
de 'dra'i dus su phan med pas :
rtse gcig rang gi snying la gdab :
rang rgyal nyams su len pa'i dus :
gtan du 'khor ba sdug bsngal bas :
gzhan la gsang la rang don sgrub :
snying gtam yin no rigs kyi bu :
gzhan phan 'gog pa ma lags te :
bdud kyi mi rnams 'dul dka' bas :
khyod kyi nang dgongs mi shes par :
phyi rol spyod pa'i skyon bzung nas :
slar la log pas dam sel 'jug :
de bas gsang zhig nga yi sras :
mgon po'i ming can de la gtod :
gzhan la si ti'i rgyas gdab bo :
nga yis snying gtam btsas su bzhag :
dang du longs shig rigs kyi bu :
las can gcig dang 'phrad par shog :
sa ma ya :
kha thaM:
rgya rgya rgya :
sprang ban rat+na'i ming can ngas //
chu byi sprel zla'i tshes bcu la //
bya rgyal khyung nas gdan yang drangs //
shog ser gdong las bshus pa lags //
dge'o //
shu b+haM/
o rgyan bka' rtags phyag dam bkra shis so //
mtsho rgyal phyag dam    shog ser la mtshal gyi phyag dam legs por gda'o //
de lugs su snying lags so /   bka' rgya'o /[ <!TCC Tibetan character 4,37 undefined in unicode!> ]/yang gter snying gi dum bu bzhugs so :
:














rgya /rgya /rgya /:
'du 'bral med pa don gyi sku la phyag 'tshal lo :
bdag 'dra pad+ma 'byung gnas kyis :
ma 'ongs skal ldan drang ba'i phyir :
zhal gdams snying gi dum bu 'di :
shin tu zab phyir logs su bkod :
las 'phro can gyi srog yin pas :
shes rab can gyis nyams su longs :
lta ba mngon du ma gyur bar :
phra mo'i dge ba chud ma gsan :
snang zhing srid pa'i chos 'di dag :
blo las 'das pa'i sa thob bar :
dge bcu'i las la yengs med sgrubs :
yi dam lha ru brtan thob kyang :
bskyed rdzogs gnyis po brtan par bya :
gnyis 'dzin blo dang ma bral bar :
mtshan ma'i rnam rtog spang bar bya :
brtan pa nang nas ma thob bar :
chos dang grub mtha'i kha mi bzung :
lta ba phyogs bral chen po la :
yid dpyod blo yi sel ma gzhug :
sgom pa gang shar thug 'phrad la :
bzang ngan rtog pa'i blo mi mthud :
spyod pa sgyu ma'i rol pa la :
spang blang gnyis kyi bya mi btang :
'bras bu rang gnas lhun grub la :
re dogs gnyis kyi jag mi gzhug :
dgos 'dod 'byung ba'i sa gzhi la :
bya khyi phag gsum ltor mi gzhug :
sman gyi rgyal po rnam rgyal la :
nyi shu rtsa yi srin mi 'khrungs :
dgos 'dod 'byung ba'i char pa la :
skyi ser lhag pa'i mda' mi rgyab :
gangs ltongs 'grim pa'i seng chen la :
gdug pa'i gcan gzan lnga dang bral :
snang srid lha yi gzhal yas la :
dkyil 'khor sems kyis tshad mi bzung :
snang gzugs lha yi dkyil 'khor la :
rang rgyud rtog pa'i lha dang bral :
rang bzhin ye nas mchod sprin la :
yid tshod 'byor ldan tshad mi bzung :
thams cad rten 'brel 'char sgo la :
dbang lha'i sems thag rang la bcad :
gong ltar nyams su len pa'i bu :
'khor bar gnas kyang sangs rgyas dngos :
yid dpyod kha lta'i sgrog gis bcings :
bag nyal zhi gnas 'dam du tshud :
'dod pa gnyis kyi khri mon 'du :
re dogs byis pa chud mang bzhis :
'di don rang gi rgyud la khol :
snying tshig yin no rigs kyi bu :
lta log mun thum go gnas tsho :
mi tsher 'bung yang lam chod med :
gnad du snun cig rigs kyi bu :
'di ltar nyams su sus len pa :
gol med srid zhi'i mtha' las grol :
gol sa chod dus shin tu gces :
yang gter shog cig gab pa'i chos :
skal ldan nga yi rjes 'jug cing :
smon lam 'brel pa'i btsas su bzhag :
ye shes mtsho rgyal khyed la gtad :
shes rab blo ldan spobs pa can :
btsas su bzhag go gnyer du gtad :
dus mthar 'gro ba 'dren par shog :
sa ma ya :
rgya rgya rgya :
swa /rgya /th+ya /:
e ma yang gter mthar thug brda yi chos //
sprul sku rat+na'i mtshan can gyis /
bya rgyal khyung chen brag nas bton //
dus mthar 'gro ba kun 'dren shog
/bkra shis dpal 'bar don gnyis lhun grub shog[ <!TCC Tibetan character 4,37 undefined in unicode!> ]/zhal gdams gnad kyi thor bu bzhugs so :












bdag 'dra pad+ma 'byung gnas kyis :
mchims phu dge'u'i thog drangs pa'i :
sgrub gnas brgya dang rtsa brgyad du :
sgrub pa'i rkang btsugs rgyal mtshan phyar :
ma 'ongs nga yi rjes 'jug rnams :
sgrub pa gnas chen rnams su gyis :
bdud bzhi rnam grol sgrub mthar phyin :
nyams dang dge sbyor ngang gis 'phel :
mthong dang thos pas dngos grub 'byung :
tshe gcig bsam gtan bsgom pa dang :
gnas chen 'di dag sus bgrod pa :
'bras bu mnyam pa smos ci dgos :
dus gsum rgyal ba'i bka' mi 'gyur :
o rgyan pad+ma'i gsung bden gyis :
ma 'ongs nga yi rjes 'jug rnams :
de ltar don chen las la 'bod :
don med bya ba rgyab tu dor :
pad+ma nga la nyan srid na :
nga yis thugs rjes zin pa yin :
dus dang rnam pa thams cad du :
bu shi'i ma bzhin nga nyid la :
mos gus gdung bas gsol ba thob :
gtor tshogs mchod pa brtson par byos :
zhal gdams gnad kyi thor bu 'di :
dus ngan lnga yi bar tshigs la :
rnal 'byor skra yi lwa ba can :
nges med po zhig 'byung bar 'gyur :
skal ldan 'ga' bzung ma gtogs pa :
de la mos byed shin tu nyung :
'on kyang nga yis byin brlabs pas :
gzhan snang ngang gis 'dul bar 'gyur :
mtshan ldan rig ma'i bcud kyang bsdu :
tshe sgrub la ni brtson par bya :
skal ldan gcig dang 'phrad par shog :
des kyang ma 'ongs don gyi phyir :
gter du sbed pa'i smon lam 'tshal :
sa ma ya :
rgya rgya rgya :[ <!TCC Tibetan character 4,37 undefined in unicode!> ]zhal gdams mthong grol bzhugs so :[ <!TCC Tibetan character 3,182 undefined in unicode!>]:












sku gsum yongs rdzogs rtsa ba gsum la 'dud :
mtha' yas sprul pa bdag 'dra thod phreng gis :
rtsa ba gsum gyi mdzod brdol bcud phyungs te :
ma 'ongs don du dkar chag yi ger btab :
man ngag yig tshogs mi gtso zab khyad gtso :
dus mthar thug pas gdul bya mos byed nyung :
spros bcas mang na tshe yi mtha' la thug :
sgrub lam ring na rnal 'byor blos mi 'khyong :
tshe thung nad mang lnga brgya'i tha ma der :
'phrad chog mthong grol o rgyan nga yi snying :
tshegs chung don che yig tshogs nyung bsdus nas :
zab don gab phyir spel ba'i gnas med pas :
rgya gsum btab nas khyung chen brag la bstim :
myu+o 'u s+ya bya lu khyod kyis tsu bu zhug :
spyod pa nges med rab 'byams blo gros can :
chu khams don thu /th+wamra /
damra /d+ha /gya /mos gus can :
nga yi smon btsan 'di dang khyod 'phrad shog :
sa ma ya :
rgya rgya rgya :
kha thaM:
g+hu

a sing :
brda thim :[ <!TCC Tibetan character 4,37 undefined in unicode!> ]'o skal ldan gang zhig lta sgom nyams su len cing sgrub pa'i dus su :
grub mtha'i rtsa ba lta ba yin pas :
'di ma gol zhing phug chod pa gal che ste :
rnal 'byor pa gang zhig lta ba phyogs can dang ris can du bzung nas don gnad du ma chud par kha ltar 'byams pas :
mi tsher bsgoms kyang don med du song bas :
'dir gol med gnad kyi me long ston te :
lta ba zhes pa chos nyid gshis kyi gnas lugs skye 'gag gnas gsum dang bral ba :
rgya chad phyogs lhung med pa'i stong nyid mngon du gyur te :
yid mtshan mas mtshon bya dang mtshon byed med cing rang bzhin gyis rnam par dag pa :
ye gdod ma nas lhun gyis grub pa de yin zhing :
de mngon du byed pa la rtsol bas lta ba'am :
bsgoms pas lhag tu grol rgyu med pas :
gshis kyi ngo bo de kho na la re bas ma bcings :
dogs par ma lhung rgya chad phyogs lhung med par :
rang ngo rang gis rig cing de las mi 'gyur ba ni lta ba la gding thob pa zhes bya ste :
lus rgya nam grol rig pa chos nyid du la bzla'o :
de ltar rtogs na las la bzang ngan med pas sdig can yin yang tshe gcig gis grol lo :
lta ba stong nyid mtha' bral du ma rtogs na :
bskal par bsgoms kyang myang 'das kyis lam thob mi srid de :
'di ltar rtogs na bya rtsol la rang bzhin med par rtogs pas :
chos la bya rgyu med pas sangs rgyas dngos zhes bya'o :
de yang gnas lugs de'i steng na 'jog pa ni sgom pa zhes bya ste :
'ga' zhig gis sgom yang blos sgom phyang chad dang ris can du sgom na gol zhes bya ste :
de gol med du ji ltar bsgom na :
lus sems khong klod de mtshan ma'i rtog pa ma zhugs par :
da ltar gyi shes pa thug phrad kyi steng du bcos bslad dang bral te shes pa khong klod de :
yengs pa'ang ngang gis med par kho rang gi ngo bo la yid dpyod bcos bslad med par rang dwangs su 'jog pa kho na yin pas :

'gyu byed kyi dran rtog shar yang zhen med lhug pa 'dzin med rang grol :
gar shar thug phrad yid dpyod blo 'das :


de'i ngang na yang 'gyu rtog gi rjes phyir yang mi 'brang :


ched du 'gegs kyang mi 'gegs :

bkag kyang stong pa'i rang rtsal la mi khegs pas ma bcos rang lugs su 'jog pa kho na yin no :
don la lus yan pa :
sems 'dzin med :
ngag brjod bzlas gnyis 'dzin gyi blo dang bral ba :
hur re yer re hrig ge ngar dang ldan par bya ste :
bying rmugs 'phro rgod la sogs kyi phyogs su mi lhung bar bya ste :
zhi gnas lteng pos ngar med rtog pa 'og 'gyus su mi gzhug :
blos 'dzin bcas kyi blo bsgom yang spang :
phyang chad dang had por yang mi btang ste :
rig pa gang shar gyi ngo bo la bcos bslad med par seng nge ye re byas la snyems byed kyi rtog pa gang skyes de mtsho la kha ba babs pa ltar gzhi med rten med kyi ngang du 'jog pa ni sgom pa zhes bya ste 'di las zab pa o rgyan dngos dang mjal yang gud du bstan rgyu med pas :
ma 'ongs nga'i rjes 'jug rnams :
rgyud la khol la nyams su longs shig :
de ltar gong ma gnyis nyams su len cing rjes thob kyi spyod lam ni :
spyod lam du spyod kyang zhen 'khris chags sdang spyad rgyu spyad lo gnyis 'dzin :
bcos bslad g.yo sgyu bzang 'dod bya bya po byed byed po de rnams ni 'dzin spyod blos byas zhes bya ba spyod pa'i gol sa yin pas :
'dir ma gol bar byed na :
spyod pa bcos bslad mtshan ma dang bral ba :
phyi'i spyod pa dmigs med ngang nas chos spyod dang gzhan phan la brtson pa :
nang gi spyod pa gnyis 'dzin dang bral ba :
ma bcos lhug par spyod kyang bde sdug ro snyoms pa'o :
gsang ba'i spyod pa gsang sngags kyi lam la rtags thon pa :
rtsa rlung thig le las su rung ba :
thabs la dpa' ma zhum pa :
gtsang dme'i rtog pa thog tu grol ba :
nyams myong dga' bzhi mngon du gyur pa :
rol pa'i chags lam la rtags thon pa'o :
'bras bu ni lta ba'i dus kyi dbang thob dbri gang yang med pa de mngon du gyur nas rang gi ngo bo rang gis thob pa zhes bya ste :
'bras bu spang thob med pa sku gsum rang gnas su thob pa'o :[     	]e ma ma 'ongs skal ldan rnams :
gdams pa'i gter kha mang sbas kyang :
rgyud tshig dgongs pa'i don gab ste :
'di nyid nga yi lto phyungs nas :
shin tu yang zab rmad kyi chos :
ye shes mtsho rgyal khyod la gtad :
da lta spel ba blos ma theng :
ma 'ongs las ldan rnams dang 'phrad :
rang gzhan 'gro phan 'byung bar shog :
sa ma ya :
rgya rgya rgya :
khaMtha :
sprul sku rat+na gling pas khyung chen brag nas gdan drangs pa'o /[ <!TCC Tibetan character 4,37 undefined in unicode!> ]/zhal gdams gsal ba'i sgron ma bzhugs so :[ <!TCC Tibetan character 3,182 undefined in unicode!>]:
o rgyan rin po che la phyag 'tshal lo :
bsam yas dbu rtse bar mar sprel zla la tshogs brgya rtsa brgyad byas pa'i dus su :
slob dpon gyi zhal nas :
khyed 'dir tshogs kyi rgyal blon rig 'dzin jo mo dang bcas pa rnams la bdag gis snying gtam zhig bshad kyis nyon cig :
de la bskal pa 'di yang lo re bzhin gyi je lod la 'gro :
mi rnams kyi snying du 'gong po zhugs pa las log pa'i spyod pa sna tshogs byed :
de ltar byas pa dang 'jig rten srung ma rnams thugs khros pa'i tshul gyis zhal ri rab la gzigs :
de'i dbang gis 'gro rnams tshe thung zhing than zhod khod mi snyoms g.yul 'khrugs mang du 'byung :
mthar chos byed kyang nam langs kyi skar ma ltar 'gro bas de'i dus su nga'i tshig 'di rnams nyon cig :
chos bka' ma dang snga 'gyur rnams kyang phal cher mchan 'grel dang rang bzos bslad :
bka' brgyud chos sde rnams la dam tshig gi sel zhugs pas byin rlabs nyams :
dam can mkha' 'gro rnams ma dgyes pas sgrub pa la bar chad btang :
de'i dus su nga'i zab gter gyi chos rnams gter ston rnams kyis rim par thon par 'gyur bas :
de rnams la brgyud pa dam sel ma zhugs pas byin rlabs mkha' 'gro'i kha rlangs ma yal :
dregs pa can rnams la bdag po bcol bas rtog ge ba gzhan gyis 'don du med :
ma chad :
ma lhag :
ma gab :
ma bcos :
ma 'dres :
ma bsnan :
ma 'khrugs pa sangs rgyas lag 'chang du gtad pa'i gdams pa kho na yin pas :
chos dred can phyogs ris can dang kha 'dzin can gyi kha la ma nyan par :
pad+ma'i zab gter rnams la nyams len gyis shig :
sgrub pa'i rtags byin rlabs kyi nyams :
zab pa'i gnad la sogs pa rnams :
bka' lung gdams pa bsres bsres pa gzhan rnams dang rang gi rgyud thog tu khol la khyad par rnams myong bas grub par gyis shig :
ci'i phyir zab ce na :
man ngag la chos bdag mkha' 'gro'i kha rlangs ma yal ba yin no :
spyir don ma nor ba'i chos rang gzhung ltar spyod :
rang gang mos de 'brel che bas de la sgrub pa gcig pur gyis shig :
dred po kha chos mkhan la ma nyan par gdams ngag myong bas 'grub par gyis shig :
bla ma phun sum tshogs pa lnga ldan gyi gsung ltar bsgrub :
so so skye bo la sogs pa rnams kyis kyang bsnyen gnas dge ba sbyin btang la sogs dkon mchog gi zhabs thog tu ci 'gro gyis shig :
dge bsnyen :
dge tshul :
dge slong rnams kyang so so thar pa 'dul ba las ci ltar byung ba bzhin :
bsrung sdom bslab pa la sogs pa rnams mig 'bras las gces par gyis shig :
sgom chen pa rnams kyis kyang :
gegs sel bogs 'don spros gcod rnams gol med du brgyud pa gsum ldan gyi bla ma rang la tshang bar gyis shig :
go rdzun dang :
rtogs rdzun dang :
blun sgom dang :
tshul 'chos dang :
bzang rdzu la mi tshe ma bskyal cig :
khyad par du sngags pa kha cig kyang :
nga'i lugs su byas nas bskyed rdzogs kyi don mi shes shing :
yi dam kyi grangs bsnyen drod thob gcig kyang mi bskyal bar :
khyi phag gi spyod pas bstan pa'i rkang 'dren :
mi zas kyi 'bod lung :
dmyal ba'i las mkhan :
bdud kyi g.yab mo :
nga'i rkang 'dren pa rnams :
'dod kha'i pha 'bab la 'phri nas gzhung rer kha bshad dang :
bza' btung re bza' nas :
mi zas kha tsho la 'bod pa rnams nga'i chos la kha g.yar nas :
'gro sa ngan song las med pa mang du 'byung nges pas gzhig pa thong la sgrub bzlas rnams sna re skyol bar gyis shig :
nga'i lugs yin na ngan song du 'gro ba'i chos ma bshad do :
nga la nyan cing rjes su 'jug pa rnams :
brgyud pa byin rlabs dang ldan pa :
gang zag rtogs pa dang ldan pa rnams la gtugs shig :
dang po gsang sngags lag len kyi che bar gyis shig :
bar du gzhung mchan 'grel dang bcas pa la byan tshud par gyis shig :
de rjes bsnyen pa grangs rtags thems pa re skyol cig :
mthar ting 'dzin gsum la gzer thebs drod thob par gyis shig :
de ltar byas na pad+ma'i chos lugs min kyang rung yun du bsdad kyang zhal da de las med :
yon mchod 'khor bcas thugs la de ltar zhog :
ces gsungs so :
e ma ho :
brjed par phangs pa bla ma'i gsung ngag la :
ma 'ongs rjes 'jug 'gro la phan dgongs nas :
mtsho rgyal bdag gis zin ris yi ger bkod :
ma 'ongs las can gcig dang 'phrad par shog :
sa ma ya :
rgya rgya rgya :[ \u0f80]atsha :
ri bo chen po khyung chen lding ba'i gter gnas nas /
sprul pa'i sku mchog chen po gter ston rat+na gling pas gdan drangs pa'i gter ma lags so /[ <!TCC Tibetan character 4,37 undefined in unicode!> ]/rtsa gsum 'bras bu'i don khrid las :
bka' srung rdor legs kyi las mtha' reg gcod dug gi spu gri bzhugs so :










rgya rgya rgya :
bdag 'dra pad+ma 'byung gnas kyis :
gdug pa sde brgyad bran du bkol :
dregs can bka' yi srung mar bskos :
gter bdag phyi yi srung mar bskos :
brag btsan nang gi srung mar bskos :
rdor legs gsang ba'i srung mar bskos :
sangs rgyas bstan pa srung ba dang :
rnal 'byor sku dgra 'dul ba'i phyir :
dam can rdo rje legs pa yi :
reg chod dug gi spu gri 'di :
sbas nas bag yod spyod gcig bu :
'di la gnyis te bsad pa dang :
gnad la dbab pa gnyis so :
gnas cho 'phrul can dben pa'i sar :
gtor ma btsan bshos lnga :
ra lug bya khyi sman leb :
spyan gzigs tha ma skyu gus bskor te :
ra rgya bo'i sha khrag nang rol rnam pa lnga :
snying tshil gyi du ba rgyun mi bcad :
brub khung gcig dug sna tshogs dang ra khrag gis byug :
ling ga dpe'u chung ltar byas la :
brub khung du mgo mjug log la gzhug :
nyungs kar la sogs thun rdzas gang yang rung ba rta khrag mi khrag ra khrag gsum la sbol te :
sngags 'dis zhag bdun brab bo :
oM badzra sarba duSh+TAn tsit+ta hriM hriM dzaHdza :
ya ma rA tsa sa ma ya dza :
trag rak+sha kha mun tri dza :
tri du ru hring du ru har ting dza shu la ra tri shaM ya dza :
badzra tri na sA d+hu kha thuM tri dza :
badzra kA lak+Sha dun tri dzaHnA ga rA dza phu dzaHrA dza rak+Sha rA hu la trig dza :
badzra sA d+hu sa ma ya :
rA tsa tri dza che ge sha trUM hur thuM dzaHmA ra ya rbad :
ces drag tu bzla'o :
rang nyid rta mgrin du bskyed pa ni :
gong non zab bo :
sgra 'od cho 'phrul ci byung yang :
'khu 'phrig med par bya'o :
cho 'phrul dus rta mgrin bsnyen pa khri tsho gcig byas la :
mna' dag gi tha ma dam tshig bsre :
las la bcol zhing rtsa sngags sham bur :
badzra sA d+hu i daM gr-ih+Na ba liM ta khA hi :
zhes gtor ma 'bul :
'di skad ces bskul lo :
kyai :
pha ni bdud la ma ni klu :
dam can mgar ba rdzu 'phrul can :
slob dpon phyag na rdo rje yis :
mthu rtsal can du dbang yang bskur :
gsang mtshan badzra sA d+hur btags :
dam tshig dgongs la da tshur byon :
slob dpon pad+ma 'byung gnas kyis :
bka' yi srung mar mnga' gsol nas :
mthu rtsal can du dbang yang bskur :
mtshan nas 'bod do da tshur byon :
dmu bdud btsan sogs 'khor dang bcas :
dus la bab bo da tshur byon :
rdo rje legs pa da tshur byon :
mgar ba nag po da tshur byon :
dmu btsan rol pa da tshur byon :
lcags spyang nag po da tshur byon :
sum brgya drug cu da tshur byon :
ra sha ra khrag ra snying dang :
ra yi dbang po rnam lnga yi :
gsur dang rdzas kyis khyod mchod do :
bdag la sdang ba'i dgra bgegs ni :
khyod la gtad do myur du sgrol :
lo dang zla bar ma bzhag cig :
dgra bo do nub gnyid log tshe :
nam gyi phar phyed tshur phyed la :
bla rkun jag pa las la chos :
dgra bo'i bla 'khyams ded la shog :
srog dang bla rtsa chod la shog :
snying khrag thang la phos la shog :
ltas ngan sna dgu dgra la thongs la shog :
khrag skyugs rbab grir sod la shog :
glang thabs rbad grir sod la shog :
rnal 'byor bdag gi bka' ma bcag :
gzhan ma'i ngag la ma nyan cig :
rdol tshig smra la ma gsan cig :
ji snyed rdzas rnams ma len cig :
sngon gyi o rgyan bka' ma bcag :
dam tshig nyams na ltung bar byed :
de bas dam la ma 'da' zhig :
sum brgya drug cu 'khor dang bcas :
de ring nam mkha' dar gyis khongs :
de ring sa gzhi dmag gis khongs :
longs spyod dgra yi sha la gyis :
badzra sA d+hu kha raM khA hi :
zhe sdang gi nga ros drag tu bskul lo :
gsod na thun gyis brab cing ling+ga la sbyin sreg bya'o :
dbang po nyams su 'jug na ling+ga sdig pa can btsan gyi 'gyu srang ngam :
chu mig klu gdug pa can nam :
lha khang rnying pa'i them 'og tu sba'o :
che ga'i dbang po khyod la gtad do :
nyams par gyis shig :
nA ga trig dza mod la khrag shag rbad :
ces gtad do :
reg chod dug gi spu gri 'di :
rnal 'byor srung ba'i mtshon du bkod :
'di las zab pa yod re kan :
bstan pa'i don du bag yod bcas :
spel thabs med do snying la chongs :
sa ma ya :
kha thaM:
brda thim :
rgya rgya rgya :
gter rgya :
sbas rgya :
zab rgya :
reg chod dug gi sbu gri 'di /
kho bo rat+na gling pa yi /
bstan pa srung ba'i mtshon cha yin //
ma spel bka' rgya dam du gyis //
sprul sku rat+na gling pas khyung chen brag nas gdan drangs pa'o /[ <!TCC Tibetan character 4,37 undefined in unicode!> ]/rtsa gsum 'bras bu'i don khrid las brag btsan srog gi cog brdung bzhugs so :





bdag 'dra pad+ma 'byung gnas kyis :
brag btsan nang gi srung mar bkod :
phyi rabs skal ldan rigs kyi bu :
mi gcig po yi rgyab rten yin :
snying gi bu la ster srid dam :
mang du spel na bdud du 'gyur :
ngan sngags brgya dang stong tshogs kyang :
'di ni cog rdung las kun byed :
las can gcig dang 'phrad par shog :
sa ma ya :
rgya rgya rgya :
'di la srog dang cho 'phrul gnyis :
gdug pa'i srog rtsa gcod 'dod na :
g.ya' ri gangs ri dben pa'i sar :
stegs bu khru gang zangs gzhong nang :
ra khrag brgyan pa'i bshos bu bsham :
tha mar mtheb kyu bdun gyis bskor :
shing la dgra bo'i ming rus bris :
gtor ma'i nang du spyi tshugs gzhug :
las khung gcig tu ling+ga gzhug :
yungs kar sngags la ming rus brab :
srog gi snying po 'di yis 'bod :
ba ri ba ri ging ka ra dzaHdzaHche ge mo'i sha la baM baM:
zhag gsum brabs pas sgra 'od 'ong :
de nas rbad bsad las bya'o :
khrag skyugs nad du gsod 'dod na :
tsa mun rag mun thuM sa du rag :
mtshon gyis gsod na :
rad sbyi g+han d+ha ri sa ru shig :
sbos grir gsod na :
phud chod phud chod :
rug dum bu yar gtor shig :
zhag gsum so so'i nad khrag thun gyis brab bo :
zhe sdang bskyed la bskul pa ni :
hU~M:
lha yi dge bsnyen drag po rtsal :
sku la dar dkar ral ga gsol :
chibs su ngang dkar rna sngon bcibs :
'jigs pa'i sku la khros pa'i thugs :
myur du rgyug pa'i mthu bo che :
g.yas pas dar dkar ru mtshon phyar :
g.yon pas dgra snying zhal du gsol :
btsan rgod bya ra stong gis bskor :
khyod kyi thugs dam dus la bab :
bstan pa bshigs pa'i dgra bo 'di :
khrag skyug nad kyis sod la shog :
mtshon gri dag gis glang thabs sod :
da lta myur du sod la shog :
na go na ru gyin bu hU~M:
shod shod ni ti tha rbad :
thum ri li sa ma ya rbad :
ces drag tu rbad do :
bud med zhag gsum dag la 'chi :
skyes pa drug nas sod par nges :
bsod nams can la zhag bdun bya :
sngags mthu nang 'gras bcu gnyis so :
rbad rtags bsad rtags spyi dang 'dra :
las sbyor gtor ma ling+ga rnams :
btsan rgod 'gyu ba'i srang du mnan :
las khung ling+ga bkug bstab bsreg :
klu yod sa ru mnan par bya :
tsa thuM sa thuM smod la khrag sha rbad :
ces klu dang btsan la bcol dam bya :
las 'gyangs spogs pa lan gsum bskyar :
brag btsan dmar po'i reg chod yin :
gter bdag srog rtsa'i snying 'byin yin :
gsum las mang spel bka' chad 'ong :
snying la chongs shig rat+na'i mtshan :
ma shi'i gong du gter du sbos :
ma 'ongs don du smon lam thob :
sa ma ya :
rgya rgya rgya :
kha thaM:
gu h+ya :
a rgya :[ <!TCC Tibetan character 4,37 undefined in unicode!> ]e ma ho /
yang gter mthar thug reg chod 'di //
rnal 'byor las ldan rat+na'i mtshan //
sngon sbyangs las sad smon lam dag
/da lta las dang skal par ldan //
phyi ma rig 'dzin zhing du 'gro
/gro shul bar tshigs khyung chen nas //
chu byi spre'u zla ba'i tshes bcu la //
gdan drangs ma 'ongs 'dren par shog
/khyi zla'i tshes brgyad la shog ser ngos nas dag par bzhengs pa'o //
sprul sku rat+na gling pas khyung chen brag nas gdan drangs pa'o //

//
