@#:
rig 'dzin tshe yi sgrub pa yang gsang bla na med pa'i snying tig ye shes 'od mchog bzhugs so :
:tshe dpag med skor :
gu ru d+he wa DA ki nI yai :
rig 'dzin tshe yi sgrub pa zhes bya ba :
mchog tu mi 'gyur ye shes tshe yi lha :
pad+ma thod phreng rtsal la phyag 'tshal lo :
phyi nang gsang ba mthar thug dbang thob nas :
rtsa ba yan lag dam tshig mchog bsrung zhing :
mi 'gyur tshe yi dngos grub mchog 'dod pas :
pad+ma thod phreng gsang sgrub cho ga brtsam :
sa ma ya :
rgya rgya rgya :
dus dang tshes grangs bzang po'i snga gong nas :
bkra shis nyams dga' yid 'ong gnas dag tu :
dgos pa'i yo byad sgrub pa'i rten rnams bsags :
gzhi bdag 'byung po zhing skyong gtor mas mchod :
sa gzhi khod snyoms maN+Dal byi dor bya :
dkyil 'khor 'dab brgyad mu khyud bar khyams mdzes :
sgo bzhi rta babs bzhi ldan pad+mas bskor :
rdo rje me ri 'od lnga'i mu khyud ldan :
de dbus many+dzi khri rkang pad steng du :
rin chen thod pa mtshan ldan snod nang du :
'bru sna'i phye sman 'o ma chang gis sbrus :
rin chen 'od 'bar pad+ma 'dab brgyad bskor :
nyi zla 'od zer rin chen 'bras bus bkang :
dar dmar rgyan ldan tshe mda' tshe g.yu dang :
me long 'od gsal mdzes pa'i 'phan gyis brgyan :
phyi nang mchod rdzas dkar gyi gur yol mdzes :
rnga chung dril bu g.yer kha rdo rje dang :
kha T+wAM la sogs gsang ba'i phyag mtshan gsag :
bde ba'i gdan la rang nyid 'dug byas te :
o rgyan yul lam shis pa'i phyogs su blta :
de ni sbyor ba'i rim pa bstan pa 'o :
sa ma ya :
rgya rgya rgya :
mi 'gyur tshe yi lha la phyag 'tshal lo :
yang gsang bla med sgrub pa'i gzhung srong phyir :
skyabs 'gro sems bskyed tshogs gsag gsol ba gdab :
bka' bsgo mtshams bcad sgo dbye brda phyag 'tshal :
dam bca' byin dbab mchod 'bul mchod rdzas brlab :
bshags pa la sogs bcu gsum sngon 'gro'i chos :
sngags dang ting 'dzin phyag rgya'i sgo nas bsnyen :
sa ma ya :
rgya rgya rgya :
de bzhin kun snang rgyu yi ting 'dzin dang :
'byung ba lnga bskyed gzhal yas gdan lha bskyed :
dbang bskur byin rlabs spyan drangs gnyis med bstim :
phyag dang phyag rgya glu bro phyi nang mchod :
dug lnga dug gsum sman gtor rak+ta dang :
gsang mnan sbyor sgrol mchod bstod bshags pa bya :
lha la rig pa'i rtsal sbyang rdzogs rim bsgom :
rlung dang bzlas pa thun mtshams mchod bstod bya :
dngos grub blang sogs so gcig dngos gzhi'i chos :
ma hA a nu a ti'i sgo nas bsgrub :
sa ma ya :
rgya rgya rgya :
bskyed rdzogs nga rgyal bzung zhing phrin las bcol :
tshogs kyi yo byad gsag cing bsang sbyang brlab :
tshogs rten spyan 'dren gzhugs gsol phyag 'tshal zhing :
bskang dang bshags bya rim gsum spros la mchod :
tshogs kyi yo byad stob cing bstab lan bya :
tshogs la longs spyod smon lam rgyas gdab cing :
lhag ma gtong zhing bka' bsgo dam la bzhag :
gtor zor brtan skyong gtor mnan rtag chad bsal :
bsngo ba smon lam bkra shis rgyas par bya :
nyi shu rtsa gsum sgrub pa rjes kyi chos :
lta sgom spyod pa 'bras bu'i sgo nas sbyar :
sa ma ya :
rgya rgya rgya :
sgrub pa lung gi rtsa tho \u0f80atsha :
mi 'gyur tshe yi lha la phyag 'tshal lo :
dang po bsnyen la sngon 'gro'i rim pa ni :
gsang sngags rgyal po tshig dang don du bsdeb :
phyag rgya brda' rtags bskyed rdzo+ogs gnyis med bsgom :
yang dag bde chen 'od gsal rdzogs pa che :
sgom dang bsgom bya lhan cig skyes dang sbyar :
thal sbyar gus 'dud dang po skyabs 'gro bya :
oM AHhU~M hrI:
rang byung rig pa sangs rgyas chos kyi sku :
gsal dwangs longs sku chags bral dam pa'i chos :
sna tshogs rang grol sprul sku dge 'dun la :
rang shar rang grol don dam skyabs su mchi :
rtse gcig gdung sems gnyis pa sems bskyed ni :
oM AHhU~M hrI:
rig pa rang shar gsal ba'i 'od po che :
rang shar kun khyab bde chen brtse ba'i sems :
ma bcos lhun grub gnyug ma don gyi lha :
mchog tu mi 'gyur bde chen sems bskyed do :
rmi lam sgyu 'drar gsum pa tshogs gsag ni :
oM AHhU~M hrI:
snang sems gnyis su med pa la :
sgyu ma lta bus spyan 'dren gshegs :
'pho dang 'gyur ba med mod kyang :
lhun grub ngo shes tshul gyis bzhugs :
yul dang shes pa gnyis med kyang :
rtog 'dzin dag phyir phyag 'tshal lo :
longs spyod rol pa mi dmigs kyang :
nam mkha' mdzod ltar mchod pa 'bul :
gshis la sdig sgrib med mod kyang :
glo bur dri ma bshags par bgyi :
rang rig dus gsum 'gyur med kyang :
rang rtsal snang la rjes yi rang :
rtag tu nges pa ltar bzhugs te :
rig rtsal chos 'khor bskor du gsol :
ji ltar snang yang chos kyi sku :
skye 'chi med par gsol ba 'debs :
'khor gsum dmigs pa med pa yi :
don dam 'gyur med klong du bsngo :
rnam shes 'khor ba gdod med kyang :
ye shes rtag rgyun smin byed shog :
de ni ye shes zhing khams su :
rnam dag ye shes tshogs bsags pa'o :
g.yo med rig pa rtsal sbyang phyir :
tshad med bzhi rdzogs bsgom pa ni :
oM AHhU~M hrI:
skal ldan snying gi thig le las :
'od zer dkar pos stong gsum khyab :
'gro kun pha mar shes pa las :
'od kyis thams cad smin byas pas :
snang la rang bzhin med pa yi :
byams chen me long ye shes su :
ye nas yin pas don la blta :
'od zer ser pos kun tu khyab :
sdug bsngal gyur pa'i sems can la :
khyab pa'i snying rje mnyam nyid gsal :
dmar 'jam 'od kyis khyab cing gdal :
kun khyab bde ba chen po yi :
dga' ba kun rtog ye shes gsal :
ljang gsal 'od kyis khyab byas pas :
chos sku'i ye shes chags sdang bral :
btang snyoms bya grub ye shes bsgom :
de ni rnam shes zhing yul du :
rnam dag ye shes tshogs bsags pa'o :
rang rig ye shes bla ma'i thugs dkyil du :
rtse gcig gdung shugs bzhi pa gsol 'debs ni :
oM AHhU~M hrI:
spros bral don dam bde chen chos kyi sku :
kun khyab 'od gsal rang byung rig pa'i lha :
dran rtog bla ma pad+ma bde chen rtsal :
gsol ba 'debs so smin grol dngos grub stsol :
oM AHhU~M hrIHa b+hi Shiny+tsa hU~M:
ye nas rang dang gnyis su med pa la :
ye shes rang zhal rang la ston cing bzhugs :
gdod nas rig pa'i rang rtsal 'gyur med cing :
dus gsum mi g.yo che mchog sku gsung thugs :
lhun grub rang gnas stong gsal 'od po che :
ye shes lnga yi dbang skur thob par bzhag :
de ni dbang dang dngos grub blang ba 'o :
rig pa rang ngo shes pa dang :
brda' dang don sprad lnga pa ni :
log rtog rtog pa'i bgegs chen la :
mi rtog ye shes bka' bstsal bsgo :
hU~M hrI:
lhun gyis grub pa'i rig pa la :
lha dang 'dre bgegs ming tsam med :
kun tu gsal ba'i ye shes kyi :
'od kyis ma rig mun pa bcom :
bka' ni kun bzang don gyi bka':
log rtog 'khrul pa phyir dengs shig :
hU~M hU~M phaT phaT:
'dre bgegs med pa'i don la blta :
des ni 'khor ba rtsad nas 'jig :
de ltar rtogs pa'i gdengs rnyed nas :
drug pa 'da' dka' rdo rje'i mtshams :
hU~M hrI:
'khor 'das ming tsam med pas na :
mya ngan 'das pa kun tu khyab :
ye shes kun khyab zhing khams su :
'khrul rtog bag chags srung mtshams gcod :
badzra rak+Sha rak+Sha hU~M:
snying po byang chub thig le'i ngang :
dus gsum skye 'jig med par bzhugs :
'khrul med dag pa'i ye shes la :
bdun pa sgo bcad dbyer med phye :
hU~M hrI:
kun snang ye shes zhing khams la :
'khrul rtog sgo bcad kun tu bral :
rang shar rang ngo shes pa yis :
klong yangs zhing khams sgo phye 'o :
b+h+rU~M pra be sha ya phaT:
rang ngo shes pa'i rig pa la :
rang gi shes pa lhan gyis bzhag :
ma 'gag gsal ba ye shes brda':
brgyad pa don du brda phyag ni :
hU~M hrI:
zang thal kun bzang ye shes che :
thig le kun khyab kun tu snang :
rtag chad bral ba don gyi mchog :
rang ngo shes la phyag 'tshal lo :
a ti pU ho :
pra ti dza ho :
a la la ho :
yang dag ye shes don gyi lha :
'gyur med rig pa dang mnyam sbyor :
dgu pa dam tshig gzung bya ba :
hU~M hrI:
'char dang nub pa med pa la :
spang blang byas pas gol sar lhung :
re dogs bral ba'i byang chub sems :
srog gi thig le bzung bar bgyi'o :
hU~M badzra tsit+ta hU~M:
mi 'gyur kun tu 'phro ba yi :
mchog gi thig le nyid la brtags :
chos dbyings spro bsdu med pa la :
bcu pa rtsal chen byin 'beb ni :
hU~M hrI:
gdod nas lhun grub sku gsung thugs :
byin rlabs ye shes rmad po che :
spro bsdu med pa'i ngang nyid las :
lham me lhan ner byin chen phob :
sa ma ya A we sha ya a A:
byin ni skye ba med pa la :
rlabs ni 'gag pa med par blta :
'od gsal lhun grub longs spyod la :
bcu gcig rig rtsal mchod pa ni :
hU~M hrI:
snang du rung ba'i chos rnams kun :
yon tan longs spyod rol par shar :
spro bsdu bral ba'i ye shes che :
chos nyid mngon sum mchod par brlab :
sarba pU dza me g+ha sa mu dra s+pha ra Na sa ma ye AHhU~M swA hA:
rang byung rang la shar ba yi :
ka dag lhun grub don la sbyar :
sku lnga ye shes lhun grub la :
bcu gnyis rnam dag byin rlabs ni :
hU~M hrI:
gdod nas dag cing dri ma med :
sbyang dang spel du med mod kyang :
rang ngo shes pa'i yid ches kyi :
sngon 'gro'i thig le rang byin brlab :
oM sarba pany+tsa a mr-ita ba lin ta rak+ta ga Na tsakra b+ho d+hi tsit+ta sarba pU dza AHhU~M:
thams cad ye shes cho 'phrul du :
khyab gdal 'od kyi thig ler blta :
'khrul rtog skye med don shes nas :
bcu gsum pa ni klong bshags bya :
hU~M hrI:
glo bur shar ba rig pa'i rtsal :
thams cad ngo bo nyid kyi ngang :
skye 'gag gnyis su med pa'i phyir :
rtag chad mthar 'dzin mthol zhing bshags :
oM AHhU~M hrIHbadzra satwa sa ma ya :
ma nu pa lA ya :
badzra satwa twe no pa tiSh+Tha :
dr-i D+ho me b+ha wa :
su to Sh+yo me b+ha wa :
a nu rak+to me b+ha wa :
su po Sh+yo me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre yaHku ru hU~M ha ha ha ha ho :
b+ha ga wAn sarba ta thA ga ta :
badzra ma me muny+tsa badzrI b+ha wa :
ma hA sa ma yA:
badzra satwa A:
na ra ka :
pre ta ka :
tir+Ya ka :
ne we sha :
de wa a li bi shud+d+he dag sha ka shud+d+he shud+d+he bi shud+d+he swa hA:
'khor gsum dri ma med pa yi :
ye shes thig ler lhan gyis bzhag :
sngon 'gro'i lam bcu gsum gyi khrigs rdzogs so :
sa ma ya :
rgya rgya rgya :
kun bzang ye shes tshe yi lha la phyag 'tshal lo :
dngos gzhi'i bskyed rdzogs ting 'dzin cho 'phrul gyi :
rnal 'byor rim pa rgyas par bstan pa la :
dang po chos sku'i ye shes bsgom bya ba :
hU~M:
chos rnams ye nas smra bsam brjod las 'das :
mnyam nyid thig le kun tu khyab cing gdal :
gsal 'tsher dwangs ma kun bzang chos kyi sku :
rang rig rgyal po bcos bslad bral bar bsgom :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
gnyis pa longs sku kun snang ting 'dzin ni :
A:
cir yang kun tu ma 'gags snang ba ni :
mkha' dang mnyam pa'i 'gro la brtse ba yi :
sgyu ma lta bu'i sems nyid longs spyod rdzogs :
'od lnga gsal ba'i ye shes snying rjer shar :
AHd+harma d+hA tu badzra swa b+hA wa At+ma ko\u0f85 haM:
gsum pa sprul sku rgyu yi ting 'dzin ni :
oM:
stong pa dang ni snying rje gnyis su med :
'khor ba myang 'das spros pa'i mtha' dang bral :
snang stong shes rig rgyal po rdo rje sems :
sgyu 'phrul 'od lnga'i phung po hrIHru 'bar :
hU~M badzra tsit+ta hrI:
bzhi pa ye shes 'od lnga'i 'byung rim ni :
hU~M hrI:
nam mkha' klong yangs chos dbyings ye shes ngang :
mthing gsal dwangs ma 'od kyis kun tu khyab :
rlung chen rgya gram bya grub ye shes ngang :
ljang gsal dwangs ma 'od kyis kun tu gang :
chu chen zlum po me long ye shes ngang :
dkar gsal dwangs ma 'od kyis ma lus khyab :
sa chen gru bzhi mnyam nyid ye shes ngang :
ser gsal dwangs ma 'od kyis kun tu khyab :
me chen gru gsum kun rtog ye shes ngang :
dmar gsal 'khrugs pa'i 'od kyis kun nas dkrigs :
e yaM baM laM raM:
maN+Dal hU~M:
lnga pa lhun grub gzhal yas bskyed bya ba :
hU~M hrI:
'byung lnga ye shes ma 'dres 'od kyi dkyil :
'gyur med rdo rje brag ri brtsegs pa'i steng :
chags med pad nyi 'od kyi dkyil 'khor gsal :
badzra pad+ma sUr+ya maN+Da la hU~M:
hU~M hrI:
stong gsal 'od lnga 'dus pa'i gur nang na :
snang ba sgo 'byed kun bzang pho brang mdzes :
'od lnga'i rtsig pa gru chad bar khyams gdal :
gru bzhi sgo bzhi rta babs ka ba dang :
ka zhu thog phub rgyan phreng drwa bar ldan :
bum bzang gdugs dang rgyal mtshan tog gis mdzes :
khrus kyi rdzis bu dpag bsam ljon pa'i tshal :
glu dbyangs tshigs bcad snyan pa'i sgra sgrog cing :
bcu drug lha mo mdzes pa'i tshogs kyis gang :
de dbus 'dab brgyad ge sar pad+ma dang :
nyi zla 'od 'bar lte dbus rma bya'i khri :
pad+ma nyi zla brtsegs pa'i gdan steng du :
rang byung rig pa 'od kyi phung por gsal :
byang chub sems las kun 'byung rdzogs pa che :
snang srid dag pa ye shes lhun gyis grub :
b+h+rU~M b+hi shwa b+hi shud+d+he badzra dz+nyA na tsakra maN+Da la hU~M:
drug pa rang rig don gyi lha bskyed ni :
hU~M hrI:
sgyu 'phrul ye shes ka dag dkyil 'khor nas :
lhun grub ye shes 'od gsal yi ge hrI:
rang byung ye shes gdan steng thig le la :
thim pas ye shes lha rnams gsal bar bskyed :
hU~M hrI:
sangs rgyas kun gyi thog ma'i mgon po ni :
kun bzang snang ba mtha' yas tshe dpag med :
dmar po zhal gsum phyag drug chags pa'i nyams :
zhi zhing 'dzum dang khro gtum g.yas g.yon zhal :
nyi ma zla ba nam mkha'i ngang tshul can :
spyan gsum zhi dang khro gtum rnam par spel :
dbu skra gtsug tor mthing shun lta bur mdzes :
dang po mnyam gzhag phyag rgyas tshe bum 'dzin :
gnyis pa gri gug thod khrag phyar ba'i tshul :
tha ma pad phreng pad+ma dmar po bsnams :
gos dkar yum chen pad+ma rA ga'i mdog :
pad+ma'i skyil krung gri gug thod khrag bsnams :
phyogs bzhir rigs bzhi snang mtha' tshe dpag med :
gtso bo dang mtshungs ye shes grub phyir snang :
ye shes sgyu ma rigs bdag gtsug na mdzes :
bde chen sgyu ma mnyam sbyor bde bas gang :
snang stong sgyu ma rdo rje skyil krung can :
dwangs ma 'od lnga 'khyil ba'i klong dkyil na :
mtshan dang dpe byad sa lam yongs su rdzogs :
lta bas mi ngoms lham me lhan ner bzhugs :
de nyid thugs kar 'dab brgyad pad+ma'i dbus :
rang 'dra'i ye shes mgon po tshe dpag med :
'od lnga'i dkyil na sku lnga'i ngo bor bzhugs :
mdangs lnga'i 'od kyis sku yi gnas kun gang :
thig le lnga ldan kun tu lhang nger gsal :
de yi thugs kar gser gyi rdo rje ni :
'od lnga kun 'phro sku lnga ye shes lnga :
rang gsal yongs rdzogs bum par nyi zla'i dbus :
hrIHdmar dwangs ma mar me'i mdog ltar gsal :
gnas gsum 'khor lo pad+ma rgya gram gyi :
lte bar gsang sngags rgyal po oM AHhU~M:
mkha' gsang rdo rje pad+ma bde stong gi :
ye shes lhun grub zag med bdag rgyud gang :
snang srid bde ba chen por byin gyis brlabs :
hrI:
gtso bdag thugs kyi hrIHlas 'od 'phros pas :
stong gsum 'od kyi cho 'phrul 'gro don mdzad :
slar 'dus 'dab brgyad pad+ma nyi zla'i steng :
'du 'phro 'bar zhing 'phro 'dus zhu ba las :
gu ru pad+ma ye shes tshe dpag med :
pad+ma 'byung gnas pad+ma saM b+ha wa :
blo ldan mchog sred pad+ma rgyal po rtsal :
nyi ma 'od zer shAkya seng+ge dang :
seng+ge sgra sgrog rdo rje gro lod rtsal :
kun kyang pad+ma rA ga'i sku mdog 'dzin :
phyag gnyis mnyam gzhag tshe bum dpag bsam brgyan :
de steng thod pa tshe yi bdud rtsis gang :
dbang gi thor tshugs mtho zhing dar dmar brgyan :
dar dmar lhab lhub rin chen rgyan gyis mdzes :
'od lnga'i rgyab yol 'dzum zhal gzi brjid 'bar :
rang 'od yum bcas gri thod bum pa 'dzin :
sgrub mchog kun la bu bzhin gzigs par mdzad :
'khor du lha dang rig 'dzin mkha' 'gros bskor :
gru chad bar khyams mtshams kyi gru bzhi la :
sgeg mo phreng ldan glu dang gar mkhan mdzes :
bdug spos me tog mar me dri chab ma :
g.yon pas tshe bum g.yas pas rang rtags 'dzin :
dar dang rin chen 'jo sgeg nyams dang ldan :
bar khyams bdud bzhi'i dpung 'joms khro bcu'i tshogs :
mda' gzhu 'bar bas dga' rab dbang phyug dang :
be con 'chang ba'i sde tshogs snying nang 'debs :
khros pa'i zhal mdog bskal pa'i me ltar 'bar :
dur khrod rin chen rus pa'i rgyan gyis mdzes :
brkyang bskum zhabs kyis phyogs skyong pho mo gnon :
sprul pa'i khro tshogs phyogs bcu'i 'jig rten 'gengs :
ha ha'i gad mo hU~M hU~M nga ro sgrog :
sgo bzhir nyon mongs 'chi bdag phung po dang :
lha bu gzhon nu'i steng bzhugs rta mchog dpal :
rigs bzhi'i rta mchog dkar ser dmar dang ljang :
phyag g.yas 'khor lo rin chen pad+ma dang :
rgya gram dbyug tho g.yon pa thams cad du :
tshe bum bdud rtsis yongs gang dpag bsam shing :
me tog 'bras ldan dgos 'dod rin chen 'beb :
dur khrod rus rgyan rngam stabs me klong na :
dpa' bo chen po 'bar ba'i tshogs kyis bskor :
ri rab gling dang rgya mtsho 'khrugs pa'i stobs :
kun tu me yi dkyil na srung mtshams kyi :
las mdzad 'jigs byed chen po'i tshul gyis bzhugs :
gzhal yas phyi rol pad+ma'i ze'u 'bru la :
lha dang rig 'dzin mkha' 'gro bsam mi khyab :
tshe dang las dang chos kyi dngos grub ster :
sprin phung stug po kun nas 'khrigs pa ltar :
snang stong ma 'gags lha sku phyag mtshan bcas :
gsal stong ma 'dres chu zla me long gzugs :
bde stong ro mnyam dbyings rig gnyis med lha :
rig stong lhun grub thig le gcig gi ngang :
thams cad mnyam nyid dag pa'i sku ru bzhugs :
sarba d+he wa maN+Da la oM AHhU~M hrI:
bdun pa dbang bskur cho 'phrul bya ba ni :
hU~M hrI:
ye shes lnga ldan rang rig sku gsung thugs :
snang srid dbang sgyur 'khor ba rnam par dag :
bzang ngan rtog pa'i dri ma sbyang ba'i phyir :
rang byung ye shes rang dbang thob par shog :
hU~M oM swA AM hA:
a b+hi Shiny+tsa hU~M:
brgyad pa go cha gdab pa ni :
hU~M hrI:
nga ni ye nas rdo rje 'chang :
sku gsung thugs dang mnyam par sbyor :
sgra 'od zer gyi cho 'phrul gyis :
byin rlabs go cha chen po bgo :
oM AHhU~M badzra rak+Sha rak+Sha hU~M hrI:
dam tshig dkyil 'khor rang gnas kyi :
ye shes rang gsal bskyed pa 'o :
dgu pa ye shes rang gnas drang ba'i phyir :
hU~M hrI:
kun bzang kun tu khyab pa'i lha :
kun mkhyen kun rig kun tu bzang :
kun gsal pad+ma tshe dpag med :
rang rtsal rdzogs phyir spyan 'dren gshegs :
badzra sa ma ya dza dza :
bcu pa gnyis med brtan bzhugs ni :
hU~M hrI:
mngon sum 'pho 'gyur 'du 'bral med :
nyams snang gong du 'phel ba'i phyir :
rig pa rang gsal dwangs ma lnga :
chos nyid zad mthar bzhugs su gsol :
sa ma ya tiSh+Tha lhan ma hA badzra :
don dam ye shes lha sgrub pa'i :
rim pa rdzogs par bstan pa 'o :
sa ma ya :
rgya rgya rgya :
da ni rig pa don gyi lha :
rgyun chad med par mchod pa'i phyir :
sprul dang mig yor tshul gyis ni :
mchod pa'i dngos po phyag 'tshal ba :
hU~M hrI:
rang dang gnyis med ye shes la :
'du dang 'bral ba yongs kyi med :
rang rig thig le chen po'i ngang :
tsit+ta 'od kyi gzhal yas su :
rang zhal mjal la rtag phyag 'tshal :
a ti pU ho :
pra ti dza ho :
na mo pu ru sha a la la ho :
gnyis pa phyag rgya gar mchod ni :
hU~M hrI:
kun khyab nam mkha'i dkyil 'khor du :
thig le stong sgron yangs pa la :
rig pa dbyings sgron lu gu rgyud :
sku dang thig le mchod pa 'bul :
ma hA mu dra pU dza ho :
gsum pa glu bro'i mchod pa ni :
hU~M hrI:
sems can kun gyi snying la gnas :
dga' bzhi ye shes bzhi dang ldan :
chos dbyangs nA da gzhom med sgra :
'du 'bral med pa'i mchod pa 'bul :
ma hA dz+nyA na te te hU~M te na hU~M:
te te te te hU~M:
bzhi pa phyi mchod 'bul ba ni :
hU~M hrI:
snying nang sgron ma 'od du 'khyil :
rang byung 'od kyis phyi nang khyab :
mkha' gsal rdo rje 'od phung can :
snang bzhi rgyas pa'i mchod pa 'bul :
oM pa na peM:
pe nu su ra to :
ti pu pa ra mu :
sarba ta thA ga ta sid+d+hi sa ma ya ho :
oM shrI badzra rA ga badzra puSh+pe pu :
d+hU pe d+hU:
A lo ke A:
gan+d+he gan :
nai wi tai na :
shab+da sha :
lnga pa nang gi mchod pa 'bul ba ni :
hU~M hrI:
rtsa khams rlung gi dwangs ma las byung ba'i :
ye shes chen po mchog gi thig le gsal :
gzugs sgra dri ro reg bya 'od phung 'khyil :
kun tu bzang po rol pa'i mchod pa bzhes :
rU pa shab+da gan+d+he ra sa spar+she pU dza ho :
drug pa dug lnga rnam dag mchod pa ni :
hU~M hrI:
gti mug 'od dkar nga rgyal ser po'i 'od :
'dod chags dmar po phrag dog ljang khur gsal :
mthing gsal dwangs ma chos dbyings ye shes ngang :
dug lnga rang grol thig le'i mchod pa 'bul :
ha la pany+tsa pU dza ho :
bdun pa dug gsum rnam dag gi mchod pa ni :
hU~M hrI:
snang ba 'od kyi dkyil 'khor sku :
sgra grags sngags kyi nga ro can :
thugs srog zer gyi 'phro 'du gsal :
dug gsum dag pa'i mchod pa bzhes :
ma hA mAM sa rak+ta kiM ni ri ti pU dza ho :
brgyad pa bdud rtsi sman mchod ni :
hU~M hrI:
rang byung thig les dug lnga 'joms :
sku dang ye shes lnga dang ldan :
snang srid 'od lnga lhun gyis grub :
rlung lnga dngas ma lnga ru grol :
oM AHhU~M:
ma hA sarba ma hA pany+tsa a mr-ita hU~M hrIHThA:
hU~M hrI:
kun gzhi thig le chen po la :
spang blang rtog pa kun tu bral :
thun mong mchog gi 'od gsal ba :
lnga ldan bde ba chen pos mchod :
sarba ma hA pany+tsa a mr-ita khA hi :
hU~M hrI:
stong 'byams ma yin dngos grub che :
snang 'byams ma yin mtha' dang bral :
gnyis med zung 'jug rang rig mchog :
bde chen bde ba'i dngos grub stsol :
kA ya wA ka tsit+ta sarba sid+d+hi hrI:
dgu pa 'dod yon gtor mas mchod :
hU~M hrI:
snang ba stong pa'i snod nang du :
rig pa 'od lnga'i gtor ma bshams :
snang srid yongs rdzogs 'od lnga'i rdzas :
rang shar rang grol mchod pa 'bul :
ma hA ba liM ta khA hi :
bcu pa rak+ta'i mchod pa ni :
hU~M hrI:
'bral med thig le 'od po che :
spyod lam kun tu spang du med :
rang shar rang ngo shes pa yi :
chags pa chen po'i mchod pa 'bul :
ma hA rak+ta khA hi :
bcu gcig pa gsang nan gyi mchod pa ni :
hU~M hrI:
mngon sum ye shes mthong ba la :
yid ches gdengs rnyed ngo sprod kyis :
dus gsum dus med mnyam sbyor ba :
gsang ba nan tan mchod pa 'bul :
sarba pany+tsa a mr-ita dza gad khA hi :
bcu gnyis pa sbyor mchod ni :
hU~M hrI:
glo bur bral ba'i 'od gsal ba :
rig stong 'od lnga kun tu snang :
nyin dang mtshan du mnyam sbyor ba'i :
'du 'bral med pa'i mchod pa 'bul :
oM pad+ma yo gi nI ga na pad+ma pra be sha ya phaT:
bcu gsum pa bsgral mchod ni :
hU~M hrI:
'khrul snang shes pa tha mal pa :
ji ltar snang ba dngos po'i sprin :
dngos med thig le dwangs ma'i mtshon :
kun khyab kun bsgral mchod pa 'bul :
ma traM ru tra pra b+han tsakra mA ra ya phaT:
bcu bzhi pa ni bstod pa ste :
hU~M hrI:
rab 'byams snang la 'od gsal ba :
rdo rje'i sku la phyag 'tshal bstod :
'ur ting sil chol gang bur sgrar :
grags pa'i gsung la phyag 'tshal bstod :
dus gsum mi 'gyur thig le che :
mnyam nyid thugs la phyag 'tshal bstod :
rig pa rang rtsal kun tu snang :
yon tan rgyas la phyag 'tshal bstod :
rtog 'dul ye shes 'od lnga gsal :
phrin las mdzad la phyag 'tshal bstod :
bco lnga pa ni bshags pa bya :
hU~M hrI:
sdug bsngal kun dang gdod nas bral :
ma rig log rtog sdug bsngal bcing :
rnam snang chos bdun 'khrul 'khor gyis :
dug lnga glo bur rang sar bshags :
oM AHhU~M hrI:
badzra satwa sa ma ya :
ma nu pa lA ya :
badzra satwa twe no pa tiSh+Tha :
dr-i D+ho me b+ha wa :
su to Sh+yo me b+ha wa :
a nu rak+to me b+ha wa :
su po Sh+yo me b+ha ba :
sarba sid+d+hi m+me pra yats+tsha :
sarba karma su tsa me :
tsit+taM shre yaHku ru hU~M:
ha ha ha ha ho :
b+ha ga wAn sarba ta thA ga ta :
badzra mA me muny+tsa :
badzrI b+ha wa :
ma hA sa ma ya :
badzra satwa A:
bco lnga rig rtsal sbyang ba'i phyir :
kun bzang chos bdun dang ldan pas :
rig pa 'ben la gtad pa'i phyir :
dang po 'dra 'bag nyid la blta :
snang ba nyams 'og tshud par 'gyur :
rgya rgya rgya :
gnyis pa yid yul mig btsum blang :
ma bcos ma bslad lha nyid bsgom :
bskyar zhing thun re nyid la ni :
lan bdun sbyangs na lha ru 'char :
rgya rgya rgya :
gsum pa lha de sems su brtags :
lha nyid rang la rang nyid lha :
lha dang rtog pa dbyer med phyir :
thams cad sems su grol bar 'gyur :
rgya rgya rgya :
bzhi pa bogs su dbyung ba ni :
rtag brtan a 'thas gyur pa na :
me long gsal ba mdun bzhag la :
de la sku 'bag bstan cing blta :
rgya rgya rgya :
lnga pa gcig tu gyur pa ni :
me long nyer lngar sku yang bstan :
thams cad snang gsal rig pa'i sku :
nam mkha'i mtha' khyab 'phel bar 'gyur :
rgya rgya rgya :
drug pa thun gcig sor mo gcig :
de nas thun re bzhi 'gyur nas :
mthar ni nam mkha'i mthar thug pa :
gcig gis yongs su gang bar bsgom :
rgya rgya rgya :
bdun pa de nyid thun re yang :
sbyar zhing bzhi 'gyur nyid du 'gyur :
slar ni yung 'bru'i tshad tsam gyis :
'khor 'das kun khyab kun bzang bsgom :
rgya rgya rgya :
brgyad pa rnam dag mchog gi lam :
gdod nas 'khrul pa med pa la :
glo bur lhan cig skyes pa'i sems :
snod bcud lhar gsal ye shes kyis :
nyi shar sprin bzhin dag par 'gyur :
rgya rgya rgya :
dgu pa de nyid gsal bstan nas :
snang srid de dag byang chub sems :
thig le zlum po'i bdag nyid do :
lha tshogs cir snang cir srid kyang :
thams cad kun bzang rig pa'i lha :
mang nyung rnam pa gcig nyid dang :
du ma'i mtha' las 'das par blta :
des ni skad cig nyid la grol :
ci phyir rang gis rang bcings pa :
rang gi ye shes rang shar bas :
rang grol nyid du mngon sangs rgya'o :
sa ma ya :
rgya rgya rgya :
bcu drug rdzogs rim bsgom pa'i rim pa ni :
bsam brjod bral ba'i sems nyid ka dag de :
ma 'gags wal le gsal ba sangs rgyas dngos :
de la rgyun du gnas pa tha snyad kyi :
sgom dang sgrub pa bya rgyu med par rdzogs :
ci phyir rang rig chos skur dag pa la :
skye shi med pas las dang rnam smin med :
de med bskyed dang rdzogs pa'ang ci yang med :
'khrul dang grol ba'i ming yang de la med :
med pa'i don la mnyam pa'i rgyal por bzhag :
dwangs bas thun gcig bsgoms na 'khor ba 'jig :
sa ma ya :
rgya rgya rgya :
gnyis pa bde gshegs kun gyi byang chub sems :
yang dag snying po 'od kyi phung po can :
yin ni gcig yin khyab ni kun tu khyab :
gnas ni rtag tu snying gi dbus na 'o :
gsal stong phyogs bcur dus gsum kun du gsal :
rang nyid rang 'od yin phyir ngo she+es na :
sku dang ye shes rgyal ba'i zhing du grol :
ma dag las kyi snang ba'i skyon dang bral :
rang 'od ma shes lus dang bag chags kyis :
snang ba'i go phye 'khrul pa rgya bskyed nas :
rang gnas ye shes rang dang mjal mi 'gyur :
de phyir lus ni drang srong tsog pu dang :
rlung ni dal ba mig ni zim bus blta :
mngon sum ye shes mthong bas grol bar 'gyur :
rgya rgya rgya :
gsum pa blang dor med pa'i 'dug stangs kyis :
dwangs ma'i rlung bcing thad ka'i mig gis blta :
chos rnams mngon sum ye shes mthong ba ni :
glo bur dri bral rang rig sangs rgyas dngos :
mig ni dal bar g.yas g.yon mdzod spur gcun :
nyams snang gong 'phel tha mal rnam rtog 'gag :
'od gsal don gyi ye shes de nyid ngang :
rgyun du brten pas bskyed rdzogs lhun gyis grub :
srid pa tha mal gyur pa nyid yin no :
sa ma ya :
rgya rgya rgya :
bzhi pa seng+ge rab tu 'gying ba yi :
'dug stangs steng 'og 'jam dpal ye shes rlung :
kha sbyar mig ni mdzod spu'i steng thad blta :
ma bskyed rdzogs pa'i sku gsum ye shes ngang :
thig le thig phran za 'og gur khyim dang :
re lde mig mang dar tshags rtsibs shar dang :
snang ba rnam dag ye shes snang ba 'phel :
tha ma ming zad ye shes rgyun chad med :
'di nyid shes na skye ba med par 'gyur :
sa ma ya :
rgya rgya rgya :
lnga pa snying po'i don bcu'i gnad kyi don :
sbas pa'i ti ka skal ldan snying gi nor :
'bras bu kun gyi yang bcud dwangs ma yin :
de yi dgongs pa yang dag bstan pa ni :
lus gnad bcun pas rig pa yul du mjal :
ngag gnad bcun pas brjod med gnas lugs rtogs :
yid gnad bcun pas 'gyu ba rang sar zad :
gang mthong lta ba dran pa'i chos skur grol :
sa ma ya :
rgya rgya rgya :
drug pa gsang ba don gyi chos bstan pa :
de nyid lam gyi bogs 'don gegs sel ni :
lus kyi ru shan phyed pas mngon zhen bzlog :
'khor ba'i lus la skye ba rgyun chod do :
ngag gi ru shan ngag gi 'khor ba zad :
sems kyi ru shan yid kyi 'khor rgyun chod :
rang don glang seng lus kyi bzhugs stangs gsum :
'khor ba phyags mas 'debs pa'i gdams ngag yin :
chos sku'i gzigs stangs dwangs ma 'dren byed do :
thabs kyi ye shes gtsug tor rtse mor bzlog :
longs sku'i gzigs stangs zur la yid tsam dal :
snyoms par bltas pas rang snang ye shes spel :
sprul sku'i gzigs stangs phyed btsum zim bu yis :
'khrul snang zad cing rig snang gnyis med brtan :
sa ma ya :
rgya rgya rgya :
bdun pa skabs skabs mig ni dam du btsum :
lus ni gang bde skabs su skyil krung bcas :
skabs skabs rdo rje'i 'dug stangs nan tan bskyed :
skabs skabs rna bar lag pa bkab la nyan :
'ur snang 'od gsal chos sku tshad la phebs :
'khor ba ming med chos nyid klong du zad :
sku dang ye shes zad med 'phel ba med :
'di ni yang gsang snying po'i rdzogs rim mo :
sa ma ya :
rgya rgya rgya :
bcu bdun lus ngag yid kyi gnad bcun pa :
rnam snang chos bdun ngang nas rlung ro 'bud :
rngub bkang skyil dang dgram dang bsre ba dang :
rlung skyon 'bud dang has gdab rim par sbyang :
lus ni snang stong sgyu ma lta bu'i sku :
shel ltar dwangs shing 'od ltar gsal bar bsgom :
des ni tha mal lus kyi zhen dag nas :
gsal stong 'ja' tshon lta bu'i sku ru 'gyur :
sa ma ya :
rgya rgya rgya :
de nas lus kyi dbus su gnas pa'i rtsa :
a wa d+hU ti mda' smyug 'bring po tsam :
phyi dkar zla ba'i 'od ltar snang ba dag :
nang ltar nyi ma'i 'od ltar mched pa thob :
de dbus dwangs ma rlung lnga'i ngo bo ni :
ba thag ltar gsal 'od lngas kun tu gang :
g.yas g.yon ro rkyang dkar dmar mar rtse gnyis :
lte 'og dbu ma'i nang tshud yar gyi rtse :
ltag pa nas 'khyog rna bug g.yas g.yon du :
gsal ba'i don ni thabs shes yul 'dzin rtsa :
dbu mar tshud nas mtha' bral don mthong 'gyur :
de nyid rtag tu bsgom zhing rlung la bslab :
rlung de zad na 'khor ba'i ming dang bral :
rlung de tha mar 'dus na tshe ring zhing :
nad med bde ba'i ye shes 'od gsal thob :
tshe gcig kun bzang snang ba mtha' yas 'grub :
de ni mchog tu mi 'gyur don gyi gnad :
bsam yas rgyud kyi khong snying 'di nyid do :
sa ma ya :
rgya rgya rgya :
skabs su bku mnyes yan lag lnga sbyang zhing :
kha sbyar mgo bo 'jings pa mnye zhing sgyur :
lag pa phyogs bzhir brkyang bskum rkang pa sbyar :
stod dgye smad phab phyogs bzhir bskor mig bsgrad :
has gdab rtsal sprug yan lag bku mnye bya :
rjes su yang dag bde chen sgyu ma'i sku :
bde bas yongs gang stong pa dang mnyam pa :
'od gsal mchog gi thig le snying por bsgom :
sa ma ya :
rgya rgya rgya :
bco brgyad bzlas pa'i rnal 'byor bstan pa ni :
dang por lhar gsal bskyed rdzogs gnyis med ngang :
rngub pa'i rlung ni oM gyi ngo bor bzlas :
gnas pa'i rlung ni AHyi ngo bor bzhag :
'byin pa'i rlung ni hU~M zhes gdangs kyis bzla :
de ni bzlas pa kun gyi mchog yin no :
tshe ring nad med sems gnas stong nyid rtogs :
sa ma ya :
rgya rgya rgya :
gnyis pa thugs kar pad+ma 'dab brgyad pa :
dkar gsal dmar ba gnyis brtsegs lte dbus A:
'dab brgyad dang por 'dab rer yi ge re :
ring dang thung ba 'od dkar thig le gsal :
a A:
i I:
u U:
r-i r-I:
l-i l-I:
e ai :
o au :
aM a :
'dab brgyad 'og dmar kA li rim par dmar :
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha :
k+Sha :ni kun gyi rtsa ba gnas par bsgom :
rlung dang bstun cing yid gtad bzlas byas na :
snang mched thob pa'i 'od gsal 'char bar 'gyur :
sa ma ya :
rgya rgya rgya :
bzhi pa bsnyen pa srog gi bzlas pa ni :
thugs kar hrIHgsal hrIHyig mang du bzlas :
de bzhin gshegs pa kun gyi srog yin no :
ha ni rlung yin longs sku kun gyi sngags :
de nyid bzlas na rlung sems gnyis med grol :
rang bzhin sprul sku smin byed de yin te :
de bzlas drod kyi ye shes skye bar 'gyur :
a ni skye med chos kyi sku yin te :
i ni don dam ngo bo nyid dang ldan :
rtogs shing bzlas pas bde stong mchog tu 'gyur :
der ni bde gshegs yongs 'dus sngags 'di bsnyen :
hrI:
de nas nye bar bsnyen phyir gsang sngags kyi :
rgyal po de nyid sum brtsegs nyid du bzlas :
hrIHhrIHhrI:
lnga pa sgrub pa don gyi snying po ni :
oM AHhU~M:
badzra gu ru pad+ma thod phreng rtsal :
badzra sa ma ya dza :
badzra A yu She hU~M b+h+rU~M nr-i dza :
sid+d+hi pha la hU~M A:
de nyid bzlas tshe snying kha'i sngags phreng gsal :
de las sngags phreng sku yi dbyibs nas brgyud :
yab kyi zhal nas thon te yum zhal zhugs :
yum gyi pad+ma 'od kyi bde bas gang :
gsang ba'i sbubs nas 'od ni lte ba dang :
snying gar thim pa'i tshul gyis bde chen ngang :
ye shes chen po tshe yi bdud rtsir gyur :
de nyid brgya stong tshar rjes go bzlog tu :
yum gyi pad+ma drod kyi ye shes ngang :
dwangs ma'i rlung gsum ro gcig gyur pa yi :
'od kyi rgyun lam bde ba'i bcud kyis brgyan :
yum gyi mkha' nas bde ba'i gnas su byon :
thim pas thugs kyi dkyil 'khor 'od kyis gang :
chos nyid stong gsal nam mkha' dag pa ltar :
ye shes 'od lnga nyi ma'i dkyil ltar gsal :
de nyid 'od zer 'bar ba gyen du brgyud :
zhal dang spyi bo sku yi gnas kun gang :
slar 'dus yum gyi zhal nas bdag nyid kyi :
shangs bug g.yon dang zhal gyi sgo nas zhugs :
rim gyis mar song thugs kar hrIHla thim :
'od gsal bde chen 'bar ba'i dkyil 'khor du :
rig pa srog gi dwangs ma gsal bar bsgom :
drug pa sgrub chen dbang gi bzlas pa ni :
gsang sngags rgyal po de nyid bzlas pa dang :
sangs rgyas gang gA klung gi bye ma snyed :
ma lus 'dus pa'i mtshan mchog brgya rtsa brgyad :
bzlas dus thugs ka'i sngags phreng rab bkod de :
de las byung ba'i sngags kyi phreng thag gis :
sku yi dbyibs brgyud phyogs bcur bzhugs pa yi :
lha rnams kun gyi thugs kar thim pa las :
sku yi byin rlabs srog gi dwangs ma bsdus :
rim par gyen gshegs zhal nas thon pa yi :
'od kyis 'jig rten khams kun yongs su gang :
sangs rgyas mchod cing sems can don kun byas :
'khor 'das kun gyi tshe bsod ye shes bsdus :
rlung dang bstun te zhal gyi sgo ru bsdus :
rngubs shing rang gi zhal du ma lus zhugs :
snying nang 'od kyis lus sems smin par bsam :
brgya dang rtsa brgyad stong rtsa brgyad dang ni :
khri 'bum la sogs dus skabs rtags la sbyar :
sa ma ya :
rgya rgya rgya :
bdun pa las sbyor dbang gi bzlas pa ni :
snod bcud kun khyab bdag nyid gtso 'khor la :
snang srid rgyal ba rig 'dzin mkha' 'gro dang :
chos skyong sde brgyad rigs drug ma lus thim :
snang srid dmar 'byams stong gsal 'od du 'bar :
rtsa gsum 'khor lo yan lag nying lag gi :
rtsa rnams gsal ba shel gyi bum nang na :
rin chen phreng ba dar skud brgyus 'drar gsal :
gsang sngags rgyal po lan gsum brjod byas te :
rigs bdag bla ma yab yum de nyid la :
bum pa'i dbang bskur gsol ba gdab byas pas :
spyi gtsug bde chen drod kyi dkyil 'khor na :
khyab bdag mgon po kun bzang tshe dpag med :
gnyis med sbyor ba'i dpral ba'i oM yig las :
'od zer dkar po dmar po'i mdangs ldan 'phros :
zhing khams kun tu bzhugs pa'i sangs rgyas dang :
rig 'dzin byang sems 'phags pa'i tshogs bcas mchod :
de dag sku yi gnas nas byung ba'i 'od :
tshe dang ye shes sku yi dbang mchog de :
ma lus yongs 'dus bdag nyid yab yum gyi :
dpral bar oM thim oM zhu lus kyi rtsa :
phra rags ma lus byang chub sems kyis gang :
snang stong zung 'jug dpal ldan rdo rje'i sku :
mi 'gyur tshe yi dbang mchog thob par bsam :
gsang sngags rgyal po brgya rtsa brgyad du bzla :
rgya :
de bzhin mgrin pa'i AHlas dmar ba'i 'od :
'phros nas mchod cing mnyes nas ljags steng gi :
tshe dang ye shes gsung gi dbang mchog de :
yongs 'dus mgrin pa'i AHla rab tu thim :
AHzhu 'od 'bar rtsa rnams khyab pa'i rlung :
ma lus byin rlabs gsal stong dpal dang ldan :
gsung gi rdo rje 'gag med tshe dbang thob :
gsang sngags rgyal po sngar ltar brgya rtsa bzla :
rgya :
thugs las hU~M gi 'od 'phros mchod byas pas :
thugs kyi tshe bcud ye shes mthing mdog 'od :
thugs ka'i hU~M thim hU~M 'bar rtsa rnams kun :
khyab pas thig le bde ba chen por 'bar :
hU~M zhu byin rlabs rig stong rdo rje 'chang :
dri bral thugs kyi ye shes tshe dbang thob :
gsang sngags brgya rtsa brgyad bzlas don kun 'grub :rgya :
slar yang gnas gsum kun nas 'od zer 'phros :
dus gsum kun tu sku gsum zhing khams mchod :
srid gsum dbang bsdus khams gsum 'od du zhu :
bdag lus ngag yid 'od gsal ye shes sku :
gzhon nu bum pa'i rig pa rtsal gyi dbang :
bskur thob bral ba'i yang dag don la blta :
de ni sprul sku'i dbang bzhi'i bsnyen pa ste :
phyi yi sgrub pa gsang ba'i yang tig yin :
gsang sngags lto tshil 'di yin snying la chongs :
'di dang ma bral rgyal ba kun dang mnyam :
sa ma ya :
rgya rgya rgya :
da ni longs sku nang gi dbang bzhi ni :
spyi gtsug bla ma yab yum gsal ba la :
gdung ba'i shugs kyis gsol ba 'di ltar gdab :
oM AHhU~M hrI:
gu ru kA ya wA ka tsit+ta dz+nyA na a b+hi Shiny+tsa ma ma ku ru ye swA hA:
yab yum gnyis med sbyor ba'i ye shes 'od :
phyogs bcu dus gsum bzhugs pa kun la phog :
'khor 'das tshe dang ye shes bsod nams dbang :
dpal dang longs spyod sku gsung thugs dang ni :
yon tan phrin las zhing khams mdzad pa kun :
ma lus spyan drangs bla ma'i gnas bzhir thim :
yab yum gsal bkrag bde chen 'od du 'bar :
sbyor mtshams byang sems dkar gsal dmar ba'i 'od :
skal ldan dwangs mas brgyan pa tshe yi bcud :
spyi bor byin pas rtse mo rnam bkod gang :
bde ba chen po bum dbang sprul sku rgyas :
mgrin par byon pas ro 'dus ma lus gang :
gsal ba chen po gsang dbang longs sku rgyas :
snying khar byon pas dran pa rnam bkod gang :
mi rtog chen po shes rab ye shes rgyas :
lte bar byon pas srid pa chags byed gang :
nyams su dbyer med ngo bo nyid sku rgyas :
gsang gnas byon pas bde ba myong byed gang :
dran pa nyer bzhag yang dag spong ba bzhi :
rdzu 'phrul rkang pa bzhi dang dbang po lnga :
stobs lnga yongs rdzogs tshogs lam gsum dang ni :
drod dang rtse mo sbyor ba chos rgyun gyi :
lam rnams mthar phyin 'dzag med kun tu 'khyil :
rlung dang bstun pa'i gsang sngags brgya rtsa bzla :
rgya :
de nas chos sku gsang ba'i dbang bzhi ni :
bdud rtsis lus ngag yid gsum gang ba'i dus :
bde gsal mi rtog ye shes rnam kun rdzogs :
de nyid rab tu brtan byed kha sbyor gyi :
rlung dang bstun pa'i bde stong ye shes ni :
'og rlung bskum pas yab yum sbyor mtshams nas :
phyogs bcur 'phros pa'i 'od kyis rgyal ba mchod :
dngos grub ma lus dbang gi bdud rtsir bsdus :
'od zer lnga ldan gsang ba'i sbubs su thim :
rim gyis gnas brgyud gtsug tor bla ma la :
'dus shing thim pas mchod pa'i longs spyod ni :
kun tu bzang po'i rnam 'phrul ji bzhin mchod :
yab yum sku ni nyi ma bye ba'i 'od :
gcig tu gyur pa'i snying po lta bur 'bar :
gsang sngags rgyal po brgya dang rtsa brgyad bzlas :
dang po gsang gnas 'dus pa'i dwangs ma'i 'od :
kha dog lnga gsal bde chen g.yung drung lha :
ye shes rlung gi pho nya 'bar ba yis :
lte bar bkug pas srid rtsa bdag 'dzin sbyangs :
chos sku bum dbang bde ba'i drod du 'bar :
snying gar drangs pa gsang dbang gsal ba'i drod :
mgrin par drangs pa gsum pa mi rtog drod :
spyi bor drangs pa bzhi pa dbyer med drod :
gtsug tor son pa byang chub chen po'i sa :
sa bcu mthar thug lam lnga ma lus bgrod :
ye shes lnga rdzogs sku lnga'i go 'phang thob :
'di ni 'jig rten 'das pa'i ye shes lam :
de ni sgrub pa kun gyi yang gsang bcud :
rtag tu sgom bzlas tshe gcig sangs rgyas thob :
sa ma ya :
rgya rgya rgya :
yang gsang snying po mchog gi bzlas pa ni :
bla ma yab yum bde chen lam nas byon :
dpral bar me long ye shes dbang bzhi bskur :
mgrin par sor rtog snying gar chos kyi dbyings :
lte bar mnyam nyid gsang bar bya grub kyi :
ye shes gsal ba 'od kyi dbang bzhi bskur :
dga' ba mchog dga' dga' bral lhan cig skyes :
gnas rab kun tu mchog gi ye shes mthong :
rtag tu 'gyur med snying gi dbus nyid du :
dwangs ma chen po 'od lnga'i klong yangs nas :
shin tu ma 'dres kun tu lham mer gsal :
yab yum mnyam sbyor snying gi mun pa sel :
dwangs ma'i lus ngag ye shes rig par ston :
bde gsal mi rtog ye shes lnga dang ldan :
de ni rtag tu mi 'gyur kun 'gro zhing :
de nyid dran pas dbang bzhi rgyun chad med :
lus ngag yid dang rlung gi rtar bskyon nas :
gsang sngags rgyal po rtag tu ma yengs bzlas :
sku gdung ring bsrel 'od kyi phung po ru :
mngon par rdzogs pa'i sangs rgyas thob par 'gyur :
de ni rig 'dzin bye ba'i thugs kyi srog :
las sbyor dang por mngon par sangs rgyas te :
rgyud rgyal snying po bsdus pa'i yang bcud yin :
sa ma ya :
rgya rgya rgya :
bcu dgu pa ni thun mtshams mchod bstod de :
brgya stong khri 'bum bye ba la sogs pa :
ji ltar sgrub pa'i thun la rnam pa bzhi :
stong stong sngags dang brgya rtsa brgyad la sogs :
rlung gi sbyor ba rdzogs nas dngos su 'am :
yid las sprul pa ting 'dzin cho 'phrul gyis :
skad cig dran pa'i 'od gsal chen por brlab :
gdung dbyangs snyan pas rang la mchod cing bstod :
hU~M hrI:
snang ba ma 'gags gsal le ba :
sku yi mchod pa bzhes su gsol :
sgra kun ma 'dres stong gsal ba :
gsung gi mchod pa bzhes su gsol :
dran rig ma 'dres bde gsal ba :
thugs kyi mchod pa bzhes su gsol :
phyogs chos ma 'dres sa lam rdzogs :
yon tan mchod pa bzhes su gsol :
phrin las ma 'dres lhun gyis grub :
lnga ldan mchod pa bzhes su gsol :
a la la ho :
ka dag spros dang bral ba la :
lhun grub 'od gsal rgyun chad med :
mngon sum ye shes zang thal ba :
glo bur rtog sgrib mthol lo bshags :
hU~M hrI:
chos sku rig pa zang thal ba :
kun tu snang la phyag 'tshal bstod :
longs sku 'od gsal dwangs gsal ba :
kun tu khyab la phyag 'tshal bstod :
sprul sku 'dzin pa rang grol ba :
kun tu grol la phyag 'tshal bstod :
ngo bo nyid sku khyab bdal ba :
kun tu mnyam la phyag 'tshal bstod :
mngon par byang chub mi g.yo ba :
kun mkhyen kun rig phyag 'tshal bstod :
phyag 'tshal rang rig chos kyi sku :
phyag 'tshal kun mkhyen ye shes che :
phyag 'tshal kun khyab kun tu bzang :
phyag 'tshal de bzhin gshegs pa'i sku :
phyag 'tshal thog ma'i mgon po che :
phyag 'tshal rnam par snang mdzad la :
phyag 'tshal yang dag sangs rgyas la :
phyag 'tshal ye shes lnga bdag la'o :
oM na mo b+ha ga wa te :
a pa ri mi ta :
A yur+dz+nyA na :
su bi nish+tsi ta te dzo rA dzA ya :
ta thA ga tA ya :
a ra ha te :
samyak+saM bud+d+hA ya :
tad+ya thA:
oM puN+ye puN+ye :
ma hA puN+ye :
a pa ri mi ta puN+ye :
a pa ri mi ta puN+ye :
dz+nyA na saM b+ha ro pa tsi te :
oM sarba saMskar pa ri shud+d+he d+harma te :
ga ga na sa mud ga te swa b+hA ba :
bi shud+d+he ma hA na ya pa ri wA re swA hA:
bstod pa'i rgyal po 'di nyid ni :
brgya'am stong du sus bzlas pa :
rgyal ba kun gyi yon tan dang :
ye shes kun tu 'dzin par 'gyur :
sa ma ya :
rgya rgya rgya :
nyi shu pa ni sgom sgrub kyi :
thun mtshams dngos grub blang bar bya :
hU~M hrI:
skye ba med las thams cad skye :
rten 'brel cho 'phrul zung 'jug don :
mchog dang thun mong ye shes sems :
grub pa rtags kyi dngos grub stsol :
kA ya wA ka tsit+ta sarba sid+d+hi oM AHhU~M hrIHA yur+dz+nyA na sid+d+hi hU~M hU~M:
gnyis med dkyil 'khor mchod pa'i thabs :
bcu 'am nyi shur bsdus pa ni :
dngos gzhi yin te sgrub pa'i chos :
rim pa rdzogs par bstan pa 'o :
sa ma ya :
rgya rgya rgya :
gsum pa las sbyor rjes kyi las khrigs las :
dang po rnam dag che ba bskyed pa ni :
che ba lnga dang thabs rten rnam lnga 'o :
dang po ni :
hU~M hrI:
bdag nyid sangs rgyas rnams ni thams cad kyi :
ye shes ye nas rtag tu yin pa'i phyir :
snang rung srid pa'i ming ni ye nas med :
gal te snang yang sangs rgyas nga yi rtsal :
hU~M hU~M hU~M:
hrIHhrIHhrI:
snang srid skur gsal ye shes nga rgyal lo :
rgya :
gnyis pa ni :
hU~M hrI:
bdag nyid khro rgyal rta mgrin dpa' bo'i sku :
dbyug tho zhags pa dur khrod chas brgyad ldan :
rta skad rngam sgrog bskal pa'i me ltar 'bar :
pad+ma nyi zla lha chen gdan du bting :
sku che yan lag hrags pas stong gsum gang :
hrIHbadzra kro ta h+ya grI wa hu lu hu lu hU~M phaT:
dpal gyi thugs kar pad+ma 'dab brgyad dbus :
hrIHlas tshe dpag med pa sku mdog dmar :
rin chen rgyan mdzes mnyam gzhag tshe bum 'dzin :
skyil krung 'od 'bar dwangs ma 'od lnga'i dbus :
zhi 'dzum mtshan dpe'i thugs kar 'od lnga yi :
thig le dwangs ma sgo nga'i dbyibs su gsal :
oM b+h+rU~M badzra A yu she hU~M A:
AHb+h+rU~M badzra A yu she hU~M A:
hU~M b+h+rU~M badzra A yu she hU~M A:
oM badzra rak+Sha kA wA tsi hU~M:
de nas dpal gyi lte dbus yi ge raM:
de las me 'bar nad gdon sdig sgrib bsregs :
phyir rlung drag po gsum gyis dug rnams dbyung :
de nas kha gdangs shes rig nam mkhar gtad :
kha sna gnyis nas nam mkhar hub kyis gdab :
khams gsum 'jig rten khong du sib sib rngub :
de yi 'od kyis mchod pas nam mkha' yi :
tshe dpag med pa shel ltar dkar ba'i mdog :
zag med ye shes tshe dang dpal kun 'bar :
phyi nang lus sems bdud rtsis mer gyis gang :
'chi bdag bdud las rgyal ba'i che ba bskyed :
thun gcig la ni brgya 'am nyer gcig rngub :
sgregs pa byung tshe nges par 'chi ba bslu :
'di ni gsang ba srog gi dwangs ma ste :
'di yis mi bslu srid mthar med pa'i phyir :
sangs rgyas rnams ni ma lus thams cad kyi :
gsung gi gsang ba mchog gi nga rgyal lo :
rgya rgya rgya :
gsum pa ni :
hU~M hrI:
snang srid rnam dag ye shes lnga yi mdangs :
gzugs snang thams cad kun bzang rig pa'i rtsal :
snying gi thig le sangs rgyas kun gyi srog :
rtag tu 'chi ba med pa'i bdag nyid che :
hrI:
srog gi thig le thugs kyi nga rgyal lo :
rgya rgya rgya :
bzhi pa ni :
hU~M hrI:
sku yi yon tan mngon sum ye shes gsal :
gsung gi yon tan rgyun chad med pa'i sgra :
thugs kyi yon tan 'char nub med pa'i dpal :
sangs rgyas lnga yi bdag nyid nga rgyal che :
hU~M hU~M hU~M:
yon tan mi 'dzad cho 'phrul nga rgyal lo :
rgya rgya rgya :
lnga pa ni :
hU~M hrI:
dwangs ma'i rlung lnga snying gi thig le la :
las kyi rlung lnga lte ba'i gtum mo 'bar :
snang mched thob pa'i phrin las myur ba'i stobs :
lhun gyis grub pa'i ye shes bdag nyid che :
ha ha ha ha ha :
phrin las thams cad rlung gis 'grub pa ste :
bya grub ye shes nga rgyal che ba 'o :
rgya rgya rgya rgya rgya :
sa ma ya :
mtha' rten dang po gza' tshes bzang ba la :
bram ze'i ras la sngags chu sman gyis sbyang :
dkyil 'khor lha tshogs tshang ba'am gtso rkyang rung :
sdom brtson gyis bris rten la rab gnas bya :
bum pa mtshan ldan gangs rgyud chu yis bkang :
bum rdzas nyi shu lnga ldan dri bzang sbyar :
dar dmar mgul chings dung chos spos chus bkang :
lha yi phyag rgya dar dmar dgu bsgril gyi :
rdo rje gzungs thag ldan pa de mdun bzhag :
tshe rdzas 'bru sna'i phye sman 'o ma chang :
gangs chus sbrus la pad+ma rin chen dbyibs :
mtshal lam 'bri mog dkar gyi rgyan gyis spras :
de yi mtha' rten 'dab brgyad pad+ma'i dbus :
rdzas brgyad rgyal srid bdun dang bkra shis brgyad :
dar 'phan gur phub phyi nang mchod pa bkram :
de ni sku yi tshe rten bzang po 'o :
gnyis pa gsung gi tshe chang bzang po'i rdzas :
g.ya' med bum pa'am thod pa mtshan ldan nang :
chang dang bu ram sbrang rtsi 'o mas bkang :
sha lnga bdud rtsi chos sman ldan par bya :
dar dmar kha bcad pad+ma'i gdan la bzhag :
thugs kyi tshe rten tshe 'khor tshe mda' dang :
tshe g.yu gser thig dar dmar tshe ril gyis :
gang ba'i snod du bcug la mdun du bzhag :
yon tan tshe rten lcags kyi par bu ru :
cong zhi bzang po'i rigs can bre gang ni :
rnam snang la sogs rigs lnga'i byang chub sems :
brag zhun bzang po phul gang yum lnga'i bcud :
rdza bzang lcags snod tsha la med pa ru :
so sor bzhu la khaN+Da'i dwangs ma bsags :
rtsi mar bzang po srang ni sum cu dang :
sbrang rtsi bre do bu ram bre gsum bsags :
de ni rkyen gsum bkrag bcud stobs kyis gson :
khan Dar bskol ba'i shugs pa ba lu mtshe :
mkhan pa 'om bu 'chi med mya ngan med :
rang rang lo 'dab me tog rgyas dus bsdu :
bzang drug a bar skyur gsum tsan+dan rnams :
cha mnyam 'phrod yang kha bsgyur nyid du bsags :
de rnams sman mar legs sbyar ril bu ni :
lha yi grangs ni gcig gsum lnga bdun dang :
bcu gcig bcu gsum la sogs kha yar bsgrub :
dar ser kha bcad gzungs thag btags la bzhag :
phrin las tshe rten zangs sam tsan dan la :
phur pa sor ni bcu gnyis ldan pa yi :
khro rgyal rta mgrin zhal dang chu srin gyi :
kha nas sbrul gyi chun po byung ba la :
yungs dkar dar dmar cod pan mgul du gdag :
tsan dan dkar dmar phur pa'i dbal la dkris :
zangs gzhong nang du 'bras bu dmar po yis :
yongs su gang ba'i steng du gzug par bya :
de mdun tshogs dang mchod pa'i yo byad bsags :
sa ma ya :
rgya rgya rgya :
tshe bum nang du dkyil 'khor lha tshogs bskyed :
tshe rten nang du mgon po tshe dpag med :
dmar po phyag gnyis tshe bum rgyan gyis mdzes :
pad+ma nyi zla 'od kyi dbus su gsal :
thugs kar tshe bdag mgon po tshe dpag med :
dkar gsal zhal gcig phyag gnyis tshe bum 'dzin :
yab yum sbyor bas tshe rgyun 'beb par bsam :
tshe chang nang du hrIHlas tshe dbang rtsal :
dmar gsal phyag gnyis pad steng thod pa 'dzin :
za 'og ber gsol dar dmar cod pan can :
'dzum zhal rigs bzhi'i mkha' 'gros bskor ba yi :
thugs kar pad+ma 'dab bzhi nyi ma'i steng :
hrIHdmar tsheg drag ldan pa'i 'od zer gyis :
gnyis med sbyor ba'i bdud rtsi chen po 'beb :
thugs rten tshe mda' tshe g.yu 'khor lo dang :
tshe ril re re'ang dkyil 'khor lha ru bskyed :
skye shi med pa'i g.yung drung 'od du 'bar :
yon tan rdzas rnams rigs lnga yab yum sku :
pad+ma thod phreng lta bur gsal ba la :
pad+ma 'dab bzhir rigs bzhi yab yum dang :
gzhan rnams rtsa ba'i dkyil 'khor ji bzhin la :
sman gyi lha dang drang srong tshogs bcas bskyed :
yab yum gnyis med sbyor ba'i byang chub sems :
dmar ser 'od kyis thams cad gang bar bsam :
phrin las tshe rten rta mgrin rgyal po la :
khro rgyal 'bum gyi tshogs kyis bskor ba rnams :
g.yas pas mtshon cha sna tshogs 'debs shing 'dul :
g.yon pa 'khor 'das kun gyi tshe bcud kyis :
yongs su gang ba'i bum pa thugs kar 'dzin :
'bar 'phro rngam brjid bdud rnams 'dul bar bsam :
rgya rgya rgya :
hU~M hrI:
sku gsung thugs dang yon tan phrin las kyi :
lha rnams kun gyi ye shes rig pa'i rtsal :
sku gsung thugs ldan srog gi ye shes ldan :
ma lus kun khyab rdul snyed 'khor tshogs kun :
gnyis med snyoms 'jug phrin las lhun gyis grub :
spyan 'dren gshegs dang bzhugs pa dbyer med kyang :
rtog 'dul dam tshig rten la spyan 'dren na :
sgyu ma'i rnam 'phrul glog ltar myur ba yis :
'dir gshegs 'dir bzhugs gnyis med thim par mdzod :
phyag dang phyag rgya phyi nang gsang mchod bzhes :
dngos grub cho 'phrul cir yang snang bar mdzod :
a ral+li dza :
dzaHhU~M baM ho :
sarba pU dza ho :
de nas bdag nyid lhar gsal ba'i :
thugs nas byung ba'i 'od dmar pos :
mdun gyi lha rnams thams cad kyi :
thugs rgyud bde ba chen por bskul :
thugs nas byung ba'i 'od zer ni :
kun tu dmar ba'i phreng ba yis :
lte ba'i khung bu nas brgyud de :
yab yum lte ba'i khung du zhugs :
sku lus ma lus gang ba'i 'od :
phyogs bcu'i 'jig rten khams su 'phros :
dngos grub ye shes tshe yi bcud :
nam mkha'i khams kun gang bar byon :
yab yum zhal gyi dkyil 'khor nas :
slar 'dus sku gang sbyor mtshams lud :
snang srid bde ba chen por 'gyur :
gzungs thag nas bzung gsang sngags ni :
sku yi dkyil 'khor la dmigs te :
thod phreng rtsa ba'i gsang sngags bzlas :
tshe rdzas dmigs pa'i gsang sngags ni :
oM AHhU~M hrIHbadzra A yu she hU~M b+h+rU~M nri dzaHsid+d+hi pha la hU~M A:
tshe chang la ni hrI nyid bzlas :
tshe mda' srog gi 'khor lo la :
hrIHdang rtsa ba'i sngags dang ni :
brgya rtsa brgyad pa'i mtshan sngags dang :
rten 'brel snying po la sogs pa :
byin rlabs can gyi tshe sngags bzlas :
yon tan sman gyi dkyil 'khor la :
rtsa sngags sham bur bzlas pa'i sngags :
oM badzra satwa hU~M b+h+rU~M A b+h+rU~M:
oM badzra satwa hU~M:
rat+na mu tra A yur+dz+nyA na hU~M hrIHThA:
bsnyen pa'i sngags te sum cha 'o :
badzra satwa hU~M:
bai ro tsa na oM:
rat+na saM b+ha wa trAM:
a mi d+he wa hrI:
karma badzra hA:
sgrub pa'i sngags te sum gnyis so :
oM badzra kro ta h+ya grI wa hrI:
sarba ta thA ga ta :
ma hA pany+tsa A:
oM A yur+dz+nyA na ma hA puN+ye tiSh+Tha oM:
de nas las sbyor bcu cha ste :
phur pa dag la'ang de bzhin no :
rgya rgya rgya :
de ltar rdzas dang dkyil 'khor sngags dang ni :
ting 'dzin ye shes bden pa'i mthu stobs kyis :
lha rten gsal zhing bris sku rten rnams bzhad :
don rtags mngon sum nyams snang gong du 'phel :
rmi lam rgyun chad 'od gsal rmi lam na :
nyi zla shar dang mkha' la 'phur zhing lding :
me tog rgyan 'dzin rdo rje dril bu rnyed :
rnga brdung dung 'bud me tog gsar pa rnyed :
rdzing gang chu 'bab lo legs kun gyis bkur :
gos dkar gyon nas me tog dkar po'i thang :
kun tu nyams dga' gru dang zam pa 'dzugs :
kun gyis phyag 'tshal bsnyen bkur bstod pa ni :
bsnyen pa grub cing slob dpon zhal yang mjal :
yi dam lha mthong rig pa nyams dga' dang :
shes rab 'phel zhing mkhar bzung mtshon cha thogs :
dar phyar dung 'bud 'bru dang me tog rgyas :
ser po'i gos dang me tog rgyan phreng mdzes :
rdzas la 'od dang du ba dri zhim 'phel :
me tog char 'bab ya mtshan rtags rnams mthong :
'ja' dang 'od dang sa g.yo 'brug sgra 'byin :
bud med tshogs 'du bsnyen bkur rtsa rlung rgyas :
grub pa'i rtags yin 'khrugs pa rgyal ba dang :
me tog dmar po gos dmar dri med gyon :
lho phyogs nas log byang dang shar du phyin :
'phrang dang zam pa lam la thar zhing bde :
ri dang gyen la 'dzegs shing sAts+tsha mthong :
mchod rten dkar zhal byas shing la lung gi :
grong dang zam pa mang brgal rang yul log :
nyams dga' rig pa dwangs shing las la 'jug :
'khor la brtse zhing chos la dad pa thob :
bskyed rdzogs yid ches nyams myong brtan pa na :
las sbyor dbang gi bya ba 'grub par 'gyur :
de las log na slar yang bskyar zhing bsgrub :
sa ma ya :
rgya rgya rgya :
grub nas dbang dang dngos grub thob bya'i phyir :
gnyis pa tshe bdag rig 'dzin bskul ba ni :
rig pa gzengs bstod rgyan dang cha lugs gsar :
spos dang rol mo mchod rdzas gsar du bsham :
dar gyis g.yab 'dor tshe mda' tshe 'brang thogs :
ma lus 'khor bcas dkyil 'khor bskor zhing ngam :
bde bar 'dug pa'i ngang nas bskul ba ni :
thugs ka'i hrIHlas lcags kyu lta bu'i 'od :
stong gsum kun tu myur mgyogs tshul gyis 'phros :
'khor ba dang ni mya ngan 'das pa'i tshe :
dmar po'i 'od can rdo rje 'khor lo dang :
rin chen pad+ma gri gug thod khrag dang :
ut+pal phreng ba mda' gzhu rgyan phreng gos :
bkra shis rdzas brgyad rtags kyi yon tan brgyad :
rgyal srid sna bdun tshe sngags phreng ba dang :
'bru dang longs spyod sman dang zas la sogs :
dpag bsam shing gi dgos 'dod ji bzhin bkug :
bdag dang rig 'dzin lha dang sgrub pa'i rdzas :
sngags dang phyag rgya 'khor dang longs spyod dang :
gnas dang lag cha zas dang gos la bstim :
thams cad pad+ma rA ga'i 'od ltar 'bar :
mthong dang thos dang bsnoms dang myong ba dang :
reg dang bsams pas tshe dang ye shes kyi :
dngos grub ma lus thob par bsam byas te :
snyan pa'i dbyangs kyis bskul ba 'di ltar bya :
hU~M hrI:
chos dbyings ye shes dbyings nas rol pa'i dpal :
zhi lha yongs rdzogs yab yum sprul 'khor bcas :
che mchog khro rgyal hU~M chen gnyis su med :
'dod pa'i skyon sbyong ye shes pha rol phyin :
skye la dbang ba'i tshe dbang dngos grub stsol :
hU~M hrI:
stong nyid ye shes dbyings nas rol pa'i dpal :
snang mtha'i thugs las sprul pa'i dpal chen tshogs :
khrag 'thung nga brgyad stobs chen gnyis su med :
brnab sems skyon sbyong bzod pa'i pha rol phyin :
smon lam dbang ba'i tshe dbang dngos grub stsol :
hU~M hrI:
me long ye shes dbyings nas rol pa'i dpal :
pad+ma 'byung gnas yab yum sprul 'khor bcas :
sa snying yang dag rnam rgyal gnyis su med :
ma byin len spong sbyin pa'i pha rol phyin :
yo byad dbang ba'i tshe dbang dngos grub stsol :
hU~M hrI:
mnyam nyid ye shes dbyings nas rol pa'i dpal :
blo ldan mchog sred yab yum sprul 'khor bcas :
nam snying 'jam dpal gshed po gnyis su med :
srog gcod las sbyong bsam gtan pha rol phyin :
tshe la dbang ba'i tshe dbang dngos grub stsol :
hU~M hrI:
sor rtog ye shes dbyings nas rol pa'i dpal :
nyi ma 'od zer yab yum sprul 'khor bcas :
gzigs dbang rta mchog pad+ma gnyis su med :
phra ma'i   log lta /
mtshal gyi mchan ltar sgyu 'phrul khro bo'i lha dbang nang 'dug
/skyon sbyong tshul khrims pha rol phyin :
ye shes dbang ba'i tshe dbang dngos grub stsol :
hU~M hrI:
bya grub ye shes dbyings nas rol pa'i dpal :
seng+ge sgra sgrog yab yum sprul 'khor bcas :
phyag rdor phur pa 'khyil ba gnyis su med :
tshig rtsub skyon sbyong smon lam pha rol phyin :
las la dbang ba'i tshe dbang dngos grub stsol :
hU~M hrI:
klong gyur ye shes dbyings nas rol pa'i dpal :
pad+ma sam b+ha yab yum sprul 'khor bcas :
byams pa mngon rdzogs dbyug sngon gnyis su med :
log lta'i rdzun /skyon sbyong brtson 'grus pha rol phyin :
mos la dbang ba'i tshe dbang dngos grub stsol :
hU~M hrI:
lhun grub ye shes dbyings nas rol pa'i dpal :
pad+ma rgyal po yab yum sprul 'khor bcas :
sgrib sel rig 'dzin mi g.yo gnyis su med :
rdzun gyi phra ma /skyon sbyong thabs kyi pha rol phyin :
chos la dbang ba'i tshe dbang dngos grub stsol :
hU~M hrI:
dbyings grol ye shes dbyings nas rol pa'i dpal :
shAkya seng ge yab yum sprul 'khor bcas :
kun bzang dregs 'dul 'dod rgyal gnyis su med :
ngag 'khyal skyon sbyong shes rab pha rol phyin :
sems la dbang ba'i tshe dbang dngos grub stsol :
hU~M hrI:
'da' ka ye shes dbyings las rol pa'i dpal :
rdo rje gro lod yab yum sprul 'khor bcas :
'jam dpal stobs ldan gsum rgyal gnyis su med :
gnod sems skyon sbyong stobs kyi pha rol phyin :
rdzu 'phrul dbang ba'i tshe dbang dngos grub stsol :
hU~M hrI:
ye shes rnam bzhi'i ngang las bzhengs pa mo :
sgeg phreng glu dang gar gyi phyag rgya 'dzin :
rang rang sprul 'khor bsam 'das brjod med tshogs :
dga' bzhi 'phel ba'i tshe dbang dngos grub stsol :
hU~M hrI:
tshad med rnam bzhi'i ngang las bzhengs pa mo :
spos dang me tog mar me dri chab 'dzin :
rang rang sprul 'khor nam mkha'i khams gang nas :
bsdu ba bzhi grub tshe dbang dngos grub stsol :
hU~M hrI:
phrin las rnam bzhi'i ngang las skur bzhengs lha :
rdo rje rin chen pad+ma las byed dpal :
khro rgyal rigs bzhi rang rang sprul 'khor gyis :
bdud bzhi 'joms pa'i tshe dbang dngos grub stsol :
hU~M hrI:
'khor gyi mkha' 'gro rtsi dang sman gyi lha :
drang srong rig 'dzin nam mkha'i khams gang bas :
myur mgyogs las kyis tshe khug byin chen sdus :
ye shes lnga rdzogs dbang dang dngos grub stsol :
tshe 'dzab mjug tu shAn+tiM puSh+TiM dang :
wa shaM mA ra ya phaT mtha' bsgyur gdags :
khyad par puN+yai'i sngags kyis tshe bungs bskyed :
des ni byin 'bebs rig rtsal 'byong ba dang :
dngos grub rnam gnyis mthu dang ldan par 'gyur :
sa ma ya :
rgya rgya rgya :
gsum pa tshogs kyi yo byad thams cad la :
bdud rtsi dri chur bcas pas bsang gtor zhing :
hU~M hrI:
ka dag rig pa kun tu bzang :
lhun grub bde chen 'od lnga yis :
rtog 'dzin tshogs kyi yo byad rnams :
ye shes 'od lngar byin gyis brlab :
oM u tsusma kro ta pe ta li sarba dra byaM shwa d+ha ni hU~M phaT:
oM AHhU~M swA hA:
bzhi pa tshogs rten spyan 'dren pa ni :
hU~M hrI:
ye shes lnga dang sku lnga'i klong :
kun bzang kun tu khyab pa'i lha :
rig pa mngon sum thig le'i sku :
snang srid 'od lnga'i tshogs la gshegs :
badzra sa mA dza :
lnga pa bzhugs su gsol ba ni :
hU~M hrI:
rtag tu mi 'gyur chos kyi sku :
stong gsal 'od lnga lham me ba :
gang du'ang gshegs pa'i yul med cing :
kun la khyab cing gsal bar bzhugs :
sa ma ya :
tiSh+Tha lhan badzra :
drug pa gus pas phyag 'tshal ba :
hU~M hrI:
snying nang pad+ma'i 'od po che :
rang dang ye nas 'du 'bral med :
rang ngo rang shes yid ches kyis :
rang zhal mjal la phyag 'tshal lo :
na mo pU ru sha ya ho :
bdun pa tshogs btegs 'cham stabs skong ba ni :
hU~M hrI:
rang dang 'du 'bral med pa'i don gyi lha :
ma bcos lhun grub rdzogs pa chen po'i ngang :
kun mkhyen kun gzigs kun tu snang ba la :
rang snang dag pa'i 'od kyis thugs dam bskang :
ka dag bsam brjod bral ba'i chos sku la :
stong gsal rnam rtog bral ba'i tshogs kyis bskang :
lhun grub thig le lnga ldan longs sku la :
ma 'dres yongs rdzogs zhi khro tshogs kyis bskang :
mngon sum ye shes zang thal sprul sku la :
nyams snang gong 'phel ye shes tshogs kyis bskang :
dbyings rig gnyis med ngo bo nyid sku la :
rig pa tshad du phebs pa'i tshogs kyis bskang :
rang byung ye shes rdzogs pa'i mngon byang la :
chos nyid zad sar 'khyol ba'i tshogs kyis bskang :
bar do bzhi sbyor rgyal ba'i tshogs rnams la :
sgra 'od zer gsum rgyas pa'i tshogs kyis bskang :
bskang ngo bskang ngo don dam byang chub sems :
skong bar gyur cig 'khor 'das rang grol lo :
g+ha Na tsakra pU dza ho :
brgyad pa bshags pa bya ba ni :
hU~M hrI:
ye nas 'khrul pa med pa la :
rtog 'dzin skyes pa tshogs kyis bshags :
snang srid rig pa chos sku la :
tha dad bzung ba\u0f8e
rigs drug yul rnams med pa la :
'jigs snang las dbang\u0f8e
phan gnod ci yang med pa la :
lha dang 'drer 'dzin\u0f8e
dgra bgegs gdod nas med pa la :
srung zlog byas pa\u0f8e
sems can sems kyi snang ba la :
gzhan du bzung ba tshogs kyis bshags :
mnyam gzhag sangs rgyas zhing khams la :
rnam g.yeng 'khrul pa\u0f8e
byar med lhug par gnas rgyu la :
bya byed las rnams tshogs kyis bshags :
sa ma ya ho :
sa ma ya satwaM:
yig brgya brjod :
de nas tshogs ni mdun bzhag nas :
yi ge brgya pa mang du bzlas :
yang dag ye shes don la bsgom :
sa ma ya :
rgya rgya rgya :
dgu pa las kyi rdo rje yis :
gsum du spros la dang po phul :
hU~M hrI:
kun bzang 'od lnga'i lha tshogs la :
kun tu bzang po'i ye shes kyi :
kun bzang mchod pa rgya mtsho'i tshogs :
kun tu dgyes par 'bul gyis bzhes :
ga Na tsakra pU dza ho :
na mas+sarba ta thA ga te b+h+yo bi shwa mu khe b+h+ya :
sarba thA khaM ud ga te s+pha ra Na i maM ga ga na khaM sa ma ye swA hA:
bcu pa bar pa bshags pa ni :
hU~M hrI:
bzang ngan med pa'i dkyil 'khor la :
bzang ngan gnyis su gzung ba'i blo :
glo bur rtog pa'i sgrib pa rnams :
blo 'das tshogs kyi mchod pas bshags :
badzra sa ma ya ho :
yi ge brgya pa tshar bdun brjod :
bcu gcig pa ni tha ma bstab :
hU~M hrI:
blo 'das chos skur dwangs pa la :
blo 'das rtogs pa'i gdengs ma rnyed :
glo bur rtog pa lhan cig skyes :
blo 'das thig le mtshon chas bsgral :
mA ra ya rbad :
'od gsal rdo rje sems dpa'i tshe :
dwangs ma 'od lnga'i dkyil du bstim :
hU~M A yu nr-i b+h+rU~M:
rgya :
bdag srog 'khrul pa cir snang yang :
skad cig dran gsal 'od kyis sbyang :
sarba b+hi shud+d+he haM:
klong yangs chen po'i 'od rum du :
rang shes rang rig gnas su bstab :
a yaM yu ti dza :
s+pha ra Na phaT:
rgya :
de ni tshe khrus gnas kyi lung :
don gyi ka dag rtogs par bya :
de ni thabs kyi khyad par ro :
hU~M hrI:
bdag tu 'dzin pa rang gi sems :
'khrul rtog las kyis tshogs brgyad 'khrul :
skye med rtogs pa'i mtshon gyis gtub :
bstab bo kun bzang zhal du bstab :
skye 'gag med pa'i klong du bstab :
dngos po chos nyid klong du bstab :
snang ba ye shes klong du\u0f8e
gsal ba chos nyid klong du\u0f8e
glo bur rig pa'i klong du\u0f8e
ma hA maM sa rak+ta kiM ni ri ti ga Na tsakra kha kha khA hi khA hiH
'khrul pa zad pa'i sa la bzhag :
sa ma ya :
bcu gnyis tshogs bteg pad skor byas te :
kye :
kun bzang dbyer med bla ma dgongs su gsol :
snang stong dbyer med tshogs kyi longs spyod 'di :
bde stong dbyer med chen po'i tshul gyis 'bul :
rig stong dbyer med ngang du bzhes su gsol :
kye :
snang srid dag pa 'od lnga'i lha tshogs dgongs :
ye nas mnyam nyid tshogs kyi longs spyod 'di :
rtogs pa'i blo la dag snang tshul gyis 'bul :
'khrul med dag pa'i ngang du bzhes su gsol :
kye :
rdo rje mched lcam rig rtsal dgongs su gsol :
dga' mgu rnam dag tshogs kyi longs spyod 'di :
so sor ma mchis g.yar dam tshul gyis 'bul :
mkhon 'dzin med pa'i ngang du bzhes su gsol :
bla ma lha dang mched la rim gyis bstab :
gzengs bstod de nas slob bu thal sbyar lang :
bcu gsum pa ni bsgom pa gzengs bstod de :
thams cad mgrin gcig snyan pa'i dbyangs dang bcas :
stob lan tshul du brjod par bya ba ni :
e ma ho :
sku gsum zhing khams mthong bas dwangs re spro :
chos nyid blo 'das rtogs pas blo re bde :
phun sum tshogs pa lnga ldan ngo mtshar che :
blang dor mi 'tshal yi rang dga' bas rol :
a la la la ho :
a la la ho :
a la la la ho :
bcu bzhi sngags kyi spyod pa dang ldan pas :
phyi nang don rtogs tshogs la longs spyod ni :
rab kyis chos nyid klong yangs 'od kyi dkyil :
chos nyid don la chos nyid thim tshul gyis :
longs spyod byas pas don dam ye shes 'phel :
'bring gis bde stong lus kyi lha rnams la :
snyoms 'jug bde ba'i ye shes tshogs kyis mchod :
rtsa khams thig le dwangs mas gang bar 'gyur :
tha mas snod bcud lha dang mkha' 'gro la :
'dod yon drug ldan zhal gyi hom khung du :
g.yas g.yon lag pa dgang gzar blug gzar gyis :
rtag tu phul bas lte ba'i gtum mo sbar :
'jig rten skyong ba zhal gdangs bde drong na :
steng phyogs snying gar zhi khro rab 'byams kyi :
lha tshogs gsal ba tshogs kyi mchod pas bskang :
tshogs rdzogs sgrib sbyangs snang ba lha dang sngags :
ye shes sku lnga myur du thob par 'gyur :
sa ma ya :
rgya rgya rgya :
bco lnga pa lhag ma bsdus te smon lam gdab pa ni :
hU~M hrI:
dus gsum mi g.yo thig le gcig gi ngang nyid du :
longs spyod mi g.yo 'dod pa'i yon tan kun tu snang :
kun bzang rnam 'phrul tshogs kyi mchod pas mnyes byas mthus :
tshogs gnyis mi 'gag 'od gsal mchog gi tshe 'phel shog :
de nas bsgrubs pa'i rdzas la dngos grub blang ba dang :
bdag gzhan kun la dbang gis smin bya'i phyir :
hU~M hrI:
bdag gzhan gnyis med dag pa'i dkyil 'khor du :
yon tan rmad byung ye shes tshe yi lha :
dngos grub bstsal dang stsol bar mi dmigs kyang :
lhun gyis grub pa'i thig le mchog gi tshe :
da lta nyid du gsal zhing brtan par mdzod :
phrin las rnam bzhi lhun gyis grub pa'i tshe :
dgos 'dod re skong yid bzhin gter gyi mdzod :
chos dang dbang thang thun mong yon tan brgyad :
mngon shes drug ldan tshe dbang bdag la stsol :
kA ya wA ka tsit+ta A yur puN+yai dz+nyA na rat+na sid+d+hi pha la hU~M A:
zhes brjod rdzas dang bcas pa gnas dag blang :
dngos grub ma lus thob par dga' ba bskyed :
puN+yai'i sngags dang gsang sngags rgyal po bzlas :
de nas skal ldan slob bu khrus nas dbyung :
gos rgyan gsal bcas phyag 'tshal yon phul la :
kyai :
bla ma kun bzang tshe dpag med :
zhi khro rig 'dzin mkha' 'gro dgongs :
bdag cag las 'phro skal bar ldan :
smin grol ye shes tshe dbang stsol :
de skad lan gsum gsol ba gdab :
de nas rdo rje slob dpon gyis :
kye ho skal ldan rigs kyi bu :
kun bzang tshe yi dkyil 'khor du :
'jug par 'dod pa shin tu legs :
dam tshig sdom pa kun thub cing :
bskyed rdzogs don la gnas nus sam :
'gro la phan par byed nus sam :
de skad gsungs pa'i lan du ni :
ho :
bla ma kun bzang tshe dpag med :
khyed kyis bka' bstsal bdag gis bsgrub :
smin byed dbang dang gdams ngag zhu :
grol byed rig pa rang gsal ston :
zhes zhu yan lag bcu pa dang :
skyabs 'gro sems bskyed gzhung bzhin bya :
de nas sdom pa bzung ba ni :
ho :
tshe bdag rig 'dzin snang mtha' yas :
rgyal ba sras bcas mkha' 'gro dgongs :
bdag ni dus 'di nas bzung ste :
'od gsal mngon du ma gyur bar :
so thar byang sems gsang sngags kyi :
sdom pa thams cad bzung bar bgyi :
ma bsgral pa rnams bsgral bar bgyi :
ma grol pa rnams dgrol bar bgyi :
dbugs ma phyung pa dbugs dbyung zhing :
sems can mya ngan 'das la 'god :
de ltar lan gsum brjod bya zhing :
gnas gsum yi ge gsum bsgoms la :
thugs kar zla ba rdo rje bsam :
oM AHhU~M:
sarba yo ga tsit+ta ud pa da yA mi :
brtan byed rim pa me tog bzhag :
oM su ra te sa ma ya satwaM ho sid+d+hi badzra ya thA su khaM:
A khaM wI ra hU~M:
puSh+pe sid+d+hi b+h+rU~M:
de skad gdong bcing me tog byin :
bdud rtsis bgegs bskrad hU~M zhes brjod :
kyai :
bu khyod su yin ci la dga':
skal bzang bdag bde ba chen po la'o :
bu khyod des ni ci zhig 'tshol :
mchog gi thig le'i dam tshig go :
de skad rim par dri lan gdab :
ho :
bla ma drin dang ldan pa la :
bdag gi lus 'bul bzhes su gsol :
dkyil 'khor dkon mchog gsum mchog la :
bdag gi lus 'bul bzhes su gsol :
ho :
mchog tu gsang ba zab mo'i don :
snod min ma smin pa dag la :
srog gi phyir yang smra mi bya :
de 'da' rdo rje dmyal bar 'gyur :
ma hA sa ma ya badzra hU~M:
ho :
bu khyod 'dir shog nyams dga'i grong :
thar pa chen po mchog gi gnas :
'dir zhugs dkyil 'khor lha la bskor :
phyag 'tshal gus pas 'dir 'dus shig :
hU~M hU~M dzaHdza :
zhes bos la :
dkyil 'khor re rer phyag 'tshal nas :
shar gyi stegs la 'god par bya :
de nas rdo rje spyi bor bzhag :
bdud rtsi khar blud slar yang ni :
rdo rje snying ga spyi bor bzhag :
dam tshig dag la bzhag bya ba :
hU~M hrI:
de ring dus su dngos grub thob :
srungs shig ma bsrung nyams par 'gyur :
snying la rdo rje sems dpa' gnas :
slob dpon bka' bstsal nyan par byos :
ma hA badzra sa ma ya hU~M:
yon 'bul thal sbyar slob dpon la :
kyai :
bla ma rig 'dzin tshe yi bdag :
bdag la byin rlobs ye shes phob :
rang byung ye shes rang la gnas :
de nyid bdag la bstan par 'tshal :
de skad gsol btab slob bu nyid :
lhar bskyed sku dang sngags dang ni :
ye shes thig le spyan drangs bstim :
sgra dang rol mo gul dang bcas :
gsang ba'i rdzas kyi dud pas bdug :
'dar dang 'khrab dang gar byed gsum :
sku yi dga' bar shes par bya :
smra dang rgod dang ngu ba gsum :
gsung gi dga' bar shes par bya :
bde dang gsal dang mi rtog gsum :
thugs kyi dga' bar shes par bya :
gsang sngags bzlas shing spyi bo ru :
me tog dmar po bzhag byas te :
rab tu brtan par bya ba ni :
ye shes dbab pa'i sbyor ba 'o :
de nas lang la me tog ni :
dkyil 'khor dbus su gtad de dor :
hU~M hrI:
kun bzang tshe yi dkyil 'khor dam pa ru :
rig pa mchog gi me tog phreng ba ni :
gus pas 'bul gyis brtse bas bzhes mdzod la :
byang chub rdo rje tshe yi dngos grub stsol :
puSh+pe pra tI dza badzra ho :
zhes brjod pho brang dbus kyi lha la gtad de 'bul :
gang la babs pa'i lha de ngo yang sprad :
slar yang tshe yi dngos grub mchog gi dbyig :
'od zer phung po 'bar ba'i yid bzhin gter :
dkyil 'khor lha dang gnyis med spyi bor thim :
ho :
deng nas bu khyod ye shes thugs srog 'dzin :
rgyal sras dpa' bo dngos grub mchog 'di longs :
dbang rtags cod pan 'dzin pa'i rgyan 'di yis :
bu la dbang bskur chos rgyal srid thob shog :
rtsa sngags sham bur sngags 'dis spyi bor bstim :
snying gi thig le kun tu sbyor :
pra ti g+h+r-i ha na satwaM i maM satwa ma hA bA la :
gsang mtshan pad+ma tshe dbang rtsal du btag :
de nas gser gyi thur ma sman ldan gyis :
mig 'byed dkyil 'khor bstan la lha ngo sprad :
ho :
ji ltar mig mkhan rgyal po yis :
rab rib bsal ba'i tshul bzhin du :
ma rig deng bsal dkyil 'khor ltos :
dngos grub kun dang ldan par 'jug :
sa ma ya :
rgya rgya rgya :
de nas pad+ma'i gdan steng du :
slob bu bzhag la me tog dor :
slob dpon chas gos rgyan ldan pas :
'dir tshe 'gugs gtong :
bum pa spyi bor bzhag byas te :
hU~M hrI:
bkra shis bum pa 'od gsal gzhal yas khang :
kun bzang tshe yi lha tshogs bzhugs pa'i gnas :
gnyis med 'od zer kun tu 'bar ba'i bcud :
bu la dbang bskur ye shes lnga rdzogs shog :
oM b+hud+d+ha ka la sha a b+hi Shiny+tsa oM:
badzra ka la sha a b+hi Shiny+tsa hU~M:
rat+na ka la sha a b+hi Shiny+tsa trAM:
pad+ma ka la sha a b+hi Shiny+tsa AM:
karma ka la sha a b+hi Shiny+tsa A:
mgo bo'i gnas lnga dag tu dbang bskur bas :
dug lnga dag nas sku lnga ye shes lnga :
yang dag snying po don gyi tshe dbang thob :
de nas tshe rten gnas gsum gtug byas te :
hU~M hrI:
ngo bo'i sku ni mtha' bral rdo rje'i tshe :
mi 'gyur g.yung drung tshe yi dbang thob shog :
rang bzhin gsung ni grags stong chos kyi sku :
rgyun chad med pa tshe yi dbang thob shog :
thugs rje'i thugs ni mtha' bral thig le'i sku :
dus gsum mi 'gyur tshe yi dbang thob shog :
sgrub sngags mjug tu sngags 'di btags la sbyin :
kA ya wA ka tsit+ta A yur+dz+nyA na a b+hi Shiny+tsa oM AHhU~M hrI:
tshe chang ngag tu blud la rtsa rnams kun :
'bar ba'i hrIHyig 'od kyis gang bar bsam :
hU~M hrI:
sangs rgyas kun dang rtag tu mnyam sbyor zhing :
ye shes bdud rtsis dug lnga'i nad kun sel :
dga' bzhi ye shes bde stong dbang thob shog :
hrIHhrIHhrI:
A yur+dz+nyA na puN+ye ma hA su kha a b+hi Shiny+tsa AHAHA:
de nas thugs rten ril bu dang :
'khor lo tshe mda' thugs ka ru :
bzhag la snying ga'i dwangs ma la :
rgyas gdab ngo sprod 'di skad do :
hU~M hrI:
cis kyang mi 'gyur mi shigs rdo rje sems :
rig pa'i rgyal po kun khyab kun tu bzang :
gzhom gzhig bral ba'i srog gi thig le'i dbang :
rig pa sems kyi bu khyod blang bar gyis :
bde gshegs mtshan brgya rtsa brgyad sngags zlos shing :
ril bu thig le dkyil 'khor lha tshogs rnams :
nyi zla ga 'u 'od kyi dkyil du bstim :
yon tan dbang rdzas za ma tog gi dbang :
spyi bo la sogs gnas lngar bzhag byas te :
yon tan phun tshogs dbang bskur thob par bsam :
'od zer 'phro 'du 'dzab dbang bskur byas te :
hU~M hrI:
bdud rtsi'i dbang bskur sku lnga ye shes lnga :
spyi bor bzhag pas dbang bskur mchog gyur te :
lus ngag yid gsum sgrib pa kun dag nas :
bkra shis rnam rgyal tshe yi dbang thob shog :
rtsa sngags rig pa'i snying po dang bcas pas :
lus kyi gnas lnga phyi nang ma lus rnams :
mi 'gyur rdo rje bcud kyis gang bar bsam :
oM badzra a yu She hU~M b+h+rU~M nr-i dzaHa b+hi Shiny+tsa a :
sman phud lha dang drang srong mchod bya ste :
zas ngan bsrung zhing 'ju stobs sbyar zhing za :
sha rus rgyas shing stobs dang bkrag mdangs 'phel :
tshe ring 'byung bzhi snyoms pas ye shes rgyas :
mdangs 'phel rtsa rgyas gsung ni tshangs pa 'dra :
dam can dbang 'du tshe yi rig 'dzin thob :
de nas phrin las phur pa'i dbang :
gnas dgur gtug cing dril bar bya :
'chi bdag snying gi dbus nyid nas :
tshe yi dwangs ma 'od du bsdus :
shangs bug nas brgyud thugs kar thim :
bdud rtsi 'od kyis lus gang bsam :
hU~M hrI:
sangs rgyas kun gyi ye shes sku :
khro rgyal pad+ma kI la ya :
bdud bzhi'i snying khrag rngubs byas nas :
rtsal chen rdzogs pa'i dbang thob shog :
oM badzra ma hA kro ta pad+ma kro tI shwa rI badzra kI li kI la ya :
ma hA yak+sha kA la rU pa karma raM raM dz+wa la raM hU~M phaT:
ru tra mA ra ya hU~M phaT:
karma A yuHpuN+yai dz+nyA na a b+hi Shiny+tsa hU~M:
de nas mthar ni bkra shis rdzas :
rgyal srid bdun dang rin po che :
zhi rgyas dbang drag phrin las 'brang rgyas rnams :
slob bu'i mgo dang lag tu gtad :
tshe 'dzab bzlas shing shis pa brjod :
rten 'brel sngags kyi me tog 'thor :
hU~M hrI:
'khor lo rin chen dbang bcus 'khor rgyun gcod :
chos 'khor legs bskor sa bcu'i dbang thob shog :
tsakra rat+na a b+hi Shiny+tsa mAM:
hU~M hrI:
btsun mo rin chen gter chen gzungs dang ldan :
bsod nams yid bzhin dpal 'byor dbang thob shog :
pra dz+nyA pa ra mi ta a b+hi Shiny+tsa mAM:
hU~M hrI:
nor bu rin chen skyon sel bde ba'i gnas :
mchog gsum re skong lhag mthong dbang thob shog :
ma Ni rat+na a b+hi Shiny+tsa mAM:
hU~M hrI:
khyim bdag rin chen gang 'dul dpag bsam shing :
shes byar thogs med nor bdun dbang thob shog :
ma hA tsit+ta rat+na a b+hi Shiny+tsa mAM:
hU~M hrI:
glang po rin chen bdud 'dul stobs po che :
yang dag stobs bcu gnad ldan dbang thob shog :
hasti rat+na a b+hi Shiny+tsa mAM:
hU~M hrI:
rta mchog rin chen 'khor mtsho sgrol shugs 'chang :
sa lam myur bsgrod rdzu 'phrul dbang thob shog :
karma a shwa rat+na a b+hi Shiny+tsa mAM:
hU~M hrI:
blon po rin chen thabs ldan mi 'jigs sbyin :
go gyon g.yul 'joms mi 'jigs dbang thob shog :
ma hA khaDa ga rat+na a b+hi Shiny+tsa mAM:
de nas bkra shis rdzas brgyad sbyin bya ba :
hU~M hrI:
sngon gyi rgyal ba shAkya seng ge la :
gsang bdag dpa' bo phyag na rdo rje yis :
yungs dkar phul bas stong phrag brgyad cu'i bgegs :
ma lus 'joms mdzad bkra shis dbang thob shog :
maM ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
khye'u dam pa rtsa 'tshong bkra shis kyis :
dUr ba phul bas nad gdon kun las rgyal :
sdug bsngal zhi byed bkra shis dbang thob shog :
maM ga laM ku ru ye a b+hi Shiny+tsa hU~M swA hAH
hU~M hrI:
sngon gyi rgyal ba shAkya seng ge la :
tshangs pa'i rgyal pos bil ba phul ba yis :
stobs ldan mi 'jigs sku lnga yongs su rdzogs :
rgyu chung 'bras 'phel bkra shis dbang thob shog :
maM ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
bram ze dam pa bkra shis skar rgyal gyis :
li khri phul bas thugs rje gzhan phan rgyas :
khams gsum dbang sdud bkra shis dbang thob shog :
maM ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
glang chen sa srung gi waM phul ba yis :
shes bcu rab brtan bzhi brgya'i nad kun grol :
dkar po'i chos 'dzin bkra shis dbang thob shog :
mang+ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
legs skyes bu mos zho ni phul ba yis :
dbang po'i mdangs 'phel bsam gtan ting 'dzin bskyed :
dri med sems dag bkra shis dbang thob shog :
maM ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
'od 'chang lha mos me long phul ba yis :
ma rig rab sangs chos rnams gzugs brnyan ltar :
gtsang dag sangs rgyas bkra shis dbang thob shog :
maM ga laM ku ru ye a b+hi Shiny+tsa hU~M swA hA:
hU~M hrI:
sngon gyi rgyal ba shAkya seng ge la :
brgya byin dbang pos g.yas 'khyil dung phul bas :
yon tan rgya mtsho gsung dbyangs drug cur sgrog :
chos sgras kun khyab bkra shis dbang thob shog :
maM ga laM ku ru ye a b+hi Shiny+tsa hU~M swA hA:
swasti swasti :
b+h+rU~M b+h+rU~M b+h+rU~M:
a b+hi Shiny+tsa A:
de nas las bzhi'i 'brang rgyas ni :
hU~M hrI:
nad gdon gnod pa ma lus kun :
zhi ba'i phrin las dbang thob shog :
oM shIn+taM ku ru ye a b+hi Shiny+tsa hU~M swA hA:
hU~M hrI:
tshe dang bsod nams ye shes kun :
rgyas pa'i phrin las dbang thob shog :
swA puSh+TiM ku ru ye a b+hi Shiny+tsa hU~M swA hA:
hU~M hrI:
khams gsum srid pa'i 'gro ba kun :
dbang sdud phrin las dbang thob shog :
hrIHpa shaM ku ru ye a b+hi Shiny+tsa hU~M swA hA:
hU~M hrI:
zhing bcur gyur pa'i dgra dang bgegs :
tshar gcod drag po'i dbang thob shog :
ru tra mA ra ya phaT:
de nas tshe mda' thogs nas ni :
spyi bor bstim zhing rgyas gdab bya :
hU~M hrI:
srid gsum 'khor ba rnam par dag :
ye shes phung po bla na med :
bkrag mdangs gzi brjid phun sum tshogs :
rtag tu sgo gsum bsrung bar bya :
kA ya wA ka tsit+ta tiSh+Tha rak+Sha rak+Sha hU~M:
de nas tshe mda' snying gar gtugs :
hU~M hrI:
'chi med rdo rje ye shes tshe :
dkyil 'khor lha dang gnyis su med :
'od lnga gsal dwangs rnyog pa med :
thugs kar rtag tu sba bar bya :
stong pa'i go cha sra zhing brtan :
sus kyang gzhom du ga la yod :
sa ma ya a a :
de nas dngos grub blang ba ni :
tshe 'dzab bskul zhing lta ba sbar :
rig pa gzengs bstod chos rnams kun :
sgyu ma lta bur dngos grub blang :
g.yas nas tshe dang g.yon nas chang :
de bzhin kun las dngos grub blang :
hU~M hrI:
'khor los sgyur rgyal ci 'dod rtsol med bzhin :
rang byung ye shes cho 'phrul zad pa med :
tshe dang ye shes phrin las lhun gyis grub :
phun sum tshogs pa'i dngos grub bdag la stsol :
tshe zan la'o //
hU~M hrI:
yid bzhin nor bu dbang gi rgyal po la :
gsol ba gang btab re ba yongs skong ltar :
tshe bcud ye shes bdud rtsi'i rgyun dang ldan :
lhun grub rgyun chad med pa'i dngos grub stsol :
zhes tshe chang la'o //
de nas rten rnams rang gnas bkod :
dngos grub rdzas la rol pa'i phyir :
tshe 'dzab brgya rtsa brgyad bzlas te :
pad skor dang bcas 'di skad do :
hU~M hrI:
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
zhes brjod rol pas dngos grub gang 'dod 'grub :
dam tshig khas blang yon 'bul smon lam gdab :
de byas dngos grub ma lus dbang gis 'grub :
sa ma ya :
rgya rgya rgya :
bcu drug pa ni lhag ma'i cho ga ste :
b+han d+ha'i snod du lhag ma'i tshogs rnams bsdus :
shod du phab la slob dpon lhar gsal ba'i :
lce ni rdo rje skan la snang mtha' yas :
yab yum sbyor ba'i byang sems bdud rtsir babs :
gtor mar kha phru btab pa'i 'dod yon gyi :
longs spyod chen po nam mkha' gang ba la :
steng du bla med dkyil 'khor lha yi tshogs :
gtor gzhong kha khyer kun tu mkha' 'gro dang :
shugs 'gro dbang phyug ging dang lang ka dang :
ma bdun sring bzhi 'bar ma spor ma dang :
pho+o nya lang ka dur khrod bdag po'i tshogs :
pham 'bab dbang ba'i dam can sde dpung bcas :
ma lus 'khod par bsams la 'bar ba yi :
phyag rgya bcas te spyan drangs rta gdong gi :
phyag rgyas dbang sdud thod pa'i phyag rgya yis :
dam la bzhag cing 'bar ba'i khyung gshog gi :
phyag rgya bcas te zil gyis mnan par bya :
ting 'dzin sngags dang ldan pas 'di skad bskang :
hU~M hrI:
dam tshig phyag rgya phud kyis mi mchod du :
thog ma'i kun bzang skyon bral chos kyi sku :
rtag tu mi g.yo dam tshig mchog la gnas :
ma 'khrul sangs rgyas stong rtsa phud kyis mchod :
chos kyi phyag rgya tshogs kyis mi mchod du :
lhun grub 'od gsal tshogs drug zhi khro'i lha :
snang srid sku dang ye shes nyid la gnas :
gar gyi dbang phyug sgyu 'phrul tshogs kyis mchod :
las kyi phyag rgya lhag mas mi mchod du :
rig rtsal rnam dag thabs shes g.yung drung lha :
khams gsum rgyu drug bde stong nyid la gnas :
rtsa khams rnam dag rlung sems lhag mas mchod :
phyag rgya chen po gcig tu mi bsre ru :
dus gsum dus med 'od gsal snying por 'khyil :
'pho 'gyur med pa'i byang chub sems su gnas :
rnam grol mchog gi thig le gcig tu gdal :
mi 'gyur kun 'gro lhag ma'i mgron tshogs rnams :
snang srid phyag rgya'i ngang nas 'dir gshegs la :
rtag tu rig rtsal don gyi dkyil 'khor du :
'dir byon med pa'i klong du bzhugs su gsol :
pheM pheM pheM:
e a ral+li hrIM hrIM dza dza :
pad+ma ka ma lA ya satwaM:
h+ya grI wa ga ru Ta kro ta giM ka ra na sa ma ya hU~M:
ma hA pany+tsa ba liM ta rak+ta ga Na tsakra kha kha khA hi khA hi :
de nas bye brag tshul du bsngo ba ni :
hU~M hrI:
thig le mi 'gyur dpal gyi lhag sdud ni :
'od gsal dbyings las g.yo ba med mod kyang :
skye ba'i cho 'phrul gar bsgyur rtsal snang ba :
chu tshod so gnyis mkha' 'gro sprin ltar gtibs :
rlung khams shugs 'gro 'byung lnga char ltar 'bebs :
rtsa khams nyer gcig dbang phyug mtsho ltar 'khyil :
dur khrod sgo bzhi ma mo glog ltar 'khyug :
skye mched bco brgyad kiM kaM thogs ltar 'phro :
dus tshod 'bar ba me 'od lta bur 'bar :
yul brgyad spor ma dpag bsam shing ltar rgyas :
drug cu rtsa bzhi dbyug gu'i pho nya 'phro :
pho nya drug cu lang ka 'jigs pa'i gzugs :
tshogs brgyad drag rtsal sde brgyad sde dang dpung :
dus dang srid pa ma bdun nam gru'i tshogs :
nam zla dus bzhi sring mo 'jo sgeg can :
kun kyang ma nges dpal gyi bka' sdod tshogs :
klong yangs 'khyil pa 'od kyi dkyil 'khor nas :
kun bzang thugs mchog gcig tu khyab pa'i sku :
rang rang rig rtsal 'khor dang bcas pa rnams :
gnas bzang mchog gi thig le'i pho brang na :
gos bzang 'ja' 'od ma 'dres kun tu gsal :
rgyan bzang zer lnga thugs rje'i glog tu 'khyug :
skyogs bzang stong nyid chos sku'i bde bas gang :
zas bzang ye shes lnga dang sku lngar bcas :
skyems bzang dam pa rlung lnga'i dwangs ma rol :
rnam dag 'od kyi thig le zas su za :
las su glo bur rtog tshogs dag par byed :
dbyings rig gnyis med gtor ma 'di bzhes la :
mi g.yo tshe mchog sku gsung thugs thob pa'i :
rang bzhin bcol pa'i phrin las grub par mdzod :
ma ma sha truM a mu kaM tsi phreng dam yak+Sha tsa ush+tsiSh+Ta ba liM ta kha kha khA hi khA hi :
bcu bdun pa ni gtor ma phyir brnur la :
zhing lpags steng du sman dang rak+ta sbreng :
lta ba gzengs bstod sgom pa gsal yang gdab :
dur khrod rgyan ldan 'jigs pa'i chas kyis brgyan :
rdo rje dril bu bdud rtsi dang ldan pa'i :
spyod pa'i rgyal po stangs stabs tshul du bya :
rnga brdung dung 'bud rkang gling bsgyur :
gdung ba'i dbyangs kyis dam la bzhag pa ni :
hU~M hrI:
dus gsum mi g.yo bskal pa'i thog ma la :
srid gsum ming med chos sku'i zhing khams su :
thog ma'i mgon po 'od mi 'gyur ba dang :
gsal mdangs 'gag med lhag mthong ye shes kyis :
skye med mtha' bral dkyil 'khor zhal phyes tshe :
'gag med rang rtsal gzugs sku'i 'khor 'dus shing :
gnas med zung 'jug rang rang gzugs bstan nas :
dmigs med mtha' bral rtogs par ma chad dam :
'gro dang 'ong med lta bar ma chad dam :
gdod nas dag pa'i gtor ma 'di bzhes la :
ye sangs rgyas pa'i sa lam thob par mdzod :
hU~M hrI:
lhun grub dri bral bskal pa'i bar ma la :
kun gzhi gsang ba dag pa'i gnas mchog tu :
rang byung rgyal po shes rig 'od lnga la :
chos can kun snang 'od zer snang stong gis :
ye shes rgyas pa'i dkyil 'khor zhal phyes tshe :
yang sangs rgyas pa'i dkyil 'khor yongs 'dus shing :
sku dang ye shes rang rang gzugs bstan nas :
snying nang thig le bstan par ma chad dam :
dkar 'jam lam 'gags bsal bar ma chad dam :
chos nyid mngon sum gtor ma 'di bzhes la :
snang bzhi tshad du 'khyol ba'i phrin las mdzod :
hU~M hrI:
ma 'dres yongs rdzogs bskal pa'i tha ma la :
'og min lhun gyis grub pa'i gnas mchog tu :
nges pa lnga ldan drug pa rdo rje 'chang :
rtog tshogs rang grol zhi khro bka' brgyad kyis :
sku dang ye shes dkyil 'khor zhal phyes tshe :
phung khams skye mched rang rtsal 'khor 'dus shing :
gdan gsum tshang bas rang rang gzugs bstan nas :
spyod yul yongs su dag par ma chad dam :
tha mal dgrar 'dzin 'dul bar ma chad dam :
dbyings rig rang gsal gtor ma 'di longs la :
brgyud gsum chos 'khor bskor ba'i phrin las mdzod :
hU~M hrI:
de 'og bar gyi bskal pa dang po la :
bde ba can dang mngon dga' la sogs su :
rigs bzhi'i sangs rgyas sras yum 'khor bcas kyis :
rang rang sprul pa'i dkyil 'khor zhal phyes tshe :
tshogs gnyis rdzogs pa'i gang zag 'khor 'dus shing :
sgrib gnyis spangs pas rang rang gzugs bstan nas :
rgyu 'bras chos 'khor bskor bar ma chad dam :
cho 'phrul rtsal chen spro bar ma chad dam :
ye shes dag snang gtor ma 'di longs la :
kun tu 'od kyi sar phyin phrin las mdzod :
hU~M hrI:
de 'og bar gyi bskal pa bar ma la :
dga' ldan brtsegs dang rdo rje gdan rnams su :
bde gshegs ston pa dam pa bcu gnyis dang :
rang nyid 'khor gyi dkyil 'khor yongs 'dus nas :
sna tshogs chos kyi 'khor lo bskor ba'i tshe :
skal ldan las can dag pa'i 'khor 'dus shing :
smon lam dag pas rang rang gzugs bstan nas :
rgyu 'bras chos 'khor bskor bar ma chad dam :
'gro rnams smin grol 'god par ma chad dam :
skyon bral dam chos gtor ma 'di longs la :
rang rang khas blangs dam bca'i phrin las mdzod :
hU~M hrI:
de 'og bskal pa dus kyi tha ma la :
o rgyan bsam yas 'dzam gling gnas rnams su :
rig 'dzin dpa' bo pad+ma thod phreng dang :
rgya bod rig 'dzin mkha' 'gro'i tshogs bcas kyis :
theg dgu yongs rdzogs dkyil 'khor zhal phyes tshe :
skal ldan las can 'khor gyi tshogs 'dus shing :
rgyu 'bras blang dor rang rang gzugs bstan nas :
dal 'byor don yod byed par ma chad dam :
rgyu 'bras blang dor byed par ma chad dam :
dbang dang dam tshig gtor ma 'di longs la :
bskyed rdzogs dam rdzas sgrub pa'i phrin las mdzod :
sa ma ya i dan+te na ra kan :
zhes brjod gtor sgo dzaHhU~M baM hoHsa phye :
bco brgyad pa ni phyogs bzhir gtor ma 'phang :
phyi nang bstan pa'i dgra bo 'dul bar bya :
stong gsum thig le 'od kyis gang ba la :
sku dang ye shes mtshon cha'i me 'od 'phro :
bdag rtog mtshan ma yul dang 'dzin pa bcom :
gtor ma phyogs bzhir gang 'dod gnas su 'phang :
'khor ba'i bag chags thams cad brlags par bsam :
hU~M hrI:
nga ni kun bzang don gyi lha :
rang rtsal sku dang ye shes gsal :
spros pas gnyis snang rdul du brlag :
bsdus pas 'od gsal klong du 'khyil :
ngas ni ma nyes ma tho zhing :
nga ni 'gyur med rdo rje che :
glo bur 'khrul rtog dgra bgegs dpung :
ye shes rig pa'i gtor mas zlog :
zab zhi spros bral 'od gsal la :
yid gnyis the tshom gtor mas zlog :
skye med ka dag zang thal la :
bdag rtog mtshan ma gtor mas zlog :
kun gzhi gsang ba dag pa la :
rtog tshogs 'khrul pa'i dmag dpung zlog :
sems dang rig pa gnyis med la :
gol sar lhung ba'i ltas ngan zlog :
dbyings dang rig pa gnyis med la :
tha dad rtog pa'i phung sri zlog :
sku dang ye shes gnyis med la :
gnyis su rtog pa'i gdon bgegs zlog :
chos nyid don gyi thig le la :
rtag chad gnyis 'dzin 'khor yug zlog :
tha dad bral ba'i ye shes la :
blos brtags can gyi byol kha zlog :
gnad kyi sangs rgyas lag len la :
the tshom log lta'i phur kha zlog :
mi 'gul gsum ldan lam mchog la :
rnam g.yeng mtshe mda'i zor kha zlog :
sdod pa gsum gyi tshad 'dzin la :
bag chags 'khrul pa'i g.yo thabs zlog :
thob pa gsum gyi gzer 'debs la :
yid dpyod blo yi kong zor zlog :
'od gsal nam mkha'i khyung chen la :
gti mug bag chags byad stems zlog :
chos nyid zad sar 'khyol ba la :
med par lta ba'i 'beb spar zlog :
gting gsal nub pa med pa la :
nyams su zhen pa'i btso dmar zlog :
sangs rgyas ye shes mngon sum la :
yid ches med pa'i ngan sngags zlog :
thun mong ma yin sa lam la :
thun mong mchog 'dzin bdud zhags zlog :
rgya gsum grol ba'i dam tshig la :
log par rtog pa'i ngan sems zlog :
mthong lam ye shes thig le la :
rmi lam dus kyi bag chags zlog :
g.yo med ting 'dzin rgya mtsho ru :
snang zhen 'khor ba'i gtad khram zlog :
sgo gsum zab mo'i ru dbye la :
le lo snyom las dal yams zlog :
'khor ba'i dgra la gtor zor phob :
bag chags bgegs la gtor zor phob :
log lta'i bdud la gtor zor phob :
thams cad kun bzang klong du b+h+yo :
ma lus chos kyi dbyings su b+h+yo :
mnyam nyid thig le'i mthil du b+h+yo :
b+h+yo b+h+yo b+h+yo :
zlog zlog zlog :
pra mo ha :
sarba sha trun mA ra ya rbad :
dza ye dza ye swA hA:
bi dza ye bi dza ye swA hA:
thams cad stong nying snying rje che :
'od lnga gsal ba'i ngang la bzhag :
bar chad ming yang med par 'gyur :
sa ma ya :
rgya rgya rgya :
bcu dgu pa brtan ma bskyang ba ni :
gtor gzhong nang du 'bru sna bdud rtsi blug :
dpal gtor gcig la brtan ma'i gtor ma ni :
gru gsum gru bzhi zlum po bzhi bzhi 'am :
yang na pad 'dab bcu gnyis bskor ba la :
dkar dmar rtsi dmar phud kyis bran byas nas :
dkyil 'khor byang shar zhing lpags steng du bzhag :
rnam lnga'i mchod pa sman raka phud bcas bsham :
'bru gsum sngags kyis bdud rtsi'i rgya mtshor brlabs :
dbus su slob dpon pad+ma 'byung gnas ni :
dbu dgu phyag ni bco brgyad me ltar 'bar :
rdo rje g.yas la 'bar ba'i lcags sdig g.yon :
dpal gyi chas ldan gshog pas bar snang khyab :
dbu re'i steng na rta mgo'i gdengs ka re :
rta skad rngam sgrog ma mo mkha' 'gro'i tshogs :
dbang sdud zil gnon dam la bzhag par bya :
'khor du bskor ba'i bdud mo rnam bzhi dang :
gnod sbyin mo bzhi sman btsun bzhi rnams ni :
rang rang 'bum phrag mang po'i 'khor gyis bskor :
thugs ka'i 'od kyis skad cig nyid la bkug :
gtor gzhong kha khyer gdan la 'khod par bsam :
ma ma a ral+li hrIM hrIM dza dza :
sa ma ya satwaM:
A sa na tiSh+Tha badzra :
puSh+pe d+hU pe A lo ke g+han+d+he nai wid+ya shab+da pU dza ho :
rU pa shab+da g+han+d+he ra sa spar+she pU dza ho :
hU~M hrI:
pha ni gnam gyi rje kan la :
ma ni nag mo bzhin mi sdug :
bu mo bdud mo chen mo bzhi :
ye shes bzhi las sprul pa mo :
mkha' 'gro lA ma dum skyes ma :
gzugs can ma dang ma rig pa :
'du byed rnam shes ming gzugs dag :
'di yang ye shes chen po'i rtsal :
mchod sbyin 'di bzhes phrin las mdzod :
hU~M hrI:
pha ni gnam gyi glog chen ma :
ma ni dmar mo gnod sbyin che :
bu mo gnod sbyin chen mo bzhi :
dga' ba bzhi las sprul pa mo :
kha dang 'ug pa khyi phag gdong :
skye mched drug dang reg pa dang :
tshor ba sred pa dag pa mo :
'di yang ye shes chen po'i rtsal :
mchod sbyin 'di bzhes phrin las mdzod :
hU~M hrI:
pha ni gnam gyi skya bo la :
ma ni dkar mo bzhin bzang ma :
bu mo sman btsun chen mo bzhi :
tshad med bzhi las sprul pa mo :
gshin rje brtan ma pho nya mo :
mche ba ma dang 'joms pa ma :
len dang srid skye rga shi dag :
'di yang ye shes chen po'i rtsal :
mchod sbyin 'di bzhes phrin las mdzod :
dpal ldan ye shes mkha' 'gro ma :
kun bzang don gyi ye shes dang :
gcig ste rnam pa mang mod kyang :
chos rnams rten cing 'brel pa'i phyir :
ye shes bzhi dang dga' ba bzhi :
tshad med bzhi po lugs las byung :
lugs las ldog pa ma rig dag :
rig pa ye shes thig ler smin :
'di yang don gyi ye shes yin :
rtags kyi cho 'phrul bstan pa ni :
bdag nyid mthing khram sha ba zhon :
dpal ldan ser zhags rta la zhon :
gangs dkar dmar thod bong bu zhon :
'brog ljang be con rnga mong zhon :
yum chen mthing gri stag la zhon :
kha rag ser dgra rkyang la zhon :
mkha' dmar lcags kyu dom la zhon :
rma ljang snying thog dred mo zhon :
kong btsun dkar zhags sha ba zhon :
la ro gser gri gtsod la zhon :
sman btsun dmar tshon 'bri la zhon :
dril snyan nag mo lcags spyang zhon :
thams cad phyag g.yas rdo rje bsnams :
kun kyang 'bum 'bum 'khor dang bcas :
rgyan cha dar du pu ru ru :
sil snyan sgra bsgyur mang pos sgrog :
a su ra sogs gnas rnams su :
rig pa rang rtsal shar ba'i tshe :
dam la btags pa'i mkha' 'gro ma :
mchod sbyin bzang po'i yon gyis mchod :
'di bzhes rnal 'byor bsam pa sgrubs :
rang snang log lta'i mu stegs dang :
bdud dang bgegs rnams med par mdzod :
gal te dam las 'das gyur na :
yak+sha me dbal khros pa yis :
rdo rjes mgo bo bcom nas ni :
sdig pas snying khrag 'thung bar byed :
de bas dam la ma 'da' bar :
rnal 'byor bcol pa'i las rnams mdzod :
chos dang rigs rgyud 'phel bar mdzod :
tshe dang longs spyod rgyas par mdzod :
'khor dang snyan grags 'phel bar mdzod :
mngon sum zang thal mthong bar mdzod :
ma ma kha kha la la le le ta ta te te :
sring 'gro ma sarba pany+tsa a mr-ita khA hi :
ba liM ta khA hi :
rak+ta khA hi :
ga Na tsakra khA hi :
sarba pU dza khA hi :
mchod sbyin bzang po 'di bzhes la :
phyi rol srid pa'i brtan ma'i tshogs :
rang rang las kyi gnas su gshegs :
rtsa rlung thig le brtan ma'i tshogs :
ro rkyang lam nas dbu mar gshegs :
don dam ye shes brtan ma'i tshogs :
mi 'gyur thig le'i klong du gshegs :
ya hi gats+tsha :
rang rang gnas su gshegs nas kyang :
phyi nang bstan pa srung bar bsam :
me tog gtor zhing dge legs bya :
brtan ma rang gi sems su shes pa dang :
rten 'brel rig pa chos skur thag chod nas :
kun bzang thig le gcig tu smin pa ni :
mi 'gyur mi g.yo brtan pa'i cho ga 'o :
sa ma ya :
rgya rgya rgya :
nyi shu pa ni sgo drung du :
gtor gzhong 'og tu dam sri mnan :
bskal pa'i mthar yang mi ldang phyir :
glu bro gar gyi brdung bya ni :
thams cad dur khrod rgyan ldan pas :
sngar ltar rig pa gzengs bstod la :
rnam pa ri rab sum brtsegs la :
don du sku gsung thugs su gsal :
de 'og log lta'i dpung rnams ni :
ma lus lus pa med par bstims :
bskal pa'i dong ring gting du skyur :
steng du dpal gyi lha tshogs kyis :
bro ra zhi rgyas dbang drag bca':
glu drug yon tan drug ldan brdung :
hU~M hrI:
glu drug blangs pas don drug 'grub :
bde gshegs yongs rdzogs drug rdzogs shing :
pha rol phyin drug glu drug thob :
brtul shugs drug gi yon tan rgyas :
oM:
gti mug sha chen 'dus pa la :
me long ye shes dkar gsal bro :
oM gyi glu blangs brdungs byas pas :
sprul sku brtul zhugs sku ru gsal :
oM oM oM oM oM:
AM:
'dod chags khrag mtsho 'khyil ba la :
sor rtog ye shes dmar gsal bro :
AM gi glu blangs brdungs byas pas :
longs sku'i brtul zhugs gsung du rgyas :
AM AM AM AM AM:
hU~M:
zhe sdang rus pa'i ri rgyal rtser :
chos dbyings ye shes mthing gsal bro :
hU~M gi glu blangs brdungs byas pas :
chos sku'i brtul zhugs thugs su rgyas :
hU~M hU~M hU~M hU~M hU~M:
swA:
nga rgyal nang khrol gdal ba la :
mnyam nyid ye shes ser gsal bro :
swA yi glu blangs brdungs byas pas :
nyid sku'i brtul zhugs yon tan rgyas :
swA swA swA swA swA:
hA:
phrag dog rtsa khams gzings pa la :
bya grub ye shes ljang gsal bro :
hA yi glu blangs brdungs byas pas :
mngon byang brtul zhugs phrin las grub :
hA hA hA hA hA:
oM AHhU~M swA hA:
sangs rgyas kun gyi ye shes drug :
breng nge ba dang dung nge ba :
shab+da ba dang garta ba :
cang ka te'u pang ka te'u :
glu drug blangs pas don drug 'grub :
bde gshegs ye shes drug rdzogs shing :
pha rol phyin pa drug dang ldan :
phyi yi bro brdungs las bzhi 'grub :
lha dang ye shes gnyis med rtogs :
nang gi bro brdungs bde chen 'bar :
rtsa rlung thig le dbu mar thim :
gsang ba'i bro brdungs dug lnga 'joms :
bdud dang gol sa thig ler 'khyil :
don dam bro brdungs 'khor ba 'jig :
snang srid rdzogs pa chen por grol :
oM laM:
AHlaM:
hU~M laM:
swA laM:
hA laM:
satwaM b+ha ya yak+sha ti ra nan :
sems la sangs rgyas re ba yi :
che sri thig le'i klong du mnan :
mngon sum gnad du ston pa yi :
chung sri 'od lnga'i klong du mnan :
rang grol rang ngo mi blta ba'i :
dgra sri zer lnga'i klong du mnan :
mi 'gul gsum las phyir gyur pa'i :
god sri ka dag klong du mnan :
sdod gsum gzer dang bral ba yi :
nor sri lhun grub klong du mnan :
thob gsum tshad du mi skyol ba'i :
phung sri chos nyid klong du mnan :
sa lam re dogs g.yeng ba'i bdud :
gding thob sku lnga'i klong du mnan :
snang bzhi tshad du phyin pas na :
mnan te 'khrul rtog ldang mi 'gyur :
thig le chen po 'gyur srid na :
nam mkha'i khams kyang sa gzhir 'gyur :
sgra 'od zer gsum rgyun chad na :
srid gsum go ldog nyid du 'gyur :
ye shes zhing khams stongs srid na :
mnan pa las kyang ldang bar 'gyur :
chos dbyings skye 'jig 'gyur ba na :
las dbang gis kyang 'chi mi 'gyur :
mnan te gtang bar mi bya ba :
don dam bden pa'i bka' yi mthu :
gal te ye shes ngo shes na :
thig le lnga ldan nyid du ldang :
de nyid 'gyur med gtor gzhong gis :
don dam mnan pa de bzhin no :
sa ma ya :
rgya rgya rgya :
chos nyid ye shes nyi shu lnga :
kun tu rab tu rgyas pa'i phyir :
nub pa med pa'i phrin las ni :
gtor gzhong kun tu gang ba ltar :
gyen du rgyas pa'i tshul du 'gyur :
nyer gcig pa ni rtag pa'i mtha' bsal phyir :
dkyil 'khor mchod bstod sgrub rdzas 'od ltar zhu :
gang 'dod dngos grub sngags dang tshig gis blangs :
rten la rtag bzhugs bdag nyid hrIHla bsdu :
hrIHmtha' 'od gsal thig le yungs 'bru tsam :
dmar gsal thig le 'od lngas bskor ba la :
rtag chad mnyam gzhag de nyid rtag chad bral :
rtag tu snying la gnas pa'i ye shes sems :
rtags ni stong gsal nam mkhar 'char ba'i don :
yang dang yang du dwangs ma'i rgyun dang bstun :
bsgom du med cing bskyed du cir yang med :
ma yengs nyi ma phyed tsam gang gis blta :
de nyid don gyi sangs rgyas rang shar yin :
sa ma ya :
rgya rgya rgya :
nyer gnyis pa ni chad pa'i mtha' bsal ba :
de nyid mthong ba med cing mi dmigs pas :
phyogs 'dzin sems kyi dri ma kun bral nas :
sems kyi rang bzhin 'od du gsal ba 'o :
de nyid gang zag las dang byed dbang gis :
dmigs dang dmigs bya med cing rtogs par dka':
rang byung don gyi sangs rgyas skur ldang ba 'o :
sa ma ya :
rgya rgya rgya :
nyer gsum pa ni 'dus byas dge ba'i tshogs :
'dus ma byas pa'i thig le lnga nyid du :
'khor gsum mi dmigs bsngo bas rgyas gdab phyir :
me tog sngags bcas gtor zhing don dran pas :
e ma ho :
ye shes rol pa chos sku'i byin rlabs kyis :
'gag med rtsal mdangs dge bcu'i cho 'phrul las :
kun nas ma 'dres thugs rje chen po yis :
yongs la dbang bsgyur lhun grub sa ru bsngo :
rgyu 'bras thams cad thig le gcig gi ngang :
'khrul dang grol ba glo bur dri ma'i cha :
rang sar dwangs pa'i dge rtsa gang yin pa :
'gyur med thig le chen po'i klong du bsngo :
'khor dang 'das pa'i chos rnams sems kyi rtsal :
sems nyid rang bzhin dag pa'i nam mkha' ltar :
bcing dang grol med bri dang gang med pa'i :
ka dag 'byam klas gdal khyab klong du bsngo :
gdod nas sangs rgyas yin pa'i phyir :
bskyar mi dgos te rang ngo shes :
'brel tshad byang chub don ldan pa :
mthong ba'i sangs rgyas thob par shog :
e ma ho :
kun bzang bde chen snang mtha' yas :
thig le zang thal lu gu rgyud :
dbyings rig zung 'jug thod phreng rtsal :
yang sangs rgyas pa'i bkra shis shog :
gzung 'dzin bral ba'i zhing khams su :
lnga phung zad pa'i 'od po che :
chos dang ye shes ming 'dogs bral :
kun tu bzang po'i bkra shis shog :
rten 'brel chos kun ma 'gags pa :
byas dang byed pa chos sku'i rtsal :
'khor ba ming du zad pa yi :
rtogs pa'i gdengs thob bkra shis shog :
ces brjod :
yang dag don gyi steng du lhan ner bzhag :
des ni chud mi za zhing lhun gyis grub :
sa ma ya :
rgya rgya rgya :
de ltar don gyi ye shes tshe sgrub 'di :
lam gyi rim pa bsnyen sgrub las sbyor bcas :
rgyun gyi rnal 'byor dus gsum mnyam pa nyid :
bskyed dang rdzogs pa khrigs dang khrigs las 'das :
gang gis goms shing 'dris shing yi rang ba :
bsgom mi dgos te skad cig gcig nyid la :
sa lam yon tan bye brag phyed par 'gyur :
de ni phyir mi ldog pa'i sangs rgyas te :
de ni don la ye shes brnyes pa'i sku :
de ni sgom dang sgrub pa las 'das pa :
de ni skye ba med pa'i sangs rgyas so :
sa ma ya :
rgya rgya rgya :
e ma ho :
don gyi ye shes mthong ba'i rig 'dzin gyis :
rgyud kun snying po sbas pa'i gter phyung ste :
phyi rabs rig 'dzin rnal 'byor don ched du :
tshe dpag med dang lha mo tsaN+Da li :
mchog gi sgrub pa ye shes 'od mchog ces :
snyigs ma'i dus su don la goms pa yi :
skye bo'i tshogs kyi mgon dang skyabs 'gyur phyir :
yang gsang srog gi gter du sbas pa'i chos :
gab pa mngon phyung pad+ma rgyal po rtsal :
de yis 'gro la ye shes snang ba'i lha :
rgyun du ma nyams lam mer ston par shog :
'di 'phrad 'di yi don la gang bltas pas :
nyi ma phyed dam skad cig gcig nyid kyis :
kun bzang snang ba mtha' yas nyid du 'gyur :
ma mgon lcam dral dpal mgon bdun cu lnga :
khyad par gnod sbyin skar ma'i gdong pa can :
skyes bu lha mchog Ar+ya dzaM b+ha la :
yang dag don gyi ma mo ral gcig ma :
'khor dang bcas la gtad do thub par chongs :
dus la bab tshe skal ldan lag tu sprod :
bka' la ras chod byed pa'i snying la dza :
bka' dang dam tshig can gyi mgon du shog :
sa ma ya :
yang tig gsang ba don gyi snying po rdzogs so :
gsang rgya :
sbas rgya :
bka' rgya :
zab rgya :
gnyan rgya :
gter rgya :
gtad rgya :
dam tshig rgya'o :
man+t+ra g+huh+ya kha thaM:
oM AHhU~M swA hA:
'di ni dbang dang dam tshig med pa la tshig gi zur tsam yang bstan pa byung na sngags kyi srung ma khro mo rag gdong mas rngams zas gyis shig :
dam tshig dang sgrub pa la brtson pa'i dpal du shog :


dge'o //
mang+ga laM///
/'di'i dbang lung rdzogs par thob pa'i brgyud pa ni /
chos sku snang ba mtha' yas /
longs sku tshe bdag rigs lnga /
sprul sku pad+ma 'byung gnas /
mkha' 'gro ye shes mtsho rgyal /
chos rgyal khri srong lde'u btsan /
sna nam rdo rje bdud 'joms /
gter ston paN chen pad+ma dbang rgyal /
gcung legs ldan bdud 'joms rdo rje /
khyab bdag dbang phyug rab brtan /
bka' 'gyur ba bsod nams mchog ldan /
zur chen chos dbyings rang grol /
kun mkhyen rdo rje thogs med //
rig 'dzin pad+ma phrin las /
khams lung pa rig 'dzin dbang rgyal /
skal bzang pad+ma dbang phyug
rig 'dzin pad+ma bshes gnyen /
phu chung pa o rgyan bstan 'dzin /
kun bzang gsang sngags bstan 'dzin /
rje bla ma pad+ma 'od gsal mdo sngags gling pa'i zhal snga nas bka' drin du bstsal pa'o //

//
