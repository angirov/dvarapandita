@#//
yang gsang thugs kyi phur gcig gi brgyud 'debs byang chub lam bzang zhes bya ba bzhugs so //
na maHshrI badzra ku mA ra ye /
rang byung gdod ma'i mgon po kun tu bzang //
rigs drug khyab bdag bcom ldan rdo rje sems //
lhun grub snang ba'i gdangs rtsal dpal chen por //
gsol ba 'debs so mthu dbang dngos grub stsol /
kha sbyor bdun ldan zung 'jug rdo rje 'chang //
mi mjed zhing gi ston mchog shAkya thub //
rgyal ba'i gdung 'dzin dga' rab rdo rje'i zhabs //
gsol ba 'debs so mthu dbang dngos grub stsol //
gsang ba'i bdag po rig 'dzin rdo rje chos //
mkha' 'gro'i gtso mo las kyi dbang mo che //
mchog gi bdag nyid in+d+ra b+hU ti la //
gsol ba 'debs so mthu dbang dngos grub stsol //
shrI sing ha rig 'dzin yongs kyi rje //
bde chen mchog gi gar bsgyur go ma sa //
rdo rje 'dzin pa hU~M chen kA ra la //
gsol ba 'debs so mthu dbang dngos grub stsol //
mthu stobs dbang phyug pra b+ha hasti dang //
snang srid zil gnon gu ru pad+ma 'byung //
dbyangs can sprul pa ye shes mtsho rgyal la //
gsol ba 'debs so mthu dbang dngos grub stsol //
smon lam dbang bsgyur tshangs chen lha yi lha //
de sras sems dpa' chos kyi blo gros zhabs //
mkhon rigs ston pa klu dbang srung ba la //
gsol ba 'debs so mthu dbang dngos grub stsol //
shud bu dpal seng gdul dka' 'dul ba'i dpal //
gnyags chen dz+nyA nas rang byung ye shes rtogs //
o rgyan thugs sras mchog gyur gling pa'i zhabs //
gsol ba 'debs so mthu dbang dngos grub stsol //
smon lam las can gtad rgya dang ldan pa'i //
rgyud lung man ngag gdams pa zab mo yis //
bshad sgrub bstan pa mi nub 'dzin mdzad pa //
chos bdag brgyud par bcas la gsol ba 'debs //
de ltar gsol ba btab pa'i byin rlabs kyis //
smin grol bdud rtsis rgyud brlan bskyed dang rdzogs //
don dam lhan skyes ye shes gding thob nas //
mtha' yas 'gro ba sgrol ba'i nus thob shog
/rang byung ka dag phur pa chos dbyings la //
bde chen thig le'i phur pa yum gyi mkhar //
tshad med thugs rje'i phur pa 'gro la thebs //
mtshan ma rdzas kyi phur pas zhing bcu bsgral //
phur bzhi'i dgongs pa sbyor sgrol 'khor lo yis //
gzugs can gzugs med byang chub sgrub pa'i gegs //
ma lus tshar gcod rjes su 'dzin pa dang //
rdo rje gzhon nu'i go 'phang myur thob shog
/ces pa gter gsar yang gsang thugs kyi phur gcig gi brgyud 'debs 'di ltar dgos zhes rim gnyis rnal 'byor zur mang rtogs ldan dkon mchog rgyal mtshan nas bkra shis pa'i lha rdzas dar sna lnga'i cod pan dang bcas bskul ba dang /
gter chen mchog gis kyang bka'i gnang ba la brten bka' gter dag snang brgyud pa kun 'dus kyi lugs su mos nas /
zla bzang sprul ming pa karma nges don bstan pa rab rgyas kyis sa spyod gsung gi 'khor lo'i gnas chen du bris pa 'od gsal rdo rje snying po'i bstan pa phyogs mthar khyab pa'i rgyur gyur cig
/shu b+haM///
/
