\u0f01\u0f83:
pad+ma tshe yi snying tig las :
'chi med mkha' 'gro'i gdams pa bzhugs :
'chi med ye shes mkha' 'gror 'dud :
de yi man ngag snying po la :
bskyed dang rdzogs rim dbang bskur gsum :
dang po bskyed rim sgom bzlas ni :
sngon dngos rjes kyis nyams su blang :
sa ma ya :
sngon 'gro'i dang po skyabs sems ni :
hrI:
srid zhi'i dwangs ma mi 'gyur thig le'i dbyings :
ye shes mkha' 'gro'i tshogs la skyabs su mchi :
sems bskyed mkha' khyab 'gro ba kun don du :
'chi med tshe yi rig 'dzin bsgrub par bgyi :
gnyis pa bgegs bskrad srung mtshams ni :
hrI:
ma rig lugs 'byung tshe bdud bar chad bgegs :
rig pa ye shes spros bral klong du dengs :
lugs ldog rdo rje btsun mo'i mkha' dbyings su :
mi 'gyur mi shigs srung mtshams lhun gyis grub :
hrIHbadzra kro d+ha h+ya grI ba hu lu hu lu sarba big+h+nAn uts+tshA Ta hU~M phaT:
badzra dz+nyA na rak+Sha b+h+rU~M:
gsum pa byin 'beb mchod rlabs ni :
hrI:
rtsa gsum lha tshogs thugs rje glog ltar 'khyug :
ye shes rol pa'i gzi byin char du phob :
phyi nang gzhan gsum dag pa'i snod dang bcud :
mchod pa'i phyag rgya chen por byin gyis rlobs :
oM AHhU~M pad+ma DA ki nI tsaN+Da lI dz+nyA na A be sha ya a A:
hrIHsarba pU dza me g+ha pany+tsa a mr-ita rak+ta ba liM ta AHhU~M:
gnyis pa dngos gzhi'i ting 'dzin la :
dang po dam tshig bskyed pa ni :
hrI:
stong nyid mkha' las bde chen snying rje'i gdangs :
hrIHyig dmar gsal 'ja' tshon bzhin du shar :
'od zer snang bas brtan g.yo'i dngos kun sbyangs :
gsal stong ngang las yum lnga'i mkha' klong du :
'chi med tshe yi pho brang zla gam dbus :
ye shes drug ldan chos 'byung bsnol ma'i dkyil :
thabs shes zung 'jug chu skyes nyi zla'i steng :
hrIHyig yongs gyur pad+ma tsaN+Da lI:
rA ga'i mdangs can khro 'dzum rjes chags nyams :
spyan gsum rab g.yo dbu skra sil bur grol :
nu ma 'bur zhing gsang ba'i chu skyes rgyas :
dar sna'i cod pan stod g.yogs smad sham dang :
rin chen rus pa me tog phreng bas brgyan :
phyag g.yas lcags kyus srid zhi'i tshe bcud 'gugs :
g.yon pas bum bzang tshe dang ye shes stsol :
zhabs zung g.yon brkyang gar gyi nyams 'gyur bcas :
yid 'phrog 'od zer 'khrugs pa'i klong na rol :
sku la rtsa gsum tshe lha'i dkyil 'khor rdzogs :
spyi bor rigs bdag snang ba mtha' yas mtshan :
chos 'byung zur la rdo rje'i lha mo drug :
bye ru'i mdog can chags shing 'jo sgeg nyams :
phyag g.yas lcags kyus sa chu me rlung dang :
nam mkha' ye shes tshe yi dwangs bcud sdud :
g.yon pas 'dod yon drug gi mchod sprin gyis :
rigs kyi gtso mo bde chen dgyes pa bskyed :
dar dang rin chen rus pa'i phyag rgyas spras :
pad zla'i steng na dor stabs 'gying tshul bzhugs :
gzhan yang tshe yi lha dang rig pa 'dzin :
'bum phrag yangs pa'i mkha' 'gro sprin ltar gtibs :
nyag gcig sgo srung pad+ma dbyings phyug dmar :
khro gtum gzi 'bar pad+ma'i gri thod 'dzin :
drag shul chas rdzogs pad nyi bam ro'i steng :
zhal phyir gzigs shing hU~M phaT pheM gyi sgras :
'chi bdag la sogs bdud bzhi'i bar chad 'dul :
zhabs gnyis gar stabs ye shes me dbus rol :
gtso 'khor kun gyi gnas gsum 'bru gsum mtshan :
'od zer lcags kyus ye shes sems dpa'i tshogs :
mkha' dbyings khyab pa badzra sa mA dza :
gnyis pa ye shes dgug bstim ni :
hrI:
ka dag dbyings las 'chi med mkha' 'gro'i tshogs :
lhun grub rig rtsal rol pas gnas 'dir gshegs :
dam tshig ye shes gnyis su med par bzhugs :
mi 'bral byin rlobs tshe dbang dngos grub stsol :
dz+nyA na DA ki nI ma hA su kha e A ral+li hring hring pheM pheM:
dzaHhU~M baM ho :
sa ma ya tiSh+Tha lhan :
gsum pa phyag mchod 'bul ba ni :
hrI:
'phrul dga'i tshul bzhin brda yi phyag bgyi zhing :
kun bzang rnam 'phrul nyer spyod 'dod yon lnga :
sman gtor rak+ta sbyor sgrol bde ba che'i :
mchod pa'i phyag rgya chen pos mnyes gyur cig :
hrI dz+nyA na DA ki nI sa pa ri wA ra ar+g+haM sogs nas /
shab+da sarba pU dza ho :
ma hA pany+tsa a mr-ita rak+ta ba liM ta khA hi :
bzhi pa bstod pa bya ba ni :
hrI:
chos sku snang mtha' longs sku tshe dpag med :
sprul pa'i rnam rol 'chi med tsaN+Da lI:
rtsa gsum tshe yi dkyil 'khor lha tshogs la :
gus pas bstod do 'chi med dngos grub stsol :
lnga pa dzapa? kyi dgongs pa ni :
rang gi thugs kar chu skyes zla ba'i dbus :
tshe dpag med mgon yab yum thugs dbus su :
nyi zla'i gwa 'u hrIHsa mtshan sngags kyis bskor :
'od zer lcags kyus 'khor 'das tshe bcud kun :
bdud rtsi'i rnam par bkug ste hrIHla thim :
'chi med tshe dang ye shes mchog 'grub gyur :
oM AHhU~M pad+ma tsaN+Da lI A yur+dz+nyA na sarba sid+d+hi hU~M:
'bum phrag bzhi yis 'chi med 'grub :
drug pa thugs dam bskul ba ni :
mchod cing bstod pa sngon 'gro bas :
tshe mda' g.yab cing gdung shugs bskyed :
hrI:
rang snang rnam dag dbyings kyi dkyil 'khor nas :
ye shes mkha' 'gro pad+ma tsaN+Da lI:
gang 'dul las mdzad rdo rje'i lha mo drug :
gtso 'khor sprul par bcas pa dbyings nas bzhengs :
bdag cag bla tshe chad nyams yar pa khug :
sa chu me rlung nam mkha'i dwangs bcud khug :
'khor 'das tshe dang bsod nams ye shes khug :
srog tshe chad pa chos nyid bden pas mthud :
'tsho khams nyams pa bdud rtsi'i bcud kyis gsos :
bla tshe yar pa pad+ma'i lcags kyus khug :
sgrub pa'i rdzas la brtan g.yo'i dwangs ma stims :
rnal 'byor sgo gsum 'chi med dbang mchog skur :
tshe dang ye shes dngos grub deng 'dir stsol :
rtsa sngags dang :
tshe b+h+rU~M hrIHdza :
g.yu b+h+rU~M nr-i dza :
A yur+dz+nyA na g.yu tshe b+h+rU~M nr-i dzaHsarba sid+d+hi pha la hU~M:
yang yang brjod cing tshe pra brtag :
'chi med gnyug mar rgyas gdab bya :
'khor 'das tshe yi dwangs ma kun :
mi shigs thig le hrIHla thim :
de yang brjod bral ka dag klong :
skye 'chi med par rgyas gdab bo :
hrIHb+h+rU~M A yur+dz+nyA na a a :
gsum pa rjes kyi rim pa la :
dang po tshogs kyi mchod pa ni :
raM yaM khaM:
pad+ma b+hany+dza'i snod yangs su :
tshogs rdzas sha lnga bdud rtsi lnga :
rigs lnga ye shes lnga yi bcud :
'dod yon sprin phung mkha' khyab gyur :
oM AHhU~M:
hrI:
sku gsum dbyings kyi pho brang nas :
snang ba mtha' yas tshe dpag med :
yum mchog lha mo tsaN+Da lI:
rtsa gsum rgya mtsho'i 'khor dang bcas :
'dir gshegs tshogs kyi mchod pa bzhes :
dam tshig nyams chag nyes ltung bshags :
tshe bdud bar chad dbyings su sgrol :
'chi med ye shes dngos grub stsol :
hrIHpad+ma dz+nyA na tsaN+Da lI sa pa ri wA ra ga Na tsakra pU dza ho :
yi ge brgya pa brjod :
'dir spro na rtsa gsum skong bshags spyi dang bye brag gang 'os gtang /
brda'i 'bul len bcas tshogs la rol /mchan /
gnyis pa lhag ma bsngo ba ni :
hrI:
pad+ma dbang gi bka' nyan pa'i :
mkha' 'gro ging dang lang ka'i tshogs :
'dod yon lhag ma'i gtor ma bzhes :
rnal 'byor tshe srog bar chad sol :
ma ma DA ki nI ba liM ta khA hi :
gsum pa chad tho brtan skyong dang :
rdo rje'i rta bro brdung ba ni :
hrI:
brgyud gsum rig 'dzin rgya mtsho yis :
tha tshig phog pa'i srung ma kun :
'dir gshegs rgyan gyi gtor ma longs :
zhal bzhes bzhin du phrin las mdzod :
hrI:
dus sbyor bcu gnyis gnas dag pa'i :
bden don brtan skyong ya ma'i tshogs :
bshal chu'i bdud rtsi 'di bzhes la :
tshe dpal 'byor pa rgyas par mdzod :
ma ma sring 'gro ma ba liM ta khA hi :
hrI:
khams gsum e sgrom 'bar ba'i gting :
dgra bgegs dam sri bkug cing bstim :
steng du rta mchog he ru kas :
rdo rje'i bro yis rgyas gdab bo :
e nr-i tri satwam+b+ha ya nan :
bzhi pa dngos grub blang ba ni :
mchod cing bstod la :
hrI:
zla gam dbang chen tshe yi dkyil 'khor du :
bsnyen cing bsgrubs pa'i 'chi med mkha' 'gro'i tshogs :
deng 'dir thugs rje'i brtse bas nyer dgongs la :
sku gsung thugs kyi dngos grub bstsal du gsol :
kA ya wA ka tsit+ta sid+d+hi pha la hU~M:
dbyangs gsal yi ge brgya pa yis :
lhag chad kha bskang nongs pa bshags :
lnga pa bskyed rim nyer bsdu ni :
hrI:
bdag snang thams cad 'od gsal dbyings :
gdod ma'i stong chen ngang du thim :

slar yang chu las rlabs bzhin du :
snang stong sgyu ma'i skur ldang ngo :
badzra rak+Sha haM:
drug pa smon lam bkra shis ni :
hrI:
'chi med mkha' 'gro bsgrubs pa'i dge tshogs mthus :
'gro kun tshe dang bsod nams ye shes rgyas :
mchog dang thun mong dngos grub snang ba yis :
'jig rten kun tu khyab pa'i bkra shis shog :
gzhan yang shis brjod rgyas par bya :
thun mtshams tshogs gnyis gsag la 'bad :
'dis ni tshe yi bar chad zhi :
yun du brtson na 'chi med 'grub :
sa ma ya :
gnyis pa tshe yi rdzogs rim ni :
dben pa'i gnas su lus gnad bca':
pho mo ma ning rlung dug dbyung :
sa bcud rdo rje'i bzlas pas dgug :
snying ga'i hrIHla brtan par bcing :
rlung bcud bum can sbyor bas len :
me bcud a thung gtum mo sbar :
chu bcud haM yig bdud rtsi bzhu :
nam mkha'i bcud len bde stong ngang :
dbyings rig bsres la mnyam par gzhag :
bla ma'i man ngag gnad ldan pas :
rtse gcig nyams su blangs gyur na :
'ja' lus 'chi med sku thob 'gyur :
sa ma ya :
gsum pa tshe yi dbang bskur ni :
dkyil 'khor zla gam sgo gcig dmar :
chos 'byung lha mtshan bcas pa'i dbus :
rnam rgyal bum pa bcud ldan bsham :
g.yas g.yon tshe chang tshe ril dang :
mdun rgyab tshe gtor 'ja' shel dgod :
mchod tshogs la sogs spyi ltar bsham :
las kyi gzhung bsrang nus ldan bsgrubs :
de nas slob ma las chus bkru :
bgegs gtor btang zhing srung mtshams bcad :
maN+Dal 'bul zhing gsol gdab ni :
dga' chen ston pa mchog gcig pu :
bla ma 'chi med tsaN+Da lIs :
bdag la brtse bas nyer dgongs nas :
ye shes tshe yi dbang bskur stsol :
ces zhu dam tshig 'bogs pa ni :
bdud rtsi'i chu nan lce la sbyin :
snying gar rdo rje bzhag byas la :
'chi med dngos grub don gnyer na :
dad dang snying rjes gzhi gzung ste :
dbang don dam tshig srog bzhin srungs :
zab mo'i lam la brtson par gyis :
pany+tsa a mr-ita u da ka Tha Tha :
bus kyang 'da' dka'i tha tshig brjod :
sa ma ya i dan+ti na ra kan :
de nas rtsa gsum tshe yi lha :
nam mkha' khyab pa'i spyan snga ru :
skyabs sems sdom gzung spyi ltar bya :
slob ma mi dmigs stong pa'i ngang :
dkyil 'khor gtso mo lus dkyil bcas :   spyi bor rigs bdag
/mig tu gzugs /
rna bar sgra /
snar dri /
lcer ro /
gsang bar reg
/snying gar chos rdo rje la /
de'i thugs kar ye shes sems dpa' tshe dpag med dang /
yan lag bzhi la pad+ma dbyings phyug ma /
gzhan yang sku'i gnas thams cad du rtsa gsum tshe lha rab 'byams gsal gdab /
mchan /
gsal btab ye shes dbab cing brtan :
thugs dam bskul rjes bum dbang ni :
hrI:
bkra shis bum pa spros bral chos sku zlum :
nang bcud gzugs sku mkha' 'gro'i dkyil 'khor shar :
'od zhu 'chi med bdud rtsi'i dbang bskur bas :
bum pa sku yi dbang mchog thob par shog :
rtsa sngags dang :
kA ya a b+hi Shiny+tsa oM:
gsang dbang thod pa'i bdud rtsi sbyin :
hrI:
bla ma 'chi med ye shes tsaN+Da lI:
pad+ma tshe dpag med dang mnyam sbyor ba'i :
snying po byang chub sems kyi dbang bskur bas :
gsang ba gsung gi dbang mchog thob par shog :
wA ka a b+hi Shiny+tsa A:
sher dbang bcud len ril bu sbyin :
hrI:
srid zhi'i dwangs ma mi 'gyur thig le'i gzugs :
bcud len tshe yi ril bu 'di byin pas :
rtsa rlung thig le dga' bzhi'i nus stobs 'bar :
bde chen thugs kyi dbang mchog thob par shog :
tsit+ta a b+hi Shiny+tsa hU~M:
bzhi pa 'ja' shel brdas mtshon te :
hrI:
sems nyid ngo bo ka dag shel lta bu :
lhun grub rol pa 'ja' tshon bzhin du shar :
dbyer med gnyug ma don gyi dbang bskur bas :
rig rtsal ye shes dbang mchog thob par shog :
dz+nyA na a b+hi Shiny+tsa a a :
mtha' rten tshe gtor spyi bor bzhag :
hrI:
chos sku'i bdag nyid bcom ldan snang mtha' yas :
lnga ldan longs sku mgon po tshe dpag med :
sprul sku 'chi med lha mo tsaN+Da lI:
sku gsum dbyer med pad+ma saM b+ha ba :
dbyings phyug tshe yi bdag nyid man+d+hA ra :
rje 'bangs grogs gsum gnubs chen nam snying sogs :
'chi med grub pa'i rig 'dzin mkha' 'gro'i tshogs :
thugs dam bskul lo thugs rje'i gzi byin skyed :
skal ldan slob ma rigs kyi bu rnams kyi :
bla tshe chad nyams yar pa deng 'dir khug :
bar chad tshe 'phrang 'od gsal dbyings su sol :
'khor 'das dwangs bcud snying dbus thig ler stims :
gzhon nu bum sku skye 'chi bral ba'i klong :
tshe dang ye shes mchog thun dngos grub stsol :
sarba sid+d+hi a b+hi Shiny+tsa hrI:
rjes su tshe bcud rgyas gdab cing :
bkra shis rdzas sbyin mnga' gsol bya :
dam tshig khas blangs gtang rag dbul :
dga' ston tshogs kyi 'khor lo bskor :
de ltar zab mo'i dbang bskur mchog :
'dis ni lam gyi snod du 'gyur :
dus min 'chi ba'i 'jigs pa zhi :
tshe dang bsod nams ye shes rgyas :
mthar thug 'chi med sku 'grub phyir :
skal ldan rnams kyis gces par zungs :
sa ma ya :
rdo rje tshe yi tan+t+ra ni :
bye ba phrag brgya'i snying po'i bcud :
rang byung pad+mas dus babs tshe :
da lta'i rje 'bangs 'dus pa dang :
ma 'ongs 'gro 'dul rig 'dzin gyi :
nyams len mthar thug gsang ba'i lam :
lnga ldan 'od kyi yi ge'i gzungs :
dbyings rig thig le'i sgrom bur bstsal :
DA ki rnams la gnyer gtad pa :
nam zhig rten 'brel dus babs tshe :
dgongs brgyud zab mo'i brdas mtshon te :
snyan brgyud gdams pa'i bdud rtsi yis :
skal bzang 'chi med 'grub par shog :
sa ma ya :
rgya rgya rgya :
gu h+ya :
brda thim :
dus gsum mkhyen pa o rgyan chen po'i byin rlabs las /
pad+ma mdo sngags gling pa 'od gsal sprul pa'i rdo rjes gtan la phab pa'o ///
/
