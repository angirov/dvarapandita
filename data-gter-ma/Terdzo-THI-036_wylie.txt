gnam chos thugs gter las stobs chen ma hA ba la'i sgrub thabs yod :[ \u0f88\u0f88\u0f88 \u0f88  ]gu ru d+he ba d+hA ki nI hU~M:
ma hA ba la bsgrub pa ni :
dkyil 'khor med cing gtor ma med :
rang nyid khro bo stobs po che :
sku mdog nag po zhal gcig pa :
phyag gnyis g.yas pas tho ba la :
g.yon pas sdigs mdzub zhags pa 'dzin :
khro bo'i chas kun yongs su rdzogs :
zhabs gnyis gyad kyi 'dor thabs bsgrad :
oM ma hA ba la hU~M:
mdun du ma hA ba la ni :
sku mdog dud kha 'jigs pa'i gzugs :
ma he'i mgo bo rwa dmar ba :
steng zhal mi mgo mig gcig sngo :
kha nas sbrul za sbrul mgo bdun :
skra ni thor cog dar sngon bcings :
phyag gnyis lte thad phur pa 'dril :
lte ba gru gsum hom khung na :
dgra bgegs gnod byed 'dre kun btsud :
sku smad gdug pa sbrul du 'khyil :
ba lang spyod nas spyan drangs nas :
mdun du bskyed pa de la bstim :
oM ma hA ba la kro d+ha ya ba la ba la ye hU~M phaT swA hA:
de yis ma hA ba la 'grub :
sa ma ya :
rgya rgya rgya :
de nas de yi las tshogs ni :
dmigs pa'i dgra bgegs 'dre gnon thabs :
dmigs bya'i dgra bgegs 'dre kun ni :
lte ba hom khung nang btsud de :
ba lang spyod dam rgya mtsho'i bar :
khyer te zos bsad bskrad par bsam :
sa ma ya :
rgya rgya rgya :
de nas gzugs kyis mnan pa ni :
dug shog gru ni bzhi pa la :
gnod byed gang yin de yi gzugs :
bris te yang ni dug shog la :
ma hA ba la mngon rtogs ltar :
bris te de yi lte ba'i nang :
nr-i tri dpe'u ris ltar du bris :
de nas de yi rgyab tu ni :
sngags ni dpe'u ris ltar bris nas :
mnan pa'i gnas ni gang yin par :
gnod byed gzugs ni gan rkyal bsnyal :
de steng ma hA ba la sbub :
des ni nges par non 'gyur ro :
sa ma ya :
rgya rgya rgya :
kha tham gu h+ya :[ \u0f88\u0f88\u0f88 \u0f88 ]ces pa sprul sku mi 'gyur rdo rje dgung lo bcu gsum bya lo snron zla ba'i nyer dgu la ma hA ba la 'jig rten pa des dngos su phul lo :
ma hA ba la'i sku mngon rtogs ltar yin /   rgyab tu bri rgyu /   \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
'di'i bka' gtad chos skyong spyi'i bka' gtad ltar bya'o ///
/
