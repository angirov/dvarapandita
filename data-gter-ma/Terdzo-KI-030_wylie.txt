@#//
phur pa yang gsang bla med kyi las byang phrin las spu gri kha 'phangs rnams dkyus su bkod pa bzhugs so //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das shrI ku mA ra la phyag 'tshal lo :
sangs rgyas kun gyi phrin las gcig bsdus pa'i :
lhag pa'i lha mchog rdo rje gzhon nu yi :
las byang cho ga'i rim pa bstan par bya :
de la sngon 'gro dngos gzhi rjes kyi rim pa dang gsum ste :
dang po ni rnal 'byor pa rnams bde ba'i stan la 'dug ste :
gtor tshogs mchod pa gzhung bzhin bshams la :
rang gi snying ga'i hU~M las 'od zer 'phros pas bla ma rig 'dzin dpal chen rdo rje gzhon nu'i dkyil 'khor gyi lha tshogs mkha' khyab kyi 'khor lor sad par gyur /
na mo :
bla ma dkon mchog yi dam lha :
rgyal ba rgya mtsho'i tshogs bcas la :
bdag dang 'gro ba sems can rnams :
sgo gsum gus pas skyabs su mchi :
lan gsum /
sems bskyed ni /
kye ma :
bdag gis 'gro kun bsgral bya'i phyir :
phrin las phur pa'i dkyil 'khor du :
'khor ba dong nas sprugs pa'i phyir :
tshad med bzhi ru sems bskyed do :
lan gsum /
rgyun bshags yan lag brgyad pa ni /
rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i gzhir gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i bgegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rangs //
dag pa'i mtha' bzhi dri ma med //
rdzogs pa'i byang chub sems bskyed do //
bde gshegs byang chub sems dpa' la //
dag pa gsum gyi lus 'bul lo //
tshe rabs bgrangs pa'i dge ba rnams //
bsdus nas byang chub mchog tu bsngo //
tshad med rnam bzhi bsgom pa ni /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/de ltar skyabs sems yan lag brgyad sogs sngon du song nas /
nga rgyal gzung ba ni /
oM badzra kI li kI la ya sarba big+h+nAn baM hU~M phaT/
stong pa'i ngang las skad cig gis bdag nyid dpal chen rdo rje gzhon nu mthing nag zhal gcig phyag gnyis g.yas phur pa 'dril zhing g.yon sdigs mdzub mdzad pa /
dpal gyi chas bcu dur khrod kyi chas brgyad kyis brgyan cing shin tu khro la brjid pa /
ye shes kyi me 'bar ba'i dbus na gsal bar gyur /
'byung gtor byin rlabs bsngo ba rnams spyi ltar btang nas bgegs la bka' bsgo ba ni :
hU~M:
nyon cig bgegs dang log 'dren tshogs :
nga yi bka' las 'da' ma byed :
rdo rje gsang ba'i bka' las ni :
sdig can gang zhig 'da' byed pa :
stobs chen khro bo chen po yis :
klad pa tshal pa brgya ru khos :
gdug cing sdang sems ldan pa rnams :
'di ru ma 'dug gzhan du dengs :
oM sum b+ha ni sum b+ha ni hU~M:
g+h+r-ih+Na g+h+r-ih+Na hU~M:
g+h+r-ih+Na pa ya g+h+r-ih+Na pa ya hU~M:
A na ya ho :
b+ha ga wAn :
bid+yA rA tsa ya hU~M phaT:
de nas mtshams gcad pa ni :
hU~M:
nga ni rang byung khro rgyal chen po ste :
sku gsung thugs las 'od zer rab 'phros shing :
steng 'og phyogs mtshams mtshon cha'i gur chen 'bar :
sus kyang 'da' ba'i skabs med rab tu gtams :
steng 'og phyogs mtshams rdo rje'i gur chen te :
rdo rje 'bar bas ma lus 'joms par byed :
steng 'og phyogs mtshams 'khor lo'i gur chen te :
'khor lo 'bar bas thams cad gcod par byed :
steng 'og phyogs mtshams ral gri'i gur chen te :
ral gri 'bar bas thams cad gtub par byed :
steng 'og phyogs mtshams dbyug tos gtams pa te :
dbyug to 'bar bas ma lus rdung bar byed :
steng 'og phyogs mtshams rgya gram gur chen te :
rgya gram 'bar bas thams cad srung bar byed :
oM badzra rak+Sha rak+Sha hU~M phaT:
oM badzra tsakra tsakra hU~M phaT:
oM badzra kA la rU pa hU~M phaT:
oM badzra karma satwa ha ha hU~M phaT:
oM badzra nA nA tsaN+Da ro kha Na khaD+ga hU~M phaT:
de nas khro bo bcu'i mtshams gcad de :
hU~M:
steng gi phyogs nas mtshams gcod khro bo'i rgyal :
hU~M chen kA ra zhal gsum phyag drug pa :
lha yi gdon tshogs zhabs bzhi'i stabs kyis mnan :
steng gi phyogs kyi dgra dang bgegs zlog cig :
oM badzra kro ta hU~M kA ra hU~M phaT:
steng phyogs kyi dgra bgegs thams cad gardza gardza hU~M phaT:
hU~M:
shar gyi phyogs nas mtshams gcod khro bo'i rgyal :
rnam par rgyal ba zhal gsum phyag drug pa :
dri za'i gdon tshogs zhabs bzhi'i stabs kyis mnan :
shar gyi phyogs kyi dgra dang bgegs zlog cig :
oM badzra kro ta bi dza ya hU~M:
shar gyi phyogs kyi dgra bgegs thams cad ha na ha na hU~M phaT:
hU~M:
shar lho mtshams nas mtshams gcod khro bo'i rgyal :
dbyug pa sngon po zhal gsum phyag drug pa :
me lha'i gdon tshogs zhabs bzhi'i stabs kyis mnan :
shar lho mtshams kyi dgra dang bgegs zlog cig :
oM badzra kro ta ni la daN+Da hU~M:
shar lho mtshams kyi dgra bgegs thams cad da ha da ha hU~M phaT:
hU~M:
lho yi phyogs nas mtshams gcod khro bo'i rgyal :
gshin rje gshed po zhal gsum phyag drug pa :
gshin rje'i gdon tshogs zhabs bzhi'i stabs kyis mnan :
lho yi phyogs kyi dgra dang bgegs zlog cig :
oM badzra kro ta ya mAn+ta ka hU~M:
lho yi phyogs kyi dgra bgegs thams cad pa tsa pa tsa hU~M phaT:
hU~M:
lho nub mtshams nas mtshams gcod khro bo'i rgyal :
mi g.yo mgon po zhal gsum phyag drug pa :
srin po'i gdon tshogs zhabs bzhi'i stabs kyis mnan :
lho nub mtshams kyi dgra dang bgegs zlog cig :
oM badzra kro ta Ar+ya a tsa la hU~M:
lho nub mtshams kyi dgra bgegs thams cad b+han d+ha b+han d+ha hU~M phaT:
hU~M:
nub kyi phyogs nas mtshams gcod khro bo'i rgyal :
rta mgrin dbang chen zhal gsum phyag drug pa :
klu yi gdon tshogs zhabs bzhi'i stabs kyis mnan :
nub kyi phyogs kyi dgra dang bgegs zlog cig :
oM badzra kro ta ha ya g+h+rI wa hU~M:
nub kyi phyogs kyi dgra bgegs thams cad hu lu hu lu hU~M phaT:
hU~M:
nub byang mtshams nas mtshams gcod khro bo'i rgyal :
gzhan gyis mi thub zhal gsum phyag drug pa :
rlung lha'i gdon tshogs zhabs bzhi'i stabs kyis mnan :
nub byang mtshams kyi dgra dang bgegs zlog cig :
oM badzra kro ta a pa ra dzi ta hU~M:
nub byang mtshams kyi dgra bgegs thams cad tiSh+Tha tiSh+Tha hU~M phaT:
hU~M:
byang gi phyogs nas mtshams gcod khro bo'i rgyal :
bdud rtsi 'khyil pa zhal gsum phyag drug pa :
gnod sbyin gdon tshogs zhabs bzhi'i stabs kyis mnan :
byang gi phyogs kyi dgra dang bgegs zlog cig :
oM badzra kro ta a mr-ita kun Da lI hU~M:
byang gi phyogs kyi dgra bgegs thams cad tshin d+ha tshin d+ha hU~M phaT:
hU~M:
byang shar mtshams nas mtshams gcod khro bo'i rgyal :
khams gsum rnam rgyal zhal gsum phyag drug pa :
bgegs kyi gdon tshogs zhabs bzhi'i stabs kyis mnan :
byang shar mtshams kyi dgra dang bgegs zlog cig :
oM badzra kro ta trai lokya bi dza ya hU~M:
byang shar mtshams kyi dgra bgegs thams cad b+hin d+ha b+hin d+ha hU~M phaT:
hU~M:
'og gi phyogs nas mtshams gcod khro bo'i rgyal :
stobs chen 'jigs byed zhal gsum phyag drug pa :
sa bdag gdon tshogs zhabs bzhi'i stabs kyis mnan :
'og gi phyogs kyi dgra dang bgegs zlog cig :
oM badzra kro ta ma hA ba la hU~M:
'og gi phyogs kyi dgra bgegs thams cad s+pho Ta s+pho Ta hU~M phaT:
khro chen 'bar ba me yi thog chen 'beb :
steng 'og phyogs mtshams gar dgu'i tshul gyis srung :
kun kyang phyogs bcur phur pa 'dril zhing 'debs :
srung dang mtshams kyi phrin las grub par mdzod :
hU~M hU~M ma hA kro ta bi shwa tsakra ma d+ha la ha la ha la hU~M phaT:
de nas brda' sgo dbye ba ni :
hU~M:
snang srid thams cad rdo rje phur pa'i lha :
thabs kyi spyod pas 'gro don mdzad pa'i phyir :
rnam dag gsang ba thugs kyi dkyil 'khor du :
rang gsal ma 'gags chos dbyings sgo dbye 'o :
b+h+rU~M maN+Da la e pra we sha ya phaT:
brda'i phyag 'tshal ba ni :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs mdzad phyir :
rang byung ye shes ngang du mjal phyag 'tshal :
he ru ka sa ma ya a ti pU ho :
pra ti dza ho :
dam bca' ba ni :
hU~M:
dam bca' 'du 'bral med pa'i gzungs thag la :
rig pa srog gis bsdus pa'i lu gu rgyud :
sku gsung thugs kyi dngos grub 'thob bya'i phyir :
rdo rje gzhon nu'i sku gsung thugs kyi ngang :
bdag dang dbyer med gcig tu ma grub bar :
skye ba ji srid bar du mi gtang ngo :
karma he ru ka tsit+ta badzra sa ma ti hU~M:
byin dbab pa ni :
hU~M:
nam mkha'i mtha' dang mnyam pa'i dkyil 'khor nas :
srid pa rdo rje phur pa grub pa'i lha :
rdo rje gzhon nu'i dkyil 'khor ma lus rnams :
thugs rje chen pos sgrib bkol mi mdzad cing :
dus las mi 'da' rdo rje'i dam tshig can :
thugs rje chen po'i phrin las rlabs po che :
bla med sgrub pa'i dkyil 'khor chen po 'dir :
gsang ba'i dkyil 'khor 'di la byin chen phob :
sku gsung thugs kyi byin chen dbab tu gsol :
ye shes lnga yi dbang mchog bskur du gsol :
oM sarba ta thA ga ta b+ha ga wan :
sa ma ya ho :
sa ma ya satwaM:
hU~M:
rdo rje phur pa gsang ba'i dbyings nyid las :
dbang bskur byin chen dbab pa'i dus la bab :
sngon gyi thugs dam bcom ldan rdo rje'i bdag :
rdo rje'i dbang bskur dam tshig bla na med :
skyabs las mi g.yel g.yar dam gcig pa'i lha :
rgyal ba ma lus rnams kyis byin gyis rlobs :
gu ru d+he ba d+hA ki nI kI li kI la ya sa ma ya hU~M:
sa ma ya dza :
mchod pa byin gyis brlab pa ni :
hU~M:
bla med mchog gi dkyil 'khor chen po 'dir :
phyi nang gsang ba'i mchod sprin dpag med rnams :
bde gshegs rgyal ba ma lus skong ba'i rdzas :
kun bzang mchod pa'i sprin bzhin gnas gyur cig :
oM AHhU~M:
ma hA sarba pany+tsa a mr-ita hU~M hrI thA:
ma hA ba liM ta te dzo ba liM ta ba la ba te gu h+ya hrIHshwa sa ma ye hU~M:
ma hA rak+ta dz+wa la maN d+ha la hU~M hrIHthA:
oM bo d+hi tsit+ta ga Na gu h+ya ta na sarba pU dza ho :
oM badzra puSh+pe d+hU pe A lo ke gan+d+he nai wid+ya shab+da pU dza AHhU~M:
bshags pa bya ba ni :
hU~M:
lha dang mkha' 'gro dam can rgya mtsho dgongs :
bdag ni ma rig rmongs shing gti mug pas :
rtsa ba yan lag dam tshig nyams chag sogs :
gnong 'gyod drag pos mthol zhing bshags par bgyi :
d+he wa d+hA ki nI sarba sa ma ya shud+d+he a :
de bzhin nyid kyi ting nge 'dzin ni :
hU~M:
rdo rje khros pas zhe sdang gcod :
mtshon chen sngon po 'bar ba ni :
nam mkha'i dkyil nas thig pa shar :
srog gi go ru shar ba dang :
snying gi go ru bsgom par bya :
oM ma hA shU dz+nyA ta dz+nyA na badzra swA b+hA wa At+ma ko\u0f85 haM:
hU~M s+pha ra Na phaT:
saM ha ra Na hU~M:
kun tu snang ba'i ting nge 'dzin ni :
hU~M:
snying rjes bsgral ba'i dam tshig ni :
bsad cing mnan pa ma yin te :
phung po rdo rjer gtams byas nas :
rnam par shes pa rdo rjer bsgom :
rdo rje gzhon nu'i rig 'dzin rnams :
srid pa'i rdo rjer grub mdzod cig :
srid pa rdo rje phur pa'i lha :
ye shes khro bo grub par mdzod :
oM sarba ta thA ga ta d+harmaHd+hA tu swA b+hA wa bi shud+d+ho\u0f85 haM:
rgyu'i ting nge 'dzin ni :
hU~M:
chos dbyings skye med ngang nyid las :
chos rnams rang byung rten 'brel te :
thams cad rgyu las ma byung med :
rgyu yi yi ge hU~M du gsal :
tsit+ta badzra sa mA ti :
dzaHhU~M baM ho :
'byung ba rim brtseg ni :
hU~M:
chos sku skye ba med pa'i klong :
nam mkha' mtha' dbus med par brdal :
stobs chen rlung gi dkyil 'khor las :
rak+ta'i rgya mtsho rba rlabs 'khrugs :
de steng gser gyi sa gzhi brdal :
rus pa'i ri rab gru gsum brjid :
bskal pa'i me phung phyogs bcur 'bar :
yum lnga'i dkyil 'khor yongs su rdzogs :
e s+pha ra Na phaT:
saM ha ra Na hU~M:
yaM s+pha ra Na phaT:
saM ha ra Na hU~M:
ra s+pha ra Na phaT:
saM ha ra Na hU~M:
suM s+pha ra Na phaT:
saM ha ra Na hU~M:
kiM s+pha ra Na phaT:
saM ha ra Na hU~M:
raM s+pha ra Na phaT:
saM ha ra Na hU~M:
gzhal yas khang bskyed pa ni :
hU~M:
ngang nyid rdo rje chos dbyings las :
ye shes dkyil 'khor chen po ni :
mthing nag gru gsum e yi klong :
ban+d+ha skam rlon 'bar bas brtsigs :
gnam lcags rdo rje'i gzer gyis gtams :
'khor lo rtsibs bcu mu khyud bcas :
rin chen 'khor lo spel mar dkrigs :
phyogs bzhi khyams dang sgo ru gsal :
gdung dang dral phyam ka ba dang :
thog dang skar khung nyi zlas mtshan :
gru chad mu ran 'khor yug dang :
drwa phyed mdzes pa'i za ra tshags :
rta babs gdugs tog chos 'khor mdzes :
pha gu mchod rten rin chen dkrigs :
dur khrod chen po brgyad kyis bskor :
pad+ma rdo rje me phung dang :
rdo rje'i brag chen ra bas gtams :
kun kyang ye shes lnga yi klong :
phyi gsal nang gsal sgrib pa med :
rang byung lhun grub chen por bsgom :
hU~M b+h+rU~M bi shwa bi shud d+he :
e dz+nyA na tsakra maN+Da la b+h+rU~M:
ru tra kro ti ti ra baM:
ma sUr+ya man d+ha la :
a tsan+d+ra man d+ha la :
hU~M s+pha ra Na phaT:
saM ha ra Na hU~M:
lha bskyed pa ni :
hU~M:
pho brang e yi gzhal yas dbus :
mthing nag hU~M gi 'phro 'du las :
bdag nyid ma bcos rdzogs pa'i sku :
dpal chen rdo rje gzhon nu che :
mthing nag zhal gsum phyag drug pa :
zhabs bzhi gyad kyi 'dor thabs bsgrad :
g.yas dkar g.yon dmar dbus mthing nag :
rigs lngas dbu brgyan thugs srog hU~M:
spyan dgu sdang mig phyogs bcur g.yo :
zhal gdangs ljags 'dril mche ba gtsigs :
g.yas gnyis rtse dgu rtse lnga ste :
g.yon gnyis me phung kha T+wAM 'dzin :
mtha' gnyis ri rab phur bu 'dril :
dur khrod rab 'jigs chas rnams rdzogs :
yum chen 'khor lo rgyas 'debs ma :
mthing skya zhal gcig phyag gnyis te :
g.yas pas ut+pal mgul nas 'khyud :
g.yon pas dung dmar gtso la stob :
thabs dang shes rab sbyor ba las :
steng 'og phyogs mtshams 'khor lo'i steng :
mthing nag hU~M gi 'phro 'du las :
rang byung khro rgyal bcu ru shar :
hU~M:
steng phyogs hU~M kAr sgra 'byin ma :
sprul pa phag dang rmigs bu'i mgo :
oM badzra kro ta hU~M kA ra hU~M:
gardza gardza hU~M phaT:
hU~M:
shar phyogs rnam rgyal snyems ma ni :
sprul pa stag dang bya rgod mgo :
oM badzra kro ta bi dza ya hU~M:
ha na ha na hU~M phaT:
hU~M:
shar lhor dbyug sngon sder mo ni :
sprul pa g.yag dang bya rog mgo :
oM badzra kro ta nI la daN+Da hU~M:
da ha da ha hU~M phaT:
hU~M:
lho phyogs gshin rje dur khrod bdag :
sprul pa sha ba 'ug pa'i mgo :
oM badzra kro ta ya mAn+ta ka hU~M:
pa tsa pa tsa hU~M phaT:
hU~M:
lho nub mi g.yo gtun khung ma :
sprul pa gzig dang khwa ta'i mgo :
oM badzra kro ta Ar+ya a tsa la hU~M:
ban+d+ha ban+d+ha hU~M phaT:
hU~M:
nub phyogs rta mgrin rdo rje gtum :
sprul pa byi la pu shud mgo :
oM badzra kro ta h+ya g+h+rI wa hU~M:
hu lu hu lu hU~M phaT:
hU~M:
nub byang 'dod rgyal mda' snyems ni :
sprul pa spyang ki khra yi mgo :
oM badzra kro ta a pa ra dzi ta hU~M:
tiSh+Tha tiSh+Tha hU~M phaT:
hU~M:
byang du bdud rtsi rlung 'byin ma :
sprul pa seng ge pha wang mgo :
oM badzra kro ta a mr-ita kun Da lI hU~M:
tshin d+ha tshin d+ha hU~M phaT:
hU~M:
byang shar khams gsum gsod byed ni :
sprul pa dom dang sre mong mgo :
oM badzra kro ta trai lokya bi dza ya hU~M:
b+hin d+ha b+hin d+ha hU~M phaT:
hU~M:
'og phyogs stobs chen skul byed ma :
sprul pa dred dang byi ba'i mgo :
oM badzra kro ta ma hA ba la hU~M:
s+pho Ta s+pho Ta hU~M phaT:
hU~M:
dkyil 'khor chen po'i bar khyams la :
nyi ma dang ni 'od zer bzhin :
gtso dang 'khor du yongs rdzogs gsal :
dkyil 'khor mu ran 'khor yug tu :
sras dang sprul pa bka' sdod bcas :
bdag nyid shwa na sa bdag dang :
bse lcags dung gsum skyes bu sogs :
gtso 'khor yongs su rdzogs par bskyed :
oM badzra kI li kI la ya :
b+hin d+ha ya b+hin d+ha ya hU~M phaT:
oM badzra kI li kI la ya na ma sa man+ta hriM hriM hU~M phaT:
oM badzra kI li kI la ya su ru su ru pra su ru hU~M phaT:
oM badzra kI li kI la ya mA ra ya hU~M phaT:
dzaHhU~M baM ho :
ka taM ka ye :
dza ye bi dza ye :
a tsi te :
a pa ra tsi te :
ma ra se na :
pra mAr+d+ha na ye hU~M phaT:
'dir phur pa rdzas kyi dkyil 'khor sras mchog byin rlabs sbyar /
sku gsung thugs byin rlabs man chad dkyil 'khor gsum lhan cig bya ba ni /
hU~M:
sangs rgyas kun gyi rang bzhin sku :
ngang nyid rdo rje chos dbyings las :
'bar ba'i khro bo mi bzad pa :
sku yi dbyig tu bdag skyed cig :
oM bud+d+ha kI li kI la ya :
kA ya badzra nAn :
dz+wa la dz+wa la :
pra dz+wa la pra dz+wa la :
s+phu Ta s+phu Ta :
sarba na sa pa na ye hU~M phaT:
hU~M:
sangs rgyas kun gyi rang bzhin gsung :
ngang nyid rdo rje chos dbyings las :
'bar ba'i khro bo mi bzad pa :
gsung gi dbyig tu bdag skyed cig :
oM pad+ma kI li kI la ya :
wA ka badzra nAn :
sarba duSh+TAn hrIHsho d+ha na ye hU~M phaT:
hU~M:
sangs rgyas kun gyi rang bzhin thugs :
ngang nyid rdo rje chos dbyings las :
'bar ba'i khro bo mi bzad pa :
thugs kyi dbyig tu bdag skyed cig :
oM badzra kI li kI la ya :
tsit+ta badzra nAn :
pe ta li man d+ha la ma gu ta la pra ta la hU~M phaT:
sa pa shwa ri sa ma ya :
dzaHhU~M baM ho :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs mdzad pa'i :
dbang dang dngos grub 'dir stsol cig :
hU~M s+pha ra Na phaT:
saM ha ra Na hU~M:
oM hU~M swA AM hA:
mUM lAM mAM pAM tAM:
oM badzra kI li kI la ya :
sarba sa ma ya dza :
A we sha ya a A:
spyan drang ba ni :
hU~M:
skye med rnam dag chos kyi dbyings nyid nas :
skye ba'i cho 'phrul 'bar ba'i skur ston pa'i :
rdo rje gzhon nu 'khor dang bcas pa yang :
chos kyi dbyings nas gnas 'dir gshegs su gsol :
srid pa rdo rje phur bu sgrub pa dang :
dbang dang dngos grub ma lus stsol ba'i phyir :
ye shes khro rgyal 'khor bcas gshegs nas kyang :
rtags dang mtshan ma bzang po bstan pa dang :
kI la ya yi dngos grub stsol ba'i phyir :
ye shes khro rgyal 'khor bcas gshegs su gsol :
dzaHhU~M baM ho :
badzra sa ma ya dza :
bzhugs su gsol ba ni :
hU~M:
khro rgyal ma lus 'khor bcas gshegs nas kyang :
dam tshig dang ni ye shes dbyer med par :
'o ma dang ni chu bzhag ji bzhin du :
gnyis med brtan pa chen por bzhugs su gsol :
badzra sa ma ya dza :
sa ma ya tiSh+Tha lhan :
phyag 'tshal ba ni :
hU~M:
srid gsum gdug pa bsgral ba dang :
nga rgyal zhen pa gzhom pa'i phyir :
rdo rje srin po'i tshogs bcas la :
rtse gcig gus pas phyag 'tshal lo :
a ti pU ho :
pra ti dza ho :
mchod pa 'bul ba ni :
hU~M:
'bar ba'i dkyil 'khor rdo rje phur pa'i lha :
dngos grub stsol phyir phyi nang gsang ba yi :
gus pas mchod pa'i sprin tshogs 'bul ba ni :
me tog bdug spos mar me dri zhal zas :
sil snyan la sogs mchod sprin rgya mtsho dang :
gzugs sgra dri ro reg bya la sogs te :
'dod yon lnga yi mchod pa dpag med dang :
thabs dang shes rab bde chen byang chub sems :
bla med gsang ba mchog gi phyag rgyar bcas :
rdo rje gzhon nu'i dkyil 'khor lha tshogs dang :
grub pa'i rig 'dzin mkha' 'gro dam can la :
rnal 'byor bdag gis gus pas 'bul lags na :
dgyes pas dgongs te dngos grub bstsal du gsol :
oM badzra puSh+pe d+hU pe A lo ke gan+d+he nai bid+ya shab+da AHhU~M:
ma hA sarba pany+tsa pU tsa ho :
sarba ta thA ga ta gu h+ya sa ma ya dzaHho :
badzra hoHhaM:
rA gA ya mi :
gu h+ya sa ma ya satwaM:
sman mchod ni :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyu drug sems can kun sgrol phyir :
dug lnga sel ba'i bdud rtsi 'di :
thams cad rnal 'byor bdud rtsi che :
byang chub sems ni rdo rje che :
sha chen mchod pa rin po che :
pad+ma me tog yang dag ldan :
rdo rje chu ste las kyi mchog :
zas mchog tshe yi dri chen po :
ga bur shel gyi spos phor dri :
rin chen me ltar 'bar ba'i 'od :
ma lus 'dus pa'i thig le che :
gcig tu dpa' bo ro rnams dang :
gnyis su med par mnyam sbyar nas :
'chi med bdud rtsi rA sA ya :
rgyal ba rgya mtsho kun gyi gsos :
ji snyed sangs rgyas thams cad dang :
byang chub sems dpa'i tshogs chen po :
rgyal ba rgya mtsho'i tshogs bcas la :
bdag cag gus pas 'bul lags na :
dgyes pa'i tshul gyis bzhes nas kyang :
dngos grub ma lus bdag la stsol :
oM sarba pany+tsa a mr-ita khA hi khA hi :
sku gsum bka' brgyud rgya bod rig 'dzin dang :
rdo rje gzhon nu'i dkyil 'khor lha tshogs la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
ces pa'i mtshan don kun la sbyar ro :
hU~M:
mthing nag gru gsum 'bar ba'i dkyil 'khor na :
dpal chen mngon rdzogs rdo rje gzhon nu dang :
gsang ba'i yum mchog 'khor lo rgyas 'debs la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
mthing nag 'bar ba 'khor lo'i rtsibs steng du :
thugs kyi sras mchog kI la rigs bzhi la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
steng 'og phyogs bzhi mtshams brgyad dkyil 'khor du :
khro bcu yab yum sprul pa khra thabs la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
gzhal yas chen po mnyam pa'i sgo bzhi na :
pho brang srung ba'i sgo ma bzhi rnams la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
dkyil 'khor skyong ba'i mu ran khor yug tu :
shwa na sa bdag bdag nyid re ma ti :
bswe lcags dung sogs skyes bu 'khor rnams dang :
phur pa'i srung mar zhal bzhes thams cad la :
rnam dag bdud rtsi dam rdzas mnyes mchod 'bul :
thugs rjes brtser dgongs dbang dang dngos grub stsol :
khaM:
lce yi dam tshig rdo rje pad+mo la :
rdo rje spyan gyis gsal bar hU~M bsgoms te :
thabs dang shes rab 'brel ba'i phyag rgya yis :
phan dang nus par ldan pa'i sman lnga la :
dang du ma blangs rtog pas spong len bgyis :
lta spyod gzhung dang 'gal ba mthol lo bshags :
mu tig dkar po dri med thig le dang :
tsan+dan smug po rma med pad+ma'i mkhar :
gnyis med bde chen bde ba'i mchog la gnas :
bswe phor bkra shis mtshan ldan nang du bskyil :
bdud rtsi 'byung ba'i rgyu ni byang chub sems :
bdud rtsi'i ngang ni mnyam pa nyid du gnas :
bdud rtsi'i las ni rnam rtog bag chags sbyong :
bdud rtsi'i don ni skye shi gnyis med ngang :
rgyal ba mchod nas dngos grub blang ba ni :
g.yon pa'i mtshan 'dzin rdo rje thal mo la :
mthe bong dang ni srin lag rtse sbyar te :
bris pa bzhin du zla dkyil 'bru lnga bkod :
lce yi dam tshig rdo rje pad+mo la :
rdo rje spyan gyis gsal bar hU~M bsgoms te :
zos nas bla med byang chub mchog thob shog :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
gtor ma 'bul ba ni :
hU~M:
khams gsum rnam dag b+han+d+ha'i dkyil 'khor du :
snang srid thams cad gtor ma'i phung por gsal :
'dod yon sna tshogs lha mos rab brgyan te :
dam rdzas ba liM rgyan gyi mchod pa 'bul :
gtso dang 'khor bcas rdo rje phur pa'i lha :
shA na sa bdag bdag nyid skyes bu sogs :
mthu dang rdzu 'phrul 'byung ba'i dus la bab :
ba liM rgyan gyi gtor ma bzhes su gsol :
ma hA ba liM ta kha raM kha hi :
rak+ta 'bul ba ni :
hU~M:
dam tshig chen po'i dus la bab :
dngos grub bar chad byed pa'i bgegs :
gdug cing sdang sems ldan pa rnams :
zungs shig rgyob cig rnam par chings :
gtogs shig grogs dang bral bar gyis :
rings par khug la smrar chug cig :
phob cig rnam par gzir bar gyis :
nga yi dbang du gyur nas kyang :
bsgo ba'i bka' rnams nyan par gyis :
ma hA rak+ta kha raM khA hi :
bran dang bka' nyan pho nya'i tshogs :
khyed kyi dam tshig dus la bab :
sngon chad tshul bzhin dam bcas pa'i :
mngon spyod phrin las myur du mdzod :
ma hA rak+ta kha raM khA hi :
gdug cing sdang sems ldan pa rnams :
lha 'am 'on te bdud kyang rung :
nga la bar chad byed pa rnams :
mthu dang rdzu 'phrul med par gyis :
ma hA rak+ta kha raM khA hi :
rdungs shig rdo rje 'bar ba'i gtun :
bka' las 'da' byed sdig can rnams :
rdo rje me dbal snying bsregs nas :
lus ngag rdul phran bzhin du rlogs :
khro mo 'bar ba'i gtun khung du :
rdo rje tho bas brdungs byas nas :
lha yang rung ste brlag par 'gyur :
thal ba rdul bzhin brlag par mdzod :
ma hA rak+ta kha raM khA hi :
kha thaM kha thaM:
ha na ha na hU~M phaT:
'dod pa'i don la gsol ba gdab pa ni :
hU~M:
srid pa'i phur bu bsgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
dzaHhU~M baM ho :
badzra kI li kI la ya :
sarba sid+d+hi pha la hU~M A:
bsgral mchod bya ba ni :
hU~M:
dam tshig chen po'i dus la bab :
shwa na sa bdag bdag nyid sogs :
sprul pa chen po'i dus la bab :
mthu rtsal 'byung ba'i dus la bab :
bdag ni rig 'dzin sgrub pa po :
byang chub mchog tu sems bskyed cing :
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa yi :
dngos grub bar chad byed pa'i bgegs :
khro bo chen po'i byin rlabs kyis :
yud tsam gyis ni 'dir khug la :
mngon spyod tshul bzhin bsgral ba dang :
lus ngag rdul du bshig nas kyang :
sdug bsngal nyams su myong bar mdzod :
ma traM ru tra pra b+han tsakra hU~M:
ti hU~M e s+pha ra Na hU~M:
sbyor mchod ni /
hU~M:
ngang nyid rdo rje chos dbyings las :
ye shes rol pa'i gsang ba ru :
thabs dang shes rab sbyor ba las :
'khor lo lnga yi dkyil 'khor du :
byang chub sems kyi 'phro 'du gsal :
bde chen mchod pa chen por bzhes :
pad+ma yo gi nI mu dra pra we sha ya dzaHhU~M baM ho :
kun d+ha li any+dza li ho :

!

shrI badzra ku mA ra la phyag 'tshal lo :
las byang gi skabs dzapa? kyi gong du bstod pa bya ba ni :
dza :
dam tshig thugs dam chen po'i dus la bab :
mthing nag gru gsum 'bar ba'i dkyil 'khor nas :
mi gnas ye shes rdo rje gzhon nu ni :
'bar ba'i khro rgyal ma bcos rdzogs pa'i sku :
mthing nag zhal gsum phyag drug 'jigs pa'i tshul :
'khor lo rgyas 'debs shes rab yum dang sbyor :
'jigs byed chen po khyed kyi dkyil 'khor ni :
thugs rje'i rang bzhin mi 'gyur rdo rje'i sku :
zhal gsum phyag drug sku smad zhabs bzhi bsgrad :
bdud bzhi gdan du bting bas dpa' dpa' 'dra :
rgyan dang cha lugs rdzogs pas sgeg sgeg 'dra :
sku che yan lag rags pas 'jigs 'jigs 'dra :
mtshan dang dpe byad ldan pas brjid brjid 'dra :
zhal g.yas dkar la 'dzum pas bzhad bzhad 'dra :
g.yon zhal dmar la gdangs pas gshe gshe 'dra :
dbus zhal mthing la rngam pas khro khro 'dra :
dug gsum zhal du gsol bas rngams rngams 'dra :
rgyud drug thugs rjes sgrol bas brtse brtse 'dra :
me dpung dbus na bzhugs pas 'bar 'bar 'dra :
de 'dra'i khro rgyal chen po'i 'jigs sku yang :
chos sku mtshan ma med pas zhi zhi 'dra :
'bar ba'i gar dgu ldan la phyag 'tshal bstod :
phyag drug dag na mtshon cha sna tshogs bsnams :
rdo rje rtse dgus sa dgu'i rtog pa 'joms :
rdo rje rtse lngas rgyud lnga gnas su 'dren :
ye shes me phung 'khor ba'i bag chags sreg :
kha T+wAM rtse gsum dug gsum rtsad nas gcod :
ri rab phur pas khams gsum dbang du sdud :
phyag gi yon tan rdzogs la phyag 'tshal bstod :
thal chen khrag dang zhag gi zo ris brgyan :
glang chen stag lpags zhing chen g.yang gzhi gsol :
thod sbrul la sogs 'jigs pas sku la brgyan :
khams nag ral pa srid gsum rtse mor 'khyil :
mthing nag 'bar ba ral pa'i chun 'phyang la :
mthing ga leb rgan dar gyi cod pan 'phur :
rdo rje rin chen gshog pa g.yas g.yon gdengs :
bskal pa'i me ltar 'bar ba'i klong na bzhugs :
dur khrod chas brgyad rdzogs la phyag 'tshal bstod :
dbu la rdzogs pa'i sangs rgyas rigs lnga bzhugs :
thugs la ye shes 'bar ba'i srog dang bcas :
sku gsung thugs kyi byin rlabs yongs rdzogs nas :
khams gsum ma lus thams cad dbang du sdud :
khro chung tshon gang mang po skar ltar 'khrugs :
lhag pa'i lha rnams rdzogs la phyag 'tshal bstod :
dza :
khro mo dbang phyug sku la nyer gnas shing :
gsang ba'i yum chen 'khor lo rgyas 'debs ma :
zhal gcig phyag gnyis sku mdog ut+pal mdog :
dgyes pa'i zhabs gnyis yab kyi rked la 'khril :
phyag g.yas ut+pal yab kyi mgul nas 'khyud :
g.yon pas dung dmar gtso bo'i zhal du stob :
rgyan rnams kun gyis sku la rdzogs par brgyan :
gtso mo yum chen sku la phyag 'tshal bstod :
dza :
sprul pa chen po khyod kyi dus la bab :
phyag brnyan chen po khyod kyi dus la bab :
bskal pa me ltar 'bar ba'i klong dkyil na :
'jigs pa'i khro rgyal ma lus bzhugs pa ni :
kun kyang zhal gsum phyag drug gtum la rngam :
sku smad lcags phur zur gsum me dbal 'phro :
phyogs skyong dregs pa pho mo thams cad gzir :
dbu skra thor tshugs srid gsum gyen du 'bar :
mi sdug khro gnyer sdang mig phyogs bcur gzigs :
log par lta ba rtsad nas gcod cing sgrol :
mche ba zang yag skye shi rtsad nas gcod :
thugs rje byin rlabs 'bar ba'i phyag mtshan bsnams :
byams pa'i 'od zer rngams pa'i 'brug sgra sgrog :
drag po'i thog 'beb sngon gyi thugs dam ni :
dregs pa'i bdud 'dul bgegs rnams brlag par mdzad :
sgrub pa po la dbang skur byin chen phob :
khyed kyi dam tshig thugs dam dus la bab :
dur khrod chas brgyad sku yi rgyan du 'khyil :
brjod med mi gnas khro chen 'bar ba'i sku :
sgra las 'das pa drag po hU~M sgra'i gsung :
bsam dang bral ba sgrol byed snying rje'i thugs :
sku gsung thugs yon rdzogs la phyag 'tshal bstod :
hU~M:
steng gi phyogs nas thog chen 'beb mdzad pa :
hU~M kAr sgra 'byin phag dang rmigs bu'i mgo :
zhal gsum phyag drug rang rtags phyag mtshan bsnams :
lha yi gdon tshogs 'joms la phyag 'tshal bstod :
hU~M:
shar gyi phyogs nas dgra bgegs gzir mdzad pa :
rnam rgyal snyems ma stag dang bya rgod mgo :
zhal gsum phyag drug rang rtags phyag mtshan bsnams :
dri za'i gdon tshogs 'joms la phyag 'tshal bstod :
hU~M:
shar lho mtshams nas dgra bgegs 'joms mdzad pa :
dbyug sngon sder mo g.yag dang bya rog mgo :
zhal gsum phyag drug rang rtags phyag mtshan bsnams :
me lha'i gdon tshogs 'joms la phyag 'tshal bstod :
hU~M:
lho yi phyogs nas dgra bgegs gsod mdzad pa :
gshin rje dur khrod sha ba 'ug pa'i mgo :
zhal gsum phyag drug rang rtags phyag mtshan bsnams :
gshin rje'i gdon tshogs 'joms la phyag 'tshal bstod :
hU~M:
lho nub mtshams nas dgra bgegs sgrol mdzad pa :
mi g.yo gtun khung gzig dang khwa ta'i mgo :
zhal gsum phyag drug rang rtags phyag mtshan bsnams :
srin po'i gdon tshogs 'joms la phyag 'tshal bstod :
hU~M:
nub kyi phyogs nas dgra bgegs 'ching mdzad pa :
rta mgrin gtum mo byi la pu shud mgo :
zhal gsum phyag drug rang rtags phyag mtshan bsnams :
klu yi gdon tshogs 'joms la phyag 'tshal bstod :
hU~M:
nub byang mtshams nas dgra bgegs 'gugs mdzad pa :
'dod rgyal mda' snyems spyang ki khra yi mgo :
zhal gsum phyag drug rang rtags phyag mtshan bsnams :
rlung lha'i gdon tshogs 'joms la phyag 'tshal bstod :
hU~M:
byang gi phyogs nas dgra bgegs gnon mdzad pa'i :
bdud rtsi rlung 'byin seng ge pha wang mgo :
zhal gsum phyag drug rang rtags phyag mtshan bsnams :
gnod sbyin gdon tshogs 'joms la phyag 'tshal bstod :
hU~M:
byang shar mtshams nas dgra bgegs stob mdzad pa'i :
khams gsum gsod ma dom dang sre mong mgo :
zhal gsum phyag drug rang rtags phyag mtshan bsnams :
bgegs kyi gdon tshogs 'joms la phyag 'tshal bstod :
hU~M:
'og gi phyogs nas dgra bgegs spor mdzad pa'i :
stobs chen skyod ma dred dang byi ba'i mgo :
zhal gsum phyag drug rang rtags phyag mtshan bsnams :
sa bdag gdon tshogs 'joms la phyag 'tshal bstod :
kun kyang mthing nag 'bar ba chen po la :
thabs dang shes rab gnyis med yum dang 'khril :
phyag mtshan sna tshogs mtshon cha'i 'khor lo 'dzin :
kun kyang thugs kar phur pa 'dril zhing 'debs :
zhal gdangs ljags 'dril rno dbal mche ba gtsigs :
dbu skra 'khyil zhing ag tshom me ltar 'bar :
sbrul rigs lnga dang thod rlon phreng bas brgyan :
rdo rje rin chen gshog pa g.yas g.yon gdengs :
dpa' bo'i sku la stag sham brjid par gsol :
g.yas g.yon dpung par sprul pa'i khra thabs ni :
mgo brnyan phyag mtshan rdzu 'phrul stobs dang ldan :
lhag pa'i lha rnams rdzogs la phyag 'tshal bstod :
dza :
sgrub pa'i dam tshig thugs dam dus la bab :
mthing nag gru gsum e yi dkyil 'khor na :
'jigs pa'i dpal chen mngon spyod kI la ya :
mthing nag khros pa zhal gsum phyag drug pa :
satwa re rdo rje rgya gram phur pa 'dril :
gcer bu gos med sbrul dang thod pas brgyan :
khyed kyi lte ba man chad cha rnams ni :
lcags phur zur gsum me yi tshwa tshwa 'phro :
mi phyed rdo rje ut+pal mdog 'dra zhing :
tshe srog len phyir rtse mo e ru gsal :
dbu la rigs lnga thugs srog hU~M du 'bar :
zhal bsgrad mche gtsigs ag tshom me ltar 'bar :
snyan nas 'brug sgrog spyan nas 'od 'phro zhing :
shangs nas rlung 'tshubs zhal nas thog ser 'beb :
ma g.yos che mchog sku gsung thugs kyi ngang :
khro rgyal 'dus pa'i sras mchog kI la ya :
srid par 'khyams pa'i sems can thams cad kun :
thabs kyis bsgral ba'i skal dang mi ldan yang :
shugs kyis bsgral ba'i phrin las mdzad slad du :
dbyer med sku gsung thugs su sgrol mdzad pa'i :
sras mchog kI la ya la phyag 'tshal bstod :
gtso 'khor sras dang bcas pa'i bstod pa o rgyan chen po'i gsung bzhin mkhar chen bzas mdzad pa'o :
dzapa? bskul ni :
hU~M:
thugs dam chen po'i dkyil 'khor nas :
gsang ba ye shes sgo phyes shig :
dngos grub chen po 'byung ba'i phyir :
bsnyen sgrub dzapa? kyis thugs dam bskul :
snying rjes bsgral ba'i dam tshig ni :
bsad cing mnan pa ma yin te :
phung po rdo rjes gtams byas nas :
rnam par shes pa rdo rjer bsgom :
rtsa ba'i bsnyen pa ni :
oM badzra kI li kI la ya sarba big nAn baM hU~M phaT:
gzhi snying gcig tu dril ba ni :
oM badzra kI li kI la ya dzaHhU~M baM ho :
ka tang ka ye :
dza ye bi dza ye :
a tsi te a pa ra tsi te :
ma ra se na pra mar+d+ha na ye sarba big nAn baM hU~M phaT:
ces las sbyor dus su pho nya'i sngags drug kyang bzla :
stong tshigs 'bul ba ni /
hU~M:
ye shes phur pa'i lha tshogs gnas 'dir gshegs :
dzapa? dgongs grangs thems sman gtor mchod tshogs 'bul :
sku gsung thugs yon phrin las rdzogs la bstod :
rtsa ba yan lag dam tshig nyams chag bshags :
rang sems dpang btsugs bka' bzhin bsgrubs lags na :
sku gsung thugs yon dngos grub bstsal du gsol :
ma hA pany+tsa a mr-ita rak+ta ba liM ta sarba pU dza khA hi :
bsnyen sgrub thems nas tho rangs shar sgo nas dngos grub bskul ba ni :
hU~M:
rdo rje gzhon nu'i rig 'dzin rnams :
srid pa rdo rjer grub mdzod cig :
srid pa rdo rje phur pa'i lha :
ye shes khro bo grub par mdzod :
deng sang skya rengs dang po shar :
rdo rje srin po'i nam yang langs :
lhag pa'i lha khyod dgongs su gsol :
sku gsung thugs yon phrin las dang :
mchog dang thun mong dngos grub stsol :
thugs mchog dpal gyi be 'u nas :
ye shes gsang ba'i nyi ma shar :
sgrub mchog rnal 'byor bdag cag gi :
lus ngag yid la sid+d+hi ho :
badzra ku mA ra kI la ya :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
zhes pas dngos grub blang ngo :
de nas tshogs kyi mchod pa bya ba ni :
tshogs kyi rdzas su gyur pa bzang zhing dag pa tshogs tshad bsags la :
bdud rtsis bsangs te :
oM badzra a mr-ita kun Da lI ha na ha na hU~M phaT:
sarba dra byaM bi sho d+ha ni hU~M phaT:
oM swA b+hA ba shud d+ha sarba d+harmAHswa b+hA wA shud d+ho\u0f85 haMH
stong pa'i ngang las /
yaM las rlung gi dkyil 'khor /
raM las me'i dkyil 'khor /
kaM las mi mgo'i sgyed pu gsum gyi steng du /
a las ka pA la phyi dkar la nang dmar ba /
de'i nang du shar du glang po che'i sha
/lho ru rta'i sha
/nub tu rma bya'i sha
/byang du shang shang gi sha
/dbus su seng ge'i sha
/gdan lnga po'i steng du shar du shar chen /
lhor dri chen /
nub tu rak+ta /
byang du dri chu /
dbus su byang sems /
bdud rtsi lnga po'i nang du rim pa bzhin du /
shar du oM lAM/
lhor swA mAM/
nub tu AMHpAM/
byang du hA tAM/
dbus su hU~M mUM/
de'i steng du nyi zla'i kha bkag
/de'i steng du rdo rje rtse lnga pas mtshan pa /
bdag nyid kyi thugs ka'i hU~M las 'od byung ste rlung gi ba dan la phog pas ba dan g.yos /
rlung gis me sbar /
mes thod pa dros /
nang gi dam rdzas sha lnga bdud rtsi lnga dang dpa' bo yab yum gyi yig 'bru rnams zhu ste bdud rtsi chen por mer gyis zhu nas khol te /
rlangs pa rdo rje'i khong seng nas yar thon phyogs bcur 'phros /
rgyal ba thams cad kyi thugs dam gyi rgyud bskul nas rigs lnga yab yum du gyur /
yab yum sbyor ba mdzad pa'i sbyor mtshams nas ye shes kyi bdud rtsi'i rgyun rdo rje'i khong seng nas mar bab /
thod pa'i dam tshig gi bdud rtsi dang ye shes kyi bdud rtsi gnyis su med par 'dres /
tshogs kyi mchod pa bdud rtsi'i rgya mtsho chen por gyur /
oM AHhU~M/
lan gsum /
tshogs la spyan drang ba ni :
hU~M:
srid pa'i phur bu sgrub pa dang :
dbang dang dngos grub blang ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
tshogs dang po 'bul ba ni :
hU~M:
dpal chen rdo rje gzhon nu dang :
yum chen 'khor lo rgyas 'debs ma :
sras mchog kI la rigs bzhir bcas :
khro bcu za gsod pho nya'i tshogs :
zhal zas tshogs kyi mchod pa bzhes :
dam tshig chen po'i dus la bab :
mthu rtsal 'byung ba'i dus la bab :
shwa na bdag nyid sa bdag ma :
tshogs kyi mchod pa bzhes su gsol :
g+ha na tsakra sarba pU dza khA hi :
bar pa bshags pa ni :
hU~M:
sgrub pa'i dkyil 'khor lha tshogs rnams :
dam tshig chen po'i dus la bab :
bdag cag ma rig lus ngag yid :
bag med nyes pa'i dbang gyur te :
rdo rje gzhon nu yab yum dang :
sras dang khro bcu khra thabs bcas :
shwa na sa bdag bdag nyid ma :
skyes bu ging dang dge bsnyen bcas :
khyed rnams thugs dang ci 'gal ba :
tshogs kyi mchod pas bskang zhing bshags :
yig brgya brjod /
tha ma bstab pa'i las bya ba la :
gnas skabs su bsdus pa bya ba dang :
phrin las bsgrub pa la don bcu gcig gis ston pa las :
rgyas par bya ba ni gzhan du shes /
bsdus pa tshogs tha ma la dmigs rten byas te gdab las dril thun ni /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
dkon mchog gsum dang yi dam rgyud sde drug gi lha tshogs mkha' 'gro chos skyong bka' sdod dam can rgya mtsho'i tshogs dang bcas pa rnams kyi bka' bden pa dang /
khyad par du dpal chen rdo rje gzhon nu yab yum sprul pa yang sprul phyag brnyan dang bcas pa'i bka' bden pa dang /
bden pa chen po'i mthu la brten nas ma rungs pa'i sems can bsgral ba'i zhing du gyur pa thams cad mtshan ma rdzas kyi rten 'di la mchis par gyur cig
/nr-i tri badzra ang+ku sha dzaH
oM badzra kI li kI la ya dgra bgegs gnod byed dzaHhU~M baM hoH
shI g+h+raM A na ya hU~M phaTaH
ces 'gugs /
hU~M:
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
bdag nyid chen mo'i dus la bab :
sa bdag chen mo'i dus la bab :
khyod kyi thugs dam dus la bab :
mthu rtsal phyung ba'i dus la bab :
byang chub mchog tu sems bskyed cing :
dus gsum rgyal ba'i gdung 'tshob pa'i :
rig 'dzin bdag cag rnams la ni :
gnod cing gdug pa'i dgra dang bgegs :
bdud dang bar du gcod pa'i tshogs :
dngos grub 'phrog cing 'tshe ba rnams :
khro bo chen po'i byin rlabs kyis :
yud tsam gyis ni 'dir khug la :
mngon spyod tshul bzhin bsgral ba dang :
lus ngag rdul du bshig nas kyang :
sdug bsngal nyams su myong bar mdzod :
ces bskul /
gsal ba gsum dang tshe khrus kyi dgongs par ldan pas sras mchog phur bu thogs la /
oM laM hU~M laM satwaM b+ha ya nan :
mo ha ya b+ha ga wAn :
bi kri shI kri badzra hU~M kA ra hU~M hU~M hU~M phaT phaT phaT:
oM badzra kI li kI la ya dzaHhU~M baM ho :
sarba big+h+nAn badzra kI li kI la ya hU~M phaT:
badzra hU~M kA ra hU~M phaT:
hU~M kA ra hU~M phaT:
badzra hU~M kA ra A A:
zhes dang phur thun bskul ba ni /
hU~M:
chos kyi dbyings nas rang byung grub pa'i lha :
phur pa rol pa'i dur khrod chen po nas :
shin tu mi bzad rab 'jigs skur ston pa :
phur pa yongs rdzogs drag po'i phrin las mdzod :
hU~M:
nga ni rdo rje gzhon nu che :
nga ni badzra kI la ya :
nga ni khro rgyal 'dus pa'i dpal :
sras dang sprul pa bye ba 'bum :
bka' sdod rab 'jigs pho nyar bcas :
phur pa'i lha tshogs dus la bab :
g.yas kyi phyag na phur pa 'dril :
g.yon gyi phyag na lcags kyu 'dzin :
dgra bgegs dam nyams 'dir khug la :
lcags kyus zungs la phur pas thobs :
rdul phran bzhin du brlag par mdzod :
phur pa'i rtse las nad dug mtshon cha'i char 'phros pa'i thun gyis brdeg par mos la /
oM badzra kI li kI la ya :
ma rag mo yag mo kA la rU pa :
snying rtsa la yaM yaM:
srog rtsa la yaM yaM:
snying la phril phril :
srog la chum chum :
tsit+ta srog la dung dung :
snying khrag shad dza :
thum ri li li :
snying rtseg rtseg :
'ur 'ur shig shig :
'gul 'gul :
myag myag :
sod sod :
d+ha ti ma ma karma shI g+h+raM ka ra ye :
mA ra se na :
pra mar+d+ha na ye hU~M phaT:
dgra bgegs dam sri mA ra ya rbad sod :
ral gris gtubs la /
hU~M:
bran dang bka' nyan pho nya'i tshogs :
khyod kyi dam tshig dus la bab :
dkyil 'khor chen po'i bar khyams dang :
mu ran 'khor yug bcas pa la :
zhing chen bkram pa'i khri steng na :
rngams shing 'jigs pa srin po'i tshul :
za byed pho nya las kyi bdag :
sha khrag srog la mnga' mdzad cing :
dgra dang bgegs kyi gnyen po ste :
sha khrag srog la rngams zas byed :
khyed rnams dpal gyi pho nya ste :
rbad cing bskul pa nga yis byed :
nyams pa'i dgra bo myur du sgrol :
mngon spyod drag po'i phrin las mdzod :
oM badzra kI li kI la ya hU~M:
ma ma pa sham ku ru :
ma taM nya na ka ra i dan te :
ma ma karma shI g+h+raM ka ra ye hU~M phaT:
dgra bgegs mA ra ya hU~M phaT:
tho gtun du brdung la /
hU~M:
rdungs shig rdo rje 'bar ba'i gtun :
bka' las 'da' byed sdig can rnams :
rdo rje me dbal snying bsregs nas :
lus ngag rdul phran bzhin du rlogs :
khro mo 'bar ba'i gtun khung du :
rdo rje tho bas brdungs byas na :
lha yang rung ste brlag par 'gyur :
oM g+ha g+ha g+hA ta ya g+hA ta ya sarba duSh+TAn hU~M phaT:
kI li kI la ya sarba pA paM hU~M phaT:
hU~M hU~M hU~M badzra kI li kI la ya badzra d+ha rod a dz+nyA pa ya ti :
kA ya wA ka tsit+ta badzra nAn :
kI li kI la ya hU~M phaT:
zhal bstab ni /
hU~M:
phyes shig phyes shig khro rgyal zhal phyes shig :
gnam sa gdangs pa tsam gyi zhal phyes shig :
tshems ni gangs ri tsam gyi rno dbal rab tu gtsigs :
ljags ni glog dmar bar snang khams su rkyongs :
mnyam nyid hom khung 'bar ba'i zhal du stobs :
'gag med rol pa chen po'i mgrin par stims :
bzhes shig rol cig kha raM khA hi :
oM badzra kI li kI la ya sa pa ri wA ra ma hA mAM sa la khA hi :
ma hA rak+ta la khA hi :
ma hA tsit+ta la khA hi :
ma hA go ro tsa na la khA hi :
ma hA ba su ta la khA hi :
ma hA kiM ni ri ti la khA hi :
kha thaM kha thaM kha thaM:
hU~M hU~M hU~M:
phaT phaT phaT:
badzra yak+sha kro d+ha khA hi khA hi khA hi :
ha ha ha :
hU~M hU~M hU~M:
phaT phaT phaT:
dgra bgegs kyi sha khrag rus pa dang bcas pa lhag ma med par rol cig :
de nas brda dang brda yi 'bul len spyi ltar gzigs mdzes sogs byas kyang chog la /
yang na 'bul ba pos /
hoH
tshogs kyi mchod pa rgyan du rol /
len pa pos /
a la la hoH
zhes brjod la rol /
lhag ma bya ba ni /
dpal gyi pha 'bab blangs te lhag ma'i steng du dbab :
rnal 'byor pa lha'i bskyed rim dang ldan pas :
a mr-ita khar blugs te :
lag pa gnyis pad+ma sbubs pa'i phyag rgya byas te :
bdag gi ya rkan he ru ka yab lnga /
ma rkan yum lngar gsal ba'i snyoms 'jug gi byang sems lhag ma'i steng du lan gsum phab pas dang pos 'bags btsog bcom /
gnyis pas bdud rtsir bsgyur /
gsum pas mgron rnams dgyes pa skong ba'i sprin chen por gyur par mos la /
oM badzra a mr-ita uts+tshiSh+Ta ya hU~M phaT:
ces kha chus bran te :
dkyil 'khor gyi lho nub tu bzhag la :
dal gyi byang shar nas zhing gi g.yab mo phyar :
bshugs pa dang rkang gling 'bud :
rak+ta gzar bus gtor :
rnal 'byor pa rnams rol mo dang bcas te dkyil 'khor la 'chams stabs su bskor zhing :
hU~M:
dpal chen karma he ru ka'i :
dpal gyi bka' nyan lhag sdud tshogs :
shwa na sa bdag re ma ti :
bswe lcags dung gi skyes bu'i tshogs :
dge bsnyen nyi shu rtsa gcig dang :
ma yams brtan ma bcu gnyis dang :
dbang phyug chen mo nyer brgyad sogs :
dkyil 'khor mun ran skyong mdzad cing :
sha khrag srog la dbang yang mdzad :
mkha' la rdzu 'phrul shugs kyis 'gro :
rnal 'byor dam ldan grogs byed cing :
ma nges rdzu 'phrul shugs dang ldan :
dam nyams rnams kyi gnyen por che :
legs nyes dam tshig rjes kyang gcod :
khyed rnams dpal gyi pho nya ste :
sngon gyi thugs dam dam tshig can :
'dir gshegs bka' yi gtor ma longs :
dang po phud kyis mi mchod du :
dpal chen rdo rje gzhon nu dang :
khro tshogs dkyil 'khor phud la dgyes :
tha ma lhag mas mi mchod du :
dam can khyed rnams lhag la dgyes :
lhag ma kha chus mi bran du :
khyed dang bdag cag g.yar dam gcig :
tha ma gcig tu mi bsre ru :
chos rnams ye nas sems su gcig :
sngon tshe dpal gyi bka' lung bzhin :
bcol pa'i phrin las grub par mdzod :
ces lhag ma gtong ngo :
de nas gtor ma gom pa bdun la sogs pa'i sar spags la phud dang sman raka gis bran :
hU~M:
sngon tshe 'das dus bskal pa'i dang po la :
'og min chos dbyings chen po'i pho brang du :
bcom ldan dpal chen rdo rje gzhon nu yis :
chos kyi dbyings nas kI la'i sgra bsgrags tshe :
ma mo mkha' 'gro bka' yi las mkhan dang :
chos kyi srung ma dam can rgya mtsho yis :
rang rtags srog gi snying po mngon du phul :
rang rang gzugs mchog mngon du bstan nas kyang :
dam tshig can la dngos grub stsol ba dang :
rnal 'byor tshe srog sring bar ma chad dam :
sha khrag dmar gyi gtor ma blangs nas kyang :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
phrin las rnam bzhi lhun gyis grub pa dang :
rnal 'byor bcol pa'i phrin las grub par mdzod :
de 'og bar gyi dus tshigs gnyis pa la :
bal yul yang le shod kyi dben gnas su :
rig 'dzin chen po pad+ma thod phreng dang :
mkhas pa chen po bi ma mi tra dang :
ba su d+ha ra shAkya d+he ma sogs :
sgrub pa'i rnal 'byor rig pa 'dzin rnams kyis :
rdo rje phur pa'i dkyil 'khor zhal phyes tshe :
ma mo mkha' 'gro dbang phyug nyer brgyad sogs :
phur pa'i srung mar dam bcas thams cad kyis :
srog snying phul nas rang rtags mngon du bstan :
rang rang gzugs mchog mngon du bstan nas kyang :
dam tshig can la dngos grub stsol ba dang :
rnal 'byor tshe srog sring bar ma chad dam :
sha khrag dmar gyi gtor ma blangs nas kyang :
bcol ba'i phrin las grub par ma chad dam :
sngon tshe zhal bzhes dam las ma 'da' bar :
phrin las rnam bzhi lhun gyis grub pa dang :
rnal 'byor bcol pa'i phrin las grub par mdzod :
de 'og bar gyi dus tshigs gsum pa la :
mon kha ne'u ring seng ge rdzong gsum du :
slob dpon chen po pad+ma 'byung gnas dang :
ye shes mtsho rgyal nam mkha'i snying po dang :
rlangs chen dpal seng rdo rje bdud 'joms kyis :
lhag pa'i lha mchog phur pa'i zhal phyes tshe :
shwa na sa bdag bdag nyid re ma ti :
bse lcags ging dang phur srung thams cad kyis :
rang rtags srog gi snying po mngon du phul :
rang rang gzugs mchog mngon du bstan nas kyang :
dam tshig can la dngos grub stsol ba dang :
rnal 'byor tshe srog bsring bar ma chad dam :
sha khrag dmar gyi gtor ma blangs nas kyang :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
phrin las rnam bzhi lhun gyis grub pa dang :
rnal 'byor bcol pa'i phrin las grub par mdzod :
de 'og dus tshigs bzhi pa snyigs ma'i dus :
rang snang chos dbyings dag pa'i dkyil 'khor du :
tshe dbang rig 'dzin brnyes pa'i pad+ma dang :
smon lam las sad 'gro 'dul gling pa yis :
yang gsang bla med phur pa'i zhal phyes tshe :
sgrub pa'i rnal 'byor skyong bar zhal bzhes pa'i :
dam can srung ma bka' yi pho nya'i tshogs :
mthu dang rtsal ldan pho nya'i tshogs rnams kyis :
rang rtags srog gi snying po mngon du phul :
rang rang gzugs mchog mngon du bstan nas kyang :
dam tshig can la dngos grub stsol ba dang :
rnal 'byor tshe srog bsring bar ma chad dam :
sha khrag dmar gyi gtor ma blangs nas kyang :
bcol ba'i phrin las sgrub par ma chad dam :
sngon tshe zhal bzhes dam las ma 'da' bar :
phrin las rnam bzhi lhun gyis grub pa dang :
rnal 'byor bcol pa'i phrin las grub par mdzod :
de nas rkang gi gzar bus rak+ta phyogs bcur 'thor zhing :
zor 'phang ba ni :
hU~M:
nga ni rdo rje gzhon nu che :
'khor 'das kun la dbang bsgyur zhing :
nga las che btsan su yang med :
steng 'og phyogs mtshams gnas pa yi :
sde brgyad lha klu gzhi bdag rnams :
gtor chen mtshon cha'i zer 'phros pas :
lus sems de ni brlag par mchis :
zor lam phyes la sku zur cig :
brnag pa'i dgra bgegs ma gtogs pa :
thams cad kun la zor mi 'phen :
kun kyang grogs mdzod dmag dpon gyis :
dmag dpung skyed la ru mtshon phyor :
nyams pa'i dam sri dgra bgegs 'di :
rdul phran bzhin du brlag par mdzod :
oM badzra tsan d+ha sarba duSh+TAn e dzaHb+h+yo hU~M:
zhes sngags sgra di ri ri brjod la gtor ma phyir khyer la :
b+h+yo :
slob dpon chen po pad+ma'i bka' bzhin du :
sangs rgyas bstan pa bsrung bar zhal bzhes pa :
'jig rten bod khams skyong ba brtan ma'i tshogs :
gnod sbyin dpal gnas ma dang yang dag shes :
kong btsun de mo g.yu bun khyung btsun ma :
dmag gi rgyal mo zla 'od byang rgyal ma :
bsen mo gser thang ma dang shAn ting dpal :
la ro sman dang klu mo gzi 'bar sogs :
khyed rnams sngon gyi bka' nyan dam can ma :
bal yul kha la shod kyi sa mtshams dang :
bod yul rang gnas dben rtsa so so ru :
slob dpon chen po pad+ma thod phreng dang :
slob ma mthu chen rlangs chen dpal seng gis :
dkyil 'khor mtha' ru zhing chen gdan la bzhag :
dbang bskur dam btags bdud rtsi lce la bzhag :
dbang rtags cod pan spyi bo'i gtsug tu btags :
lag tu rdo rje phur pa gtad nas kyang :
gsang sngags rdo rje phur pa'i srung mar bskos :
ma 'ongs thar pa thob par lung yang bstan :
dpon g.yog mang po sman phran 'bum dang bcas :
dar gyi cod pan dar dpyang pu ru ru :
rgyan dang sil snyan mang po si li li :
bstan pa'i dgra bgegs bsgral ba'i las la brtson :
da rung khyed rnams 'jig rten ma 'das pas :
ji srid thar pa'i lam mchog ma thob bar :
sngon tshe zhal bzhes dam las ma 'da' bar :
sha khrag dmar gyi gtor ma 'di longs la :
thugs dam rgyud bskul bcol pa'i phrin las mdzod :
ma ma hriM hriM badzra li la ma kha kha khA hi khA hi :
zhes brtan ma bskyangs te :
rjes su gtor gzhong bdud rtsis bkang ba yang mchod :
gtor gzhong sbub la /
na mo dkon mchog rtsa ba gsum dang yi dam rdo rje gzhon nu'i lha tshogs bdun cu rtsa brgyad kyi bden pas gnod byed dam sri sgab 'dre thams cad gtor gzhong ri rab 'bar ba'i 'og tu khug cig
/dzaHhU~M baM hoH
zhes bkug la /
hU~M:
nga ni dpal chen he ru ka :
bcom ldan rdo rje gzhon nu'i sku :
'khor lo rgyas 'debs yum dang rol :
phyogs bcu'i khro rgyal yab yum bcas :
phyags brnyan khra thabs sgo ma dang :
sprul pa yang sprul dpag med bskor :
gtum chen dus mtha'i me ltar 'bar :
ye shes tshwa tshwa skar ltar 'khrugs :
zhal gsum phyag drug zhabs bzhi bsgrad :
sku la dur khrod chas rnams rdzogs :
rdo rje'i gshog pa phyogs bcur gdengs :
hU~M gi 'brug sgra di ri ri :
phaT kyi rkan sgra chems se chem :
khro bo'i gar stabs shigs se shigs :
rdo rje'i 'gros stabs lams se lam :
g.yas su bskor te dgra la brdung :
dgra ni dum bur gtubs pa'i bro :
g.yon du bskor te bgegs la brdungs :
bdud bgegs phye mar 'thag pa'i bro :
g.yas g.yon thabs shes sri la brdung :
dam sri thal bar brlag pa'i bro :
bdud sde dpung dang dregs pa'i tshogs :
gzhob rgod rdog pas brdzis pa bzhin :
thal ba rdul du brlag par bya :
bskal pa'i mtha' ru satwaM b+ha ya :
oM sum b+ha ni sogs dang /
oM laM hU~M laM satwaM b+ha ya rak+sha mA ra ya nan :
zhes gtor bro brdung /
rjes chog mchod bstod mdor bsdus ni /
oM shrI badzra ku mA ra sa pa ri wA ra ar+g+haM nas /
shab+da pra tIts+tsha swA hA/
hU~M/
phyogs bcu dus gsum sangs rgyas thams cad kyi //
phrin las gcig bsdus drag po'i skur bzhengs pa //
'gyur med sra brtan bsgres rgud bral ba'i sku
/bdud 'dul phur pa'i lha la phyag 'tshal bstod //
nongs bshags ni /
ye nas bdag dang dbyer med don gcig kyang //
ma rig 'khrul pas 'khor bar 'khyams pa'i tshe //
mi dge nyams chag 'gal 'khrul ci bsags pa //
rab gnong 'gyod pa'i sems kyis mthol lo bshags //
zhes dang yig brgya /
A li kA li /
rten 'brel snying po lan gsum gsum brjod pas lhag chad kha skong zhing byin rlabs brtan par bya /
tshogs mgron sogs kyi ye shes pa rten yod na brtan bzhugs dang med na gshegs /
bdag bskyed la ni dmigs te /
hU~M hU~M hU~M:
snang srid snod bcud kyi dngos po thams cad 'od du zhu nas gzhal yas khang la thim /
gzhal yas khang 'khor gyi lha tshogs rnams la thim /
'khor rnams rim gyis gtso bo la thim /
gtso bo ye shes sems dpa' la thim /
ye shes sems dpa' ting nge 'dzin sems dpa' la thim /
de dwangs ma'i thugs srog hU~M la thim /
hU~M gyen rdzogs nA da thig ler yal nas mi dmigs pa 'od gsal stong pa nyid du gyur par bsam /
phaT phaT phaT:
skad cig gis rang rig byang chub sems kyi sprin las dpal chen khrag 'thung rdo rje gzhon nu zhal gcig phyag gnyis rdo rje dang phur bu 'dzin pa /
'bar ba'i gar dgu dang ldan cing dur khrod drag po'i chas kyis brgyan pa ye shes kyi me dpung 'bar ba'i klong na bzhengs par gyur pa'i spyi bor oM/
mgrin par AH
thugs kar hU~M gis mtshan pa /
rang gi mdangs las shar ba'i khams gsum yang lha'i dkyil 'khor du gyur par bsam /
oM badzra kI li kI la ya :
zhes lan bdun gyis sku dang /
bdun gyis gsung /
bdun gyis thugs gso /
hU~M hU~M hU~M badzra kA wA tsi hU~M:
zhes pas :
lus la rdo rje'i go chas zhu lugs su g.yogs par bsam /
oM badzra tsakra tIk+Sh+Na karma kI la ya dz+wa la raM hU~M phaT:
ces brjod pas /
mtshon cha lnga dang me dpung gi klong na bzhugs pas bar chad gang gis kyang glags mi rnyed par gyur :
de nas thun mong ma yin pa'i smon lam gdab cing bkra shis brjod pa rnams spyi ltar bya /
dbang dang sgrub pa'i dus su dam rdzas rnams bsdus te gzhan gyis mi mngon par bya :
e ma bdag 'dra rang bzhin dbyings kyi mkha' 'gro ma :
shes rab rang bzhin mkhar chen mtsho rgyal gyis :
gu ru nyid kyi thugs bcud gsang sgo phyes :
kho mo'i yi dam sa 'og gter gcig ma :
shin tu zab phyir ldang lha'i brag la sbas :
phur pa thams cad kyi yang snying :
yang gsang bla med don gyi snying po zhes bya ba :
gu ru'i gsung bzhin bdag 'dra mkhar chen bzas bkod pa'i yi ge pa ni mkhas pa bai ro tsa na'o :
gter rgya :
sbas rgya :
zab rgya :
gtad rgya'o :[ \u0f88\u0f88\u0f88\u0f88\u0f88 \u0f88\u0f88\u0f88 ]zhes chos rgyal rat+na gling pa'i gter gzhung nyid sor bzhag la sgrub mchod dkyus tsam du nye bar mkho ba'i 'phri bsnan phran bus kha gsal du bkod pa 'di'ang /
pad+ma gar dbang blo gros mtha' yas kyi sug las dge legs 'phel ///
/
