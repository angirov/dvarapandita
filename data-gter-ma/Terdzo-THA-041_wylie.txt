'chi med mtsho skyes snying tig gi mchod phreng lhan thabs su sbyar ba sgyu 'phrul drwa ba'i rgyan zhes bya ba bzhugs so //
thog mar phyi mchod ni /
dwangs bsil rnyogs med yi gar 'ong //
yan lag brgyad ldan lha yi chu //
sgrib med dag pa'i mdun sar 'bul //
byin rlabs dbang dang dngos grub stsol //
oM AHhU~M badzra gu ru d+he wa d+hA ki nI sa pa ri wA ra ar+g+haM pra tIts+tsha swA hA/
rdo rje'i sku la rnyogs med kyang //
'gro ba'i sgrib gnyis bkru ba'i phyir //
dag byed gtsang ma'i zhabs bsil 'bul //
byin rlabs dbang dang dngos grub stsol //
sngags gong 'og 'gres sbyar te pA d+yaM zhes gzhug
/yongs 'dus me tog man+dA ra //
pad+ma ut+pal 'khri shing sogs //
chags med ye shes spyan la 'bul //
byin rlabs dbang dang dngos grub stsol //
puSh+pe\u0f8e
dri zhim yid 'phrog nags kyi spos //
ngad bzang zhing khams kun khyab pa //
kun tu mkhyen pa'i shangs la 'bul //
byin rlabs dbang dang dngos grub stsol //
d+hU pe\u0f8e
rin chen nyi zla'i sgron me dang //
rtsi bcud 'bru yi snang gsal sogs //
'gyur med bde chen thugs la 'bul //
byin rlabs dbang dang dngos grub stsol //
A lo ke\u0f8e
ga pur tsan+dan gur gum sogs //
sim pa rab skyed dri yi chab //
'chi med rdo rje'i sku la 'bul //
byin rlabs dbang dang dngos grub stsol //
gan+d+he\u0f8e
bza' bca' btung ba'i bye brag ni //
sbyar dang rang byung bcud mchog ldan //
bde ba dam pa'i ljags la 'bul //
byin rlabs dbang dang dngos grub stsol //
nai bid+ya\u0f8e
lha mi dri za'i sgra snyan dang //
yan lag 'bum ldan bsngags pa'i dbyangs //
rnam thar bsam yas snyan la 'bul //
byin rlabs dbang dang dngos grub stsol //
shab+da\u0f8e
nang mchod rgyas par spro na /
sna tshogs gzugs kyi rdo rje ma //
snang stong bde chen rol mo'i tshogs //
ye shes rnam pa thams cad pa //
rdo rje'i spyan la thim gyur cig
/oM AHhU~M badzra gu ru d+he wa d+hA ki nI sa pa ri wA ra rU pa pra tIts+tsha swA hA/
sna tshogs sgra yi rdo rje ma //
grags stong bde chen rol mo'i tshogs //
ye shes rnam pa thams cad pa //
rdo rje'i snyan la thim gyur cig
/sngags thog mtha' sngar ltar la /
shab+da\u0f8e
sna tshogs dri yi rdo rje ma //
tshor stong bde chen rol mo'i tshogs //
ye shes rnam pa thams cad pa //
rdo rje'i shangs la thim gyur cig
/gan+d+he\u0f8e
sna tshogs ro yi rdo rje ma //
gsal stong bde chen rol mo'i tshogs //
ye shes rnam pa thams cad pa //
rdo rje'i ljags la thim gyur cig
/rA sa\u0f8e
sna tshogs reg bya'i rdo rje ma //
rig stong bde chen rol mo'i tshogs //
ye shes rnam pa thams cad pa //
rdo rje'i sku la thim gyur cig
/spar+she\u0f8e
sman raka gtor gsum 'bul tshig so sor spro na /
oM/
rang byung gdod nas rnam par dag
/rtsa brgyad stong sbyar a mr-ita //
zhe sdang skye ba med pa'i bcud //
gsal ba'i dam tshig chen por bzhes //
oM AHhU~M gu ru d+he wa d+hA ki nI sa pa ri wA ra sarba pany+tsa a mr-ita khA hi /
AH
rgyud drug 'khor ba rtsad nas bcad //
'byung ba'i dwangs ma 'od du gsal //
'dod chags 'gag pa med pa'i bcud //
bde ba'i dam tshig chen por bzhes //
oM AHhU~M gu ru d+he wa d+hA ki nI sa pa ri wA ra ma hA rak+ta khA hi /
hU~M/
tshogs chen lhun grub dpal gyi bshos //
rmad byung ye shes yangs pa che //
gti mug gnas pa med pa'i bcud //
mi rtog dam tshig chen por bzhes //
oM AHhU~M gu ru d+he wa d+hA ki nI sa pa ri wA ra ma hA ba liM ta pU dza hoH
gter gzhung dang mchod phreng rgyas bsdus gang byed kyang sman mchod gsham du sbyor rgyu'i mtshan don ni /
snang ba mtha' yas 'jig rten dbang phyug dang //
mtsho skyes rdo rje ye shes mkha' 'gro ma //
gdams pa'i bcud 'dzin rje 'bangs grogs gsum la //
zag med ye shes bdud rtsi'i dgyes mchod 'bul //
sarba pany+tsa a mr-ita khA hi /
sprul pa'i rig 'dzin rdo rje gzi brjid rtsal //
pad+ma gar gyi dbang dang mchog gyur gling //
dkyil 'khor khyab bdag drin can bla ma la //
zag med ye shes bdud rtsi'i dgyes mchod 'bul //
sarba pany+tsa a mr-ita khA hi /
sangs rgyas byang sems rig 'dzin pho mo'i tshogs //
dbang chen yab yum d+hA ki chos gter skyong //
'dus pa chen po'i mchod mgron thams cad la //
zag med ye shes bdud rtsi'i dgyes mchod 'bul //
sarba pany+tsa a mr-ita khA hi /
zhes thigs gtor phul ba'i bdud rtsi'i lhag ma gnas gsum du thig le bya zhing lcer myang la /
oM AHhU~M sarba sid+d+hi pha la hoH
sbyor sgrol don mchod rgyas par spro na /
hrIH
snang ba yab la stong pa yum //
mnyam sbyor zag med dga' ba che //
mi 'gyur dbu ma'i dbyings su rol //
rtsa gsum lha tshogs dgyes gyur cig
/ma hA su kha a la la hoH
hU~M/
thugs rje ngang gis khros pa yis //
gzung 'dzin mtshan ma rtsad nas bcad //
'khor 'das yongs sgrol dgongs spyod mchog
/rtsa gsum lha tshogs dgyes gyur cig
/ta na ga Na pU dza hoH
aH
rang rig rgyal po spyod yul bral //
'khor gsum ka dag khyab brdal che //
spang blang med par lhun gyis grub //
'od gsal zang thal ngang du rol //
d+harma d+hA tu dz+nyA na pU dza hoH
rdo rje'i tshig rkang rdo rje'i phreng //
so skye'i tshig sbyor mgal dum gyis //
bslad 'os min kyang rje bla ma //
kun mkhyen gsang ba'i bdag po'i bkas //
mchod phreng sbyor ces rjes gnang phyir //
snyom las pad+ma gar dbang gis //
bsnyen pa'i thun mtshams bris 'dis kyang //
rtsa gsum dgyes pa'i rol mor shog
/sarba mang+ga laM///
/
