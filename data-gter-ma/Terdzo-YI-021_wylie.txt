@#//
dgra gnan gshin rje rlung sgrub kyi las gzhung lag len zhal shes dang bcas pa khrigs chags su bsgrigs pa bstan dgra 'joms byed ces bya ba bzhugs so //
na mo many+dzu shrI ya mAn+ta ka ya /
bla ma dang bcom ldan 'das 'jam dpal gshin rje gshed kyi lha tshogs la phyag 'tshal lo //
rnal 'byor pa la dgra sna zug pa dang da lta gsod rdung zer ba byung na gshin rje rlung sgrub zab mo 'di la nan tan du bya'o //
'di la sngon 'gro dngos gzhi rjes gsum las /
dang po bca' gzhi ni /
dben pa'i gnas su drag po'i sa   shwa 'od byung ba'i sa /
grog ma dmar nag 'thab pa'i sa /
gnam lcags thog phog pa'i sa /
g.yul bkyes pa'i sa /las byas pa'i maN+Dal gru bzhi'i steng du /
brub khung sum thog mtha' skyer rtsang   stod dmar smad nag /dmar nag nyi shu rtsa gcig bskor ba'i nang du dug khrag dang btsag gis dmar por byug
/phyi ro sol gyis nag por byug
/rkan gnyer gsum dang ldan pa /
de'i nang du ling+ga dug shog la khrag dang slang nga las byung ba'i snag tshas rang
gi kha rlangs dang dri ma ma song bar bri /
de yang rU pa skra gzing pa /
lag pa rgyab tu bkyigs shing rkang pa lcags sgrog gis bsdams pa /
spyi bor laM nan /
dpral bar rus ming /
ma shes na dza dza bri /
snying khar ming gi mthar bla 'gugs sngags kyis bskor /
brla la bla dwags dang ma shes na bla khug ces pa bri /
rkang lag tshigs chen bzhi la dzaHhU~M baM hoHbri /
dpung pa gnyis la yum she bri /
rkang pa'i ngar gdong la na tri rbad nan /
kha la bdud po nga longs /
mig la long long /
rna ba gnyis la 'on 'on /
mgrin pa rdzi /
sna la 'tshubs /
rkang pa'i mthil du yaM yaM/
'doms su phaTaH
spyi bor rdo rje rgya gram 'khor ba'i tshul du bri /
lus kyi g.yas su sbrul dkar po lhan cig skyes pa'i lha de dam nyams kho'i bdud du babs nas spyi bo'i tshangs bug nas mar 'jib snying rtsa yan drangs par bsam /
g.yon du sbrul nag po byung nas mnyam por 'ong ba'i 'chi bdag gi bdud yin /
kho'i gshed du gyur nas gsang gnas nas yar mchin khri man chad drangs par bsam /
sbrul g.yas g.yon gnyis 'dzing nas 'thab pa dgra bo'i snying gar za bar kha ma mthun pas dgra bo'i g.yas g.yon 'khril nas mjug ma 'chol ba med pa mdud pa bsdams pa /
mgo gnyis mdud pa byas nas rna ba gnyis thad kha gdangs shing 'drad par bsgom /
de ltar bsgoms pas /
de tshe spyi bo'i rdo rje rgya gram de so ro ro 'khor nas klad khrag zho ltar dkrugs nas sbrul gnyis kyis 'jib pas sbrul gnyis je cher song nas stobs dang ldan par bsam mo //
thun rgyab dus mi bsgom /
ling+ga'i g.yas su lo dang zla ba la dgra dar ba thams cad mA ra ya rbad nan :
g.yon du zhag dang za ma la dgra dar ba thams cad mA ra ya rbad nan :
dus tshod tshes grangs la dgra dar ba thams cad mA ra ya rbad nan /
mdun du srog lus dbang thang klung rta la dgra dar ba thams cad mA ra ya rbad nan :
spyi bor dgra mgo thog tu babs pa thams cad mA ra ya rbad nan :
de nas mgo nas g.yon skor du bri snga dgra lag gis bdar pa thams cad mA ra ya rbad nan :
phyi dgra yid la sems pa thams cad mA ra ya rbad nan :
da dgra khyi ltar zug pa thams cad mA ra ya rbad nan :
mgo la til rdung byed pa thams cad mA ra ya rbad nan :
sems la sdug bsngal gtong ba thams cad mA ra ya rbad nan :
lus la na tsha gtong ba thams cad mA ra ya rbad nan :
srog la bar chad gtong ba thams cad mA ra ya rbad nan :
zas nor la god kha gtong ba thams cad mA ra ya rbad nan :
rgyab nas ded shom byed pa thams cad mA ra ya rbad nan :
mdun na khyi bzhin sgug pa thams cad mA ra ya rbad nan :
zur nas gcod dgos zer ba thams cad mA ra ya rbad nan :
za lam du dug g.yos byed pa thams cad mA ra ya rbad nan :
'gro lam du rtsang 'dzug pa thams cad mA ra ya rbad nan :
byams pa gnyen gyis brjod du ma bcug cig mA ra ya rbad nan :
sdang ba dgra yis sgrog tu ma bcug cig mA ra ya rbad nan :
mnyan pa'i gru tshugs su gleng du ma bcug cig mA ra ya rbad nan :
mgar gyi sol mal du gleng du ma bcug cig mA ra ya rbad nan :
dge 'dun gyi tshogs gral du gleng du ma bcug cig mA ra ya rbad nan :
bon po'i tshogs gral du gleng du ma bcug cig mA ra ya rbad nan :
sngags pa'i phur gral du gleng du ma bcug cig mA ra ya rbad nan :
brgya kha mang gi mi kha zug pa thams cad mA ra ya rbad nan :
stong mi mang gi kha mchu ngan pa thams cad mA ra ya rbad nan :
pha tsho'i 'dun khang nas mi kha gleng ba thams cad mA ra ya rbad nan :
gsod shom byed pa thams cad mA ra ya rbad nan :
rku shom byed pa thams cad mA ra ya rbad nan :
'phrog shom byed pa thams cad mA ra ya rbad nan :
gros ngan shom pa thams cad mA ra ya rbad nan :
lkog nas 'bu bzhin 'bug pa thams cad mA ra ya rbad nan :
ngos la sprel ltar 'dzeg pa thams cad mA ra ya rbad nan :
keg bdud gshed gsum la babs pa thams cad mA ra ya rbad nan :
byad kha dang phur kha zug pa thams cad mA ra ya rbad nan :
rbad 'dre dang rbod gtong gtong ba thams cad mA ra ya rbad nan :
gnan sreg 'phang gsum byed pa thams cad mA ra ya rbad nan :
mi kha dang dgra sna rlung ltar 'tshubs pa thams cad mA ra ya rbad nan :
mi kha dang dgra sna me ltar 'bar ba thams cad mA ra ya rbad nan :
mi kha dang dgra sna chu ltar 'brub pa thams cad mA ra ya rbad nan :
yul mi khyim mtshes kyi mi kha zug pa thams cad mA ra ya rbad nan :
rje khol skya ser gyi mi kha zug pa thams cad mA ra ya rbad nan :
nyi ma phyogs bzhi mtshams brgyad kyi dgra 'dre byur gsum thams cad mA ra ya rbad nan :
bstan dgra'i lus ngag yid gsum thams cad mA ra ya rbad nan sod :
gzhan yang snang srid lha srin sde brgyad kyis za kha ston pa thams cad mA ra ya rbad nan /
chings shig mA ra ya rbad nan /
sod cig
/bskal pa ma stongs kyi bar du ma gtang zhig
/mA ra ya rbad nan sod cig
/oM laM hU~M laM satwaM b+ha ya nan :
dgra bgegs sarba sha trUM mA ra ya rbad nan :
'di bri ba dang brjod pa gnyis ka bya /
de yi tha ma dza khram gyis
bskor /
bla ma yi dam gyi sku rten bkram /
phyi nang gsang mchod sman rag gtor tshogs bsham /
brub khung steng du many+dzi'am shing gi e khram steng du dmar gtor zur gsum lcags sam b+han+d+ha'i nang du mtshe dang yungs dkar skyer rtsang gis bskor ba bsham /
mi bsad kyi gri'am ral gri'i lung many+dzil btags la rtse mo thur du bstan nas brub khung steng du 'ong bar bya /
de na rnga ma nag po'ang btags /
gong gi ling ga la 'gugs 'dren yid ches ma byung gi bar du bya zhing /
many+dzu shrI ya mAn+ta ka ya ma rA tsa dgra bgegs dzaHhU~M baM ho :
dgra bo'i bla sha re ma ti 'grim 'grim 
sha ma ru ti thum thum 
myogs myogs 
yed yed 
sha ma ru ti khug khug 
ling myogs 
ling sha 
ling thum 
tsa mun tri dzaHhU~M baM hoH
zhes dgra bo'i bla 'gugs dus gsum du tshar nyi shu rtsa gcig bzlas la /
'gugs 'dren 'og tu bstan pa bzhin byas te brub khung du gzhug
/de ni bca' gzhi 'o ///
/gnyis pa dngos gzhi la /
skyabs 'gro sems bskyed sngon du 'gro bas /
na mo /
bla ma rig 'dzin yi dam lha //
sangs rgyas chos dang dge 'dun dang //
dpa' bo mkha' 'gro chos skyong la //
bdag ni gus pas skyabs su mchi /

/bdag gis 'gro ba kun don du //
'jam dpal gshin rje bsgrubs nas ni //
drag pos dgra bgegs tshar bcad nas //
sku gsum dag par sems bskyed do /

/rang nyid skad cig gis yi dam gshin rje gshed rdzus skyes su sku mdog dmar po rgyan med pa dmar hrang nge ba /
g.yas lcags kyu dang g.yon tho ba thogs pa gcig tu bsam la /
mdun du gtor ma yang skad cig gis dur khrod me rlung 'tshubs pa'i pho brang gi dbus su /
yaHlas gshin rje dmar po rgyan med pa dmar hring nge ba zhabs 'dor thabs su bsgrad pa 'jigs su rung ba /
g.yas lcags kyu g.yon lcags kyi tho ba thogs pa /
ral pa phyed yar brdzes shing phyed mar bshal ba /
'khor gshin rje'i tshogs dpag tu med pas bskor ba /
ye shes kyi me 'bar ba'i dbus na bzhugs pa'i /
dpral bar oM/
mgrin par AH
thugs kar hU~M las 'od zer 'phros pas rang bzhin gyi gnas dang lho phyogs gshin rje'i pho brang nas /
gshin rje dmar po'i lha tshogs rgya khra gzan la zhugs pa ltar skad cig gis spyan drangs par bsam /
hU~M/
dad pa dang ni dam tshig gis //
tshur gshegs tshur gshegs bcom ldan 'das //
'jam dpal gshin rje 'khor dang bcas //
bstan pa gnyan la dgra dar na //
sngon gyi thugs dam ji bzhin du //
skad cig nyid la gshegs su gsol //
oM shrI ya mAn+ta ka badzra sa ma ya dza dzaH
phaiM phaiM/
hU~M/
gru gsum mthing nag dkyil 'khor du //
dgra bgegs byad ma bsgral pa'i steng //
bcom ldan 'jam dpal gshin rje gshed //
mi g.yo dgyes shing brtan par bzhugs //
sa ma ya tiSh+Tha lhan /
hU~M/
'phags pa'i rgyal po khro rgyal gshin rje gshed //
chos sku spros bral longs spyod rdzogs skur ston //
sprul sku mngon spyod drag po'i las mdzad pa //
gnyis med gus pa'i tshul gyis phyag 'tshal lo //
oM ya mAn+ta ka na mo pu ru sha ya hoH
de nas mchod gtor byin gyis brlab cing gtor ma 'bul ba ni /
a mr-itas bsang /
swa b+hA was sbyang /
stong pa'i ngang las keM las thod pa'i sgyed pu gsum gyi steng du /
aHlas thod pa'i snod yangs shing rgya che ba'i nang du khrag gi ar+g+haM/
dbang po'i me tog
/gsur chen kyi bdug spos /
zhun chen gyi mar me /
mkhris pa'i dri chab /
dgra bgegs byad ma'i sha khrag rus gsum nam mkha' dang mnyam pa'i zhal zas /
thod rnga rkang gling gi rol mo /
bdud rtsi sman raka gtor gsum sogs snang srid gang ba ltar gyur /
e ka hU~M/
oM ma hA ar+g+haM pra tIts+tsha ye swA hA/
puSh+pe\u0f8e
d+hU pe\u0f8e
A lo ke\u0f8e
gan+d+he\u0f8e
nai bid+yA\u0f8e
shab+da\u0f8e
oM AHhU~M sarba pany+tsa a mr-ita hU~M hrI thAH
oM AHhU~M ma hA rak+ta dz+wa la maN+Dal hU~M hrI thAH
oM AHhU~M ma hA ba lin+ta bA la b+ha ti gu h+ya sa ma ya hU~M hrI thAH
hU~M/
'phags pa'i rgyal po khro rgyal gshin rje gshed //
'khor dang bcas la mchod pa 'bul ba ni //
rak+ta dmar gyi ar+g+haM rba klong 'khrugs //
dgra bgegs dbang po rnam lnga'i me tog dang //
sha chen bsregs pa'i bdug spos sprin ltar 'khrigs //
zhun chen mar me nyi zla lta bur gsal //
mkhris pa'i dri chab rgya mtsho chen por bskyil //
sha khrag rus pa'i zhal zas ri ltar spungs //
rkang gling thod pa'i rnga sgra 'brug sgra sgrog
/dung chen nang du bdud rtsi khol zhing 'khyil //
chos 'byung dbyings su rak+ta khol zhing lud //
b+han+d+ha'i gzhong par ro bda'i gtor tshogs bshams //
ting 'dzin sngags dang phyag rgyas byin brlabs shing //
phyi nang gsang gsum dgyes pa'i mchod pa rnams //
dngos bshams yid sprul mchod pa 'bul lo bzhes //
mngon spyod drag po'i phrin las 'grub par mdzod //
oM many+dzu shrI ya mAn+ta ka sa pa ri wA ra ar+g+haM pra tIts+tsha swA hA/
pA d+yaM nas shab+da'i bar 'gres so //
oM many+dzu shrI ya mAn+ta ka sa pa ri wA ra sarba pany+tsa a mr-ita kha kha khA hi /
oM many+dzu shrI ya mAn+ta ka sa pa ri wA ra ma hA rak+ta kha kha khA hi /
oM many+dzu shrI ya mAn+ta ka sa pa ri wA ra ma hA ba liM ta kha kha khA hi /
zhes 'bul /
de nas bstod bskul ni /
hU~M e ka b+h+yoH
mnyam nyid chos kyi dbyings las ma g.yos kyang //
gzugs sku bstan pa'i ru tra bsgral ba'i phyir //
bcom ldan 'jam dpal gshin rje dmar po'i sku //
mngon spyod drag po'i las mdzad khyed la bstod //
zhal gcig phyag gnyis spyan gsum sdang mig bsgrad //
zhal gdangs ljags 'dril mche ba rnon po gtsigs //
zhabs gnyis 'dor stabs gcer bu dbang gi mdog
/'bar ba'i ral pa gyen thur g.yo la 'dud //
phyag g.yas lcags kyus dgra bgegs byad ma 'gugs //
phyag g.yon tho bas bsnun te thal bar mdzad //
ha ha'i gad mos sde brgyad las la 'gyed //
gtum chen mthu stobs can la phyag 'tshal bstod //
las byed pho nya pho tshogs g.yas nas rgyug
/las byed ma tshogs pho nya g.yon nas rgyug
/lcags kyu zhags pas dgra bgegs 'ching zhing 'gugs //
'khor gyi pho nya'i tshogs la phyag 'tshal bstod /
khyod kyi bka' nyan dregs pa sde brgyad tshogs //
gsod gcod las la brtson zhing phyogs bcur rgyug
/bstan dgra dgra bgegs byad ma rdul du rlog
/mthu stobs sde brgyad tshogs la phyag 'tshal bstod //
ces bstod cing bshags pa bya ba ni /
bla ma 'jam dpal lha tshogs dgongs su gsol //
bdag gis sdig pa'i las rnams ci bgyis pa //
rtsa ba yan lag dam tshig nyams pa sogs //
mthol lo bshags so tshangs pa'i dngos grub stsol //
de nas sngags bzla ba ni /
rang nyid gshin rje gshed kyi nga rgyal dang ldan pas byas na rung /
rang nyid gshin rje gshed kyi thugs kar nyi ma'i gdan la ya yig dmar nag gi mtha' skor du oM many+dzu shrI ya mAn+ta ka ya ma rA tsa hU~M dzaH
zhes pa'i sngags kyi phreng ba'i 'khor lo 'khor ba las 'od zer 'phros pas /
lho phyogs gshin rje'i pho brang nas gshin rje dmar po'i lha tshogs bya khra gzan la zhugs pa ltar bdag mdun rnams la sib sib thim par bsam /
zhes bsnyen sgrub ci 'grub bzla 'o //
zlog pa'i sngags ni /
oM king kang thuM ril nri myogs sgribs 
dgra bo'i wA ka satwaM b+ha ya nan :
big nan :
dgra thum de sho de shaM byur brubs :
bi sha tsakra ha la ha la :
hal ta hal ta :
hU~M sa ma ya sgribs hring :
dgra bo satwaM b+ha ya rak+sha nan :
hU~M hU~M lam lam hU~M lam thum lam :
dgra bo mA ra ya rbad nan chings shig :
brgya tshar re bzlas nas gong gi dmod mo brjod /
thun la sngags /
khug pa'i rtags ni /
btson gzung ba /
lings 'gyed pa /
dgra bo dngos su gzung ba byung na sngags dang sngags ring sbrel nas bzlas par bya'o //
skabs su thun bar du tshogs 'dod yon bshams la bsang sbyang bya zhing /
oM swa b+hA wa sogs nas /
stong pa'i ngang las b+han+d+ha'i snod yangs shing rgya che ba'i nang du tshogs kyi mchod pa sha lnga bdud rtsi lnga yi rang bzhin du byin brlabs la /
hU~M/
rang byung lhun grub sha lnga bdud rtsi lnga //
ye nas rang byung chen po yin pa la //
dpa' bo 'bru lnga'i 'phro 'du las byung bas //
ye shes bdud rtsi chen por byin brlabs nas //
'dod yon lnga yi tshogs mchod dam pa 'di //
rtsa brgyud bla ma yi dam mkha' 'gro'i tshogs //
'jam dpal gshin rje 'khor dang bcas la 'bul //
dam tshig skongs la dbang dang dngos grub stsol //
oM ya mAn+ta ka ya ma rA tsa sa pa ri wA ra g+ha Na tsakra la khA hi /
de nas ling+ga dbang po dag khrag gis sbags shing slang nga'i nang du bsham /
re ba'am snam nag gi 'geb byas la /
rang nyid skad cig rdzus skyes gshin rje dmar por gsal ba'i ngang nas /
de nas ling khrus ni /
oM ma ma ka bya ye hU~M/
'chang ba po la hU~M/
ma ma ka bya ye swA hA/
gsum brjod /
brub khung bskyed pa ni /
e ram /
zhes brjod pas /
brub khung gru gsum lcags khang sum brtsegs /
kha dog pa gting yangs pa nang nas zhe sdang gi me 'bar ba /
phyi gti mug gi mun nag 'thib pa /
bdud kyi pho nya'i btson khang /
gshin rje'i pho brang /
shan pa'i grong khyer /
tshe srog sreg pa'i me dpung /
spu gri mtshon cha mang po'i 'du 'phro go mtshams med par 'khor ba'i dbus su /
dgra bgegs nri tri las hang zhing rid pa /
mig nas mchi ma 'dzag pa /
mya ngan gyi 'o dod 'bod pa /
skra gzing pa /
lag gnyis brang la sbyar ba /
rkang pa gnyis bsnol pa gcig tu bsam la /
bden stobs brjod pa ni /
na mo /
drin chen rtsa ba dang brgyud par bcas pa'i dpal ldan bla ma rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
bcom ldan 'das rgyal ba zhi khro rab 'byams la sogs te yi dam dkyil 'khor gyi lha tshogs rnams kyi bka'\u0f8e
khyad par du bcom ldan 'das 'jam dpal gshin rje gshed 'khor dang bcas pa'i bka'\u0f8e
gsang sngags kyi rgyal po khro bo rnams kyi bka'\u0f8e
gzungs sngags kyi rgyal mo khro mo rnams kyi bka'\u0f8e
bka' srung dam can rgya mtsho bka' sdod dang bcas pa rnams kyi bka'\u0f8e
rgyu 'bras bslu ba med pa'i bden pa dang /
rnal 'byor pa bdag gi bsam pa rnam par dag pa'i byin rlabs kyis /
spyir sangs rgyas bstan pa'i spyi dgra /
dpal ldan bla ma'i sku dgra /
khyad par rnal 'byor pa bdag cag dpon slob yon mchod 'khor dang bcas pa rnams la nyi ma phyogs bzhi mtshams brgyad steng 'og gnyis dang bcu nas mi kha gleng gzhi bsam ngan sbyor rtsub gshom pa'i dgra 'dre gyod gsum /
dgra bgegs byad ma lha srung dang bcas pa thams cad skad cig yud tsam la lcags kyi khang sgrom nag po 'di yi nang du ming rus gzugs su bris pa'i ling+ga 'di la khug cig
/nri sha ku ru nri sha ku ru kha so ba ti kha so ba ti mang ru ti mang ru ti yang se yang se /
mang yaM maM yaM/
snying tshal pa rbad /
baM rbad /
dam nyams dgra bo byad ma khyod kyi tshe rten srog rten rnams 'dir myur du khug cig
/oM badzra aM gu sha dzaH
badzra pA sha hU~M/
badzra s+pho Ta baM/
badzra g+haN+De hoH
badzra A be sha ya AH
yul 'dir gnas pa'i sa bdag klu gnyan gzhi bdag rnams nyon cig
/khyed rnams la phur pa'i dbal rtse mi bstan /
yungs dkar gyi rbab mi bsgril /
drag po thun gyi pho nya mi 'gyed /
gnod pa'i sbyor ba gang yang mi byed pas rang rang gi sar 'dug cig
/ces brjod pas /
rang nyid gshin rje gshed kyi thugs ka nas rang 'dra'i sprul pa yang sprul grangs med pa 'phros /
dgra bo'i rnam par shes pa gar yod gar gnas mtho srid pa'i rtse mo /
dma' na rag dmyal khams yan chad /
ri rab kyi lcog bar /
sprin gyi go bar /
sa bla sa 'og sa steng gang na yod kyang lcags kyus snying nas gzung /
zhags pas mdun nas khrid /
rgyab nas tho bas ded /
rang gi mdun du slebs te 'khor rnams kyis klad la bskor zhing sa la brdabs pas kho'i khog pa'i nang gi bcud thams cad skyugs nas bdag la tshur thim pas bkrag mdangs gzi brjid dang ldan par bsam /
kho sgye stong pa bzhin du 'go ba'i lha lnga dang bral te /
mig nag kem kem song nas brub khung nang du dmigs bya dang dbyer med du thim par bsam /
gshin rje pho tshogs thams cad kyis brub khung g.yas nas bskor /
mo tshogs thams cad kyis g.yon nas bskor /
cis kyang 'chor ba med par bsam /
lha dbye'i rdzas ni /
gu gul /
tshil chen /
khyi lud /
yugs sa'i dor rta /
mdze pho'i l+h+wam tshangs rnams kyi dud pas rang la ma shor ba byas nas ling+ga la bdug
/pho rog dang 'ug pa'i sgros ling ga g.yab cing /
ya ma rA tsa klu ling sang sang ma lcags sang sangaku ta phaTaH
ces brjod pas /
dgra bo'i lha rnams sran phung la rdo brgyab pa bzhin du song ste /
dgra lha skyabs rten med par byi'u phrug thang la lhung ba ltar bsam la /
rol mo sgrog cing /
hU~M/
kha kha mu kha mthu mo che //
mthing nag chen mo bya rog dbu //
hu lu mu kha mthu mo che //
ser nag chen mo 'ug pa'i mgo
/rtog med zas su sha za zhing /
khyed gnyis nyin mtshan med par rgyu /
khyed kyi thugs dam dus la babs //
dgra dang dgra lha phrol la shog
/lus dang srung ma phrol la shog
/khyo dang chung ma phrol la shog
/pha dang bu gnyis phrol la shog
/gnyen dang nye du phrol la shog
/dgra lha spyi bo'i gtsug nas phrol //
pho lha phrag pa g.yas nas phrol //
yul lha phrag pa g.yon nas phrol //
srog lha snying gi dkyil nas phrol //
zhang lha lte ba'i khung nas phrol //
ma lha gsang ba'i gnas nas phrol //
ban bon la sogs 'go ba'i lha //
rig 'dzin srung ma rgyab nas phrol //
bang lha mdzod tshang nang nas phrol //
a nri tri trag rak+Sha mA ra ya phye ma ma drag tu phyes /
zhes bgyis pas shing chen bsgyel ba /
brag chen bshig pa /
sems can ri dwags mang po bsad pa'am btson du bzung ba /
mgo snying sha khrag la sogs rmis na nang rtags yin no //
tad+ya thA:
du shan du shan :
rak+sha rak+sha :
dgra bo'i snying rtsa srog rtsa khrag rtsa la 'dus 'dus :
dgra bo'i snying rtsa srog rtsa khrag rtsa la 'jibs 'jibs :
dgra bo'i snying rtsa srog rtsa khrag rtsa la chod chod :
dgra bo mA ra ya rbad sod :
ces brjod cing /
thun rnams phur pa dang mtshon cha'i char du bab ste dgra bo'i lus ngag yid gsum tshal pa dum bur song nas /
las byed pho nya rnams kyis khrag thigs tsam yang ma lus par zos par bsam mo //
zan gyi ling+ga nya bo bsgral ba /
rang nyid gshin rje gshed kyi nga rgyal dang ldan pas /
hU~M/
drag gtum rngams pa tshogs kyi bdag
/he ru ka la phyag 'tshal lo //
slob dpon la ni brnyas byed dang //
sangs rgyas bstan bshig rnal 'byor pa'i //
sgos dgra yid la brnags pa 'di //
bdun rgyud rtsad nas gcad pa'i phyir //
rno ngar ldan pa'i phur pa btab //
mtshon cha'i tshogs kyi char phab nas //
lus ngag yid gsum dbang po rnams //
dum bur gtub ste bsgral bar bya //
oM many+dzu shrI ya mAn+ta ka dgra bgegs kyi snying srog la mA ra ya rbad /
ces bsgral la /
gtor mar bran la /
'jam dpal shrI ya mAn+ta ka sa pa ri wA ra dgra bgegs kyi ma hA mAM sa la khA hi /
ma hA tsit+ta la khA hi /
ma hA rak+ta la khA hi /
ma hA go ro tsa na la khA hi /
ma hA ba su ta la khA hi /
ma hA kiM ni ri ti la kha raM khA hi /
zhes 'jam dpal gshin rje 'khor dang bcas pas hab sgra dang bcas dir ri ri gsol bar bsam mo //
de nas lhag gtor gtang ba ni /
hU~M/
'jam dpal gshin rje'i bka' nyan pa //
dbang phyug ging dang lang ka bka' sdod tshogs //
dregs pa pho mo dam can lhag sdud rnams //
lhag la dbang ba'i 'byung po gtor len tshogs //
pha 'bab lhag ma'i gtor ma 'di bzhes la //
bcol ba'i phrin las ma lus 'grub par mdzod //
oM b+hai ra mo u tsiSh+Ta ba lin+ta khA hi /
tshogs tha ma'i zan gyi rU pa la bden bdar dang 'gugs gzhug byas rjes bsgral las bya ba ma gtogs gzhan rnams su bya mi dgos /
shog ling la yid ches dang ldan pa'i 'gugs gzhug yid ma ches bar du bya /
de nas 'gugs gzhug gi dus tshod ni /
nyi ma grib so byung dus dang /
srod 'khor /
tho rangs /
ri mgor nyi ma rtse shar /
nyin gung mun rub rnams la bya'o //
rjes bskul ni /
hU~M e ka b+h+yoH
gshin rje rol pa'i dur khrod dam pa nas //
bcom ldan 'jam dpal gshin rje gshed po dang //
gshin rje pho mo lha srin sde brgyad dang //
bka' nyan las byed tshogs kyis bskor ba rnams //
bzhengs shig bzhengs shig chos kyi dbyings nas bzhengs //
bskul lo sangs rgyas bstan pa'i don du bskul //
mdzod cig mngon spyod drag po'i phrin las mdzod //
bstan pa'i dgra bo zhing bcu tshang ba 'di //
sa steng 'di ru bzhag na bstan pa 'jig
/de bas sngon tshe rgyal ba'i spyan snga ru //
rang rang khas blangs dam bcas ji bzhin du //
dgra bgegs byad ma thal ba rdul du rlogs //
dgra yul sad dang ser ba nad yams thongs //
mtshon 'khrug gri rgod drag po dgra la thongs //
nye ba drung gsum dgrar langs phung du chug
/mkhar dang grong khyer choms la sems rul chos //
nor rdzas dkor cha thams cad med par mdzod //
sdang ba'i dgra bo 'khor dang bcas pa rnams //
'chi bdag gshin rje nag po'i kha ru thobs //
ming tsam med pa thal ba bzhin du mdzod //
ya ma rA tsa sarba dgra bo'i steng du b+h+yo b+h+yoH
zhes bskul zhing bsad nas lho phyogs su dug shing la hom khung gru gsum brtsigs la /
me nang du gshin rje 'khor dang bcas pa bskyed la gzhung ltar spyan drangs mchod bstod byas rjes la /
hU~M e ka b+h+yoH
bcom ldan 'jam dpal gshin rje gshed //
'khor dang bcas pa zhal phyes shig
/gnam sa tsam gyi zhal gdongs la //
gangs ri tsam gyi mche ba gtsigs //
yul 'khor tsam gyis ljags rkyongs la //
dgra bgegs byad ma 'khor bcas kyi //
lus sems phrol la las mtha' stungs //
sha khrag rus gsum bcas pa rnams //
zhal du rol cig kha raM khA hi //
dbyings su sgrol cig sa ma ya //
bcol pa'i phrin las 'di mdzod cig
/ming tsam med par rdul du rlogs //
many+dzu shrI ya mAn+ta ka sa pa ri wA ra dgra bgegs kyi bla tshe srog gsum dz+wa la raM hU~M phaTaH
ces ling ga bsregs la thal ba mchod rten 'og gam zam sngas su mnan la /
gtor ma bskul pa dang bcas te dgra phyogs su 'phang /
gnan pa bya na /
phag thod dam glang ru mes ma phog pa brdar yag byas nas nang du bcug
/khar thun rdzas blugs /
de'i khar mi kha'i rdzas kyis bkang /
re bas btums /
tshon skud kyis bcings la rdo rje rgya gram mam phur pas kha thel rgyag
/rtsang bcu gnyis ku ru kha gzer la gang la bskyur kyang sa rjen la mi reg par bya /
gnan snod du 'jug gdong du brub khung nang nas ling+ga bton la /
slar yang 'gugs gzhug bden bdar byas la /
rang nyid gshin rje gshed du gsal ba'i lag pa g.yas g.yon gyi ling+ga slang nga dang bcas pa bskor zhing /
lo dang zla ba la dgra dar ba thams cad mA ra ya rbad nan :
zhes pa'i dmod mo brjod la thun gyis brab /
de nas glang ru sogs su gong du bstan pa bzhin du bcug la phad bu nag po'i nang du bcug
/sgye'u pus mo yan mtho bar mi khyer bar gang la gnan sa der /
gser skyems dang bden pa bdar /
gtsod rus thog mar ri mo gru gsum bris shing brus la /
de nas 'jor sogs gang byed kyis dong gru gsum brus la /
rang nyid gshin rje gshed du gsal ba'i phyag g.yas dgra satwa sa la brgyabs pas sa de gas /
gnyis su song nas mtha'i rgya mtsho sngo me re ba dong du mthong bar bsam la /
de'i nang du klu bdud nag po chu srin gyi mgo can yar langs nas kha gnam sa tsam bsgrad /
mig nyi zla tsam nyin mtshan med pa gsal ba /
mche ba gangs ri ltar gtsigs pa /
ljags glog ltar 'khyugs pa /
de'i kha nang du dgra bo mi nor 'khor dang bcas pa tshud par bsgom /
'og gi sa bdag klu gnyan thams cad dga' nas /
sa bdag phru gu thams cad tsi dir ri ri yod par bsam /
dgra bo'i mi nor thams cad bskal pa ma stongs kyi bar du 'chor ba med pa'i dmigs pa drag po bskyed /
de nas chu srin kha 'tham nas nyi zla gzas zin pa bzhin du mun nag tu rum gyis song bas thar med du slar song bar dmigs /
de yi steng du me chu go ldog gi dmigs pa bya /
'byung ba rim brtsegs bya /
dur rdo la rdo rje rgya gram dang rgyab tu ri gling bris pas kha bcad /
dgra bo byad ma 'di nyid dkon mchog gsum gyi skyabs 'og tu mi tshud par gyur cig
/ces dmod mo gdab /
bskul pa dang bcas te gtor ma de kho'i steng du gdab la /
gtor bro brdung /
de nas dmigs med ngang du bzhag go //
/
!
dgra gnan gyi zhal shes ni /
ling+ga bri ba'i dus sa bdag zin phung /
gza' bdud rgyu dus de'i phyogs su kha bltas ling+ga dug khrag gis bri /
tshur log nas srung 'khor bsgom /
thun rdzas la yungs dkar nag
/ri chen po'i rbab rdo //
tshwa dang g.yer ma rnams la bya'o //
gnan pa byed dus gza' rgyu ba dang bstun pa gal che 'o //
srog las byed na zla gcig bsgrub /
gnan pa'i dus dgra bo'i za thog lo thog dang bstun pa gal che 'o //
gnan pa zhag bdun bsgrubs na lo gsum tshun chad dgra med par thag chod do //
pha rol byad ma bla ma yin na bya rgod thod pa /
dge slong yin na ngang pa'i thod pa /
sngags pa la bya rog thod pa /
bon po la spyang zan nam 'ug pa'i thod pa /
mi dpon la glang thod dam glang ru /
mi skya la phag thod dam glang ru /
bud med la ra thod /
'byung po la phag thod bya'o //
glang ru me dang chu ma phog pa shin tu legs /
ling+ga yugs skras bcing /
ma rnyed na bal tshon gyi skud pas bcing /
rab dgra'i zag rdzas chu sogs rnyed na ling+ga la byugs /
dgra gang yod kyi ling ga bris pas chog
/lugs gcig la ming rus ma rnyed na dpral bar dzaHbri ba zhal shes yin /
gshin rje rlung sgrub dmar chung khyad par can shin tu yid ches pa yin no //
'di zhal gdams snyan brgyud sogs kyis kha bskangs yod pas kun la mi spel man ngag gzhung nas gsal /
gong gi rdzas gsog pa'i rjes la wa khyi phag thod gang rnyed gris brdar yag byas la /
dpral bar rgan pa'i rgan sri nan /
gzhon pa'i gzhon sri nan /
byis pa'i chung sri nan /
'gram pa g.yas la pho'i pho sri nan /
g.yon la mo'i mo sri nan bya ba bri /
thod pa la bal tshon sna lngas phyin ka log la dkris /
kha thur du bstan /
ro g.yam rdo rje rgya gram bris pas kha bcad /
dmod bcol ngan pa rnams brjod /
dgra thub pa'i rtags ni /
rdzong gzung ba /
go khrab gyon pa /
mtshon thogs pa /
cho lo mig mang ris rang rgyal kha thob rtags yin /
ya ma rA dza'i bla 'gugs dus bzhir bya'o //
gzhan yang chos skyong gi phrin las rgyab rten du bya'o //
brub khung gtor ma gtor chas sogs dang ling+ga'i dpe'u chung zur du tshol /
las grub nas gtang rag mchod pa /
ye shes pa gshegs /
dam tshig pa bsdu zhing rjes spyod zhi khro'i gzhung ltar bya'o //
zhes pa dgra gnan gshin rje rlung sgrub gzhung dkyus ma nas /
yi dam chos skyong la rgyab rten bcol lo zhes pa las mi 'dug
/sangs rgyas kyi bstan pa rin po che bsrung ba'i don du /
cho ga'i las 'grigs phyag len gsal ba zhal shes dang bcas pa bkod pa 'di 'brug pa zhabs drung mi pham chos kyi rgyal pos bkas bskul ba las /
'jam dpal gshin rje'i skor mtha' dag la mos pa lam du byed pa'i shAkya'i sngags 'chang rdzogs chen pa gar gyi dbang phyug gis /
dbang phyug ces pa me mo glang gi lo nag pa zla ba'i dkar phyogs kyi tshes bcu la /
dpal ra lung mthil pa'i gzim chung gzhan 'phrul dbang byed du sbyar pa'i yi ge pa ni 'tsho byed blo gros bzang pos bgyis pa'o //
'dis kyang bstan pa la gnod pa'i zhing bcu tshar bcad nas /
mdo sngags kyi bstan pa nyi zla ltar gsal bar gyur cig
/sarba mang+ga laM b+ha wan+tu ///
/
'di'i ma dpe ma dag che zhing bsdur gzhi gzhan ma rnyed pa dpe dag pa rnyed na bsdur dgos pa yod /
