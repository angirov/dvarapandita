[<!TCC Tibetan character 3,182 undefined in unicode!>]:
thugs sgrub yang snying 'dus pa las :
mkha' 'gro gling bzhi srid pa'i spyi mdos chen mo zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
dbang chen khros pa'i rgyal po dang :
mkha' 'gro'i tshogs kyi gtso mo la :
gus pa'i yid kyis phyag 'tshal lo :
bdag 'dra pad+ma 'byung gnas kyis :
thugs sgrub zab mo'i cha rkyen du :
rnal 'byor byang chub bsgrub pa la :
rang gi sbyor ba log pa dang :
slob ma dam nyams phyag rgya dang :
pha rol nyams grib la sogs kyis :
mkha' 'gro chos skyong kun 'khrugs te :
mkha' 'gro'i bka' chad chag chen babs :
lha 'dre'i dal kha g.yos pa dang :
ma mo'i dal yams phung g.yos dang :
rnal 'byor chag che nad kyis zin :
nad pa tshab chen sri 'u gso :
bgegs chen 'grul thag gcad pa'i phyir :
mkha' 'gro srid pa'i spyi mdos bstan :[ \u0f88\u0f88\u0f88\u0f88\u0f88\u0f88\u0f88\u0f88 ]mkha' 'gro'i mdos chen 'di la gsum ste :
dang po gsag pa dang :
bar du gyer ba :
tha ma zor du 'phang ba'o :
dang po gsag pa ni :
spyin nam kham sa spyin po la :
spos dang :
sman dang :
rin po che brdar la ri rab bang rim bzhi pa la :
ngos bzhi shar dkar :
lho sngo :
nub dmar :
byang ser :
de'i phyi gser gyi ri bdun :
rol pa'i mtsho bdun :
gling bzhi :
gling phran :
mtha' ma lcags ris bskor ba bya'o :
ri rab rtser lcog lnga :
de la bkod pa'i yas ni :
lcog lnga la mkha' 'gro sde lnga'i gzugs :
g.yas bskum g.yon brkyang gri gug thod khrag thogs pa bdun nam lnga'am tha ma gsum gsum bkod :
bang rim dang po la :
mkha' 'gro dar phyar :
dung 'bud :
gdugs dang rgyal mtshan :
rnga dang cha lang :
DA ru thogs pa gsum gsum bkod :
rgyal mtshan lnga :
ru mtshon lnga :
nam mkha' lnga :
rgyang bu lnga :
mda' lnga :
'phang lnga :
pho tang lnga :
mo tang lnga :
shing ris lnga :
ngar glud lnga :
rma bya lnga :
bya nag mo lnga :
lug lnga :
ting lo lnga :
sha dum lnga :
mar me lnga :
snying lnga bkod do :
bang rim gnyis pa la :
dpa' mo drug gi gzugs bri :
gri gug thod khrag can na bza' yod pa'i brkyang bskum can lnga lnga :
gzhan yas rnams gong ma lta bu drug drug gsag go :
bang rim gsum par mkha' 'gro sgo ma bzhi la rang rang gi sku lnga lnga dang :
gong ma lta bu'i yas bzhi bzhi bya'o :
bang rim tha ma la dur khrod mkha' 'gro brgyad la gzhung bzhin sku gzugs gsum gsum yas rnams brgyad brgyad bya'o :
gser gyi ri bdun la ging bzhi la gong ltar bzhi bzhi :
gling bzhi la mkha' lding dang sa la gnas pa'i gzugs thams cad dang :
rol mtsho'i gling bar la chu la gnas pa'i gzugs thams cad gsag go :
mdos kyi steng na dar sna lnga'am sngon dmar gyi gur gdugs thabs su phub bo :
rgyas par byed na de'i steng du :
ri rab bang rim dang po la gnam la 'phur dgu :
gnyis pa la gcan gzan 'phyo dgu :
gsum pa la ri dwags che dgu :
bzhi pa la mi nor sna dgu dang chu dang sa la 'dzul dgu gsag :
tha ma la sman raka gtor gsum :
tshogs kyi yo byad :
sha sna snying sna :
bya lug la sogs mdangs skong :
rnga chen thod lnga :
dung dang gling bu :
gdung ma la :
dar gos ras ma thams cad kyi lda ldi :
ka ba la rgyan drug stag gzig lpags pa :
sha chen dang gu gul gyi dud pa :
tshil chen gyi mar me :
mda' dar me long la sogs 'byor tshad bsags shing :
'di rnams skong gso logs su yod pa ltar rtsa ba gsum gyi skong gso'i rdzas ltar tshogs na yang khag che'o :
de nas mdos byin gyis brlab pa ni :
bdag nyid dbang chen du gsal bas :
oM AHhU~M b+h+rU~M trAM hrIHA:
zhes mang du bzlas pas :
oM las ye shes lnga dang ldan pa :
AHlas gsung dbyangs yan lag drug cu dang ldan pa :
hU~M las 'dod yon bsam gyis mi khyab pa'i ri rab gling bzhi gling phran 'khor yug dang bcas pa :
b+h+rU~M las nang ye shes kyi gzhal yas khang :
trAM las de yang rin po che sna tshogs las grub pa'i phung por gyur pa :
hrIHdang AHlas mkha' 'gro ma rnams mnyes pa'i mchod yon stong gsum gang ba bsam gyis mi khyab pa :
srog chags sna tshogs dang mthun pa'i rdzas rgyan dang bkod pa bsam gyis mi khyab pas gang bar bsam zhing :
lag pa rin po che mkha' dbyings kyi phyag rgya dang :
sngags drug phyag drug dang :
bden pa'i stobs kyis byin gyis brlab pa nan tan du bya'o :
gnyis pa mdos kyi gzhung gyer smreng nas 'don pa ni :
bla ma yi dam mkha' 'gro la sogs kyi gzhung bsrang :
bshags skong la sogs byas la :
tshogs kyi skabs su bdag nyid dbang chen gyi nga rgyal gsal gdab pas :
mkha' 'gro dbang du bsdus shing zil gyis mnan pa 'di skad do //
hU~M:
ye thog bskal pa'i dang po la :
'jig rten srid pa stongs pa'i tshe :
dpa' bo rta mgrin thugs rje dang :
dpa' mo rdo rje phag mo yi :
gnyis med thabs shes thugs rje las :
byang chub sems kyi 'od zer 'phros :
khams gsum srid gsum sems can rnams :
sna tshogs sprul pa'i rang bzhin las :
ri rab gling bzhi mkha' 'gro'i rten :
ri rab chen po'i bum pa na :
ye shes mkha' 'gro'i bzhugs gnas lags :
ri rab shar phyogs shel las grub :
rdo rje mkha' 'gro'i bzhugs gnas lags :
ri rab lho phyogs mthing las grub :
rin chen mkha' 'gro'i bzhugs gnas lags :
ri rab nub phyogs mchong las grub :
pad+ma mkha' 'gro'i bzhugs gnas lags :
ri rab byang phyogs gser las grub :
karma mkha' 'gro'i bzhugs gnas lags :
gser gyi ri bdun rol mtsho bdun :
'jig rten mkha' 'gro'i bzhugs gnas lags :
gling bzhi gling phran bcu gnyis po :
sna tshogs mkha' 'gro'i bzhugs gnas lags :
mkha' 'gro gnas kyang de la gnas :
mkha' 'gro bskyed kyang de la bskyed :
mkha' 'gro mchod kyang de ru mchod :
ma mo mkha' 'gro thams cad kyang :
dpa' bo rta mgrin spyan snga ru :
ji ltar khas blangs dam bcas bzhin :
nga ni dbang chen rta mgrin yin :
dam tshig gnyan la ma 'da' bar :
nga yi bka' bzhin dam la 'dus :
oM AHhU~M hrIHma ha ri ni sa ra tsa hri ya d+hA ki nI sa ma ya dam las ma 'da' zhig :
ces dam bsgrags la dbang du bsdu'o :
de nas mkha' 'gro ma rnams mdos la spyan drang ba ni :
thod pa ltag sprod kyi rnga brdung :
tshil chen gyi dud pa btang zhing :
dbang chen gyi ting nge 'dzin gsal bas dbyangs snyan pos :
hU~M:
nga ni dbang chen rta mgrin yin :
nyon cig ma mo mkha' 'gro'i tshogs :
mkha' 'gro'i tshogs kyi bdag po yin :
thams cad nga yi bka' la 'dus :
bka' dang dam las 'da' gyur na :
khyod kyi snying khrag nga la yod :
mkha' 'gro khrag tu skyug la re :
lus sems brlag par gyur ta re :
sa ma ya las ma 'da' bar :
dam tshig bzhin du las la spyod :
de ltar dam bsgrags shing bos nas gnas nas spyan drang ba ni :
rol mo'i sgra sgrog :
mda' bya rgod ma la dar dmar po me long btags pas g.yab :
bshugs pas kyang 'bod cing :
hU~M:
dpag bsam shing gi rtse mo nas :
ri rab chen po'i bum pa na :
ye shes mkha' 'gro'i yang rje mo :
mtshan ni rdo rje phag mo la :
rnal 'byor chen mo dpa' mo'i gtso :
srid pa'i mdos la gshegs su gsol :
shar rdo rje rigs kyi pho brang nas :
rdo rje mkha' 'gro mdos la byon :
lho rin chen rigs kyi pho brang nas :
rin chen mkha' 'gro mdos la byon :
nub pad+ma rigs kyi pho brang nas :
pad+ma mkha' 'gro mdos la byon :
byang las kyi rigs kyi pho brang nas :
karma mkha' 'gro mdos la byon :
phyogs mtshams rang byung pho brang nas :
dpa' mo drug rnams mdos la byon :
ri rab gling bzhi'i gnas bzhi nas :
sgo ma bzhi rnams mdos la byon :
gling bzhi gling phran gnas brgyad nas :
mkha' 'gro sde brgyad mdos la byon :
phyogs bzhi nam mkha'i dkyil yangs nas :
ging chen sde bzhi mdos la byon :
do nub srid pa'i mdos gtang gis :
mkha' 'gro rnams kyang mdos la gshegs :
sarba d+hA ki nI sa ma ya dza :
dzaHhU~M baM ho :
zhes brjod pas :
mkha' 'gro ma rnams bya nag sha la babs pa ltar :
mkha' 'gro'i brda skad dang DA ma ru dang dril bu'i sgra ti ri ri byon nas :
ri rab gling bzhi khor yug dang bcas pa la rang rang so so'i gnas na byin thibs kyis bzhugs par bsam la /
da ni mdos kyi cho 'brang 'don cing bsngo ba ni :
hU~M:
nga ni dpal chen rta mgrin yin :
thams cad nga yi sku yi rgyan :
thams cad nga yi gsung gi klong :
thams cad nga yi thugs kyi dbyings :
sku gsung thugs kyi dam tshig las :
mkha' 'gro'i tshogs rnams ma 'da' zhig :
hU~M:
mkha' 'gro kun gyi gtso mo ni :
rdo rje phag mo rnal 'byor ma :
sku ni dmar mo me 'bar mdog :
'gying bag che la 'jigs tshul can :
gcer bu'i lus la rus pa'i rgyan :
le brgan dmar po'i go zu can :
g.yas na rdo rje gri gug bsnams :
g.yon na dung chen khrag gis bkang :
g.yas bskum g.yon brkyang gar thabs mdzad :
sil snyan mang po si li li :
rgyan cha mang po pu ru ru :
zhal nas rang sngags sgra ru sgrog :
spyan gsum sdang mig dgra la blta :
sna nas nad kyi dud pa 'thul :
ye shes mkha' 'gro 'bum gyis bskor :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan 'di :
mkha' 'gro'i sku dang gnyis su med :
'khor ba'i g.yul zlog ru mtshon 'di :
mkha' 'gro'i thugs dang gnyis su med :
ye shes lnga ldan nam mkha' 'di :
mkha' 'gro'i zhal dang gnyis su med :
rin chen lnga ldan rgyang bu 'di :
mkha' 'gro'i gsung dang gnyis su med :
gnyis med don rtogs phyag rgya ches :
mkha' 'gro'i thugs dam bskang gyur cig :
bdag cag g.yar dam sor stsol cig :
mda' ni mkha' 'gro'i sku yi rten :
skyes pa pho yi glud du 'bul :
'phang ni mkha' 'gro mthun pa'i rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar ris :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskang gyur nas :
bdag cag rnal 'byor rkyen dbang zlogs :
rin chen ngar gyi mi pho dang :
mdangs ldan rma bya mdzes pa dang :
mkha' lding bya dang shel sgong lug :
rol mo'i mchod 'bul du ma dang :
'dab chags cha ma cho dgu dang :
ting lo mar me mdangs ldan dang :
snying sna sha sna gtor mar bcas :
mkha' 'gro mthun pa'i rdzas su 'bul :
thugs dam gnyan po bskangs gyur nas :
bdag cag g.yar dam sol stsol cig :
g.yar dam skongs la rkyen dbang zlogs :
hU~M:
ri rab bang rim dang po na :
phyogs bzhir rigs kyi mkha' 'gro bzhi :
rdo rje rigs kyi mkha' 'gro ni :
sku mdog dkar mo 'jigs tshul can :
na bza' dar dkar go zu gsol :
phyag na rdo rje thod khrag bsnams :
rin chen rigs kyi mkha' 'gro ni :
sku mdog ser mo 'jigs tshul can :
na bza' dar ser go zu gsol :
phyag na rin chen thod khrag bsnams :
pad+ma rigs kyi mkha' 'gro ni :
sku mdog dmar mo 'jigs tshul can :
na bza' dar dmar go zu gsol :
phyag na pad+ma thod khrag bsnams :
las kyi rigs kyi mkha' 'gro ni :
sku mdog ljang nag 'jigs tshul can :
na bza' dar ljang go zu gsol :
phyag na rgya gram thod khrag bsnams :
kun kyang brkyang bskum gar thabs mdzad :
sil snyan mang po si li li :
rgyan cha mang po pu ru ru :
zhal nas rang sngags sgra ru sgrog :
spyan gsum sdang mig dgra la blta :
sna nas nad kyi rlangs pa 'thul :
rigs bzhi mkha' 'gro 'bum gyis bskor :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan bzhi :
mkha' 'gro'i sku dang gnyis su med :
'khor ba'i g.yul zlog ru mtshon bzhi :
mkha' 'gro'i thugs dang gnyis su med :
ye shes lnga ldan nam mkha' bzhi :
mkha' 'gro'i zhal dang gnyis su med :
rin chen lnga ldan rgyang bu bzhi :
mkha' 'gro'i gsung dang gnyis su med :
gnyis med don rtogs phyag rgya ches :
rigs bzhi mkha' 'gro'i thugs dam bskang :
bdag cag g.yar dam sor stsol cig :
mda' bzhi mkha' 'gro'i sku yi rten :
skyes pa pho yi glud du 'bul :
'phang bzhi mkha' 'gro mthun pa'i rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar 'di :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskangs gyur nas :
bdag cag g.yar dam bskangs gyur cig :
bdag cag rnal 'byor rkyen dbang zlogs :
rin chen ngar gyi mi pho bzhi :
mdangs ldan rma bya mdzes pa bzhi :
mkha' lding bya dang shel sgong lug :
gcan gzan cha ma cho dgu dang :
ting lo mar me mdangs ldan bzhi :
sha sna snying sna gtor ma bzhi :
mkha' 'gro mnyes pa'i rdzas su 'bul :
thugs dam gnyan po bskangs gyur nas :
bdag cag g.yar dam bskangs gyur cig :
g.yar dam skongs la rkyen dbang zlogs :
hU~M:
ri rab bang rim gnyis pa na :
rigs kyi mkha' 'gro dpa' mo drug :
bde gshegs rigs kyi mkha' 'gro ma :
mtshan ni rdo rje phag mo la :
sku yi kha dog dmar mor bzhugs :
sangs rgyas rigs kyi mkha' 'gro ma :
de yi mtshan ni gshin rje mo :
sku yi kha dog sngon mor bzhugs :
rdo rje rigs kyi mkha' 'gro ma :
mtshan ni skyod byed ma zhes bya :
sku yi kha dog dkar mor bzhugs :
rin chen rigs kyi mkha' 'gro ma :
mtshan ni sreg byed ma zhes bya :
sku yi kha dog ser mor bzhugs :
pad+ma rigs kyi mkha' 'gro ma :
mtshan ni rmong byed ma zhes bya :
sku yi kha dog dmar mor bzhugs :
las kyi rigs kyi mkha' 'gro ma :
mtshan ni tsan ti ka zhes bya :
sku yi kha dog ljang gur bzhugs :
mkha' 'gro dpa' mo drug rnams kyang :
'byung ba lnga la dbang sgyur zhing :
pha rol phyin pa drug gi ngang :
kun kyang zhal gcig phyag gnyis ma :
g.yas pas rdo rje gri gug 'phyar :
g.yon pas thod pa khrag bkang 'dzin :
kun kyang sna tshogs go zu gsol :
thams cad brkyang bskum gar thabs mdzad :
sil snyan mang po si li li :
rgyan cha mang po pu ru ru :
zhal nas rang sngags sgra ru sgrog :
spyan gsum sdang mig dgra la blta :
shangs nas nad kyi rlangs pa 'thul :
kun kyang mkha' 'gro 'bum 'bum bskor :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan drug :
mkha' 'gro'i sku dang gnyis su med :
'khor ba'i g.yul zlog ru mtshon drug :
mkha' 'gro'i thugs dang gnyis su med :
ye shes lnga ldan nam mkha' drug :
mkha' 'gro'i zhal dang gnyis su med :
rin chen lnga ldan rgyang bu drug :
mkha' 'gro'i gsung dang gnyis su med :
gnyis med don rtogs phyag rgya ches :
dpa' mo drug gi thugs dam bskang :
bdag cag g.yar dam sor stsol cig :
mda' drug mkha' 'gro'i sku yi rten :
skyes pa pho yi glud du 'bul :
'phang drug dpa' mo mthun pa'i rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar 'di :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskangs gyur nas :
bdag cag rnal 'byor rkyen dbang zlogs :
rin chen ngar gyi mi pho drug :
mdangs ldan rma bya mdzes pa drug :
mkha' lding bya dang shel sgong lug :
ri dwags cha ma cho dgu dang :
ting lo mar me mdangs ldan drug :
snying sna sha sna gtor ma drug :
mkha' 'gro mthun pa'i rdzas su 'bul :
thugs dam gnyan po bskangs gyur cig :
bdag cag g.yar dam sor stsol cig :
g.yar dam skongs la rkyen dbang zlogs :
hU~M:
ri rab bang rim gsum pa la :
sgo bzhi srung ba'i mkha' 'gro bzhi :
shar sgo srung ba'i mkha' 'gro ma :
dkar mo cang tel lcags kyu thogs :
lho sgo srung ba'i mkha' 'gro ma :
ser mo cang tel zhags pa thogs :
nub sgo srung ba'i mkha' 'gro ma :
dmar mo cang tel lcags sgrog thogs :
byang sgo srung ba'i mkha' 'gro ma :
sngon mo cang tel dril bu thogs :
kun kyang sna tshogs go zu gsol :
zhabs gnyis brkyang bskum gar thabs mdzad :
sil snyan mang po si li li :
rgyan cha mang po khra la la :
zhal nas rang sngags sgra ru sgrog :
spyan gsum sdang mig dgra la blta :
sna nas nad kyi rlangs pa 'thul :
kun kyang mkha' 'gro 'bum 'bum bskor :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan bzhi :
mkha' 'gro'i sku dang gnyis su med :
'khor ba'i g.yul zlog ru mtshon bzhi :
mkha' 'gro'i thugs dang gnyis su med :
ye shes lnga ldan nam mkha' bzhi :
mkha' 'gro'i zhal dang gnyis su med :
rin chen lnga ldan rgyang bu bzhi :
mkha' 'gro'i gsung dang gnyis su med :
gnyis med don rtogs phyag rgya ches :
sgo ma bzhi yi thugs dam bskang :
bdag cag g.yar dam sor stsol cig :
mda' bzhi mkha' 'gro'i sku yi rten :
skyes pa pho yi glud du 'bul :
'phang bzhi mkha' 'gro mthun pa'i rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar 'di :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskangs gyur nas :
bdag cag rnal 'byor rkyen dbang zlogs :
rin chen ngar gyi mi pho bzhi :
mdangs ldan rma bya mdzes pa bzhi :
mkha' lding bya dang shel sgong lug :
ri dwags cha ma cho dgu dang :
longs spyod mi nor sna dgu dang :
ting lo mar me mdangs ldan dang :
snying sna sha sna gtor ma bzhi :
mkha' 'gro mthun pa'i rdzas su 'bul :
thugs dam gnyan po bskangs gyur cig :
bdag cag g.yar dam sor stsol cig :
g.yar dam skongs la rkyen dbang zlogs :
hU~M:
ri rab bang rim tha ma la :
dur khrod brgyad kyi mkha' 'gro brgyad :
shar phyogs gtum drag dur khrod nas :
mi phyed rdo rje mkha' 'gro ma :
sku mdog dkar mo 'jigs tshul can :
lho phyogs gad rgyangs dur khrod nas :
rin chen mkha' 'gro gzi brjid can :
sku mdog ser mo 'jigs tshul can :
nub phyogs pad 'khyil dur khrod nas :
dri med pad+ma mkha' 'gro ma :
sku mdog dmar mo 'jigs tshul can :
byang phyogs ki li'i dur khrod nas :
las kyi mkha' 'gro bde ba can :
sku mdog ljang nag 'jigs pa'i tshul :
shar lho rab 'jigs dur khrod nas :
dam tshig mkha' 'gro dmigs pa can :
sku mdog dkar nag 'jigs tshul can :
lho nub gtum po'i dur khrod nas :
sna tshogs mkha' 'gro mi thub ma :
sku mdog ser nag 'jigs tshul can :
nub byang rab rgyu'i dur khrod nas :
thams cad mkha' 'gro kun rgyu ma :
sku mdog dmar nag 'jigs tshul can :
byang shar drag shul dur khrod nas :
brgyud 'dzin 'jig rten mkha' 'gro ma :
sku mdog ljang nag 'jigs tshul can :
kun kyang mkha' 'gro 'bum 'bum bskor :
kun kyang thod pa khrag bkang thogs :
kun kyang sha rjen zas su za :
kun kyang mi lpags g.yang gzhi gsol :
kun kyang brkyang bskum gar thabs sgyur :
sil snyan mang po si li li :
rgyan cha mang po khra la la :
zhal nas rang sngags sgra ru sgrog :
spyan gsum sdang mig dgra la blta :
sna nas nad kyi rlangs pa 'thul :
lha srin sde brgyad 'khor dang bcas :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan brgyad :
mkha' 'gro'i sku dang gnyis su med :
'khor ba'i g.yul zlog ru mtshon brgyad :
mkha' 'gro'i thugs dang gnyis su med :
ye shes lnga ldan nam mkha' 'di :
mkha' 'gro'i zhal dang gnyis su med :
rin chen lnga ldan rgyang bu 'di :
mkha' 'gro'i gsung dang gnyis su med :
gnyis med don rtogs phyag rgya ches :
mkha' 'gro'i thugs dam bskang gyur cig :
bdag cag g.yar dam sor stsol cig :
mda' ni mkha' 'gro'i sku yi rten :
skyes pa pho yi glud du 'bul :
'phang ni mkha' 'gro mthun pa'i rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar 'di :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskangs gyur cig :
bdag cag rnal 'byor rkyen dbang zlogs :
rin chen ngar gyi mi pho brgyad :
mdangs ldan rma bya mdzes pa brgyad :
mkha' lding bya dang shel sgong lug :
sa dang chu la 'dzul dgu dang :
ting lo mar me mdangs ldan brgyad :
snying sna sha sna gtor mar bcas :
mkha' 'gro mthun pa'i rdzas su 'bul :
thugs dam gnyan po bskangs gyur nas :
bdag cag g.yar dam sor stsol cig :
g.yar dam skongs la rkyen dbang zlogs :
hU~M:
ri rab gser gyi ri bdun nas :
srid pa'i pho rgyud dbang chen tshogs :
rdo rje rigs kyi ging chen ni :
dkar po gri gug thod pa thogs :
rin chen rigs kyi ging chen ni :
ser po gri gug thod pa thogs :
pad+ma rigs kyi ging chen ni :
dmar po gri gug thod pa thogs :
las kyi rigs kyi ging chen ni :
sngon po gri gug thod pa thogs :
kun kyang ging chen 'bum 'bum bskor :
'gying bag che zhing khro tshul can :
'jigs tshul che la snying rjer ldan :
gcer bu'i lus la phyed skyil bzhugs :
dpa' bo'i tshul gyi chas rnams brgyan :
g.yas pas gri gug dgra la phyar :
g.yon pas thod khrag zhal du stobs :
zhal nas rang sngags sgra ru sgrog :
spyan gsum sdang mig dgra la blta :
sprul pa rigs kyi ging chen ni :
khri 'bum bye ba sa ya 'bum :
las kyi ging chen de kun kyang :
skya rengs dang po shar tsam na :
sprul pa yang sprul sum sprul gyis :
'dzam gling srid pa khyab par bskor :
shar phyogs srin po'i ging du sprul :
lho phyogs gshin rje'i ging du sprul :
nub phyogs bdud kyi ging du sprul :
byang phyogs gnod sbyin ging du sprul :
skyes pa pho brgya'i srog kyang gcod :
za ma mo brgya'i srid la brku :
byis pa chung brgya'i bla tshe 'phrog :
dam nyams kun gyi bdud ging gcod :
skyes bu ging gi tshogs bcas kun :
ri rab gling bzhi'i dkyil 'khor 'dir :
sku gsung thugs dang mnyam sbyor ba'i :
lus ngag yid gsum mdos gtang gis :
bdud bzhi las rgyal rgyal mtshan bzhi :
ging bzhi'i sku dang gnyis su med :
'khor ba'i g.yul zlog ru mtshon bzhi :
ging bzhi'i thugs dang gnyis su med :
ye shes lnga ldan nam mkha' bzhi :
ging bzhi'i zhal dang gnyis su med :
rin chen mdangs ldan rgyang bu bzhi :
ging bzhi'i gsung dang gnyis su med :
gnyis med don rtogs chos kyi skus :
ging bzhi'i thugs dam bskang gyur cig :
bdag cag g.yar dam sor stsol cig :
mda' bzhi ging chen sku yi rten :
skyes pa pho yi glud du 'bul :
'phang bzhi srid pa mo yi rdzas :
za ma mo yi glud du 'bul :
thabs mchog stag pa'i pho tang 'di :
skyes pa pho yi glud du 'bul :
shes rab glang ma'i mo tang 'di :
za ma mo yi glud du 'bul :
shing ris b+ha tra'i yul mkhar ris :
yul dang mkhar gyi glud du 'bul :
sku glud mthun rdzas 'di 'bul gyis :
khyed kyi thugs dam bskangs gyur cig :
bdag cag g.yar dam sor stsol cig :
g.yar dam skongs la rkyen dbang zlogs :
mdos bdag la sogs mdos 'di longs :
glud bdag la sogs glud 'di longs :
'bru mchog ngar gyi glud chen dang :
gyi ling rta dang g.yang mo lug :
tshe tshe ra dang ku ku khyi :
mkha' lding bya la sogs pa'i rdzas :
sa dang chu la 'dzul ba dgu :
ting lo mar me rgyan dang ldan :
bshos bu sha sna'i gtor ma rnams :
mthun pa'i dam rdzas sbyar ba 'di :
ging gi mthun pa'i rdzas su 'bul :
thugs dam gnyan po bskangs gyur cig :
bdag cag g.yar dam sor stsol cig :
g.yar dam skongs la rkyen dbang zlogs :
hU~M:
ri rab gling bzhi'i khor yug nas :
'jig rten khams ni rgya re che :
bskal pa chen po mtha' re yang :
skye 'gro sems can grangs re mang :
yar gyi de ni yar bltas pas :
gser gyi cho lo brtsigs pa 'dra :
mar gyi de ni mar bltas pas :
gser mig g.yu yis spras pa 'dra :
phar dang de ni tshur bltas pas :
za 'og gur khyim bkram pa 'dra :
bar dang de ni bar bltas pas :
nyi zla gza' skar bkram pa 'dra :
ri rab gling bzhi gling phran la :
lha dang lha min mi dang srin :
dud 'gro yi dwags dmyal ba dang :
'gro drug sems can gnas dang rten :
srid pa mkha' 'gro ma yi rigs :
las dang ye shes las grub pa'i :
sna tshogs 'jig rten mkha' 'gro ma :
khyed kyi thugs dam bskangs gyur nas :
bdag cag g.yar dam sor stsol cig :
g.yar dam skongs la rkyen dbang zlogs :
hU~M:
ri rab gling bzhir gnas pa yi :
khyung la sogs te 'dab chags tshogs :
seng+ge la sogs gcan gzan tshogs :
ru ru la sogs ri dwags tshogs :
glang chen la sogs ba glang tshogs :
rta la sogs te rmig zlum tshogs :
lug la sogs te rkang phran tshogs :
nas la sogs te 'bru sna'i tshogs :
ga pur la sogs sman sna'i tshogs :
tsan+dan la sogs shing sna'i tshogs :
gser dngul la sogs rin chen tshogs :
rgya mtsho la sogs chu sna'i tshogs :
chu srin la sogs srog chags tshogs :
sa steng sa 'og sa bla na :
gang dag srog chags srog med pa :
srid pa mkha' 'gro ma yi rigs :
las dang ye shes rnams la 'bul :
khyed kyi thugs dam bskangs gyur nas :
bdag cag g.yar dam sor stsol cig :
g.yar dam skongs la rkyen dbang zlogs :
sarba d+hA ki nI lo ka ma hA pU dza me g+ha sa ma ye hU~M:
zhes gling bzhi bye ba ther 'bum dang bcas pa mkha' 'gro ma yi rdzas su 'bul lo :
don gsum pa mdos gtang zhing zor du 'phen pa ni :
dang po mdos kyi sgo dbye ba ni :
hU~M:
da ni srid pa'i mdos gtong ngo :
mdos gtang mdos kyi sgo dbye 'tshal :
glud gtang glud kyi sgo dbye 'tshal :
sgo ba rnams kyis sgo phyes shig :
'phrang pa rnams kyis 'phrang sol cig :
shar phyogs dung sgo dkar po phyes :
rdo rje mkha' 'gro gshegs pa'i shul :
lho phyogs gser sgo ser po phyes :
rin chen mkha' 'gro gshegs pa'i shul :
nub phyogs zangs sgo dmar po phyes :
pad+ma mkha' 'gro gshegs pa'i shul :
byang phyogs g.yu sgo sngon po phyes :
karma mkha' 'gro gshegs pa'i shul :
hU~M:
gson cig ma mo mkha' 'gro'i tshogs :
dang po spyan zhig mi drangs su :
srid pa'i mkha' 'gro bka' re gnyan :
bar du mdos chen mi 'bul rgyu :
yon bdag rgyu sbyor bla tshe la :
srid pa'i mkha' 'gro chags re dar :
tha ma gnas su mi gshegs rgyu :
rnal 'byor bdag gi mchod bskang rdzogs :
da ni gshegs so sha ra ra :
da ni bzhud do si li li :
dam tshig gnyan la ma 'da' bar :
mkha' 'gro rang rang gnas su gshegs :
sarba d+hA ki nI kye kye :
hriM hriM ya ti :
zhes lam sgo bstan nas :
da ni mkha' 'gro'i dal kha dang khram kha dgra la bsgyur te :
b+h+yo :
mkha' 'gro'i khram sna dgra la sgyur :
khram sna dgra la mi bsgyur du :
dam nyam dgra bo las ngan 'dis :
sangs rgyas bstan pa 'di yis bshigs :
dkon mchog dbu 'phang 'di yis smad :
rnal 'byor sku la 'di yis bsdos :
rnal 'byor dkor la 'di yis 'bags :
mkha' 'gro rnams la 'di yis brnyas :
de phyir khram sna dgra la sgyur :
mkha' 'gro'i zor lam dgra la ston :
drag po'i thun zor dgra la phob :
gtor ma'i dal lam dgra la bstan :
nad dang rims kyi sna sgyur ro :
smyo rims yams nad sna sgyur ro :
khrag dang dug gi sna sgyur ro :
mtshon dang 'khrug pa'i sna sgyur ro :
mkha' 'gro'i khram sna sgyur tsa na :
mkha' 'gro'i g.yab dar spungs se spung :
khram dang sho sgra si li li :
rims nad yams nad bun ne bun :
khrag dang mkhris pa rba rlabs 'phyo :
mtshon dang mi nad char ltar 'bab :
rnal 'byor bdag cag 'khor bcas kyis :
mdos dang glud 'bul dal kha chod :
mkha' 'gro'i dal kha dgra la sgyur :
mdos dang glud 'bul rims kha chod :
mkha' 'gro'i rims kha dgra la phob :
zlog go thun dang zor gyis zlogs :
khrag gi rba rlabs 'di yis zlog :
yungs dkar mda' dgra 'di yis zlog :
yul gyi gzhung dgra 'di yis zlog :
pha tshan nang dgra 'di yis zlog :
phu nu nang gi phung 'dre zlog :
dar tshan nang gi stong 'dre zlog :
zlog go sdang ba'i dgra la zlog :
zlog go gnod pa'i bgegs la zlog :
yas kyi bdud g.yos dgra la zlog :
mas kyi sri langs dgra la zlog :
smyo ba nyer lnga dgra la zlog :
gag lhog gzer gsum dgra la zlog :
rims nad sna tshogs dgra la zlog :
ltas ngan brgyad cu rtsa gcig dgra la zlog :
glo bur dgu bcu rtsa gcig dgra la zlog :
ye 'drog sum brgya drug cu dgra la zlog :
dus min 'chi ba bco brgyad dgra la zlog :
sngags byad dmod byad thams cad dgra la zlog :
rku dug byad stems thams cad dgra la zlog :
rbod gtong rbad 'dre thams cad dgra la zlog :
phur kha gtad 'dre thams cad dgra la zlog :
sde brgyad 'khu ldog thams cad dgra la zlog :
rmi lam mtshan ltas ngan pa thams cad dgra la zlogs :
b+h+yo b+h+yo sdang ba'i dgra la b+h+yo :
zor zor gnod pa'i bgegs la zor :
'di ltar ma tshogs mkha' 'gro rnams :
mchod mchod de ni bskangs bskangs nas :
bdar bdar de ni mngags mngags nas :
sdang dgra gnod byed steng du ya :
drag po mdos kyi thun zor phob :
sarba d+hA ki nI dgra dpung choms :
bgegs dpung thul :
mA ra ya thun phob :
gug ling thums ril sod sod :
ces lnga'am bdun brjod la :
mdos lam rgya gram mam :
thebs phyogs sam :
lho nub bam :
dgra yod pa'i phyogs su 'phang ngo :
nang du log nas bro brdung :
tshe 'gugs :
bsngo ba smon lam bkra shis brjod :
dal bsdu'o :
rgyun bshags bya :
rang lus bsrung :
bskyed rim dang ldan par bya'o :
mdos 'di ni mkha' 'gro chos skyong 'khrugs nas sngags pa nad kyis thebs pa'am :
mkha' 'gro ma bskang pa dang :
mkha' 'gro'i bka' chad drag po byung ba dang :
chag chen po byung ba dang :
lha 'dre'i dal kha dang g.yos chen po byung ba'am :
nad pa tshabs chen gso ba'am :
smyon pa btul ba'am :
sri'u gsos kyang ma sos pa gso ba'am :
ltas ngan cho 'phrul sna tshogs byung ngam :
dal yams sna tshogs byung ba'am :
rmi lam ltas mtshan ngan pa'am :
chag che nyam nga thams cad la bya'o :
mkha' 'gro gling bzhi srid pa'i spyi mdos :
thugs sgrub yang snying 'dus pa'i cha rkyen du :
bdag mkhar chen bzas zhus te :
slob dpon chen po pad+ma thod phreng gis mdzad pa rdzogs so :
ma 'ongs las can gcig dang 'phrad par shog :
sa ma ya :
ga gri [ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88 ]sprul sku rat+na gling pas gnyal smad dge ri'i brag nas gdan drangs pa'o ///
/
