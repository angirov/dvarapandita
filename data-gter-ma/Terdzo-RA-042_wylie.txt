@#:
bde gshegs dregs pa kun sgrol gyi skul ba bzhugs so :
bde gshegs spyi skul zer :
b+h+rU~M:
gzhal yas khang chen bskyed kyis rgya ma chung :
seng ge glang chen khri brtsegs 'phang ma dma':
nyi zla pad+ma'i gdam bshams brjid ma chung :
lha dang srung ma bos so snyan ma sra :
ma dang mkha' 'gro bsten no rgyang ma ring :
'dus shig tshogs shig dam can srung ma'i tshogs :
mi mngon dbyings nas bdag la byin gyis rlobs :
dam rdzas bdud rtsi'i gtor ma 'di bzhes la :
thugs dam thugs rjes dgra bgegs myur du sgrol :
hU~M:
mi mngon chos kyi dbyings na bzhugs pa yi :
rgyal ba zhi khro rab 'byams lha tshogs rnams :
'gro 'dul phrin las rnam bzhi'i thugs dam can :
bzhengs shig bzhengs shig chos kyi dbyings nas bzhengs :
bskul lo bskul lo rnal 'byor don phyir bskul :
gzugs sku 'jigs pa'i cha lugs rdzogs mdzad pas :
drag po'i phrin las mdzad pa'i dus la bab :
hU~M:
phyogs bcu dus gsum bde gshegs bcom ldan 'das :
zhi ba lhun gyis grub pa'i dkyil 'khor nas :
rdo rje sems dpa' sangs rgyas kun gyi gtso :
rigs lnga yab yum sems dpa' lcam dral dang :
mthar byed brgyad dang sprul sku thub pa drug :
yid dang dbyings la sogs te zhi ba'i lha :
bzhi bcu rtsa gnyis rgyal ba thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
dur khrod rol pa chen po'i dkyil 'khor na :
dregs pa ru dra bsnol ba'i gdan steng du :
bcom ldan dpal chen badzra he ru ka :
rigs lnga dpal chen khro rgyal yab yum bcu :
gnas dang yul gyi phyag rgya sgo ma bzhi :
bka' yi pho nya dbang phyug nyi shu brgyad :
lnga bcu rtsa brgyad rgyal ba thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
pad+ma rol pa'i dur khrod chen po na :
khams gsum dbang du sdud pa'i dkyil 'khor nas :
gdug pa'i klu rnams brtsegs pa'i khri steng du :
bcom ldan dpal chen pad+ma dbang gi sku :
gnyis med yum chen pad+ma gzi ldan ma :
dbang gi lha mo dbang phyug nyi shu brgyad :
long ba rgyab sbrel ro bshal spyang mo dang :
drwa ba can dang glog 'gyu ma mo'i tshogs :
za byed lcags kyi khyi ste rkang gsum sogs :
pad+ma dbang chen lha rgyud thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
phrin las gru gsum drag po'i gzhal yas nas :
sdang gdug rnam gnyis bsgral ba'i dkyil 'khor nas :
dregs pa ru dra bsnol ba'i gdan steng du :
bcom ldan dpal chen rdo rje gzhon nu'i sku :
gnyis med yum chen 'khor lo rgyas 'debs ma :
phyogs bcu'i khro bo pha bcu yab yum dang :
za gsod sprul pa mgo brnyan nyi shu'i tshogs :
gdug pa 'dul phyir sras mchog nyi shu gcig :
dgra bgegs rnam gnyis bsgral ba'i sgo ma bzhi :
bdag nyid chen mo dpal ldan re ma ti :
khyad par srung ma shwa na mched sde bzhi :
sa bdag chen mo bse yi lha mo bzhi :
bod khams skyong ba'i bstan ma bcu gnyis sogs :
phrin las phur pa'i lha rgyud thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
gru gsum smug nag 'bar ba'i dkyil 'khor na :
gdug pa'i dgra bgegs bsgral ba'i gdan steng du :
chu glang ma he gshibs pa'i khri steng nas :
yab gcig rgyal po 'jam dpal gshin rje gshed :
sbyor ba'i yum mchog ro langs be tA li :
sgrol ba'i yum mchog e ka tsA Ti ma :
thugs las bskyed pa'i gshin rje me ru rtse :
dug gsum gshed bzhi gshin rje mthar byed brgyad :
ging bdud pho nya rnal 'byor ma yi tshogs :
'jam dpal gshin rje'i lha rgyud thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
lcang lo can gyi gnas mchog dam pa na :
gsang ba'i bdag po bcom ldan gos sngon can :
sbyor ba'i yum mchog khams gsum dbang sdud yum :
thugs kyi sprul pa khro rgyal mi g.yo mgon :
klu rnams 'dul mdzad bya khyung ga ru Da :
bka' yi pho nya rgyal chen rnam thos sras :
dam can phrin las sgrub mdzad rA hu la :
bka' nyan gsung sdod lha srin sde brgyad tshogs :
gsang ba'i bdag po'i lha rgyud thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
hU~M:
bskal pa me ltar 'bar ba'i dkyil 'khor nas :
'dod chags khrag gi rgya mtsho 'khrugs pa'i dbus :
zhe sdang dur khrod chen po bsil ba'i tshal :
gru gsum mthing nag 'bar ba'i dkyil 'khor nas :
gdug pa'i dgra bgegs bsgral ba'i gdan steng na :
rdo rje'i chos skyong srung mar zhal bzhes pa :
dpal ldan mgon po thod pa'i phreng ba can :
sbyor ba'i yum mchog phrin las rnams sgrub yum :
khyed kyi yon tan bsam gyis mi khyab kyang :
byang gi phyogs kyi dur khrod chen po der :
gnod sbyin stong gi tshogs dang bcas nas su :
las su sangs rgyas bstan pa gnyan po srung :
zas su dgra bo'i sha khrag za byed cing :
gdug pa'i dgra bgegs srog rtsa gcod par byed :
dpal ldan mgon po'i lha rgyud thugs dam can :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
bdag gis bcol ba'i phrin las 'grub par mdzod :
hU~M:
ma mo rol pa'i dur khrod chen po nas :
bcom ldan dpal chen bla med he ru ka :
srid pa'i rgyal mo nyid bzhi mu kha le :
rtag pa'i rgyal mo mkha' bzhi dbyings dang lnga :
nyi zla thod phreng khams gsum dbang du sdud :
srid pa bde 'gro khams gsum yum mchog ma :
gsang ba thugs kyi dgyes sde chen mo bzhi :
phung byed ma dang sbas pa'i ma mo'i tshogs :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
bdag gis bcol ba'i phrin las 'grub par mdzod :
hU~M:
sha khrag rgya mtshor 'khyil ba'i dkyil 'khor nas :
bstan pa srung mdzad dam can ma mo'i tshogs :
srid pa chags byed dbyings dang ye shes las :
e ka tsA Ti rdo rje ral gcig ma :
ma bdun sring bzhi mtshams kyi gru 'degs bzhi :
khams gsum gtso mo dpal ldan re ma tI:
khrag gi rgya mtsho dmar nag skem byed pa'i :
srin mo chen mo bdun cu rtsa gnyis rnams :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
bdag gis bcol ba'i phrin las 'grub par mdzod :
hU~M:
thugs rje'i gdung 'tshob sku yi dkyil 'khor nas :
rig 'dzin la sogs 'phags pa mang po'i tshogs :
gro bo lod dang rdo rje yang dbang gter :
ro langs bde ba rdo rje thod phreng rtsal :
de la sogs te rig 'dzin mang po'i tshogs :
mi mngon dbyings nas thugs dam rgyud bskul na :
thugs dam thugs rjes bdag la byin gyis rlobs :
phrin las dgra bgegs 'dul ba'i dus la bab :
bdag gis bcol ba'i phrin las 'grub par mdzod :
hU~M:
phyogs bcu nam mkha' mtha' yas dkyil 'khor nas :
lha srin sde brgyad srung ma thugs dam can :
yab gcig sku mchog rdo rje dbyings sgrol dang :
mgon po nag po chos skyong yongs kyi rje :
lha mo nag mo 'jigs pa'i glog 'gyu ma :
srog bdag dkar po rgyal po snying 'byin za :
lha srin sde brgyad dmag dpon rA hu la :
yab rje nag po srog bdag dbugs kyi bdag :
gnam the dkar po cho 'phrul yongs kyi bdag :
rdo rje legs pa chos skyong yongs kyi rje :
yam shud dmar po btsan gyi rje bo dang :
drag byed pho mo mthu rtsal ldan pa rnams :
mi mngon dbyings nas thugs dam rgyud bskul na :
thugs dam thugs rjes bdag gi sdongs grogs mdzod :
bdag gis bcol ba'i phrin las 'grub par mdzod :
hU~M:
ye shes lha ni bskul ba'i sa las bzhengs :
rdo rje dbang chen bcol ba'i phrin las mdzod :
ye shes lha dang gnyis med bdag bsgoms na :
thugs rjes breng tsam bdag la mi dgongs sam :
smras kyang mi dgongs bshags kyang mi 'chags na :
sngon gyi thugs dam nyams par gyur ta re :
bskul yang mi dgongs bcol yang mi nyan na :
khyod kyi thugs dam skyon du 'tshal lags sam :
'jig rten 'dir ni rten 'brel nor dang rdzas :
gus byed rdzas dang longs spyod sna tshogs kyis :
'phags pa mchod cing 'gro don bgyid snyam yang :
sdang byed dgra bos bgyid du ma ster ro :
ye nas bde chen dbyings kyi da la na :
gnyis med thig le chen po bsgom snyam na :
bar chad rkyen dang bgegs kyis ma ster ro :
nga ni ma nyes ma lan ye shes lha :
bdag gis bcol pa'i phrin las 'grub par mdzod :
sdang ba'i dgra la phrin las 'grub par mdzod :
gnod pa'i bgegs la phrin las 'grub par mdzod :
bar chad rkyen rnams bzlog par mdzad du gsol :
phrin las chen po rdzogs par mdzad du gsol :
bde bar gshegs pa spyi dril gyi phrin las rgyas bsdus spyi skul lo :
'dir khro bo bcu'i skul pa byas kyang legs gsungs pa ni 'di skad do :
hU~M:
shar gyi phyogs nas bskul ba ni :
khro bo chen po rnam par rgyal :
zhal gcig phyag gnyis spyan gsum ldan :
zhabs gnyis rdo rje'i brag steng na :
dri za 'dul ba'i tshul du bzhugs :
bskul lo bskul lo las mdzod cig :
sdang ba'i dgra dang gnod pa'i bgegs :
zungs shig chings shig dbang du sdus :
gtogs shig grogs dang bral bar gyis :
lus ngag rdul phran bzhin du rlogs :
bcol ba'i phrin las 'grub par mdzod :
dam nyams dgra bgegs rdul du rlogs :
hU~M:
shar lho mtshams nas bskul ba ni :
khro bo chen po dbyug sngon can :
zhal gcig phyag gnyis spyan gsum ldan :
zhabs gnyis rdo rje'i brag steng na :
me lha 'dul ba'i tshul du bzhugs :
bskul lo bcol lo las mdzod cig :
sdang ba'i dgra dang gnod pa'i bgegs :
zungs shig chings shig dbang du sdus :
gtogs shig grogs dang bral bar gyis :
lus ngag rdul phran bzhin du rlogs :
bcol ba'i phrin las 'grub par mdzod :
dam nyams dgra bgegs rdul du rlogs :
hU~M:
lho yi phyogs nas bskul ba ni :
khro bo chen po gshin rje gshed :
zhal gcig phyag gnyis spyan gsum ldan :
zhabs gnyis rdo rje'i brag steng na :
gshin rje 'dul ba'i tshul du bzhugs :
bskul lo bcol lo\u0f8e
sdang ba'i dgra dang\u0f8e
zungs shig chings shig\u0f8e
gtogs shig grogs dang\u0f8e
lus ngag rdul phran\u0f8e
bcol ba'i phrin las\u0f8e
dam nyams dgra bgegs\u0f8e
hU~M:
lho nub mtshams nas bskul ba ni :
khro bo chen po mi g.yo mgon :
zhal gcig phyag gnyis spyan gsum ldan :
zhabs gnyis rdo rje'i brag steng na :
srin po 'dul ba'i tshul du bzhugs :
bskul lo bcol lo\u0f8e
sdang ba'i dgra dang\u0f8e
zungs shig chings shig\u0f8e
gtogs shig grogs dang\u0f8e
lus ngag rdul phran\u0f8e
bcol ba'i phrin las\u0f8e
dam nyams dgra bgegs\u0f8e
hU~M:
nub kyi phyogs nas bskul ba ni :
khro bo chen po rta mgrin dpal :
zhal gcig phyag gnyis spyan gsum bsgrad :
zhabs gnyis rdo rje'i brag steng na :
klu gdon 'dul ba'i tshul du bzhugs :
bskul lo bcol lo las mdzod cig :
sdang ba'i dgra dang gnod pa'i bgegs :
zungs shig chings shig dbang du sdus :
gtogs shig grogs dang bral bar gyis :
lus ngag rdul phran bzhin du rlogs :
bcol ba'i phrin las 'grub par mdzod :
dam nyams dgra bgegs rdul du rlogs :
hU~M:
nub byang mtshams nas bskul ba ni :
khro bo chen po gzhan mi thub :
zhal gcig phyag gnyis spyan gsum bsgrad :
zhabs gnyis rdo rje'i brag steng na :
rlung lha 'dul ba'i tshul du bzhugs :
bskul lo bcol lo\u0f8e
sdang ba'i dgra dang\u0f8e
zungs shig chings shig\u0f8e
gtogs shig grogs dang\u0f8e
lus ngag rdul phran\u0f8e
bcol ba'i phrin las\u0f8e
dam nyams dgra bgegs\u0f8e
hU~M:
byang gi phyogs nas bskul ba ni :
khro bo chen po bdud rtsi 'khyil :
zhal gcig phyag gnyis spyan gsum ldan :
zhabs gnyis rdo rje'i brag steng na :
gnod sbyin 'dul ba'i tshul du bzhugs :
bskul lo bcol lo\u0f8e
sdang ba'i dgra dang\u0f8e
zungs shig chings shig\u0f8e
gtogs shig grogs dang\u0f8e
lus ngag rdul phran\u0f8e
bcol ba'i phrin las\u0f8e
dam nyams dgra bgegs\u0f8e
hU~M:
byang shar mtshams nas bskul ba ni :
khro bo chen po khams gsum rgyal :
zhal gcig phyag gnyis spyan gsum ldan :
zhabs gnyis rdo rje'i brag steng na :
dbang ldan 'dul ba'i tshul du bzhugs :
bskul lo bcol lo las mdzod cig :
sdang ba'i dgra dang gnod pa'i bgegs :
zungs shig chings shig dbang du sdus :
gtogs shig grogs dang bral bar gyis :
lus ngag rdul phran bzhin du rlogs :
bcol ba'i phrin las 'grub par mdzod :
dam nyams dgra bgegs rdul du rlogs :
hU~M:
steng gi phyogs nas bskul ba ni :
khro bo chen po hU~M kA ra :
zhal gcig phyag gnyis spyan gsum ldan :
zhabs gnyis rdo rje'i spyan gsum ldan :
tshangs pa 'dul ba'i tshul du bzhugs :
bskul lo bcol lo\u0f8e
sdang ba'i dgra dang\u0f8e
zungs shig chings shig\u0f8e
gtogs shig grogs dang\u0f8e
lus ngag rdul phran\u0f8e
bcol ba'i phrin las\u0f8e
dam nyams dgra bgegs\u0f8e
hU~M:
'og gi phyogs nas bskul ba ni :
khro bo'i rgyal po stobs po che :
zhal gcig phyag gnyis spyan gsum bsgrad :
zhabs gnyis rdo rje'i brag steng na :
sa bdag 'dul ba'i tshul du bzhugs :
bskul lo bcol lo las mdzod cig :
sdang ba'i dgra dang gnod pa'i bgegs :
zungs shig chings shig dbang du sdus :
gtogs shig grogs dang bral bar gyis :
lus ngag rdul phran bzhin du rlogs :
bcol ba'i phrin las 'grub par mdzod :
dam nyams dgra bgegs rdul du rlogs :
hU~M:
rgyal po chen po yul 'khor srung :
dri za rnams la dbang sgyur zhing :
sras dang btsun mo 'khor dang bcas :
phyag 'tshal bsnyen bkur mchod pa 'bul :
shar phyogs dgra bgegs tshar chod cig :
oM d+h+r-iSh+Ta raSh+Ta ya i daM ba liM ta kha kha khA hi khA hi :
hU~M:
rgyal po chen po 'phags skyes po :
grul bum rnams la dbang sgyur zhing :
sras dang btsun mo 'khor bcas la :
phyag 'tshal bsnyen bkur mchod par 'bul :
lho phyogs dgra bgegs tshar chod cig :
oM bai ru D+ha kA ya i dam ba liM ta kha kha khA hi khA hi :
hU~M:
rgyal po chen po spyan mi bzang :
klu gdon rnams la dbang sgyur zhing :
sras dang btsun mo 'khor bcas la :
phyag 'tshal bsnyen bkur mchod pa 'bul :
nub phyogs dgra bgegs tshar chod cig :
oM bi rU pAk+ShA ya i daM ba liM ta kha kha khA hi khA hi :
hU~M:
rgyal po chen po rnam thos sras :
gnod sbyin rnams la dbang sgyur zhing :
sras dang btsun mo 'khor bcas la :
phyag 'tshal bsnyen bkur mchod pa 'bul :
byang phyogs dgra bgegs tshar chod cig :
oM bai shra ma NA ya i daM ba liM ta kha kha khA hi khA hi :
hU~M:
shar sgo srung ba'i phra men ma :
dza :
lcags kyu mang po'i 'phro 'du las :
dkar mo khros pa'i cha byad can :
nang gi dngos grub phyir ma gtong :
phyi yi dgra bgegs yar ma gtong :
shar sgo srung ba'i las mdzod cig :
hU~M:
lho sgo srung ba'i phra men ma :
hU~M:
zhags pa mang po'i 'phro 'du las :
ser mo khros pa'i cha byad can :
nang gi dngos grub phyir ma gtong :
phyi yi bar chad nang ma gtong :
lho sgo srung ba'i las mdzod cig :
hU~M:
nub sgo srung ba'i phra men ma :
baM:
lcags sgrog mang po'i 'phro 'du las :
dmar mo khros pa'i cha byad can :
nang gi dngos grub phyir ma gtong :
phyi yi dgra bgegs nang ma gtong :
nub sgo srung ba'i las mdzod cig :
hU~M:
byang sgo srung ba'i phra men ma :
ho :
dril bu mang po'i 'phro 'du las :
ljang mo khros pa'i cha byad can :
nang gi dngos grub phyir ma gtong :
phyi yi dgra bgegs nang ma gtong :
byang sgo srung ba'i las mdzod cig :
ces bskul lo :
bde gshegs dregs pa kun 'dul gyi bstod bskul rgyas pa rdzogs so :
bkra shis pa dang bde legs su gyur cig /

//
