lhan thabs lo rgyus stong thun 'dzud byang ni /[ <!TCC Tibetan character 4,97 undefined in unicode!> ]'o /
nam mkha' dang mnyam pa'i sems can thams cad kyi don du bla na med pa yang dag par rdzogs pa'i sangs rgyas kyi go 'phang rin po che thob par bya /
de'i ched du rnyed par dka' ba'i dal 'byor gyi lus rten rin po che 'di nyid yun du 'tsho ba'i 'gal rkyen sel zhing mthun rkyen sgrub pa skabs su babs /
de la yang dag par rdzogs pa'i sangs rgyas thabs mkhas la thugs rje che ba de nyid kyis rang rang gi skal pa dang 'tsham par thabs tshul ji snyed cig gsungs pa las /
'dir slob dpon chen po pad+ma sam+b+ha was gsung pa'i gsang bdag rdo rje gtum po'i las tshogs gza' klu sde brgyad kyi dug dbyung khyad par can te /
de la thog mar yid ches shing khungs btsun pa'i phyir bla ma brgyud pa'i lo rgyus brjod pa dang 'brel /
de las byung ba'i gdams pa dngos lag len du bya ba ste /
de yang /
chos kyi dbyings rnam par dag pa'i zhing khams nas :
dpal kun tu bzang po chos sku ci'i ngo bor yang ma grub pa de zhal phyag gi rnam par bzhengs te :
de'i rtsal nyid dang :
bdag nyid kyi thugs rje las :
'og min gnas su rdo rje 'chang chen por skur sprul :
gsang sngags kyi rgyud lung thams cad byin gyis brlabs pa tsam du gnang :
rdo rje 'chang gis kyang sprul sku gsang ba'i bdag po lag na rdo rje la tan+t+ra sde bco brgyad brda bstan pa tsam du gnang :
rdo rje sems dpa' dang phyag na rdo rjes ri ma la ya gnam lcags 'bar ba'i rtse mor sprul sku dga' rab rdo rje la phyag na rdo rje phyi nang gsang ba yang gsang bla na med pa'i gdams skor gnang ba ni :
phyi mchod rten sngon po'i rgyud :
nang 'phags pa gos sngon can gyi rgyud :
gsang ba dregs pa kun 'dul gyi rgyud :
yang gsang gtum po me 'bar gyi rgyud :
bla med me lce phreng ba'i rgyud dang lnga'o :
de'i dus su o rgyan gyi slob dpon chen po pad+ma 'byung gnas kyis sprul pa'i sku dga' rab rdo rje la dpal gsang ba'i bdag po phyag na rdo rje'i rgyud dang man ngag rnams rdzogs par gsan te /
dur khrod chen po gtum drag 'bar bar byon nas sgrub pa mdzad pas zhal dngos su gzigs /
snang srid lha 'dre thams cad bran du khol /
slar yang gangs can gyi ljongs su byon pa'i tshe /
mnga' bdag khri srong lde'u btsan klu'i dug gis bsnyun pa na /
gdams skor zab mo 'di nyid gsungs pa'i mod la rgyal po bsnyun las grol zhing /
ye shes mtsho rgyal gyis bka'i bsdu ba po mdzad nas /
smon lam btab ste /
gter du sbas pa /
o rgyan yab yum gyis smon lam dang /
mkha' 'gro'i lung bstan la brten nas /
mnga' bdag tshangs pa lha'i me tog gi sras mo lha lcam pad+ma gsal gyi yang srid sprul pa'i gter chen 7rig 'dzin pad+ma gling pas /
lho brag sman mdo'i brag seng ge'i gdong pa can nas gdan drangs par mdzad pa'i gsang bdag rdo rje gtum po'i gdams skor gyi las tshogs gza' klu sde brgyad kyi dug dbyung khyad par can te /
'di lta bu'i las tshogs gza' klu sde brgyad kyi dug dbyung ba ni sngon gyi lag khrid dang rjes kyi man ngag zung du byed pa ste /
de la phrin las bcol ba /
bkru ba /
byab pa /
gnad dbab /
dug dbyung /
yas skyel /
srung ba ste don tshan bdun du mchis pa'i /
dang po phrin las bcol ba la dmigs pa 'di bzhin du gnang ba zhu /
gnas khang 'di yang byang phyogs lcang lo can gyi zhing khams dngos yin snyam pa dang /
kho bo yang gsang sngags rig sngags gzungs sngags thams cad 'dus pa'i bdag nyid /
gsang ba'i bdag po phyag na rdo rje gtum po chen po la khro bo khro mo rtsa gsum dam can rgya mtsho'i tshogs kyis bskor te mngon sum du bzhugs yod snyam pa'i mos pa dang /
da lta khyed rang gza' klu sde brgyad 'byung po gdug pa can rnams kyis /
mthong reg kha rlangs kyi dug gis btab pa'i lus lci zhing 'thibs pa zug gzer dang bcas pa'i ngag smra brjod lkugs shing brjod mi bde bas yid myog cing rmongs la 'thibs pa zhig tu bsams te /
nged la skyabs su gsol bas /
nged kyis gsang ba'i bdag po phyag na rdo rje la khro bo bcu'i 'khor gyis bskor ba mngon sum du spyan drangs nas dpung gi ra mdar sbran te /
khyod rang gi nad gdon chag che nyam nga thams cad bsal ba'i phrin las zhu ba yin pas de lta bu'i mos pa mdzod /
ces sbyar /
!
slob dpon gsang ba'i bdag po sogs dug sbyong gzhung la 'jug go
/dbang chog gi dbang bshad sogs dang bstun nas zhe chen par gsar skabs zhu dag tha ma'i sri zhu pa dwags po sprul skus bris te nyer mkhor rlom pas bzhag pa'o //
