@#//
gshin rje hrIHdmar gyi srung zlog gsad gsum 'di rje'i lugs so //
dpal dregs pa'i bdag po la phyag 'tshal lo //
'dir srung ba rdo rje'i rdzong chen /
zlog pa gnam lcags spu gri /
gsad pa dug gsum gnad 'beb /
nyi zla shel gyi go lcog
/ban bon byad ma'i rang gshed /
rno mtshon las kyi 'khor lo /
drag sngags rnyed chog snying gi thigs pa /
yang zab nying khu gnad kyi gsang gtam 'di kho na'o //
'di kho na'o //
'di kho na'o //
sa ma ya /
de yang /
srung zlog gsad gsum yig 'bru gcig dmigs pa dang bcas pa 'di la tshang ste /
gur khang gi dmigs pas srung /
spro bsdu'i dmigs pas zlog
/yig rkang gi dmigs pas gsad pa'o //
de la nyin mo bsgom na nyi ma'i gur khang /
mtshan mo zla ba'i gur khang /
sgo nga lta bu srubs med pa'i rang bzhin tsha reg grang reg blta ba dang reg pa mi bzod pa 'od zer 'phro ba'i nang du /
rang lus shel gyi mchod rten bang rim dgu pa phyi gsal nang gsal gyi nang du rang gi sems nyid hrIHdmar po tsheg drag can bye ru'i sdong po ltar dmar zhing 'od du 'bar ba /
blta bas mi bzod pa'i gzi brjid can du lam gyis gyur par bsam /
de'i ra btags dang 'brel ba la gnam lcags kyi phur pa bskal pa'i me dpung 'bar zhing khro chu khol ma'i tshwa tshwa grangs med pa skar mda' g.yo ba ltar 'phro ba /
de'i 'og tu dmyal ba'i btson khang gru gsum gshin rje'i pho nyas gang ba'i dbus su gnod byed dgra bgegs byad ma'i ngo bo de bkrag dang gzi mdangs med cing sngo la rid pa mya ngan gyi phyag rgya can gan rkyal du gnas pa'i snying gi dkyil du kho rang gi lha srung ngam pho lha'i ngo bo lcags kyi sdig pa mgo dgu pa mi sdug cing gnyer mas gang ba /
ba spu mtshon rtse ltar rno ba gcig bsam /
de'i rked pa'i dkyil du yig rkang gi phur pa ma reg tsam gzir bas khos ma bzod de khros shing dgra bo'i snying khar tshe srog gi dwangs ma'i yi ge nr-i dang bcas pa zos /
lcim bu'i skogs pa skam po lta bu nag 'ub 'ub gnyer bcum bcum bsad par bsam /
yang /
hrIH'i gi gu las lcags kyu grangs med phyogs bcur 'phros /
gnod byed thams cad bkug nas dong nang gi ro la bstim /
yang /
ha khog las rdo rje'i zhags pa me 'bar ba grangs med 'phros /
gnod byed thams cad kyi dbang po rang dbang med par bsdams /
yang /
ra btags las lcags sgrog me 'bar ba grangs med 'phros gnod byed kun gyi yan lag bcings /
yang /
tsheg drag las tho lum me 'bar ba grangs med 'phros /
gnod byed thams cad kyi lus ngag yid gsum thal ba'i rdul du brlags /
yang /
hrIHyig byings las khro bo mtshon cha thogs pa dang rdo rje ral gri dgra satwa phur pa 'khor lo gtun shing mda' mdung la sogs mtshon cha me 'bar ba'i tshogs phyogs bcur thog gi bu yug 'tshubs ltar babs /
ri bo'i rtse bcom /
rgya mtsho'i gting dkrugs /
'chi bdag gshin rje'i klad pa tshal pa brgyar bkas /
lha srin sde brgyad thams cad dang dgra bgegs kyi rigs su gyur tshad brdungs bsregs thal bar brlags par byas /
slar yang mtshon cha la sogs spro ba'i rim pa ltar tshur 'dus /
rim pa ma nor bar gur khang gi tha mar lcags kyu sogs rim gyis gur phub nas gnod byed spu tsam ming yang mi thar bar bsam /
de'i tha mar ye shes kyi me rab tu 'bar bar bsam ste hrIHbrgya stong nyer gcig re bzla /
thun 'jog khar lag gnyis nyi zlar bsam pa'i bar du gnod byed gsad par bsam zhing /
thal mo brdab pa dang dmod bcol gang shes bya'o //
'di las zab pa'i srung zlog yod re dkon mchog gis dpang po thub cing 'di snod min dam nyams rnams kyi lag tu ma shor bar bya'o //
shin tu zab pa'i gdams pa yin pas bka' rgya /
dam bcas gser gyi 'bul ba mna' dang bcas pa'i snod ldan gcig gnyis tsam la sbyin no //
\u0f80atsha /
sa ma ya /
rgya rgya rgya /
'di yang rje nyid kyi ljags bsgrigs ma lags so ///
/
@#//
zab pa gter dang rnam dag bka' ma'i rgyun //
pad gnubs dgongs pa man ngag mtshan nyid can //
hrIHdmar gshin rje gshed kyi yang snying la //
brten pa'i srung zlog gsad dang gnan pa yi //
dmigs khrid man ngag rin chen phreng ba bzhugs //
pad+ma 'byung gnas phrin las gsang ba'i gter //
smon lam 'brel ba'i rtsal 'chang me tog dang //
gnubs lugs bka' las brgyud zung zhal bcud kyis //
legs brgyan stsol mdzad rig 'dzin sprul pa'i sku //
dam pa'i phrin las rnyed pa rat+na'i mdzod //
tha snyad sna tshogs bkra ba'i rin chen tshogs //
phyag bzhes gnad kyi srad bu la spel nas //
bstan 'dzin mgul rgyan don du kho bos bsgrig
!
/bla ma sangs rgyas dam chos 'dus pa'i tshogs //
yi dam lha dang mkha' 'gror bcas pa la //
deng gzung byang chub bar du skyabs su mchi //
'gro ba'i don du sems bskyed sangs rgyas kyi //
bstan pa dar zhing bdag dang bsrung bya'i yul //
'khor dang bcas pa rnam mkhyen ma thob bar //
spang bya mi mthun g.yul las rgyal ba'i phyir //
dmar nag gshin rje'i yang snying bsgrub par bgyi'o //
zhes lan gsum la sogs pa'i mthar /
hrIH
spyi bor gu ru rje btsun 'jam pa'i dbyangs //
dbyer med 'dus pa'i ngo bo d+hIHdmar ser //
rigs kyi bdag po nyid la gsol ba 'debs //
ye shes gzigs pas byin gyis brlab tu gsol //
zhes zhi ba'i bzlas pa nyer gcig la sogs pa'i mthar /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
zhes pas snod bcud dngos 'dzin mi dmigs te stong par sbyangs pa'i ngang las /
rtsa ba'i sdom tshig ngag tu brjod la sgom khrigs su btab ste /
hrIHdmar gshin rje'i yang snying /
nyi zla shel gyi go lcog
/nyin mtshan srung ba'i gur brtan /
gur khang dmigs pas srung ba /
spro bsdu'i dmigs pas zlog pa /
yig rkang dmigs pas gsad pa /
rang grub mnan pa'i ri bo /
dbang sdud tshe yi rdzong chen no //
dang po ni /
ngag tu brjod pa'i mod skad cig de nyid la sems yid gzugs kyi rnam pa bye ru'i sdong po'am ri bong gi khrag ltar dmar zhing /
rgya skyegs kyi khu ba'i dwangs ma'am /
pad+ma rA ga ltar gsal 'tsher 'od du 'bar ba gsal lam me ba /
ngag gi gdangs hrIHsgra 'brug stong dus gcig tu ldir ba lta bur grags bzhin pa /
yid der snang la 'dzin zhen gyis ma bslad bzhin du 'jam dpal gshin rje gshed kyi nga rgyal dang ldan pa /
ngo bo sku bzhi'i rnam rol las g.yel ba med pa rnam par dag pa'i bdag nyid can du gyur pa'i phyir 'byung ba'i gur dang gzhal yas khang gi dod ni dus gnyis kyi khyad par gyi dmigs pa bsgyur bar bshad la /
de yang go rim gyi thun mong tsam du /
dbyibs co ga'i sgo nga lta bu'i rnam pa yar rtse cung zad phra zhing zhabs phyogs zlum pa srubs med pa'i dbus nang 'gras la khyad par du bsngags pa'i phyir rang lus rnam par dag pa nyin mtshan dus kyi dbye bas nyi ma tsha zhing kha dog shin tu dmar ba dang /
zla ba bsil ba'i reg byar ldan pa dkar ba'i khyad par can me chu'i rang bzhin gyi dwangs ma shel gyi rgyu las grub pa'i mchod rten gdan khri rim pa lnga dang ri rab bang rim bzhi pa bum pa bre chos 'khor gdugs tog dar dpyangs su bcas pa'i /
bum ldir gyi dkyil du yang snying gnas par sgom pa ni las bzhi kun gyi thog mar gzhi bkod pa'o //
sa bcad bzhi pa bye brag tu dang po'i sdom tshig ni /
gi khog ra btags tsheg las lcags kyu zhags sgrog tho lum rdo rje'i rang bzhin 'bar ba 'phro /
gur phub nyi zla'i go lcog ces pa'i don ni gong ltar gsal ba'i ngang nas dzapa? bzlas pa'i mthus chu las chu bur rdol ba ltar /
gi gu las lcags kyu /
khog pa ste ha las zhags pa /
ra btags las lcags sgrog
/tsheg zlum las tho ba sogs thams cad kyang rdo rje'i chos bdun dang ldan pa /
tsha grang gi rang bzhin nyi zla'i 'od zer ltar du 'bar zhing 'khrugs la 'tshubs pa dpag tu med pa rim par 'phros pas /
gur khang gi phyir khrab gyon pa ltar bzhi sbrags su rang rang gshibs pa'i sgong dbyibs go skabs mi phyed pa'i dmigs pa nan du sgom pa ni nyal chog bsam gtan srung ba khyad par can 'di kho na'o //
sa bcad lnga pa gnyis pa'i sdom tshig ni /
gzhi ka 'og lcog gur du lcags gsum gsal btab rim bzhin spros bkug rang rang las byas bsdus gur phub gtar zlos pa zhes bya ba'i dgongs pa gzhi bca' ba yan khrid dmigs kyi gzhung bsrangs nas /
ka ni bang rim dgu pa'i zhabs 'og gi stong srang cog sgong dbyibs kyi gur nang de nyid du /
lcags kyi khang sgrom dug gsum gyi rang bzhin las byung ba'i e dbyibs nag la gting zab pa'i phyi rol skyod byed rlung gis bus pas /
tsha ba'i me chen 'u ru ru 'bar zhing nang dug chu dang khrag mtsho khol ma'i 'tshubs mas mun par 'thibs pa'i kha khyer la rno mtshon rtsang gi ra bas 'khor yug tu bskor ba /
de ltar 'byung ba lnga 'dus gnod byed ma lus 'brub pa'i btson dong skad cig gis grub par gsal bar bltas la /
thugs dam bskul ba'i don du snying po bzlas pas srung ba'i skabs kyi spro gnas ji ltar 'gugs byed kyi tshogs spros /
dmigs bya dgra bgegs gang yin gtso che ba de'i snying ga nas drangs /
btson 'khrid pa bzhin bkug
/las khung du bcug
/gan rkyal du bsgyel te gnas pa la /
gzhan pa dag kyang slar rim par bstims pas kun 'dus pa'i ngo bor gyur pa'i las zin nas /
ri bo las smug pa rdol ba ltar badzra ang+ku sha rnams 'khrigs pa'i rim pa dang po dang /
gnyis pa ni 'ching byed kyi tshogs spros dmigs yul kun 'dus pa de'i lus dang yan lag dru gu ltar bcings pa'i bya ba zin nas yang phyi rol badzra pA sha rnams 'khrigs pa'i rim par dgod /
gsum pa sdom par byed po yang bsam gyis mi khyab pa spros nas 'og ling ga'i ske dang rkang lag kun bsdams pa'i bya ba grub pa'i mod de khar badzra s+pho Ta rnams kyis drwa ba lta bu'i rim pa dang /
bzhi pa rdung byed kyi tshogs spros spyi bo nas rkang mthil gyi bar mtshams ma lus pa ser bas lo thog bcom pa lta bu'i bya ba grub pa'i mthar bsdus nas badzra mut+ga ra rnams kyi rim pa ste /
gur rim lnga po thams cad sra brtan gzhom zhing bshigs par mi nus pa 'od du 'bar zhing bu yug ltar 'tshubs par gnas pa ni phas rgol gyi g.yul du 'jug pa'i tshe khrab phub kyis rang skyob pa bzhin go bstar nas kho'i 'bad rtsol gyi rgyun bcad /
lha sngags dmod pa rdzas sel nus stobs sbyor ba thams cad bdag nyid bde gshegs bka' rtags gzi byin gyis zil gyis mnan par dmigs pas phyir zlog las yang zlog pa ni gser gyi 'bru gcig la nan tan du bya ba 'di kho na'o //
'di kho na'o //
gzhi bkod spro zhing bsdu ba'i skabs nas snying rjes bsgral ba'i dgongs pa bsar te rang sgras bskul ba'i rkyen gyis yig rkang rtse las nam mkha' nas thog bab pa ltar /
gnam lcags kyi phur bu dbal la ye shes kyi me 'bar zhing 'od zer glog dmar skar mda'i tshwa tshwa 'phro ba can zhig nar gyis phyungs pas kho'i snying ga'i gnas su reg par nye ba'i tshe /
skyob byed kyi lha dang srung ma rnams 'dus pa'i ngo bo dam tshig nyams pa'i mthus sdig pa'i gzugs su grub pa zhig chu bur rdol pa ltar der byung ba'i snying thad la gzir bas lha de nyid kyang dbal ma bzod pas rab tu khros /
kho rang gi gshed du gyur nas byad ma sogs bsgral bya 'dus pa'i ngo bo de'i mthu stobs nus pa tshe dpal bsod nams dbang po'i bkrag mdangs gzi 'od sha khrag bla tshe srog dbugs rnams sdig pas srog rtsa drangs nas zos /
bcud kyi snying por 'dus pa dang /
kho nyid sha med sbal pa'i skogs pa ltar nag 'ub 'ub 'dug pa'i nang nas rnam shes kyi ngo bo tshe lhag dang bcas pa a dkar po'i rnam par phur pa'i rtse la khab len rdo dang lcags 'phrad pa'am /
sbur len gyis rdul bsdus pa bzhin tsen gyis bsdus /
rnam shes mar me lta bu de nag thum gyis bsad /
khong seng byang chub sems kyi lam nas gyen du drangs pas hrIHyig gzi 'od dang ldan par gyur pa /
gnyis med rtse gcig gi ngang du mnyam par gzhag
/dmigs yul sha khrag gis tshims pas rang gi las byed du dam nos /
zug rngu dang bral nas sdig pa 'ja' ltar yal /
lus khog bsreg gnan gyi rgyur gyur pa de nyid phur bu ye shes kyi me dang las khung gi gtum drag 'bar ba'i sbyor bas rdul bun gyis bsregs /
lhag ro thal ba'i dngos po cung zad zhig tu snang ba mnan pa'i steng dgra bgegs kyi ngo bo nr-i tri zhes pa'i rnam par skad cig tu grub pa'i de ma thag par /
brub khung gshin rje'i kha dong nyi ma rgas pa'i pad+mo kha zum pa ltar byas pa nam mkha'i rang bzhin de las kyi rlung rdo rje rgya gram gyis lu gu rgyud du bsdams /
zhe sdang tsha ba'i me dang khrag dug khol ma rlan gsher chu'i rang bzhin 'byung ba dgra gshed 'thabs pas urmo kha sbyor ltar kha bkab yongs su rdzogs pa /
khri 'phang bzhi dang ldan pa'i ri rab kyi steng rnam par rgyal ba'i pho brang du phur bu don yod grub pa'i ngo bos rgyas btab pa'i sa mA ti la gnas shing snying po'i dzapa? 'dren pa ni /
rang bzhin gdod nas grub pa'i rnam pa mthar thug pa'i dmigs gnad dgra bgegs nam yang ldang du med par gnon par byed pa'i ri bo mchog rab bo //
'di ni dngos gzhir gyur pa'i dril sgrub ste //
skyabs sems zhi bsnyen gzhi bcas sngon 'gro dang //
gur khang spyi dang khyad par spro dang bsdu //
zlog dang yang zlog gsad sreg gnan las rdzogs //
gdul bya dbang du byed pa de lta na //
tshe yi lhag bsdus rnal 'byor 'tshengs par byas //
srog gi gzhi bzung 'phrad la rgyun du bsgrim //
rtag tu gnas bya mkha' khyab rdzong chen por //
'phangs las gnam lcags thog 'beb 'di kho na'o //
hrIHdmar nag gi gdams pa 'di'i sgo nas gtor ma btang ba'i thabs nang 'gras la sogs pa zlog gsad gal che ba'i las kyi mjug sdud pa la dgongs pa ste /
de la rnal 'byor pa nam 'jug pa na /
rang gi mdun du thod tshal lam /
zangs lcags gang rung gi snod du bsad khrag gis sbrus pa'i gtor ma zur gsum gnam lcags kyi mde'u lta bu sor bzhi'i tshad sha dang mtshe yungs kyis brgyan pa bsham /
bdud rtsi'am chab kyis bran la bzlas bsgom gyi rim pa la zhugs /
dmigs bzlas grub pa'i mthar /
ba liM de'i thad steng gi nam mkhar rang nyid gur rim gyi dbus na gnas pa las mar me gcig las gnyis mched kyi rnam par /
hrIHyig tsheg drag dang bcas pa rgya skyegs kyi khu ba'i dwangs ma lta bu dmar nag cig zhal sprod kyi tshul du gshin rje'i gshed las byed kyi ngo bor bsam la /
oM gyis gtor ma'i ma dag dngos 'dzin sbyangs //
AHlas thod snod yangs shing rgya che'i nang //
hU~M gis dgra bgegs bsgral pa'i sha khrag rus //
oM AHhU~M gis ye shes bdud rtsir gyur //
oM 
snang stong 'jam dpal khros pa gshin rje'i sku //
AH
grags stong hrIHSh+Ti'i rang sgra dbyangs kyi gsung //
hU~M 
rig stong stobs chen dpa' bo gyad kyi thugs //
hrIH
dmar nag gshin rje gshed kyi ngo bor 'bul //
zhes sngags dang phyag rgya ting nge 'dzin du ldan pa'i sgo nas lan grangs bdun nam lnga gsum gyi bar du 'bul lo //
de nas gang la 'phang ba'i phyogs su zhal bsgyur la /
gtor steng gi srog yig la dmigs nas skul tshig gis gsal btab ste /
hrIH
gshin rje gshed kyi ngo bo dmar nag gi
/steng nas rdo rje lcags kyu'i tshogs spros pas //
gnod byed dgra bgegs 'phang yul 'ben du bkug
/tshur 'dus gtor zor lcags kyu rnon pos gtams //
hrIH
gshin rje gshed kyi ngo bo dmar nag gi
/dbus nas rdo rje zhags pa'i tshogs spros pas //
gnod byed dgra bgegs gzugs phung yan lag bcings //
tshur 'dus gtor zor rdo rje zhags pas gtams //
hrIH
gshin rje gshed kyi ngo bo dmar nag gi
/'og nas rdo rje ral gri'i tshogs spros pas //
gnod byed dgra bgegs lus dang yan lag gtubs //
tshur 'dus gtor zor rdo rje ral gris gtams //
hrIH
gshin rje gshed kyi ngo bo dmar nag gi
/rgyab nas rdo rje tho ba'i tshogs spros pas //
gnod byed dgra bgegs brdungs te myos par byas //
tshur 'dus gtor zor rdo rje tho bas gtams //
hrIH
gshin rje gshed kyi ngo bo dmar nag gis //
'phang ba'i las mdzod gtor zor 'bar ba'i thog
/gnod cing 'tshe ba'i dgra bgegs steng du rgyob //
lha sngags ting 'dzin rdzas sel nus stobs zlogs //
zhes gtor ma 'phangs rjes su dmod mo 'di ltar bya ste /
hrIH
gang dag gnod cing 'tshe ba'i dgra bgegs sdang ba'i sems dang ldan pa rnams dang /
gdug pa'i sems dang ldan pa rnams dang /
drag shul gyi sems dang ldan pa rnams dang /
bsam sbyor ngan pa gtong bar byed pa'i dgra bgegs gang yin pa de dag gi lus bcing bar bgyi'o //
ngag bcing bar bgyi'o //
yid bcing bar bgyi'o //
de dag gi mthu brlag par gyur cig
/stobs brlag par gyur cig
/de'i sngags kyis de dag gi srog gcod par gyur cig
/de dag gis bsgrubs pa'i srung mas de dag gi sha la za bar gyur cig
/ces brjod la dul mo brdab /
mdun bskyed las byed gur nang gi
/las bsdus dmar nag nga rgyal dang ldan pas nang du log
/gur khang gi rim pa gsal btab pas phyi rjes bsrung ngo //
'phang las gnam lcags thog 'beb srog snying gcig tu dril ba'i man ngag dam pa'o //
'phang ba'i las shugs bstan gab pa'i gsang /
thun mtshams rnal 'byor dmar nag urmo dang gtor ma'i yig chung bcas /
bu yig tshul du sngags 'chang snying gi nor /
thun mtshams dmar nag urmo'i 'khrul 'khor /
sgom bzlas grangs tshad thun rdzogs nas 'jog par spro'am /
khyad par nyin mtshan gyi dus mtshams su zlog gsad 'phang gsum gang yin grub pa'i mod de khar /
'og gi mnan pa ri rab kyi sa bon laM yig gcig tu gyur pa thig ler bsdus /
mkha' nang de nyid du dngos 'dzin dang bral bar rgyas btab /
de nas srung 'khor rnams kyang me long la has btab pa dbus su 'dus pa ltar 'byung rim rnams gur dang yig zhabs la bsdu /
gur yang hrIHla /
de tsheg drag
/de ra btags /
de khog pa /
khog pa mgo bo /
de gi gu
/de je phrar thig ler gyur pa yang nam mkhar 'ja' yal ba ltar dngos 'dzin dang bral ba'i ngang der ci gnas su mnyam par bzhag
/slar hrIHzhes brjod pas dmar nag gi rnam pa khog nang langs pa'i mdun du lag pa g.yas zhes pa thabs kyi rang bzhin zla ba'i dkyil 'khor steng dang /
de bzhin lag g.yon zhes pa'ang shes rab nyi ma'i dkyil 'khor 'og
/tsha grang gi rang bzhin gnyis gnam sa khyab pa lta bu gnyis kyi bar der bkug cing bsdams myos par byas pa nyi zla cha lang brdab pa'am rang 'thag bskor ba lta bus dngos med du brlags par bsam la bzlas mthar /
gnod byed dgra bgegs byad kha dang phur kha rbad 'dre rbod gtong gtong bar byed pa'i mthu dang nus stobs thams cad dam nyams rbod gtong sbyor byed byed pa po kho rang rnams kyi steng du zlog zlog
/ces dmod mo brjod cing thal mor bcas pa lan gsum du brdabs pas byad ma 'bum thub /
phur kha stong zlog
/bsam gtan nyal chog
/dmar nag urmo'i 'khrul 'khor yang dag pa'o //
zab bo //
las mjug gnam lcags thog 'beb dang //
dmar nag thun mtshams urmo lto sbyor dang //
tshad 'dzin so pa bya rog gdams pa dang //
ltas gsal snying khrag mtsho zhal dang //
rgyu mtshan don bshad rang skad 'dzum bsdams so //
hrIH'di ban dgra bon po'i gshed //
zab phyir tshod 'dzin so pa btsugs //
ma yengs thun zhag grangs nges bzla //
'brug sgras spre'u zil gyis gnon /
khyi nag stag mo'i ngar skad sgrog
/bdud kyi sgor zhugs thun bzhi 'am //
nyin la rta zhon mtshan byi zug
/dus gnyan dang sbyar thun drug gam //
gang rung zhag bdun bar ma chad //
dbang po rab 'bring tha gsum gyis //
thun rer nyi shu rtsa gcig gam //
brgya rtsa brgyad dam stong phrag res //
grangs kyi bsnyen sgrub las gsum rdzogs //
de ltar ting 'dzin gding thob pas //
zhag rer nyin dang mtshan dus su //
dran chog rdo rje'i bzlas pa 'o //
dbugs kyi 'byung 'jug gnas pa gsum //
spro dang sdud byed las kun 'grub //
bya rog rdo rje'i bzlas bcun pas //
lo stong thub ces gtam du grags //
zab pa gter dang rnam dag bka' ma'i rgyun //
pad gnubs dgongs pa man ngag mtshan nyid can //
hrIHdmar gshin rje gshed kyi yang snying la //
brten pa'i so pa bya rog gnad gdams rdzogs //
hrIHdmar rtags kyi rim pa yang //
phyi rol chu nang gza' skar bkra //
de bzhin snying khrag dwangs ma'i mtshor //
'char tshul zhal gyi gdams pa bshad //
go gyon mtshon thogs btsan mkhar bzung //
zhwa gos rgyan btags gur khyim 'dug
/'khor yug 'byung ba'i ra bas bskor //
nyi zla shar dang lus sems bde //
sgyogs dbal mda' mdung la sogs 'phang //
chu bsgyur me sbar ser ba thub //
stangs gcod 'thab rgyal phar la song //
tshur byung gang yang phyir la zlog
/srog chags rnam pa sna tshogs pa //
tshur khug phar shor bla yin te //
shor na 'gugs dmigs nan tan bskyed //
dngos dang bla brdzus brtag dka' bas //
gsad las mi brtson gzir yun bsring //
bsad bcad bshigs bcom 'gol dang gal //
lings pa 'gyed dang sha khrag las //
mchod rten ri bo sa rdo brtsigs //
stan 'ding kha sbub 'og tu bcug
/gnam la skar mda' bar snang rdzi //
sa la gtor ma thun snod rnams //
phar song tshur log 'khyams pa gsum //
de sogs las kyi go rim bzhin //
dngos nyams rmi lam rigs pas dpags //
nang gi de nyid legs rtogs pas //
log gnon rten 'brel gnad 'phrul bsgyur //
tshur zlog yang zlog skabs dang bstun //
'khyams na ngos bzung dmigs pa gsar //
slar yang nyams rtags dag dang sbyar //
gnas skabs phas rgol nyer 'tshes dben //
byad ma 'bum thub mthu kha rdugs //
dmigs bya khrag skyug gzer nad dam //
mdze lhog gri thabs rgod du 'gum //
ngan gnod byed sbyor rgyun chod nas //
rnam mkhyen sgrub pa'i bar chad sel //
dug gsum bdag gis 'dzin bsgral bas //
'tshengs gsum don sbyar rtags ltas kun //
'byung 'gyur brtag pa'i nying khu'o //
zab pa gter dang rnam dag bka' ma'i rgyun //
pad gnubs dgongs pa man ngag mtshan nyid can //
hrIHdmar gshin rje gshed kyi yang snying la //
brten pa'i ltas gsal snying khrag mtsho zhal rdzogs //
shu b+haM///
/

@#//
hrIHdmar gshin rje'i yang snying byad zlog rdo rje'i pha lam nyi zla shel gyi go lcog ces bya ba bzhugs so //
rgyal ba kun 'dus pa'i ngo bo bla ma rin po che la gsol ba 'debs so //
pha rol gyi byad kha zlog par byin gyis brlab tu gsol /
yang zlog gser gyi 'bru gcig ma'i man ngag 'di la /
skyabs 'gro sems bskyed tshad med bzhi bsgom pa sngon du 'gro bas /
swa b+hA was stong par sbyang /
stong pa'i ngang las rang lus cho 'phrul chen po'i mchod rten bre man chad mtshan nyid tshang la yongs su rdzogs pa /
dkar zhing dri ma med la dwangs shing gsal bar bsgoms pa'i seng khri'i nang du pha rol gyi gnod byed byad ma drag zhan 'bring gsum /
skya ser ban gsum la sogs pa'i byad ma du yod pa thams cad gan rkyal brtsegs pa'i steng du sdig pa dmar nag kha sbyor du bsam /
sdig pa la byad ma thams cad kyi lha srung du yod thams cad bstims la /
mchod rten gyi bum pa'i nang gi dkyil du hrIHdmar po kun tu zhal gcig bsgom /
ra ta la btags pa lta bu'i gnam lcags las grub pa'i phur pa mgar gyi sol mal nas bton pa lta bu dmar zhing tsha ba me stag gi tshwa tshwa 'phro ba rno ba'i dbal dang ldan par bsam la /
ngag tu hrIHbgrangs pa la brten nas phur pa gsor 'dril ba ltar 'khor bas sdig pa'i sgal bar zug cing /
lus la me stag gi tshwa tshwa 'phro ba phog pas sdig pas ma bzod par byad ma thams cad rim gyis zos rjes mthar sdig pa de yang dbang po dang mdog nyams te je chung la song bas mthar rdul phran dang mnyam par song /
de yang med par bsam pa ni zlog pa 'o //
srung 'khor ni /
mchod rten gyi phyir nyin mo yin na nyi ma'i gur khang srubs med pa /
mtshan mo yin na zla ba'i gur khang srubs med par bsam /
rang gi bsrung bya gang yod rnams mchod rten dang nyi zla'i bar du bsgom /
nyi zla'i phyir yi dam khro bo khro mo thams cad zhal phyir gzigs pa'i srung 'khor /
de'i phyir rdo rje'i gur khang srubs med pa /
de'i phyir mtshon cha sna tshogs rtse mo phyir bstan pa'i gur khang srubs med pa /
de'i phyir me ri'i gur khang srubs med par bsgom pa ni srung ba'i 'khor lo 'o //
rjes bsngo ba smon lam gyi rgyas btab /
yang zlog gser gyi 'bru gcig ma zhes kyang bya /
byad zlog rdo rje'i pha lam zhes kyang bya /
nyi zla shel gyi go lcog ces kyang bya /
o rgyan gyi thugs bcud phyung ba'i man ngag 'di 'dra yod gyur na byad ma 'bum dang 'gras kyang nyam nga yod re shi
/phyi dro'i dus su rgyun khyer nyams len byed pa gal che 'o //
zab /
rgya rgya rgya /

@#//
gshin rje hrIHdmar gyi zlog pa mthar thug khrigs chags su dbang po'i sdes mdzad pa bzhugs so //
many+dzu shrIs rjes bzung bshes gnyen gyi //
thugs mdzod gsang ba'i sgrom bu las byung ba'i //
'bum sde'i yang bcud dbang drag gshin rje'i gshed //
srung zlog gsad gnan mthar thug chig sgril bshad //
de yang rje btsun mthu stobs kyi dbang phyug rig 'dzin mnga' ris pa chen po legs ldan rdo rjes brtse bas bzung zhing brgyud pa'i byin rlabs kyi drod ma yal bar phyag bzhes dmar khrid du 'debs pa'i rgyun ma nyams pas ngo mtshar yid brtan du rung ba'i sgrub byed de /
de bas gzhan du kho bos bgrod byar gyur pa rnams su legs par rtsad bcad cing 'di la don du gnyer ba 'ga' tsam byung ba rnams la yang /
sngon chad ngag rgyun las gdams pa srung zlog gtso che bar bstan pas nyams len du byas 'dug pas mthu byad kha zug pa'i 'phro chu bcad pa bzhin dang /
phar bzlog pa'i lag rtags thon pa byung snang /
dpe rgyun ni 'dra min cung zad snang bar gab sbas kyi don du 'dug pas don la 'gal ba med /
yig rnying rtsa tshig dang dmigs pa spel ba mdor bsdus dpe'u ris dang lag khrid du sbyar bas 'gal med don mthun du ston par nus pa de la smar mar ngos 'dzin na yang /
bka' ma'i rgyun gyi yig cha cung go dka' bas bstan pa yun du bsrung phyir brgyud 'dzin gyi bu dang /
dam tshig thub nges pa'i slob ma la bshad pa'i tshul sbyor dngos rjes gsum las /
dang po sgom khrigs lung 'bogs su bya ste /
'gro kun don du sangs rgyas kyi go 'phang 'thob par bya /
de'i ched du bdag gis 'jam dpal khros pa dbang drag gi dgongs don srung zlog gsad gnan gyi gdams pa nyams su blang bar bgyi'o //
snyam pa'i sgo nas tshig khrid ngag la btab ste /
hrIHdmar gshin rje'i yang snying /
nyin mtshan srung ba'i gur brtan /
nyi zla shel gyi go lcog
/gur khang dmigs pas srung ba /
spro bsdu'i dmigs pas zlog pa /
yig rkang dmigs pas gsad pa /
rang grub gnan pa'i ri bo /
dbang sdud tshe yi rdzong chen /
zhes pa ste /
lus gnad dang ldan pas skyabs kyi dam pa rtsa ba'i bla ma la mos gus gdung shugs kyi sgo nas hrIHci nus shig bzlas pa'i 'phros nas /
oM swa b+hA wa sogs /
zhes pas snod bcud stong par sbyangs pa'i ngang las /
hrIHzhes brjod pas rang nyid skad cig gis hrIHyig dmar po rgya skyegs kyi khu ba'i dwangs ma'am /
ri bong gi khrag ltar dmar ba zhig tu gyur pa'i phyi rol du srung ba'i gzhal yas khang /
nyin par nyi ma'i rang bzhin las grub pa tsha ba'i reg bya dang ldan pa /
mtshan mo zla ba'i ngo bo las byung ba bsil dang bcas la /
gang yang dbyibs sgo nga lta bu'i gur khang gsal zhing dwangs la sra brtan mkhregs par bsgom pa thun mong dang /
nang 'gras sogs la khyad par du me chu dus kyi dbye bas shel las grub pa'i ka ni bang rim dgu pa'i bum nang brtan par bsams nas bzlas bsgom cung zad byed pa ni gzhi bca' ba'o //
de bzhin las gur khang brtsegs pa'i rim pa ni /
gi gu las lcags kyu /
khog pa las zhags pa /
ra btags las spu gri /
rnam bcad las rdo rje'i tho lum rnams phyi rim nas gur du brtsegs pa'i rwa bar bdag gnas par bya ba ni srung ba'o //
dmigs gnad gdan khri'i 'og gi stong srang du e dbyibs gnam lcags las grub pa'i gru gsum mthing nag
/me dang khrag rlung mun pa 'khrugs shing 'tshubs bzhin pa der spro ba dang lhan cig gis steng 'og phyogs mtshams nyi zla ri gling srung skyob kyi rwa ba gang na 'dug kyang rung /
khras byi'u sgong 'phang ba ltar gnod byed dmigs bya'i snying khar lcags kyus btab /
tshur bsdu ba'i tshe btson khrid pa bzhin brub /
dong nang du gan rkyal du bsgyel /
slar yang bkug bstim /
zhags pas ske dang yan lag bcings /
spu gris dum bur gtubs /
tho bas til brdungs pa ltar phye mar btang rjes byed po rnams kyis gur khang brtan par bya ba ni bzlog pa'o //
ra yig rkang rtse dang 'brel par gnam lcags las grub pa'i phur pa rgya mdud gong 'og bar lcum bzhogs brgyad pa rked chu srin kha nas 'thon pa'i dbal zur gsum thog gi mde'u ltar ngar dang ldan pa'i sgo nas bkug bstims bcings par byas mtshams /
go rim gsum pa'i spro ba dmigs gnad phur bu'i smad lcags la zhun thebs pa ltar dmar 'phro 'phro gsor zhing 'dril bar brtsam pa'i mod la /
bsgral bya'i snying khar chu bur brdol ba ltar lhan skyes kyi bdud ban bon yin na kho rang gis bsgrubs pa'i srung ma'i ngo bo rang gshed sdig pa nag po 'jigs su rung ba gcig tu gyur pa'i rgyab nas gzir bas sdig pa rab tu khros pas snying khrag 'thung zhing lus nag skem skem btang /
srog gi ngo bo mar me rlung gis mnar ba ltar bsad /
sdig pa de brub khung la thim /
tshe lhag gi thig le yungs 'bru tsam gyi dbus rnam shes kyi ngo bo a dkar po spus bris pa tsam zhig snying nang na 'dug pa de phur pa'i rtse la khab len gyis lcags rdul bsdus pa bzhin tsen gyis blangs /
khong gseng nas hrIHyig la bstims pas hrIHgzi 'od mer gyis rgyas pa'i gnas las spros pa'i mtshon gyis dum bur gtubs /
phye mar brdungs pa de yang e'i phyi rol gyi me de je cher 'bar bas gzhob thul gyis bsregs par bsam pa ni gsad pa'o //
lhag ma thal ba de nam mkha'i rang bzhin brub khung nyi ma rgas pa'i pad+ma kha zum pa ltar gyur pa'i nang du bcug
/rlung rdo rje rgya gram /
sreg byed me'i dkyil 'khor gru gsum /
rlan gsher khrag gi rgya mtsho zlum po rnams rim par brtsegs la /
phyi ri rab bang rim bzhi pa'i rnam pa can gyi steng du phur pa don yod grub pa'i ngo bos pho brang btab pas bskal pa'i bar du yang thar ba med par byas pa ni mnan pa'o //
thun mong rtags las kyi rim pa ji bzhin spyir bstan dang mthun par shes la /
khyad par dang po'i skabs zhwa gos go mtshon rmog phub gyon cing rgyan bzang btags pa /
gyen du 'dzegs pa /
ri bo'i spo dang khang khyim rdzong dang mchod rten bang rim dang rtser 'dug pa /
nyi zla shar ba rnams so //
gnyis par lag tu mtshon cha bzung ba dbyig pa thogs pa me chu rlung shwa dang chu ser rbab thog sogs phar 'gro ba dang tshur byung ba zlog pa rnams so //
gsum par 'bu srin srog chags spyi dang khyad par bla rtags byad byed lo dang kho rang dngos su bsad pa rnams so //
bzhi par gdan gting ba /
gzhan gyi dbang po yan lag bcings pa dang /
sAts+tsha btab pa tho dang mchod rten brtsigs pa rnams so //
mdor na rang nyid bsrung bya'i mi nor 'khor longs spyod dang bcas pa la gnod pas brdzi ba med cing nang 'gras byad byed ban bon ji ltar snang yang phar la zlog gsad mnan pa'i rtags gsal por 'byung zhing /
khos lo zla'i bar du bsgrubs nas mnan gtad sreg zor mdos gtor ji tsam zhig bgyis kyang 'bad pa ngal ba kho nar bas pa ni gdams pa 'di'i mthur nges pa'o //
nyin zhag phrugs gcig la 'di kho na sgrub na nam langs nyi shar dros pa gsum la dang po /
nyin phyed la gnyis pa /
phyed yol gsum pa /
nyi myur bzhi pa'i las la sbyar zhing /
nyi rgas /
sa sros /
srod che ba gsum la gur /
nam gung 'phro 'du /
nam phyed yol yig rkang dang rang grub gnyis /
tho rangs 'tshings gsum rnams dus dang sbyar ba'i rtsal 'don gyi dbang du btang ba ste /
ngo bo re re la yang las bzhi gdan thog gcig tu bsgrub par bya zhing /
zhor sgrub rgyun khyer la nam langs nas gzhi bca'/
gur khang yang yang gso zhing bsrung /
nyin gung spro bsdu'i zlog pa gsal btab /
de bzhin phyed yol yig rkang bsnur ba rang chas kyis dmar mo'i thun /
sa sros nas gzhi bcas la gur gso /
nam gung spro bsdu gsal btab gtsor ston pa'i rjes la yig rkang dang rang chas nyung bsdus kyi ngang nas /
tho rangs gzi brjid spel bas nag mo'i thun 'phro tshang bar byed pa ni zab khyad nyams len gyi mthil lo //
phan yon ni /
lha dang yig 'bru las kyi kha dog gi byed pas /
dbang du bsdu ba'i phrin las dang /
tshe yang zhor 'byung du spel bas gshin rje mkhan po tshe ring zhes pa'i yon tan kyang 'di ltar bsgrubs pa las 'byung la /
phrin las rnam bzhi'i nus stobs 'gran zla med pas rdo rje pha lam gyi mkhar rjong chen po dang 'dra ba nyid de /
blo mig dang ldan pas kyang shes par bya'o //
zhes pa rtsa ba'i yig rnying khungs thub yid brtan rung ba la gzhi blangs /
gab dkrugs sbas pa mngon du phyungs la /
bla ma dam pa'i gsung rgyun tshad mas legs par brgyan pa'i dmar khrid don bsdebs 'di nyid /
brtse ba'i mig bu zung gis rgyun khyer 'khor bde'i dran gso dang /
dad ldan slob bu karma chos rgyal gyis bskul ba'i ngor rig sngags 'chang ba mthu ldan dbang po'i sdes cham gshis zhes pa bdag nyid chen pos byin gyis brlabs pa'i gnas na bun rdzong dang nye ba'i char /
gu ru pad+ma'i e waM lcog sgar du khrigs gcig tu bkod pa'i yi ge pa ni sngags pa dbang chen rgyal ba zhes pa la /
slad du'ang bu dpe'i yi ge pa nyang gi sngags pa wA gin+d+ra a mo g+ha d+h+wa dza zhes pas phyag dpe khungs thub las dag par phab pa'o ///
/
