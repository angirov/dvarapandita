@#:
dzam+b+ha la ljang gu'i lo rgyus sgrub thabs las tshogs dang bcas pa bzhugs so :
byang gter thugs sgrub las tshogs bco brgyad pa'o //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
dpal phyag na rdo rje la phyag 'tshal lo :
sngon bskal pa kun gyi thog ma la :
srid pa chags tsam nyid na srid pa'i bdag po :
phywa g.yang nor gyi bdag po :
'byung ba bcud kyi snying po dpal dzam+b+ha la rigs la gtso bo brgyad byung ste :
de ni srid pa thams cad kyi bdag po :
nor lha thams cad kyi gtso bo lags so :
sngon bskal pa 'di'i thog ma la :
srid pa tha ma'i byang chub sems dpa' rin chen mang zhes bya ba gnod sbyin gyi rgyal po rnam thos sras su skye ba bzhes nas yod pa la :
sras gsum 'khrungs te :
na ta ku be ra :
dpal gnod gnas :
gnod mdzes so :
de la sprul pa'i dzam+b+ha la rigs gsum zer ro :
de yi phyi ma yang dag par rdzogs pa'i sangs rgyas shAkya thub pa rgyal bu don grub tu 'khrungs pa'i tshe :
bcom ldan 'das rigs gsum mgon po'i thugs ka nas dzam+b+ha la dkar dmar mthing ga gsum byung ste :
rdzogs pa'i sangs rgyas sprul pa'i sku ru bzhengs :
'gro ba kun gyi don mdzad 'phrin las phyir :
bdag gis 'khor bzhi'i dbul ba bsal bar bgyi :
zhes zhus pa dang :
bcom ldan 'das kyis zhal 'dzum pa mdzad de :
thugs ka nas 'od 'dzam bu gser mdog tu gsal ba las :
dzam b+ha la gcig phyung ste 'di skad ces gsungs so :
dzam+b+ha la khyed bzhis nga'i bstan pa ma rdzogs kyi bar du 'khor rnam bzhi dang de'i yon bdag byed pa rnams kyi dbul ba'i sdug bsngal las skyobs shig :
ces gsungs so :
de rnams la rigs bzhi'i dzam+b+ha la zhes grags te :
de ltar phyi snod kyi 'jig rten chags nas sangs rgyas shAkya thub pa'i bstan pa yan chad la dbul ba sel ba'i dzam+b+ha la rigs bco lnga'o :
de rnams kyang re re la dngos grub kyi phrin las re re ster nus pa yod do :
khyad par du gnod sbyin nor bu bya ba rgya gar du yak+sha dzam b+ha la zhes grags pa sku mdog ljang gu srid pa byang phyogs thams cad la dbang byed pa zhig yod do :
des ni yid bzhin gyi dngos grub char bzhin du 'beb nus so :
de ltar nor lha dzam b+ha la thams cad kyi srog snying dpal phyag na rdo rjes bsdus te rnam par rgyal ba'i khang bzang dang :
o rgyan rdo rje rdzong phug dang :
rgya gar rdo rje'i gdan du rgya rim pa gsum gyis btab ste gter du sbas pa las :
rdo rje gdan nas slob dpon klu sgrub snying pos bton :
rdo rje rdzong phug nas pad+ma 'byung gnas kyis thon te :
man ngag gnyis po zhus dag legs par byas te 'dzam bu gling gi 'gro ba re zhig dbul phongs kyi sdug bsngal las grol bar byas so :
phyi ma'i dus na skye 'gro tshe thung longs spyod dbul ba'i dus 'byung :
de'i tshe ma 'ongs pa'i don du dgongs te las can phyi ma'i don byed pa rnams phyi 'byung ba bzhi'i bcud bsdu ba :
srid pa'i bdag po brgyad kyi sgrub thabs :
nang dngos grub kyi bcud blang ba :
gtso bo gsum mkha' 'gro bzhi'i sgrub thabs rnams dang :
log byed dregs pa'i srog 'phrog pa :
lha chen stobs chen gyi sgrub thabs rnams dpal bsam yas kyi nub byang mtshams :
lha srin gdug pa'i rgyu srang :
sa bdag gnyan gyi yul zang zang lha brag gi rked :
brag phug hoM khung 'dra ba'i nang :
bse sgrom smug po'i nub phyogs zangs mdzod dmar po'i nang du rgya rim pa bdun gyis btab nas gter du sbas so :
de'i tshe gnyan chen po thang lha la gnyer gtad de :
'di skad ces gsungs so :
lha chen gnyan po thang lha khyod :
dbus gtsang yul gyi lha yin pas :
nga yi gter 'di gtad par bya :
nga song mi lo drug brgya khar :
las med gter 'di len par 'ong :
las med len na srog rtsa chod :
nga song bdun brgya nyi shu na :
las can 'byung gis gter 'di gtod :
de yi snga ltas 'di lta ste :
sems can rtsod ldan drag po'i dus :
gter 'di nyi ma shar lho'i mtshams :
shar lhor kha bstan lung pa ru :
phyi rtags gzugs bzang khro gtum che :
nang rtags oM yig a rtags can :
gdung ba'i shugs kyis gter 'di len :
de dus bod kyi sems can la :
srog las gces pa'i gnas gsum yod :
ra sa'i rang byung mched gnyis po :
rab gnas nyams pa'i dus yin pas :
de nyid ma gsos bod khams phung :
bsam yas dbu rtse rigs gsum de :
mtha' nas 'jig pa'i dus yin pas :
de nyid ma gsos bod khams phung :
stod du 'byung ba rgyal po'i rgyud :
nang 'bangs bdud kyis 'joms pa'i dus :
de nyid ma bskyabs bod khams phung :
de phyir de gsum gces pa'i phyir :
nga yis gter 'di sbas pa yin :
gter 'di nga yi sku tshab ste :
lha yi sgrub thabs brgya rtsa gcig :
gang zag dbang po tha ma'i don :
nor gyi sgrub thabs brgya rtsa gcig :
bod kyi gnas gsum gso ba'i don :
drag sngags ngan sngags mtshon gyi chings :
dmag zlog dgra gsad go cha'i bzo :
brgya dang rtsa gcig yod pa de :
gung thang rgyal po skyob pa'i phyir :
dad can tshe 'dir sangs rgyas pa :
las can skad cig sangs rgyas pa :
chos nyid mngon du ston pa dang :
nyams snang rjes nas ston pa yi :
zab mo'i man ngag brgya rtsa gcig :
las can brgya brgya grol phyir bstan :
shar gyi phyogs nas len mkhan 'byung :
lho nub mtshams su 'gro don byed :
gal te bstan pa'i mar 'grib la :
bdud kyi dmod pa btsan pa dang :
lho nub mtshams su 'gro don dgos :
de phyir man ngag zab mo 'di :
ma 'ongs phyi ma'i don du bzhag :
las can 'gro don mtha' rgyas shog :
ces gsungs so :
sa ma ya :
rgya rgya rgya :
@#:
yak+sha dzaM b+ha la rtsa ba'i sgrub thabs bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rgya gar skad du :
yak+sha dzaM b+ha la no pi ka nA ma :
bod skad du :
gnod sbyin nor gyi sgrub thabs zhes bya ba :
dpal phyag na rdo rje la phyag 'tshal lo :
'di nyid sgrub pa'i gang zag ni :
dad pa shes rab snying rjer ldan :
dbang bskur rjes gnang thob pa yis :
bkra shis nyams dga'i dben gnas su :
gnas khang dri yis chag chag btab :
maN+Dal mchod pa rgyas par bsham :
rang gi bla mas rab gnas pa'i :
byin rlabs ldan pa'i sku rten dgram :
bu mo gtsang mas bkal ba yi :
skud pa dkar dmar mdun du bzhag :
zas su sgog tsong spang bar bya :
byams dang snying rje sngon song bas :
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM:
zhes brjod snod bcud stong par bsgom :
de yi ngang las rang gi gnas :
steng 'og phyogs mtshams rdo rje'i gur :
de yi phyi nas me ri 'bar :
nang du paM las pad+ma dang :
a las zla ba'i gdan steng du :
dzaM yig ljang khu las 'od 'phros :
tshur 'dus gnod sbyin dzaM b+ha la :
sku mdog ljang gu in+d+ra'i mdog :
phyag g.yas rin chen rgyal mtshan 'dzin :
g.yon pa ne'u le nor skyug bsnams :
rgyal po rol pa'i gar stabs kyis :
'gro la thugs rjes bzhengs nas bzhugs :
rin chen sna tshogs rgyan gyis brgyan :
sku las 'od zer bye ba 'phro :
gzi brjid mdangs ldan gsal bar bsgom :
de yi snying khar dzaM yig las :
'od 'phros steng gi phyogs su song :
dbang po brgya byin khang bzang gi :
byang phyogs gnod sbyin gzhal yas nas :
lha de bzhugs pa spyan drangs te :
rang gi mdun du bzhugs pa la :
snying po brgya rtsa brgyad kyis mchod :
dzaHhU~M baM ho :
gnyis su med par bdag la bstim :
gnas gsum byin gyis brlab par bya :
dzaM dzaM dzaM dzaM dzaM:
kha dog rnam lnga'i dzaM yig las :
'od 'phros bde gshegs rigs lnga bskul :
bdag gi spyi bor byon pa las :
lha mo rigs lngas dbang bskur te :
lha rnams 'od zhu bdag la thim :
dbang rtags don yod grub pa bzhugs :
byin rlabs yi ge 'di lta ste :
spyi bo oM:
lce la dzaM:
dpung pa g.yas la b+ha :
g.yon par la :
snying khar dza :
brla g.yas la len :
brla g.yon la dra :
gsang bar ya :
rkang pa'i mthil gnyis la swA dang hA:
yi ge 'bru bcus byin gyis brlabs :
gsal la rang bzhin med par bsgom :
dper na nam mkha'i 'ja' tshon ltar :
de nas lha dang yig 'bru las :
'od 'phros 'jig rten thams cad gang :
'gro ba rigs drug thams cad kyis :
ser sna 'jur gegs byed pa rnams :
dbul phongs bkres pa'i rgyu yin no :
bkres skom dbul zhing phongs pa rnams :
rgyu de'i 'bras bu smin pa 'o :
de ltar yod pa'i sems can gyi :
duHkha thams cad sangs kyis sbyangs :
khyad par yi dwags dud 'gro yi :
bkres skom duHkha dag par bsam :
de ltar dmigs pa yang yang bya :
de nas bzlas pa'i ting 'dzin ni :
bdag gi thugs kha'i sa bon las :
sngags 'dis g.yas su bskor bar bsam :
ngag tu bzlas pa'ang 'di nyid do :
oM dzam b+ha la dza len+d+ra ya :
rat+na pA shaM ku ru ye swA hA:
zhes bzlas pa mang du byas te :
bsnyen pa 'bum phrag gcig bzla 'o :
las sbyor gyi dus su rgyas par byed na :
'bum phrag gsum bzlas par bya :
grub pa'i rtags ni :
bsnyen pa rdzogs nas gdod rkun ma mi 'byung :
las sbyor thems na 'gro ba dbang du 'du :
nyams sam rmi lam mngon sum du :
rin po che in+d+ra nI la'i thang la phyin pa rmi ba dang :
ri rab kyi byang phyogs la 'dzegs pa rmi ba dang :
khrom chen po'i dbus su ral gri'am me tog sngon po'i sdong po thogs te gar byas pa rmi 'ong :
de nas las sbyor bya'o :
bsnyen sgrub kyi rtags ma byung bar las sbyor byas na byin rlabs mi 'byung :
rtags byung nas las sbyor byas na rin po che'i char 'beb par 'gyur ro :
las sbyor dngos ni :
nor bu char 'bebs su shes par bya'o :
thun mtshams su bzlas pas skyo na :
lha ye shes pa mdun gyi nam mkhar spyan drangs la :
mchod pa dang gtor ma dang bstod pa bya :
bdag gi phrin las grub par mdzad du gsol :
zhes gsol ba btab bo :
ye shes pa rang la bstim :
gshegs gsol byar mi rung :
dus rgyun du rang dzaM b+ha la'i ting 'dzin dang mi 'bral bar bya'o :
phrin las dzaM b+ha la'i rtsa ba'i sgrub pa rdzogs so :
sa ma ya :
rgya rgya rgya :
@#:
chu sbyin man ngag yod :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]yak+sha dzaM b+ha la la phyag 'tshal lo :
'di sgrub pa'i gang zag gis :
snga dro dang po'i cha la 'jig rten gyi 'dod yon thams cad kyi gzhi :
chu gtsang ma yin pas :
chu dbul bar bya ste rin po che'i snod gtsang ma'i nang du chu thigs pa gcig blugs te :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
zhes brjod de ma dag pa dang mi gtsang ba :
bdag tu 'dzin pa thams cad sangs dag par bsam :
trAM las rin po che'i snod yangs shing rgya che ba'i nang du :
me tog pad+ma'i gdan sum brtsegs la :
ye shes kyi dzaM b+ha la ri rab kyi byang phyogs nas spyan drangs te :
bzhugs su gsol :
a zhes pas bum chu bdud rtsi ro mchog brgya dang ldan par byin gyis brlabs te :
oM AHhU~M:
zhes pa'i sngags kyis thigs pa gcig lha'i zhal du blugs pas :
bdag gi tshe rabs thams cad du :
ser sna 'jur gegs byas pa'i rnam par smin pa dag :
dzaM b+ha la dgyes nas sku gzi mdangs ldan par bsam :
de nas chu rgyun chad med par zhal du blugs te :
oM dzaM b+ha la dza len+d+ra ya AHhU~M:
zhes lan bdun gyis dbul lo :
de nas bstod pa byas te :
nor lha gnod sbyin dzam+b+ha la :
bdag gi dbul phongs bsal nas kyang :
dgos 'dod char ltar dbab tu gsol :
nam mkha' mdzod ltar dbab tu gsol :
nam mkha'i mdzod la mnga' brnyes shog :
ces gsol ba gdab bo :
ye shes pa bdag la bstim :
chu rang gis btung ba'am :
sa gtsang sar dor bar bya'o :
chu sbyin gyi man ngag rdzogs so :
sa ma ya :
rgya rgya rgya :
@#:
gtor ma'i man ngag /   dzaM b+ha la la phyag 'tshal lo :
nyi ma dros pa'am dgong gi cha la gtor ma dbul bar bya ste :
rin po che'i snod gtsang mar 'bras zan dang :
dkar gsum mngar gsum bshams la :
swa b+hA bas stong par sbyang :
trAM las rin po che'i snod du :
a las lha'i zhal zas ro mchog brgya dang ldan par bsam :
raM yaM khaM gis bsregs sbyangs bkrus :
oM AHhU~M gis bdud rtsir byin gyis brlab :
rang nyid skad cig gis phyag na rdo rjer bskyed la :
de'i thugs ka'i sa bon las :
paM zhes pa'i yi ge gcig mched de :
pad+ma 'dab ma brgyad pa gcig tu gyur pa las :
a zhes pas de'i steng du zla ba'i dal :
de'i steng du dzaM b+ha la gnas nas spyan drangs nas bzhugs su gsol :
ljags rdo rje'i sbu gur byin gyis brlab :
oM dzaM b+ha la dza len+d+ra ya :
i dam ba lin+ta gr-ih+Na kha kha khA hi khA hi swA hA zhes 'bul :
ye shes pa bdag la bstim :
gtor ma la longs spyod :
dge ba'i rtsa ba bsngo ba bya :
gtor ma dbul ba'i man ngag \u0f80atsha :
sa ma ya :
rgya rgya rgya :
@#:
dzaM b+ha la ljang gu'i bstod pa yod :
gsang ba'i bdag po phyag na rdo rje la phyag 'tshal lo :
dzaM b+ha la'i bstod pa 'di lcang lo can gyi pho brang du :
gsang ba'i bdag po nyid kyis :
phywa dang g.yang gi bdag po brgyad :
dbang du bsdu ba'i don du mdzad :
hU~M:
phrin las rigs mchog dpal dang ldan :
sku mdog ljang khu 'od zer 'phro :
rin chen sna tshogs rgyan gyis brgyan :
don yod grub pa dbu la bzhugs :
zhi ma khro ba'i cha lugs can :
phyag g.yas rin chen rgyal mtshan bsnams :
g.yon pa ne'u le nor skyug 'dzin :
'gying ba'i tshul 'chang gsus khyim chen :
zhabs gnyis brkyang bskum brjid pa'i tshul :
pad+ma zla ba'i gdan steng du :
gnod sbyin nor bdag pho mo gnyis :
brjid pa'i gdan la brtan par bzhugs :
nam mkha'i mdzod la mnga' brnyes pa :
srid pa gsum gyi bcud len zhing :
'bru bcud sdud pa'i bdag nyid can :
khyod la bstod cing mchod pa la :
phrin las grub pa'i dngos grub sbyin :
yak+sha gnod sbyin dzaM b+ha la :
phrin las sgrub la phyag 'tshal bstod :
ces thun mtshams dang chu sbyin dang gtor ma dbul ba'i rjes la yang bstod pa bya'o :
phrin las dzaM b+ha la'i sgrub thabs rdzogs so :
sa ma ya :
rgya rgya rgya :
@#:
dzaM b+ha la'i las tshogs rin chen char 'beb ces bya ba :
dpal phyag na rdo rje la phyag 'tshal lo :
'byung ba lnga'i bdag po :
srid pa bcud kyi snying po :
dzaM b+ha la rigs lnga'i cha las :
rigs bdag chen po brgyad yod de :
de re re la sgrub thabs re dang :
las tshogs re re yod de :
de rnams kyi las tshogs gcig tu bsdus pa las tshogs rin chen char 'beb ces bya ba yod de :
de'i nang nas phrin las dzaM b+ha la'i las tshogs rlung dbang du bsdu ba :
mgyogs byed g.yang gi nor 'gugs zhes bya ba :
sngon srid pa chags pa'i dus na dpal phyag na rdo rjes srid pa'i bcud thams cad bsdus nas :
ri rab kyi rtse la bzhag pas :
g.yang bdag chen po brgyad du gyur te :
de yang byang phyogs kyi 'jig rten thams cad kyi bdag po phrin las grub pa'i dzaM b+ha la zhes bya ba byang phyogs 'byung ba rlung la dbang sgyur ba gcig yod do :
de'i rtsa ba'i sgrub pa rdzogs nas :
las sbyor brtsam par bya ste :
byang chub kyi sems dang ldan pas :
rlung gi gnad brtsi bar bya ba ni :
dgun zla ra ba'i tshes gsum nas :
bco lnga'i bar du :
byang phyogs kyi rlung dar ba'i dus yin pas :
bu mo sha rtsi sngo sangs su yod pa :
grong pa'i chos kyis ma gos pa zhig la :
nyi ma byang gi phyogs nas :
shing gang yang rung ba rtsa ba sdong po yal ga me tog 'bras bu yod pa gcig len du bcug la :
de rang gi gnas mtho sar 'bru'am rin po che'i phung po gcig la btsugs te :
dge 'dun tshul khrims rnam par dag pa gcig la gdugs tshod cig drangs :
bu mo gtsang ma bdun la rgyan btags :
mi'am dud 'gro bkres skom gyis nyen pa rnams la sbyin pa rgya che bar gtong :
nyi ma dgong kar song ba'i dus su :
bdag gzhan gang yang rung ba'i g.yang chags pa'i dud 'gro dang :
zhing mu ma'i sa dang :
rigs bzang po'i mi :
dar zab dang rin po che :
skyes pa gtsang ma bdun gyis 'gugs su bcug la :
gnas kyi byang phyogs su mer gyis sleb pa dang :
nang du dzaM b+ha la'i mdo gzungs 'don :
dar ljang khu gcig mda' rgod sgro ma gcig la gdags la :
phywa khu ye g.yang khu ye :
'jig rten gyi longs spyod thams cad khu ye :
zhes brjod de g.yab :
de'i dus zhing sa :
dud 'gro'i snying spu :
mi'i gong rtsa'i dreg pa :
dar dang rin po che'i phud :
g.yob pa'i mda' dar :
rtsi shing 'bras bu can thams cad dar zab kyis dril la bang ba'i 'bru'i nang du bzhag go :
de ni phyi'i rten 'brel lo :
da nang gi rlung brtsi bar bya ste :
dus nam du yang rung :
sna bug g.yon nas rlung 'gyu ba'i dus :
rlung shad cig nang du rngubs la :
ting 'dzin rang dzaM b+ha la ljang gu phyag na lcags kyu dang zhags pa thogs pa :
dbu nam mkha'i mthongs na yod pa :
ri rab byang phyogs la stegs byas pa :
zhabs gser gyi ri bdun gyi steng du brkyang pa zhig gsal bar bsgom :
sngags 'di bzlas par bya'o :
oM dzaM b+ha la dza len+d+ra ya paM paM:
shuM shuM:
saM saM:
chol chol :
shub shub g.yos g.yos 'gul 'gul :
trag ti bu bu :
ni cig g.yos g.yos :
myal myal :
khaM khaM:
tshig tshig :
dung dung :
sbyor sbyor :
'gul 'gul :
'phrig 'phrig :
che ge mo'i rnam par shes pa khug la shog :
ces bzlas pas 'jig rten dbang du bsdus nas :
dzaM b+ha la'i zhabs 'gul 'gul byas pas :
gser gyi ri bdun 'gul :
des rgya mtsho 'gul :
des 'og phyogs kyi 'byung ba thams cad 'gul dbang chen rdo rje rgya gram las rlung g.yos pas :
rlung 'khor bas :
'jig rten thams cad mer mer khyom khyom byung ste :
chu'i rba rlabs kyis sbur ma bsdus pa ltar :
'byung ba'i rlabs kyis longs spyod thams cad bsdus te :
bdag gi dbang du gyur par bsam :
'dis rgyal khams thams cad 'ur la snang srid dbang du 'du nges so :
yang gang zag gcig lta bu dbang du sdud na :
bdag nyid dzaM b+ha lar gsal ba'i snying gar dzaM dmar po gcig bsam :
de las 'od zer lcags kyu dang zhags pa :
mgar gyi zhun me ltar 'phros pas :
bsgrub bya'i snying ga nas nr-i ljang gu gcig yod pa de :
lcags kyu zhags pa'i 'od zer gyis :
dmar na ra ra drangs nas bdag gi ljags steng du byung :
snying khar sib sib thim par bsam :
de ltar ting nge 'dzin yang dag gsal btab cing :
dar dmar po'i nang du :
rgya sbal mgo dmar gyi sha dang :
gang 'gugs pa'i ling ga bris la :
sngags 'di 'bum phrag bzlas te brgyab na bdag gi bran du 'gyur ro :
bsgrub bya'i ling ga la kho rang gi dri ma lon nas btab na las myur ro :
dzaHdzaHtrag rag sha ma ma snying dung dung :
tshi tshi :
khug khug :
nr-i dza :
zhes bzla 'o :
lha 'dre la byed na yang de ltar byas pas dbang du bsdu'o :
dam tshig tu the tshom mi bya :
'khor los dbang du bsdu ba ni :
rigs bdag brgyad kyi 'khor lo phyi na yod do :
phrin las dzaM b+ha la'i las tshogs rin chen char 'beb ces bya ba rdzogs so :
sa ma ya :
rgya rgya rgya :
byang phyogs brag ri dug sbrul spungs 'dra'i rked /
bse sgrom smug po'i nang /
zangs mdzod dmar po nas rig 'dzin rgod kyi ldem 'phru can gyis bton pa'o //
rgya rgya rgya /
zab /[ \u0f80]atsha /
sarba mang+ga laM///
/
