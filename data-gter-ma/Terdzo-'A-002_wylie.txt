!
thugs rje chen po bde gshegs kun 'dus kyi las byang tshogs gnyis spungs pa bzhugs so :
badzra b+ho tra'i gter ma /
thugs rje chen po'i lha tshogs rnams la phyag 'tshal lo :
oM ma Ni pad+me hU~M hrI:
thugs rje chen po'i rnal 'byor pas :
mchod gtor rim pa bya ba ni :
rin po che'i snod du gtor ma dpe'u chung ltar bshams te :
khri'u dang many+dzi'i khar bzhag ste :
rang stan bde ba la 'dug ste :
thog mar skyabs su 'gro ba 'di lan gsum bya'o :
hrI:
bdag gzhan bla med rdzogs sangs ma rgyas bar :
chos sku lnga ldan bla ma'i sku la skyabs su mchi'o :
bdag gzhan bla med rdzogs sangs ma rgyas bar :
longs sku thugs rje chen po'i sku la skyabs su mchi'o :
bdag gzhan bla med rdzogs sangs\u0f8e
dpal chen rta mgrin drag po'i lha la skyabs su mchi'o :
bdag gzhan\u0f8e
gsang ba ye shes mkha' 'gro'i tshogs la skyabs su mchi'o :
bdag gzhan\u0f8e
sprul sku rgyal sras pad+ma'i sku la skyabs\u0f8e
bdag gzhan\u0f8e
chos skyong srung ma gter bdag rnams la skyabs su\u0f8e
bdag gzhan\u0f8e
chos mdzad mched lcam sgrub mdzad rnams la\u0f8e
gnyis pa sems bskyed pa ni :
oM AHhU~M:
oM ma Ni pad+me hU~M hrI:
bdag gis 'di bzung 'khor ba ma stongs bar :
rig drug pha ma sdug bsngal bskyab bya'i phyir :
theg mchog 'dir zhugs thugs rje chen po bsgrub :
sgra dbyangs ma Nis sems can skyob byed cing :
tshad med bzhi yis chos kyi rmang btings te :
smon 'jug gnyis kyis lag len gnad sbyangs nas :
rig drug pha ma sbyin pa gsum gyis bskyab :
sku gsum 'bras bu thob par sems bskyed do :
gsum pa tshogs gsag pa ni :
dngos 'byor yid sprul maN+Dal bshams la :
oM AHhU~M:
oM ma Ni pad+me hU~M hrI:
byams sems snying rje'i maN+Dal gzhi ma la :
bskyed rdzogs zhi lhag nyams rtogs tshom bu bkram :
stong gsal 'gag med gang snang longs spyod 'thibs :
thugs rje chen po zhi khro'i lha tshogs mchod :
gser gyi sa gzhi 'byung lnga brtsegs pa'i steng :
ri rab gling bzhi gling phran nyi zlas brgyan :
bye ba phrag brgya stong gsum 'bras bu brtsegs :
'phrul dga'i 'dod yon mchod sprin sna tshogs gtibs :
sku gsum zhing khams bkod pa khyad 'phags 'di :
thugs rje chen po rgyal ba rgya mtsho'i lha tshogs mchod :
thugs rjes bzhes la bdag gi shes rgyud khrol :
ji srid 'gro drug bla med ma thob bar :
thar pa bsgrub la bar gcod mi 'byung zhing :
thugs rje'i lha dang dbyer med sangs rgyas te :
khams gsum sems can sku gsum thob par shog :
bzhi pa mchod rdzas byin gyis brlab pa ni :
mdun du kaM las thod pa'i sgyed bu gsum bsam :
de'i steng du rang gi thugs kha nas :
a dkar po 'phros :
gtor ma sman raka dang bcas pa la phog :
'od du zhu ba las :
ka pA la phyi dkar la nang dmar ba yangs shing rgya che ba :
stong gsum dang mnyam pa'i nang du :
sha lnga bdud rtsi lngas gang ba'i steng na :
snying po lnga bsam la :
gtor ma'i zhabs su :
rang gi thugs ka nas yaM 'phros pas rlung byung bas raM las me sbar :
thod rdzas zhu zhing khol :
oM AHhU~M bzhi brjod pas dang pos sku'i bdud rtsi dkar mer gyis gang bar bsam :
gnyis pas gsung gi bdud rtsi dmar mer gyis gang bar bsam :
gsum pas thugs kyi bdud rtsi sngon pos gang bar bsam :
bzhi pas bdud rtsi kha dog lnga ldan ro mchog brgya dang ldan pa :
ro sbrang rtsi skol ba lta bur gyur par bsam mo :
lnga pa bka' bsgo mtshams gcad pa ni :
oM AHhU~M:
oM ma Ni pad+me hU~M hrI:
hrI:
nga ni khro rgyal rta mgrin te :
rta skad rngam 'tsher bar chad sel :
sku las 'od zer bar gcod btul :
me ri rdo rje'i rwa bas phyogs mtshams chod :
bgegs zhes bya ba'i ming yang med :
ma rtogs 'khrul pa'i sems can la :
lha dang 'dre bgegs gnyis snang yang :
sems nyid ye grol spros med la :
'dre bgegs zhes pa ga la srid :
rnam rtog gnyis 'dzin bgegs su shar :
bgegs ni rang gi sems las byung :
sems nyid thugs rje chen po'i thugs :
stong gsal ngang du mtshams chod cig :
hrIHbadzra kro ta ha ya grI wa hU~M phaT:
de rnams sngon du 'gro ba'i le'u dang po'o :
sa ma ya :
rgya rgya rgya :
dngos gzhi bskyed rim bsgom pa ni :
oM:
byams pa tshad med ngang las ni :
A:
dga' ba tshad med 'ja' sprin 'khrigs :
hU~M:
sprul sku'i snying rjes kun la khyab :
hrI:
sku lnga rdzogs pa'i ngo bor bsam :
de las 'od zer phar 'phros pas :
'phags pa mchod nas snod la phog :
gzhal yas khang du lam mer bsam :
tshur 'dus bdag lus rnam smin bsregs :
rang rig nyi zla pad+ma'i steng :
skad cig thugs rje chen po'i sku :
dmar po zhal gcig phyag bzhi pa :
dang po gnyis ni thugs kar thal mo sbyar :
g.yas 'og pad rAg phreng ba 'dren :
g.yon 'og me tog yu ba 'dzin :
skyil krung rin chen dar gyis brgyan :
dbu skra thor tshugs gyen du brdzes :
dar gyi cod pan ze prog can :
gsal la dngos po med par bskyed :
g.yas su mi ro nyi zla'i steng :
yi dam rta mgrin khros pa'i rgyal :
zhal gcig phyag gnyis sku mdog dmar :
g.yas pas gser gyi DA ru 'khrol :
g.yon pas dngul gyi dril bu gsil :
dbu gtsug rta mgo phyogs bcur 'tsher :
dpa' bo rgya mtsho'i dbus na 'gying :
rus rgyan gar stabs shigs se bsgom :
g.yon du mi ro nyi zla'i steng :
yum chen gsang ye sku mdog dmar :
zhal gcig mche gtsigs spyan gsum ma :
phyag g.yas gri gug g.yon thod khrag :
rus pa'i rgyan drug gar stabs can :
A ral+li yi sgra sgrog cing :
spyi gtsug phag zhal ngur sgra 'byin :
dpa' mo rgya mtshos bskor bar bsgom :
de yi spyi gtsug nyi zla'i steng :
bla ma pad+ma 'byung gnas ni :
sku mdog mthing nag gzi brjid ldan :
a tsar cha byad rus rgyan can :
g.yas pas seng ldeng cang te'u 'khrol :
g.yon pas dngul dkar dril bu gsil :
gzhon tshul gar stabs 'od zer 'khyil :
bla ma rgya mtsho'i dbus na bzhugs :
de yi rgyab phyogs thams cad na :
chos skyong srung ma rgya mtsho dang :
dam can gter bdag rgya mtsho rnams :
thams cad phrin las tshul bzhin byed :
'od zer skar ltar 'khrugs par bsam :
gdong du rig drug sems can rnams :
ma Ni'i sgra dbyangs ldir bar bsam :
de ltar ma yengs gsal gdab bo :
de nas gnyis pa spyan 'dren pa ni :
rol mo'i tshogs dang bcas te 'di skad do :
oM AHhU~M:
oM ma Ni pad+me hU~M hrI:
badzra gu ru 
ha ya grI wa 
d+hu ma g+ha ye 
ha ri ni sa 
sarba sid+d+hi hU~M hrIng hrIng :
zhes brgya stong gis nyams skyong zhing :
hU~M hrI:
sngon gyi bskal pa'i dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
sku mdog mthing nag gar stabs can :
'khor du mkha' 'gro mang pos bskor :
khyed kyi rjes su bdag bsgrub kyis :
byin gyis brlab phyir gshegs su gsol :
bsil ba tshal du yon tan brnyes :
pad+ma saM b+ha gshegs su gsol :
ri bo ta lar shes bya brnyes :
blo ldan mchog sred gshegs su gsol :
o rgyan yul du rgyal srid bskyangs :
pad+ma rgyal po gshegs\u0f8e
ma ga ta ru rdzu 'phrul brnyes :
nyi ma 'od zer gshegs\u0f8e
rdo rje gdan du bstan pa gsos :
shAkya seng+ge gshegs\u0f8e
a su rar byon mu stegs btul :
seng+ge sgra sgrog gshegs\u0f8e
bod kyi yul byon gter gyis bkang :
rdo rje gro lod gshegs\u0f8e
srin po'i yul byon chos kyis bskyangs :
pad+ma thod phreng gshegs su gsol :
hU~M:
ri bo ta la'i zhing khams nas :
byang sems snying rje brtse ba'i bdag :
thugs rje chen po 'gro drug skyabs :
gnas 'dir spyan 'dren gshegs su gsol :
rab 'jigs chos 'byung gdan steng nas :
rngam pa'i nga ros bgegs 'dul gtso :
dpal chen rta mgrin 'jigs pa'i sku :
gnas 'dir spyan 'dren gshegs\u0f8e
dur khrod gnas brgyad ro steng nas :
khro tshul chags pa gzhon tshul can :
gsang ye yum chen mkha' 'gro'i gtso :
mkha' 'gro'i tshogs bcas gshegs su gsol :
bla ma rgya mtsho gshegs su gsol :
rgyal ba rgya mtsho\u0f8e
dpa' bo rgya mtsho\u0f8e
mkha' 'gro rgya mtsho\u0f8e
chos skyong rgya mtsho\u0f8e
gter bdag rgya mtsho\u0f8e
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub zhu :
sku gsung thugs kyi byin phob cig :
oM AHhU~M:
oM ma Ni pad+me hU~M hrI:
sa ma ya dzaHdza :
dzaHhU~M baM ho :
sa ma ya satwaM:
zhes spyan drang ngo :
gsum pa bzhugs su gsol ba ni :
oM AHhU~M:
oM ma Ni pad+me hU~M hrI:
stong gsum gzhal yas yangs pa'i nang :
rin chen sna lnga seng+ge'i khri :
nyi zla pad+ma dar zab steng :
rgyal sras pad+ma thod phreng dang :
bla ma rgya mtsho ma lus kun :
gzi brjid 'dzum pas bzhugs su gsol :
thugs rje chen po byams mgon dang :
rgyal ba rgya mtsho bzhugs su gsol :
dpal chen rta mgrin rgyal po dang :
dpa' bo rgya mtsho bzhugs su gsol :
mkha' 'gro gsang ye gtso mo dang :
mkha' 'gro rgya mtsho bzhugs su gsol :
chos skyong srung ma thams cad dang :
gter bdag rgya mtsho ma lus rnams :
gzi brjid 'dzum pas bzhugs su gsol :
oM AHhU~M:
oM ma Ni pad+me hU~M hrI:
bzhi pa phyag 'tshal ba ni :
oM AHhU~M:
oM ma Ni pad+me hU~M hrI:
thugs rje chen po'i dkyil 'khor 'dir :
tshogs gnyis rdzogs shing sgrib sbyong phyir :
bdag dang khams gsum sems can rnams :
bla ma rgya mtsho'i sku la phyag 'tshal 'dud :
thugs rje rgya mtsho'i sku la phyag 'tshal 'dud :
dpa' bo rgya mtsho'i sku la phyag 'tshal 'dud :
mkha' 'gro rgya mtsho'i sku la phyag 'tshal 'dud :
chos skyong rgya mtsho'i sku la phyag 'tshal 'dud :
gter bdag rgya mtsho'i sku la phyag 'tshal 'dud :
oM AHhU~M:
oM ma Ni pad+me hU~M hrI:
lnga pa mchod pa 'bul ba ni :
brgyad yod de :
maN+Dal :
phyi mchod :
nang mchod :
gsang mchod :
sman mchod :
rak+ta :
gtor ma :
dug lnga'o :
dang po maN+Dal 'bul :
gnyis pa phyi mchod ni :
oM AHhU~M:
oM ma Ni pad+me hU~M hrI:
hrI:
stong khams 'di 'am gzhan dag na :
shes byas bsdus dang ma bsdus pa'i :
me tog bdug spos mar me dang :
zhal zas sgra snyan yid 'ong rnams :
rgyal sras o rgyan yab yum dang :
bla ma rgya mtsho'i tshogs la 'bul :
thugs rje chen po'i lha tshogs dang :
rgyal ba rgya mtsho'i tshogs la 'bul :
dpal chen rta mgrin lha tshogs dang :
dpa' bo rgya mtsho'i tshogs la 'bul :
gsang ba ye shes gtso mo dang :
mkha' 'gro rgya mtsho'i tshogs la 'bul :
chos skyong rgya mtsho'i lha tshogs dang :
gter bdag rgya mtsho'i tshogs la 'bul :
phyi yi mchod par bzhes nas kyang :
bdag gzhan tshogs rdzogs sdig sgrib sbyang bar mdzod :
oM AHhU~M:
oM ma Ni pad+me hU~M hrI:
oM badzra puSh+pe :
d+hU pe :
A lo ke :
gan+d+hai :
nai wid+yA:
shab+da :
pU tsa ho :
zhes 'phul lo :
gsum pa nang mchod 'bul ba ni :
hrI:
dbang po lnga yi me tog gsur chen spos :
rkang gling rnga sgra zhun chen me :
dri chen zhal zas dri chu'i skyems :
dug gsum sku gsum phyi yi gar :
dug lnga ye shes lngar bsgyur te :
pad+ma thod phreng lha tshogs dang :
bla ma rgya mtsho'i lha tshogs mchod :
thugs rje chen po'i lha tshogs dang :
rgyal ba rgya mtsho'i lha tshogs mchod :
dpal chen rta mgrin lha tshogs dang :
dpa' bo rgya mtsho'i lha tshogs mchod :
gsang ba ye shes gtso mo dang :
mkha' 'gro rgya mtsho'i lha tshogs mchod :
chos skyong rgya mtsho'i lha tshogs dang :
gter bdag rgya mtsho'i lha tshogs mchod :
nang gi mchod par bzhes nas kyang :
rigs drug rang sems rtogs par mdzod :
bzhi pa gsang mchod 'bul ba ni :
hrI:
thugs rje kun 'dus dkyil 'khor 'dir :
gsang ba'i mchod pa 'bul ba ni :
snang ba yab kyi thabs mchog dang :
stong pa yum gyi shes rab sbyar :
mkha' gsang gnyis med sbyar ba yi :
thig le dkar dmar byang sems rgyun :
bde ba'i ro snyoms zag med de :
gsal stong snang stong rig stong dang :
bde stong dran stong mchod par 'bul :
sku lus rgyas phyir bzhes su gsol :
dga' bzhi zhen med bzhes nas kyang :
rgyu drug bdag gzhan sems can gyi :
zag bcas 'khor ba'i rgyud dag nas :
zag med sku gsum thob par shog :
oM AHhU~M:
oM ma Ni pad+me hU~M hrI:
lnga pa sman mchod 'bul ba ni :
ka pA la btegs te :
hrI:
thugs rje kun 'dus dkyil 'khor 'dir :
sman gyi mchod pa 'bul ba ni :
rtsa ba brgyad la lo ma stong :
tshogs brgyad nyon mongs stong dag phyir :
ra sa ya na a mr-i ta :
yon tan bsam 'das mchod pa ni :
bla ma rgya mtsho'i tshogs la mchod :
thugs rje rgya mtsho'i tshogs la mchod :
dpa' bo rgya mtsho'i tshogs la mchod :
mkha' 'gro rgya mtsho'i tshogs la mchod :
chos skyong rgya mtsho'i tshogs la mchod :
gter bdag rgya mtsho'i tshogs la mchod :
thugs rjes brtser dgongs bzhes mdzod la :
grol dus med pa'i gzung 'dzin phrol :
chod dus med pa'i zhen pa chod :
rang gsal chos nyid don rtog shog :
oM AHhU~M:
oM ma Ni pad+me hU~M hrI:
sarba pany+tsa a mr-ita la kha raM khA hi :
zhes mtshan re re bzhin du 'bul lo :
drug pa rak+ta 'bul ba ni :
hrI:
thugs rje kun 'dus dkyil 'khor 'dir :
rak+ta'i mchod pa 'bul ba ni :
'khor ba bsgral pa'i b+han+d+ha ru :
nga bdag bsgral pa'i khrag gis bkang :
'dod chags bsgral pa'i rba klong la :
zhe sdang bsgral pa'i lhu dum 'phyo :
gti mug bsgral pa'i zhag chen 'khyil :
skye shi rtsad gcod rak+ta 'di :
chags med yum gyi mkha' las babs :
bla ma rgya mtsho'i lha tshogs mchod :
thugs rje rgya mtsho'i lha tshogs mchod :
dpa' bo rgya mtsho'i lha tshogs mchod :
mkha' 'gro rgya mtsho'i lha tshogs mchod :
chos skyong rgya mtsho'i lha tshogs mchod :
gter bdag rgya mtsho'i lha tshogs mchod :
thugs rjes brtser dgongs bzhes mdzod la :
rigs drug 'khor ba'i sems can rnams :
sdug bsngal rgya mtsho skem pa dang :
byang chub myur du thob par mdzod :
oM AHhU~M:
oM ma Ni pad+me hU~M hrI:
ma ha rak+ta khA hi :
bdun pa gtor ma 'bul ba ni :
hrI:
thugs rje chen po'i dkyil 'khor 'dir :
gtor ma'i mchod pa 'bul ba ni :
snang ba snod kyi gtor gzhong du :
khams gsum rigs drug gtor mar bshams :
bya spyod sna tshogs gtor rgyan spras :
rnam shes 'gyu rtog sman raka bran :
skye med chig chod gur chen phub :
nyams myong rtog pa'i ro mchog bda':
bdud rtsi 'dod yon 'byor ldan 'dis :
bla ma rgya mtsho'i lha tshogs mchod :
thugs rje rgya mtsho'i lha tshogs mchod :
dpa' bo rgya mtsho'i lha tshogs mchod :
mkha' 'gro rgya mtsho'i lha tshogs mchod :
chos skyong rgya mtsho'i lha tshogs mchod :
gter bdag rgya mtsho'i lha tshogs mchod :
thugs rjes brtser dgongs bzhes mdzod la :
dbang dang dngos grub mchog thun stsol :
rgyud drug 'khor ba'i sems can rnams :
ye grol gzhi yi don rtogs nas :
rang grol lam gyi tshogs rdzogs te :
lhun grub 'bras bu'i gding lon shog :
oM AHhU~M:
oM ma Ni pad+me hU~M hrI:
ma hA ba liM ta khA hi :
zhes mtshan re re bzhin 'bul lo :
brgyad pa dug lnga ye shes su 'bul ba ni :
hrI:
thugs rje kun 'dus dkyil 'khor 'dir :
dug lnga rang grol mchod pa ni :
khams gsum 'khor ba'i sems can gyi :
gti mug chos dbyings ngang du 'bul :
rig stong chen po'i don rtogs shog :
zhe sdang rdo rje'i rigs la 'bul :
gsal stong me long don rtogs shog :
nga rgyal rin chen rigs la 'bul :
grags stong mnyam nyid don rtogs shog :
'dod chags pad+ma'i rigs la 'bul :
bde stong sor rtog don rtogs shog :
phrag dog las kyi rigs la 'bul :
dran stong bya grub don rtogs shog :
dug lnga ye shes rang byung 'dis :
bla ma rgya mtsho'i lha tshogs mchod :
thugs rje rgya mtsho'i lha tshogs mchod :
dpa' bo rgya mtsho'i lha tshogs mchod :
mkha' 'gro rgya mtsho'i lha tshogs mchod :
chos skyong rgya mtsho'i lha tshogs mchod :
gter bdag rgya mtsho'i lha tshogs mchod :
thugs rjes brtser dgongs bzhes mdzod la :
skye med zhi gnas brtan pa dang :
'gag med lhag mthong gsal ba dang :
dbyer med zang thal ngang gnas shog :
oM AHhU~M:
oM ma Ni pad+me hU~M hrI:
ma hA pany+tsa pU tsa ho :
dz+nyA na sarba pU dza ho :
zhes lha re re'am :
spyir dril te 'bul :
bstod pa la drug yod pa'i dang po bla ma rgya mtsho la bstod pa ni :
oM AHhU~M:
badzra gu ru pad+ma thod phreng rtsal sarba sid+d+hi na mo hU~M:
hrI:
pad+ma las 'khrungs yab yum rus ma skyes :
pad+ma 'byung gnas sku la phyag 'tshal bstod :
gnas lnga kun sbyangs byang sems thugs rjer ldan :
pad+ma sam+b+ha'i sku la phyag 'tshal bstod :
bde gshegs zhal mjal yon tan kun tu rgyas :
blo ldan mchog sred sku la phyag\u0f8e
rgyal po'i srid bzung 'gro kun chos la btsud :
pad+ma rgyal po'i sku la phyag\u0f8e
skye 'gro'i sgrib sbyangs rig 'dzin bzhi po thob :
nyi ma 'od zer sku la phyag\u0f8e
bdud bzhi btul nas bstan pa'i sgron me sbar :
shAkya seng+ge'i sku la phyag\u0f8e
mu stegs btul nas ston pa'i rgyal tshab mdzad :
seng ge sgra sgrog sku la phyag\u0f8e
sprul pa sna tshogs bod khams chos la bkod :
rdo rje gro lod sku la phyag\u0f8e
skye 'chi mi mnga' 'dzam gling kun tu byon :
pad+ma thod phreng sku la phyag\u0f8e
rtsa brgyud dus gsum brgyud pa'i bla ma mchog :
bla ma rgya mtsho'i sku la phyag 'tshal bstod :
dus gsum sangs rgyas thams cad kyis :
bdag dang mos pa'i gang zag thams cad la :
byin rlabs chu bo'i rgyun bzhin phob :
bdag ni khams gsum 'khor bar 'khyams :
khyed kyi thugs rjes bzung du gsol :
oM AHhU~M:
badzra gu ru pad+ma thod phreng rtsal sarba sid+d+hi na mo hU~M:
zhes pas bstod do :
gnyis pa yi dam zhi ba thugs rje chen po la bstod pa ni :
oM AHhU~M:
oM ma Ni pad+me hU~M hrI:
dus gsum sangs rgyas ngo bo thugs rje che :
'jig rten dbang phyug spyan ras gzigs kyi sku :
chags med snying rjes 'gro ba'i don mdzad pa'i :
sku mdog dmar gsal sku la phyag 'tshal bstod :
spyan gyi 'od zer 'gro la thugs rjes bzung :
zhal nas chos sgra ma Ni'i sgra dbyangs mdzad :
shangs nas rlung 'byung nyon mongs dug lnga 'joms :
rig pa thugs rje'i sku la phyag 'tshal bstod :
snyan nas sgra dbyangs rigs drug 'dul thabs mdzad :
sprul sku thugs rje chen po'i sku la bstod :
phyag gnyis dbyings dang ye shes dbyer med sbyor :
g.yas 'og bgrang phreng byang chub lam ston bstod :
g.yon 'og pad+ma 'khor ba'i skyon ma gos :
skye 'chi rtsad gcod thugs rje che la bstod :
zhabs gnyis 'gro ba'i don du mnyam par bzhugs :
pha rol phyin drug thugs rje che la bstod :
rus pa'i rgyan drug 'gro drug dbang du sdud :
'jig rten dbang phyug sku la phyag 'tshal bstod :
rigs 'dus bcu gcig zhal dang spyan stong sogs :
rgyal ba rgya mtsho'i lha tshogs rnams la bstod :
dgyes pa'i tshul gyis dzapa? bstod mchod pa bzhes :
khams gsum rigs drug sems can gyi :
sdig sgrib sbyangs nas sku gsum thob par mdzod :
oM AHhU~M:
oM ma Ni pad+me hU~M hrI:
gsum pa yi dam khro bo rta mgrin la bstod pa ni :
oM AHhU~M:
badzra kro ta ha ya grI wa hU~M phaT:
hrI:
ye shes rig pa nyid las bskyed pa'i lha :
rang byung rta mchog dpal la phyag 'tshal bstod :
thugs rje thugs khros rta mgrin dbang gi rgyal :
sku mdog dmar nag bdud bzhi btul la bstod :
spyan gsum rab 'jigs sdang mig dgra la bsgrad :
'jigs byed rta mgrin dbang la phyag 'tshal bstod :
zhal ni ag tshom am gtsigs mche ba gtsigs :
skye 'chi rtsad gcod rta mgrin rgyal la bstod :
dbu gtsug rta mgo ljang zhur tse re re :
khams gsum dbang sdud rta mgrin rgyal la bstod :
phyag g.yas dbang sdud seng ldeng DA ru 'khrol :
snang ba dbang sdud rta mgrin rgyal la bstod :
g.yon pas zil gnon dngul gyi dril bu gsil :
'gro drug shes grol rta mgrin rgyal la bstod :
dur khrod chas brgyad mi ro'i steng na 'gying :
khro chen rta mgrin rgyal la phyag 'tshal bstod :
zhabs gnyis brkyang bskum dor stabs stag sham can :
drag po rta mgrin rgyal la phyag 'tshal bstod :
rigs bzhi dpa' bo dregs pa kun 'dul sogs :
dpa' bo rgya mtsho'i sku la phyag 'tshal bstod :
bdag dang 'gro drug sems can thams cad la :
dbang dang dngos grub mchog thun bstsal du gsol :
'bar ba gsum gyis sgo gsum rab khongs la :
sku gsum thob pa'i dngos grub bstsal du gsol :
bsdu ba bzhi yis snang srid dbang sdus la :
snang srid zil gnon dngos grub bstsal du gsol :
oM AHhU~M:
hrIHbadzra kro ta ha ya grI wa hU~M phaT:
bzhi pa mkha' 'gro rgya mtsho la bstod pa ni :
oM AHhU~M:
hrIHd+hu ma g+ha ye ha ri ni sa sarba sid+d+hi hU~M:
stong nyid dbyings las bzhengs pa'i sku :
ma gcig bde gshegs yum chen sku la bstod :
skye 'gro kun la ma ltar brtse byed ma :
thugs rje'i yum chen rnal 'byor ma la bstod :
sku mdog dmar mo dug lnga rang sar dag :
gsang ba ye shes mkha' 'gro ma la bstod :
rus pa'i rgyan drug phar phyin drug dang ldan :
kun tu bzang mo yum chen sku la bstod :
tshad med bzhi ldan bde ba'i gar stabs mdzad :
rdo rje rnal 'byor ma la phyag 'tshal bstod :
dug gsum rtsad gcod phyag g.yas gri gug bsnams :
rdo rje phag mo'i sku la phyag 'tshal bstod :
sku mdog ma nges cha lugs cir yang sgyur :
sna tshogs rigs bzhi'i mkha' 'gro ma la bstod :
phyag g.yon thod khrag srid gsum ma lus 'dul :
bdag med bde stong chos dbyings mkha' 'gro ma la bstod :
kha T+wAM rtse gsum 'khor ba'i g.yul ngo zlog :
ye shes mkha' 'gro'i sku la phyag 'tshal bstod :
thabs shes dbyer med zhabs gnyis gar stabs mdzad :
shes rab bde chen mkha' 'gro ma la bstod :
bcu drug gzhon tshul khros ma 'dzum pa'i mdangs :
bde gshegs mkha' 'gro ma la phyag 'tshal bstod :
nam mthong dran pas zag med bde ba spor :
kun bzang yum chen sku la phyag 'tshal bstod :
sku mdog dkar mo cha lugs sna tshogs ston :
rdo rje DA ki ma la phyag\u0f8e
sku mdog ser mo cha lugs sna tshogs ston :
rin chen DA ki ma la phyag\u0f8e
sku mdog dmar mo cha lugs sna tshogs ston :
pad+ma DA ki ma la phyag\u0f8e
sku mdog ljang gu cha lugs sna tshogs ston :
karma DA ki ma la phyag\u0f8e
sku mdog ma nges cha lugs sna tshogs ston :
chos dbyings DA ki ma la phyag\u0f8e
phyag rgya chen po'i rig 'dzin bzhi la sogs :
bdag cag rnams kyis thob par mdzad du gsol :
rigs bzhi la sogs bye ba ther 'bum gyi :
mkha' 'gro rgya mtsho'i tshogs la phyag 'tshal bstod :
oM AHhU~M:
b+hud+d+ha DA ki nI na mo hU~M:
badzra DA ki nI na mo hU~M:
rat+na DA ki nI na mo hU~M:
pad+ma DA ki nI na mo hU~M:
karma DA ki nI na mo hU~M:
sarba DA ki nI na mo hU~M:
bi shwa DA ki nI na mo hU~M:
lo ka DA ki nI na mo hU~M:
sid+d+hi DA ki nI hU~M hU~M hrIng hrIng :
lnga pa chos skyong rnams la bstod pa ni :
hU~M:
dus gsum bde gshegs 'phrin las gcig bsdus pa :
'jig rten 'das kyang drag shul rngams stabs can :
drag po'i cha lugs dgra bgegs srog rtsa gcod :
chos skyong srung ma'i tshogs la phyag 'tshal bstod :
drug pa gter bdag rnams la bstod pa ni :
hrI:
u rgyan la sogs rig 'dzin thams cad kyis :
gnyer gtad lung 'dzin dam chos bya ra byed :
skal ldan rnams la lung bzhin bu nor gtad :
gter bdag rgya mtsho'i tshogs la phyag 'tshal bstod :
ces pas bstod pa bya'o :
de nas bshags pa bya ba ni :
oM AHhU~M:
oM ma Ni pad+me hU~M hrI:
thugs rje chen po'i dkyil 'khor 'dir :
bdag cag rig 'dzin pho mo rnams :
rgyud drug 'khor ba'i sems can gyis :
tshe rabs thog ma med pa nas :
da lta'i dus 'di yan chad du :
lus kyis mi dge gsum spyad cing :
ngag gis mi dge bzhi dang ni :
sems kyis mi dge gsum la sogs :
ngan song rgyu bsags thams cad mthol lo bshags :
nyan thos nyis brgya lnga bcu ste :
so so thar pa'i sdom pa nyams pa dang :
nang ltar gsang sngags dam tshig ste :
sa ma ya ni 'bum sde nyams :
gsang ba byang sems bslab pa ste :
stong phrag drug sogs nyams pa dang :
snod med mi la dam chos bstan :
dam med mi la dbang bzhi bskur :
rang sems sangs rgyas logs su bcad :
'bras bu gzhan nas re ba dang :
rigs drug pha ma yin pa la :
nye ring dgra gnyen bzung ba dang :
chos mdzad dgongs pa gcig pa la :
grub mtha' spang blang byas pa dang :
bla mas ngo sprod btab gyur nas :
'jig rten bya bas tshe 'dir g.yengs :
nyams len myong rtogs shor ba kun :
bla ma rgya mtsho'i drung du bshags :
rgyal ba rgya mtsho'i drung du bshags :
dpa' bo rgya mtsho'i\u0f8e
mkha' 'gro rgya mtsho'i\u0f8e
chos skyong rgya mtsho'i\u0f8e
gter srung rgya mtsho'i drung du bshags :
ces bshags :
de nas dzapa? dbyangs bya ba ni :
bdag gi thugs ka nas 'od zer 'phros pas bde gshegs mchod :
sems can gyi sdig sgrib sbyangs :
tshur 'dus lha tshogs rnams thugs dam rgyud bskul bar bsam :
nyams spar zhing 'chams te :
dzapa? dbyangs bar snang 'brug ldir ba ltar 'ur che la gdangs drag par bzla'o :
oM AHhU~M:
oM ma Ni pad+me hU~M hrI:
badzra gu ru ha ya grI wa d+hu ma g+ha ye ha ri ni sa sarba sid+d+hi hU~M hrIng hrIng :
zhes pa bde gshegs rgya mtsho thams cad dril ba'i snying po'o :
brgya stong bye ba re'i mtshams su dngos grub re len zhing :
gtor tshogs re gtang ngo :
dngos grub len tshig ni 'di skad do :
oM AHhU~M:
hrI:
thugs rje kun 'dus lha tshogs la :
rnal 'byor mched lcam mos gus byed :
gsol ba snying gi dkyil nas 'debs :
byin rlabs thugs kyi klong nas zhu :
lus sgrib dag nas bum dbang skur :
sprul pa sku yi dngos grub zhu :
ngag sgrib dag nas gsang dbang skur :
longs spyod rdzogs pa'i dngos grub zhu :
yid sgrib dag nas tshig dbang skur :
skye med chos sku thob par mdzod :
thun mong tshe ring nad med dang :
grub chen brgyad sogs dngos grub zhu :
mthar thug dug lnga rang grol nas :
ye shes lnga po rtogs par mdzod :
oM AHhU~M:
badzra gu ru bla ma rgya mtsho sid+d+hi hU~M:
oM AHhU~M:
badzra gu ru rgyal ba rgya mtsho sid+d+hi hU~M:
oM AHhU~M:
badzra gu ru dpa' bo rgya mtsho sid+d+hi hU~M:
oM AHhU~M:
badzra gu ru mkha' 'gro rgya mtsho sid+d+hi hU~M:
oM AHhU~M:
badzra gu ru chos skyong rgya mtsho sid+d+hi hU~M:
oM AHhU~M:
badzra gu ru gter bdag rgya mtsho sid+d+hi hU~M:
oM ma Ni pad+me hU~M hrI:
ces pas gtor ma dang bdud rtsi mgo la gtug go :
ho :
bde gshegs rgya mtsho'i dngos grub rnams :
bsnyen sgrub sgom pa'i rig 'dzin mched lcam la :
rig 'dzin bzhi yi dbang mchog da skur cig :
dri ma bzhi dag ye shes rang gsal shog :
oM AHhU~M:
gu ru de wa DA ki nI sarba sid+d+hi a b+hi Shiny+tsa oM:
AHa b+hi Shiny+tsa A:
AHa b+hi Shiny+tsa hU~M:
AHa b+hi Shiny+tsa hrI:
dngos gzhi'i le'u ste gnyis pa'o :
sa ma ya :
rgya rgya rgya :[ \u0f88\u0f88\u0f88 ]da ni tshogs 'bul ba ni :
'byor tshogs ci cher bshams la :
hrI:
bde gshegs kun 'dus lha tshogs rnams :
zhal zas tshogs 'bul zhal phye zhig :
raM yaM khaM gis dag par sbyangs :
oM AHhU~M gis bdud rtsir gyur :
'dod pa'i yon tan lnga yis brgyan :
longs spyod rgyan gyi gtor tshogs 'di :
gu ru pad+ma 'byung gnas zhal du ga Na tsakra pU dza khA hi :
gu ru pad+ma thod phreng zhal du ga Na tsakra pU dza khA hi :
gu ru pad+ma sam+b+ha'i zhal du ga Na tsakra pU dza khA hi :
gu ru blo ldan mchog sred zhal du\u0f8e
gu ru pad+ma rgyal po'i\u0f8e
gu ru nyi ma 'od zer\u0f8e
gu ru shAkya seng ge'i\u0f8e
gu ru seng ge sgra sgrog\u0f8e
gu ru rdo rje gro lod\u0f8e
gu ru rtsa ba'i bla ma'i\u0f8e
gu ru brgyud pa'i bla ma'i\u0f8e
gu ru bla ma rgya mtsho'i zhal du ga Na tsakra pU tsa khA hi :
yi dam la 'bul ba ni :
hrI:
thugs rje chen po'i zhal du ga Na tsakra pU dza khA hi :
thugs rje chen po spyan ras gzigs kyi zhal du\u0f8e
thugs rje chen po bcu gcig zhal gyi zhal du\u0f8e
thugs rje chen po phyag stong spyan stong zhal du\u0f8e
thugs rje chen po bde gshegs kun 'dus\u0f8e
thugs rje chen po don yod zhags pa'i\u0f8e
thugs rje chen po sgrib pa kun sel\u0f8e
thugs rje chen po ma rig mun sel\u0f8e
thugs rje chen po ye shes 'od mchog\u0f8e
thugs rje chen po ngan song kun skyob\u0f8e
thugs rje chen po 'khor ba dong sprugs\u0f8e
thugs rje chen po sdug bsngal kun sel\u0f8e
thugs rje chen po mtshan brgya rtsa'i\u0f8e
thugs rje chen po rgyal ba rgya mtsho'i zhal du gA Na tsakra pU tsa khA hi :
dpa' bo rgya mtsho la 'bul ba ni :
hrI:
bcom ldan dpal chen rta mgrin zhal du ga Na tsakra pU dza khA hi :
rta mgrin dregs pa'i zhal du\u0f8e
rta mgrin nag po'i zhal du\u0f8e
rta mgrin dregs pa srog 'phrog\u0f8e
rta mgrin dregs pa lha lnga'i\u0f8e
rta mgrin bde gshegs 'dus pa'i\u0f8e
rta mgrin 'jigs byed gtum chen\u0f8e
rta mgrin nA ga klu 'dul\u0f8e
rta mgrin spu gri'i\u0f8e
rdo rje ging gi\u0f8e
rin chen ging gi\u0f8e
pad+ma ging gi\u0f8e
karma ging gi\u0f8e
sna tshogs ging gi\u0f8e
'jig rten ging gi\u0f8e
dpa' bo rgya mtsho'i zhal du ga Na tsakra pU tsa khA hi :
mkha' 'gro la 'bul ba ni :
hrI:
mkha' 'gro gsang ba ye shes zhal du ga Na tsakra pU dza khA hi :
rdo rje phag mo'i zhal du\u0f8e
rdo rje rnal 'byor ma'i zhal du\u0f8e
rdo rje dgyes ma'i\u0f8e
rdo rje dbyings phyug ma'i\u0f8e
rdo rje kun 'dul ma'i\u0f8e
b+haM ga la'i mkha' 'gro'i\u0f8e
sgrol ma jo mo'i\u0f8e
rdo rje kun grol ma'i\u0f8e
rgya mtsho gling gi mkha' 'gro'i\u0f8e
gangs dkar rtse'i mkha' 'gro'i\u0f8e
rdo rje d+hA ki'i\u0f8e
rin chen d+hA ki'i\u0f8e
pad+ma d+hA ki'i\u0f8e
karma d+hA ki'i\u0f8e
'jig rten d+hA ki'i\u0f8e
sha za d+hA ki'i\u0f8e
sna tshogs d+hA ki'i\u0f8e
mkha' 'gro rgya mtsho'i zhal du ga Na tsakra pU tsa khA hi :
chos skyong la 'bul ba ni :
hrI:
chos skyong rgya mtsho'i zhal du ga Na tsakra pU tsa khA hi :
gter bdag rgya mtsho'i zhal du ga Na tsakra pU tsa la kha kha khA hi :
zhes pas 'bul zhing tshogs la rol par bya'o :
gnyis pa lhag ma rnams bsdus la :
gtor snod gcig tu bstsal te :
kha phrus byin gyis brlabs la :
ho :
dkyil 'khor mtha' skyong dbang phyug nyi shu sogs :
lhag la dbang ba'i mkha' 'gro las byed rnams :
'dod yon lhag mchod dri chus brgyan pa 'di :
dbang po'i yul du gang la gang 'dod 'bul :
rang rang bud med gnyen 'dun dpung dang bcas :
shes bya'i klong du re ba tshims gyur cig :
rang rang las kyi 'bras bu sgrub pa dang :
sgrub mched rnams kyi bar chad zlog pa dang :
mchog dang thun mong dngos grub bsdu ba dang :
sangs rgyas bstan pa bsrung ba'i 'phrin las mdzod :
oM sarba d+hA ki nI:
rat+na d+hA ki nI:
sha ra na pra ti b+ho khA hi :
zhes so /
de nas gtor ma rnams phyir btegs la :
sman rak+ta bran la 'di skad do :
b+h+yo :
thugs rje chen po'i bka' nyan tshogs :
rgyal ba rgya mtsho 'khor bcas rnams :
dam rdzas bka' yi gtor ma longs :
bcol pa'i phrin las grub par mdzod :
zlog sgyur bcol pa'i phrin las mdzod :
bcom ldan dpal chen rta mgrin dang :
mkha' 'gro rgya mtsho'i tshogs bcas rnams :
dam rdzas bka' yi gtor ma longs :
bcol pa'i\u0f8e
zlog sgyur\u0f8e
yum chen gsang ba ye shes dang :
dpa' bo rgya mtsho 'khor bcas rnams :
dam rdzas\u0f8e
bcol pa'i\u0f8e
zlog sgyur\u0f8e
mgon po ma hA kA la dang :
chos skyong rgya mtsho 'khor bcas rnams :
dam rdzas\u0f8e
bcol pa'i\u0f8e
zlog sgyur\u0f8e
rdo rje legs pa sman skyong dang :
gter bdag rgya mtsho 'khor bcas rnams :
dam rdzas\u0f8e
bcol pa'i\u0f8e
zlog sgyur\u0f8e
rdo rje g.yu bun la sogs pa'i\u0f8e
bod skyong brtan ma bcu gnyis kyang :
dam rdzas\u0f8e
bcol pa'i\u0f8e
zlog sgyur\u0f8e
dge bsnyen mkha' ri la sogs pa'i :
dge bsnyen nyi shu rtsa gcig kyang :
dam rdzas\u0f8e
bcol pa'i\u0f8e
zlog sgyur\u0f8e
rgyal chen sde bzhi la sogs pa'i :
gtsang rigs bdun cu rtsa gnyis kyang :
dam rdzas bka' yi gtor ma longs :
bcol pa'i phrin las grub par mdzod :
zlog sgyur bcol pa'i phrin las mdzod :
ces gtor ma rgyu phyogs su btang ngo :
de nas dkyil 'khor bsdu :
lhag chad ma Ni brgya rtsas bskang :
mad chad dkyil :
bkra shis brjod pa ni :
oM AHhU~M:
oM ma Ni pad+me hU~M hrI:
thugs rje kun 'dus dkyil 'khor 'dir :
sgom sgrub bsnyen pa'i byin rlabs kyis :
byin rlabs nyi zla'i zer ltar shar :
thugs rje chu bo'i rgyun ltar babs :
khams gsum bde legs kun 'byung ba :
thugs rje spyan ras gzigs kyis gtsor byas te :
rgyal ba rgya mtsho'i bkra shis shog :
o rgyan pad+ma thod phreng sogs :
bla ma rgya mtsho'i bkra shis shog :
bcom ldan rta mgrin la sogs pa'i :
dpa' bo rgya mtsho'i bkra shis shog :
gsang ba ye shes la sogs pa'i :
mkha' 'gro rgya mtsho'i bkra shis shog :
chos skyong srung ma ma lus dang :
gter bdag rgya mtsho'i bkra shis shog :
ces me tog gtor :
rol mo sbir :
spyod lam ni thugs rje chen po'i nga rgyal dang ma bral ba'i ngang las :
las rnams bskyang bar bya'o :
bsngo ba ni :
ho :
dus gsum tshogs gnyis las byung dge ba rnams :
dmigs med ye grol chos dbyings klong du bsngo :
bdag gis dge rtsa bla med 'di byas pas :
khams gsum rigs drug sems can ma lus kun :
bde chen lhun grub zhing du sangs rgyas te :
'bras bu sku lnga myur du thob par shog :
e ma bdag 'dra shel dkar mtsho sgron la :
khyad 'phags rgya mtsho'i zab chos bla med gnang :
lan gsum lung zhus yi ge'i ris su btab :
nor 'khrul gab sbas med par bdag gis bsgrigs :
'di la rgyun du lag len 'bad gyur na :
'bras bu sku gsum tshe gcig thob pa dang :
'gro ba sgrol ba'i gru bo che ru 'gyur :
go sla khyer bde 'di 'dra gzhan na med :
zab pa'i phyir na rin chen gter du sbas :
skal ldan las can snying gi bu mchog gcig :
phyi ma'i dus su phyogs 'dir 'byung ngam sems :
de yi gdul bya bod khams kun la 'byung :
skal ldan skyes mchog de dang 'di 'phrod shog :[ \u0f88\u0f88\u0f88\u0f88 ]gter rgya :
e ma jo sras snang ba gu yang ba /
khu ston rdo rje gling pa bdag gis ni /
o rgyan mkha' 'gro'i lung byon te /
glang lo zla ba dgu pa'i tshes gsum dgong mor /
las ldan slob ma bsod nams mgon po dang bsdongs te /
klu bdud dang gnam sman dkar mo gnas pa'i gnas /
um steng mtsho mo me long 'gram nas gdan drangs te /
sngan lung dang chu'i phu /
chos rdzong sgang du /
skal ldan gyi slob ma skyes mchog gser gling pas bskul te /
tshes bcu gcig la /
o rgyan bla dpe dkrug yig las dag par phab bo //
o rgyan nyid kyis lung bstan 'dug pa'i phyir //
shog ser bla dpe dang bcas pa lhag ma ma lus par gtad do //
de yi dge bas khams gsum gyi sems can thams cad thugs rje chen po'i zhing du grol bar gyur cig
/rigs drug 'khor ba dong nas sprugs par shog cig
/dge'o //
dge'o //
dge'o //
sarba mang+ga laM//

//
