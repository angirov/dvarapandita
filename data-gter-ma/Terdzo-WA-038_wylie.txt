\u0f88
tshe sgrub lcags kyi bang mdzod sgrub thabs kun gyi yang snying bzhugs so :
:
\u0f88\u0f88\u0f88\u0f88\u0f88\u0f88\u0f88\u0f88
gzhom gzhig bral ba'i ye shes sku :
'od dpag med la phyag 'tshal lo :
bdag 'dra pad+ma 'byung gnas kyis :
mA ra tI ka'i brag phug tu :
tshe yi rig 'dzin bsgrubs pa'i dus :
tshe dpag yab yum dngos su byon :
dbang bskur byin brlabs grub pa thob :
skye 'chi med pa'i sku brnyes te :
ma 'ongs 'gro la brtse phyir du :
tshe sgrub brgya dang rtsa brgyad sbas :
khyad par lcags kyi bang mdzod 'di :
sgrub thabs kun gyi yang snying yin :
'di nyid sgrub pa'i rnal 'byor la :
dus min 'chi ba mi 'byung ste :
dus zad pa yi mi yin yang :
lo gsum 'chi ba bzlog par 'gyur :
sa ma ya rgya rgya rgya :
nyams su blang ba'i rim pa ni :
sgrub pa'i dkyil 'khor 'dzom na legs :
tshom bu dag la brten kyang rung :
gtor ma tshe bum ril bus bskor :
gsang bum chang dang 'o mas gang :
tshe mda' tshe dar tshe nas dang :
mchod pa'i bye brag dpag med bsham :
sngon du skyabs 'gro sems bskyed byas :
rang nyid lha yi nga rgyal gyis :
bar chad bgegs la bka' bsgo ni :
hU~M:
nga ni pad+ma he ru ka :
nyon cig tshe yi bar chad bdud :
gnas 'dir ma 'dug gzhan du dengs :
gal te mi 'gro bgegs byed na :
bdag nyid dpal gyi thugs ka nas :
snang srid khro bo khro mos khengs :
me rlung mtshon cha thog ser 'phro :
log 'dren brlag par gdon mi za :
oM shrI pad+ma kro d+ha ma hA b+hai ra wa hU~M phaT:
sarba big+h+nAnaM uts+tsha ta ya hU~M phaT:
gu gul bdug cing thun gyis brab :
de nas mtshams bcad bya ba ni :
hU~M:
bdag nyid drag po'i thugs ka nas :
sprul pa'i khro bos snang srid khyab :
phyogs mtshams thams cad mtshon chas bskor :
me dpung rdo rje'i gur khang 'bar :
oM shrI pad+ma kro d+ha ma hA b+hai ra wa hU~M phaT:
badzra rak+Sha rak+Sha hU~M:
de nas yan lag bdun pa ni :
hrI:
nub phyogs bde chen zhing khams nas :
'chi med tshe yi lha tshogs gshegs :
pad+ma nyi zla'i gdan la bzhugs :
lus ngag yid gsum gus phyag 'tshal :
phyi nang gsang gsum mchod pa 'bul :
nyams chag sdig sgrib mthol zhing bshags :
bsod nams kun la yi rang ngo :
chos kyi 'khor lo bskor bar bskul :
mya ngan mi 'da' gsol ba 'debs :
dge rtsa 'gro drug yongs la bsngo :
skye 'chi med pa'i lus thob shog :
de nas byin dbab bya ba ni :
hrI:
mi mngon dbyings kyi zhing khams nas :
'chi med tshe yi lha tshogs rnams :
gnas mchog 'di ru byin phob la :
sgrub mchog bdag la dbang skur cig :
oM AHhU~M a mi de wa sa pa ri wA ra badzra sa mA dzaHpra be sha ya a A:
de nas mchod pa byin rlabs ni :
oM AHhU~M:
'dir bshams zag med mchod pa'i sprin :
rab 'byams nam mkha'i mtha' mnyam ni :
'dod pa'i yon tan lnga dang ldan :
ye shes bdud rtsi'i rgya mtshor gyur :
oM AHhU~M ha ho hrI:
oM b+h+rU~M trAM hrIHA:
pany+tsa a mr-ita rak+ta b+ha liM ta hU~M hrIHthA:
oM badzra ar+g+haM AHhU~M:
puSh+pe\u0f8e
d+hU pe\u0f8e
A lo ke\u0f8e
gan+d+he\u0f8e
nai wid+ya\u0f8e
shab+da AHhU~M:
de nas ting 'dzin rnam gsum ni :
oM AHhU~M:
smra bsam brjod 'das de bzhin nyid :
dbyings dang ye shes gnyis su med :
rang rig ma 'gags yi ge hrI:
bde stong zung 'jug nyams rtsal 'bar :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
d+harma d+hA tu swa b+hA wa shud+d+ho\u0f85 haM:
hrIHtsit+ta badzra sa mA ti hU~M:
de nas gzhal yas lha bskyed ni :
bdag mdun dbyer med 'di ltar bsgom :
hrI:
g.yo med chos sku'i mkha' dbyings su :
'khrul med bde stong dkyil 'khor shar :
sra zhing mkhregs pa las grub pa'i :
rdo rje rgya gram lte ba ru :
'od lnga'i rang mdangs gzhal yas khang :
pho brang phyi nang mtshan nyid rdzogs :
gru chad bar khyams sgo khyud mdzes :
pad 'dab phyi nang thams cad kyang :
dkar ser dmar ljang 'od du 'bar :
'khor yug rdo rje'i ra bas bskor :
phyi nang sgrib med 'ja' 'od klong :
dbus su rma bya bsnol ba'i steng :
lcags kyi pad+ma sra zhing brtan :
tsha grang 'od 'bar brtsegs pa'i khrir :
hrIHyig dmar po'i 'phro 'du las :
bcom ldan mgon po tshe dpag med :
sku mdog pad+ma rA ga'i mdog :
zhal gcig phyag gnyis longs spyod rdzogs :
mtshan dang dpe byad rgyan gyis mdzes :
phyag gnyis mnyam gzhag tshe bum 'dzin :
zhabs gnyis rdo rje skyil krung bzhugs :
spyan dkyus ring zhing zhal bzhad 'dzum :
dbu skra thor tshug bcings lhag grol :
dar dang rin chen sna tshogs brgyan :
ba spu'i bu ga thams cad na :
longs sku'i zhing khams re re gnas :
'ja' 'od thig le thig phran dbus :
tshe bsod rgyas pa'i tshul du gsal :
gos dkar mo dang dbyer med 'khril :
hrI:
bcom ldan mgon po'i mdun phyogs g.yas :
pad+ma ge sar gdan steng du :
rig 'dzin pad+ma tshe dpag med :
dkar gsal mda' dar tshe bum bsnams :
rgyan dang cha lugs gtso dang mtshungs :
man+dA ra dang dbyer med 'khril :
sku las 'od zer dkar po 'phros :
'byung ba'i bcud dang skye 'gro'i tshe :
thams cad sdud pa'i tshul du gsal :
hrI:
bcom ldan mgon po'i mdun phyogs g.yon :
shing lo 'bras bu rgyas pa'i dbus :
mkha' 'gro tshe bdag dkar mo ni :
zhal gcig phyag gnyis tshe bum bsnams :
dar dang rin chen rgyan gyis mdzes :
zhabs gnyis bzhengs pa'i stabs kyis bzhugs :
sku las 'od zer sngon po 'phro :
tshe la dbang ba thams cad kyis :
mthu stobs byin rlabs sdud par byed :
hrI:
dkyil 'khor tshom bu'i shar phyogs su :
bcom ldan rdo rje tshe dpag med :
sku mdog dkar po longs spyod rdzogs :
rdo rje g.yas la tshe bum g.yon :
dar dang rin chen rgyan gyis mdzes :
skyil krung sangs rgyas spyan ma 'khril :
me long ye shes rang mdangs las :
zhe sdang 'joms pa'i tshul du gsal :
hrI:
dkyil 'khor tshom bu'i lho phyogs su :
bcom ldan rin chen tshe dpag med :
sku mdog ser po longs spyod rdzogs :
rin chen g.yas la tshe bum g.yon :
dar dang rin chen rgyan gyis mdzes :
skyil krung mA ma kI dang sbyor :
mnyam nyid ye shes rang mdangs las :
nga rgyal 'joms pa'i tshul du gsal :
hrI:
dkyil 'khor tshom bu'i nub phyogs su :
bcom ldan pad+ma tshe dpag med :
sku mdog dmar po longs spyod rdzogs :
pad+ma g.yas la tshe bum g.yon :
dar dang rin chen rgyan gyis mdzes :
skyil krung pad+ma mkha' 'gro 'khril :
sor rtog ye shes rang mdangs las :
'dod chags 'joms pa'i tshul du gsal :
hrI:
dkyil 'khor tshom bu'i byang phyogs su :
bcom ldan karma tshe dpag med :
sku mdog ljang khu longs spyod rdzogs :
rgya gram g.yas la tshe bum g.yon :
dar dang rin chen rgyan gyis mdzes :
skyil krung dam tshig sgrol dang 'khril :
bya grub ye shes rang mdangs las :
phrag dog 'joms pa'i tshul du gsal :
de yi phyi rim 'dab brgyad la :
shar du rdo rje tshe bdag mo :
sku mdog dkar mo shel bum bsnams :
lho ru rin chen tshe bdag mo :
sku mdog ser mo gser bum bsnams :
nub tu pad+ma tshe bdag mo :
sku mdog dmar mo zangs bum bsnams :
byang du las kyi tshe bdag mo :
sku mdog ljang mo g.yu bum bsnams :
kun kyang dar dang rin chen brgyan :
sgeg cing chags pa'i nyams dang ldan :
zhabs gnyis rdo rje skyil krung bzhugs :
shar lhor rdo rje mgyogs ma dkar :
mda' dar rdo rje lcags kyu 'dzin :
lho nub rin chen mgyogs ma ser :
mda' dar rin chen zhags pa 'dzin :
nub byang pad+ma'i mgyogs ma dmar :
mda' dar pad+ma lcags sgrog 'dzin :
byang shar las kyi mgyogs ma ljang :
mda' dar rgya gram dril bu 'dzin :
kun kyang dar dang rin chen brgyan :
me tog sna tshogs do shal 'phyang :
zhabs gnyis brkyang bskum gar gyis bzhugs :
rang rang sprul pa khri 'bum 'phro :
shar sgor rdo rje lcags kyu dkar :
khro bo'i chas rdzogs 'gugs byed bsnams :
rdo rje mkha' 'gro sku la 'khril :
gyad kyi dor stabs tshul du bzhugs :
lho sgor rin chen zhags pa ser :
khro bo'i chas rdzogs 'ching byed bsnams :
rin chen mkha' 'gro sku la 'khril :
gyad kyi 'dor stabs tshul du bzhugs :
nub sgor pad+ma lcags sgrog dmar :
khro bo'i chas rdzogs sdom byed bsnams :
pad+ma mkha' 'gro sku la 'khril :
gyad kyi 'dor stabs tshul du bzhugs :
byang sgor las byed dril bu ljang :
khro bo'i chas rdzogs myos byed bsnams :
las kyi mkha' 'gro sku la 'khril :
gyad kyi 'dor stabs tshul du bzhugs :
phyi rim 'khor yug chen po la :
rdo rje rin chen pad+ma las :
tshe bdag pho mo thams cad dang :
tshe la dbang ba'i rig 'dzin tshogs :
dpag med nam mkha'i sprin ltar gtibs :
ma 'dres yongs rdzogs dkyil 'khor lha :
me long nang gi gzugs brnyan bzhin :
stong gsal ngang du gnas par gyur :
oM b+h+rU~M A yuHhU~M nr-i dza :
oM AHhU~M:
a mi de wa sa pa ri wA ra badzra sa ma ya dza dza :
dzaHhU~M baM ho :
de nas spyan 'dren bya ba ni :
lha rdzas la sogs dri bzang bsreg :
mda' dar g.yab cing rol mo sgrog :
gdung ba drag pos 'di skad do :
hrI:
phyogs bcu'i mu med zhing khams nas :
rgyal ba rgya mtsho sku bzhengs shig :
rang bzhin rnam dag zhing khams nas :
zhi khro rab 'byams sku bzhengs shig :
o rgyan mkha' spyod zhing khams nas :
ma rgyud mkha' 'gro sku bzhengs shig :
spyi gtsug pad zla'i gdan steng nas :
rtsa ba'i bla ma sku bzhengs shig :
dur khrod chen po'i gnas brgyad nas :
ma mgon lcam dral sku bzhengs shig :
gnas dang yul gyi zhing khams nas :
zhing skyong pho mo sku bzhengs shig :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
hrI:
nub phyogs bde chen dag pa'i zhing :
pad+ma 'bar ba'i nags tshal nas :
bcom ldan mgon po tshe dpag med :
gos dkar mo yi yum dang bcas :
tshe dbang rig 'dzin thams cad dang :
pad+ma rigs kyi 'khor gyis bskor :
gdung ba drags pos spyan 'dren na :
thugs rje'i dbang gis gshegs su gsol :
hrI:
rnga yab za byed srin po'i yul :
'ja' tshon sna lnga'i gur khyim nas :
rig 'dzin pad+ma tshe dpag med :
man+dA ra ba yum dang bcas :
dpa' bo mkha' 'gro grangs med dang :
rig 'dzin grub thob rgya mtshos bskor :
gdung ba drags pos spyan 'dren na :
thugs dam dbang gis gshegs su gsol :
hrI:
brag phug mA ra ti ka'i gnas :
me tog shing lo rgyas pa'i dbus :
mkha' 'gro tshe bdag dkar mo ni :
tshe la dbang ba'i lha mor bcas :
gnas gsum mkha' 'gro mang po dang :
grub pa'i lha mo rnams kyis bskor :
gdung ba drags pos spyan 'dren na :
thugs dam dbang gis gshegs su gsol :
hrI:
shar phyogs mngon dga'i zhing khams nas :
rdo rje tshe dpag gshegs su gsol :
lho phyogs dpal mdzes zhing khams nas :
rin chen tshe dpag gshegs su gsol :
nub phyogs bde chen zhing khams nas :
pad+ma tshe dpag gshegs su gsol :
byang phyogs las rdzogs zhing khams nas :
karma tshe dpag gshegs su gsol :
phyogs bzhi mtshams brgyad dkyil 'khor nas :
tshe bdag bzhi dang mgyogs ma bzhi :
sgo ba sgo ma rig 'dzin tshogs :
yab yum sprul pa yang sprul bcas :
tshe la dbang ba thams cad kun :
gdung ba drags pos spyan 'dren na :
thugs dam dbang gis gshegs nas kyang :
byin chen phob la dbang chen skur :
ye shes pa dang dam tshig pa :
chu la chu bzhag ji bzhin du :
lhan cig 'dres pa'i ngo bo ni :
bde ba chen por e ma ho :
de nas bzhugs su gsol ba ni :
hrI:
pad+ma nyi zla'i gdan steng du :
'gyur med tshe lha'i lha tshogs rnams :
dgyes shing brtan par bzhugs nas kyang :
'chi med tshe yi dngos grub stsol :
oM AHhU~M:
a mi de wa sa pa ri wA ra sa ma ya tiSh+Tha lhan :
gus pas lha phyag 'tshal ba ni :
e ma ho :
rdo rje lta bu'i sku brnyes nas :
tshe yi dngos grub stsol mdzad pa'i :
skye 'chi med pa'i lha tshogs la :
zhing gi rdul snyed sprul phyag 'tshal :
a mi de wa sa pa ri wA ra a ti pU ho pra ti dza ho :
de nas mchod pa 'bul ba ni :
ho :
mchod yon me tog bdug spos me :
dri mchog zhal zas rol mo dbyangs :
'chi med rdo rje'i lha tshogs la :
gus pas 'bul lo 'chi med stsol :
ar+g+haM puSh+pe d+hU pe A lo ke gan+d+he nai wid+ya shab+da pU tsa haM:
ho :
mdzes snyan dri bzang mngar ba'i ro :
reg 'jam mchog gi dga' ba che :
'chi med rdo rje'i lha tshogs la :
gus pas 'bul lo 'chi med stsol :
rU pa shab+da gan+d+he ra sa spar+she pU dza AHhU~M:
ho :
thabs shes zung 'jug gnyis med sbyor :
'khor 'das ro gcig ngang du bsgral :
'chi med rdo rje'i lha tshogs la :
gus pas 'bul lo 'chi med stsol :
bo d+hi tsit+ta ga Na gu h+ya pU tsa ho :
ho :
'chi med sman dang chags pa'i khrag :
brjid ldan gtor ma ri ltar spungs :
'chi med rdo rje'i lha tshogs la :
gus pas 'bul lo 'chi med stsol :
pany+tsa a mr-ita rak+ta ba liM ta kha kha khA hi khA hi :
de nas bstod pa bya ba ni :
hU~M hrI:
bde bar gshegs pa bcom ldan 'das :
'gro ba'i mgon po 'od dpag med :
thugs rje chen po'i rjes chags mdzad :
skyob pa mtshungs med khyod la bstod :
hrI:
skye 'chi med pa ye shes lus :
mtshan dpes rab brgyan bye ru'i mdangs :
bgres rgud mi mnga' gzhon tshul ldan :
rdo rje'i sku la phyag 'tshal bstod :
hrI:
ma 'gags thabs spyod bdud rtsi'i sgra :
yan lag drug cu'i dbyangs ldan zhing :
'chal tshig mi mnga' yid 'ong tshig :
rdo rje'i gsung la phyag 'tshal bstod :
hrI:
mtha' dbus med pa chos kyi dbyings :
shes bya sna tshogs ji bzhin mkhyen :
spros pa mi mnga' bde stong rgyun :
rdo rje'i thugs la phyag 'tshal bstod :
hrI:
nam mkha'i mdzod 'dzin ye shes che :
bde legs phun tshogs dngos grub ster :
'khrul pa mi mnga' lhun gyis grub :
yon tan rab rdzogs khyod la bstod :
hrI:
gang la gang 'dul der ston zhing :
rnam pa bzhi yis 'gro kun 'dul :
skyo ngal mi mnga' thugs rje'i bdag :
phrin las rab rdzogs khyod la bstod :
hrI:
dmar gsal mnyam gzhag tshe bum 'dzin :
longs spyod rdzogs pa'i cha lugs can :
dar dang rin chen mdzes pas spras :
gzi brjid rgyal po'i sku la bstod :
gsang ba'i yum mchog gos dkar mo :
dmar ser gzhon tshul bde ba rgyas :
mda' dar tshe bum yab la 'khril :
dbang mo tshe bdag khyod la bstod :
hrI:
dkar gsal mda' dar tshe bum 'dzin :
longs sku dar dang rin chen brgyan :
mngal skyes ma gos lhun gyis grub :
bstan pa'i sgron me khyod la bstod :
gsang ba'i yum mchog man+dA ra :
mu tig mdangs mtshungs yab la 'khril :
lcags phur tshe bum phyag na bsnams :
spyi dpal DA ki khyod la bstod :
hrI:
sgyu ma lta bu'i ting 'dzin brnyes :
chu shel mdangs mtshungs tshe bum 'dzin :
grub pa'i lha mo kun gyi gtso :
tshe bdag dkar mo khyod la bstod :
hrI:
me long ye shes rnam par dag :
rdo rje tshe yi dngos grub brnyes :
dung mdog rtse lnga tshe bum 'dzin :
thugs mchog rdo rje khyod la bstod :
gsang ba'i yum mchog sangs rgyas spyan :
dkar mo gzhon tshul tshe bum 'dzin :
bde ba chen pos yab la 'khril :
sa khams rnam dag khyod la bstod :
hrI:
mnyam nyid ye shes rnam par dag :
rig 'dzin tshe yi dngos grub brnyes :
gser mdog nor bu'i tshe bum 'dzin :
yon tan rdo rje khyod la bstod :
gsang ba'i yum mchog mA ma kI:
sngon mo gzhon tshul tshe bum 'dzin :
bde ba chen pos yab la 'khril :
chu khams rnam dag khyod la bstod :
hrI:
sor rtog ye shes rnam par dag :
pad+ma tshe yi dngos grub brnyes :
zangs mdog me tog tshe bum 'dzin :
gsung mchog rdo rje khyod la bstod :
yum mchog pad+ma mkha' 'gro ni :
dmar mo gzhon tshul tshe bum 'dzin :
bde ba chen pos yab la 'khril :
me khams rnam dag khyod la bstod :
hrI:
bya ba grub pa'i ye shes sku :
phrin las tshe yi dngos grub brnyes :
g.yu mdog rgya gram tshe bum 'dzin :
karma rdo rje khyod la bstod :
gsang ba'i yum mchog dam tshig sgrol :
ljang mo gzhon tshul tshe bum 'dzin :
bde ba chen pos yab la 'khril :
rlung khams rnam dag khyod la bstod :
hrI:
tshe bdag dkar mo shel bum bsnams :
'byung ba chu bcud sdud mdzad ma :
khrag gi khams la stsol mdzad ma :
rdo rje gsang ba'i yum la bstod :
hrI:
tshe bdag ser mo gser bum bsnams :
'byung ba sa bcud sdud mdzad ma :
sha yi khams la stsol mdzad ma :
rin chen gsang ba'i yum la bstod :
hrI:
tshe bdag dmar mo zangs bum bsnams :
'byung ba me bcud sdud mdzad ma :
drod kyi khams la stsol mdzad ma :
pad+ma gsang ba'i yum la bstod :
hrI:
tshe bdag ljang mo g.yu bum bsnams :
'byung ba rlung bcud sdud mdzad ma :
dbugs kyi khams la stsol mdzad ma :
karma gsang ba'i yum la bstod :
hrI:
pho nya dkar mo gzi brjid can :
mda' dar lcags kyus dri za sdud :
tshe yi dngos grub gnad nas 'gugs :
rdo rje mgyogs ma khyod la bstod :
hrI:
pho nya ser mo gzi brjid can :
mda' dar zhags pas gshin rje sdud :
tshe yi dngos grub gnad nas 'gugs :
rin chen mgyogs ma khyod la bstod :
hrI:
pho nya dmar mo gzi brjid can :
mda' dar lcags sgrog chu lha sdud :
tshe yi dngos grub gnad nas 'gugs :
pad+ma'i mgyogs ma khyod la bstod :
hrI:
pho nya ljang mo gzi brjid can :
mda' dar dril bus gnod sbyin sdud :
tshe yi dngos grub gnad nas 'gugs :
las kyi mgyogs ma khyod la bstod :
hrI:
dkyil 'khor shar sgo srung mdzad pa :
lcags kyu dang ni lcags kyu ma :
khros pa'i cha lugs 'gugs byed bsnams :
lha bdud 'joms mdzad khyod la bstod :
hrI:
dkyil 'khor lho sgo srung mdzad pa :
zhags pa dang ni zhags pa ma :
khros pa'i cha lugs 'ching byed bsnams :
'chi bdag bdud 'joms khyod la bstod :
hrI:
dkyil 'khor nub sgo srung mdzad pa :
lcags sgrog dang ni lcags sgrog ma :
khros pa'i cha lugs sdom byed bsnams :
nyon mongs bdud 'joms khyod la bstod :
hrI:
dkyil 'khor byang sgo srung mdzad pa :
dril bu dang ni dril bu ma :
khros pa'i cha lugs myos byed bsnams :
phung po'i bdud 'joms khyod la bstod :
gzhan yang drang srong rig 'dzin tshogs :
tshe la dbang ba thams cad kun :
rgyan dang cha lugs sna tshogs 'chang :
tshe bdag pho mo khyod la bstod :
(bru~M)
de nas bshags pa bya ba ni :
ho :
dgongs shig rdo rje tshe yi lha :
bdag cag ma rig dbang gyur pas :
bskal pa sngon nas da lta'i bar :
'gal 'khrul nyams chag ci bgyis bshags :
yi ge brgya pa brjod :
de nas dzapa? la 'jug pa ni :
tshe lha rnams kyi thugs ka ru :
pad+ma 'dab brgyad lte ba la :
rdo rje nas 'bras tsam gyi dbus :
nyi zla yungs 'bru phyed gshag steng :
pho rgyud rnams la yi ge hrI:
mo rgyud rnams la yi ge A:
ba spus bris pa lta bu'i mthar :
sngags phreng bskor ba lu gu rgyud :
me long nang gi gzugs ltar gsal :
de las 'od zer phyogs bcur 'phros :
rgyal ba zhi khro rab 'byams dang :
tshe lha drang srong rig 'dzin sogs :
tshe la dbang ba thams cad kyi :
sku gsung thugs kyi byin rlabs dang :
bkrag mdangs gzi brjid mthu stobs kun :
'od zer dmar po'i rnam par bsdus :
rang gi gnas lngar thim par bsam :
slar yang 'od zer mthing ga 'phros :
'byung ba nam mkha'i bcud rnams bsdus :
yi ge hU~M gi rnam par gyur :
rang gi sems la thim par bsam :
'od zer ser po phyogs bcur 'phros :
'byung ba sa yi bcud rnams bsdus :
yi ge laM gyi rnam par gyur :
rang gi sha la thim par bsam :
'od zer dkar po phyogs bcur 'phros :
'byung ba chu yi bcud rnams bsdus :
yi ge baM gyi rnam par gyur :
rang gi khrag la thim par bsam :
'od zer dmar po phyogs bcur 'phros :
'byung ba me yi bcud rnams bsdus :
yi ge raM gyi rnam par gyur :
rang gi drod la thim par bsam :
'od zer ljang gu phyogs bcur 'phros :
'byung ba rlung gi bcud rnams bsdus :
yi ge yaM gyi rnam par gyur :
rang gi dbugs la thim par bsam :
slar yang 'od zer sna tshogs 'phros :
'khor mang drag rtsal stobs ldan sogs :
tshe bsod can rnams thams cad dang :
skye 'gro sems can kun la phog :
tshe bsod dpal 'byor dbang thang bsdus :
yi ge nr-i yi rnam par gyur :
rang gi snying la thim par bsam :
'od zer dkar ser dmar ljang dang :
dzaHhU~M baM hoH'i yi ge 'phros :
tshe srog gdon gyis khyer ba rnams :
'od kyis rang dbang med par bkug :
'chi med bdud rtsi'i rnam par gyur :
spyi bo'i gtsug nas mar la thim :
rang gi lus rnams mer gyis khengs :
'chi med srog rtsa 'grub par bsam :
rang nyid tshe dpag gsal ba yi :
srog rtsa lcags las grub pa dang :
lcags kyi pad 'dab 'brel bar dmigs :
yi ge kaM la rig pa gtad :
srog gcod spangs la sngags 'di bzla :
oM a mA ra Ni dzI wan+ti swA hA:
zhes dang :
oM b+h+rU~M A yuHhU~M nr-i dza :oM hrIHpad+ma d+ha ra A yuHsid+d+hi dza :
oM ma hA gu ru pad+mA ka ra A yur+dz+nyA na puN+ye sid+d+hi dzaHhU~M tiSh+Tha badzra b+h+rU~M:
hrI:DA ki nI A yur+dz+nyA na hU~M b+h+rU~M:
oM ak+Sho b+h+ya badzra A yuHsid+d+hi hU~M:
oM rat+na saM b+ha wa A yuHsid+d+hi trAM:
oM pad+ma d+ha ra A yuHsid+d+hi hrI:
oM a mo g+ha karma A yuHsid+d+hi A:
oM de wI ha ri ni sa A yur+dz+nyA na puN+ye sid+d+hi dza :
nr-i b+h+rU~M dzaHhU~M baM ho :
rtsa sngags bye ba grangs dang sbyar :
gzhan rnams skabs dang bstun cing bzla :
sgrub cing nyams su blangs gyur na :
dus min 'chi ba bzlog par nges :
tshe zad yin yang lo gsum thar :
mi lo bcu gnyis bsgrubs gyur na :
'chi med 'grub par the tshom med :
lcags kyi srog rtsa 'grub pa yin :
gnas skabs bsgrubs pa'i 'grub rtags ni :
sna bug g.yas nas dbugs mi rgyu :
rmi lam lcags kyi rdo rje mthong :
lus la go khrab gyon pa dang :
chu chen brgal dang g.yang las thar :
seng+ge zhon dang nyi zla bzung :
lcags kyi khang par 'dug pa sogs :
'grub rtags yin pas dus min gyi :
'chi ba bzlog par the tshom med :
srog gcod spang ba dam tshig yin :
sa ma ya rgya rgya rgya :
gnyis pa tshe 'gugs byed pa ni :
mched dang lcam dral thams cad 'dus :
spos dang dri bzang shing rnams bsreg :
dbyangs snyan rol mo'i sgra yis bskul :
mda' dar g.yab cing 'di skad do :
hrI:
bcom ldan mgon po tshe dpag med :
gsang ba'i yum mchog gos dkar mo :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
srog gi khams nas tshe nyams na :
nam mkha'i khams nas bcud bsdus te :
'od zer mthing kha'i tshul du stsol :
'khor lo hU~M gis rgyas thob cig :
hrI:
pad+ma 'byung gnas tshe dpag med :
man+dA ra ba yum dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
hrI:
lha mo tshe bdag dkar mo ni :
grub pa'i lha mo rnams dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
hrI:
bcom ldan rdo rje tshe dpag med :
sangs rgyas spyan ma yum dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
khrag gi khams nas tshe nyams na :
chu yi khams nas bcud bsdus te :
'od zer dkar po'i tshul du stsol :
rdo rje hrIHyis rgyas thob cig :
hrI:
bcom ldan rin chen tshe dpag med :
yum chen mA ma kI dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
sha yi khams nas tshe nyams na :
sa yi khams nas bcud bsdus te :
'od zer ser po'i tshul du stsol :
rin chen swA yis rgyas thob cig :
hrI:
bcom ldan pad+ma tshe dpag med :
pad+ma mkha' 'gro yum dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
drod kyi khams nas tshe nyams na :
me yi khams nas bcud bsdus te :
'od zer dmar po'i tshul du stsol :
pad+ma AHyis rgyas thob cig :
hrI:
bcom ldan karma tshe dpag med :
dam tshig sgrol ma yum dang bcas :
khyed kyi thugs dam dus la bab :
'chi med tshe yi dngos grub stsol :
bla tshe srog tshe dbugs tshe sogs :
nyams pa thams cad 'gugs par mdzod :
'byung ba'i bcud dang skye 'gro'i tshe :
ma lus bdag la gnang du gsol :
dbugs kyi khams nas tshe nyams na :
rlung gi khams nas bcud bsdus te :
'od zer ljang gu'i tshul du stsol :
rgya gram hA yis rgyas thob cig :
hrI:
shar gyi phyogs nas tshe 'gugs ma :
dkar mo tshe bdag dus la bab :
shel bum rdo rje tshe yis bkang :
spyi bo'i gtsug nas dbang skur cig :
bla srog tshe bsod ma lus kun :
yar ba khug la nyams pa gsos :
gas pa sbyor la chad pa mthud :
rdo rje rigs kyi tshe khug cig :
hrI:
lho yi phyogs nas tshe 'gugs ma :
ser mo tshe bdag dus la bab :
gser bum rdo rje tshe yis bkang :
spyi bo'i gtsug nas dbang skur cig :
bla srog tshe bsod ma lus kun :
yar ba khug la nyams pa gsos :
gas pa sbyor la chad pa mthud :
rin chen rigs kyi tshe khug cig :
hrI:
nub kyi phyogs nas tshe 'gugs ma :
dmar mo tshe bdag dus la bab :
zangs bum rdo rje tshe yis bkang :
spyi bo'i gtsug nas dbang skur cig :
bla srog tshe bsod ma lus kun :
yar ba khug la nyams pa gsos :
gas pa sbyor la chad pa mthud :
pad+ma rigs kyi tshe khug cig :
hrI:
byang gi phyogs nas tshe 'gugs ma :
ljang mo tshe bdag dus la bab :
g.yu bum rdo rje tshe yis bkang :
spyi bo'i gtsug nas dbang skur cig :
bla srog tshe bsod ma lus kun :
yar ba khug la nyams pa gsos :
gas pa sbyor la chad pa mthud :
karma rigs kyi tshe khug cig :
hrI:
shar lho'i phyogs nas tshe 'gugs ma :
rdo rje mgyogs ma'i dus la bab :
tshe mda' g.yas la lcags kyu g.yon :
rgyal rigs tshe bsod dbang thang dang :
dri zas phrogs pa'i tshe khug la :
rnal 'byor bdag la bstsal nas kyang :
mi 'gyur rdo rje'i rgyas thob cig :
hrI:
lho nub phyogs nas tshe 'gugs ma :
rin chen mgyogs ma'i dus la bab :
tshe mda' g.yas la zhags pa g.yon :
rje'u rigs tshe bsod dbang thang dang :
gshin rjes phrogs pa'i tshe khug la :
rnal 'byor bdag la bstsal nas kyang :
bsam 'phel nor bu'i rgyas thob cig :
hrI:
nub byang phyogs nas tshe 'gugs ma :
pad+ma mgyogs ma'i dus la bab :
tshe mda' g.yas la lcags sgrog g.yon :
bram ze'i tshe bsod dbang thang dang :
klu yis phrogs pa'i tshe khug la :
rnal 'byor bdag la bstsal nas kyang :
ma chags pad+ma'i rgyas thob cig :
hrI:
byang shar phyogs nas tshe 'gugs ma :
las kyi mgyogs ma'i dus la bab :
tshe mda' g.yas la dril bu g.yon :
dmangs rigs tshe bsod dbang thang dang :
gnod sbyin phrogs pa'i tshe khug la :
rnal 'byor bdag la bstsal nas kyang :
lhun grub rgya gram rgyas thob cig :
hrI:
tshe bcud srog bcud 'byung ba'i bcud :
yi ge nr-i yig rnam par sdus :
rang gi gnas lngar gnyis med thim :
phyag rgya bdun gyis rgyas btab bo :
d+harma d+hA tu mU dra hU~M hU~M:
pra dz+nyA u pa mu dra hU~M hU~M:
karma kA ya wA ka tsit+ta mu dra hU~M hU~M:
dz+nyA na tsa tur mu dra hU~M hU~M:
bud+d+ha pany+tsa mu dra hU~M hU~M:
ta kr-ita h+ya g+h+rI wa mu dra hU~M hU~M:
badzra mu dra hU~M hU~M:
oM su pra tiSh+Tha badzrA ya swA hA:
zhes brjod cing me tog 'thor :
lus la rdo rje'i go khrab gyon nas 'od 'khyil bar bsam :
hrI:
dang po chos kyi dbyings kyi rgya :
gnyis pa thabs dang shes rab rgya :
gsum pa sku gsung thugs kyi rgya :
bzhi pa ye shes bzhi yi rgya :
lnga pa sangs rgyas rigs lnga'i rgya :
drug pa dbang chen rta mgrin rgya :
bdun pa 'gyur med rdo rje'i rgya :
phyag rgya bdun gyi rgyas gdab bo :[ \u0f88 ]gtor ma rang gi spyi bor bzhag :
tshe zan brten cing tshe chang btung :
rjes chog bla ma'i gzhung du gsal :
ma 'ongs skyes bu dad ldan rnams :
pad 'byung tshad mar 'dzin pa dang :
'chi med rig 'dzin bsgrub 'dod na :
tshe sgrub 'di la 'bad par rigs :
sa ma yA rgya rgya rgya :
bka' 'di rA hu la yis srungs :
dus bab las can bu la sprod :
rak+sha rA hu la sa ma ya ha na ha na rak+Sha rak+Sha :
kho bo rol pa'i rdo rjes gter nas spyan drangs pa'o //

//
