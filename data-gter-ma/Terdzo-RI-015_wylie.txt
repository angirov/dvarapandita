blo bcos te las kyi dbu drang ba ni /
khyad par gyi theg pas 'dul ba'i yul la /
khyad par can gyi 'dul byed zab mo brtsam par bya'o snyam du lhag pa'i bsam pa rtse gcig pas /
hU~M/
gdod nas ma skyes rnam dag chos kyi sku //
chos nyid byang chub sems su dbyer med kyang //
srid pa srog gis bsdus pa'i 'jig rten pa //
log rtog dngos por gol ba'i dbang gis na //
nyon mongs brgyad khri bzhi stong rang las byung //
sdug bsngal brgyad dang gsum gyis gzir ba rnams //
rgyu 'bras theg pa gzhan gyis mi 'dul te //
gsang sngags gsang chen nges pa'i dus la bab //
na mo hU~M/
srid pa phyi nang snod bcud thams cad ni //
snyigs ma lnga dang skye 'gro ma lus kun //
thams cad sangs rgyas nyid kyi rang bzhin pas //
thabs la mkhas pas 'di ltar brtag cing bsgom //
zhes pas sems bskyed gsal gdab cing /
na mo hU~M gis gzi byin bskyed do ///
/
!
gtor ma raM yaM khaM gis bsregs gtor bkrus /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M gis byin gyis brlabs /
b+hU mi pa ti sa pa ri wA ra badzra sa mA dzaHsa spyan drangs /
b+hU mi pa ti sa pa ri wA ra a kA ro sogs gsum gyis gtor ma bsngos la /
gang dag 'dir gnas lha dang klu
/gnod sbyin srin po'am gzhan dag la //
dkyil 'khor don du sa phyogs 'di //
bdag zhu khyed kyis bstsal du gsol //
zhes lan gsum gsol bas gnang ba byin par bsam zhing /
gtor ma gnyis pa /
oM sarba big+h+nAM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM swA hA/
zhes lan gsum gyis bsngos la /
hU~M/
rnal 'byor chen po'i dkyil 'khor 'dir //
gsang ba'i dam can so so nas //
'du ba'i lha ni ma gtogs pa //
thams cad thugs rjes bskangs zin gyis //
da lta nyid du so sor dengs //
ci ste mi 'gro 'dug gyur na //
rdo rje khro bo'i tshogs rnams kyis //
de ma thag tu bkas nas ni //
bdun rgyud rigs kyang brlag par 'gyur //
ces bka' bsgos la /
bgegs rnams /
hU~M hU~M hU~M bi shwa badzra kro d+ha dz+wa la maN+Da la phaT phaT phaT/
ha la ha la ha la hU~M/
zhes drag sngags thun brab spos rol dang bcas pas bskrad la bsrung ba'i 'khor los mtshams gcod do ///
/
