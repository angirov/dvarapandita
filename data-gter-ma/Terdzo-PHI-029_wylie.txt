\u0f88




gsang bdag dregs pa 'dul byed las tshogs dam sri'i glud mdos zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88
thugs gsang 'dus pa'i lha la phyag 'tshal lo :
bdag 'dra pad+ma 'byung gnas kyis :
ma 'ongs pre ta bod yul du :
dam sri 'byung po kha dar na :
de nyid 'dul ba'i gdams pa bstan :
skal ldan bu dang 'phrad par shog :
sa ma ya :
rgya rgya rgya :
dus ngan snyigs ma lnga bdo'i dus :
bod 'dir dam sri 'byung po dang :
gson 'dre dngos su rgyug pa 'byung :
nyin mo dur khrod kun tu rgyug :
mtshan mo 'gro ba'i srog dbugs rgol :
gzugs ni sngags btsun bud med gzugs :
skad ni byol song gcan gzan skad :
de yi nad gdon zhugs pa'i rtags :
ngos gzung med pa'i gnyan nad dang :
glo bur smyo 'bog brgyal nad 'ong :
kha cig drang srong gza' nad 'dra :
kha cig ji mi snyam gyis 'chi :
kha cig kha lkug lus 'dar zhing :
rnam pa sna tshogs 'byung bar 'gyur :
de rnams srung zlog gsad pa'i thabs :
mang bar 'dug kyang 'dir ma smros :
de rnams glud kyis bkar thabs bstan :
snod shin tu che ba'i nang du dam sri btsun gzugs lag na rkang gling thogs pa :
g.yas su sngags pa nag po bswe zhwa can thun phor thogs pa :
g.yon du bud med nag mo rang gi skra nas bzung ba :
de rnams snying gar triHdzaHdu :
yig 'bru bris la snying gar bcug :
'bru nag la bca':
mtha' skor du yul mi rnams kyi changs bu :
phyugs shi tshad kyi spu dang ra rmig rnams ji ltar tshogs pas bskor :
sha dum tshwa ram pa sgog pa sogs yas stags tshang bar bsags :
yi dam gtor zlog sngon du song nas byin rlabs bskyed chog ni :
oM swa b+hA ba sogs /
rang nyid lhar gsal mdun du ni :
rgyal bsen btsun gzugs rkang gling thogs :
dam sri sngags chas thun phor can :
bsen mo nag mo rang skra 'dzin :
rgyal bsen dam sri 'dre mo sogs :
rang rang 'khor tshogs du mas bskor :
nad bdag yams bdag glud kyi bdag :
dpag med khrom tshogs bzhin du gsal :
rang nyid lhar gsal thugs ka nas :
'od zer khro tshogs rab khros nas :
gdon bgegs dam sri pho mo kun :
mdun gyi gzugs la thim par gyur :
na mo :
sangs rgyas kyi bka' bden pa dang :
chos kyi bka'\u0f8e
dge 'dun gyi bka'\u0f8e
rtsa gsum zhi khro rab 'byams kyi bka'\u0f8e
lha sngags ting 'dzin bslu ba med pa'i bden pa dang :
bden pa chen po'i mthus bdag cag dpon slob mi nor 'khor dang bcas pa la gnod cing 'tshe bar byed pa'i rgyal bsen dam sri bsen mo :
bgegs rigs stong phrag brgyad cu :
byis pa'i gdon chen bco lnga :
nad bdag yams bdag gnod cing 'tshe ba thams cad glud kyi gtor ma len pa'i ched du 'dir khug cig :
lan gsum brjod :
yi dam gang yin sngags sham du lan bdun brjod :
oM ga du d+ha ra d+ha ka rak+sha ra :
tri pa ya :
tri pa ya :
dzi li thar phroM rbad :
sarba duSh+TAM trig nan hur thums dza :
mA ra ya rbad :
gnod byed gson 'dre pho mo ang ku sha dza :
zhes gzugs la bstim :
glud chas byin brlab pa ni :
stong pa'i ngang las rin chen snod yangs par :
khaM yig las byung glud gtor rgya che ba :
'dod pa'i yon tan lnga dang rab ldan te :
so sor mos pa'i ro mchog char 'beb gyur :
bde gshegs rin chen mang dang gzugs mdzes dang :
'byams klas 'jigs kun bral la phyag 'tshal lo :
oM AHhU~M na maHsarba ta thA ga ta a wa lo ki te oM sam+b+ha ra sam+b+ha ra hU~M:
zhes brjod la gong gi byin rlabs tshar nas sngags tshar gsum mam bdun skabs dang bstun :
rab la brgya rtsa brgyad :
'bring la lnga bcu lo grangs nyer dgu bdun sogs grangs bsags la :
kyai :
dam nyams khrel med dam la 'dus :
gson 'dre pho mo dam la 'dus :
nad bdag yams bdag dam la 'dus :
sngon yang dam tshig nyams pas na :
las ngan 'dre yi lus su skyes :
'khor ba ma stongs bar du ni :
lus ngan gnas nas thar dus med :
dam ldan sngags 'chang dam la 'dus :
gzhan la gnod pa'i sems spangs na :
mtho ris bde ba thob pa yin :
de phyir glud gtor changs bu dang :
'dod pa'i yas stags tshang ba 'di :
longs la yul 'di'i mi phyugs la :
ma gnod mtha' yi rgya mtsho la :
thug gi bar du 'gro bar gyis :
'on kyang phyi mig ma blta zhig :
tshar grangs bsags nas de nas kha bsgyur la :
gal te bka' las 'da' byed na :
khyod kyi srog snying nga la yod :
gnad du bor nas brlag ta re :
khyod kyi ngan mtshang nga la yod :
ngan mtshang smras na mi gnod dam :
de bas yul 'di'i mi phyugs la :
bzung pa thongs la bcings pa khrol :
nad kha chod la yams kha sgyur :
gnas mal spos la myur du song :
mtha' med rgya mtsho'i pha rol song :
khyod kyi gnas kyang de na mchis :
'dod pa'i yon tan de na ldan :
glud dang yas stags 'di khyer la :
myur ba nyid du de ru song :
dam nyams khrel med de ru song :
gson 'dre pho mo de ru song :
nad bdag yams bdag de ru song :
'on kyang phyi mig ma blta zhig :
ces pa khro bo gang rung sngags sham la gzir sngags btags la thun gyis brabs la yas stags chu la dor :
oM ga du d+ha ra d+ha ka rak+sha sa tri ya :
sa tri ya :
tri pa ya :
tri pa ya :
dzi li thar phrom rbad :
sarba duSh+TAM trig nan :
hur thums dza mA ra ya rbad rbad :
gnod byed gson 'dre pho mo mA ra ya rbad rbad :
hab le hob le dza :
gnod byed pho mo'i gti mug sha la myag myag :
'dod chags khrag la ljib ljib :
zhe sdang rus la rbad rbad :
spu gri 'bar bas shad shad snying la shad :
raM raM srog la raM:
srog rtsa dmar po tri du dza :
mA ra ya rbad rbad :
ces khro bo bskul :
srung 'khor bsgom :
gu gul bsreg :
thun gtor :
de ltar byas na nad yams chad par the tshom med do :
kho bo rol pa'i rdo rje ngas //
gnas mchog rdo rje cong phug gi
/sra mkhregs brag gi 'dom gang sar //
ro sol nang na gter sgrom 'dug
/kun gyis mthong bar spyan drangs nas //
shog dril dang po'i zhal las bshus //
mkhas grub rnams kyis gzigs mdzod dang //
kun la phan pa'i gdams ngag zab //
sa mA ya /
rgya rgya rgya /[ \u0f88\u0f88\u0f88\u0f88\u0f88\u0f88 ]sa ma ya rgya rgya rgya /
kha thaM/
gu h+ya //
\u0f80atsha /
