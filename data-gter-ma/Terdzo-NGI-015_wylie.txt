@#//
sngags rgod lok+t+ri'i srung zlog gsad pa'i man ngag rdo rje'i thog 'beb ces bya ba bzhugs so //
oM swasti /
bla ma drang srong gsang ba'i bdag
/dbyer med de la phyag byas nas //
sngags rgod loka tri'i srung zlog sogs //
las sbyor 'jug bde'i khrigs su spel //
'dir sngags rgod loka tri'i sgo nas srung zlog la sogs pa'i las kyi rim pa bsgrub pa la /
sbyor ba yo byad kyi bca' gzhi dang /
dngos gzhi sgrub pa'i las rim /
las kyi kha bsgyur bya tshul /
rjes mtha' sdud kyi phrin las sgrub tshul bshad pa'o //
dang po ni /
rig gtad thob cing bsnyen pa sngon song gi sngags pas /
dus khyad par can la /
dben pa'i gnas su maN+Dal mda' gang gru bzhi dpangs mdzub gang ba'i dbus su phung shul gyi sa sna la brub khung gru gsum bang rim gsum pa brtsigs la dug khrag dang ro sol gyis byugs pa'i nang du /
rabs chad thod pa mtshan ngan du rbod gtong zlog pa'i ling+ga 'khor lo can bkram pa'i khar bsad pa'i tsakra ming rus can tshon skud kyis bcings pa gan rkyal du bzhag
/spyang ki'i ya thod dang phag gi ma mgal gnyis sbyar ba'i bar du /
bsad 'khor sngar dang 'dra ba spyang lce'am spyang lpags kyi khug mar bcug pa'i snying gar bya rgod dar ma'i gshog rgyangs kyi mchog phur dang gri lcags kyi phur pa btab ste thod pa gnyis kyi bar du bcug /   pu ri nag po brub khung dang bcas pa'i bsham rnams bca' gzhi dang chas bsdebs nas 'dir bshad kyi /
lag len gyi tshe zlog bsad khyad par ba'i kha sbyor dbye ma zin gyi bar du 'khor ling rnams lcags slang lta bu'i brub khung la sogs pa zhig tu bsham zhing pu ri'i brub khung du yang phag spyang gi thod pa dang dmigs bya'i ling+ga gang 'os bcug ste stong par ma lus pa byed /
mchan /)
thod pa gnyis kyi mchu dang phur rtse rabs chad thod nang gi ling+ga'i snying gar gtad pa brub khung du bcug
/ling+ga'i snying ga nas tshon skud kyi gzungs thag drang /
phag spyang thod pa'i bar gyi ling+ga la dkris /
mchod rten nag po mgo thur bstan gyi bre dang thod pa gnyis kyi ltag pa sprad pa'i mchod rten gyi nang du gtor byed rlung sreg byed me sbyong byed chu mnan pa sa'i 'khor lo rnams rim bzhin brtsegs pa'i lte ba'i sa bon gyi mig nas /
sngar gyi gzungs thag yar drangs te steng du mchod rten dkar po khru gang pas mnan pa'i bum rten zhabs su thun bug byas pa nas gzungs thag drangs pa rang gi mdun du lcags phur la brtod /
bum pa'i nang dri bzang gis byug par dbus su yi dam gyi sku dang srung 'khor mdun /
zlog 'khor rgyab tu bzhag
/sman lnga sogs lnga tshan lnga dang gzungs rten sel med byin rlabs can gyis dgang //
rtse la dar dpyang dang me long gdags so //
rang gi mal 'og tu dong gru gsum dug khrag dang ro sol gyis byugs pa'i dbus su rabs chad thod pararbod gtong zlog pa'i 'khor lo ling+ga can dug khrag gis bris pa spyang lce'i khug mar bcug
/bya rgod dar ma'i mchog phur dug khrag gis byugs pas lce dang ling+ga gzer /
steng nas dur g.yam la rgya gram bris pas bkab pa'i steng du gdan bca'/   'di ltar ma 'byor pas ro sol gyis bris pa'i chos 'byung du ling rkyang tshon skud kyis bcings te bzhag pa'i khar dur g.yam rgya gram bris pas bkab pa'i steng du gdan bca'o //
mchan /)
pu ri'i phyogs gang bder lcags snod du las spyi'i gtor chen nas nag rjen gtags la 'bru sna lnga'i phye dang khyad par gyi rdzas bsres pa khrag chang gis sbrus pa'i gtor ma gru gsum dmar nag
/sde brgyad kyi bshos bu brgyad kyis bskor ba mtshe yungs dang rtsang sha dum dang ling+gas brgyan pa khrag kong dang mtheb kyus bskor /
rtser mda' dar nag po srung zlog gi 'khor lo dang sku rten tsaklis brgyan pa btsug
/khyad par srung ba'i gta' gtor dang thun gtor sman raka drag po'i mchod pa rnams kyang bsham /
ngos gcig tu yi dam gyi lha gzhan dang chos skyong spyi dang bye brag rnams kyi mchod gtor dang /
khyad par drang srong zhi ba'i gtsang gtor dkar gsum mngar gsum dang shing thog sna tshogs kyis brgyan pa dang /
chu gnyis nyer spyod sogs gtsang mar sbyar ba'i mchod pa rnams dang /
tshogs chas thun rdzas rol mo sogs 'og tu dgos pa'i yo byad thams cad mthong ba brgyud pa'i lag len bzhin tshang bar bsham mo /
!
/gnyis pa dngos gzhi sgrub pa'i las rim la srung ba zlog pa bsad pa'i las kyi rim pa dang gsum las /
dang po srung ba ni /
yar ram mar gyi ngor yang rung ste srung ba la shis pa'i gza' skar 'phrod sbyor 'dzom pa la mtshams bcad /
sngar bshams pa'i stan la 'khod nas las byang gi gzhung bsrang la zhi drag gi rtsa sngags brgya phrag tsam re bzla /
tshogs mchod dang chos skyong rnams kyi gtor bsngo /
rjes shis brjod kyi bar byas nas nyal ba'i rnal 'byor gyis nyal lo //
de nas yang tho rengs ging gzan la 'jum pa'i dus nas gzung ste thun drug gi rim pas sgrub pa las /
thog mar skyabs sems nas gzung sngon 'gro rnams dang dngos gzhi'i drang srong zhi ba'i bsgom rim bzlas pa dang bcas pa las byang bzhin byas nas /
gnas bsgyur gyi tshe bsgrub gzhi bdag dang mdun gyi pu ri gnyis ka bdag mdun dbyer med du gsal 'debs pa yin te /
de yang /
rang nyid drang srong zhi ba ru //
gsal ba 'od du zhu ba las //
byang chub chen po'i mchod rten ni //
dkar po gdan khri bang rim gsum //
ri rab bang rim bzhi pa'i steng //
bum pa bre dang chos 'khor gdugs //
nyi zla nor bu'i tog gis mdzes //
gsal 'tsher 'od zer phyogs bcur 'bar //
bum pa'i lto ba yangs pa'i nang //
rang lus gnam lcags rdo rje ni //
rtse dgu che brjid rno dbal 'bar //
yar rtse me 'bar tshwa tshwa 'phro //
mar rtse byad ma gan rkyal gyi //
lce yis brang khebs snying dbus gzer //
rdo rje'i lte ba yangs pa'i nang //
gser gyi tsakra rtsibs brgyad dbus //
rang nyid skad cig khro bo ni //
zhe sdang rdo rje gsang ba'i bdag
/ces pa nas /
me yi tshwa tshwa shugs drag 'phro //
zhes pa'i bar dkyus bzhin la /
thugs ka'i hU~M gi 'od zer las //
byang chen mchod rten phyi rol gyi //
rtse mor rnam snang bre ngos bzhir //
mi bskyod rin 'byung snang mtha' yas //
don grub la sogs sangs rgyas dang //
byang sems sprin gtibs lta bus srung //
gdan khri'i zur bzhir sgo skyong bzhi //
phyi rol 'khor lo rdo rje dang //
rin chen pad+ma ral gri dang //
rlung me chu sa khro chung gur //
nang blta 'jam zhing phyi blta'i ngos //
rno dbal gcod pa'i ngar ldan so //
drag sngags dmod tshig rang sgra bcas //
gnod byed dgra bgegs tshar gcod pa'i //
gzhom med gur gyis gtams par gyur //
ces khyad par gyi dmigs rim sbyar ba'i mthar /
rang gi gnas gsum oM dkar dang //
zhes pa nas las byang dkyus kyi bzlas dmigs gsal btab nas rtsa sngags ci rigs su bzla ba sngon du 'gro bas /
srung ba'i dmigs rim khyad par ba ni /
dwangs ma'i thugs srog yi ge hU~M//
shin tu gsal zhing 'bar ba yi //
thig ler bla ma slob dpon dang /
khog par rang dang mtha' skor du //
bsrung bya mtha' dag tshud par gyur //
smra byed rdo rje'i yig 'bru las //
'od zer pho nya'i tshogs 'phros pas //
rang gzhan bsrung bya thams cad kyi //
tshe srog brkus shing phrogs pa dang //
yar zhing 'khyams pa thams cad dang //
snod bcud yon tan ma lus pa //
tshur bsdus bsrung bya thams cad la //
bstims pas bkrag mdangs gzi brjid 'bar //
'od phreng rdo rje'i gur khang gis //
cis kyang mi shigs pa ru bskor //
oM lok+t+ri pA la nan srungs /
sa ga pA sha nan srungs /
nA ga du du nan srungs /
ma maM ma maM srungs /
tsir tsar tsir tsar srungs /
baM ru lu baM ru lu srungs /
rbad tra ko sha ya rbad tra ko sha ya srungs //
ho ra ho ra srungs /

tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/nr-i b+h+rU~M hU~M dzaH
bdag cag dpon slob mi nor 'khor dang bcas pa la rak+Sha rak+Sha swA hA/
zhes pa'i zlas sgom la rtse gcig pas sngags sgra ma chad par 'jug cing /
sngags rgyun gyi thun 'phrod rjes pu ri nag po'i ling 'khor rnams la dmigs te /
mdun gyi brub khung e yig las //
byung ba'i lcags khang gru gsum pa //
dug gi mun 'khrigs bskal me 'bar //
nad kyi na bun mtshon char 'bab //
phag spyang thod par gshin rje ni //
pho mo 'jigs rung gnyis kyi bar //
nr-i tri yongs gyur dmigs bya ni //
mgon med skyabs bral nyam thag pa //
mtha' skor dregs pa sde brgyad tshogs //
'jigs gzugs mtshon cha thogs pas bskor //
smra byed rdo rje'i rtse mo nas //
'od zer dza yig pho nyar spros //
dmigs bya dbang med nyid bzung nas //
mdun gyi rten la bstim par gyur //
ces bsam zhing /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par drang srong sngags rgod lok+t+ri pA la'i lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis bsdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang /
skad cig yud tsam la dmigs pa'i rten 'di la khug cig
/oM lok+t+ri pA la nan dzaH
sa ga pA sha nan dzaH
nA ga du du nan dzaH
ma maM ma maM dzaH
tsir tsar tsir tsar dzaH
baM ru lu baM ru lu dzaH
rbad tra ko sha ya rbad tra ko sha ya dzaH
ho ra ho ra dzaH
tsi du sod tsi du sod /
shigs lhu ru gtubs /
ha la pa ti nan /
'khor ba thul /
ces bden pa'i stobs brjod pa sngon du 'gro bas dgug gzhug lan gsum sogs ci rigs byas pa'i rjes su /
drang srong gi bden pa dang bden pa chen po'i byin rlabs kyis che ge myur du khug cig dzaH
zhes dang /
zhes sngags tshan brgyad kyi mthar dzaHbtags pa bzla zhing /
(bdag lce rdo rje rtse dgu'i lte ba sogs 'gugs pa rta rmig ma zur byang ltar /
mchan /   'od zer spro ba'i gnad dang ldan pas rta rmig gis g.yab cing bkug pas dmigs bya mngon sum par bsam zhing /
slar yang /
rdo rje'i lte ba'i phaT rnams las //
gnam lcags rdo rje me 'bar ba //
mgar gyi tshwa tshwa ltar 'phros pas //
gnod byed rnams la phog pa yis //
rtswa sbur me yis bsregs pa bzhin //
tshag sgra dang bcas rdul phran bzhin //
byas pa sde brgyad thams cad kyis //
rjes med hab dir zos par bsam //
zhes gsal btab nas /
oM lok+t+ri pA la nan rbad thums /
'jig rten mgon po'i srog chod snying phyungs tsit+ta mA ra ya thun b+h+yo rbad /
sa ga pA sha nan rbad ling /
sa bdag gi srog chod snying phyungs tsit+ta mA ra ya thun b+h+yo rbad /
nA ga du du nan rbad phaT/
klu bdud kyi srog chod snying phyungs tsit+ta mA ra ya thun b+h+yo rbad /
ma maM ma maM rbad myogs /
ma mo'i srog chod snying phyungs tsit+ta mA ra ya thun b+h+yo rbad /
tsir tsar tsir tsar rbad rbud /
btsan gyi srog chod snying phyungs tsit+ta mA ra ya thun b+h+yo rbad /
baM ru lu baM ru lu rbad thums /
bdud kyi srog chod snying phyungs tsit+ta mA ra ya thun b+h+yo rbad /
rbad tra ko sha ya rbad tra ko sha ya rbad khos /
gza' bdud kyi srog chod snying phyungs tsit+ta mA ra ya thun b+h+yo rbad /
ho ra ho ra rbad shag
/rgyal po'i srog chod snying phyungs tsit+ta mA ra ya thun b+h+yo rbad /
ces drag sngags dang /
thun sngags ni /
rgyal po'i srog la dung dung snying la shad shad /
bsen mo'i srog la dung dung snying la shad shad /
pe har gyi srog la dung dung snying la shad shad /
gtsang thel gyi srog la dung dung snying la shad shad /
gnod byed   bsam sbyor ngan pa'i /kyi srog la dung dung snying la shad shad /
che ge mo'i srog la dung dung snying la shad shad /
a ya ma du ru tsa sha na sde brgyad kyi srog la dung dung snying la shad shad /
tsi du sod tsi du sod rbad thibs /
shigs lhu ru gtubs rbad myogs /
ha la pa ti nan /
ga na pa ti rbad rmugs /
'khor ba thul rbad choms /
gnod byed 'byung po'i kA wA tsi brlag brlag rbad hur /
dgra bgegs che ge mo'i srog la mA ra ya rbad rbad /
gnod byed rgyal po thams cad rA tsa hab le hab le sod /
klu thams cad nA ga ling nA ga ling sod /
'byung po thams cad ku tri ku tri sod /
bgegs thams cad 'gug ge 'gug ge sod /
gza' thams cad the tse the tse sod /
the'u rang thams cad ra tri ra tri mA ra ya sod /
bsen mo thams cad ro tri ro tri mA ra ya sod /
gri bo gri mo thams cad sum tri sum tri mA ra ya sod /
gnod byed dgra bgegs che ge mA ra ya sod sod rbad rbad dzaHdzaH
zhes drag sngags thun sngags dang bcas pa ci rigs bzlas nas /
mthar dmod mo brjod cing thal rdeb kyang byas la /
nam mkha' med par gyur na yang //
sngags kyi dngos grub med mi srid //
lha dang drang srong gis bshad pa'i //
rig sngags bslu ba mi srid na //
'dod chags bral bas bshad pa yi //
gsang sngags sbyor bas bslus pa ni //
ma byung 'byung bar mi 'gyur ro //
zhes brjod nas yid ches kyi nges shes bskyed do //
de nas thun gtor rak+tas bran nas dmigs bya 'gugs /
slar bdud rtsis bran nas byin gyis brlabs pa bsngos mthar /
hU~M/
bcom ldan zhe sdang rdo rje 'khor bcas la //
dgra bgegs sha khrag rus pa nang khrol tshogs //
dgra bgegs sha khrag rus pa nang khrol tshogs //
lhun por spungs pa'i 'dod dgu'i ba liM ta //
phyi nang nyer spyod sman raka bdud rtsi'i tshogs //
'bul lo dgyes par rol la bdag cag gi /
nad gdon kun zhi tshe dpal longs spyod spel /
khams gsum dbang sdus dgra bgegs bdud sde'i dpung //
thams cad ming gi lhag mar tshar chod cig
/thams cad ming gi lhag mar tshar chod cig
/ces pa'i mthar /
rnal 'byor bdag cag dpon slob mi nor 'khor //
g.yel med srung zhing rtag tu skyob pa dang //
mdor na bdag gi re 'bras gang yin pa //
'bad med lhun gyis grub pa'i phrin las mdzod //
ces thun gtor gtor chen la 'bul zhing sman raka sbreng /
tshogs mchod bya /
slar yang thun gtor gsar pa sngar shul du bshams pa byin gyis brlab cing /
gtor chen la sha zan rak+ta bran nas gso /
de bzhin du seng stag kha gdangs kyi dus snga dro /
chu srin rnga ma g.yob dus nyin gung /
bdud dmag las la chas dus dgong mo /
srin po lto la rub dus srod /
gshin rjes khram la 'debs dus nam gung /
de dag thams cad la yang cho ga'i khrigs sngar bzhin du shes par bya zhing /
thun mtshams rnams su yang /
rang lus rdo rje rtse dgu pa yar rtse nam mkha' la thug cing me 'bar ba mar rtse dbang chen gser gyi sa gzhi la thug pas byad ma'i lce dang snying gi sa bon gzir ba'i lte bar rang sems yi dam gyi lhar bsgom pa la bslab bo //
skabs 'dir mchod pa rnying pa phyir mi bsal /
phyags dar mi bya skra sen mi breg stan mi sprug pa sogs mtshams kyi dam tshig la gnas par bya zhing /
de ltar smin slob kyi dbang du byed na dngos nyams rmi lam du srung ba'i rtags ci rigs pa mthong gi bar dang /
mos slob kyi tshe las gsum ka bsgrub na de'i sum cha dang /
srung zlog rkyang pa tsam byed na zhag grangs ci tsam sgrub pa de'i phyed kyi dbang du byas nas srung ba'i gta' gtor la dmigs bya bkug la bdud rtsir spel nas 'bul ba sogs thun gtor bzhin gyis sgrub khang gi steng du 'bul /
gtor chen gsos nas byin gyis brlabs pa bsngo zhing 'dod don gsol /
dbyangs gsal dang yig brgyas chad lhag kha bskangs nas ngag 'grol lo /
!
/gnyis pa zlog pa ni /
drag las dang rjes su 'brel ba'i dus la bab pa na gtor chen gyi srung zlog 'khor lo phyi nang sgyur /
sngar ma bsham na zor rdzas khyad par ba rnams dang zlog pa'i gta' gtor yang de'i mthar bkod /
stan kha sbubs gos nag mgo mjug ldog pa dang bya rog gi zhwa gyon /
de la rma bya'i sgro gzug
/gdong ro sol gyis byug cing dpral bar khrag gis thig le bya /
lag pa khrag gis bgos /
thun 'gor ra sha ra khrag cung zad tsam bza' btung gi rten 'brel byas nas /
bdag mdun gnyis ka dbyer med du sgom tshul sngar dang 'dra ba las khyad par /
gzhom med gur gyis gtams par gyur //
ces pa'i mthar /
zor rdzas sde brgyad dregs pa'i tshogs //
sra ba'i go bgos rno ba'i zor //
mtshon cha'i 'phrul 'khor thogs pa ni //
mi sdug gzugs kyi rnam 'gyur can //
rgyob sod ca co 'jigs sgrog pa //
grangs med glog ltar rab myur zhing //
thog ltar 'beb pa'i rdzu 'phrul can //
'khor yug gang ba rnams su gyur //
ces sbyar ba'i mthar /
rang gi gnas gsum oM dkar dang //
zhes pa nas las byang gi rtsa sngags ci rigs bzla ba'i bar sngon du 'gro bas /
zlog pa'i dmigs rim khyad par ba ni /
rang nyid zhe sdang rdo rje yi //
smra byed rdo rje rwa dgu'i rtser //
phaT dmar me yi tshwa tshwa ni //
rno ngar shugs drag 'phro ba dang //
mtha' phyag gnam lcags lag pa'i mthil //
sdigs mdzub dbus su dgra bgegs ni //
byad ma lhar bcas gsal ba dang //
gtso bo bdag dang gur khang gi
/lha tshogs thams cad phyir gzigs nas //
drag sngags dmod mo cher sgrog pa'i //
sku yi ba spu'i khung bu nas //
sprul pa'i pho nya mtshon cha can //
nam mkha' gang bar spros pa yis /
byad ma me lcer sbrang bu bzhin //
bcad bsregs thal ba nyid byas nas //
skyob byed lha srung kho rang gi
/gshed du babs shing rlung bskyod kyis //
shing bal bzhin du mthar bskrad gyur //
oM lok+t+ri pA la nan b+h+yo zlog
/sa ga pA sha nan b+h+yo zlog
/nA ga du du nan b+h+yo zlog
/ma maM ma maM b+h+yo zlog
/tsir tsar tsir tsar b+h+yo zlog
/baM ru lu baM ru lu b+h+yo zlog
/rbad tra ko sha ya rbad tra ko sha ya b+h+yo zlog
/ho ra ho ra b+h+yo zlog
/tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya b+h+yo zlog
/ces pa'i zlas sgom la rtse gcig tu 'bad pa'i mthar /
sngags rgyun gyi thun 'phrod rjes /
ling 'khor rnams la dmigs te /
mdun gyi brub khung e yig las //
sogs kyis dmigs bya gsal btab /
'gugs bstim bya /
gsad dmigs kyi gnad dang ldan pas drag sngags thun sngags dang bcas pa ci rigs bzlas pas thun la'ang ngar bskyed nas /
lag pa rdo rje'i brag ri ltar //
sra mkhregs mtha' phyag mthil nyi zla sogs kyis gsal 'debs byas la /
bden stobs spyi ltar las /
khyad par bcom ldan 'das drang srong khro bo'i rgyal po zhe sdang rdo rje'i zhes bsgyur nas rnal 'byor pa bdag cag 'khor dang bcas pa rnams kyi sngon gyi las dang 'phral rkyen ngan pa thams cad dang /
khyad par ban bon sngags pa'i mthu byad rbad 'dre rbod gtong than dang ltas ngan mi mthun pa'i phyogs thams cad mA ra ya b+h+yo b+h+yo zlog zlog
/ces zlog byang dang drang srong gi dmod mo lan gsum brjod pas thun rdzas brab cing thal mo rdeb /
bka' bsgo 'di yi sogs lan gcig brjod pa rnams las byang gi dkyus bzhin dang /
nam mkha' med par gyur na yang //
zhes sogs kyis bden tshig brjod /
de nas thun gtor la rak+tas bran nas dmigs bya 'gugs /
slar bdud rtsis bran nas byin gyis brlabs pa bsngos pa'i mthar /
hU~M/
bcom ldan zhe sdang rdo rje 'khor bcas la //
sogs nas /
thams cad ming gi lhag mar tshar chod cig
/ces pa'i mthar /
phas rgol bsam ngan sbyor rtsub byad stems dpung //
thams cad rang gshed phob la nus mthu shigs //
mdor na bdag gi re 'bras gang yin pa //
'bad med lhun gyis grub pa'i phrin las mdzod //
ces gsol nas slar yang dregs pa'i dmag tshogs mtshon cha'i 'phrul 'khor mi bzad par spro bar bsam nas /
hU~M/
dmar chen gtor zor khro rgyal tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrug byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
oM lok+t+ri pA la nan b+h+yo zlog
/ces sogs zlog sngags dmod mo dang bcas pas phyir 'phangs pas dmigs yul rjes med du brlags par bsam /
tshogs mchod bya /
thun gtor gsar pa sngar shul du bsham la byin gyis brlab cing /
gtor chen sngar bzhin gso /
de lta bus thun drug tu sgrub pa'i tshul sngar ltar shes par bya zhing /
thun mtshams su yang dmigs pa'i gsal snang dang ldan pas zlog sngags ci nus bzla ba la bslab bo //
skabs 'dir sgrub khang la phyags dar bya /
mchod pa brje /
bzlogs pa'i rtags ci rigs pa mngon du gyur pa'am zhag gi rim pa ji tsam byed pa de'i mthar /
zlog pa'i gta' gtor thun gtor bzhin btang nas /
gtor chen gsos nas byin gyis brlabs pa bsngo zhing 'dod don gsol /
thal rdeb dang bden tshig brjod /
dbyangs gsal dang yig brgyas kha bskangs nas ngag 'grol /
de ltar srung zlog tsam gyis mjug bsdu byed na skabs 'dir bskul dang zlog sgyur zor las sogs 'og tu 'byung ba bzhin shes par bya'o /
!
/gsum pa zlog gsad khyad par ba ni /
sngar gyi srung ba grub rjes drag po'i las la stobs su 'gyur ba'i zla tshes gza' skar 'phrod sbyor rnams drag cing rtsub pa la /
sngar zlog pa'i skabs su bshad pa'i bca' gzhi dang kun spyod rnams tshang ba gzhir byas nas /
thun zor sbyin sreg gtad mnan gyi rdzas dang gsad pa'i gta' gtor sogs 'og tu dgos pa thams cad tshogs par bkod /
dngos gzhi'i yang phrin las gyer ba tshogs tha ma yan chad song rjes /
thugs dam bskul ba /
che ba'i nga rgyal bskyed pa /
dam brdar gzu dpang gsol ba rnams las byang bzhin byas nas /
dmigs bya dgra yin na sde dpon gyi gsol kha dang snying gzer las 'byung ba'i sde brgyad bskul zhing /
spyir pu ri'i ling+ga la dmigs pa yin mod /
khyad par zur du bshams pa'i ling 'khor mdun du bkod nas /
gser skyems btang /
gzu dpang ni dam brdar brjod ma thag pas khyab mod /
spro na gzhan nas blangs te dmigs bsal kha bsgyur byas pas kyang chog
/de nas brub khung bskyed pa ni /
pu ri'i 'og gi brub khung dang mdun du bkod pa gnyis ka dbyer med du bsgom ste /
e las lcags bsregs kyi khang sgrom gru gsum bang rim dgu pa kha khyer dog cing gting zab pa /
'og na 'dod chags kyi khrag mtsho khol ba /
logs la zhe sdang gi me rlung 'tshubs pa /
steng na gti mug gi mun nag gtibs pa /
mtshon cha'i char 'bebs shing nad dang dug gi rlangs pa 'phyo ba /
than dang ltas ngan gyi cho 'phrul sna tshogs mi bzad par 'khrugs pa /
las byed gshin rje'i dmag tshogs seng ge ltar rngams pa /
stag ltar 'phyo ba /
srin po ltar khros pa /
sha za ltar rgyug pa /
rgyob rgyob dang sod sod kyi sgra 'brug ltar sgrog pas gang ba /
srid pa las kyi btson khang drag po de'i nang du phag spyang gi thod par gshin rje pho mo 'jigs su rung ba gnyis kyi bar du nr-i'am tri dud ka yongs su gyur pa las dgra 'am bgegs de nyid lus gcer bu rid pa /
mdog nag cing dran pa nyams pa /
mya ngan gyi phyag rgya can /
bu ga dgu nas rnag khrag 'dzag pa /
gnod byed thams cad 'dus pa'i ngo bor gyur par bsam nas /
bdag gi lce rdo rje'i lte ba'i hU~M gi 'od kyis rwa dgu'i phaT rnams bskul /
de las dzaHdgu 'phros rta rmig gi 'khor lo bskul /
de dang lce rtse'i dzaHlas pho nya lcags kyu dang zhags pa thogs pa bsam gyis mi khyab pa bu yug 'tshubs pa ltar 'jig rten gyi khams thams cad khyab par spros pas /
gnod byed thams cad lcags kyus bzung /
zhags pas bcings /
lcags sgrog gis bsdams /
dril bus myos par byas nas rang dbang med par brub khung gi ling+ga la thim par bsam zhing bden pa'i stobs brjod pa las /
khyad par drang srong sngags rgod lok+t+ri pA la'i lha tshogs zhes bsgyur bas 'gugs gzhug dang /
oM lok+t+ri pA la nan dzaH
de bzhin du sa ga pA sha nan dzaH
nA ga du du nan dzaH
ma maM ma maM dzaH
tsir tsar tsir tsar dzaH
baM ru lu baM ru lu dzaH
rbad tra ko sha ya rbad tra ko sha ya dzaH
ho ra ho ra dzaH
zhes sde brgyad kyi sngags tshan brgyad po'i mthar dzaHbtags pa dang /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
ces spu gri bzhi'i mjug tu /
yi dam lha dang drang srong gi bden pa dang bden pa chen po'i byin rlabs kyis myur du phob cig nr-i tri dzaH
zhes btags pa bzla zhing rta rmig gi 'khor los g.yob pa sogs thun drag tu bcad nas 'gugs pa'i las chig dril du bya zhing /
spro na pho nya 'gyed pa 'di yang bya ste /
b+h+yo /
mchod bstod bsnyen cing bsgrubs pa'i ye shes lha //
'jig rten dregs pa yongs kyi srog snying bdag
/thogs med phrin las sgrub pa'i drag rtsal can //
rab 'jigs drang song lok+t+ri'i lha tshogs rnams //
bzhengs shig bzhengs shig chos kyi dbyings nas bzhengs //
skyod cig skyod cig mnyam nyid dbyings nas skyod //
bskul lo bskul lo thugs dam gnad nas skul //
mdzod cig mdzod cig drag po'i phrin las mdzod //
dregs 'dul drang srong chen po'i dus la bab /
khro rgyal zhe sdang rdo rje'i dus la bab //
sprul 'khor drang srong 'bum sde'i dus la bab //
bka' nyan dregs pa sde brgyad dus la bab //
do nub da dus nam gyi gung thun la //
dregs pa sde brgyad dbang du sdus la shog
/snang srid dregs pa'i srog snying phrogs la shog
/gnod byed dgra bgegs byad ma khug la shog
/drang srong chen po'i thugs rje'i byin ma chung //
dregs 'dul khro rgyal rdzu 'phrul rtsal ma zhan //
bden tshig dmod pa'i drag sngags dbal ma rdugs //
sprul 'khor sde brgyad las byed bang ma bul //
dmigs par gang byas dgra gdon byad ma 'di //
lo zlar ma 'gor myur du ma bsgral na //
drang srong chen po'i bden tshig nyams 'gyur te //
bka' nyan dregs pa'i mthu rtsal rdzun du che //
de bas sman rag gtor ma mchod pa'i tshogs //
mthun pa'i dam rdzas rgya mtsho 'di bzhes la //
yid la brnags pa'i dgra gdon gnod byed bgegs //
gzugs ling ming dang byang bur btab pa 'di //
lcags kyu can gyis snying nas zungs la shog
/zhags pa can gyis ske nas khrid la shog
/lcags sgrog can gyis yan lag sdoms la shog
/dril bu can gyis rdul du rlogs la shog
/yi dam lha dang drang srong chen po yi //
dmod pa'i bden stobs brjod pa'i byin rlabs kyis //
gnod byed dgra bgegs gzugs ming ling+ga la //
myur du phob cig sarba nr-i tri dzaH
rings par khug cig badzra aM ku sha
/myur du chings shig badzra pA sha hoH
dam por sdoms shig badzra s+pho Ta baM/
drag pos sgrol cig badzra g+hAN+De hoH
gnod byed dgra bgegs sarba nr-i tri aM ku sha dzaHdzaH
zhes drag tu bskul ba ste /
'khor lo 'gul ba sogs dngos rmis ci rigs par khug rtags yid ches ma byung gi bar 'gugs pa'i las la nan tan du bya'o //
lha dbye ba ni /
bdag gi lce rdo rje'i rtse mo dang ba spu'i bu ga thams cad nas sprul pa'i khro tshogs nam mkha' gang bar spros /
kho'i lha srung bya spu rlung gis gtor ba ltar bskrad par bsam la /
hU~M/
dbye byed las kyi pho nya'i tshogs //
las ngan sdig can dgra bo 'di //
bsrung zhing skyob par byed pa yi //
ye shes 'jig rten lha yi tshogs //
phrol cig phye zhig rnam par phye //
mnyam por 'ong ba'i bdud dang sprod //
ma ma trag rak+sha mA ra ya phye phye nr-i tri de wa u tsa ta ya phaT/
ces brjod cing sgro gnyis kyis 'byed pa dang rdzas dud kyis bdug pa sogs bya zhing /
bgegs la lha dbye mi byed pa lha lnga'i tha snyad sbyar du med pa la bsams par snang yang de nyid skyob byed kyi lha yang yod pa'i phyir dbye ba byas pas gnad du 'gyur ro //
nyes pa bsgrag pa ni /
hU~M/
dug lnga'i dbang gyur las ngan khyod //
bsgral ba'i zhing bcu tshang ba ste //
snying rjes khros nas bsgral bar bya //
byang chub mchog tu sems skyed cig
/ces brjod pas /
dmigs bya sngar byas la nongs shing bag 'khum ste gnas par bsam mo //
thun gyis brab pa ni /
hU~M/
bcom ldan zhe sdang rdo rje yis //
pho nyar mngags pa thun gyi bdag
/dgra bgegs sgrol phyir las la yA//
sna tshogs drag po thun gyi rdzas //
glog ltar 'khyug cing thog ltar 'beb //
dgra bgegs lus sems 'ben la yA//
ces bskul nas /
oM lok+t+ri pA la nan rbad thums /
'jig rten mgon po'i srog chod snying phyungs tsit+ta mA ra ya thun b+h+yo rbad /
sa ga pA sha nan rbad ling /
sa bdag gi srog chod snying phyungs tsit+ta mA ra ya thun b+h+yo rbad /
nA ga du du nan rbad phaT/
klu bdud kyi srog chod snying phyungs tsit+ta mA ra ya thun b+h+yo rbad /
ma maM ma maM rbad myogs /
ma mo'i srog chod snying phyungs tsit+ta mA ra ya thun b+h+yo rbad /
tsir tsar tsir tsar rbad rbud /
btsan gyi srog chod snying phyungs tsit+ta mA ra ya thun b+h+yo rbad /
baM ru lu baM ru lu rbad thums /
bdud kyi srog chod snying phyungs tsit+ta mA ra ya thun b+h+yo rbad /
rbad tra ko sha ya rbad tra ko sha ya rbad khos /
gza' bdud kyi srog chod snying phyungs tsit+ta mA ra ya thun b+h+yo rbad /
ho ra ho ra rbad shag
/rgyal po'i srog chod snying phyungs tsit+ta mA ra ya thun b+h+yo rbad /
ces drag sngags dang /
thun sngags ni /
rgyal po'i srog la dung dung snying la shad shad /
bsen mo'i srog la dung dung snying la shad shad /
pe har gyi srog la dung dung snying la shad shad /
gtsang thel gyi srog la dung dung snying la shad shad /
gnod byed   bsam sbyor ngan pa'i /kyi srog la dung dung snying la shad shad /
che ge mo'i srog la dung dung snying la shad shad /
a ya ma du ru tsa sha na sde brgyad kyi srog la dung dung snying la shad shad /
tsi du sod tsi du sod rbad thibs /
shigs lhu ru gtubs rbad myogs /
ha la pa ti nan /
ga na pa ti rbad rmugs /
'khor ba thul rbad choms /
gnod byed 'byung po'i kA wA tsi brlag brlag rbad hur /
dgra bgegs che ge mo'i srog la mA ra ya rbad rbad /
gnod byed rgyal po thams cad rA tsa hab le hab le sod /
klu thams cad nA ga ling nA ga ling sod /
'byung po thams cad ku tri ku tri sod /
bgegs thams cad 'gug ge 'gug ge sod /
gza' thams cad the tse the tse sod /
the'u rang thams cad ra tri ra tri mA ra ya sod /
bsen mo thams cad ro tri ro tri mA ra ya sod /
gri bo gri mo thams cad sum tri sum tri mA ra ya sod /
gnod byed dgra bgegs che ge mA ra ya sod sod rbad rbad dzaHdzaH
zhes thun sngags ring mo bzla zhing thun rdzas sna tshogs kyi brabs pas /
dregs pa lha srin sde brgyad 'dus pa'i dmag tshogs nad mtshon dug gi thog ser drag po dmigs bya'i khar gzir zhing bsdigs pas gzugs bye ma'i mkhar chus bshig pa ltar rdul du brlags par bsam mo //
thal rdeb ni /
lag pa rdo rje'i brag ri ltar //
zhes sogs kyi lag pa byin rlabs dang /
drag sngags lan bdun dang thun sngags tshar gcig gi mthar dmod mo tshar gsum gyi thal rdeb kyang bya'o //
de nas ling 'khor rnams pu ri'i brub khung du sngar bshad pa'i rim pa ma 'chol bar 'jug cing thun thag phyir drangs pa'i sne mo rang gis bzung /
de'i g.yas g.yon du sgro gnyis btsugs /
brub khung la phung re'i gur phub ste mar me'i snang ba dang bdud rtsi'i zegs mas ling+ga la mthong reg med pa bya /
sngar bcug pa'i pu ri'i gsham gyi ling+ga lcags slang lta bu'am brub khung du phyungs pa gdab las nyi tshe ba'i rten byed pa yin no //
sgrub pa dngos ni /
thun so so'i 'gor las byang dzapa? zlas rdzogs la thug gi bar zlog pa thun mong ba ltar la /
de nas gser skyems nas gzung 'gugs thun thal rdeb kyi bar bshad ma thag pa bzhin byas nas /
rang nyid zhe sdang rdo rje yi //
smra byed rdo rje rwa dgu'i rtser //
phaT dmar me yi tshwa tshwa ni //
sogs nas /
shing bal bzhin du mthar bskrad gyur //
zhes pa'i bar gyi zlog dmigs thun mong pa'i skabs bzhin gyi mthar /
rdo rje'i lte ba'i hU~M yig gis //
bskul pas rtse mo'i phaT las dzaH
'od zer dang bcas 'phros pa yis //
sde brgyad rang dbang med bkug ste //
'khor lo'i so so'i sngags rnams la //
thim pas sde brgyad dngos gyur pa //
'jigs rngams mtshon cha thogs pa yis //
dur khrod ro la bya rgod bzhin //
'dus nas bsad zlog gtor zhing bcad //
bsregs sbyangs sde brgyad pho brang rten //
bcas nas drag po'i phrin las kyis //
dgra bgegs thal bar rlog par gyur //
ces gsal btab nas zlog sngags sngar bzhin gsung mi chad du bzla ba'i thun la 'jug cing /
de'i mthar /
lag pa rdo rje'i brag ri ltar //
zhes sogs gsal la bden tshig dmod bor bcas pas thal rdeb bya zhing /
thun gtor la rak+tas sbran nas dmigs bya 'gugs gzhug nyer lnga sogs ci rigs pa byas /
slar bdud rtsis bran nas byin gyis brlabs pa bsngos pa'i mthar /
hU~M/
bcom ldan zhe sdang rdo rje sogs kyis 'bul /
b+h+yo /
mchod bstod bsnyen cing sogs kyis bskul ba'i mthar /
hU~M/
dmar chen gtor zor sogs kyis dgra phyogs su 'phang zhing zlog sngags dpung bsgril du bzla /
thun gtor gsar pa sngar shul du bsham zhing sgrub gtor gso /
de ltar thun drug tu bcad nas nyams su blangs pas bzlog pa'i rtags ci rigs pa mthong ba dang /
gta' gtor gtong ba dang ngag 'grol ba sogs sngar dang 'dra zhing /
skabs 'dir thun thog ma yin pa dang /
lha dbye'i sgro pu ri dkar po la ma reg pa bya zhing /
sgrub pa'i dam tshig rnams kyang sngar bzhin no //
bsad pa'i las sbyor ni /
gong gi gser skyems nas gzung 'gugs gzir dmod mo'i bar dang zlog dmigs thun mong ba'i mjug tu sde brgyad kyi dmigs gnad sbyor ba'i bar byas rjes /
phag spyang thod par gshin rje ni //
pho mo sbyor ba'i zhe sdang dang //
'dod chags dug gis dgra bgegs kyi //
rtsa rgyus thams cad rul zhing myag
/snying gar nr-i tri'i khog pa ru //
phaT dmar 'od zhu d+hIHyig las //
lcags bsregs 'khor lo rno ngar can //
shugs drag g.yon du 'khor ba yis //
dgra bgegs srog rtsa bcad cing gtub //
sha khrag dum bur 'thor ba rnams //
sde brgyad rnams kyi hab sgra dang //
bcas te lhag med zos par bsam //
oM lok+t+ri pA la nan sod /
sa ga pA sha nan sod /
nA ga du du nan sod /
ma maM ma maM sod /
tsir tsar tsir tsar sod /
baM ru lu baM ru lu sod /
rbad tra ko sha ya rbad tra ko sha ya sod /
ho ra ho ra sod /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya sod /
nr-i tri mA ra ya rbad yA/
zhes sngags rgyun bcas nas thun drug tu bzla ba sngar bzhin dang /
lag pa rdo rje'i brag ri sogs gsal 'debs bden tshig dmod pa thal rdeb bcas rjes /
thun gtor 'bul ba dang mthar zor du bskul zhing 'phang ba rnams kyang sngar bzhin las brub khung du rdeg tshul tsam byas nas phyir 'phang ngo /
!
/gsum pa las kyi kha bsgyur ni /
'byung bzhi'i las sbyor te /
de la bzhi las /
dang po gtor byed rlung gi las sbyor ni /
'gugs gzhug thal rdeb kyi bar gong bzhin gyi mthar /
bdag lce rdo rje'i hU~M yig las //
'od zer rdo rje'i khong gseng brgyud //
dmar nag phaT dgu bskul ba las //
yaM ljang 'phros pa rlung 'khor la //
phog pas de nyid rlung gyur te //
snang srid thams cad g.yo zhing 'degs //
dgra bgegs g.yos shing gtor byas nas //
thal ba'i rdul du brlags par bsam //
oM lok+t+ri pA la nan /
yaM u tsa ta ya phaT/
sa ga pA sha nan yaM u tsa ta ya phaT/
nA ga du du nan yaM u tsa ta ya phaT/
ma maM ma maM yaM u tsa ta ya phaT/
tsir tsar tsir tsar yaM u tsa ta ya phaT/
baM ru lu baM ru lu yaM u tsa ta ya phaT/
rbad tra ko sha ya rbad tra ko sha ya yaM u tsa ta ya phaT/
ho ra ho ra yaM u tsa ta ya phaT/
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya yaM u tsa ta ya phaT/
ces sogs sngags tshan so so'i mthar rlung sngags btags pa chig sgril du bzla /
thun gtor 'bul zhing 'phang ba sogs sngar dang 'dra ba las khyad par /
thams cad ming gi lhag mar tshar chod cig
/ces dang /
'byung ba dgra gshed 'khrugs pa'i las sbyor gyis //
gnod byed thal ba'i rdul du brlag pa dang //
mdor na bdag gi sogs sbyor /
gnyis pa sreg byed me'i las sbyor ni /
cho ga'i chings gong bzhin las bzlas pa'i skabs /
dmar nag phaT dgu bskul ba las //
raM dmar 'phros pa me 'khor la //
phog pas de nyid mer gyur te //
'jig rten khams kun 'ur 'ur 'bar //
dgra bgegs bun bun bsregs shing bcom //
thal ba'i rdul du brlags par bsam //
gong bzhin sngags tshan so so'i mthar rlung mal la 'di sbyor /
raM dz+wa la raM/
zhes btags te bzla /
gsum pa sbyong byed chu'i las sbyor ni /
dmar nag phaT dgu bskul ba las //
baM sngon 'phros pa chu 'khor la //
phog pas de nyid chur gyur te //
snang srid rba klong g.yo zhing 'khrugs //
dgra bgegs lan tshwa bzhin du sbyangs //
thal ba'i\u0f8e
sngags tshan mthar /
baM myog thibs /
zhes btags te bzla /
bzhi pa gnon byed sa'i las sbyor ni /
dmar nag phaT dgu bskul ba las //
laM ser 'phros pa sa 'khor la //
phog pas de nyid sar gyur te //
sra mkhregs sa yis snang srid gang //
dgra bgegs mnan cing gzir byas nas //
thal ba'i\u0f8e
sngags tshan mthar /
laM satwam+b+ha ya nan /
zhes btags te bzla ba rnams khyad par ro //
de ltar 'byung bzhi'i las sbyor de dag sbrags te sgrub pa'am /
nyin zhag so sor bcad de sgrub pa dang /
khol du phyungs te sgrub pa gang yin yang 'dra'o /
!
/bzhi pa rjes mtha' sdud kyi phrin las ji ltar sgrub tshul ni /
sgrub zhag rdzogs pa'i nub tha ma la /
'khor ling rnams phyir phyung /
lcags slang la sogs par bkod de /
bskul /
che ba'i nga rgyal bskyed pa /
dam brdar /
gser skyems nas gzung thal rdeb bar gong bzhin gyi rjes su /
rdo rje'i lte ba'i phaT rnams las /
zhes sogs srung ba'i skabs bzhin gyi mthar drag sngags thun sngags dang bcas pas thun gyis brab /
hU~M las byung ba'i phur bu sras mchog badzra kI la yar bskyed la /
hU~M/
rdo rje phur bu kI la ya //
sangs rgyas phrin las yongs rdzogs sku
/dregs 'dul drang srong khro chen gyi //
sras mchog badzra kI la ya //
sgril zhing sgril zhing btab tsam gyis //
dgra bgegs lus ngag yid gsum dang //
phung khams skye mched 'byung ba lnga //
las nyon bag chags shes sgrib bcas //
skad cig nyid la bsgral nas kyang //
thal ba'i rdul bzhin brlag par mdzod //
oM badzra kI li kI la ya dgra bgegs sarba nr-i tri sha trUM trig nan rbad nan tsit+ta rbad nan nr-i tri hur thuM dza mA ra ya rbad rbad /
ces tshe khrus kyi dgongs pa dang ldan pas gdab /
hU~M/
nga ni dus gsum bzhugs pa yi //
sangs rgyas yin te ye shes sku
/'khor lo rdo rje rin chen dang //
pad+ma rgya gram rab 'bar ba //
ye shes rno dbal mtshon cha yis //
dgra gdon bag chags 'khrul pa'i sems //
log rtog 'khor ba rgyun chod cig
/oM man+t+ra sum+b+ha ni badzra dz+wa la hU~M/
oM b+h+rU~M/
hU~M b+h+rU~M/
trAM b+h+rU~M/
hrIHb+h+rU~M/
AHb+h+rU~M/
tshal pa tshal pa mA ra ya dzaHdzaH
zhes kho'i gzugs phung rnams dum bur bcom par bsam zhing rlung chu sa yi zlog pa'i 'khor lo rnams bsgral tshul tsam dang /
me 'khor dum bur gtub /
hU~M/
rdungs shig rdo rje 'bar ba'i gtun //
bka' las 'da' byed sdig can 'di //
rdo rje'i mtshon chas bsgral nas kyang /
khro mo 'bar ba'i gtun khung du //
rdo rje tho bas rdung ba na //
lha yang rung ste brlag bgyi na //
dgra gdon gnod byed smros ci dgos //
oM pad+ma A ko Ta ya kha thaM kha thaM kha thaM/
zhes tho bas brdungs la las byang bzhin zhal bstab rnams bya'o //
de nas zlog byang gyer ba ni /
las byang bzhin thugs dam bskul ba sngon du 'gro bas /
hU~M b+h+yo /
dregs 'dul drang srong dri ma med //
de sprul rdzus skyes khro chen ni //
'jigs byed zhe sdang rdo rje dang /
khro rgyal de yi sprul pa dang //
yang sprul dam can rgya mtshor bcas //
bka' nyan dregs pa sde brgyad tshogs //
rang rang g.yog sprul pho nyar bcas //
'khor dang bcas pa khyed rnams la //
zlog sgyur phrin las bcol ba ni //
sngags 'chang bdag cag 'khor bcas rnams //
do cig deng sang phan chad nas //
sang phod da tsam tshun chod kyi //
lo zla zhag dus spar sme dang //
srog lus dbang klung dgra gshed skeg
/gza' tshes skar sbyor byed pa ngan //
sa bdag phyogs ngan la sogs pa //
mi mthun 'gal rkyen zlog tu gsol //
lha bdud ma mo rgyal btsan sogs //
sde brgyad khros shing 'khrugs pa yis //
'go nad yams rims 'brum bu dang //
rgyu gzer gag lhog gnyan nad sogs //
nad rigs bzhi brgya rtsa bzhi zlog
/lha klu gnod sbyin rgyal bsen sogs //
gdon rigs stong phrag bco brgyad dang //
bgegs rigs stong phrag brgyad cu dang //
byis pa'i gdon chen bco lnga zlog
/ltas ngan brgyad cu rtsa gcig\u0f8e
ye 'drog sum brgya drug cu\u0f8e
glo bur bdun brgya nyi shu\u0f8e
snga zhags mda' ltar 'phen pa\u0f8e
phyi zhags dru ltar 'thul ba\u0f8e
lha chen drag po'i gdug rtsub\u0f8e
lha ma yin gyi sgyu thabs\u0f8e
skem byed lcags kyus zin pa\u0f8e
drang srong bram ze'i dmod pa\u0f8e
mgon po'i par bu bskor ba\u0f8e
gshin rje'i 'phrul 'khor bcas pa\u0f8e
phur bu'i dbal kha btab pa\u0f8e
phra men nye 'byed btang ba\u0f8e
pho nya'i rbod gtong rkang mgyogs\u0f8e
ban+de'i 'bum bskor byung ba\u0f8e
bon pos btso dmar 'phangs pa\u0f8e
mu stegs ngan sngags btang ba\u0f8e
yungs kyi thun zor 'phen pa\u0f8e
sngags pas sngags zor 'phen pa\u0f8e
byad phur rbod gtong byung ba\u0f8e
mnan gtad khram la btab pa\u0f8e
sreg 'phang las sbyor byas pa\u0f8e
yas kyi bdud du g.yos pa\u0f8e
mas kyi sri ru langs pa\u0f8e
pha mes rgan sri langs pa\u0f8e
ma sru'i rgan sri langs pa\u0f8e
byis pa'i chung sri langs pa\u0f8e
dpon slob dam sri langs pa\u0f8e
pra dang mo rtsis ngan pa\u0f8e
rmi lam mtshan ltas ngan pa\u0f8e
ma nyes kha yog ngan pa\u0f8e
kha mchu kha smras ngan pa\u0f8e
dug mtshon bsam sbyor ngan pa\u0f8e
btsa' sad ser ba lo nyes\u0f8e
mi nad phyugs nad ngan pa\u0f8e
thog 'khyug gnam lcags lce 'bab\u0f8e
smyo 'bog brgyal nad ngan pa\u0f8e
sa klu'i mdze phol shu 'bras\u0f8e
gza' nad hur thum gtong ba\u0f8e
snga dgra lag gis bdar ba\u0f8e
phyi dgra yid la bzhag pa\u0f8e
da dgra mdun du bdo ba\u0f8e
lus kyi na tsha ngan pa\u0f8e
sems kyi sdug bsngal ngan pa\u0f8e
bsam don mi 'grub bar bcod\u0f8e
mi mthun gnod pa'i phyogs kun\u0f8e
zlog go dmar chen gtor mas zlog
/sgyur ro drang srong dmod pas sgyur //
zor ro dgra dang bgegs la zor //
chos so gnod byed gdon la chos //
pho bdud dal kha g.yas su sgyur //
mo bdud dal kha g.yon du sgyur //
spyi bdud dal kha mkha' la sgyur //
chung bdud dal kha thad du sgyur //
rab 'jigs lok+t+ri'i lha tshogs rnams //
dam rdzas gtor ma 'di bzhes la //
bcol pa'i phrin las 'grub par mdzod //
dregs pa sde brgyad 'khor dang bcas //
bskul lo rbad do mthu ma chung //
drang srong bden pa'i bka' ma bcag
/sngags 'chang dam rdzas chud ma gsan //
drag po'i phrin las sgrub par mdzod //
ces zlog sgyur byas la /
zor sgrub ni /
gtor chen gyi lha la mchod cing bstod nongs pa bshags /
ye shes pa chos kyi dbyings su gshegs /
dam tshig pa bdag la thim /
slar yang gtor chen zor rdzas dang bcas pa skad cig gis sngags rgod zhe sdang rdo rje dregs pa lha srin sde brgyad kyi dmag tshogs khro gtum 'jigs pa'i gzugs can srid gsum gang ba nad mtshon dug gi char 'beb pas dgra bo sgrol ba'i las la rngams par bsam zhing zlog sngags drag tu bzla bas nus ldan du bsgrub /
thun gtor dmag lto'i tshul du zlog pa'i skabs bzhin bsngos nas gtor chen la 'bul /
skabs 'dir sreg pa'i las sbyor dang 'brel bar zlog bsad kyi ling+ga rnams dang /
me 'khor gyi dum bu rnams bsreg
/sa 'khor mnan pa'i las sbyor gyis mnan /
yang gong gi zlog bsad kyi ling+ga rnams mnan pas mtha' bsdu na sa 'khor dang lhan cig mnan /
chu 'khor chu la sbyang /
rlung 'khor lha 'dre nag po gnas pa'i sar rlung la 'phyar /
'on kyang chu rlung gi las sbyor gnyis skabs 'di nyid du ma 'grub na slar gza' tshes drag po dang bstun nas las sbyor byas kyang rung ngo //
de nas /
hU~M/
phyogs bzhi mtshams brgyad steng 'og na //
gnas pa'i snang srid lha 'dre'i tshogs //
gser skyems mchod pa 'di bzhes la //
rig 'dzin bdag gi bka' la nyon //
dmar chen drag po'i gtor zor 'di //
lha srin tshogs la 'phen snyam ste //
dkar po'i phyogs la mi 'phen no /
khyod rnams rang rang gnas la gshegs //
hU~M/
rnal 'byor zor 'phen gang du 'phen //
sdang dgra gnod bgegs phyogs su 'phen //
phyogs der gnas pa'i gzhi bdag rnams //
sku zur dbu dmod zhabs sdus la //
do nub zor gyi zor lam phyes //
'khor bcas drag po'i dmag sna drongs //
sdang dgra gnod bgegs phyogs su khyer //
dpa' bo'i 'phrul 'khor der shoms shig
/ces sgo dbye /
bskul chad tho rnams byas rjes gza' yi rgyu phyogs dang bstun nas zor rdzas rnams gang du 'phang ba'i sar khyer /
gser skyems sngon du 'gro bas zor bskul ni /
hU~M/
nga ni sngags rgod khro bo'i rgyal /
khrag 'thung kun gyi dbang phyug yin //
bka' 'khor las byed stong gsum gang //
thams cad drag po'i dmag la chos //
sgrol byed drag po zor gyi rdzas //
sdang dgra gnod bgegs phyogs su 'phen //
gtor chen thog ltar sha ra ra /
khrag zor mtsho ltar 'khyil li li //
mda' zor 'khyug ltar khyugs se khyug
/rdo zor rbab ltar nyi li li //
thun zor ser ltar sha ra ra //
dug zor mun ltar thibs se 'thibs //
drag po sna tshogs zor gyi rdzas //
sdang ba dgra yi snying la yA//
bdun rgyud chod cig mA ra ya //
gnod pa bgegs kyi snying la yA//
med par choms shig mA ra ya //
yul mkhar khyim la gtor zor yA//
rdul du rlogs shig mA ra ya //
bdag 'dzin bdud la gtor zor yA//
gnyis med sgrol cig mA ra ya //
zhes zor bskul /
hU~M/
sngags rgod zhe sdang rdo rje yis //
pho nyar mngags pa zor gyi bdag
/dgra bgegs sgrol phyir las la yA//
gru gsum gdug pa kong bu'i zor //
glog ltar 'khyug cing thog ltar 'beb //
dgra bgegs lus sems 'ben la yA//
oM lok+t+ri pA la nan b+h+yo zlog
/sa ga pA sha nan b+h+yo zlog
/nA ga du du nan b+h+yo zlog
/ma maM ma maM b+h+yo zlog
/tsir tsar tsir tsar b+h+yo zlog
/baM ru lu baM ru lu b+h+yo zlog
/rbad tra ko sha ya rbad tra ko sha ya b+h+yo zlog
/ho ra ho ra b+h+yo zlog
/tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/dgra bgegs byad ma lha srung dang bcas pa mA ra ya b+h+yo zlog
/tshig gzhan rnams 'dra ba las /
kong zor gyi tshab tu /
ri bo nyil ba rdo yi zor //
rba klong 'khrug pa khrag gi zor //
rno myur shugs drag mda' yi zor //
mtshon rtse gzings pa yungs dkar zor //
zhes rim bzhin bcug pas zor 'phen /
hU~M/
dmar chen gtor zor khro rgyal tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrug byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
zlog sngags btags pas gtor chen 'phang ba dang bcas pa thams cad 'jam dpal dregs 'joms bzhin no //
dul mo rdul /
bka' ltar mi byed cing sogs thal rdeb dang bcas te dmod pa bor /
nam mkha' med par zhes sogs kyis yid ches bskyed /
me chu'i rgyas 'debs bya zhing las byang gi srung 'khor 'don /
bshal chus brtan ma bskyang /
sa la chos 'byung du nr-i yig bris par dmigs bya bkug nas gtor gzhong kha sbubs pa ri rab tu bsam pa'i 'og tu mnan par bsam la las byang bzhin bro brdung bya /
nang du log nas tshe 'gugs dang gtang rag gi mchod bstod nongs bshags nyer bsdu bsngo smon shis brjod dang bcas pas mtha' brgyan par bya'o //
yang bca' gzhi bsdus pa la brten na /
sa stegs brub khung sogs gong bzhin las pu ri dkar nag gi tshab tu drag po'i gtor chen bca'/
'byung bzhi'i 'khor lo phag spyang thod pa'i ltag pa'i steng ngos brub khung nang du bca' gzhi rgyas pa'i skabs ltar 'jug
/srung zlog gi 'khor lo gnyis 'phyar thabs sam srung lteb gang byed kyang yi dam gyi sku dang lhan cig gtor ma'i mgor 'dzugs /
gzhan lag len dang cho ga'i bya ba thams cad gong bzhin las /
khyad par drang srong zhi ba'i sgom bzlas song rjes gnas bsgyur gyi tshe /
rang nyid drang srong zhi ba ru //
gsal ba 'od du zhu ba las //
mthing nag gnam lcags rdo rje ni //
rtse dgu che brjid rno dbal 'bar //
yar rtse zhes sogs dang /
thugs ka'i hU~M gi 'od zer las //
steng gi nam mkhar rnam snang dang //
mi bskyod rin 'byung snang mtha' yas //
don grub la sogs sangs rgyas dang //
byang sems sprin gtibs lta bus srung //
phyi rol 'khor lo rdo rje dang //
zhes sogs su bsgyur na gnas skabs rnam pa gsal ba ltar snang mod /
'on kyang dmigs pa'i sgom tshul bca' gzhi rgyas pa'i lugs bzhin du byas pa nyid legs so //
yang 'byung bzhi dang zlog bsad kyi las khol bur bsgrub na /
brub khung mtshan ldan du las gang byed kyi ling+ga bcug pa tsam drag po'i dmigs rten du byas te /
cho ga'i khog dbub sngar bshad ltar la 'dor len gyi rnam gzhag shes pas nyams su len pa yin no //
des ni gdug pa'i dgra bgegs sde dang bcas pa thams cad ming gi lhag mar byed cing /
mthun rkyen legs tshogs thams cad yar ngo'i zla ba ltar 'phel bar gdon mi za'o //
rang rig ye shes 'a~Xgyur me~Xd gsang bdag thugs //
rnam par mi rtog rdo~X rje~X'i btsan mkhar du //
rgyas thebs srung ba'i gur khang bde chen gzhir //
dbang thob legs byas yon tan cir yang 'char //
gdug can dregs pa zlog bsad 'phrul 'khor dpung //
ye grub rang rtsal ma 'gags rig sngags 'phrul //
bslu med dmod pa'i mthu yis byad gdon tshogs //
mthar byed man ngag snang ba 'di rmad byung //
nag po drag shul sbyor bas lha ma srin //
sde brgyad snying rtsa 'dar dang lhan cig tu //
nag phyogs bdud sde'i shes pa drang srong gi //
thugs srog dwangs ma'i thig ler ro gcig shog
/ces sngags rgod lok+t+ri pA la'i srung zlog bsad pa'i man ngag rdo rje'i thog 'beb ces bya ba 'di yang rtsa ba'i gzhung gi dgongs pa ji lta bar rig pa 'dzin pa 'gyur med rdo rjes brjod bde'i ngag gis rjes su 'doms bzhin rigs kyi bu pad+ma 'gyur med rgya mtshos yi ger spel ba'o ///
/
