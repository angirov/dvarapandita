\u0f01\u0f83:
ye shes rab 'bar las :
grib dang mi gtsang ba thams cad sel ba'i thabs bzhugs so :
ye shes rab 'bar las :
grib dang mi gtsang ba thams cad sel ba'i thabs ni :
pad+ma drag po'i lha la phyag 'tshal lo :
sgrub pa'i rnal 'byor mtshan ldan shel lta bu :
mi gtsang rdzas kyis 'ja' tshon bsgribs pa bzhin :
bla med gsang sngags sgrub pa'i rnal 'byor la :
grib kyi dri mas ya mtshan rtogs tshogs sgrib :
dri med mdangs kyis ya mtshan skyed pa'i thabs :
ye shes zer gyis dri ma sreg par byed :
gang de ye shes rab 'bar zer 'byung bas :
ji bzhin sgrubs shig skal ldan rjes 'jug rnams :
sa ma ya :
rgya rgya rgya :
bal dkar 'om bu shug pa'i shing byang la :
snying po'i sngags sham btags pa'i bsreg rdzas bsags :
mu khyud gnyis ldan 'dab bzhi'i lte ba na :
'byung ba'i sa bon bkod pa'i mu khyud phyir :
sngon gyi bsreg shing dkar dmar bsnol mar brtsig :
dkar nag til gyi rdzas la brten pa yi :
dkyil 'khor dbus su me lha sku mdog dkar :
zhal gcig phyag gnyis bgrang phreng spyi blugs 'dzin :
zhabs gnyis ra skyes khri la phyed skyil bzhugs :
thugs kar sme ba brtsegs ma sku mdog dkar :
dag byed me long ril ba spyi blugs 'dzin :
spyi bor ye shes rab 'bar gtso bos brgyan :
ye shes 'gugs shing dam tshig rten la bstim :
hU~M hrI:
ye shes rab 'bar bka' yi mtshams 'dzin pa :
ag+ni drang srong gtso bo gnas 'dir gshegs :
'bar ba'i dal dang gnyis su ma mchis par :
rnal 'byor grib gdon bsal phyir brtan par bzhugs :
hU~M hU~M hrI:
ye shes rab 'bar drag po'i bka' byung gis :
pho nya sme ba brtsegs ma 'dir gshegs shig :
rnal 'byor grib gdon ma lus zhi ba dang :
dag cing gtsang ma'i gzi mdangs bskyed du gsol :
badzra sa ma ya dzaHdza :
ar+g+haM sogs kyis mchod :
bsreg rdzas ni :
til nag bsregs la :
A+o~M g+har khaM tsir khaM b+hi mA na se u tsus mo kro tI hU~M hU~M phaT phaT swA hA:
A+o~M sarba pA paM da ha na badzrA ye grib dang mi gtsang ba thams cad shAn+tiM ku ru ye swA hA:
zhes dang :
A+o~M g+har khaM tsir khaM b+hi mA na se u tsus mo kro d+hI hU~M hU~M phaT phaT:
A+o~M sarba ar+tha sA d+hA ya swA hA:
grib dang mi gtsang ba thams cad shAn+tiM ku ru ye swA hA:
zhes ci mang du brjod :
hU~M hrI:
ye shes rab 'bar dkyil 'khor du :
phrin las lhun grub drang srong dang :
gtsang dang zhi ldan sme ba brtsegs :
lha mor bcas la phyag 'tshal bstod :
zhi dang gtsang ldan mdzad du gsol :
yi ge brgya pas lhag chad bskang :
bkra shis bsngo ba smon lam bya'o :
sa ma ya :
rgya rgya rgya :
zhes bde chen gnam chen brag dkar da la nas srung ma e ka tsA tis sprad pa ste /
skabs zhig 'grul 'tshub kyis grib 'jug pa dang /
yid kyi grogs po pad+ma mkha' spyod kyis bskul ba'i dpal las rdzogs chen pa klong gsal snying pos dag par phab pa'o ///
/
