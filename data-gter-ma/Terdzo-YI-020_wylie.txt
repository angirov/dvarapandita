@#//
byang bdag gsung king kang dmar chung gi lag len dmigs skor gnad dril bzhugs so //
lung med kyang lag len la mkho gal che /
na mo ak+Shar badzra ya /
rgyal ba kun gyi ye shes mi 'a~Xgyur ba'i //
cho 'phrul rang rtsal 'gag me~Xd rdo~X rje~X 'chang //
sgyu 'phrul phyag rgyar bzhengs pa gshin rje gshed //
'dud do ye shes rdo rjer bdag byin rlobs //
de yang 'dir snga 'gyur ba rnams kyi rang skad la 'jam pa'i dpa' bo gdul dka'i gnyen por khrag 'thung rol pa'i skur bzhengs pa la bcom ldan 'das 'jam dpal gshin rje gshed dus kyi dgra bo phyag rgya zil gnon du grags pa'i sgo nas gdul bya 'dul ba la bzhi las /
de yang rnam grangs las rna cha brgyad du grags pa las 'dir king kang gnan pa'i rna cha zhes bya /
de la'ang dmar nag gnyis las 'dir dmar po ste nyams su blang ba la sbyor ba dngos gzhi mjug gi rim pa gsum las /
dang po ni 'joms byed rtsa ba'i dkyil 'khor du rgyud smin cing bsnyen pa thems pa /
de'i lung lag len man ngag ma lus nos shing nyams 'og tu chug pa'i sngags pas /
drag las dang rjes su mthun pa'i gnas khang gi lho phyogs su phung sa gsum   phung sa gsum dang shor sa gsum ni dmag 'gyed sa dang /
gtib gri sogs kyi sa dang /
dgon pa brlags pa'i sa gsum /
grog ma dmar nag gi sa dang /
'brum nad sogs nad rims kyis yul gru brlags sa dang /
dgon dang grong sogs yul stong pa'i sa'o /   gyi stegs bu mda' gang gru bzhi pa'i lto bar brub khung logs mdun du bstan pa gzhi ro sol gyis nag po dang /
brub khung gi nang na khrag sna dang mtshal gyis dmar por byug pa'i kha khyer la skyer rtsang gra logs dmar po nyer gcig
/sa gzhi gru bzhi pa'i mthar dmar nag spel ma drug ste kun kyang rtsa rtse ma log par bsnol thabs su btsugs pa /
brub khung gi nang du dmigs bya'i ling ga tshon skud kyis bcings pa lte ba'i sa bon rang la mdun phyogs par bkod pa'i tshon skud steng gi gtor ma la    khro zhal byed na zhal nas drangs nas rang mdun thun rwa'i khar phur bur btags /sbron pa'i sne mo rang gis gzung byar bsdogs pa /
de'i khar rkang gsum gyi steng la lcags snod du 'bru nag gtso bor gyur pa'i 'bru sna'i ngar phye dug khrag gis sbrus pa'i bshos bu gru gsum thog mda'i dbyibs can khru gang las mi chung ba rang 'dra'i bshos phran brgyad dam bzhi khrag kong dang kyu gu gcad kha phyir bstan gyis bskor ba bsad pa'i khrag gis byug
/mtshe yungs rtsang dmar sha dum rgyu rlon gyis brgyan pa'i rtser stag ma'i byang bu la   tshon gang ba /bris pa'i sku rten rab gnas can dang /
gtor gdugs dmar po btsugs pa bkod pa'i mdun du rten rdzas g.yag rgod kyi rnga nag dang mi bsad kyi gri gnyis bkal ba'i rtse mo brub khung gi khar nyug ge 'ong bar bya /
thun mthar bstab rgyu'i zan ling yang brub khung gi khar bzhag
/gzhi de'i mtha' skor du drag po'i nyer spyod dang g.yas g.yon du bya 'ug gi sgro nus ldan du btsugs /
gu gul sogs dbye rdzas kyang bsham /
g.yag rgod kyi rwa g.yas pa'i nang du yungs dkar nag lcags zangs kyi phye ma /
srog chags bsad pa'i rbab rdo'i phye /
tshwa dang g.yer ma rnams dug sna dang khrag snas sbags pa blugs pa'i kha bal nag gis bcad cing shog bus g.yogs pa tshon skud kyis bcings pa la bug pa gru gsum phyung ba phur bu'i dbal gyis bkag pa la thun thag btags /
khul gang bder rtsa ba gsum gyi gtor ma sman raka mchod pa dang bcas pa'ang bsham /
rang nyid kyi stan kha lhor phyogs pas bting la gong gi rten dang zhal sprod du 'ong ba bya zhing /
gzhan yang 'dir dgos pa'i yo byad mtha' dag ma tshang ba med par 'du bya ba ni sbyor ba'i chos so //
gnyis pa dngos gzhi ni /
thun bzhi'i rim pas nyams su blang ba la /
thog mar yi dam 'jam dpal gshin rje gshed lta bu'i sngon 'gro nas gzung bzlas pa'i bar rang gzhung bzhin song nas de nyid thun mtshams kyi lhar langs la   yi dam khro chu sogs gshin rje gshed rigs yin na'ang gnas 'gyur tsam /
gzhan yin na mtshams lhar ldangs /
zhing bcu sgrol ba'i nga rgyal dang ma bral bas rgyun bshags bya /
de nas chos thams cad kyi gnas lugs ngo bo spros pa thams cad dang bral ba'i rang gzhin snying rje chen po'i rtsal ma 'gags pa sgyu ma lta bu las /
thugs rje'i sgyu 'phrul rol pa 'gag med yi dam gyi lha rnam pa gshin rje king kang dmar po'i skur ldang ba la /
ya b+h+yoH
skad cig rdzus skyes tshul du bdag dang rten //
zhes pa nas /
stobs ldan me rlung 'khrugs pa'i dbus na gsal //
zhes pas bdag mdun gyi rten gnyis ka gyad kha sprod tshul du gsal btab /
yang /
a+yai /
zhes pas rang nyid gnas pa'i sa phyogs lcags bsregs kyi sa gzhi me dmar lhab lhab 'bar ba'i dbus na bdag mdun gnyis kyi bar du /
brub khung mtshan nyid dang ldan par grub pa'i kha khyer la rtsang dmar las gshin nyer gcig tu gyur pa brub khung nang du blta ba btson rdzi lta bur gnas pa ste /
de ltar yang /
gnod byed dgra bgegs ma lus brub pa'i khung //
zhes pa nas /
nyi shu rtsa gcig 'khor bcas gsal bar gyur //
ces pa'i bar gyis brub khung las byed dang bcas pa gsal gdab /
de nas dmigs pa'i 'ben bca' ba la brub khung de'i nang du nri triHyongs su gyur pa las dgra bgegs de nyid dngos su bskyed de /
de'i nang bkod pa'i ling ga bsgral ba'i zhing //
zhes pa nas /
mngon sum lta bur gsal ba nyid du gyur //
ces pas gsal gdab /
de nas pho nya spro ba /
bden stobs brjod pa /
rnam shes 'gugs pa /
tshe bcud bsdu ba /
gnyis med du bya zhing phyag rgyas gdab pa rnams tshigs lnga byung yang dmigs pa'i gnad gcig tu 'dril bar 'doms dgos te /
dper na skyes bu mda' gzhu 'gengs shing 'phen pa lta bu'i 'phrul gcig go gcig gis mi 'gog par rnam grangs mang po yang rig pa skad cig mas bkra sa le hrig ge gsal bas dkon mchog gsum gyi bden stobs brjod cing ma nyes pa'i dpang gsol la mthu dpung du sbran /
dzaHdzaH
zhes pas bdag dang mdun gyi gshin rje gshed las rang 'dra ba'i sprul pa yang sprul bsam gyis mi khyab pa spros te /
dper na /
yul khams su bu yug 'tshub pa'am /
ri bo las smug pa brdol ba /
nyi ma la zer 'char ba bzhin thol thol bun bun long long ze re re sprul pa spros /
de rnams kyis dam nyams dgra bo gang yin pa de'i rnam shes bag chags yid gzugs can de /
ban bon srung ma'i skyabs 'og
/mtho srid pa'i rtse /
dma' dmyal ba /
nyi zla'i go bar /
gling bzhi gling phran /
steng 'og phyogs mtshams /
mdor na srid pa gsum gyi khong gang na gnas shing gab kyang sdod pa'i dbang med par pho nya lcags kyu can gyis snying nas bzung /
las kyi rlung gis bteg cing rlung gi zhags dmar gyis mdun nas khrid /
tho ba thogs pas spyi bo nas brdungs /
'jigs pa'i mun nag dang pho nyas rgyab nas ded de /
rang dbang med par btson rdzis btson khrid pa ltar byung bas /
bdag mdun gyi bar brub khung gi kha khyer lcags bsregs kyi sa gzhi de'i khar slebs pa na /
pho nya za byed pho rnams kyis dgra bo pho rnams g.yas su bskor ba dang /
gsod byed mo rnams kyis g.yon du bskor te ded /
gnyis ka g.yas bskor gyis bsdams shing klad la bskor te sa gzhi la brdabs pas dgra bo rnams kyi tshe bcud nus stobs thams cad nad can gyi skyes bus skyug pa skyug pa ltar kha nas skyugs pa /
rdo khab len gyis lcags phye len pa ltar rang la bsdus pas gzi brjid cher 'bar bdag mi shigs pa rdo rje'i skur gyur /
pha rol po de nyid 'go ba'i lha lnga la sogs skyob byed kyis bor zhing mgon dang bral /
lus kyi bcud dang bral ba sogs sgye stong pa lta bu nag hur gyis song ba'i lus nang na rnam shes mar me 'chi kha lta bu dmar kem kem pa dang bcas brub khung gi ling gar de lta bu'i dmigs gnad kyis yang yang bstim ste /
de ltar yang /
bdag dang mdun bskyed thugs nas rang 'dra ba'i //
zhes pa nas brtsam ste /
bcas te brub khung nang gi ling gar thim //
zhes pas gsal btab dgug pa'i rgya bcings te /
na mo /
rtsa brgyud bla ma yi dam zhi khro'i tshogs //
zhes pa nas /
dbyer med stims shig A be sha ya AH
zhes pa'i bar gyis gsal gdab /
sgo ma bzhi'i sngags rgyas 'gugs gzhug 'ching sdom myos byed kyis gzir /
dbye ba'i sngags rgyas lha dang phral /
'beb pa'i sngags rgyas gzugs dang dbyer med du byas la /
thun thag nas bzung ste bla 'gugs kyi sngags la nan tan snying por bya zhing 'gugs gzhug yang yang bya /
thun kha brje ba'am 'jog pa na /
thun gyi sngags yid tsam re bzlas la thun la sngags shing che ba bskyed /
shog ling la brdeg cing zan ling bsgral /
de dag gi gyer /
dzapa? bzlas sngags pa'i thun rdzas rnam pa lnga //
zhes pa nas /
tshal pa tshal pa dum bu dum bur gtubs //
zhes pa'i bar gyis gsal btab /
ling ro la sman raka bran te steng gi gtor ma la bstabs pas dug gsum sha khrag rus pa'i mchod pa sha kham gcig khrag thigs pa gcig tsam yang ma lus par /
las byed gshin rje'i tshogs kyis dgyes pa'i rkan sgra dang bcas pas zag med kyi bdud rtsi'i rang bzhin du gsol bar bsams la /
yaH
sha kham khrag thigs tsam yang ma lus par //
zhes pa nas /
kha raM khA hi /
zhes pa'i bar gyis gsal btab la /
las 'di la rtags mthar ma phyin gyi bar du brub khung 'di nyid kyi steng du bzhugs la dgra bo tshar gcod pa'i 'phrin las mdzod cig byas la brtan bzhugs bya /
tshul de lta bus thun bzhi ni gung gnyis dang zer gnyis te mA ra ya dza'i 'gyur dus bzhi zer ba'i nam gung dang nyin gung zhogs nyi ma 'char ka'i zer dang dgong nyi ma sdud pa'i zer gnyis te bzhi la thun gyi ngo bo 'gugs gzir gsod sogs 'ong ba bya zhing /
dper na thog mar gzhung srong nyi ma phyed yol tsam nas mgo tshugs nas dgong thun nyi zer sdud pa'i dus la 'ong ba bya dgos /
des rigs 'gre bar nam gung nyi shar nyin gung ste bzhi ka cho ga'i khrigs de kho na la /
snga thun yi dam gyi gzhung srong song nas thun phyi ma la 'di kha'i rgyun bshags nas bstab pa'i bar byas pas 'grub bo //
yang srin po lto la rub pa'i dus srod dang /
gshin rjes khram la 'debs pa'i dus nam phyed /
ging gzan la 'jum pa'i dus tho rangs /
stag chen kha gdangs pa'i dus nyi shar /
chu srin rnga ma g.yob pa'i dus nyin gung /
bdud dmag la chas pa'i dus dgong grib so nag ngam gyis 'ong ba'i skabs te thun drug tu byed na'ang thun gyi khog de lta bus khug rtags ma byung bar bla 'gugs la nan tan bya /
!
khug rtags mthar phyin nas lha dang dbye ba man ngag bzhin bya /
de nas gsad pa la 'jug ste /
de la'ang gong bzhin rgyun bshags nas bla 'gugs kyi bar song ba dang /
ling+ga dgra bo dngos su gsal ba'i g.yas g.yon du sbrul bskyed pa /
lus nang du zhugs nas snying khrag gzhibs pa /
phyir thon nas so dang lces 'drad cing bldags pa /
las rlung bskul te 'khor los bshigs pa /
gnyen po stobs bskyed pa ste dmigs skor lnga /
de ltar yang /
dzaH
zhes pas dgra bo de'i g.yas su sbrul dkar po zhig khyur gyis byung nas lhan skyes lha yi rang bzhin khos dam nyams pas gshed du babs nas kho'i tshangs bug nas zhugs /
snying ga yan gyi dwangs bcud khong khrag thams cad yar drangs nas 'jib /
de bzhin pas g.yon du dug sbrul nag po zhig ngang gis byung ba kho rang gi lhan skyes bdud kyi ngo bo bshang lam nas zhugs /
snying ga man gyi khu khrag thams cad mar drangs nas gzhib /
mthar sbrul gnyis kyi lces kho'i snying dkyil na rnam shes nriH'i rnam pa mar me rlung gis bskyod pa ltar g.yabs nas tshe bsod dwangs ma bsdus te /
yang gnyis ka phyir thon nas dgra bo'i sha khrag za bar ma 'chams te 'dzing zhing 'thab pa'i rnam 'gyur 'jigs shing skyi g.ya' ba du ma byas nas /
dkar pos g.yas nas 'khyud /
nag pos g.yon nas 'khyud de kho'i lus la 'khril te mjug ma gnyis gsang gnas su mdud /
mgo gnyis spyi bor mgul pa gnyis mdud nas klad khung g.yas g.yon gnyis nas sos 'drad lces bldags nas mdangs dang bcud thams cad bung bas me tog gi bcud gzhib pa ltar 'jib /
yang kho'i spyi bor sna tshogs rdo rje de las rlung gis bskul te so ro ro 'khor nas spyi bo nas rim bzhin rkang mthil gyi bar gsor bsnun pa ltar 'khyir bas rtsa 'khor rnams bcad /
klad khrag 'dres nas sha khrag rus pa thams cad dmar nyog gis zho ltar dkrugs /
yang de lta bu'i sha khrag de yang sbrul de gnyis kyis hab sha dang bcas pas lhag med du zos te rjes med du btang nas sbrul gnyis je che je cher song nas shin tu stobs rgyas par bsam mo //
de ltar yang /
ling gar bla srog khug pas dgra bo dngos //
zhes pa nas /
dkar nag sbrul gnyis je cher stobs ldan gyur //
ces pa'i bar gyis gsal btab la thun thag nas bzung /
thun la gsad sngags tad+ya thA:
btags pa la nan du bya zhing /
dmigs gnad de dang ldan pas gsad pa rtags ldan du sgrub pa ste thun thams cad kyi rkang 'di la bya zhing /
thun mthar thun rdzas phus btab la sngags shing thun rdeg pa'i bar sngar ltar la /
dmigs gnad ni /
thun rdzas las kyi gshin rje pho mo dregs pa lha srin sde brgyad kyi dmag dpung dug mtshon nad kyi char pa 'beb pa /
dmod pa'i sgra gnam sa khol ba lta bus dgra bo gcer bu 'dar phril le ba la dkar nag sbrul gnyis med pa'i khar thun rdzas thog dang ser ba babs pa lta bus sha chom khrag chom du btang ba la /
rnam shes mar me 'chi kha lta bu de yang nag kem gyis bsad par mos la thun 'phang ba dang dmod mo brjod pa rnams lhan cig tu bya zhing /
mthar zan ling bsgral bstab bya zhing brtan bzhugs bya ba'i bar sngar dang 'dra 'o //
de ltar bsad pa'i rtags mngon du gyur nas skabs 'dir tshe khrus kyi phur gdab mdzad pa'i phyag len ni mi mdzad de /
tshe lung ni gong du bstan pa ltar dkyus su cho ga tshar re'i skabs song ba dang /
khrus lung ni lugs 'di'i rtsa ba dang byang pa'i chog khrigs gnyis kar dngos su ma gsungs pa ma zad /
byang chub mchog sems ma bskyed de srid du //
mnan pa yin gyis ldang bar ma byed cig
/ces sogs lung mang yang 'dir yi ges 'jigs /
'thad pa ni /
rgyud la byang chub kyi sems skyes na mnan pa'i btson dong de ka chos kyi dbyings kyi pho brang yin pa'i phyir na de lta bu'i gegs ci'i phyir mi sel /
des na lugs 'di rang gi man ngag gzhung gi rtsa bar longs pa'i lag len rnam par dag pa'i lugs yin no //
de yang dgra bo bsod nams kyi dpung che na phyag 'tshal thub pa'i man ngag   'di zhal du 'dri /kyang thun thams cad kyi mjug tu bya ste /
de'i man ngag lag len ni king kang nag po'i nang du gsungs pa bzhin shes par bya'o //
chos skyong gi gtor 'bul dang tshogs mchod ni srod thun gyi rjes su mjug tu sbrel lo //
gsum pa rjes ni /
ling ga brub khung nas bton /
sgrub grogs rnams kyis thal rdeb bcas pas dmod mo brjod /   dmod mo brjod tshe rnga nag g.yab /
ling+ga man ngag lag len ltar lteb /   lteb lugs dmar chung rang gzhung phyag len ltar /
dmigs bsal gyi snod du bcug
/thun rdzas kyis bkang nas klad khung bkag la khro zhal   dpe'u ris logs su gsal /gyi rgyas btab /
phung res dril /
tshon skud kyis bcings /   sna lnga sogs sngo dmar gnyis /
rtsang bskyon pa rnams mthong brgyud bzhin bcas /
dur g.yam la ro sol gyis steng khebs sna tshogs rdo rje   zhabs su sna tshogs rdo rje steng du 'byung bzhi ri rab bris pa /bris pas brdeg
/gang du gnan pa bya ba'i sar gser skyems btang /
lto 'phye brtags la rung ba'i sa nas khru gsum pa'i dong brus /
dbyibs gru gsum du bya /
yi dam gang la bsten pa'i gzhung bzhin sgo dbye bskul dang chad tho bsgrag pa rnams byas la gnan chas dang gta' gtor khyer la gnan pa'i sar /
ya b+h+yoH
'jam dpal gshin rje gshed po sku mdog dmar //
zhes pa nas /
stobs ldan me rlung 'khrugs pa'i dbus su gsal //
zhes pa'i bar gyis rang nyid g.yas dgra satwa dang g.yon lcags kyu 'dzin pa gsal btab la mi bsad kyi gri lag tu thogs nas /
tho chen dgra satwa bsnun pas sa gzhi gas //
zhes pas ral gri sa la bsnun tshul byas pas /    'di dang pos sa gas /
gnyis pas chu gas /
gsum pas me gas /
bzhi pas rlung dkyil gas /
de nas klu bdud nag po byung ba dang rgya mtsho yang sngo mer gyis byung nas gtad par bsam /
slar rim bzhin 'byung bzhi'i rgyas gdab phyag len ltar dang /
sa gzhi bkas pa'i nang 'og gzhi'i rgya mtsho sngo mer gyis gsal ba'i dbus nas 'chi bdag nag po ti pa tsa 'khor 'chi bdag klu pho mo'i rnam pa bsam gyis mi khyab pas bskor ba /
thams cad kyang kha gdangs nas byung ba la gnan chas dgra bo'i gnas lus longs spyod dang bcas rjes shul tsam yang ma lus pa zas skal du gtad par mos la dngos su 'phang /
de ltar yang /
mtha' yi rgya mtsho sngo mer gsal bar gyur //
ces pa nas /
zas su bstab bo gtad do nri triHdzaH
zhes pa'i bar gyis gsal btab /
thun rdzas brdeg
/dmod mo thal rdeb dang bcas brjod cing rten rdzas rnga nag g.yab pa rnams lhan cig tu byas la /
de yang rnga nag g.yabs pa tsam gyis dgra bo des bsags pa'i las ngan thams cad sbur ma rlung gis btab pa ltar nag nyil nyil byung ba kho rang gi steng du bye ma'i char babs pa bzhin song bas las ngan rnam smin gyi tshogs dus gcig la 'brub par dmigs pa yin no /
khong tshud sa bdag klu gnyan kun dga' zhing //
zhes pa nas /
rim bdun sa 'og gshin rje'i grong khyer song //
zhes pa'i bar gyis /
'chi bdag gi lto bar tshud de /
de nyid zhal bsdams pas nyi zla gzas bzung ba bzhin mun rub kyis rang gnas sa 'og rim pa bdun pa 'byung ba rten gzhi rngams pa'i 'og tu song bar mos pa 'o //
de nas dur g.yam gyis bkab la /
nam mkha' rlung me chu sa ri rab 'og
/ces pa nas /
dmigs med chos kyi dbyings su sa mA d+hi //
zhes pas de'i steng du nam mkha' rlung me chu sa rnams rim gyis chags pa'i khar stong khams lhun gyis grub pa'i steng du sangs rgyas don yod grub pas pho brang btab pas sus kyang gzhig tu med pa bskal pa ma stongs kyi bar du thar ba med par bsgom zhing /
mdor na gnon byed gnan yul dang bcas pa 'khor gsum dmigs med bde ba chen por rgyas gdab par bya'o //
gta' gtor 'phang ba'am de kar rten dang lhan cig mnan pa'i sa yul mthong sar gtar bzhugs pa'ang 'thad do //
gang ltar yang brtan ma bskyang ba bro brdung ba /
nang du log nas rjes kyi bya ba rnams gzhan dang 'dra bar shes par bya'o //
smras pa /
zhang khrom zab gter king kang rlung sgrub kyi //
ngag 'don gzhung don gnad 'dril bya ba'i tshul //
snyan brgyud gter chen bla ma'i gsung gi rgyun //
ji lta ba bzhin yi ger bkod pa 'di //
'thad legs rnam bkra'i spu sdug mi ldan kyang //
thos sgom man ngag 'dab gshog rtsal ldan pas //
grub brnyes mkha' lding dbang po'i shul rjes su //
'phur 'dod gnyis skyes blo~X gsa~Xl rgya~X mtsho~X yis //
mkha' spyod 'og min pad+ma 'od kyi zhing //
skye dgu'i bsod nams skal pa lhun grub par //
snang ba sprul pa'i 'khor lo 'bras ljongs kyi //
snod bcud phas rgol srung ba'i mtshon char spel ///
/
