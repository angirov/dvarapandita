\u0f01\u0f83:
yi dam dgongs 'dus rta mchog rol pa las :
'od dpag med sems dpa'i dkyil 'khor mchod cing sgrub pa'i thabs tshogs gnyis kyi char rgyun gser gyi phreng ba bzhugs :
las byang gser gyi phreng ba \u0f80atsha :
\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das gzi brjid kyi rgyal po 'od dpag tu med pa la phyag 'tshal lo :
yi dam dgongs 'dus rta mchog rol pa las :
tshogs gnyis myur bar rdzogs shing sgrib gnyis yongs su dag pa'i phyir :
'od dpag med sems dpa'i dkyil 'khor mchod cing sgrub pa'i thabs bstan pa ni :
rgyud rdo rje pad+ma'i dra ba las :
sems dpa' chen po'i dkyil 'khor gang :
longs spyod rdzogs sku'i rang bzhin ni :
mkha' 'gro ma yi drwa bas gsungs :
zhes gsungs pas :
'di ni spyi don bcu gsum ste :
bka' bsgo ba dang gcig :
mtshams gcod pa dang gnyis :
phyag rgya bzung ba dang gsum :
skyabs sems bya ba dang bzhi :
yan lag 'bul ba dang lnga :
byin gyis brlab pa dang drug :
gzhal yas khang bsgom zhing lha gsal ba dang bdun :
spyan drangs shing bzhugs su gsol ba dang brgyad :
phyag 'tshal zhing phyi nang gsang mchod 'bul ba dang dgu :
bstod pa bya zhing bsnyen pa bya ba dang bcu :
tshogs bya ba'i rim pa dang bcu gcig :
thugs dam bskul zhing chad brtan tshe'i dngos grub blang ba dang bcu gnyis :
bshags pa bkra shis bsngo smon bya zhing dal bsdu ba dang bcu gsum mo :
sa ma ya :
rgya rgya rgya :
de la dang po bka' bsgo ba ni :
rang nyid rta mgrin gsal :
hU~M:
nga ni dbang drag rol pa'i sku :
dus gsum rgyal ba kun mchod kyi :
mchod pa'i mdangs 'phrog bar chad bgegs :
'di ru ma 'dug gzhan du dengs :
ci ste mi 'gro 'dug gyur na :
rdo rje 'dzin pa thugs khros nas :
khyod kyi lus sems rdul du rlog :
hU~M hU~M u tsa ta ya phaT:
gnyis pa mtshams gcod pa ni :
hU~M:
nga ni khro rgyal 'dus pa'i sku :
dpal chen bdud 'dul rdo rje 'dzin :
sangs rgyas kun gyis dbang bskur nas :
gdug pa 'dul bar rab bsngags pas :
me ri mtshon cha rdo rje'i rwa :
khro tshogs 'bar bas mtshams bcad do :
dz+wa la raM hU~M b+h+rU~M d+hi ha ra raM badzra rak+Sha hU~M phaT:
hA b+h+rU~M hrIHb+h+rU~M hU~M b+h+rU~M trAM b+h+rU~M AHb+h+rU~M:
de nas phyag rgya bzung ba ni :
lag tu rdo rje dril bu bzung la :
hU~M:
thabs shes zung 'jug chos nyid mtshon :
'das dus 'gro rnams sad pa'i phyir :
rdo rje gsor zhing dril bu dkrol :
badzra d+harmA hU~M A:
bzhi pa sems bskyed bya ba ni :
oM AHhU~M:
'gro rnams bsgral 'dod bsam pa yis :
sangs rgyas chos dang tshogs mchog la :
byang chub snying por mchis kyi bar :
rtag par bdag ni skyabs su mchi :
shes rab snying rje dang bcas pa'i :
brtson pas sems can don du bdag :
sangs rgyas mdun du gnas bcas te :
rdzogs pa'i sangs rgyas thob par bya :
lnga pa yan lag 'bul ba ni :
oM AHhU~M:
rnam dag chos dbyings rab 'byams klong yangs nas :
lhun grub ye shes cho 'phrul rigs lnga shar :
bla ma yi dam mkha' 'gro chos skyong rnams :
'gro don skur bzhengs thugs rjes gshegs su gsol :
snang srid rnam dag rang rig dkyil 'khor 'dir :
khams gsum zil gnon dam tshig khri steng du :
thabs shes dri med nyi zla pad gdan la :
du ma ro gcig brtan par bzhugs su gsol :
rang byung thabs dang shes rab thugs rje'i rtsal :
dus gsum rgyal ba phyogs bcur bzhugs pa rnams :
ye nas thams cad dbyer med mtha' dang bral :
rang bzhin 'khor 'das gnyis med phyag 'tshal lo :
bla ma yi dam mkha' 'gro chos skyong la :
phyi nang gsang ba'i mchod yon gtor tshogs rnams :
dngos 'byor yid sprul rang shar rang grol ngang :
'khor ba ma lus ye shes dbyings su bzhes :
rnam dag ye shes kun mkhyen dgongs su gsol :
thog med dus nas bdag gis dug gsum gyis :
sgo gsum sdig pa khams gsum sdug bsngal bsags :
gnong 'gyod mthol bshags slan chad byang gyur cig :
chos dbyings kun khyab snang srid bde chen zhing :
snying po byang sems bsod nams ye shes gter :
sku gsung thugs dang yon tan phrin las rdzogs :
rnam dag rjes su yi rang phyag 'tshal bstod :
chos dbyings klong nas gdul byar gang 'os sprul :
chos kyi 'khor los nyon mongs dra ba gcod :
sems can don du thugs dam rgyud bskul lo :
zhi rgyas dbang drag phrin las mdzad du gsol :
bla ma sangs rgyas 'gyur med rdo rje'i sku :
ma dag snang ngor 'das tshul mi ston par :
'khor ba ma stongs bar du don mdzad cing :
mya ngan mi 'da' bzhugs par gsol ba 'debs :
bdag gzhan dge ba yod dang dus gsum du :
byas bskul yi rang zag bcas zag med kyi :
bsod nams ye shes dmigs med dbyings su bsngo :
bdag gzhan 'gro kun sku gsum sangs rgyas shog :
sangs rgyas bstan pa dar zhing rgyas pa dang :
sems can thams cad bde zhing skyid pa dang :
nyin dang mtshan du chos la spyod pa dang :
bdag gzhan don gnyis lhun gyis grub par shog :
drug pa mchod rdzas byin gyis brlab pa ni :
oM AHhU~M:
gtsang zhing gtsang mar sbyar ba bcud kyi phud :
'bru bcud stong la sbyar ba'i bdud rtsi a mr-ita :
skal med rnams kyi rkyen dang mi ldan te :
rang byung dkyil 'khor lha la 'bul gyis bzhes :
oM AHhU~M ma hA sarba pany+tsa a mr-ita hU~M hrIHThA:
A:
mkha' gsang rmad byung yum gyi rang bzhin las :
rten 'brel bcu gnyis mU la rak+ta dang :
khams gsum bsgral ba bam gyi rak+ta dang :
dug gsum bsgral ba rtsa yi rak+ta dang :
chags bral 'khor ba gnas nas drang ba'i phyir :
bla med lha la 'bul gyis bzhes su gsol :
oM ma hA rak+ta dz+wa la maN+Da la hU~M hrIHThA:
gzhong pa rnam dag chos kyi dbyings :
gtor ma ye shes phyag rgya'i tshogs :
'bul ni slob dpon mched la 'bul :
mchod ni gsang ba'i dkyil 'khor mchod :
bla med tshogs su 'bul lo bzhes su gsol :
ma hA ba liM ta b+ha la b+ha te g+hu h+ya sa ma ya hU~M hrIHThA:
oM AHhU~M:
bla med mchog gi mchod pa dam pa 'di :
ye shes lnga yi 'od zer rnam par 'phro :
'dod pa'i yon tan lngas kyang rab brgyan nas :
thugs dam dam tshig ci bder bzhes su gsol :
oM AHbadzra puSh+pe hU~M:
oM AHbadzra d+hU pe hU~M:
oM AHbadzra A lo ke hU~M:
oM AHbadzra gan+d+he hU~M:
oM AHbadzra nai bid+ya hU~M:
oM AHbadzra shab+da hU~M:
hrI:
gzugs ni lag gnyis me long 'dzin :
sgra ni snyan pa'i pi baM 'khrol :
dri ni spos kyi 'ur til 'dzin :
ro ni ro mchog brgya las 'das :
reg ni pany+tsa li kA 'dzin :
gnyis su med par bzhes su gsol :
oM AHbadzra rU pa hU~M:
oM AHbadzra shab+da hU~M:
oM AHbadzra gan+d+he hU~M:
oM AHbadzra ra sa hU~M:
oM AHbadzra spar+she hU~M:
oM AHbadzra pU tsa hU~M:
oM AHbadzra pany+tsa li kA hU~M:
oM AHbadzra d+harma hU~M:
zhes lha yul mi yul 'dod yon thams cad bla med kun tu bzang po'i mchod pa'i sprin phung bsam gyis mi khyab pa nam mkha' dang mnyam par sprul lo :
sa ma ya :
rgya rgya rgya :
de nas spyi don bdun pa rten pa'i gzhal yas khang bsgom zhing lhar gsal ba ni :
rang nyid dbang chen rgyas bsdus gang yin bskyed la :
gnyis pa mdun du 'od dpag med sems dpa'i dkyil 'khor bsgom pa ni :
oM:
mi gnas mi dmigs chos sku de bzhin nyid :
A:
kun snang kun khyab 'gro la snying rje bsgom :
hU~M:
stong nyid snying rje dbyer med phrin las kyis :
hrI:
thabs shes dbyer med zung 'jug rol pa las :
bdag lus snang stong rta phag yab yum gsal :
thugs rje'i zhal phyag rnam 'gyur bsam mi khyab :
rgyu yi he ru dmar gsal me 'od 'bar :
zhal gcig phyag gnyis rdo rje dril bu 'dzin :
phag mo gnyis med zung 'jug rol par bsgom :
yab yum sbyor ba gsang ba'i mkha' gsang nas :
oM AHhU~M swA hA e yaM raM khaM laM keM b+h+rU~M:
dbang chen 'byung ba rim brtsegs ri rab steng :
hrI:
b+h+rU~M gyis ye shes las grub pa'i :
rin po che yi gzhal yas khang :
mthar thug med pa'i 'od gsal 'bar :
lhun gyis grub pa'i gnas chen po :
kun tu gru bzhi sgo khyud ldan :
me shel gyi ni ka ba 'greng :
sa le sbram gyi gdung ma bres :
sna tshogs rin po che yis spras :
mu tig dra ba dra phyed ldan :
de bzhin sna tshogs me tog gi :
chun pos mdzes par brgyan pa dang :
kha bad sngon po bai DUr+Ya :
pad+ma rA ga'i dra ba ris :
dar gyi yol 'grig phyogs bcur bskyod :
'ja' tshon gyi ni dra ba 'bar :
in+d+ra nI la'i sgo bzhi la :
ut+pal brgyad kyis sgo rgyan mdzes :
rma bya ka lan d+ha ka dang :
ri skegs ngur pa la sogs kyis :
yid du 'ong ba'i ngag phyung ngo :
sgo yi rgyan du mdzes par bzhugs :
g.yer kha'i dril chung phreng ba bsil :
chos kyi ba dan phyogs bcur bskyod :
tog dang rin chen sgron ma dang :
rma bya'i gdugs dang rgyal mtshan bsgrengs :
lha mos 'dod yon mchod sprin gtibs :
bsil ba'i khron pa bzhi 'bab pa :
de kun yan lag brgyad dang ldan :
dkyil 'khor chen po de yi dbus :
rin chen khri rgyan rma byas btegs :
chu skyes pad+ma ge sar brtsegs :
de rgyab pad+ma 'dab brgyad dmar :
de yi phyi rim pad 'dab brgyad :
phyi rim pad+ma drug skor mdzes :
sgo bzhir pad rkyang re re dang :
khyams la pad+ma'i mu khyud phreng :
sa gzhi pad+mas gcal du bkram :
dbus kyi pad+ma zla ba'i dbus :
hrIHlas mgon po 'od dpag med :
dmar gsal zhal gcig phyag gnyis pa :
mnyam gzhag lhung bzed tshe bum 'dzin :
chos gos gsum ldan 'ja' mdangs 'khrigs :
gtsug tor zhabs rjen zhal 'dzum mdzes :
mtshan dpes brgyan pa skyil krung bzhugs :
phyi rim pad 'dab brgyad rnams su :
kun bzang mthing nag rdo rje bsnams :
byams pa dmar ser rin chen bsnams :
nam snying dkar po phreng ba bsnams :
spyan gzigs dmar po pad+ma bsnams :
'jam dpal ser po ut+pal bsnams :
sgrib sel sngon po ral gri bsnams :
rdor 'chang ljang mdog rdo rje bsnams :
sa snying dmar skya bum pa bsnams :
thams cad skyabs sbyin phyag rgya mdzad :
sna tshogs rin po che rnams kyis :
dbu rgyan snyan cha mgul chu dang :
se mo do dang do shal dang :
dpung rgyan phyag gdub zhabs gdub ldan :
dar gyi pany+tsa li kA mnabs :
zhal 'dzum dbu skra thor tshugs can :
zhabs rnams skyil mo krung gis bzhugs :
de yi phyi rim pad+ma la :
lA s+ye dkar mo me long 'dzin :
puSh+pe dkar mo me tog 'dzin :
d+hU pe ser mo spos phor thogs :
mA le dmar mo rgyan phreng thogs :
gI tI dmar mo pi waM thogs :
A lo ke dmar mar me thogs :
nIr tI mthing mdog zhal zas bsnams :
gan+d+he ljang mo dri chab bsnams :
thams cad rin chen rgyan gyis mdzes :
bzhengs shing gar gyis pad+mar gnas :
sgo bzhir sgo ma rigs bzhi ste :
lcags kyu dkar mo lcags kyu 'dzin :
zhags pa ser mo zhags pa bsnams :
lcags sgrog dmar mo lcags sgrog bsnams :
dril bu ljang mo dril bu bsnams :
thams cad zhi rgyas ldan par bsam :
khyams kyi mu khyud pad+ma la :
phyi nang gsang ba'i mchod lha mo :
sprin phung 'ja' ltar 'khrigs par bsgom :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
oM pad+ma d+ha ri hrI:
ha ya grI ba hU~M phaT:
oM lA s+ya pU dza AHswA hA:
oM gI tI pU dza AHswA hA:
oM mA l+ya pU dza AHswA hA:
oM nIrtI pU dza AHswA hA:
oM aMHk+ShiM naM dziM suM kaM tri gaM sri muM du swa raM swA hA:
puSh+pe dza :
d+hU pe hU~M:
d+hI pa baM:
gan+d+he ho :
gtso bo'i thugs las rab sprul pa'i :
'od zer thub pa drug tu 'gyed :
'jig rten drug gi don mdzad pa'i :
brgya byin shAka thub thags bzang dang :
seng ge kha 'bar chos rgyal bcas :
dkyil 'khor chen po'i nang du gsal :
oM AHhU~M:
de nas brgyad pa spyan drangs shing bzhugs su gsol ba ni :
hrI:
nub phyogs bde chen pho brang nas :
dus gsum sangs rgyas 'dus pa'i sku :
bcom ldan mgon po 'od dpag med :
rgyal ba'i sras mchog sems dpa' brgyad :
dkyil 'khor mchod byed sems ma dang :
rigs drug don mdzad thub chen drug :
dkyil 'khor ye shes lha tshogs rnams :
bde chen chos dbyings ngang nyid las :
rtsol bral mtshan ma mi mnga' yang :
rigs kyi bdag nyid sprul pa'i tshul :
dkyil 'khor phyag rgyar sku bzhengs shig :
dam tshig dkyil 'khor bdag la dgongs :
tshur gshegs tshur byon bcom ldan 'das :
dbyings la gshegs bzhugs mi mnga' yang :
'gro ba'i don du gshegs su gsol :
oM e h+ye hi ma hA kA ru Ni kA badzra sa ma ya dzaHhU~M baM ho :
bzhugs su gsol ba ni :
hrI:
mnyam yangs 'od kyi gzhal yas 'dir :
rin chen pad+ma nyi zla'i dbus :
rigs 'dus sprul pa'i gtso 'khor rnams :
mi g.yo brtan par bzhugs su gsol :
pad+ma a tsan+d+ra maN+Dal tiSh+Tha lhan :
dgu pa phyag 'tshal zhing mchod pa 'bul ba ni :
dang po phyag ni :
hrI:
snang ba yab la stong pa yum :
snang stong dbyer med bcom ldan 'das :
'od dpag med kyi lha tshogs la :
gnyis med gus pas phyag 'tshal lo :
na mo pu ru sha ya ho :
de nas mchod pa 'bul ba ni :
dang po zhabs bsil 'bul ba ni :
hrI:
ma rig sems can sgrib sbyang phyir :
chu gtsang lha yi bdud rtsi 'di :
dkyil 'khor lha la 'bul lags na :
'gro kun las sgrib dag gyur cig :
a b+hi She ka ta shrI hU~M:
de nas phyi mchod 'bul ba ni :
hrI:
srid par gtogs pa'i me tog sna tshogs rigs :
dkar ser dmar ljang mthing ba'i mdangs ldan pa'i :
mdzes ldan dri zhim me tog ji snyed rnams :
bla ma yi dam dkyil 'khor lha la 'bul :
snang stong 'gro ba'i don du bzhes su gsol :
oM badzra puSh+pe AHhU~M:
hrI:
srid par gtogs pa'i bdug spos sna tshogs rigs :
tsan+dan du ru ka dang a ka ru :
dri zhim bsung ldan bdug spos sna tshogs rigs :
bla ma yi dam dkyil 'khor lha la 'bul :
tshor stong 'gro ba'i don du bzhes su gsol :
oM badzra d+hU pe AHhU~M:
hrI:
srid par gtogs pa'i snang gsal sna tshogs rigs :
'bru mar shing dang shel rigs 'od kyi mdangs :
dkar gsal mdangs can snang gsal sna tshogs rigs :
bla ma yi dam dkyil 'khor lha la 'bul :
gsal stong 'gro ba'i don du bzhes su gsol :
oM badzra A lo ke AHhU~M:
hrI:
srid par gtogs pa'i dri chab bde ba'i mchog :
tsan+dan gur gum rtsi yi lde gu sogs :
rang byung sbyar ba'i byugs pa bde byed rnams :
bla ma yi dam dkyil 'khor lha la 'bul :
tshor stong 'gro ba'i don du bzhes su gsol :
oM badzra gan+d+he AHhU~M:
hrI:
srid par gtogs pa'i zhal zas sna tshogs rigs :
rang byung lhan cig skyes dang sbyar ba'i zas :
sna tshogs g.yos mchog gtsang ma'i zhal zas rnams :
bla ma yi dam dkyil 'khor lha la 'bul :
myong stong 'gro ba'i don du bzhes su gsol :
oM badzra nai bid+ya AHhU~M:
hrI:
srid par gtogs pa'i rol mo sna tshogs rigs :
rnga ting g.yer kha dril bu rdza rnga dung :
'byung ba'i rang sgra glu gar rol mo'i dbyangs :
bla ma yi dam dkyil 'khor lha la 'bul :
grags stong 'gro ba'i don du bzhes su gsol :
oM badzra shab+da AHhU~M:
de nas nang mchod 'bul ba ni :
hrI:
snod bcud snang srid yid 'ong gzugs :
rdo rje gzugs ma'i tshogs su kun sprul te :
bla ma yi dam dkyil 'khor lha la 'bul :
thugs rjes 'gro ba'i don du bzhes su gsol :
oM badzra rU pa pra tIts+tsha hU~M:
hrI:
snod bcud snang srid yid 'ong sgra :
rdo rje sgra ma'i tshogs su kun sprul te :
bla ma yi dam dkyil 'khor lha la 'bul :
thugs rjes 'gro ba'i don du bzhes su gsol :
oM badzra shab+da hU~M:
hrI:
snod bcud snang srid dri zhim spos :
rdo rje dri ma'i tshogs su kun sprul te :
bla ma yi dam dkyil 'khor lha la 'bul :
thugs rjes 'gro ba'i don du bzhes su gsol :
oM badzra d+hU pe hU~M:
hrI:
snod bcud snang srid ro ldan zas :
rdo rje ro ma'i tshogs su kun sprul te :
bla ma yi dam dkyil 'khor lha la 'bul :
thugs rjes 'gro ba'i don du bzhes su gsol :
oM badzra ra sa hU~M:
hrI:
snod bcud snang srid bde ba'i reg :
rdo rje reg ma'i tshogs su kun sprul te :
bla ma yi dam dkyil 'khor lha la 'bul :
thugs rjes 'gro ba'i don du bzhes su gsol :
oM badzra spar+she AHhU~M:
de nas gsang mchod 'bul ba ni :
hrI:
gsang mchog sku yi bde chen rig ma ni :
sku mdog dkar mdzes me long pad+ma bsnams :
gsang mchog bde ba'i mchod pa bzhes su gsol :
oM badzra A dar+she hU~M:
hrI:
gsang mchog gsung gi bde chen rig ma ni :
sku mdog dmar mdzes rnga zlum sgra sgrog ma :
gsang mchog bde ba'i mchod pa bzhes su gsol :
oM badzra mu ran dze hU~M:
hrI:
gsang mchog thugs kyi bde chen rig ma ni :
sku mdog mthing mdzes pi waM sgra sgrog ma :
gsang mchog bde ba'i mchod pa bzhes su gsol :
oM badzra bI Ni hU~M:
hrI:
gsang mchog yon tan bde chen rig ma ni :
sku mdog ser mdzes gling bu'i sgra sgrog ma :
gsang mchog bde ba'i mchod pa bzhes su gsol :
oM badzra bAM se hU~M:
hrI:
gsang mchog phrin las bde chen rig ma ni :
sku mdog ljang mdzes rnga yi sgra sgrog ma :
gsang mchog bde ba'i mchod pa bzhes su gsol :
oM badzra me d+he ke hU~M:
de nas bdud rtsi 'bul ba ni :
oM gyi ye shes las byung ba :
AHdang hU~M dang swA hA las :
'dod yon lnga po so sor sprul :
bde gshegs thugs las 'od zer bkye :
e ma bde gshegs bcom ldan 'das :
sku gsung thugs kyi byang chub sems :
chu yi tshul du sprul pa 'di :
'gro ba rnams kyi don gyi phyir :
dkyil 'khor lha la mchod par bya :
thugs rjes dgongs la dngos grub stsol :
oM sarba pany+tsa a mr-ita la khA hi :
de nas dmar chen 'bul ba ni :
hrI:
bde stong ye shes 'byung ba'i khrag :
rten 'brel sna tshogs rtsi yi bcud :
bdud dpung btul ba drag po'i rdzas :
mdangs ldan rak+ta'i mchod pa 'bul :
'gro ba'i don du bzhes su gsol :
ma hA rak+ta la khA hi :
gtor ma 'bul ba ni :
hrI:
lha dang mi sogs srid pa'i bcud :
'bru dang rtsi sman dri ro reg :
tshe dang gal phye dkar dmar bcud :
sbyar zhing mthun bsdebs ro brgya ldan :
gzugs mdzes yid 'ong rgyan gyis spras :
snyan dbyangs tshig gis rab 'bul bas :
'gro ba'i don du bzhes su gsol :
ma hA pU dza ba liM ta nai bid+ya AHhU~M:
zhes mchod do :
bcu pa bstod pa'i rim pa ni :
dang po gtso bo nyid la sku gsung thugs yon tan phrin las kyi sgo nas bstod pa ni :
hU~M hrI:
zla gam dbang chen rol pa'i pho brang du :
ma 'gag chos nyid yangs pa'i dkyil 'khor dbus :
rigs mchog rgyal ba mgon po 'od dpag med :
'dus pa kun gyi gtsug rgyan rin po che :
ma chags pad+ma 'bar ba'i sku mnga' ba :
dmar gsal mthon mthing bung ba gtsug tu 'khyil :
'dod 'byung dbang gi rgyal pos rab tu mtshan :
zhi ba chags bral 'od dpag med la bstod :
hrI:
zer ldan thugs rje'i spyan gyis yongs la gzigs :
byams pa'i zhal mdangs pad+mo 'dzum pa yis :
rigs ldan bu la chos kyi 'brug sgra sgrog :
smra ba'i seng ge de la phyag 'tshal bstod :
hrI:
chos nyid zab yangs stong khams kha lo sgyur :
kun la snyoms mdzad mnyam nyid 'od zer 'phro :
bde chen dag pa thugs mchog mtshungs pa med :
yang dag don ldan khyod la phyag 'tshal bstod :
hrI:
sna tshogs cod pan rin chen dra bas spras :
mnyam gzhag lhung bzed mtshan dang dpe byad ldan :
gzi brjid mtha' yas 'gro ba'i log rtog 'joms :
yon tan mthar phyin khyod la phyag 'tshal bstod :
hrI:
thog mtha' med nas 'gro rnams thabs kyis skyob :
thabs dang shes rab 'gro 'dul cir yang ston :
dus gsum bde gshegs yongs kyi mdzad pa mnga':
phrin las rmad byung khyod la phyag 'tshal bstod :
hrI:
sku gsung thugs dang yon tan phrin las rnams :
rtsal rdzogs cir yang 'gyur ba sna tshogs 'phro :
sprul dang yang sprul de sprul bsam mi khyab :
kun khyab dpag med khyed la phyag 'tshal bstod :
de nas 'khor tshogs rnams la bstod pa ni :
hrI:
sna yi rnam shes ma spangs gnas su dag :
sku mdog mthing nag rdo rje dril bu 'dzin :
byang chub sems dpa' 'gro ba'i don mdzad pa :
kun tu bzang po'i sku la phyag 'tshal bstod :
rna ba'i rnam shes ma spangs gnas su dag :
sku mdog dmar ser rin chen dril bu bsnams :
byang chub sems dpa' 'gro ba'i don mdzad pa :
byams pa mai tri'i sku la phyag 'tshal bstod :
lce yi rnam shes ma spangs gnas su dag :
sku mdog dkar po phreng ba dril bu bsnams :
byang chub sems dpa' 'gro ba'i don mdzad pa :
nam mkha'i snying po'i sku la phyag 'tshal bstod :
lus kyi rnam shes ma spangs gnas su dag :
sku mdog dmar po pad+ma dril bu bsnams :
byang chub sems dpa' 'gro ba'i don mdzad pa :
spyan ras gzigs kyi sku la phyag 'tshal bstod :
yid kyi rnam shes ma spangs gnas su dag :
sku mdog ser po ut+pal dril bu bsnams :
byang chub sems dpa' 'gro ba'i don mdzad pa :
'jam dpal dbyangs kyi sku la phyag 'tshal bstod :
kun gzhi'i rnam shes ma spangs gnas su dag :
sku mdog sngon po ral gri dril bu bsnams :
byang chub sems dpa' 'gro ba'i don mdzad pa :
sgrib pa rnam sel sku la phyag 'tshal bstod :
nyon yid rnam shes ma spangs gnas su dag :
sku mdog ljang gu rdo rje dril bu 'dzin :
byang chub sems dpa' 'gro ba'i don mdzad pa :
phyag na rdo rje'i sku la phyag 'tshal bstod :
mig gi rnam shes ma spangs gnas su dag :
sku mdog dmar skya bum pa dril bu bsnams :
byang chub sems dpa' 'gro ba'i don mdzad pa :
sa yi snying po'i sku la phyag 'tshal bstod :
lA s+ya dkar mo lag gnyis me long 'dzin :
puSh+pe dkar mo me tog phreng ba bsnams :
mA l+ya ser mo mdzes pa'i phreng ba bsnams :
d+hU pe ser mo lag na spos phor bsnams :
gI tI dmar mo pi waM dbyangs sgra sgrog :
mar me dmar mo gsal ba'i sgron me bsnams :
gan+d+he ljang mo dri yi dung phor thogs :
nIrtI ljang mo ro brgya'i zhal zas bsnams :
de ltar lha mo ya mtshan sprul pa mo :
rin chen rgyan ldan gar dang phyag rgya sgyur :
dus gsum bde gshegs mchod pas mnyes byed pa'i :
sems ma chen mo'i tshogs la phyag 'tshal bstod :
zhi rgyas dbang drag phrin las bzhi yi bdag :
dkar ser dmar ljang kha dog so sor ston :
lcags kyu zhags pa dril bu'i phyag rgya sgyur :
ye shes sgo ma zhi la phyag 'tshal bstod :
dkyil 'khor lha la phrin las 'gro 'dul drug :
brgya byin dkar po bzhengs stabs pi waM sgrog :
shAka thub ser po sprul sku lhung bzed thogs :
thags bzang sngon po srin gzugs go mtshon bsnams :
rab brtan seng mgo mthing nag glegs bam bsnams :
kha 'bar yid gzugs dmar po sgrom bu bsnams :
chos rgyal glang mgo dud kha me chu bsnams :
rang rang cha lugs sprul sku'i skur bstan nas :
rigs drug 'gro ba'i sdug bsngal skye sgo gcod :
sprul sku thub pa drug la phyag 'tshal bstod :
gzhan yang bskal bzang sangs rgyas stong dang ni :
dpal mgon pho rgyud mo rgyud srung ma'i tshogs :
ye shes 'jig rten grub pa las kyi 'phrul :
dkyil 'khor rdzogs pa'i dpal la phyag 'tshal bstod :
mgon po khyod la bstod pa'i byin rlabs kyis :
bdag dang mtha' yas 'gro ba thams cad la :
tshe dbang byin rlabs dngos grub bstsal nas kyang :
'dod pa'i don kun 'grub par mdzad du gsol :
de nas 'dzab bzla ba ni :
dmigs pa ni sgrub thabs ltar bya :
khyad par tshe sgrub sogs yin na 'dzab bcas 'dir blang ngo :
dang po bsnyen pa ni :
oM pad+ma d+hA ri hrIHswA hA:
zhes gtso bo 'od dpag med kyi'o :
oM ha ya grI ba hU~M phaT:
bdag bskyed kyi'o :
oM a mi d+he wa hU~M:
mtshan sngags so :
oM na mo bo d+hi satwa ya :
ma hA satwa ya :
ma hA kA ru Ni kA ya :
oM k+SheM dzeM kaM g+haM muM swa raM swa raM:
e h+ye hi bo d+hi satwa oM AHhU~M swA hA:
zhes lha tshogs kyi gzungs 'dis ni sdig pa thams cad dag par 'gyur te :
dper na sdig pa ni bal rdul lta bu la :
sngags ni me 'obs dang lcags bsreg lta bur gyur te :
lan gcig bzlas pas kyang dag par 'gyur ro :
dkyil 'khor gyi lha yongs rdzogs kyi sngags ni :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
dag byed do :
sngags dngos ni :
oM pad+ma d+hA ri hrIHswA hA:
ha ya grI ba hU~M phaT:
gsum pa gzungs sngags ni :
na mo rat+na tra yA ya :
ma hA kA ru Ni kA ya :
ma hA pA sha be sha da :
sa pa ri pU ra Na :
tad+ya thA:
oM d+ha ra d+ha ra :
d+hi ri d+hi ri :
d+hu ru d+hu ru :
na mo lo ke shwa rA ya :
sa ra sa ra :
pad+ma mu ta sa pa ri ki te shwa rA ya :
ma hA man+t+ra ni pad+ma swA hA:
zhes bzla :
sa ma ya :
rgya rgya rgya :
spyi don bcu gcig pa tshogs bya ba'i rim pa ni :
thog mar tshogs byin gyis brlab pa ni :
hrI:
bdag nyid lhar gsal thugs ka nas :
yi ge raM yaM khaM gsum 'phros :
raM 'phros dngos 'dzin rnam rtog bsregs :
yaM 'phros bag chags zhen chags gtor :
khaM 'phros dngos 'dzin dri ma bkrus :
raM yaM khaM:
hrI:
rang nyid lha yi thugs ka nas :
oM dang AHdang hU~M 'phros pas :
oM gyis 'dod yon longs spyod spel :
AHyis ye shes bdud rtsir gyur :
hU~M gis bgegs bskrad thugs dam bskang :
oM AHhU~M:
tshogs spyan 'dren pa ni :
hrI:
rnam dag chos dbyings spros med kyang :
'gro ba'i tshogs gsag bsod nams spel :
thugs rjes gang 'dul skur bzhengs la :
yid 'ong mchod pa'i gnas 'dir byon :
dzaHhU~M baM ho :
e A ral+li pheM pheM hriM hriM dza :
phyag 'tshal ba ni :
hrI:
sku gsum bdag nyid thugs rje can :
rtag tu 'gro ba'i don la gzigs :
gang la gang 'dul der ston pa :
sgo gsum gus pas phyag 'tshal lo :
na mo pu ru sha ya ho :
de nas tshogs dang po 'bul ba ni :
hrI:
'od dpag med kyi dkyil 'khor du :
sku gsung thugs ldan lha tshogs rnams :
sems dpa' lcam dral sgo ma'i tshogs :
gtso 'khor bran dang bcas rnams la :
tshogs kyi mchod pa 'di 'bul bas :
a la la ste bzhes su gsol :
gu ru d+he ba DA ki nI ga Na tsakra pU dza su ra ho :
bar pa bshags pa ni :
hrI:
bla ma yi dam mkha' 'gro dgongs :
'byor tshogs chung bas sku ma mnyes :
bsnyen sgrub yun thung rtags ma thebs :
rtogs pa'i rtsal chung thugs ma rtogs :
tshogs kyi mchod pas bskang zhing bshags :
sa ma ya ho :
tha ma bsgral zhing mchod pa ni :
hU~M hrI:
dpal chen rta mgrin khro bo'i rgyal :
dmar nag zhal gcig phyag gnyis pa :
ri rab phur pa dgra la 'debs :
dbu gtsug rta skad bgegs dpung 'joms :
zhabs gnyis 'dor thabs bdud dpung 'dul :
dur khrod chas kyis mkha' 'gro sdud :
gdug pa kun bsgral zhal du bstab :
oM pad+mAn+ta kr-ita a mu ka sha trUM dgra bgegs mA ra ya phaT:
de nas rnal 'byor pho mo tshogs la rol :
dgyes pa'i nyams skyong bro glu byed :
de nas lhag ma bya ba ni :
lhag ma sbags skyong lhag steng lha'i pha 'bab phud gcig bzhag la :
rdo rje slob dpon gsol ras bsre :
dam tshig gcig phyir zhal phru btab :
oM sarba uts+tshiSh+Ta b+hak+Sha b+hak+Sha ye swA hA:
zhes sngags dang phyag rgyas byin gyis brlabs la :
hU~M:
dpal gyi bka' nyan lhag sdud rnams :
sems dpa' chen po'i dkyil 'khor du :
las rnams zhal bzhes dam can rnams :
ma mgon dam can rgya mtsho'i tshogs :
mkha' 'gro ging dang lang ka dang :
dur khrod ma bdun sring mo bzhi :
'bar ma pho nya dbang phyug tshogs :
mdzes pa'i sku la 'jigs sgeg tshul :
me tog mdzes pa'i sku regs can :
phyag na gzhong thogs gtor len ma :
rdo rje phra men mngags gzhug tshogs :
bka' yi pha 'bab 'di longs la :
bcol pa'i phrin las grub par mdzod :
hU~M hU~M hU~M:
hriM hriM hriM:
b+h+yo b+h+yo b+h+yoH
tri tri tri :
ba liM ta b+hak+Sha khA hi :
zhes skyong ngo :
sa ma ya :
rgya rgya rgya :
bcu gnyis pa chad mdo sogs las rjes kyi cho ga ni :
chad mdo gtor ma sogs dpag nas :
dang po thugs dam bskul ba ni :
hU~M hrI:
chos sku kun bzang snang ba mtha' yas de :
rang rig mtha' bral lta ba'i gnas lugs yin :
rtogs pa'i gding gis thugs dam rgyud bskul lo :
nyon mongs zhi ba'i phrin las grub par mdzod :
longs sku rigs lnga sems dpa' sems ma de :
rang rig blo bral bsgom pa'i ting 'dzin yin :
ma bcos gnyug ma'i thugs dam rgyud bskul lo :
ye shes rgyas pa'i phrin las grub par mdzod :
sprul sku thub drug sprul 'khor sgo ma de :
rang rig 'dzin bral spyod pa'i rol pa yin :
rang shar rang grol thugs dam rgyud bskul lo :
rang grol dbang gi phrin las 'grub par mdzod :
ngo bo nyid kyi sku mchog rta mgrin dbang :
rang rig 'khrul med 'bras bu'i klong yangs yin :
sku gsum rang chas thugs dam rgyud bskul lo :
'khor ba ye sgrol phrin las 'grub par mdzod :
dag dang ma dag snod bcud 'dzin pa'i sems :
snang ba phyi nang rnam par rtog pa'i tshogs :
sems dpa' 'od dpag med pa'i dkyil 'khor yin :
bsnyen sgrub mthar phyin bsgrubs pa'i byin rlabs kyis :
'gro kun smin grol 'god pa'i phrin las mdzod :
de nas chad mdo gyer ba ni :
hU~M b+h+yo :
dus gsum dus med 'khor 'das dur khrod du :
sku gsum rang chas rgyal ba'i spyan snga ru :
snang srid 'bras bu rang chas lha 'dre yis :
bde sdug sna tshogs rang gzugs bstan pa'i tshe :
rgyu 'bras blang dor byed par ma chad dam :
mi dge sdig las bsgral bar ma chad dam :
dge ba'i phrin las bsgrub par ma chad dam :
tshogs gnyis mthar phyin gtor ma 'di bzhes la :
sgrib gnyis bag chags bsgral ba'i phrin las mdzod :
hU~M:
nga bdag gzung 'dzin phung khams dur khrod du :
ngo bo rang bzhin thugs rje'i spyan snga ru :
ma rig nyon mongs dug lnga'i lha 'dre yis :
rang gzhan gnod pa'i tshogs drug bstan pa'i tshe :
'khrul med dran shes bzung bar ma chad dam :
nyon mongs 'khrul pa bzlog par ma chad dam :
bskyed rdzogs man ngag bsgrub par ma chad dam :
nyams rtogs ting 'dzin gtor ma 'di bzhes la :
'bras bu gdod mar bskyal ba'i phrin las mdzod :
de nas gtor ma 'bul ba :
hU~M:
dpal gyi bka' nyan gtor len tshogs :
mkha' 'gro shugs 'gro ma mo rnams :
snang mtha' rta mchog pad 'byung gi :
spyan sngar dam bcas zhal bzhes ltar :
bka' dang dam las ma 'da' bar :
dam rdzas sha khrag gtor ma bzhes :
bzhes shig rol cig khA raM khA hi :
mi mthun skyon gyi tshogs kun zlog :
pra mo ha b+h+yo b+h+yo zlog zlog :
de nas brtan ma skyong ba ni :
hU~M b+h+yo :
dgung sngon steng dang g.ya' ri gangs ri'i rtse :
spang ljong skyed mos tshal dang nags 'dabs dang :
phyogs mtshams steng 'og dag la gnas pa yi :
bod khams skyong ba'i brtan ma bcu gnyis sogs :
slob dpon pad+ma'i spyan sngar khas blangs bzhin :
rang rang gnas nas 'dir byon gtor ma bzhes :
rnal 'byor bdag cag 'khor srung rkyen ngan zlog :
ma ma la la sring 'gro i daM ba liM ta khA hi :
de nas dam sri mnan cing bro rgyas btab pa ni :
hU~M:
thugs rjes 'gro 'dul dkyil 'khor 'dir :
bar chad dam sri 'dul ba'i lha :
khro bo'i rgyal po rta mchog dpal :
gtum chen rngam pa'i sgra sgrog cing :
dpal gyi rta skad tse re re :
khro bo'i 'brug sgra 'u ru ru :
rol pa'i rta bro chems se chem :
bdud dang dam sri rdul du rlog :
hrIHpad+mAn+ta kr-ita ha ya grI ba hU~M phaT:
ru lu ru lu hU~M b+h+yo :
ya ma dam sri satwam+b+ha ya nan :
de nas dngos grub blang ba ni :
hrI:
bcom ldan mgon po tshe dpag med :
'byung lnga mi 'gyur tshe yi bcud :
snying po gsang ba thugs kyi dkyil :
yang gsang rdo rje'i g.yung drung gyur :
bkra shis thig le lu gu rgyud :
skal ldan bdag la bstsal du gsol :
rdo rje'i sku yi dngos grub tshogs :
mi 'gyur lus la bstsal du gsol :
mi 'gyur g.yung drung gsung gi bcud :
'gag med ngag la bstsal du gsol :
thig le rang gsal thugs kyi bcud :
'khrul med thugs la bstsal du gsol :
bskal brgya'i bar du zhabs brtan nas :
dus brgyar chos kyi 'khor lo bskor :
'chi med tshe yi dngos grub stsol :
A yu She :
AHb+h+rU~M:
oM b+h+rU~M:
hrIHb+h+rU~M:
hU~M b+h+rU~M:
trAM b+h+rU~M:
kA ya sid+d+hi oM:
wA ka sid+d+hi A:
tsit+ta sid+d+hi hU~M:
bcu gsum pa bshags pa bya zhing dal bsdu ba'i las rim la :
ho :
bdag cag ma rig lus ngag yid gsum gyis :
ma 'byor pa dang nyams pa ci mchis pa :
dkyil 'khor lha tshogs sems dpa'i spyan snga ru :
gnong zhing 'gyod pa'i sems kyis mthol lo bshags :
klong yangs chen po'i ngang du byang gyur cig :
yi ge brgya pa bzla :
de nas bkra shis bya ba ni :
ho :
chos sku skye med mtha' bral don rtogs nas :
nyon mongs nad dang sdug bsngal zhi ba dang :
'gyur med tshe yi bkra shis gang lags pa :
'od dpag med kyi bkra shis bde legs shog :
longs sku blo 'das 'gag med don bsgoms nas :
ye shes bsod nams longs spyod rgyas pa dang :
zag med bde chen bkra shis gang lags pa :
sems dpa' sems ma'i bkra shis bde legs shog :
sprul sku 'khrul med shar grol spyod pa yis :
snang srid rig pa dbang du 'dus pa dang :
rtsol med rang grol bkra shis gang lags pa :
thub drug sprul pa'i bkra shis bde legs shog :
ngo bo gnyis med rang grol 'bras bu yis :
'khor 'das ma lus gcig tu grol ba dang :
rdzogs sangs rgyas kyi bkra shis gang lags pa :
dbang mchog rgyal po'i bkra shis bde legs shog :
de nas bsngo ba smon lam ni :
ho :
dkyil 'khor lha tshogs dgongs su gsol :
dge ba dri med rgya chen 'dis :
mtha' yas sems can ma lus pa :
sgrib pa kun bral tshogs gnyis rdzogs :
sa lam ma lus yongs rdzogs nas :
sku gsum dbyer med lhun rdzogs pa :
bum pa mya ngan 'das pa'i sa :
mchog gi dngos grub myur thob shog :
de nas dkyil 'khor bsdu ba ni :
ho :
'gro 'dul sems dpa'i dkyil 'khor rnams :
sgyu ma 'ja' 'am chu bur ltar :
'gro don kun rdzogs rang bzhin yal :
dmigs med ngang du rtsol sgrub bral :
rang rig dbyings rig ma bu 'dres :
gdod ma'i klong du badzra mu :
sa ma ya ho :
gats+tsha :
zhes bsdus nas dmigs med du bzhag go :
sa ma ya :
rgya rgya rgya :
zhes yi dam dgongs 'dus rta mchog rol pa'i las thams cad kyi kha skong :
sems dpa'i dkyil 'khor mchod pa'i las rim :
sgrib gnyis myur du dag cing tshogs gnyis rgya mtsho lta bur sogs shing phyi ma bde ba can du myur mar drangs pa'i thabs 'di ni slob dpon pad+ma sam b+ha bas mdzad nas bod kyi jo mo mkhar chen bza' la gdams pa'o :[ \u0f80]atsha :
gu h+ya :
dam rgya :
bka' rgya :
gsang rgya :
zab rgya :
sku rgya :
gsung rgya :
thugs rgya :[  \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88  ]sa ma ya :
rgya rgya rgya :
bdag stag sham nus ldan pas byang dga' ba'i tshal nas gdan drangs shing bsam gtan gling du dag par phab pa'o //

//
