\u0f01\u0f83:
bka' brgyad bde gshegs 'dus pa'i bskyed rdzogs chung ba'i mdangs skong bzhugs so :
bde gshegs sgrub pa bka' brgyad lha la phyag 'tshal lo :
slob dpon pad+ma 'byung gnas kyis :
yang nas yang du snyan du brgyud :
gsang sngags mchog gi sgrub pa 'dir :
mdangs la sogs pa'i rdzas rnams kyis :
rig 'dzin so so'i thugs dam bskang :
rdzas ni rin chen sna lnga dang :
mchog chen mchog phran mtshan ldan dang :
rang byung dam rdzas bdud rtsi dang :
rmad du byung ba'i gtor ma dang :
rak+ta dmar gyi rgya mtsho dang :
sha chen spos kyi dud pa dang :
rnal 'byor tshogs kyi longs spyod dang :
snang gsal zhun mar mdangs dang ni :
mkha' lding bya dang shel sgong lug :
tsa ra la sogs mdangs kyis bskang :
rol mo sil snyan sgra dang bcas :
skong ba'i cho ga 'di skad do :
hU~M:
shar nas badzra ak+Sho b+h+ya :
rdo rje rigs kyi thugs dam las :
zhe sdang dam tshig nyams so 'tshal :
'di yang mi 'chab mthol lo bshags :
lho nas rat+na saM b+ha trAM:
rin chen rigs kyi thugs dam las :
nga rgyal dam tshig nyams so 'tshal :
'di yang mi 'chab mthol lo bshags :
nub nas pad+ma d+hA ra hrI:
pad+ma rigs kyi thugs dam las :
'dod chags dam tshig nyams so 'tshal :
'di yang mi 'chab mthol lo bshags :
byang nas a mo sid+d+hi hA:
las kyi rigs kyi thugs dam las :
phrag dog dam tshig nyams so 'tshal :
'di yang mi 'chab mthol lo bshags :
dbus nas bai ro tsa na oM:
de bzhin rigs kyi thugs dam las :
gti mug dam tshig nyams so 'tshal :
'di yang mi 'chab mthol lo bshags :
hU~M:
rtsa ba'i dam tshig gso ba'i phyir :
rdo rje slob dpon thugs dam bskang :
mi spang dam tshig gso ba'i phyir :
mched dang lcam dral thugs dam bskang :
dang blang dam tshig gso ba'i phyir :
gzung ma rnam rol thugs dam bskang :
spyad bya'i dam tshig gso ba'i phyir :
dam rdzas lnga yis thugs dam bskang :
shes bya'i dam tshig gso ba'i phyir :
lta sgom spyod pas thugs dam bskang :
thugs dam gnyan po bskang gyur cig :
g.yar dam gnyan po sor stsol cig :
hU~M:
rnam rtog bag chags sbyong ba'i phyir :
zhi ba'i lha tshogs thugs dam bskang :
dug lnga gnas su dag pa'i phyir :
rigs kyi yab lnga'i thugs\u0f8e
'byung lnga gnas su dag pa'i phyir :
rigs kyi yum lnga'i thugs\u0f8e
rnam shes brgyad po gnas dag phyir :
sems dpa' brgyad kyi thugs\u0f8e
yul brgyad gnas su dag pa'i phyir :
sems ma brgyad kyi thugs\u0f8e
nyon mongs drug po 'joms pa'i phyir :
thub pa drug gi thugs\u0f8e
yid dang chos gnyis gnas dag pa'i :
kun bzang yab yum thugs\u0f8e
sgo bzhi bsrung bar bya ba'i phyir :
sgo ba yab yum thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
khro bo kun gyi che btsan mchog :
che mchog lha tshogs thugs dam bskang :
khro tshogs gdug pa 'dul ba'i phyir :
che mchog yab yum thugs\u0f8e
phrin las bzhi yis don mdzad pa'i :
rigs bzhi he ru ka yi thugs\u0f8e
de yi thugs dam skul ba'i phyir :
kro tI rigs bzhi'i thugs\u0f8e
phyogs bcu'i gdon rnams 'dul ba'i phyir :
khro bcu yab yum thugs\u0f8e
dgra bgegs ma lus 'dul ba'i phyir :
sgo ba bzhi yi thugs\u0f8e
bstan pa'i dgra bgegs 'dul ba'i phyir :
ce spyang ma brgyad thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
mnyam nyid ngang las rol pa'i sku :
yang dag lha tshogs thugs dam bskang :
dug lnga rtsad nas gcod pa'i phyir :
rigs kyi yab lnga'i thugs\u0f8e
'byung lnga gnas su dag pa'i phyir :
rigs kyi yum lnga'i thugs\u0f8e
rnam shes brgyad po 'joms pa'i phyir :
ke'u ri ma brgyad thugs\u0f8e
yul brgyad gnas su dag pa'i phyir :
siM ha brgyad kyi thugs\u0f8e
tshad med ngo bo yin pa'i phyir :
sgo ba bzhi yi thugs\u0f8e
bstan pa srung zhing las la myur :
dbang phyug nyer brgyad thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
drag pos gdug pa 'dul ba'i phyir :
gshin rje'i lha tshogs thugs dam bskang :
bde gshegs rnams kyi sprul pa'i sku :
gshin rje yab yum thugs\u0f8e
de yis las la 'gyed pa'i phyir :
gshed bzhi yab yum thugs\u0f8e
phyogs bcu'i 'byung po 'dul ba'i phyir :
khro bcu yab yum thugs\u0f8e
sgo bzhi srung zhing las la myur :
sgo ba bzhi yi thugs\u0f8e
dam nyams khram la 'debs pa'i phyir :
khram thogs bdud kyi thugs\u0f8e
srog la gshed ma bsko ba'i phyir :
gri thog ging gi thugs\u0f8e
dgra bo rtsis la gdab pa'i phyir :
sho thog rtsis pa'i thugs\u0f8e
dgra snying mngon du phyung ba'i phyir :
shan pa bzhi yi thugs\u0f8e
las rnams ma lus sgrub pa'i phyir :
las mkhan mon pa'i thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
khams gsum dbang du sdud pa'i phyir :
rta mgrin lha tshogs thugs dam bskang :
dregs pa ma lus 'dul ba'i phyir :
rta mgrin yab yum thugs\u0f8e
dregs pa ma lus bsgral ba'i phyir :
byi la pu shud thugs\u0f8e
'byung po thams cad zil gnon phyir :
zil gnon khro brgyad thugs\u0f8e
de yi thugs dam bskul ba'i phyir :
zil gnon yum gyi thugs\u0f8e
dregs pa ma lus 'dul ba'i phyir :
sgo ba bzhi yi thugs\u0f8e
sprul pa phyogs bcur 'gyed pa'i phyir :
dpal gyi bka' nyan thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
dam sri gdug pa 'dul ba'i phyir :
phur pa'i lha tshogs thugs dam bskang :
snang srid phur pas 'debs pa'i phyir :
rdo rje gzhon nu'i thugs\u0f8e
gtso bo'i thugs dam skul ba'i phyir :
'khor lo rgyas 'debs thugs\u0f8e
dug lnga'i bdud 'dul khro bo'i rgyal :
rigs lnga kI la ya'i thugs\u0f8e
thugs rje'i thabs kyis thams cad 'dul :
ta kr-ita khro bcu'i thugs\u0f8e
skye med chos sku'i byin rlabs las :
khro mo bcu yi thugs\u0f8e
sku gsung thugs kyi sprul pa ste :
za byed pha bcu'i thugs\u0f8e
bka' nyan pho nya mgyogs byed ma :
gsod byed ma bcu'i thugs\u0f8e
phyag rgya bzhi yis don mdzad ma :
sgo ma bzhi yi thugs\u0f8e
sangs rgyas bstan pa srung ba'i phyir :
dpal gyi bka' nyan thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
dus min 'chi ba zlog pa'i phyir :
ma mo'i lha tshogs thugs dam bskang :
rigs lnga'i sangs rgyas sprul pa'i phyir :
bla med he ru ka yi thugs\u0f8e
gnyis med sbyor ba'i yum mchog ma :
mu kha le yi thugs\u0f8e
tshe dang srog la dbang mdzad ma :
rtag rgyal ma lnga'i thugs\u0f8e
bkrag dang mdangs la dbang sgyur ma :
rje mo bcu bzhi'i thugs\u0f8e
dbugs dang rlung la drod nyul ma :
dman mo lnga bcu'i thugs\u0f8e
ma mo rnams kyi las mkhan ma :
sgo ma bzhi yi thugs\u0f8e
dam nyams dgra bgegs bsgral ba'i phyir :
bka' nyan lha tshogs thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
rdo rje slob dpon mchod pa'i phyir :
rig 'dzin lha tshogs thugs dam bskang :
sgrub chen brgyad la dbang sgyur phyir :
rig 'dzin brgyad kyi thugs\u0f8e
phrin las bzhi po sgrub pa'i phyir :
rig 'dzin bzhi yi thugs\u0f8e
rgyud lung man ngag don ston phyir :
snyan brgyud bla ma'i thugs\u0f8e
drin la lan gyis blan pa'i phyir :
slob dpon bzhi yi thugs\u0f8e
sngar 'das ma 'ongs da ltar bzhugs :
dus gsum rig 'dzin thugs\u0f8e
dngos grub char ltar 'beb pa'i phyir :
dpa' bo mkha' 'gro'i thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
'go ba'i lha rnams mchod pa'i phyir :
mchod bstod lha tshogs thugs dam bskang :
dregs pa las la bkol ba'i phyir :
dregs pa kun 'dul thugs\u0f8e
khams gsum dbang du sdud pa'i phyir :
khams gsum spyi 'dul thugs\u0f8e
pho rgyud rnams kyi che btsan mchog :
dbang phyug chen po'i thugs\u0f8e
mo rgyud rnams kyi che btsan phyir :
u ma de bI'i thugs\u0f8e
sangs rgyas bstan pa srung ba'i phyir :
sde dpon nyer brgyad thugs\u0f8e
sgo bzhi srung ba'i las mdzad pa'i :
sgo ba bzhi yi thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
zhing bcu'i gdug pa 'dul ba'i phyir :
drag sngags lha tshogs thugs dam bskang :
dregs pa ma lus zil gnon phyir :
stobs ldan nag po'i thugs\u0f8e
mo rgyud thams cad zil gnon phyir :
'byung lnga'i bdag mo'i thugs\u0f8e
gshin rje dmod pa'i drag sngags can :
'chi bdag nag po'i thugs\u0f8e
ma mo dmod pa'i drag sngags can :
nag mo khrag 'dzag thugs\u0f8e
bstan srung dmod pa'i drag sngags can :
dregs pa bco brgyad thugs\u0f8e
bka' nyan dmod pa'i drag sngags can :
sgo ba bzhi yi thugs\u0f8e
thugs dam gnyan po bskang gyur cig :
g.yar dam gnyan po sor stsol cig :
hU~M:
phyi rim lcags ri nag po la :
dpal gyi bka' sdod srung ma ni :
dkyil 'khor mu ran skyong ba'i phyir :
dbang phyug nyer brgyad thugs dam bskang :
nam mkha'i mtha' dang mnyam pa'i phyir :
mkha' 'gro sum cu'i thugs\u0f8e
ru tra sde gsum 'dul ba'i phyir :
ging dang lang ka'i thugs\u0f8e
thugs kyi sprul pa 'gyed pa'i phyir :
'bar ma brgyad kyi thugs\u0f8e
'jig rten khams la dbang sgyur phyir :
dbang chen sde bzhi'i thugs\u0f8e
sa bdag gdug pa 'dul ba'i phyir :
sa bdag sum cu'i thugs\u0f8e
'khor ba'i rgya mtsho skem pa'i phyir :
ma mo bdun gyi thugs\u0f8e
dam tshig gzhung bzhin srung ba'i phyir :
sring mo bzhi yi thugs\u0f8e
phyogs bcur sprul pa 'gyed pa'i phyir :
pho nya drug cu'i thugs\u0f8e
mi nad phyugs nad rgyun bcad phyir :
'bum phrag mkha' 'gro'i thugs\u0f8e
bod khams thams cad skyong ba'i phyir :
brtan ma bcu gnyis thugs dam bskang :
thugs dam gnyan po bskang gyur cig :
g.yar dam gnyan po sor stsol cig :
hU~M:
bskang ba med de khams gsum yongs kyis bskang :
sgrol ba med de khams gsum yongs kyis sgrol :
sbyor ba med de khams gsum yongs kyis sbyor :
ye sbyor ye sgrol chen pos thugs dam bskang :
thugs dam skong ba'i dam rdzas ni :
rgyu mchog chen po rnam lnga dang :
mchog chen mchog phran mtshan ldan dang :
rang byung dam rdzas bdud rtsi dang :
rmad du byung ba'i gtor ma dang :
rak+ta dmar gyi mchod pa dang :
sha chen spos kyi dam rdzas dang :
rnal 'byor tshogs kyi longs spyod dang :
snang gsal mar me'i mchod pa dang :
tsa ra 'di yi mdangs kyis bskang :
mkha' lding 'di yi mdangs kyis bskang :
shel sgong 'di yi mdangs kyis bskang :
'di ltar bskangs bskangs gsol gsol nas :
thugs dam gnyan po des bskangs la :
cho ga lhag chad rdzogs gyur cig :
bdag gi g.yar dam sor stsol cig :
g.yar dam bskangs la rkyen ngan zlog :
mchog dang thun mong dngos grub stsol :
sa ma ya :
rgya rgya rgya :
rgyal po khri srong lde'u btsan gyi phyag dpe :
mnga' bdag nyang gi gter ma 'o :
mdangs skong chung ba yin par 'dug lags so //
dge'o ///
/
