sngags byang bzhugs so //
bdag nyid yi dam gsal ba'i ngang :
thugs ka'i hU~M las 'od zer 'phros :
mdun du mgon po'i thugs kar phog :
thugs dam rgyud bskul 'od zer ni :
steng 'og phyogs mtshams khyab par 'phros :
phyogs bcu'i sangs rgyas byang sems dang :
bud+d+ha b+ho d+hi thams cad dang :
mkha' 'gro chos skyong thams cad dang :
lha srin sde brgyad nus mthu dang :
'dzam gling mthu dang nus pa rnams :
byin rlabs nus mthu bsod nams dang :
bkrag dang gzi mdangs ma lus pa :
bsdus nas mgon po'i thugs kar thim :
mgon po'i thugs nas rang la thim :
grags pa bzhi yi dngos grub thob par bsam :
bdag gi sngags rnams bzlas pa yis :
mdun gyi gtso 'khor thams cad kyis :
bdag gi ram bu'i tshul du ni :
'ur 'ur tir tir bzlas par bsam :
shin tu gsal ba'i dmigs pa bsgom :
oM shrI ma hA kA la g+ha Na g+hu h+ya raM sid+d+hi hU~M dza :
de ltar rgyun du bzlas gyur na :
ri rab g.yo zhing rgya mtsho khol :
gling gzhi g.yo 'gul snyan grags 'bar :
bkra shis byin che rgyud rnam 'phel :
'jigs pa kun las rnam par thar :
'jig rten 'di na che btsan ldan :
grags pa bzhi yi dngos grub thob :
stong gsum 'khor los sgyur bar nus :
dzapa? kyi bstod pa gzhung bzhin bya :
