dam pa rigs brgya rig 'dzin dang bcas pa'i lha dbang gi bkol byang bzhugs so //
hU~M/
chos rnams rnam dag ye nas lhun gyis grub //
bya ba byed dang yid chos rnam par dag
/nam mkha'i mtha' bzhin kun la snyoms mdzad pa //
kun bzang yab yum gnyis kyis dbang bskur ro //
hU~M a a b+hi Shiny+tsa mi /
hU~M/
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs pas dbang bskur ro //
hU~M oM swA AMHhA a b+hi Shiny+tsa mi /
hU~M/
ngo mtshar pho brang bde bar gshegs pa'i yum //
dus gsum rgyal ba thams cad skyed mdzad ma //
rigs kyi yum gyur rnams kyis dbang bskur ro //
mUM lAM mAM pAM tAM a b+hi Shiny+tsa mi /
hU~M/
rnam shes dbang po dag pas sku gsung thugs //
bde bar gshegs pa rnams kyi sras mchog ste //
sems dpa' chen po brgyad kyis dbang bskur ro //
ma hA satwa a b+hi Shiny+tsa mi /
hU~M/
sgeg mo phreng thogs rin chen glu gar can //
nam mkha' mnyam pa'i mchod pas rgyal ba mchod //
byang chub lha mo'i tshogs kyis dbang bskur ro //
bo d+hi de wI a b+hi Shiny+tsa mi /
hU~M/
bdug spos me tog mar me dri chab ma //
rgyal ba rgya mtsho rnams la mchod 'bul ma //
mchod pa'i lha mo rnams kyis dbang bskur ro //
pU dza de wI a b+hi Shiny+tsa mi /
hU~M/
drag shul thabs kyis 'gro ba 'dul mdzad pa //
tshad med bzhi ldan sgo bzhi thub par bsrung //
ta kr-ita sgo ba bzhi yis dbang bskur ro //
hU~M hU~M hU~M hU~M a b+hi Shiny+tsa mi /
hU~M/
rtag chad mthar phyin gsang ba yum gyi ngang //
lcags kyu zhags pa lcags sgrog dril 'khrol ma //
sgo ma chen mo bzhi yis dbang bskur ro //
dzaHhU~M baM hoHa b+hi Shiny+tsa mi /
hU~M/
steng 'og phyogs bzhi 'jig rten 'dul mdzad gtso //
nyon mongs drug 'joms rgyud drug dag par sbyong //
bcom ldan thub pa drug gis dbang bskur ro //
sarba mu ni a b+hi Shiny+tsa mi /
(rig 'dzin dpa' bo yab yum gyi lha dbang 'ja' tshon zhi khro las byung ba /
hU~M:
skal ldan rigs kyi bu khyod la :
rig 'dzin dpa' bo yab yum gyi :
dbang chog dam pa 'di bskur bas :
bde stong ye shes dbang thob shog :
oM AHhU~M badzra gu ru d+he ba DAk+ki nI hrIHma ha ri ni sa ra tsa hri ya tsit+ta hrIM hrIM dza a b+hi Shiny+tsa hU~M:)
hU~M/
'jigs byed 'das pa'i dus na mngon byung ba //
gdug pa 'dul phyir dus las mi 'da' ba'i //
dpal chen he ru kaHrnams kyis dbang bskur ro //
sarba shrI he ru kaHa b+hi Shiny+tsa mi /
hU~M/
khro mo dbang phyug sku la 'khril mdzad cing //
mkha' 'gro mi bzad 'bar ba'i sprin 'phro ma //
gdug pa 'dul mdzad yum gyis dbang bskur ro //
sarba kro d+hI shwa rI a b+hi Shiny+tsa mi /
hU~M/
bskal pa me ltar 'bar ba'i klong dkyil nas //
ye shes sku mchog 'jigs byed rgyan gyis brgyan /
khro mo chen mo brgyad kyis dbang bskur ro //
ha a b+hi Shiny+tsa mi /
hU~M/
nam mkha'i lus can gar yang thogs med cing //
'dod dgur bsgyur ba'i gzugs can 'phrul mo che //
phra men chen mo brgyad kyis dbang bskur ro //
he a b+hi Shiny+tsa mi /
hU~M/
rdo rje gdong mo pho nya mgyogs ma bzhi //
shar lho nub byang sgo bzhi thub par srung //
sgo skyong khro mo bzhi yis dbang bskur ro //
dza hU~M baM hoHa b+hi Shiny+tsa mi /
hU~M/
dpal gyi 'khor tshogs badzra A ral+li //
mkha' la shugs 'gro ma tshogs dbang phyug ma //
rnal 'byor nyi shu brgyad kyis dbang bskur ro //
b+h+yo b+h+yo b+h+yo b+h+yo a b+hi Shiny+tsa mi /

shin tu bsdu na /
mi rtog rdo rje thabs kyi ye shes ni //
dmigs med shes rab yum gyi ngang du rtogs //
thugs rje'i bye brag sna tshogs cir yang ston //
zhi khro rab 'byams rgyal bas dbang bskur ro //
zhes dang rtsa sngags sam yi ge brgya pa'i mthar /
badzri b+ha wa a b+hi Shiny+tsa mi /
zhes dbang bskur pas /
'di ltar chos thams cad dam pa rigs brgya'i ngo bor dag cing /
de yang rang sems lhag pa bden gnyis dbyer med gsang chen rigs gcig tu rnam par dag pa yin no //
zhes rtogs pa bskyed do ///
/
