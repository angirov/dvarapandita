na mo gu ru A yur+dz+nyA na pa ri mi ta yai /
gter gsar tshe dkar las byang gi skyabs 'gro'i gong du /
rang gi snying ga'i hrIHlas 'od zer 'phros pas bla ma rig 'dzin pad+ma tshe dpag med rtsa gsum sgyu 'phrul drwa ba chen po'i lha tshogs mkha' khyab tu sad par gyur /
na mo :
bla ma rig 'dzin sogs /
!
sngon gtor gyi gong du /
rang nyid skad cig gis dbang chen rta mchog he ru ka gzi byin dus mtha'i me ltar 'bar ba'i skur gyur /
oM ha ya grI wa hU~M phaT/
kyis bsang /
swa b+hA was sbyang /
stong pa'i ngang las so so'i yid dang mthun pa'i snod yangs shing rgya che ba rnams kyi nang du /
bcud 'dod yon gyi dngos po dbang po lnga'i yul du zag med kyi bde bas tshim par byed nus pa'i rang bzhin du gyur /
rgya bcas /
oM AHhU~M/
gsum /
ha hoHhrIH
gcig
/sarba b+hU ta A kar+Sha ya dzaH
sarba big+h+nAn na maHsogs nas /
khaM gr-ih+Ne daM ba l+yA di swA hA/
gsum gyis bsngos la /
hU~M hU~M hU~M:
dus gsum sangs rgyas sogs kyis bka' bsgo /
!
mchod pa byin rlabs skabs su /
raM yaM khaM gis bsang /
swa b+hA was sbyang /
stong pa'i ngang las gnas khang pad+mo bde ba can gyi zhing khams rgya tshad bkod pa ngo mtshar bsam gyis mi khyab pa'i phyogs kun tu /
mchog gi rin po che'i snod yangs shing rgya che ba rnams kyi nang du /
mchod yon /
zhabs bsil /
me tog
/bdug spos /
snang gsal /
dri chab /
zhal zas /
rol mo ste mngon par 'phags pa'i lha rdzas las grub pa'i nye bar spyod pa rnams dang /
gzugs sgra dri ro reg bya ste 'dod pa'i yon tan lnga /
rgyal srid rin po che rnam pa bdun /
bkra shis pa'i rtags brgyad /
rdo rje'i lha mo bcu drug
/dug lnga rnam par dag pa'i ye shes kyi bdud rtsi /
skye shi'i rtsa ba bcad pa'i dmar chen gyi rak+ta /
'dod yon sprin phung 'phro ba'i rmad byung gi gtor chen /
dga' bzhi'i ye shes skyed pa'i bde chen gyi rol mo /
tshe dbang dngos grub ster ba'i 'chi med kyi btung ba la sogs pa tshe dang ye shes kyi nus mthu rgyas par byed pa'i rdo rje'i dam tshig gi mchod pa'i sprin phung mkha' dbyings kun tu khyab par gyur /
oM badzra ar+g+haM sogs /
!
tshogs lhag skabs /
pany+tsa a mr-ita hU~M ha hoHhrIH
lhag ma'i dam tshig 'dod yon gyi phung po zad mi shes pas nam mkha'i khams gang bar gyur /
hU~M:
chos kyi dbyings kyi sogs /
rjes chog skabs gshegs gsol mi bya bar /
'dir ni rten dang sogs kyis brtan bzhugs bya /
zhes pa'ang gu Nas zhabs tog tu spel ba dge legs 'phel //

//
