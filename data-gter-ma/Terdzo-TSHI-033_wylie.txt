\u0f01\u0f83:
sgrib sbyong ye shes chu rgyun rdo rje sems dpa'i sgrub thabs bzhugs so :
\u0f88\u0f88\u0f88
dpal ldan rdo rje sems la 'dud :
de nyid sgrub sogs man ngag gis :
sgrib pa ma lus sbyong ba'i thabs :
thugs rje'i chu rgyun 'di dag la :
nges 'byung bsam pa brtan po yi :
thar 'dod blo dang snying rje che :
dngos grub gegs gyur sdig sgrib tshogs :
rkyon du mthong ba'i rnal 'byor pas :
rdo rje sems dpa' sgrub pa la :
dang po skyabs su 'gro ba ni :
bla ma rdo rje sems dpa' ni :
mchog gsum rgyal ba 'dus pa'i gzugs :
sras dang mkha' 'gro'i tshogs bcas la :
bdag sogs 'gro rnams skyabs su mchi :
sems bskyed ni :
mkha' mnyam 'gro rnams sgrol slad du :
rdo rje sems dpa'i rjes su spyod :
sems can bde ldan sdug bsngal bral :
bde bar rtag gnas mnyam pa nyid :
rang byung stong gsal mtha' bral bsgom :
gnyis pa bskyed rim bsgom pa ni :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
chos kun ye dag snying rje'i rtsal :
zung 'jug hU~M gi 'phro 'du las :
rdo rje me ri 'byung ba lnga :
ye shes gzhal yas khang la sogs :
mngon dga'i zhing khams lhun gyis grub :
de dbus pad+ma'i ge sar la :
seng khri pad+ma nyi zla'i steng :
hU~M las rdo rje hU~M gis mtshan :
'phags pa mchod cing 'gro don byas :
tshur 'dus bla ma rdo rje sems :
dkar gsal zhal 'dzum skyil krung bzhugs :
rdo rje dang ni dril bu 'dzin :
snyems ma dkar mo gri thod can :
'khril sbyor zhi ba'i tshul dgu dang :
rgyan chas bcu gsum dag gis spras :
'ja' zer thig le'i klong du gsal :
rdo rje gsang gsum oM AHhU~M:
ye dbang yongs rdzogs ye shes lnga :
rgyal ba rigs lngas dbu brgyan gyur :
oM hU~M trAM hrIHA:
thugs ka'i hU~M las 'od 'phros pas :
rang bzhin dbyings nas spyan drangs bsam :
hU~M:
chos kyi dbyings su snyoms zhugs pa'i :
rgyal ba sras dang bcas rnams kyang :
gzugs sku rdo rje sems dpar bzhengs :
thugs rjes nye bar 'dir gshegs gsol :
badzra sa ma ya dza :
dzaHhU~M baM hoHsa gnyis med bstim :
hU~M:
ye shes rdo rje sems dpa' che :
byang chub bar du legs bzhugs shing :
mtha' yas 'gro rnams sgrol mdzad pa'i :
bde gshegs gtso la phyag 'tshal lo :
tiSh+Tha lhan :
na mo hU~M:
thugs las mchod pa'i lha mo spro :
hU~M:
bsod nams rgya mtsho las byung ba'i :
nam mkha'i mtha' klas ye shes kyi :
mchod yon zhabs bsil me tog dang :
bdug spos snang gsal dri bzang chab :
zhal zas rol mo bsam yas pa :
rdor sems sras dang bcas la 'bul :
oM pa na peM pe nu su ra ta ti pu sarba ta thA ga ta sa ma yo gi sid+d+hi hU~M:
oM gu ru badzra satwa ar+g+haM sogs nas :
shab+da pU dza ho :
hU~M:
gzugs sgra dri ro reg bya dang :
rgyal srid bkra shis rtags rdzas sogs :
kun bzang mchod sprin chen po yis :
bla ma rdor sems mnyes gyur cig :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
hU~M:
ye shes tshad med dpa' bo'i phud :
bde ba chen po'i dmar chen po :
'dod yon gtor ma'i sprin phung rnams :
bla ma rdo rje sems la 'bul :
ma hA a mr-ita rak+ta ba liM ta khA hi :
hU~M:
thabs shes bde stong rol pa yi :
gnyis med rnal 'byor dgyes pa bskyed :
ma rig gnyis 'dzin 'khrul pa'i bdud :
rang gsal dmigs med bsgral bas mchod :
mchod dang mchod bya mi dmigs kyang :
rang rtsal lhun grub mnyes pa che :
ma hA su kha ta na ga Na d+harma d+hA tu pU dza ho :
don la rdo rje'i glu yis bstod :
hU~M:
mi g.yo shes rab chos kyi sku :
bde chen lhun grub longs spyod rdzogs :
thugs rje'i thabs mkhas sprul pa'i sku :
dbyer med rdo rje sems la 'dud :
dri med dung mdog mtshan dpe rdzogs :
snang stong gnyis med rdor dril 'dzin :
rdo rje snyems mar mnyam sbyor ba :
phyag 'tshal rdo rje sems la 'o :
de nas bzla bya'i dmigs pa ni :
thugs kar 'od kyi dpal be'u'i dbus :
ye shes sems dpa' rang 'dra ba'i :
yab kyi thugs kar pad zla'i steng :
rdo rje dkar po rtse lnga pa'i :
lte bar hU~M la sngags kyis bskor :
'od 'phros lus gang rtog sgrib sbyangs :
phar 'phros rgyal ba sras bcas mchod :
byin rlabs tshur bsdus bkrag mdangs 'bar :
'gro ba'i las nyon sgrib pa sbyangs :
rdo rje sems dpa'i sa la bkod :
phyi snod rdo rje sems dpa'i zhing :
nang bcud rdor sems yab yum sku :
grags pa sngags kyi sgra gdangs 'ur :
rang rig gsal stong lhang nge ba :
ma bcos rtsol med ngang la bzhag :
oM badzra satwa sa ma ya ma nu pA lA ya :
badzra satwa twe no pa tiSh+Tha :
dr-i D+ho me b+ha wa :
su to Sh+yo me b+ha wa :
a nu rak+to me b+ha wa :
su po Sh+yo me b+ha wa :
sarba sid+d+hi m+me pra yats+tsha :
sarba karma su tsa me tsit+taM:
shre yAMHku ru hU~M:
ha ha ha ha ho :
b+ha ga wAna?:
sarba ta thA ga ta :
badzra mA me muny+tsa :
badzrI b+ha wa :
ma hA sa ma ya satwa A:
yang na yang snying 'di bzlas te :
oM badzra satwa hU~M:
de ltar yi ge brgya pa 'di :
lan gcig brgya rtsa bzlas pa yis :
nyams chag rtog sgrib thams cad sbyang :
sgrib pa shin tu 'thug pa yis :
'bum phrag gcig bzlas las kun 'grub :
yang na yang snying yi ge drug :
'bum phrag bcu drug bzla bar bya :
mtshams med lnga yi sdig la sogs :
nyams chag ma lus byang bar 'gyur :
rtsa ba'i dam tshig nyams pa yang :
'di yis byang bar the tshom med :
gal te nyams 'gal 'das ral gyi :
tshod dang sbyar te bzla bar bya :
rlung ni 'byung 'jug gnas gsum la :
sbyar te bzlas na mchog tu zab :
thun bzlas rdzogs dus bsdu rim ni :
thugs ka'i 'od kyis snod bcud rnams :
'od zhu ye shes sems dpar bstim :
de yang hU~M gi bar du bsdu :
dmigs med ka dag ngang du bzhag :

slar yang chu las nya ldang ltar :
rdo rje sems dpa'i sku ru gsal :
gnas gsum rdo rjes rgyas btab cing :
snang srid dkyil 'khor chen por blta :
dge ba bsngo bas rgyas gdab ste :
bla ma rdo rje sems dpa' dgongs :
'di ltar dge spyad bsod nams gang :
mtha' yas sems can rnams la bsngo :
sgrib gnyis kun zad yon tan rdzogs :
'gal rkyen kun zhi mthun rkyen 'byor :
bla med byang chub gnas thob shog :
de nas shis pa'ang brjod par bya :
gzhan yang dge tshogs rgya chen bsgrub :
sa ma ya :
khyad par nyams chag bskang ba'i phyir :
rdo rje sems dpa'i dkyil 'khor bzhengs :
maN+Dal bdud rtsis chag chag gdab :
rdul tshon tshul bzhin bri ba 'am :
yang na shing ngam ras la sogs :
bris pa bkram zhing de yi steng :
rang byung shel la bris pa'i sku :
dam tshig rten bsham mchod gtor bkram :
mchod pa raM yaM khaM gis sbyang :
stong pa'i ngang las zhing khams mchog :
rin chen gzhal med khang dang bcas :
rgyan bkod longs spyod phun sum tshogs :
b+h+rU~M las b+hany+dza'i snod rnams su :
oM AHhU~M las mchod pa'i sprin :
sman raka gtor gsum phyi nang gsang :
rab 'byams nam mkha' gang bar gyur :
oM badzra ar+g+haM nas :
shab+da AHhU~M:
oM ma hA a mr-ita AHhU~M:
oM ma hA rak+ta AHhU~M:
oM ma hA ba liM ta AHhU~M:
oM badzra s+pha ra Na khaM:
de ltar mchod rdzas byin brlabs nas :
dngos gzhi rten bskyed ye shes 'gugs :
mchod bstod bzlas pa ci nus bya :
de nas tshogs kyi longs spyod bsham :
raM yaM khaM gis ma dag sbyang :
stong pa'i ngang las b+h+rU~M yig las :
dbyings kyi b+han+d+ha yangs pa'i nang :
phung khams sha lnga bdud rtsi lnga :
me rlung sbyor bas 'od du zhu :
'bru gsum 'od kyis ye shes lnga'i :
bdud rtsi spyan drangs gnyis med thim :
'dod yon mchod sprin spro bar gyur :
oM AHhU~M:
hU~M:
bsod nams ye shes tshogs rdzogs phyir :
rang snang 'dod yon mchod sprin spro :
bla ma rdo rje sems la sogs :
dkyil 'khor lha tshogs mnyes gyur cig :
oM badzra satwa sogs :
ga Na tsakra pU dza ho :
ho :
thog med dus nas bsags pa yi :
las dang nyon mongs sgrib pa'i tshogs :
nyams chag 'gal 'khrul ci mchis pa :
zhal zas tshogs kyi mchod pas bshags :
sa ma ya shud+d+he a :
hU~M:
rang snang 'khrul pa'i dug gsum dgra bgegs rnams :
rnam thar gsum du ye shes chen pos bsgral :
bag chags sbyang pa'i ye shes tshogs mchod 'di :
bde bar gshegs pa rnams kyi zhal du bstab :
ma traM ru dra mA ra ya phaT:
mAM sa rak+ta kiM ni ri ti khA hi :
de nas brda'i 'bul len gyis :
phyi nang gsang ba'i tshogs 'khor bya :
'dod yon lhag ma kun bsdus nas :
zhal chab oM AHhU~M gis bran :
b+h+yo :
dpal gyi bka' nyan lhag sdud rnams :
'dod yon bdud rtsi 'di gsol la :
sngon gyi tha tshig ji bzhin du :
bcol pa'i phrin las 'grub par mdzod :
uts+tshiSh+Ta ba liM ta khA hi :
lhag ma phyi yi khyams su bskyal :
smon lam btab cing rjes bsdu bya :
de yis nyams chag thams cad bskang :
sa ma ya :
rang dang gzhan la sogs pa rnams :
ngan song rgyu rnams sbyang ba'i phyir :
bla mas slob ma'i bgegs bskrad cing :
maN+Dal phul zhing dmigs pa ni :
slob ma tha mal gnas pa yi :
gsang bar dmyal ba'i sa bon du :
snying khar yi dwags sa bon pre :
lte bar dud 'gro'i sa bon tri :
so so'i steng du raM yaM khaM:
slob dpon rdor sems gsal ba yi :
thugs ka'i 'od kyis slob ma yi :
gnas gsum sa bon gsum gyi steng :
raM yaM khaM bskul me rlung chus :
sa bon bag chags bsregs gtor bkrus :
slob dpon rdo rje sems dpa' yi :
phyag g.yas nyi ma la gnas pa'i :
sor mo oM hU~M trAM hrIHAH
g.yon pa zla ba la gnas pa'i :
sor mo mUM lAM mAM pAM tAM:
rigs lnga yab yum skur gyur pa :
oM su ra ta satwaM:
badzra any+dza li :
badzra b+han+d+ha baM:
rigs lnga yab yum sbyor ba yis :
dmyal ba yi dwags dud 'gro ru :
skye ba'i sdig sgrib sa bon sbyang :
thal mo gzeng bskum phyag rgya dang :
oM sarba pA paM da ha na bi shud+d+he b+hasmiM ku ru swA hA:
yi ge brgya pa'i mthar :
na ra ka :
pre ta ka :
tir+ya ka :
tsak+Shu pra be sha ya phaT:
de nas 'gyod bshags sdom sems kyis :
kye ma kye hud rdo rje 'dzin :
'gro mgon thugs rjes bdag skyobs shig :
dbang mchog rgyal po bsgrag tu gsol :
slad nas mi 'chab mi sbed do :
bla mas dbugs dbyung mdzad pa ni :
bu 'dir shog cig rigs kyi bu :
rang gi nyams dang 'das nyams kyis :
na raka gnas su ltung ba las :
skyob phyir dbang mchog sbyin par bya :
sngags kyis gdab pa'i bye ma dang :
yungs dkar rnams kyis slob ma brab :
yig brgya'i mthar :
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tir+ya ka ga te he tuM hU~M phaT:
bum pas dbang bskur khrus byas la :
hU~M:
til gyi gong bu bzhin gang ba'i :
rgyal bas bum pa bzung nas ni :
de nyid du ni blug mdzad pas :
bag chags ma lus dag gyur cig :
yig brgya'i mthar :
tshe 'khor ba thog ma med pa nas nyon mongs pa zhe sdang :
'dod chags :
gti mug gi sgo nas bsags pa'i dmyal ba yi dwags dud 'gror skye ba'i sdig sgrib thams cad shAn+tiM ku ru ye swA hA:
bum chu blud cing shis pa brjod :
de yis ngan song gnas rnams sbyang :
sa ma ya :
gzhan don slob ma rjes 'dzin dang :
nyams chag bskang phyir bdag 'jug slad :
rdo rje sems dpa'i dbang bskur thabs :
sa chog bya zhing dkyil 'khor ni :
sgo rdzogs rdor ra me ri sogs :
dbus su 'dab brgyad lte ba la :
sku dang phyag mtshan gang 'os bri :
steng du bum pa bcud ldan bsham :
gsang thod me long phyag rgya brda :
shel rdo dbang rdzas gang 'os bkod :
mchod gtor tshogs kyi 'khor lo bsham :
rdor sems phrin las gzhung bsrangs la :
bum pa rang byung gzhal yas khang :
nang du rdor sems yab yum gsal :
bdag thugs sngags phreng gzungs thag la :
'khril te bum lha'i thugs rgyud bskul :
mnyam sbyor byang sems bum chur 'dres :
yig brgya 'am ni yig drug mthar :
kA ya wA ka tsit+ta a b+hi Shiny+tsa A be sha ya a A:
oM AHhU~M gis bdud rtsi 'bul :
bum lha yab yum bde chen gyi :
'od zhu bum chur dbyer med 'dres :
las chu sngags kyi byin gyis brlab :
oM badzra a mr-ita kuN+Da lI hU~M phaT:
ces bzlas rang gis dbang blangs shing :
slob ma mdun 'khod las chus bkru :
bgegs bskrad go bsgo slob ma yis :
dwangs ba chen pos maN+Dal phul :
rdor sems gtso bo khyod la 'dud :
thar pa chen po bdag 'dod kyi :
de nyid dbang dang dam tshig rnams :
mgon po dpa' bos bstsal du gsol :
skyabs 'gro sems bskyed tshogs gsag gzhug :
bla ma rdo rje sems dpa' dgongs :
bdag gis sangs rgyas don gnyer phyir :
so so thar dang byang chub sems :
rig 'dzin nang gi sdom pa gzung :
bla mas bdud rtsi sbyin bzhin du :
'di ni dam tshig rdo rje'i chu :
nyams na pham byed ma nyams na :
dngos grub thams cad 'dis thob phyir :
dam tshig thams cad thub par gyis :
slob mas :
i dan na ra kan :
zhes brjod de nas byin dbab ni :
slob ma skad cig rdo rje sems :
yab yum gsal ba'i thugs ka ru :
ye shes sems dpa' yab yum gnyis :
sbyor ba'i brda dang 'od zer gyis :
phyogs bcu'i rgyal ba sras bcas bskul :
rdo rje sems dpa'i rnam pa ru :
spyan drangs ye shes sems dpar thim :
rol mo'i sgra dang yig brgya dang :
dz+nyA na A be sha ya A:
ra ra ra ra tsa la ya tsa la ya hU~M a dz+heM:
zhes bzlas spos bsregs mos gus bskyed :
mnyam par bzhag la rtags rnams 'byung :
tiSh+Tha badzras brtan par bya :
slob dpon thugs ka'i 'od zer gyis :
dbang lha nam mkha' gang bar bskul :
dbang bskur bya ba mdzad par bsam :
oM:
bum pa rang byung gzhal yas khang :
nang du rdor sems 'od zhu ba'i :
byang chub sems kyi bdud rtsi'i rgyun :
lha dbang lus la yongs rdzogs shog :
yig brgya'i mthar :
ka lA sha a b+hi Shiny+tsa hU~M:
spyi bor bzhag cing bum chu blud :
bdud rtsis lus gang dri ma dag :
yar 'khyil rigs lngas dbu brgyan gyur :
bum pa'i dbang thob lus sgrib dag :
bskyed rim la dbang sprul sku thob :
de nas gsang ba'i dbang bskur ba :
bla ma rdor sems yab yum nyid :
mnyam sbyor byang sems lce la bzhag :
rtsa gnas kun gang bde ba 'bar :
A:
dbang bskur kun gyi rmad byung ba :
rdor sems yab yum mnyam sbyor ba'i :
byang chub sems kyi dbang bskur bas :
gsang dbang ngag la yongs rdzogs shog :
yig brgya'i mthar :
gu h+ya a b+hi Shiny+tsa hU~M:
gsang dbang thob nas ngag sgrib dag :
rtsa rlung bsgom dbang longs sku thob :
phyag rgya brda thabs la sogs bstan :
hU~M:
rgyal ba kun gyi bgrod bya'i lam :
'di las rmad byung yod ma yin :
lhan skyes bde ba nyams su myong :
dpe dbang sems la yongs rdzogs shog :
yig brgya'i mthar :
ma hA su kha a b+hi Shiny+tsa hU~M:
'du shes gsum dang ldan pa yis :
dga' ba bzhi po gtan la 'beb :
dpe don ngo 'phrod yid sgrib dag :
bde stong bsgom dbang chos sku thob :
tshig dbang shel rdo snying gar bzung :
hU~M:
sems nyid ka dag shel ltar dwangs :
lhun grub ye shes gzugs brnyan gsal :
dmigs med snang la bya rtsol bral :
rdzogs pa chen po'i dbang thob shog :
yig brgya'i mthar :
d+harma d+hA tu A:
a b+hi Shiny+tsa hU~M:
rdzogs chen dbang thob bag nyal dag :
ye grol bsgom dbang ngo bo nyid :
thob pa'i skal ba mchog tu byas :
dam tshig khas blang gtang rag 'bul :
tshogs 'khor rjes bsdu bsngo smon bgyi :
de yis smin cing grol bar 'gyur :
sa ma ya :
sgrib pa ma lus bsreg bya'i phyir :
me thab dkar zlum mthil mtho gang :
yang na khru gang de yi phyed :
dpangs dang mchu dang kha khyer gnyis :
sor do 'am ni sor bzhi'i tshad :
zur bzhi zla phyed rdo rjes mtshan :
lte bar pad 'dab rdo rje hU~M:
dri bzang dkar po'i bud shing bcas :
nam langs shar du kha bltas la :
g.yas su rdzas ni mar khu dang :
bdud rtsi can gyi yam shing dang :
til la sogs pa 'bru sman zas :
dar zab rin chen gang 'byor dang :
g.yon du sman raka gtor ma dang :
mchod pa me lha'i gtor ma bsham :
mdun du rdor dril dgang gzar blug :
las chu rnams kyang tshogs par bya :
rdo rje sems dpa'i las gzhung bsrang :
las chu byin brlabs kun la 'thor :
mchod pa byin brlab rdzas rnams ni :
b+h+rU~M las dkar zhing zlum pa'i snod :
hU~M las ngo bo bdud rtsi la :
rnam pa bsreg rdzas so so'i gzugs :
zhi ba'i las kun 'grub byed gyur :
oM AHhU~M:
b+h+rU~M las 'od 'phros sangs rgyas kyi :
ye shes las grub gzar bu gnyis :
dz+wa la raM:
thab kyi shar lho dag nas me :
spar zhing hU~M bzlas rlung g.yab bya :
swA hA bzlas shing ku sha bkram :
hU~M hU~M bzlas shing dgang blug gis :
mar khu g.yas skor blug bzhin pas :
me pra brtags shing bsang sbyang la :
hU~M las zhi ba'i thab khung dkar :
mtshan nyid yongs rdzogs 'bar ba'i klong :
raM las me lha sku mdog dkar :
zhi 'dzum bgrang phreng spyi blugs bsnams :
ra skyes dkar po'i khri la bzhugs :
drang srong 'bum gyi 'khor gyis bskor :
gnas gsum oM AHhU~M gis mtshan :
shar lho dag nas spyan drangs gyur :
ag+na ye badzra sa ma ya dza :
hU~M zhes phyir 'brangs bgegs rnams bskrad :
dzaHhU~M baM hoHsa gnyis med gyur :
ar+g+haM sogs nas :
shab+da pU dza ho :
hU~M:
ston pa'i spyan sngar dbang thob cing :
drang srong chen po tshangs pa'i sras :
zhi ba'i phrin las mthar phyin mdzad :
'khor dang bcas la phyag 'tshal bstod :
me lha'i ljags dang gzar bu'i khar :
raM gyis mtshan pa'i 'od zer gyis :
bsreg blug bdud rtsi gsol bar gyur :
oM pa ba ka ag+na ye nad gdon sdig sgrib shAn+tiM ku ru ye swA hA:
ye shes klong yangs 'khyil pa'i thab khung du :
rang snang rnam dag zhi ba'i lha tshogs la :
dam rdzas bdud rtsi'i bsreg blug 'di phul bas :
bdag dang mtha' yas sems can thams cad kyi :
nad gdon sdig sgrib zhi ba'i phrin las mdzod :
dgang blug mar khu g.yas skor 'bul :
oM bi sha hasta badzra ye swA hA:
yam shing :
oM bi ma la ag+na ye badzra ye swA hA:
mar khu :
oM sarba pA paM da ha na badzra ye swA hA:
til :
oM sarba saM pa de swA hA:
zas mchog :
oM badzra puSh+TA ya swA hA:
'bras :
oM badzra g+hasma rI swA hA:
gro :
oM badzra bi dza ya swA hA:
nas :
oM ma hA ba lA ya swA hA:
sran ma :
oM badzra A yu She swA hA:
dUrba :
oM a pra ti ha ta badzrA ya swA hA:
ku sha :
oM A ha ra A ha ra badzra pu le ma hA na ya swA hA:
rdzas gzhan rnams :
oM badzra tam+bu lA ya swA hA:
go yu'i chu yi zhal zas 'bul :
oM badzra wasatra ya swA hA:
gos bzang 'bul :
so sor smon lam gdab par bya :
oM mu :
ye shes me lha shar lhor bzhugs :
bsreg blug phyag tshang mdzad pa dang :
dam tshig me lha'i lto ba ru :
rten dang brten pa'i dkyil 'khor bskyed :
spyan drangs bstim zhing mchod bstod bya :
lha rnams 'dzum pa'i ljags steng dang :
gzar bu'i kha la hU~M yig 'bar :
'od kyis bdud rtsi'i rgyun drangs bsam :
yig drug gis bskang yig brgyas 'bul :
snying po'i mtha' la rdzas sngags btags :
so sor phrin las gsol bar bya :
de tshe lha rnams thams cad kyi :
sku las 'od zer dkar po 'phros :
bdag dang mtha' yas sems can gyi :
nad gdon sdig sgrib sbyang bar bsam :
yang na sdig sgrib rdzas la thim :
gnas 'gyur bdud rtsi'i rang bzhin 'bul :
ye shes me yis sdig sgrib bsregs :
gang mos bsgom zhing brgya stong sogs :
ji ltar nus tshad 'bul bar bya :
yang na rdzas rnams phyogs gcig bsdus :
snying po kho nas phul kyang chog :
zhal zas gos bzang sngar bzhin phul :
badzra muHyis ye shes gshegs :
hU~M gis dam tshig rang la bsdu :
oM ag+na ye badzra sa mA dza :
dzaHhU~M baM ho :
me lha dam ye gnyis med gyur :
mchod gtor bsangs shing mi dmigs par :
b+h+rU~M las rin chen snod mchog tu :
oM AHhU~M las bdud rtsir gyur :
oM ag+na ye sa pa ri bA ra i daM ba liM ta kha kha khA hi khA hi :
hU~M:
bdag gi don dang gzhan gyi don :
'grub byed me lha 'khor bcas kyis :
mchod sbyin gtor ma 'di bzhes la :
zhi dang bkra shis mdzad du gsol :
bdag gis sbyin sreg cho ga dang :
bsnyen cing sgrub pa la sogs par :
ting 'dzin ma gsal sngags ma dag :
mchod rdzas ma dag lhag chad sogs :
gong 'og nor 'khrul ci mchis pa :
bshags pas dag tshangs mdzad du gsol :
yig brgya brjod cing ye shes gshegs :
dam tshig 'bar ba'i rnam par bsam :
shis pa brjod cing smon lam btab :
thal sol chu bo chen por bskyal :
gnas skabs 'gal rkyen thams cad dang :
sdig sgrib thams cad zhi bar 'gyur :
mthar thug tshogs rdzogs dngos grub thob :
de bas gdams pa shin tu zab :
sa ma ya :
de nas mthong grol bzhengs pa ni :
ris su bris dang 'bur du btod :
rdo rje sems dpa'i sku dang ni :
phyag mtshan rdo rje hU~M gis mtshan :
snying po dang ni khyad par du :
'aHaHshaHsaHmaHha :
thig le sum rim gyis brgyan pa :
mtshan nyid ldan pa rab tu gnas :
khyad par ra ba'i brgyad la brtsam :
tshul bzhin bsgrubs pa de mthong tshad :
ngan song skye sgo nges par khegs :
sa ma ya :
myong grol dam rdzas sgrub pa ni :
sangs rgyas 'phel gdung skye bdun sha :
a ru ra dang bzang drug rnams :
zhib par btags la rdor sems kyi :
bum bzlas khri 'bum bgyis pa'i chus :
sbrus la ril bu bod sran tsam :
bsgril te bum pa'i nang du blugs :
dbu rgyan mgul chings rnams kyis spras :
bgegs bskrad khrus gsol dkyil 'khor gyi :
dbus su bzhag la gzungs thag btags :
phrin las gzhung bsrang bzlas pa'i mthar :
bum pa b+h+rU~M las gzhal yas khang :
myong grol gong bu re re bzhin :
rdo rje sems dpa' yab yum gyur :
bdag gi thugs ka'i 'od zer ni :
gzungs thag la 'khril bum nang gi :
thugs kar phog cing rgyud bskul bas :
mnyam sbyor byang chub sems sprin gyis :
rgyal mchod 'gro ba'i sgrib pa sbyangs :
bde gshegs kun gyi ye shes ni :
byang sems ngo bor spyan drangs la :
ril bu'i lha tshogs sku la thim :
sku las sprul pa grangs med 'phros :
sangs rgyas mdzad pa thams cad bsgrubs :
tshur 'dus bum pa gang bar gyur :
snying po'i mthar :
a ra pa tsa mi ta hr-i da ya swA hA:
sgra 'od ma 'phel bar du bsgrub :
rtags byung thal sbyar me tog 'bul :
skyob pa sangs rgyas rdo rje sems :
'gro ba nyam thag sdug bsngal las :
sprin bar nyi ma dro ba bzhin :
myong grol rgyal po'i dbang bskur stsol :
de nas bum pa spyi bor blang :
rang byung lha mchog rdo rje sems :
thabs mkhas 'jug pa bsam mi khyab :
ye shes rgyal po dam rdzas kyi :
'khor ba las sgrol dbang thob shog :
snying po sham can dbyangs su blang :
dam tshig rdo rje sems dpa'i sku :
ye shes sems dpa' sran 'bru tsam :
snying gi dbus su bzhugs par gyur :
dam rdzas myong zhing shis pa brjod :
las kyi rjes bsdu gzhung bzhin bya :
thos tshad 'khor ba las sgrol 'gyur :
thar pa'i gnas su 'dren par nges :
sa ma ya :
rgya rgya rgya :
de nas sAts+tsha gdab pa ni :
dri bzang dkar po'i sa bzang po :
spos chus sbrus la 'jim pa'i steng :
zla ba'i gdan la hU~M yig las :
rdo rje sems dpa'i sku ru gyur :
oM badzra satwa hU~M:
oM hU~M trAM hrIHA:
oM aM dz+hiM hU~M:
zhes bzlas 'od zhu 'jim par thim :
oM badzra satwa sarba ta thA ga ta hr-i da ya a d+hiSh+ThA na a d+hiSh+Thi te hU~M:
zhes bzlas btab ste phyir phyung zhing :
chos nyid dag pa'i sngags kyis sbyang :
hU~M las mchod rten dkar po ni :
che zhing mang ba mkha' khyab kyi :
bum par rdo rje sems dpa' bzhugs :
'od 'phros rgyal ba thams cad mchod :
'gro ba'i las sgrib sbyang bar bsam :
yig brgya yig drug rten snying bzla :
oM:
bkra shis dge ba 'di yi mthus :
sangs rgyas bstan pa dar gyur cig :
bla ma'i sku tshe brtan pa dang :
bzhed don ma lus 'grub par shog :
pha mas gtsor byas sems can gyi :
sgrib gnyis dag nas tshogs gnyis rdzogs :
bar do'i sems can thams cad kun :
'jigs skrag sdug bsngal kun zhi nas :
sangs rgyas zhing du skye bar shog :
bdag sogs 'khor bcas sbyin bdag gi :
nad gdon bar chad zhi ba dang :
dus min 'chi ba'i rkyen rnams zlog :
tshe bsod dpal 'byor dge ba 'phel :
rang rig ye shes don rtogs nas :
bla med sangs rgyas 'grub par shog :
de ltar smon lam legs btab nas :
oM su pra tiSh+Tha badzrA ya swA hA:
shis pa brjod cing me tog 'thor :
chus mi 'jig par dben par gzhug :
des ni bar chad thams cad zlog :
khyad par 'chi ba bslu ba'i mchog :
las kyi sgrib pa kun zad cing :
gnas skabs tshe ring bsod nams 'phel :
mthar thug rang rig ye shes rtogs :
de bas 'di la brtson par gyis :
e ma ho :
de ltar sgrib sbyang kun gyi mthar thug 'di :
zur bza' me tog sgron gyi sgrib sbyang ched :
o rgyan mkhan po pad+ma bdag gis bshad :
da lta nyams blangs phyi ma'i don ched du :
rin chen zab mo'i gter la sbas par gyis :
skal ldan las 'phro can dang 'phrad par shog :
sa ma ya :
rgya rgya rgya :
ces sbrul lo smin drug zla ba'i tshes nyer lnga la 'bum rdzong gsang ba'i brag phug nas mchog gyur gling pas thabs shes rten 'brel 'dzoms pa'i skabs /
karma'i mkhan chen /
zla sprul rin po che dang zur mang bstan 'dzin sprul sku rin po che'i gtsos las can 'dus pa du ma'i spyan lam du gdan drangs pa lo gsum bka' rgyas btab ste 'og min karmar gtan la phab pa'i yi ge pa ni pra dz+nyA d+h+wa dza'o ///
/
