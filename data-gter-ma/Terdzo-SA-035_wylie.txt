\u0f88
bla ma'i thugs sgrub rig 'dzin bde 'dus las :
thugs sgrub drag sngags kun 'dus bzhugs :
e waM:
\u0f88\u0f88\u0f88\u0f88\u0f88\u0f88\u0f88\u0f88
rdo rje dbyings kyi lha la 'dud :
phyag rdor drag sngags kun 'dus bstan :
de nas chos rgyal 'di skad zhus :
da lta rje nyid dngos bzhugs pas :
gsang ba'i bdag dang zhal mi gnyis :
nyi mas rgyu skar zil gnon ltar :
klu sogs sa bdag mi gnod kyang :
klu 'dul ma bskyar bdag gis nongs :
klu 'di zhe gnag ma 'ongs dus :
nga yi rjes 'jug 'gro la 'tshe :
de'i rgyab 'gong po spun dgu hrag :
dus ngan sems can gnod pa mang :
bzang po'i sems kyang ngan dbang shor :
ngo tsha med pas tshangs spyod nyams :
gsang sngags yin zer 'dul khrims 'chal :
chos pa'i gzugs brnyan chos byed sdang :
mi nag kha nas chos skad smra :
lus kyi chas gos mtha' mi'i gos :
zas kyi dwangs ma sha khrag za :
las 'bras khyad du gsod pa'i dus :
mchog thun dngos grub dbyings su nub :
snying la 'gong po zhugs pa'i rtags :
rgyal 'gong gdug pa skyabs su brten :
rdo rje'i chos srung khyad du gsod :
sde brgyad 'byung po'i dbang song bas :
nad rigs mi gcig du ma dar :
mi tshe sos ka'i sbrang ma 'dra :
char med than dang mu ges nyen :
bzang po'i bsam pa mi 'grub ltas :
bsam yas rmang nas nyams pa'i dus :
yod ces gsungs pa a tsa ma :
de 'dra'i dus ngan su yis bskyab :
nga yi rjes 'jug su la re :
de dus 'gro ba skyob pa'i ched :
rje nyid dngos bzhugs dbyer med pa'i :
zab gsang thugs kyi sgrub thabs stsol :
zhes sogs smre sngags gsol btab pas :
ma hA gu rus bka' bstsal pa :
kyai rgyal po chen po lags :
thugs ngal ma mdzad bod kyi rje :
shAkya thub pa'i bstan zhabs 'di :
bdag gis gdul byar rgyal bas bsngags :
dus ngan snyigs ma lnga bdo'i dus :
dug lnga me 'bar byol nyog spyod :
las ngan rang gsog dus ngan zer :
las mtha' log pa dus ngan skyes :
sngon nas nongs zin bcos thabs dka':
'on kyang snyigs ma'i mthar thug dus :
nga yi sgrub thabs sna re la :
mos gus thob pa tsam gyis 'grub :
tshul bzhin nus na 'bum 'gyur myur :
don gnyis 'grub par gdon mi za :
mi mthun rgud pa de yis sel :
dbang bcu grub chen brgyad la sogs :
mchog thun dngos grub char ltar 'bebs :
char chu dus 'bebs mi nad zhi :
'byung ba'i bcud 'gugs dus 'khrugs sel :
thugs sgrub drag sngags kun 'dus 'di :
nyams su sus len tshe gcig la :
gsang bdag nyid dang go 'phang mnyam :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]khaMtha :
sa mA ya :
rgya rgya rgya :
sngon 'gro dngos gzhi rjes dang gsum :
dang po sngon 'gro'i rim pa la :
gnas dang yo byad sta gon dang :
skyabs sems tshogs gsag bgegs bskrad bsrung :
byin 'bebs mchod pa byin rlabs so :[ \u0f88\u0f88\u0f88\u0f88\u0f88 ]dang po sgrub gnas dur khrod dang :
rngam zhing lhun chags tshang tshing 'khrigs :
ri nag sog po khros 'dra dang :
gnam sa chos 'byung tsher shing mang :
rgyal ba rig 'dzin zhabs bcag gnas :
yid mthun dben pa'i gnas kyang rung :
gnyis pa sgrub dkyil mthing nag steng :
drag po'i dkyil 'khor sgo rdzogs ma'i :
dbus su 'khor lo rtsibs bcu pa :
de dbus gru gsum mthing nag hU~M:
dbang dang sgrub par der mthun gyi :
rdzas 'god sman raka gtor mchod dang :
phyi nang gsang mchod rgyas par bshams :
rnal 'byor dam ldan gral la 'god :[ \u0f88\u0f88\u0f88\u0f88\u0f88 ]gsum pa skyabs su 'gro ba ni :
hU~M:
gdod nas dag pa gzhon nu bum sku'i klong :
ma 'gags rang shar zhi khro longs spyod rdzogs :
sna tshogs rang grol dpal chen dkyil 'khor lhar :
snying nas dad pa gsum gyis skyabs su mchi :
bzhi pa sems bskyed ni :
hU~M:
srid pa'i rang bzhin sdug bsngal me 'obs la :
dga' ba'i tshal ltar chags pa'i 'gro ba kun :
mngon gyur kun bzang dgongs klong ma sgrol bar :
dpal chen srog ltar sgrub par dam bca' 'o :
lnga pa 'khor gsum yang dag ni :
ho :
rdo rje slob dpon sangs rgyas dpal :
sogs nas :
bsdus te byang chub chen por bsngo :
drug pa bgegs bskrad pa ni :
oM badzra a mr-ita bsang :
swa b+hA was sbyang :
stong pa'i ngang las stong gsum dang mnyam pa'i snod du :
phyi rol pa tshim byed kyi 'dod yon longs spyod gang la ci 'dod kyi gter chen por gyur :
na maHsarba ta thA ga te b+h+yo sogs lan gsum brjod :
hU~M:
gsang chen lhun grub dkyil 'khor 'dir :
glags blta 'tshe byed gdon bgegs rnams :
'dod yon 'di khyer rang gnas dengs :
'tshe na rdo rje 'bar bas gzhom :
sum b+ha ni sum+b+ha ni hU~M:
de ltar sogs kyis bgegs bskrad :
bdun pa srung gur ni :
hU~M:
gdod nas rnam dag dkyil 'khor 'dir :
ye shes rol pa lha yis gang :
rdo rje 'khor lo mtshon cha me'i :
gur phub rlung yang rgyu mi nus :
oM badzra tsakra tik+Sh+Na karma kI la ya dz+wa la raM raM hU~M phaT rak+Sha hU~M:
brgyad pa byin dbab pa ni :
hU~M:
rtsa gsum rgyal ba rab 'byams rnams :
sku gsum zhing nas 'dir gshegs la :
gnas mchog 'di ru byin chen phob :
dkyil 'khor 'di la bkrag mdangs skyed :
gzhal yas 'di la brtan par bzhugs :
mchog dang thun mong dngos grub stsol :
oM badzra pA Ni tsaN+Da ma hA ro Sha Na badzra sa mA ya dzaHdzaHdz+nyA na badzra A we sha ya pheM pheM:
dgu pa mchod pa byin brlab ni :
oM AHhU~M:
dngos bshams yid sprul mchod pa'i sprin :
thams cad nam mkha' mdzod bzhin du :
'bad pa med par lhun gyis grub :
kun bzang mchod sprin chen por gyur :
ar+g+haM nas :
shab+da AHhU~M:
bcu pa sman gtor rak+ta brlab :
oM AHhU~M:
dug lnga sel ba'i sman mchog dang :
rgyud drug bsgral pa'i rak+ta che :
'dod yon mi zad gter chen po :
thams cad ye shes bdud rtsir gyur :
oM AHhU~M sarba pany+tsa a mr-ita hU~M hrIHTha :
oM AHhU~M ma hA rak+ta dz+wa la maN+Da la hU~M hrIHThaH
oM AHhU~M ma hA ba liM ta te dzo b+ha liM ta ba la ba te g+hu h+ya sa ma ya hU~M hrIHTha :
sngon du 'gro ba'i las khrigs so :[ \u0f88\u0f88\u0f88\u0f88\u0f88 ]sa ma ya :
rgya rgya rgya :
gnyis pa dngos gzhi'i las rim la :
ting 'dzin gsum dang lha bskyed dang :
spyan 'dren bzhugs gsol phyi nang mchod :
bstod pa dzapa? bskul gang 'dul las :[ \u0f88\u0f88\u0f88\u0f88\u0f88 ]dang po ni :
hU~M:
chos kun gdod nas spros bral dbyings :
ma rtogs 'gro la snying rjer shar :
zung 'jug rig pa mthing nag hU~M:
'phro 'dus yongs su gyur pa las :
eHdbyings pad nyi sde brgyad steng :
sangs rgyas kun gyi mthu stobs rgyal :
gdug pa 'dul bar rab bsngags pa :
bdag nyid rdo rje gtum po'i sku :
mthing nag me yi tshwa tshwa 'phro :
spyan gsum srid pa gsum la gzigs :
rngam zhal thog gi bu yug 'tshub :
mche ba bzhi gtsigs skye gnas bzhis :
bsdus pa'i 'gro ba thams cad za :
bde gshegs chos sku'i klong du bstim :
sku las spros pa'i 'od zer gyis :
bar gcod gdon bgegs thams cad 'joms :
phyag g.yas rdo rje khyung chen gyis /
steng gdon za zhing bar gdon 'thag :
g.yon pa sdigs mdzub sbrul zhags 'dzin :
'og gdon 'dul zhing byad phur brlag :
dpal dang dur khrod rgyan kun rdzogs :
ye shes me dpung klong na 'gying :
gnas bcur khro bo bcu yis gtams :
kun kyang aM gtsigs khro rgyan rdzogs :
dpal chen gnas las hU~M bcu 'phros :
phyi rol gnam lcags rtsibs bcur babs :
eHnang dregs pa bsnol ba'i steng :
steng du hU~M kAr sgra 'byin mthing :
srid pa spyi bshigs mda' gzhu 'gengs :
za gsod phag dang smig bu'i mgo :
shar du rnam rgyal mda' snyems mthing :
'khor lo tri shUl srid rmangs bsgyel :
za gsod stag dang bya rgod mgo :
shar lhor dbyug sngon sder mo mthing :
bskal pa mes bsreg me thod dbyug :
za gsod g.yag dang bya rog mgo :
lho ru gshin rje dur khrod mthing :
bdud dpung chom byed dgra satwa dbyug :
za gsod sha ba 'ug pa'i mgo :
lho nub mi g.yo gtun khung mthing :
dam nyams bka' gcod ral gri me :
za gsod gzig dang khwa ta'i mgo :
nub tu rta mgrin gtum mo mthing :
spu gri sbrul zhags 'gug cing bsgral :
za gsod byi la pu shud mgo :
nub byang 'dod rgyal mda' snyems mthing :
gdugs pa'i dpung bshig rnga yab tho :
za gsod spyang ki khra yi mgo :
byang du bdud rtsi rlung 'byin mthing :
srid gsum rnam gcod rgya gram dbyug :
za gsod seng ge pha wang mgo :
byang shar khams gsum gsod byed mthing :
rdo rje bdud zhags bdud dpung 'joms :
za gsod dom dang sre mong mgo :
'og tu stobs chen skyod byed mthing :
bdud dpung 'thag byed tho zhags 'dzin :
za gsod dred dang byi ba'i mgo :
yab rnams dor stabs gar dgu'i nyams :
dur khrod dpal gyi chas kun rdzogs :
yum kun dril bu dung dmar 'khyud :
rang rang 'khor tshogs bsam mi khyab :
ye shes rol pa chen po'i ngang :
ma 'dres chu zla lta bur gsal :
de yi spyi bor oM dang ni :
mgrin par AHla thugs kar hU~M:
gsal ba'i gnas las 'od 'phros pas :
rdo rje gsum gyi lha tshogs rnams :
spyan drangs yi ge gsum la thim :
khrag 'thung rigs lngas dbu brgyan gyur :
bud+d+ha badzra rat+na pad+ma karma a b+hi Shiny+tsa hU~M:
gnyis pa spyan 'dren pa ni :
hU~M:
srid gsum gdug pa rab btul te :
ye shes dbyings su sbyor ba'i phyir :
rdo rje'i gtum po'i lha tshogs rnams :
chos kyi dbyings nas gshegs su gsol :
da lta snyigs ma lnga bdo'i dus :
mi mthun gdug pa kha dar zhing :
log byas ngan dbang mthu btsan dus :
brtse bas dgongs la byin chen phob :
lnga bdo'i bdud dpung mi chom na :
dpal chen khyed kyi thugs bskyed gang :
mthu dang nus pas ci zhig bya :
'dir gshegs dbang dang dngos grub stsol :
oM badzra pA Ni tsaN+Da ma hA ro Sha Na badzra sa mA ya dzaHdza :
gsum pa bzhugs su gsol ba ni :
hU~M:
rang snang dbyer med dkyil 'khor lhar :
gshegs bzhugs gnyis 'dzin ma mchis kyang :
a 'thas mtshan ma dag phyir du :
rdo rje'i gdan 'dir tiSh+Tha lhan :
badzra sa mA ya satwam tiSh+Tha lhan :
bzhi pa phyag 'tshal ba ni :
hU~M:
gdod nas rnam dag dbyings kyi lha :
'du 'bral med pa'i dkyil 'khor cher :
dung ba'i yid kyis rab bskul te :
sgo gsum btud pa'i phyag gis 'dud :
oM na mo na ma hU~M:
lnga pa phyi mchod ni :
hU~M:
yid 'ong mchod yon zhabs bsil dang :
me tog bdug spos mar me dri :
zhal zas rol mo mchod pa'i sprin :
drag sngags kun 'dus lha la 'bul :
oM badzra ar+g+haM nas :
shab+da pU tsa ho :
drug pa nang mchod ni :
hU~M:
gzugs mdzes yid 'ong sgra snyan ma :
dri ro reg bya chos rnams 'bul :
bde chen 'du 'bral med par bzhes :
mchog dang thun mong dngos grub stsol :
rU pa 
shab+da 
g+han+d+he 
rA sa 
spar+she 
d+harmA d+hA tu pU tsa ho :
bdun pa sman mchod ni :
hU~M:
rtsa brgyad yan lag stong sbyar sman :
rigs lnga'i dam rdzas bla na med :
dug lnga sel ba'i sman mchog 'di :
bdud 'dul khro bo'i lha la 'bul :
sarba pany+tsa a mr-ita la kha raM khA hi :
brgyad pa rak+ta'i mchod pa ni :
hU~M:
dug gsum bsgral pa'i khrag chen po :
dung chen snod du dmar chen bskyil :
dkyil 'khor gsang ba'i lha la 'bul :
khams gsum 'khor ba stongs gyur cig :
ma hA rak+ta khA hi :
dgu pa gtor ma'i mchod pa ni :
hU~M:
stong gsum mnyam pa'i snod chen por :
srid pa'i 'dod yon lhun por spungs :
bkod pas khyad par 'phags pa 'di :
dkyil 'khor lha tshogs rnams la 'bul :
ma hA ba ling ta khA hi :
bcu pa bstod pa ni :
hU~M:
lag na rdo rje stobs po che :
sangs rgyas kun gyi 'khor los bsgyur :
ma btul pa rnams 'dul bar bsngags :
gar dgu'i rab 'jigs khyed la bstod :
'gag med grags stong rdo rje'i gsung :
tshangs pa'i sgra dbyangs seng ge'i sgras :
drag sngags thog gi bu yug 'tshubs :
'brug stong ldir ba'i gsung la bstod :
gdug pa 'dul mdzad chen po'i thugs :
chos dbyings zhi las ma g.yos kyang :
rab khros dug lnga dbyings su sbyor :
bde stong klong du sgrol la bstod :
'bar ba'i cho 'phrul sna tshogs la :
sangs rgyas nyid kyang skrag gyur na :
log 'dren gdon bgegs smos ci dgos :
rdo rje'i chos bdun khyed la bstod :
gang 'dul thabs kyi rol pa ru :
sgyu 'phrul dkyil 'khor skur bzhengs pa :
phrin las rnam bzhi bsam mi khyab :
'gro 'dul sprul 'khor bcas la bstod :
srog gi phyir yang mi gtong zhing :
lhag pa'i lha ru khyod bsgrub na :
'khrul ngor shar ba'i gdon bgegs rnams :
chos sku'i klong du dag par mdzod :
bcu gcig pa dzapa? bskul ni :
hU~M:
bdag nyid khro 'dus chen po'i sku :
mthu stobs rgyal po'i thugs ka ru :
rdo rje sngon po'i lte ba ru :
nyi steng hU~M mthing me tshwa 'phro :
gang 'dul sprul pa'i 'phro 'du yis :
srid gsum log par 'dren pa 'joms :
snang grags lha sngags chos sku'i ngang :
mchog thun dngos grub thob par gyur :
bcu gnyis pa bsnyen pa ni :
oM badzra pA Ni tsaN+Da ma hA ro Sha Na hU~M phaT:
'bru 'bum mo :
khyung sngags ni :
oM AHhU~M swA hA:
khroM g+ha ru Da tsa le tsa le hU~M phaT:
'bum bzlas :
sgrub sngags ni :
oM badzra pA Ni tsaN+Da ma hA ro Sha Na hU~M hU~M:
g+hardza gardza :
ha na ha na :
da ha da ha :
pa tsa pa tsa :
b+han+d+ha b+han+d+ha :
hu lu hu lu :
tiSh+Tha tiSh+Tha :
tshin+d+ha tshin+d+ha :
b+hin+d+ha b+hin+d+ha :
s+phoT s+phoT:
dzaHhU~M baM ho :
sarba duSh+TAM dgra bgegs sha truM mA ra ya hU~M hU~M phaTa? phaTa?:
las sbyor khro 'dus me'i spu gri ni :
oM badzra ma hA kro d+ha pad+ma kro tI shwa rI badzra  kI li kI la ya ma hA yak+Sha kA la rU pa karma raM raM dz+wa la raM hU~M phaT:
gang 'dul dmigs pa'i 'khrul 'khor bskor :
ji bzhin 'grub pa pad+ma'i mthu :
sa ma ya :
rgya rgya rgya :
rjes kyi las rim bstan pa ni :
byin brlabs spyan 'dren mchod 'bul dang :
bshags pa bsgral stobs lhag ma bsngo :
thugs dam bskul dang chad tho bsgrag :
bstan ma rta bro dngos grub len :
bzod gsol rdzogs rim bsngo smon dang :
shis brjod las khrigs bco lnga'o :
sha lnga bdud rtsi lnga la sogs :
snang zhing srid pa'i dkyil 'khor 'dir :
bzang ngan dngos po ci mchis pa :
gtsang dang dme ba brtsi mtha' bral :
thams cad 'dod yon rgyan du che :
gnyis 'dzin med pa tshogs kyi rgyal :
bde gshegs rgyal ba dgyes skong rdzas :
bsod nams nang nas tshogs 'khor mchog :
tshe 'di'i bsam pa kun 'grub cing :
bgegs dang bar gcod zhi ba dang :
phyi ma rig 'dzin rgyal ba'i zhing :
kun bzang go 'phang thob par 'gyur :
rgyu chung tshogs che mchod pa'i rgyal :
e ma zab lam skal ba bzang :
zhing lpags gcan gzan g.yang gzhi'i steng :
ci 'byor longs spyod tshogs su spungs :
dngos grub sgrub la bar gcod che :
de nyid sbyang phyir bgegs bskrad de :
bsang chu 'thor la bdud rtsi bran :
dang po tshogs byin rlabs ni :
hU~M:
bdag nyid thugs las raM yaM khaM:
'phros pas dngos 'dzin bsreg gtor bkrus :
oM AHhU~M gis sbyang spel sgyur :
snang srid 'dod yon tshogs kyi rdzas :
nam mkha' mdzod kyi gter chen gyur :
raM yaM khaM:
oM AHhU~M ha ho hrI:
gnyis pa tshogs zhing spyan 'dren pa ni :
hU~M:
'og min zhing dang bde ba can :
lcang lo can dang ma la ya :
gnam lcags 'bar ba'i rtse mo nas :
dpal chen rdo rje khrag 'thung rgyal :
bdud 'dul khro bo'i sprin rab 'byams :
sku yi bkod pa glog ltar 'khyug :
gsung gi nga ro 'brug stong ldir :
thugs ni rab gtum dug lnga sgrol :
khyed rnams 'gro ba'i don las med :
bdag sogs srid 'di'i yid can pas :
myur du tshogs gnyis rdzogs pa'i slad :
brtse bas dgongs te gshegs su gsol :
tshogs khang 'di la byin chen phob :
tshogs rdzas 'di la bcud chen phob :
'dir tshogs rnams la dbang bzhi skur :
mchog dang thun mong dngos grub stsol :
hU~M hU~M hU~M:
badzra sa ma ya dzaHdza :
gsum pa tshogs 'bul ba ni :
hU~M:
rol pa chen po'i lha tshogs la :
'dod yon lha mo bsam yas pas :
snang srid gzhir bzhengs tshogs su 'bul :
bzhes nas tshogs gnyis rdzogs par shog :
oM g+ha na tsakra pU tsa ho :
bzhi pa bar pa bshags pa ni :
hU~M:
bskal pa dpag tu med pa nas :
mtha' ma da la thug gi bar :
ma rig nyes byas ci bgyis pa :
bshags so sgrib gnyis dag par mdzod :
oM badzra sa ma ya bi shud+d+he a :
lnga pa bsgral bstab ni :
nr-i tri badzra ang+ku sha ya dza :
hU~M:
ma rig gnyis 'dzin gdon dang bgegs :
eHyig btson khang 'di la khug :
nr-i yi tshe srog bdag la bsdu :
a yi rnam shes chos skur phaT:
thugs rje gtum rngams shugs kyis bsgral :
skye med bde chen klong du bzhes :
ma hA mAM sa rak+ta go ro tsa na kiM ni ri ti kha raM khA hi :
drug pa lhag ma ni :
hU~M:
dpal chen spyan sngar dam bcas shing :
dkyil 'khor chen po'i mtha' la gnas :
legs nyes stangs 'dzin dam tshig spyod :
phud la 'tshal skal mi ldan pa'i :
lhag ma dbang ba kun la 'bul :
bzhes nas bdag cag mchod yon gyi :
rkyen ngan bar gcod thams cad sol :
mthun rkyen bsam pa 'grub par mdzod :
uts+tshiSh+Ta ba ling+ta b+hak+Sha si swA hA:
rjes rnams tshang ma spyi ltar bya :[ \u0f88\u0f88\u0f88\u0f88 ]bdun pa thugs dam bskul ba ni :
hU~M:
dgongs shig gtum po'i lha tshogs dgongs :
mdzod cig phrin las rnam bzhi mdzod :
snyigs ma'i sems can nyams thag rnams :
'gong po spun dgu'i dbang song ste :
nad mtshon mu ge'i bskal pa slebs :
mi 'dod rkyen ngan thog babs tshe :
gdung ba'i nga ros khyod 'bod na :
las ngan zlog pa'i dus la babs :
'gro kun skyob pa'i dus la bab :
thugs rjes gzigs la mthu ma chung :
mchog thun dngos grub da stsol cig :
brgyad pa chad tho ni :
hU~M:
sngon tshe 'og min chos kyi dbyings :
rgya chad phyogs bral zhing khams su :
rang byung ston pa kun bzang gis :
rigs lnga zhi khro'i 'khor tshogs la :
dgongs brgyud chos 'khor bskor pa'i tshe :
ye shes dbyings kyi srung ma yis :
bstan pa bsrung bar dam bcas ltar :
mchod gtor bzhes la phrin las mdzod :
hU~M:
de 'og bskal pa bar ma la :
ri rgyal me ri 'bar ba ru :
bcom ldan rdo rje sems dpa' yis :
slob dpon dga' rab rdo rje la :
brda' brgyud ston par dbug dbyung tshe :
'od gsal snying po'i bka' srung gis :
mel tshe byed par ma chad dam :
mchod gtor bzhes la bstan pa srungs :
mtha' ma gangs can bod yul 'dir :
chos rgyal khri srong lde'u btsan gyis :
pad+ma sam+b+ha spyan drangs te :
srid pa'i lha 'dre dam la btags :
theg dgu rgyud sde'i chos 'khor bskor :
rje 'bangs nyi shu rtsa lnga la :
rang rang bka' babs chos gtad dus :
bka' gter bsrung bar ma chad dam :
tha tshig dam pa'i mchod gtor bzhes :
'dzam gling bde ba'i phrin las mdzod :
lnga brgya dus kyi mtha' ma 'dir :
smon lam las sad skyes bu la :
pad+mas zhal gzigs dbang bskur zhing :
ye shes DAk+kis gter sgrom sprad :
smon lam gtad rgya'i dbugs dbyung tshe :
dpal mgon sde lnga lcam dral gyis :
phrin las byed par dam nos ltar :
o rgyan rjes 'jug dpon slob dang :
bstan pa skyong ba'i yon bdag rnams :
mtho ba dgung la reg pa dang :
dma' ba bu bzhin skyong ba yi :
rgyab rten phrin las rnam bzhi mdzod :
dgu pa brtan ma bskyang ba ni :
hU~M:
rten 'brel bcu gnyis brtan ma'i tshogs :
nag mo dmar mo dkar mo 'bum :
mchod gtor 'di bzhes sgrub pa po'i :
phrin las thogs med sgrub par mdzod :
ma ma :
kha kha :
la la :
le le :
ta ta :
te te :
sring 'gro ma pany+tsa rak+ta b+ha liM ta khA hi :
bcu pa dam sri mnan pa ni :
hU~M:
dug gsum 'bar ba'i btson khang du :
zhing bcu dam nyams khug cig dza :
sku gsum lhun grub dpal chen gyi :
bros mnan nam yang ldog med gyur :
hU~M hU~M hU~M:
oM laM:
AHlaM:
hU~M laM:
satwam b+ha ya rak+Sha nan :
bcu gcig pa dngos grub blang ba ni :
hU~M:
bzhengs shig dpal chen gtum po'i lha tshogs rnams :
sprul pa yang sprul ye shes 'khor lo'i lha :
gnyis med rol pa chen po'i ngang nyid las :
mchog dang thun mong dngos grub char ltar phob :
grub chen brgyad dang mthu rtsal snyan grags dang :
nyams rtogs rdzu 'phrul mngon shes dbang sgyur stobs :
'khor dang gdul bya zhing khams mdzad phrin sogs :
bcom ldan khyed dang mnyam pa'i dngos grub stsol :
hU~M hU~M hU~M:
hU~M hU~M hU~M:
hU~M hU~M hU~M:
oM AHhU~M kA ya wAk+ka tsit+ta sid+d+hi pha la ho :
rdzas rnams kun las dngos grub blangs :
bcu gnyis pa bzod gsol ni :
hU~M:
rmad byung gsang ba'i dkyil 'khor 'dir :
mos pa'i skal ldan bdag cag rnams :
bying rmugs rgod 'gyod the tshom gyi :
dri ma'i dbang gyur nongs kun bshags :
yi ge brgya pa bzlas :
bcu gsum pa bsdu chog ni :
hU~M:
rang byung rang shar rang grol lhar :
mtha' gnyis mtshan ma ma mchis kyang :
rtag 'dzin sbyang phyir dbyings su bsdu :
chad pa'i mtha' bral sgyu ma'i ngang :
badzra mu :
bcu bzhi pa bsngo smon ni :
ho :
dus gsum bsags pa'i dge tshogs rnams :
khams gsum 'gro ba'i don du bsngo :
rigs drug sdug bsngal ka nas dag :
phyir mi ldog par 'tshang rgya shog :
bco lnga pa shis brjod ni :
hU~M:
bde gshegs 'dus pa'i thugs rje dang :
dkon mchog gsum gyi bden pa dang :
skal ldan rnal 'byor smon lam gyis :
sgrub la bar gcod med pa dang :
dkyil 'khor bzang po byin chags shing :
nad gdon zhi ba'i bkra shis shog :
tshe dpal rgyas pa'i bkra shis shog :
mos pas dbang sdud bkra shis shog :
dgra bgegs tshar gcod bkra shis shog :
'dod rgu 'byung zhing bsam pa 'grub :
'jig rten bde zhing lo legs dang :
sangs rgyas bstan pa dar zhing rgyas :
thams cad mkhyen thob bkra shis shog :


e ma yang gsang bla na med :
'gro ba'i mgon po rdo rje 'chang :
lcang lo can gyi gnas mchog tu :
dus gsum bde gshegs bka' bsgros te :
ma rungs log 'dren 'dul ba la :
mthu stobs gcig bsdus 'di nyid bsngags :
ri rgyal me ri 'bar ba ru :
gsang bdag dngos mjal dbang bzhi rdzogs :
rgyal tshab dam par dbugs dbyung nas :
phyag gi rdo rje bdag la gtad :
bdag nyid de dang gnyis su med :
'gro ba 'dul bar dam bcas te :
bal bod mtshams nas rim pa bzhin :
lha srin thams cad dam la btags :
dam pa chos skyong srung mar bskos :
lo hi ta 'gram rje dang mjal :
yi dam 'di yi byin rlabs dbang :
rdo rje chos rgyal bsrung mar sbyin :
chos rgyal bsam bzang de yis 'grub :
zab gsang snying gi sgrub thabs 'di :
yid bzhin nor bu bas kyang dkon :
yon tan kun gyi 'byung gnas yin :
'di sgrub mi la mthu nus dpal :
mchog thun med na bdag gis bslus :
sus sgrub mi la bsgrubs rtags 'byung :
gang bzhugs yul la bde skyid 'phel :
pad 'byung 'gro ba'i don las med :
mnga' bdag khyed la snying 'di gtod :
ma 'ongs snyigs ma'i mthar thug tshe :
sgrub thabs yid bzhin nor bu 'di :
nga sprul zla 'od gzhon nu de'i :
skye mtha' sa bya nyi ma'i ming :
skal ldan de dang 'phrad nas ni :
'gro ba kun gyi don byed smon :
chos rgyal bsam pa de yis rdzogs :
sa mA ya :
rgya rgya rgya :
chos bdag mtsho rgyal pad+ma gsal :
dpal seng mchog dbyangs g.yu sgra lnga :
dus der smon lam dbang gis 'du :
las ldan skyes mchog de rnams kyi :
bar gcod sel phyir dbang bzhi phab :
byin rlabs pad+mas dbyings nas byed :
nyams len mthar son mchog thun 'grub :
lha sa bsam yas khra 'brug tu :
'di yi sgrub chen btsugs gyur na :
yi dam 'di sgrub chad tho bsgrags :
brgyags brngan lha srin dam bzhag bya :
sngon gyi dam tshig skyong ba rnams :
dam dran 'dzam gling bde skyid snang :
ma thogs 'gyu ba'i 'byung gsar rnams :
'go dpon drag pos zhib dpyad ltar :
dam med yan por 'khyar mi srid :
kun kyang bka' nyan bstan pa srung :
sems can kun la gnod mi 'gyur :
lnga bdo'i 'gro ba skyob pa'i ched :
zab mo'i chos dang gang zag bcas :
pad+mas bsam bzhin bzhag pa'i bu :
zhe nas 'gro ba'i don mdzod cig :
bskal pa 'bum du tshogs bsags dang :
lnga bdor nyin gcig sems can don :
byas pa bsod nams mnyam pa nyid :
zab mo'i sgrub thabs 'di yi mthar :
'byung bar 'gyur zhes lung bstan bcas :
mtsho rgyal mi brjed gzungs kyis zungs :
brda yig gyis la rgya lnga thob :
dbus ri nag po'i rtse mo ru :
rdo rje'i khri zhabs a thaM rgya :
gter srung dur khrod bdag mo yis :
skal ldan sprod la skal med sbos :
sku gsung thugs yon phrin las rgya :
me stag zla ba drug pa'i tshes bco lnga la mchims phu gur dkar phug nas bdag 'dra ting 'dzin rgyal pos spyan drangs pa'o //

//
