gu ru drag po mthing nag gi gdab las zlog pa bstan dgra 'joms pa'i spu gri zhes bya ba bzhugs so :
sa ma ya :
rgya rgya rgya :
bla ma dang gu ru drag po rtsal la phyag 'tshal lo :
'dir gu ru drag po'i gdab las zlog pa la :
dang po las byang tshogs skong bcas gzhung ltar bsgrubs nas :
zlog pa ni drag po'i snod dam gang rigs nang sa stegs nag po'i steng :
dang po 'khor lo rtsibs bzhi :
de phyir rtsibs bcu :
rtsibs nang dang dbus su zan ling spar btab bzhag :
do gal che ba dang shog ling mi gzugs spyi ling ltar bzhag :
dbus su drag po'i gtor zlog gnam lcags thog mdil lta bu drag rgyan rngam brjid ldan pa :
rtsibs bzhi la 'khor bzhi :
rtsibs bcu la khro bo bcu :
khrag skyu phyir bstan bcu :
mthar rtsang nyer brgyad :
phyi rol zor rdzas bcas bskor :
rtsang rtse sha dar ling+gas brgyan :
bsgral chas sogs dgos chas tshang bar bshams la :
lha sngags ting 'dzin ldan pas bsgrub par bya :[   \u0f88   ]o rgyan bka' las :
ma 'ongs snyigs ma'i dus byung tshe :
sangs rgyas bstan la 'tshe ba mang :
sems can bde skyid dgra 'dres bcom :
dgra dmag nad gdon rlung ltar 'tshubs :
dge ba spangs nas sdig pa sgrub :
mi rung sna tshogs rtags shar tshe :
nga yi phrin las glog bas myur :
drag po'i mthu rtsal thog dang 'dra :
'di nyid nyams su longs shig bu :
lha sras rgyal po khyod la gtad :
dus bab 'gro don lhun grub 'byung :
zhes gsungs :
sar  mar  yar :
rgya rgya rgya :
bsgral las la ling+ga brub khung bsgral chas mdun du tshang bar bsham :
dang po gser skyems gzhan nas sbyar ba ni :
phyogs bcur bzhugs pa'i bla ma dang :
yi dam mkha' 'gro chos skyong dang :
dpal mgon bdun cu rtsa lnga dang :
dregs pa'i lha srin sde brgyad dang :
srid pa'i gza' mchog king kang dang :
lo zla zhag dus za ma'i lha :
yul lha gter srung ma lus pa :
'khor bcas gser skyems 'di bzhes la :
ko long gdug pa ma byed par :
bdag gi grogs dang phrin las mdzod :
zor sna dgra bgegs steng du drongs :
de nas gzu dpang 'di ltar ro :
hU~M:
dgongs shig bla ma yi dam mchog gsum lha :
khyad par dbang drag bdud 'dul drag po rtsal :
sku lnga mtshan brgyad rig 'dzin mkha' 'gro dang :
'jam dpal rta mgrin phyag rdor mkha' 'gro lnga :
me dbal khros ma lcags sdig rdo rje 'bar :
khro bcu za gsod bka' srung dam can tshogs :
bden rdzun shan 'byed 'jig rten dregs pa'i sde :
ma lus 'khor bcas gsan cing dgongs mdzod la :
don brgyud bstan pa'i don la thugs brtse'i phyir :
bstan 'dzin skyes bu bstan rtsa dge 'dun sde :
snying po'i bstan 'dzin rnal 'byor sgrub po sogs :
gnod cing 'tshe ba'i bstan dgra sgos dgra dang :
dben ri gnyan po bcom zhing 'gro la 'tshe :
mi dge'i sdig spyod mtshams med las bsags pa'i :
dam nyams dgra bo las ngan 'dre gdon 'dis :
sangs rgyas bstan bshig dkon mchog dbu 'phang smad :
bdag cag rnal 'byor byang chub sgrub pa po :
bstan 'gro chos byed kun la sdang ba yi :
dam nyams 'di la bka' yi chad pa phob :
bden rdzun shan 'byed gzu dang dpang po mdzod :
bdag ni ma lan ma nyes rgyal ba'i bka':
tshul bzhin dang du blangs nas bsgrubs lags kyang :
dam nyams dgra bos sgrub tu ma ster ba :
ye shes spyan ldan khyed kyis mkhyen lags pas :
myur sgrol drag po'i mngon spyod ma g.yel cig :
thugs dam dus la bab bo sa ma ya :
de nas brub khung bskyed pa ni :
hU~M:
rang mdun e las gnam lcags khang sgrom ni :
gru gsum rgya che gting zab mun nag 'khrigs :
zhe sdang me 'bar gti mug nad sprin 'khrigs :
'dod chags chu khol phrag dog rlung dmar 'tshubs :
nga rgyal ri nyil mtshon cha'i bu yug 'tshubs :
gshin rje'i las mkhan pho nya'i dmag gis bskor :
zin nas thar med gshin rje'i btson khang nang :
nr-i tri las byung dgra bgegs dngos su gyur :
'gugs gzhug ni :
na mo :
rtsa brgyud bla ma rgyal ba zhi khro'i lha :
yi dam gu ru drag po'i lha tshogs dang :
dpa' bo mkha' 'gro chos skyong srung ma dang :
sngags 'chang bdag gi sngags dang ting nge 'dzin :
dkon mchog gsum sogs bka' yi bden pa'i mthus :
bla ma'i sku dgra bstan dang bstan 'dzin smod :
khyad par rnal 'byor bdag cag 'khor bcas la :
snga dgra lag bdar phyi dgra yid la sems :
da dgra gnod cing 'tshe ba'i dgra bgegs dang :
kha 'jam snying rtsub zhe nas smod pa dang :
do bsdo phod btsugs bsam ngan sbyor rtsub byed :
mthu nus ci 'dug bu lon bzhin du snyeg :
dmag sna jag sna rkun sna ston pa dang :
ma nyes kha yog lan med srog la rgol :
bsdos pa med par nor 'phrog dgra sna ston :
byad kha phur kha zor kha bstan pa yi :
yid la dmigs pa'i dgra bgegs 'di nyid dang :
za 'dre 'phung sri sgrub pa'i bar chad gdon :
gnam sa gling bzhi gling phran ri rab gseng :
bla ma'i skyabs 'og sngags pa'i srung ba'i gur :
nyi zla'i them 'og srid gsum gar gnas kyang :
byad ma lha srung bcas pa thams cad ni :
skad cig yud tsam gzugs rten 'di la khug :
'gugs gzhug lan gsum byas :
hU~M:
dbang drag 'bar ba bdag mdun thugs ka nas :
'gugs byed dkar mo lcags kyu 'dzin pa dang :
'ching byed ser mo zhags pa 'dzin pa'i tshogs :
sdom byed dmar mo lcags sgrog 'dzin pa dang :
myos byed ljang mo dril bu 'chang ba yi :
las byed pho nya'i dmag dpung khro zhing gtum :
grangs med nam mkha'i pha mtha' khyab par 'phros :
dam nyams ban dgra srid gsum gar gnas kyang :
rang dbang med par myur ba nyid du khug :
ling+ga ming gzugs 'di dang dbyer med gyur :
A kar+Sha ya dzaHhU~M baM ho :
gu gul bdug la lha dang dbye :
bya rog 'ug pa'i sgro thogs la :
hU~M:
dgra bo srung byed lha khyod nyon :
zhing bcu tshang ba'i dam nyams 'di :
khyod kyis srung skyob ma byed cig :
lha dang dgra 'di phrol la shog :
lus dang srung ma phrol la shog :
pha bu ma sru gnyen dang phrol :
tshe bsod lus lha dbang thang phrol :
mi mthun ma rungs bdud la sprod :
ye shes 'jig rten lha rnams ni :
rang rang so sor da gshegs shig :
srung ba byin rlabs kha sbyor phyes :
de ba A kar+Sha shag phyes :
lha dang phral nas 'di ltar brjod :
hU~M:
gdug pa'i dgra bgegs las ngan dam nyams khyod :
rang byas las kyi 'bras bu dus 'dir myong :
mgon skyabs byed pa'i lha rnams dbyings su gshegs :
gsod byed gshin rje'i pho nya'i tshogs kyis bskor :
sgrol byed mtshon cha mang po thog ltar 'beb :
shi srog phod btsug bstan dang bdag la sdang :
'gro drug sems can kun la 'tshe ba yis :
dge ba khyad bsad mi dge dang du blangs :
zhing bcu tshang ba'i las ngan khyod la ni :
nga yi snying rjes bsgral 'dren ma byas na :
thar med ngan song gnas su lhung nges pas :
khyod la brtse ba nga las med pa'i phyir :
khyod nyid bdag gis snying rje chen pos bsgral :
gzugs phung tshogs 'khor rnam shes chos dbyings 'pho :
ye shes lha yi go 'phang thob par gyur :
zhes brjod phur bskyed ni :
hU~M:
nga ni drag po karma he ru ka :
phyag mtshan phur pa rdo rje gzhon nur gsal :
gnas gsum 'od 'phros rgyal ba'i byin rlabs bsdus :
phur pa'i gnas gsum 'od zer 'phros pa yis :
khyod kyi las ngan bag chags sgrib pa sbyangs :
'gying dang g.yo dang bsgril dang phyar tsam gyis :
khams gsum dus gcig bsgral ba'i mthu nus ldan :
gnod byed dgra bo bsgral bar smos ci dgos :
oM badzra kI li kI la ya hU~M phaT:
ces las phur thogs la :
thun rdzas btab :
hU~M:
rdo rje phur pa thog ltar 'beb :
yungs kar rgyal po ser ltar 'dril :
rak+ta'i rgya mtsho rba klong 'khrugs :
mtshe mda' drag po skar ltar 'khrugs :
gdug pa'i dug rlangs rlung ltar 'tshubs :
mtshon cha sna tshogs char ltar 'beb :
mda' thun drag po 'khyugs ltar rgyug :
rdo thun drag po rbab ltar nyil :
rdo rje 'khor lo dbyug to thogs :
drag po'i rno gdug thog ltar myur :
dgra bgegs gzugs phung rdul du rlog :
ces thun rdzas brab :
hU~M:
las ngan khyod kyi rnam shes ni :
hU~M yig rnam par gyur pa de :
rdo rje gzhon nu'i sbyor mtshams thim :
rgyal ba'i sras su byin brlabs nas :
kun bzang thugs dang ro gcig gyur :
phaT:
gtso phur reg la :
hU~M:
sha rus rdo rjes gtun du brdungs :
ye shes bdud rtsir byin brlabs nas :
dbang drag lha tshogs zhal du bstab :
dug gsum phung po'i sha khrag rus :
sku gsum dbyer med ngang du rol :
dug lnga 'dus pa'i sha khrag rus :
sku lnga ye shes ngang du rol :
bzhes shig rol cig kha raM khA hi :
rnam shes chos kyi dbyings su drongs :
zhes brjod zhal bstab byas nas :
zlog pa'i phrin las bcol ba ni :
hU~M:
dbang drag 'bar ba drag po thod phreng rtsal :
sku mdog mthing nag char sprin ltar gnag pas :
'khor ba'i sdug bsngal nad gdon dgra la zlog :
dmar la zlum pa'i spyan gsum phyogs bcur gzigs :
dug gsum mi dge bcu rnams dgra la zlog :
thod skam lnga yis dbu la brgyan pa yis :
dug lnga las gyur nad gdon dgra la zlog :
dbu skra ral pa nam mkhar khyab pa yis :
steng gdon gza' skar lha gdon dgra\u0f8e
shangs nas 'brug sgra rlung nag 'tshubs pa yis :
thog ser thi'u rang 'byung po dgra\u0f8e
zhal gdangs ljags 'dril mche bzhi gtsigs pa yis :
za 'dre bdud bzhi'i gnod pa dgra\u0f8e
phyag g.yas gser gyi rdo rje phyar ba yis :
mtha' dmag dus 'khrugs g.yul ngo dgra\u0f8e
g.yon pas lcags kyi sdig pa las la 'gyed :
rgyal 'gong dam sri smyo 'dre dgra\u0f8e
sbrul rigs lnga yis sku la brgyan pa yis :
klu rigs lnga yi mdze nad dgra\u0f8e
mi mgo rlon pas do shal byas pa yis :
'chi bdag gshin rje'i pho nya dgra\u0f8e
glang chen ko rlon stod g.yogs byas pa yis :
bdud dang bgegs kyi stobs nus dgra\u0f8e
zhabs gnyis brkyang bskum dregs pa mnan pa yis :
srid zhi'i mi mthun rgud pa dgra\u0f8e
stag gi pags pas smad dkris byas pa yis :
sha za sde brgyad gnod pa dgra\u0f8e
rus pa'i rgyan drug sku la gsol ba yis :
dur sri dur 'dre'i za kha dgra\u0f8e
sku las khro tshogs mtshon cha 'phro ba yis :
khro bo khro mo'i bka' chad dgra\u0f8e
bskal pa'i me dpung dbus na bzhugs pa yis :
ma rig 'khor ba'i sdug bsngal dgra\u0f8e
mkha' 'gro'i dmag tshogs rol du khrid pa yis :
ye shes 'jig rten sun ma dgra\u0f8e
me dbal khro tshogs g.yas nas hU~M sgra ldir :
srid pa pho rgyud gnod pa dgra\u0f8e
khros ma'i dmag tshogs g.yon nas phaT sgra sgrog :
srid pa mo rgyud gnod pa dgra\u0f8e
ye shes khyung chen nam mkhar lding ba yis :
klu gnyan sa bdag gnod pa dgra\u0f8e
mdun dang phyogs mtshams lcags sdig shig shig zings :
dam sri 'gong po'i dmag dpung dgra\u0f8e
rgyab tu thang lha sde brgyad gzhi bdag tshogs :
lha srin sde brgyad dmag dpung dgra\u0f8e
yang 'khor phyi nang gsang ba'i sde brgyad tshogs :
lha 'dre'i dal yams nad mtshon dgra\u0f8e
sprul pa'i pho nya ri rab rdul dang mnyam :
snang srid lha 'dre'i dmod pa dgra la zlog :
khros ma'i zlog pa ni :
b+h+yo :
dbang drag 'bar ba'i yum chen khros ma ni :
sku mdog mthing nag chos nyid 'gyur ba med :
las ngan 'khor ba'i cho 'phrul dgra la zlog :
sku las sprul pa'i mkha' 'gro 'bum phrag 'bum :
las byed srog gcod dbugs len dgra\u0f8e
phyag g.yas gri gug sdang dgra'i srog rtsa gcod :
snang srid dregs pa'i thun zor dgra\u0f8e
g.yon pas thod pa dam sri'i snying khrag bkang :
ma mo'i khrag nad dal yams dgra\u0f8e
kha T+wAM rtse gsum mchan du bcug pa yis :
dug gsum nad dang gdon gsum dgra\u0f8e
rus rgyan me long dril bu g.yer kha yis :
dpa' bo DA ki'i sun ma dgra\u0f8e
ye shes me dpung sku la 'bar ba yis :
thog ser tshad nad me 'bar dgra\u0f8e
gar thabs pad nyi ro steng 'gying ba yis :
snang zhing srid pa'i gdon tshogs dgra\u0f8e
sku yi sprul pa bde chen dkar mo yis :
ban de'i byad kha shar gyi dgra dpung zlog :
gsung gi sprul pa dmar mo sgra sgrog gis :
bon byad ngan sngags nub kyi dgra dpung zlog :
thugs kyi sprul pa khros ma nag mo yis :
mu stegs ngan sngags byang gi dgra dpung zlog :
yon tan sprul pa ser mo don grub kyis :
lha 'dre'i cho 'phrul lho yi dgra dpung zlog :
phrin las sprul pa sna tshogs mtha' phyin gyis :
ma mo'i dal yams byang gi dgra dpung zlog :
sprul pa ri rab so gnyis rdul grangs mnyam :
lha 'dre'i dmag dpung dus 'khrugs dgra dpung zlog :
yang sprul bye ba sa ya 'bum sde yis :
bstan dgra mtha' dmag rjes shul med pa yi :
thal ba rdul du brlag pa'i dus la bab :
rkyen ngan bar chad nad rims dmag dpung zlog :
rnal 'byor byang chub sgrub pa'i bar chad sol :
rgyal khams chus srid 'phel ba'i phrin las mdzod :
thugs dam dus la bab bo sa ma ya :
hU~M:
steng phyogs khro rgyal hU~M chen ka ra yis :
tshangs pa'i gdon dang lha dmag dgra la zlog :
steng gi dgra bgegs thal ba rdul du rlogs :
shar phyogs khro bo rnam par rgyal ba yis :
dri za'i nad gdon dmag dpung dgra zlog :
shar phyogs dgra bgegs thal ba rdul du rlogs :
lho phyogs khro rgyal gshin rje gshed po yis :
gshin rje'i nad gdon dmag dpung dgra\u0f8e
lho yi dgra bgegs thal ba rdul du rlogs :
nub phyogs khro bo dbang chen rta mgrin gyis :
klu yi nad gdon dmag dpung dgra\u0f8e
nub phyogs dgra bgegs thal ba\u0f8e
byang phyogs khro bo bdud rtsi 'khyil pa yis :
gnod sbyin nad mtshon dmag dpung dgra\u0f8e
byang phyogs dgra bgegs thal ba\u0f8e
shar lho phyogs kyi khro bo dbyug sngon gyis :
me lha'i nad mtshon dmag dpung dgra\u0f8e
shar lho'i dgra bgegs thal ba\u0f8e
lho nub phyogs su khro bo mi g.yo mgon :
srin po'i nad mtshon dmag dpung dgra\u0f8e
lho nub dgra bgegs thal ba\u0f8e
nub byang phyogs su khro bo 'dod pa'i rgyal :
rlung lha'i nad mtshon dmag dpung dgra\u0f8e
nub byang dgra bgegs thal ba\u0f8e
byang shar phyogs su khro bo gsum las rgyal :
dbang ldan nad mtshon dmag dpung dgra\u0f8e
byang shar dgra bgegs thal ba\u0f8e
'og gi phyogs su khro bo stobs po che :
sa bdag nad mtshon dmag dpung dgra\u0f8e
'og phyogs dgra bgegs thal ba\u0f8e
klu gdon mdze nad gag lhog gnod pa dang :
klu dang sa bdag dmag dpung dgra\u0f8e
bstan pa'i spyi dgra gsang sngags rnal 'byor dgra :
rgyal bstan spyi dang sems can kun la 'tshe :
snyigs dus gdul dka'i mtha' dmag ma rungs pa :
bstan 'gro'i bde skyid 'phrog pa'i sdang dgra 'di :
lo zla zhag dus chu tshod ma 'gyangs par :
dbang drag 'bar ba'i nus stobs mthu rtsal gyis :
skad cig tsam la thal ba rdul du rlogs :
dmigs med ka dag klong du da sgrol cig :
ye stong khyab bdal klong du bzlog gyur cig :
'dzin med blo 'das ngang du bzlog gyur cig :
'khor 'das rang grol ngang du bzlog gyur cig :
mi rtog bde chen sa la 'god gyur cig :
tshad med bzhi ldan sgo srung pho nya yis :
phyogs bzhi'i dgra dpung sku bzhi'i ngang du zlog :
bstan 'gro las bzhi'i phrin las gnyan pos skyongs :
skye gnas bzhi yi srid pa'i sems can rnams :
sku bzhi lhun grub rdzogs chen klong du drongs :
rang rig ka dag rdzogs pa chen po'i klong :
ma rig 'khrul pas bslus pa'i sems can rnams :
gnyis 'dzin rnam rtog bag chags 'khrul snang gis :
las bsags nad gdon mi mthun rkyen ngan rnams :
mi dmigs gdod ma'i stong chen klong du zlog :
rang shar rang grol chen po'i ngang du sgrol :
nyon mongs bdud bzhi'i g.yul las rgyal bar gyur :
oM AHhU~M artsig nirtsig na mo b+ha ga ba te hU~M hU~M phaT:
a ya ma du ru tsa sha na gnod byed dgra bgegs nad mug mtshon 'khrugs ma rungs pa thams cad b+h+yo b+h+yo zlog zlog mA ra ya phaT:
ces las gzhung la 'jug par bya'o :
ces mtsho gter zlog pa bsgral las yod pa cha tshang phab dgos pa /
'brong pa dpon phun tshogs rnam sras zhes pa'i gdan sar slebs skabs las skal ldan pa'i byis pa gzhon nu ma yis rje btsun sgrol ma'i sku brnyan gnang bas phrin las 'grub pa'i rten 'brel 'grigs pas /
o rgyan bka' gter la mi brjed gzungs thob rnal 'byor pa rig 'dzin chos rgyal rdo rjes mi dbang rin po che'i lha khang bde chen 'od 'bar gsang sngags pho brang du o rgyan sku brnyan drung du shing stag hor zla drug pa'i tshes bcu la phab pa'o //
sa ma ya rgya rgya rgya :
zab rgya :
gsang rgya :
sbas rgya :[ \u0f80]atsha :
gu h+ya :
rgya rgya rgya :
gter srung dge bsnyen rdo rje gnyan rgyal dang mtsho sman rgyal mo 'od ldan ma dang /
klu bdud nA ga rak+shas srungs shig rak+Sha rak+Sha rak+Sha /[    \u0f88      ]'di'ang rtsa ba gter gzhung la bcas bsham sogs kha skong chog khrigs lugs su mdzad pa'o //[  \u0f88 ]drag po'i rtsang zlog bzhugs so :
hU~M b+h+yo :
dbang drag 'bar ba yab yum gtor chen gyi :
phyi rol lcags ri'i dkyil 'khor mu ran la :
dmar nag rtsang phur nyi shu rtsa brgyad bkod :
dung ngam dkar po'i shing las byas pa yi :
shar phyogs zhi ba'i las mdzad rtsang phur bdun :
zhi ba'i rtsang btsugs zlum po a long ris :
yar gyi rtse la dung seng ral pa sprugs :
mar gyi rtse la chu srin mche ba gtsigs :
sked pa rgya mdud zlum po'i gzhal yas na :
zhi ba'i las mdzad shar gyi ma bdun gnas :
nad gdon 'jigs pa brgyad sogs zhi ba dang :
shar gyi dgra bgegs bzlog pa'i phrin las mdzod :
gser ram rgyas pa'i shing las byas pa yi :
rgyas pa'i las mdzad lho yi rtsang phur bdun :
rgyas pa'i rtsang btsugs gru bzhi a khang ris :
yar gyi rtse la rgya stag 'dzum drug rgyas :
mar gyi rtse la phag rgod mche ba gtsigs :
sked pa rgya mdud gru bzhi'i gzhal yas na :
rgyas pa'i las mdzad lho yi srin bdun bzhugs :
tshe bsod 'byor pa drug po rgyas pa dang :
lho yi dgra bgegs bzlog pa'i phrin las mdzod :
zangs sam dbang gi shing las byas pa yi :
dbang gi las mdzad nub kyi rtsang phur bdun :
dbang gi rtsang btsugs zla phyed zla gam ris :
yar gyi rtse la gzig chen thig le ngar :
mar gyi rtse la dom nag mche ba gtsigs :
sked pa rgya mdud zla gam gzhal yas na :
dbang gi las mdzad nub kyi mdza' bdun gnas :
snang srid ma lus dbang du sdud pa dang :
nub kyi dgra bgegs bzlog pa'i phrin las mdzod :
lcags sam drag po'i shing las grub pa yi :
drag po'i las mdzad byang gi rtsang phur bdun :
drag po'i rtsang btsugs zur gsum phur pa ris :
yar gyi rtse la bse yi bya glag 'jum :
mar gyi rtse la lcags kyi pho rog grags :
sked pa rgya mdud gru gsum gzhal yas na :
drag po'i las mdzad byang gi bran bdun gnas :
bdud bzhi dgra bgegs dam sri bsgral ba dang :
byang gi dgra bgegs bzlog pa'i phrin las mdzod :
dkyil 'khor mtha' skyong dbang mo nyer brgyad kyi :
rtsang phur nyer brgyad 'tshubs ma ris su btsugs :
yar gyi rtse gsum mkha' la zangs se zang :
steng phyogs gza' dang rgyu skar dal gzer zlog :
mar gyi rtse gsum ngan pa'i snying la gzer :
'og phyogs klu dang sa bdag gdug pa zlog :
sked pa rgya mdud bar na khrag ser 'khrigs :
bar phyogs lha srin sde brgyad gdug pa zlog :
rtsang stod dmar po me 'bar lhabs se lhab :
dmar po btsan gyi rta rgyug sha ra ra :
btsan gyi gri thabs zor kha dgra la zlog :
rtsang smad dmar po me 'bar thibs se thib :
'gong po bdud dmag bro rdung khrigs se khrig :
bdud kyi zhal kha ye 'drogs dgra la zlog :
rtsang rtse rgya mdud rgya gram khram shing ris :
gshin rje khram thogs srog len tse re re :
'chi bdag gshin rje'i khram kha dgra la zlog :
rtsang phur smad ni srin mo 'gros su btsugs :
srin mo bla rkun tshogs ni zhungs se zhung :
ma mo srin mo'i khrag nad dal yams zlog :
rtsang sked drwa mig mkha' 'gro drwa ba sdom :
dpa' bo DA ki'i gar byed khyugs se khyug :
gnas dang yul gyi mkha' 'gro'i sun ma zlog :
rtsang rtse sha dang ling+gas brgyan pa yis :
sha za zhing skyong rnams kyi dal kha zlog :
ba su ta dang sngo dmar zhags pas dkris :
rgyu gzer nad sprin sngo dmar dgra la zlog :
dmar nag rtsang gi phur pa nyi shu brgyad :
drag po'i rtsang phur mda' la nye ring med :
thun rdzas yungs kar rbab la gyen thur med :
pho nya bka' sdod las la dka' sla med :
drag sngags dmigs pa'i 'ben la che chung med :
sdang ba'i dgra bgegs 'byung po gnod byed rnams :
drag po rtsang gi phur pas rdul du rlogs :
rnal 'byor bcol pa'i phrin las 'grub par mdzod :
rtsang bzlog khol du phyung ba'o /
!
/rtsa sngags kyi mjug tu /
trig khrom ma bzla /
drang srong dmod pa'i sngags rgod /
lok+t+ri pA la bzla /
mthar ni /
bka' ltar mi byed sogs brjod nas dar nag brdab /
khol phyung rnams brjed byang byas so /
!
/sgo dbye bya ba ni /
hU~M:
dbang drag karma yab yum gyi :
nang sgo srung ba'i sgo ma bzhi :
phyi sgo srung ba'i rgyal chen bzhi :
gser skyems mchod pa 'di bzhes la :
sgo ba rnams kyis sgo phyes la :
'phrang pa rnams kyis 'phrang sol cig :
gtor lam dgra dang bgegs la ston :
dgra dpung choms la bgegs dpung thul :
bcol pa'i phrin las 'grub par mdzod :
ces sgo rtsang dang sgo ma bzhi yi sku tsaka blang /
bzhengs bskul 'don par bya'o //
'di khol phyung byas pa yin no //
de nas zor las ni /
phur thun thogs la /
hU~M:
rdo rje phur pa kI la ya :
sangs rgyas yongs rdzogs phrin las sku :
phur zor drag po thog ltar rgyob :
dgra bgegs lnga phung rdul du rlogs :
de nas yungs thun ni /
hU~M:
yungs kar rgyal po shA ri ram :
khro rgyal yongs rdzogs gyad kyi sku :
yungs zor drag po mda' ltar rgyob :
dgra bgegs lnga phung rdul du rlogs :
khrag thun ni /
hU~M:
rak+ta'i rgya mtsho rba klong 'khrugs :
ma mo yongs rdzogs gyad kyi sku :
nad yams dal kha char bzhin phob :
dgra bgegs lnga phung rdul du rlogs :
mtshe thun ni /
hU~M:
mtshe mda' drag po skar ltar 'khrugs :
dregs pa yongs rdzogs gyad kyi sku :
mtshe yi mda' 'phen thog ltar phob :
dgra bgegs lnga phung rdul du rlogs :
rdo thun ni /
hU~M:
stobs chen 'dus pa rdo yi zor :
bdud 'joms yongs rdzogs gyad kyi sku :
rdo yi mda' 'phen thogs ltar phob :
dgra bgegs lnga phung rdul du rlogs :
mda' thun ni /
hU~M:
dpal chen drag po mda' yi zor :
dregs pa yongs rdzogs gyad kyi sku :
mi bzad thog chen mda' ltar 'phen :
dgra bgegs lnga phung rdul du rlogs :
dug thun ni /
hU~M:
'byung ba'i dug 'dus rlung ltar 'tshubs :
gdug pa'i dug lnga yongs rdzogs sku :
lnga phung 'jig byed dug rlangs kyis :
dgra bgegs lnga phung rdul du rlogs :
mtshon cha'i thun ni /
hU~M:
gnod byed dgra bgegs ru dra bdud dpung la :
'bar ba'i mtshon cha lnga yi char phab pa :
'joms byed tho ba gcod pa'i ral gri dang :
brdung ba'i dbyug tho 'gugs pa'i lcags kyu dang :
gcod pa'i satwa re lnga la sogs pa yis :
bsam pa'i snying la phog na dum bur gtong :
gdug pa'i lus la phog na phye ma brgya :
smra ba'i lce la phog na lkugs su bcug :
gzugs phung rnam shes gzhob tu bsregs nas kyang :
rdul phran bzhin du phye mar brlag par gyis :
rdul phran rdul phran :
phye ma phye ma :
dum bu dum bu :
shag shag :
tshal pa tshal pa :
rbad rbad :
oM badzra tIk+Sh+Na kha thaM:
gnod byed dgra bgegs 'byung po'i snying la duSh+TAM mA ra ya hU~M hU~M phaT:
ces 'phang ngo //
de nas /
hU~M hU~M hU~M:
drag po dmar gyi gtor chen 'di :
sogs //
