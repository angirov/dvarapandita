@#//
dgongs 'dus srung brgya'i zhal shes gab rgya can bzhugs so //
rig 'dzin slob dpon pad+ma 'byung gnas brgyud par bcas pa la phyag 'tshal lo //
'dir bla ma dgongs pa 'dus pa'i srung 'bum nor bu'i bang mdzod kyi zhal shes la /
(ka)keg srung la dri bzang bzang po drug
(kha
pha
tha)/mdze srung la gla rtsi /
(ga
ba)grib srung la tsan+dan dkar dmar /
(ca
tsa)rims srung shing kun btsan dug
(nga
ma)/mig nad srung bar go snyod /
(cha
tsha)mtshon srung pad+ma rak+ta /
(ja
dza)gnod sbyin rdo   pha wang byang bltas kyi dreg pa dmar po /dreg(nya)/ma mor mun nag la lam rgya gram du bri /
(ta)mo 'drer ra mnye /   tshon ram snyigs ma /
(tha
da)srid 'phel lung thang mig med /
'gron bu bu khur /
(na)gson 'dre mo la mo bsregs thal ba /
(pa)
pho la pho bsregs thal ba /
bri sa lam srang mdo'i sgang /
(wa
zha)gri bo gri mo la pho mo'i ro thal /
(za)ri 'drer ri sho bsregs thal /
('a)btsan la sdig pa'i sder mo /
bya pho'i sgro snyug gis mtsha' lu'i khrag gis brag dmar logs su bri /
(ya)gza' la spos dkar /
mchod rten drung du zer mo'i sgro snyug gis bri /
(ra)
'byung por sa byin can dang mnyam du /
(la)rgyal po khyi dkar bya dkar khrag
/rgod sgros bri /
rab gnas lha khang nang du bya /
(sha)
ma mor bya mo nag mo'i khrag gis bri /
(sa)dam srir bus bsad pha khrag gis bri /
(ha)ltog 'dre mtshal gyis bri /   gser zer ba'ang gda'/
(a)grib gnon brag spos /
(ki)gtad srung sbal sbrul lpags pas btums /
(khi)sa srin sdig srin rwa dang gril /
(gi)gag lhog phag nag gson po'i sna dang gril /
(ngi)thab gzhob khra yi spu yis gril /
(ci)pho bdud bya rog khrag gis bri /
(chi)mo bdud skyung ka'i khrag gis bri /
(ji)gnyan srung gla nag khrag gis bri /
(nyi
ti
thi)sri srung ra mo'i spu shun rus kyis bri /
(di)pe dkar khyi dkar sna dmar dang sprel khrag gis mgon khang sgo 'og tu bri /
zhum nag spus gril /
(ni)dam can ra kham snying khrag gis bri /
(pi)mkhon srung 'bri dang mdzo mo'i spus gril /
(phi)mna' srung grum pa'i snying khrag gis bri /
(bi)bya ba ngan par mchod rten sa dang bsdeb /
(mi)khyi srung rta nag khrag gis bri /
stag spus gril /
(tsi)rmi lam ngan par ga pur gi wang byug
(tshi)/ltas ngan rnga mo'i spus gril /
(dzi)bsam sbyor ngan par sngags nag skra yis gril /
phra men kak+Ni'i   thams cad 'og tu 'grim pa'i lam srang gi sgo khang steng mchod rten bzhengs pa la kak+Ni zer /sa dang bsdeb /
(wi)mnan pa mchod rten sa dang lha khang mgon khang sa dang bsdeb /
(zhi)
nye 'byed shug lo ut+pal bsdeb /
(zi)bskrad gzir 'brong snying khrag gis bri /
('i)
lha 'dre 'bum srung nag po dgu sbyor byug
(yi)/rkun srung rdza gsar gwa'ur bcug
/khyim dbus ka ba'i 'og logs sbas /
(ri)sris rkun sre mo'i khrag gis bri /
sre mo'i pags pas gril /
(li)god 'dre bong nag khrag gis bri /
spus gril /
(shi)'dre srung gzig gi pags pas gril /
(si)me srung chu nang sa ser byug
(hi)/zhing srung khra yi spus gril /
(i)byis gdon srung ba khyi nag khrag gis bri /
(ku)so srung d+ha du ras   thang phrom dkar po /byug
(khu)/thog srung dug khrag khu bas byug
(gu)/so dug sgog skya'i du bas bdug
(ngu)/gcan gzan gang srung spu shun mche ba bcug
(cu)/'brum srung rang shi'i thod pa rkang mar byug
(chu)/smyo 'dre lha khang rnying pa'i shing dang bsdeb /
(ju)mi kha'i srung ba sprel spur bsdeb /
ku sha'i mgal pa gnyis la bcug
(nyu)/khyi srung gzig gi snying shun bcug
(tu
thu)/dgra jag srung ba sreg pa khwa ta'i sgro dang bsdeb /
(du)bla rdol srung ba 'ug pa'i spu dang bsdeb /
(nu)dgra jag gcan gzan srung ba sreg pa nyal sa /
sreg pa'i sgro /
dgra rkun gcan zan thams cad sarba rak+Sha kha tham /
lce dril /
sngags stong bzlas pa dang mnyam du btags /
(pu)thig ler gangs thig
/grum pa'i spu dang bsdeb /
(phu)gza' skar ngan pa'i nyi mar shi ba'i ban+de'i phung po bsregs pa'i rus pa dang bsdeb /
(bu)dus tshod ngan par /
shel /
sa ser /
shug pa shol lcags sol dang bsdeb /
(mu
tsu
tshu)phyogs ngan 'dre lnga bdud gcod sogs la rin po che sman sna tshogs tshad /
(dzu)chu 'drer rin po che sna lngas bri /
(wu)shwa 'od mchod rten byin can sa /
(zhu)glo bur na sogs bzang po drug
(zu)/'grul srung sde pa'i skam pa'i khar bcug
('u)/srog skyed lcags tshal /
(yu)lus skyed lcags tshal /
(ru)zas 'gugs zas sna tshogs /
(lu)gos 'gugs dar sna gos sna /
(shu)
mdzes rgyan gi'u waM dang dung dang me long chung ngu /
(su)'dre srin kun la rdzas sna bcu gsum byug
(hu)/sems phya phyor phag khrag gis bri /
(u)tshad nad tsan+dan dkar po /
(ke)dbang thang skyed par gser dngul mtshal sin+d+hu ra gi waM rnams /
shel la chu ris bri /
(khe)don grub gser dngul mtshal gyis bri /
(ge)tshong rgyal tshong 'dus bre srang dreg pa dang /
rin chen sna tshogs dag dang mnyam du bsdeb /
(nge )g.yul rgyal de bzhin gshegs pa'i ring bsrel dang bsdeb /
(ce)klung gta' ri mtho dgu'i rtse'i sa /   mtsho zer ba'ang snang /
(che)nor 'phel rin chen sna mang dang gser gyis bri /
(je)srin por grum khrag gur gum khu bas byug
(nye)/gshin rjer glang dmar khrag gis bri /
spus gril /
(te)the'u rang pha bong long bu dag dang bsdeb /
(the)srin por rdo dreg dang /
srin bya /
gong mo'i sgro /
(de)sha za mkha' 'gro dur khrod sa dang bsdeb /
(ne)sha lpags srung ba sna tshogs gzhob dang bsdeb /
(pe)'brog srin spyang ki'i nang dang bsdeb /
(phe)sde dpon sum cur gnam lcags brdar ba'i khu bas byug
(be)/dregs pa bco brgyad dug khrag sngags chus byug
(me)/dug srung rma bya'i mdongs dang pha bong spus dril /
(tse)grang rlung tsi tra ka'i khu bas byug
(tshe)/bying rmugs bzang po drug gi khu bas byug
(dze)/kun thub lo khams mtshon gyis bsgyur /
(we)rang srung yid bzhin nor bu ni /
rgya snag rin po che dang bsre //
bris sub med par kun la gnad //
dar sna lnga yis gril la bzhag
/srung 'bum zhal shes gab rgya can rdzogs so //
!
//tshon byugs lugs ni /
lte ba dkar /
yig rgod dmar /
mu khyud ser /
pad+ma sngo /
nang gi hrIHdmar /
pad+ma'i bar mtshams dmar /
rtsibs ser /
hU~M mthing /
rtsibs mchan dmar /
phyi rim mu khyud dkar /
de rgyab sngo /
de rgyab mu khyud ser /
me ri dmar /
rdo rje sngo /
nor bu ser /
pad+ma dmar /
ral gri sngo /
gdan ser /
mang+ga laM///
/
@#//
bla ma dgongs pa 'dus pa'i srung 'bum rdo rje'i phreng ba'i tsakra rab gnas bya tshul nyung gsal bzhugs so //
na mo gu ru d+he wa DA ki nI b+h+yaH
'dir bod yul sa 'og kun gyi gter gcig bla ma dgongs pa 'dus pa'i gser chos las byung ba'i las tshogs /
srung 'bum rdo rje'i phreng ba nas ji skad gsungs pa'i tsakra rnams rab tu gnas par bya ba'i tshul ni /
srung 'khor bri ba dang /
rdzas byugs pa sogs legs par grub nas stegs bu gtsang ma'i steng 'bru dkar bkram pa'i khar dgram /
'byor na mdun du sman raka gtor ma nyer spyod dang bcas bshams /
tshogs zhing gsal btab la /
kye kye :
phyogs bcu'i skyabs gnas dkon mchog bdag la dgongs :
'gro rnams skyob pa'i mgon dang dpung mdzod cig :
dus 'di nas bzung rdzogs sangs ma rgyas bar :
mgon po mchog gyur rnams la phyag 'tshal lo :
bdag gzhan lus dang longs spyod mchod par 'bul :
nyams chag nyes ltung bsags rnams mthol zhing bshags :
dus gsum dge bar gyur la rjes yi rang :
bla med theg chen chos 'khor bskor du gsol :
rgyal ba mya ngan mi 'da' bzhugs par gsol :
bdag gzhan dge tshogs byang chub chen por bsngo :
skyabs gnas dkon mchog rnams la skyabs su mchi :
sngon chad rgyal ba'i mdzad pa rmad byung ltar :
de bzhin bdag gis dus 'di nas brtsam bya :
'gro ba yongs kyi bla mar bdag gyur cig :
ces pas rgyud sbyangs te tshogs zhing rnams rang la bstim /
dngos su bshams pa'i mchod pa yod na /
bsang sbyang /
A+o~M:
snang srid 'dod yon longs spyod mchod pa'i rdzas :
A:
rnam dag lha tshogs dgyes pa skong bar byed :
hU~M:
gzugs sgra dri ro reg bya nus bcud ldan :
ho :
phyi nang gsang ba'i mchod pa bla na med :
A+o~M AMHhU~M ho :
zhes byin brlab /
bdag bskyed ni /
hU~M hrIH
stong pa nyid dang snying rje che'i rang bzhin //
zung 'jug hrIHlas rgyu yi he ru ka
/ma 'gags rang byung lhun grub gzhal yas khang //
dwangs gsal 'od phung 'khrigs pa'i klong yangs su //
rig 'dzin pad+ma badzra dmar gsal mdangs //
dmar mthing dkar ba'i zhal gsum phyag drug gis //
rdor dril ral gri b+hany+dza bum pa dang /
kha T+wAM ga 'dzin lha lcam gsang ba'i yum //
dmar mo DA ru dung dmar 'dzin dang sbyor //
gar dgu'i nyams ldan 'bar ba'i chas kyis brjid //
bud+d+ha thod phreng mi bskyod rdo rje rtsal //
pad+ma dbang chen rig 'dzin thod pa rtsal //
mdog dmar me phreng sangs rgyas dpa' bo dang //
rta mgrin phyag na rdo rje la sogs pa //
rang rang yum 'khor bka' nyan sprul par bcas //
rnam rol ma 'gags sgyu 'phrul rdo rje'i sprin //
gang 'dul mos pa'i dpal du lham mer gsal //
hU~M hrI:
rang byung thugs rje ma 'gags rol pa'i sku :
spyan 'dren bzhugs su gsol bar mi dmigs kyang :
thugs rje'i ngang nyid chos skur dag pa las :
rtsal snang dbyings nas rol cing gshegs su gsol :
A+o~M AHhU~M badzra g+hu ru d+he wa d+hA ki nI hrIHma ha ri ni sa ra tsa hri ya e A ral+li hrIM hrIM:
pheM pheM:
dzaHhU~M baM ho :
tsit+ta badzra dz+nyA na pad+ma ka ma lA ya satwaM:
A+o~M AMHhU~M hrIHswA hA:
a b+hi Shiny+tsa tu mAM:
a ti pU ho :
pra tIts+tsha ho :
hU~M hrI:
dngos su 'byor dang yid kyis rnam sprul pa'i :
me tog bdug spos mar me zhal zas dri :
sgra dbyangs ar+g+haM la sogs mchod pa'i sprin :
phyi nang gsang ba bla med dgyes mchod 'bul :
A+o~M AMHhU~M badzra gu ru d+he wa d+hA ki nI ar+g+haM puSh+pe d+hU pe A lo ke g+han+d+he nai wid+yA shab+da pU dza ho :
rU pa shab+da g+han+d+he ra saHspar+she pU dza ho :
ma hA mAM sa rak+ta kiM ni ri ti b+ha su ta tsit+ta pU dza ho :
b+ho d+hi tsit+ta ma hA su kha pU dza ho :
sarba pany+tsa a mr-ita rak+ta b+ha liM ta kha kha khA hi khA hi :
hU~M hrI:
phyi nang gzhan gsum lha dang lha mo'i tshogs :
byed pa kun ston rnam 'phrul yongs kyi mdzod :
'khor 'das rang grol bde chen g.yung drung sku :
dkyil 'khor rdzogs pa'i dpal la phyag 'tshal bstod :
bzlas dmigs ni /
lha tshogs thugs kar pad zla nyi steng hrI:
sngags phreng bskor ba'i 'od kyis don gnyis byas //
snod bcud rtsa gsum rgyal ba'i zhing du gyur //
tshur 'dus mchog dang thun mong dngos grub thob //
A+o~M AMHhU~M hrIHbadzra g+hu ru d+he wa d+hA ki nI sarba sid+d+hi pha la hU~M A:
zhes rtsa gsum dril sgrub kyi snying po ci nus bzla /
bar 'dir rgyas par spro na rgyab chos su lha bsang dang gser skyems lta bu gang yang rung bas rnam bzhi'i mgron la mchod cing phrin las bcol /
de nas 'khor lo la dmigs te bgegs sbyong ba dang /
khrus gsol rgyas par bya ba'am /
ma grub na /
rang gi thugs ka nas las kyi khro bo'i tshogs dpag tu med pa 'phros te bgegs rnams rgyang ring du bskrad par bsam la /
sum+b+ha bzla /
gu gul gyis bdug
/yungs dkar gyis brab /
a mr-itas bsang /
swa b+hA was sbyang /
stong pa'i ngang las skad cig dran rdzogs su //
tsakra b+h+rU~M las mu khyud gzhal yas khang //
rab 'byams rtsa gsum rgyal ba'i pho brang che //
dwangs gsal 'od phung 'khrigs pa'i klong yangs su //
rang byung sngags kyi yi ge'i phreng ba rnams //
yongs gyur pad+ma badzra dmar gsal mdangs //
sogs nas /
dkyil 'khor rdzogs pa'i dpal la phyag 'tshal bstod :
ces pa'i bar bdag bskyed ltar bya /
bsgrub bya'i ming yig dmigs bsal bris yod na de dang /
gzhan du 'chang ba po zhes pa'i yi ge nyid bsgrub bya dngos su gsal ba dkyil 'khor gyi khyams la gus pa'i tshul gyis 'khod par mos te /
sde brgyad spyi srung la /
bla ma rtsa gsum gyi lha tshogs 'khor dang bcas pa rnams kyis bsgrub bya 'di la /
lha srin sde brgyad kyi gnod pa thams cad zhi zhing bsrung ba dang /
mchog dang thun mong gi dngos grub ma lus pa bstsal du gsol /
zhes pa lta bu'i mtshon te so so'i spel tshig ltar 'dod pa'i don la gsol ba gdab /
thugs rgyud bskul bar dmigs te /
A+o~M AMHhU~M hrIHbadzra g+hu ru d+he wa d+hA ki nI sarba sid+d+hi pha la hU~M A:
stong phrag sogs ci nus dang /
srung 'khor la bkod pa'i sngags gzhan rnams kyang brgya rtsa nas bdun yan chad ci rigs pa bzla /
skabs su /
bdag bdun gyi thugs ka nas sngags kyi 'od zer 'phros pas bsrung bya la gnod pa'i gdon bgegs thams cad rang dbang med par bkug
/bka' bsgo ba'i tshul gyis sngags bzlas pas bdag gi dbang du 'dus te gang bcol pa'i las thams cad sgrub par bsam la bzlas pa'ang bya /
mthar mchod cing bstod la /
bla ma rtsa ba gsum gyi lha tshogs 'khor dang bcas pa rnams bskyed gzhi'i rten 'di la ji srid 'byung ba bzhi'i gnod pas ma zhig bar du brtan par bzhugs su gsol /
brtan par bzhugs nas kyang 'di 'chang ba po la /
lha srin sde brgyad kyi gnod pa thams cad zhi zhing srung ba dang /
mchog dang thun mong gi dngos grub ma lus pa bstsal du gsol /
zhes gsol ba btab pas /
lha tshogs rnams kyis kyang de de bzhin du bgyi'o zhes dgyes pa chen pos zhal gyis bzhes te rten dang brten par bcas pa thams cad bde stong gi ngo bor 'od du zhu ba yongs su gyur pa las /
bris pa'i 'khor lo'i rnam pa ji lta ba 'dod don thams cad thogs pa med par sgrub pa'i nus byin mchog tu 'bar ba dang /
bsgrub bya yang ming yig so so'i rnam par gyur par bsam /
slar yang 'khor lo'i sngags dang dbyangs gsal rten snying spel nas bzlas pa'i nus pa me tog la bstims te /
'dir ni rten dang lhan cig tu //
sogs kyi mthar /
rten 'brel snying po dang /
su pra tiSh+Tha mang du brjod cing me tog 'thor /
bkra shis rgyas par brjod /
bdag nyid rten dang brten par bcas pa 'od gsal gyi dbyings su thim /
slar yang snang stong zung 'jug lha yi skur gyur par bsam la bsngo smon shis brjod bya'o //
gal te bdag bskyed gzhan dang sbyar na /
rta mgrin phyag rdor phur pa sogs rang gi rgyun gyi yi dam gang yang rung ba'i skyabs sems nas bzlas pa'i bar sngon du 'gro bas /
'khor lo'i bgegs bsal ba nas /
rang byung sngags kyi yi ge'i phreng ba rnams //
zhes pa'i bar gong ltar la /
lhag pa'i lha mchog gtso bor gyur pa yi //
bla ma yi dam mkha' 'gro'i sprin phung 'khrigs //
rnam rol ma 'gags sgyu 'phrul rdo rje'i sprin //
gang 'dul mos pa'i dpal du lham mer gsal //
zhes sbyar /
spyan 'dren nas gzung gong du bshad pa ltar byas pas kyang rung ngo //
gang ltar yang rab gnas kyi bya ba tshar ma thag tsakra sgrub pa po rang nyid kyis blangs la srog yig ma nyams par gru bzhir blteb /
bsgrub bya'i srog khams dang mthun pa'i srad bus 'byung ba mthun bsdeb kyi mdangs dang mthun par lag len ltar dkris /
dmigs bsal sgril tshas bshad pa yod na des gril /
phyi nas kyang khams mthun gyi dar ras sogs kyis g.yogs /
gza' skar 'phrod sbyor bzang po'i nyin /
grub na bsgrub bya mdun du 'khod pa la /
sbyong ba gsum dang /
bkru byab sngon du 'gro bas /
tsakra'i yi ge rnams ngo bo lha la rnam pa yi ge'i gzugs su shar ba /
byed las 'chang ba tsam gyis don thams cad thogs pa med par sgrub nus pa'i byin rlabs dang dngos grub kyi gter chen por mos su bcug la gnas gsum du bzhag ste /
rtsa gsum gyi snying po bzla zhing /
lha nyid sngags kyi gzugs 'chang ba //
rtsa ba gsum gyi byin rlabs kyis //
bsgrub bya'i sgo gsum srung ba dang //
mchog thun dngos grub bstsal du gsol //
A+o~M AMHhU~M hrIHbadzra g+hu ru d+he wa d+hA ki nI kA ya wA ka tsit+ta a d+hiSh+ThA na a b+hi Shiny+tsa mAM:
zhes byin gyis brlabs la mgul du drod dang ma bral bar gdags /   'dogs lugs srung ba la srog yig zhal rang dang /
zlog pa la phyir bstan par gsungs /
mchan /
slar yang srung ba bya zhing srung 'khor bsgom /
bden tshig dang /
shis brjod rgyas par bya /
ma grub kyang tsakra mi gzhan gyi lag mi brgyud par /   dmigs bsal ma gtogs /
mchan /)
bsgrub bya rang nyid kyis gdags so //
de lta bu'i rim pa rnams yi dam lha yi bsnyen pa las su rung zhing /
gzhan phan byang chub sems dang ldan pa'i rnal 'byor pas tshul bzhin du bsgrubs na gzhung nas bshad pa'i phan yon rnams 'byung ba ni nges pa'o //
zhes pa'ang gter gzhung rtsa ba'i dgongs pa dang /
rig 'dzin gter bdag gling pas mdzad pa'i rgyun khyer dang /
'khor lo'i rab gnas bya tshul sogs sbyar te shin tu gsal bar mtsho skyes bla ma dgyes pa'i 'bangs mkhyen brtse'i dbang pos bris pa'i dge bas mkha' khyab kyi 'gro kun bsam pa'i don thams cad chos dang mthun par yid bzhin du 'grub pa'i rgyur gyur cig
/sarba dA mang+ga laM b+ha ba tu ///
/
