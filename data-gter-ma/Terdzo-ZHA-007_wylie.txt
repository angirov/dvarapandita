\u0f01\u0f83:
gnam chos thugs kyi gter kha snyan brgyud zab mo'i skor las bde chen zhing gi sgrub thabs 'don cha'o :
gu ru d+he wa DA ki nI:
'od dpag med pa sgrub pa ni :
dkyil 'khor med cing gtor ma med :
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
ka dag klong nas sprul pa yi :
gnam sa gang ba'i mchod pa'i sprin :
sman gtor rak+ta lha mor bcas :
zad med gyur cig pU dza ho :
me tog chu skyes pad+ma'i steng :
de nang rang nyid sems dpa' dkar :
mdun du pad+ma zla gdan la :
'od dpag med mgon sku mdog dmar :
zhal gcig phyag gnyis mnyam gzhag steng :
lhung bzed 'dzin cing chos gos gsol :
skyil mo krung gis bzhugs pa la :
g.yas su 'jig rten dbang phyug dkar :
zhal gcig phyag bzhi thal sbyar dang :
g.yas g.yon phreng ba pad+ma 'dzin :
bzhengs pa'i stabs kyis pad zlar bzhugs :
g.yon du phyag rdor mthu chen thob :
zhal gcig phyag gnyis sku mdog sngo :
g.yas g.yon rdo rje dril bu 'dzin :
bzhengs pa'i stabs kyis pad zlar bzhugs :
sangs rgyas byang chub sems dpa' dang :
nyan thos dgra bcom dpag med bskor :
gtso bo gsum gyi gnas gsum gyi :
'bru gsum las ni 'od 'phros pas :
bde ba can nas spyan drangs gyur :
hU~M:
'od dpag med kyi lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan bdag la dbang mchog skur :
log 'dren tshe yi bar chad bsal du gsol :
sna tshogs pad+ma zla ba'i gdan steng du :
'od dpag med kyi lha tshogs bzhugs su gsol :
hU~M:
bde chen zhing du chos kyi 'khor lo bskor :
sems can rnams la rtag tu thugs rjes gzigs :
dam bca' zhal bzhes 'gro ba'i skyabs mdzad pa :
snang mtha' mnyam gzhag mdzad la phyag 'tshal lo :
oM a mi d+he wa hrI:
badzra sa ma ya dza :
dzaHhU~M baM ho :
tiSh+Tha lhan :
a ti pU ho :
thugs ka'i hrIHlas 'od 'phros pas :
rgyal ba rigs lnga spyan drangs nas :
dbang bskur tshe dpag dbu brgyan gyur :
hU~M:
bdag gis dri ldan dri chab kyis :
'od dpag sku la khrus gsol lo :
lha la dri ma mi mnga' yang :
sdig sgrib dag pa'i rten 'brel bgyi :
oM sarba ta thA ga ta a b+hi She ka te sa ma ya shrI ye hU~M:
hU~M:
ras dkar 'jam dri ldan pa yis :
'od dpag sku nyid phyi bar bgyi :
sku la dri ma mi mnga' yang :
sdug bsngal bral ba'i rten 'brel bgyi :
hU~M:
na bza' mdzes ldan ngur smrig 'di :
rgyal ba'i sku la gsol bar bgyi :
sku la bser ba mi mnga' yang :
bkrag mdangs 'phel ba'i rten 'brel bgyi :
hU~M:
rin chen rgyan cha mdzes pa 'di :
rgyal sras gnyis kyi sku la gsol :
sku la rgyan gsol mi mnga' yang :
gzi brjid che ba'i rten 'brel bgyi :
hU~M:
yan lag brgyad ldan zhal bsil 'di :
rgyal ba sras bcas zhal du 'bul :
zhal la skyems pa mi mnga' yang :
sdug bsngal bral ba'i rten 'brel bgyi :
hU~M:
'od dpag spyan gzigs rgyas pa'i phyir :
me tog mdzes pa 'bul ba na :
bdag ni tha mal lus po yang :
sems kyis puSh+pe dkar mor bskyed :
spyan la mchod pa 'bul bar bgyi :
hU~M:
'od dpag shangs mchog rgyas pa'i phyir :
dri zhim bdug spos 'bul ba na :
bdag ni tha mal lus po yang :
sems kyis d+hU pe sngon mor bskyed :
shangs la mchod pa 'bul bar bgyi :
hU~M:
'od dpag phyag mchog rgyas pa'i phyir :
mar me gsal ba 'bul ba na :
bdag ni tha mal lus po yang :
sems kyis d+hI paM dmar mor bskyed :
phyag la mchod pa 'bul bar bgyi :
hU~M:
'od dpag sku lus bkrag rgyas phyir :
dri chab dri ldan 'bul ba na :
bdag ni tha mal lus po yang :
sems kyis g+han+d+he ljang mor bskyed :
sku la mchod pa 'bul bar bgyi :
hU~M:
'od dpag sku bkrag 'don pa'i phyir :
zhal zas ro mchog 'bul ba na :
bdag ni tha mal lus po yang :
sems kyis nai wid+ya ser mor bskyed :
ljags la mchod pa 'bul bar bgyi :
hU~M:
'od dpag snyan mchog rgyas pa'i phyir :
rol mo snyan pa 'bul ba na :
bdag ni tha mal lus po yang :
sems kyis shap+da ser mor bskyed :
snyan la mchod pa 'bul bar bgyi :
hU~M:
tshe dpag sku nyid rgyas pa'i phyir :
rig ma rgyan ldan 'di 'bul na :
bdag ni tha mal lus po yang :
sems kyis rig ma mdzes par bskyed :
sku la mchod pa 'bul bar bgyi :
oM badzra ar+g+haM pA d+yaM puSh+pe d+hU pe A lo ke gan+d+he nai wid+ya shab+da mu dra AHhU~M:
hU~M:
bkra shis gtso bo rdzas brgyad de :
gtso mchog rgyal po yungs dkar sogs :
bdag gis lha la mchod pa 'bul :
tshogs gnyis yongs su rdzogs par shog :
mang+ga laM ar+tha sid+d+hi hU~M:
hU~M:
bkra shis gtso bo rtags brgyad de :
gtso mchog rgyal po bum pa sogs :
bdag gis lha la mchod pa 'bul :
sems can tshogs gnyis rdzogs par shog :
mang+ga laM kum+b+ha hU~M:
hU~M:
'dod yon gtso bo rin chen bdun :
gtso mchog rgyal po nor bu sogs :
bdag gis lha la mchod pa 'bul :
bdag ni tshogs gnyis rdzogs par shog :
oM ma Ni rat+na hU~M:
hU~M:
kun gyi gtso bo ri rab gling :
ri rab gling bzhi gling phran bcas :
bdag gis lha la mchod pa 'bul :
tshogs gnyis yongs su rdzogs par shog :
oM rat+na maN+Da la hU~M:
hU~M:
bdag gis skyabs gnas tshe dpag la :
bdud rtsi'i mchod pa 'bul ba na :
bdag ni tha mal lus po yang :
sems kyis bdud rtsi'i lha mor bskyed :
tshe dpag khyed la 'bul ba na :
thugs rjes bdag gzhan thams cad la :
mchog thun dngos grub bstsal du gsol :
hU~M:
bdag gis skyabs gnas 'od dpag la :
gtor ma'i mchod pa 'bul ba na :
bdag ni tha mal lus po yang :
sems kyis 'dod yon lha mor bskyed :
'od dpag khyed la 'bul ba na :
thugs rjes bdag gzhan thams cad la :
mchog thun dngos grub bstsal du gsol :
hU~M:
bdag gis skyabs gnas 'od dpag la :
rak+ta'i mchod pa 'bul ba na :
bdag ni tha mal lus po yang :
sems kyis mchod pa'i lha mor bskyed :
'od dpag khyed la 'bul ba na :
thugs rjes bdag gzhan thams cad la :
mchog thun dngos grub bstsal du gsol :
oM badzra pany+tsa a mr-ita rak+ta ba liM ta kha raM khA hi :
oM:
rdo rje'i sku ni sku yi mchog :
tshangs dang brgya byin 'gran du med :
nam mkha' lta bu'i sku mnga' ba'i :
chos kyi sku la phyag 'tshal bstod :
A:
rdo rje'i gsung ni gsung gi mchog :
che ba 'brug gis do zla med :
snyan pa glu mas do zla med :
thugs rje'i spyan gyis gzigs pa yi :
longs spyod rdzogs skur phyag 'tshal bstod :
hU~M:
rdo rje'i thugs ni thugs kyi mchog :
'gro ba'i don la nges par gzigs :
tshangs pa brgya byin thugs kyis kyang :
do zla med pa'i bka' drin can :
sprul pa'i sku la phyag 'tshal bstod :
oM:
bdag ni ma rig dbang gyur pas :
'od dpag thugs dang gang 'gal ba :
bshags bgyi badzra satwa hU~M:
oM:
sku yi dam tshig nyams pa bshags :
khyed kyi sku la phyag 'tshal bstod :
A:
gsung gi dam tshig nyams pa bshags :
khyed kyi gsung la phyag 'tshal bstod :
hU~M:
thugs kyi dam tshig nyams pa bshags :
khyed kyi thugs la phyag 'tshal bstod :
oM hrIHswA hA:
badzra satwa oM:
badzra satwa A:
badzra satwa hU~M:
e ma ho :
ngo mtshar sangs rgyas snang ba mtha' yas dang :
thugs rje chen po mthu chen thob la sogs :
sangs rgyas byang sems dpag med thams cad la :
rtse gcig gus pa'i sems kyis gsol ba 'debs :
bdag la mchog gi dngos grub bstsal du gsol :
snang ba mtha' yas 'grub par byin gyis rlobs :
de nas rtsa sngags 'bring po ni :
oM a mi d+he wa hrI:
yang bsdus hrI:bsgrang chog pa yin :
de nas tshe 'gugs tshe sgrub ni :
hU~M:
bcom ldan 'od dpag med mgon ni :
zhal gcig phyag gnyis sku mdog dmar :
phyag gnyis mnyam gzhag lhung bzed bsnams :
zhabs gnyis rdo rje'i skyil krung bzhugs :
sprul pa'i lha mo mgyogs ma lngas :
tshe bum 'dzin cing mda' dar g.yab :
'byung ba'i bcud bsdus lhung bzed thim :
lhung bzed tshe yi bdud rtsis gang :
de nas rang la thim par gyur :
hU~M:
mda' dar shar du g.yug pa'i tshe :
rlung gi bcud rnams 'dus pa las :
'ja' tshon ljang gu 'od du 'bar :
de dbus rlung gi lha mo ni :
zhal gcig phyag gnyis mda' dar ljang :
bum pa 'dzin te gar khyug khyug :
ljang 'od 'bar ba'i bro khrig khrig :
mda' dar lho ru g.yug pa'i tshe :
me yi bcud rnams 'dus pa las :
'ja' tshon dmar po 'od du 'bar :
de dbus me yi lha mo ni :
zhal gcig phyag gnyis mda' dar dmar :
bum pa 'dzin te gar khyug khyug :
dmar 'od 'bar ba'i bro khrig khrig :
mda' dar nub tu g.yug pa'i tshe :
lcags kyi bcud rnams 'dus pa las :
'ja' tshon dkar po 'od du 'bar :
de dbus lcags kyi lha mo ni :
zhal gcig phyag gnyis mda' dar dkar :
bum pa 'dzin te gar khyug khyug :
dkar 'od 'bar ba'i bro khrig khrig :
mda' dar byang du g.yug pa'i tshe :
chu yi bcud rnams 'dus pa las :
'ja' tshon sngon po 'od du 'bar :
de dbus chu yi lha mo ni :
zhal gcig phyag gnyis mda' dar sngo :
bum pa 'dzin te gar khyug khyug :
sngo 'od 'bar ba'i bro khrig khrig :
mda' dar steng du g.yug pa'i tshe :
sa yi bcud rnams 'dus pa las :
'ja' tshon ser po 'od du 'bar :
de dbus sa yi lha mo ni :
zhal gcig phyag gnyis mda' dar ser :
bum pa 'dzin te gar khyug khyug :
ser 'od 'bar ba'i bro khrig khrig :
phyogs bzhi steng gi lha mo lngas :
'byung ba lnga yi bkrag sdus la :
bdag gi bkrag mdangs rgyas par mdzod :
phyogs bzhi steng gi lha mo lngas :
'byung ba lnga yi tshe sdus la :
bdag gi tshe 'di brtan par mdzod :
phyogs bzhi steng gi lha mo lngas :
'byung ba lnga yi bcud sdus la :
bdag gi tshe bcud rgyas par mdzod :
phyogs bzhi steng gi lha mo lngas :
'byung ba lnga yi 'od sdus la :
bdag gi 'od ni rgyas par mdzod :
tad+ya thA:
DA ki nI:
ha ri ni sa :
ma ma A yuHsid+d+hi pha la puSh+TiM ku ru ye sA hA:
e ma ho :
rdzogs pa'i sangs rgyas snang ba mtha' yas dang :
thugs rje chen po mthu chen thob dang ni :
sangs rgyas byang sems dpag tu med rnams la :
bdag gis gus pa'i sems kyis phyag 'tshal bstod :
gsol ba 'debs so tshe yi dngos grub stsol :
de nas rtsa sngags rgyas pa ni :
oM AHhU~M a mi d+he wa A yuHsid+d+hi hU~M:
oM b+h+rU~M swA hA:
b+h+rU~M gnyis ni :
gang 'dod gcig ni bzlas pas chog :
de nas mdun gyi bcom ldan 'das :
'od du zhu nas rang la thim :
rang lus nam mkha'i 'ja' tshon ltar :
bcom ldan 'das kyi skur snang ba :
gsal stong zung du 'jug par gyur :
e ma ho :
ngo mtshar sangs rgyas snang ba mtha' yas dang :
g.yas su jo bo thugs rje chen po dang :
g.yon du sems dpa' mthu chen thob rnams la :
sangs rgyas byang sems dpag med 'khor gyis bskor :
bde skyid ngo mtshar dpag tu med pa yi :
bde ba can zhes bya ba'i zhing khams der :
bdag ni 'di nas tshe 'phos gyur ma thag :
skye ba gzhan gyis bar ma chod pa ru :
de ru skyes nas snang mtha'i zhal mthong shog :
de skad bdag gis smon lam btab pa 'di :
phyogs bcu'i sangs rgyas byang sems thams cad kyis :
gegs med 'grub par byin gyis brlab tu gsol :
tad+ya thA:
pany+tsan+d+ri ya a wa bo d+ha nA ya swA hA:
bde chen zhing sgrub 'don cha 'di //
gter blon rA ga a s+ya yis //
gter ston thugs dgongs rdzogs pa'i phyir //
gnam chos gzhung nas bsdus te bsgrigs //
nye gnas kun dgas yi ger bkod //
nyes 'gal mchis na lha la bshags //
dge ba 'brel thogs 'gro ba kun //
bde chen zhing du skye phyir bsngo /
!
/smon lam sogs ci tsam bton nas rjes su /
thal mo sbyar la /
oM:
'grub par gyur cig rdo rje'i sku ni skye 'chi bral :
tshangs pa'i gsung ni skye med rtag pa rdo rje'i gsung :
spros bral thugs ni dus gsum 'gyur med rdo rje'i thugs :
'chi med sku gsung thugs dang yang dag ldan pa yi :
rnga sgra'i rgyal po 'dren pa 'od dpag med :
sku gsung thugs yon phrin las 'grub gyur te :
bdag cag tshe dang sgrub pa mthar phyin nas :
rlabs chen 'gro ba'i don la spyod par shog :
ces lan gsum brjod par bya ste rdo rje'i tshig go
/de nas bzod gsol /
ma 'byor pa dang sogs yig brgya brjod nas gzhung gi
/de nas mdun gyi sogs bsdu rim dang /
shis brjod dge bsngo sogs bya'o //
!
phyogs dus rgyal ba sras bcas dgongs :
tshogs gnyis rdzogs la rjes yi rang :
bdag gis dus gsum dge bsags pa :
dkon mchog gsum la mchod pa 'bul :
rgyal ba'i bstan pa 'phel gyur cig :
dge rtsa thams cad gcig bsdus te :
bdag gi rgyud la smin gyur cig :
sgrib gnyis dag nas tshogs rdzogs te :
tshe ring nad med nyams rtogs 'phel :
tshe 'dir sa bcu non gyur cig :
nam zhig tshe 'phos gyur ma thag :
bde ba can du skye gyur cig :
skyes nas pad+ma'i kha phye ste :
lus rten de la sangs rgyas shog :
byang chub thob nas ji srid du :
sprul pas 'gro ba 'dren par shog :
sa ma ya :
rgya rgya rgya :
ces pa 'di ni sprul sku mi 'gyur rdo rje'i gter mo //
mang+ga laM///
/
