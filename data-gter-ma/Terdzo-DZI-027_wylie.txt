'jig rten 'dren pa'i gtso bo tshe dpag med //
dus min 'chi ba ma lus 'joms pa'i dpal //
mgon med sdug bsngal gyur pa rnams kyi skyabs //
sangs rgyas tshe dpag med la phyag 'tshal lo //
tshe yi snying po ni /
oM a mA ra Ni dzI ban+ti ye swA hA/
tshe gzungs ni /
oM na mo b+ha ga wa te /
a pa ri mi ta A yur+dz+nyA na su bi nish+tsi ta te dz+wa rA dzA ya /
ta thA ga ta ya /
ar+ha te samyak+saM bud+d+ha ya /
tad+ya thA/
oM puN+ye puN+ye /
ma hA puN+ye /
a pa ri mi ta puN+ye /
a pa ri mi ta puN+ye dz+nyA na saM b+hA ro pa tsi te /
oM sarba saMskAr pa ri shud+d+ha d+harmA te ga ga na sa mut+ga te swa b+hA wa bi shud+d+he ma hA na ya pa ri wa re swA hA/
!
dpal ldan lha mo ston ka'i zla ba'i mdog
/zhal gsum phyag brgyad rab mdzes zhi ma'i sku
/ye shes dpag yas tshe yi mchog stsol ma //
rnam par rgyal ma'i zhabs la phyag 'tshal lo //
rnam rgyal ma'i gzungs ring ni /
oM na mo b+ha ga wa te /
sarba trai lokya /
pra ti bi shiSh+TA ya bud+d+hA ya te na maH
tad+ya thA oM b+h+rU~M b+h+rU~M b+h+rU~M/
sho d+ha ya sho d+ha ya bi sho d+ha ya bi sho d+ha ya /
a sa ma sa man+ta a ba b+ha sa s+pha ra Na ga ti /
ga ga na swa b+hA wa bi shud+d+he /
uSh+NI Sha bi dza ya pa ri shud+d+he /
a b+hi Shiny+tsa tu mAM/
sarba ta thA ga tAHsu ga ta /
ba ra ba tsa nA a mr-ita a b+hi She kai ra /
ma hA mu drA man+t+ra pa daiH
oM A ha ra A ha ra ma ma A yuHsaM d+hA ra Ni /
sho d+ha ya sho d+ha ya bi sho d+ha ya bi sho d+ha ya /
ga ga na swa b+hA ba bi shud+d+he /
uSh+NI Sha bi dza ya pa ri shud+d+he /
sa ha sra rasmi sany+tso di te /
sarba ta thA ga ta a ba lo ki ni /
ShaT+pA ra mi tA pa ri pU ra Ni /
sarba ta thA ga ta mA te /
da sha b+hU mi pra tiSh+Thi te /
sarba ta thA ga ta hri da ya a d+hiSh+ThA na a d+hiSh+Thi te /
oM mu dre mu dre ma hA mu dre /
badzra kA ya saM ha ta na pa ri shud+d+he /
sarba karma A ba ra Na bi shud+d+he /
pra ti ni brta ya ma ma A yuH
bi shud+d+he sarba ta thA ga ta /
sa ma ya a d+hiSh+ThA na a d+hiSh+Thi te /
oM mu ni mu ni ma hA mu ni /
bi mu ni bi mu ni ma hA bi mu ni /
ma ti ma ti ma hA ma ti /
ma ma ti su ma ti ta tha tA/
b+hU ta ko Ti pa ri shud+d+he /
bi s+phu Ta bud+d+hi shud+d+he /
he he dza ya dza ya /
bi dza ya bi dza ya /
sma ra sma ra smA ra ya smA ra ya /
s+pha ra s+pha ra s+phA ra ya s+phA ra ya /
sarba bud+d+ha a d+hiSh+ThA na a d+hiSh+Thi te /
shud+d+he shud+d+he bud+d+he /
bud+d+he badzre badzre /
ma hA badzra su badzre /
badzra gar+b+he dza ya gar+b+he /
bi dza ya gar+b+he /
badzra dz+wA lA gar+b+he /
badzrod+b+ha be badzra saM b+ha be /
badzre badzri Ni /
badzram+b+ha ba tu ma ma shA rI raM/
sarba satwA nAny+tsa /
kA ya pa ri shud+d+hir+b+ha ba tu /
ma ma sA dA sarba ga ti /
pa ri shud+d+hish+tsa /
sarba ta thA ga tAsh+tsa /
mAM sa mA shwA sa yan+tu /
bud+d+ha bud+d+ha sid+d+ha /
sid+d+ha bo d+ha ya bo d+ha ya /
bi bo d+ha ya bi bo d+ha ya /
mo tsa ya mo tsa ya /
bi mo tsa ya bi mo tsa ya /
sho d+ha ya sho d+ha ya bi sho d+ha ya bi sho d+ha ya /
sa man+tAn+mo tsa ya mo tsa ya /
sa man+ta rasmi pa ri shud+d+he /
sarba ta thA ga ta hri da ya /
a d+hiSh+ThA na a d+hiSh+Thi te /
mu dre mu dre ma hA mu dre /
ma hA mu drA man+t+ra pA daiHswA hA/
gzungs thung 'bring ni /
oM b+h+rU~M swA hA/
oM a mr-ita A yurda de swA hA/
!
bdag gis tshe rabs sngon nas bsgrubs pa'i lha //
dus gsum sangs rgyas kun gyi phrin las ma //
rab dkar zhal gcig phyag gnyis spyan bdun ma //
yum gyur ut+pal bsnams la phyag 'tshal lo //
sgrol dkar snying po ni /
oM tA re tut+tA re tu re swA hA/
snying po spel tshig can ni /
oM tA re tut+tA re tu re ma ma A yur puN+ye dz+nyA na puSh+TiM ku ru swA hA/
zhes so ///
/
@#//
mgon po tshe dpag tu med pa la mngon par 'dud pa'i rdo rje'i glu 'chi med rtag pa'i rol mo zhes bya ba /
a ho /
oM yig mchog tu mi 'gyur bde chen gyi ye shes //
rnam kun stong pa'i gzugs brnyan zung 'jug tu snang ba //
sku yi rdo rje tshe dpag med mgon la 'dud do //
rtsa khams lha skur dag pa'i dngos grub cig stsol dang //
a mA ra Ni 'chi med rtag pa yi dbyangs snyan //
brgyad khri bzhi stong chos tshul rgya mtsho ru shar ba //
gsung gi rdo rje tshe dpag med mgon la 'dud do //
las rlung sngags su rdzogs pa'i dngos grub cig stsol dang //
dzI ban+ti zhes 'pho med gnyug ma yi 'tsho ba //
brtan g.yo sri zhi kun gyi khyab byed du rol pa //
thugs kyi rdo rje tshe dpag med mgon la 'dud do //
thig le bde bar smin pa'i dngos grub cig stsol dang //
ye zhes gang la dgongs pa'i skal bzang gi tshogs kun //
yid bzhin 'dod pa 'jo ba'i dpag bsam gyi shing chen //
yon tan rdo rje tshe dpag med mgon la 'dud do //
spangs rtogs rtsal chen rdzogs pa'i dngos grub cig stsol dang //
swA hA mngon mtho nges legs grub pa yi dpal kun //
gang 'dul cir yang sbyin pa'i sgyu 'phrul du 'char ba //
phrin las rdo rje tshe dpag med mgon la 'dud do //
gzhan phan mkha' khyab rtag pa'i dngos grub cig stsol dang //
phun sum tshogs pa lnga ldan 'og min gyi zhing ltar /
khyad bdag bla ma zhabs pad bskal brgya ru brtan cing //
theg mchog 'dus pa'i tshogs la smin grol gyi bdud rtsis //
grub gnyis pad+mo rgyas pa'i dngos grub cig stsol dang //
'phags pa'i dge 'dun bye bas sa chen kun khyab cing //
bshad sgrub las kyi snang ba srid mtha' ru rtag pas //
'gro rnams rdzogs ldan gsar pa'i dus ston la spyod bzhin //
sku gsum lhun gyis grub pa'i smon lam zhig zhu 'o //
zhes pa'ang mtsho skyes bla ma dgyes pa'i 'bangs pad+ma 'od gsal mdo sngags gling pas zab mo dgongs gter gyi bka' rgya 'grol ba dang lhan cig tu gang shar gsol ba btab pas 'brel tshad don dang ldan par gyur cig //
/
@#//
'phags ma rnam par rgyal ma'i thugs dam skul ba'i rdo rje'i glu 'chi med rtag pa'i rgyun mangs zhes bya ba /
a ho /
oM yig ye shes lnga ldan 'od gsal gyi thig le //
zung 'jug bde chen grub pa'i snang brnyan du shar ba //
mi shigs sku yi rdo rje rnam rgyal gyi lha mos //
rtsa khams dwangs mar dag pa'i dngos grub cig stsol dang //
a mr-i ta zhes brjod bral 'chi med kyi zil mngar //
brtan g.yo kun la khyab pa'i dbyangs snyan du shar ba //
'gag med gsung gi rdo rje rnam rgyal gyi lha mos //
srog rtsol dbu mar rdzogs pa'i dngos grub cig stsol dang //
A yur rtag pa dam pa'i spros bral gyi tshe bcud //
mkhyen gnyis lang tsho rgyas pa'i rtse dga' la rol pa //
'gyur med thugs kyi rdo rje rnam rgyal gyi lha mos //
rtog tshogs chos skur smin pa'i dngos grub cig stsol dang //
da de rmad du byung ba'i spangs rtogs kyi rol mo //
'dod rgu yid bzhin 'jo ba'i sprin chen du shar ba //
rtsol med yon tan rdo rje rnam rgyal gyi lha mos //
phan bde'i dge mtshan rgyas pa'i dngos grub cig stsol dang //
swA hA legs pa'i dngos kun gang 'dul du sbyin pa //
ngo mtshar dbang po'i gzhu bzhin sna tshogs su shar ba'i //
thogs med phrin las rdo rje rnam rgyal gyi lha mos //
bsam kun yongs su rdzogs pa'i dngos grub cig stsol dang //
dpal ldan bla ma'i zhabs pad lhun po ltar rtag cing //
tshul ldan 'dus pa'i phrin las mkha' khyab tu brdal bas //
chos ldan rgyal blon 'bangs bcas lhun grub kyi 'byor pa //
rdzogs ldan dus ltar rgyas pa'i dngos grub cig stsol dang //
lha rnams dgyes pa'i me tog chal chil du 'beb cing //
klu rnams dga' ba'i dus ston sa steng du snang bas //
mi rnams bde zhing skyid pa'i bkra shis kyi glu dbyangs //
'jig rten kun tu snyan pa'i smon lam zhig zhu 'o //
zhes pa'ang mtsho skyes bla ma dgyes pa'i 'bangs pad+ma 'od gsal mdo sngags gling pas zab gter gyi gsang ba gtan la phab pa'i rjes 'brel du /
rab tshes dpal gdong lo'i cho 'phrul gyi zla ba'i dkar phyogs kyi zla ba nya yongs su gang ba'i dus kyi dge mtshan phun sum tshogs pa'i nyin gang shar bris pa dpal ldan bla ma dam pa rnams zhabs pad bskal pa rgya mtshor brtan cing /
phan bde'i snang ba gsar pas sa gsum du khyab pa'i rgyur gyur cig //
/
@#//
rje btsun sgrol ma yid bzhin 'khor lo'i gsang ba bsam gyis mi khyab pa rjes su dran pa'i rdo rje'i glu 'chi med rtag pa dam pa'i dbyangs snyan zhes bya ba /
a ho /
oM yig bkra shis bye ba'i dge legs kyi re khA//
mtshan bzang sku yi cha shas re re la rdzogs pas //
mthong bas yid 'phrog yid bzhin 'khor lo de dran byung //
'gyur med rtag pa dam pa'i dngos grub cig stsol dang //
tA re srid mtsho sgrol ba'i zab rgyas kyi chos kun //
'phags ma'i gsung gi gsang ba'i rgyud mangs las shar ba //
thos pas rnam grol yid bzhin 'khor lo de dran byung //
'gag med rdo rje nA da'i dngos grub cig stsol dang //
tut+tA re zhes gzung 'dzin gdung ba las skyob pa'i //
shes rab pha rol phyin ma'i ye shes kyi snang ba //
dran pas mchog ster yid bzhin 'khor lo de dran byung //
'khrul med 'od gsal snying po'i dngos grub cig stsol dang //
tu re glog ltar myur ba'i thugs rje yi lang tsho //
spangs rtogs bye bas sgeg pa'i bde chen gyi dga' ma //
don gnyis char 'beb yid bzhin 'khor lo de dran byung //
rtsol med yon tan mtha' yas dngos grub cig stsol dang //
swA hA dge legs dngos kun ji bzhin du sbyin pa'i //
zhi rgyas dbang drag mchog gi sgyu 'phrul gyi gzi brjid //
srid zhi kun khyab yid bzhin 'khor lo de dran byung //
thogs med phrin las 'dod rgu'i dngos grub cig stsol dang //
bstan 'dzin mchog rnams zhabs pad bskal brgya ru rtag cing //
bshad sgrub las gsum snang bas sa chen kun khyab ste //
chos ldan rgyal blon 'bangs bcas dge bcu la spyod bzhin //
bsam don lhun gyis grub pa'i dngos grub cig stsol dang //
mkha' la ye shes lnga ldan 'ja' sprin du 'khrigs shing //
bar snang dge legs me tog char zil du 'bebs pas //
sa steng skye rgu bde skyid bkra shis kyi rgyang glus //
'jig rten kun tu dge ba'i smon lam zhig zhu 'o //
zhes pa'ang mtsho skyes bla ma dgyes pa'i 'bangs pad+ma 'od gsal mod sngags gling pas 'phags ma yid bzhin zla ba'i sgrub mchod kyi skabs /
gsang ba bsam gyis mi khyab pa rjes su dran pa'i tshul gyis gsol ba 'debs pa'i ngag gi gling bu gang shar yid kyi sor mos bsgrengs pa ste /
dge legs kyi snang ba 'jig rten kun tu khyab cing rtag par gyur cig //
/
!
tshe dpag med mgon phyag gi bum bzang bdud rtsi'i rgyun gyis dbang bskur zhing //
rnam par rgyal mas sna tshogs rdo rjes mi mthun phyogs kun yongs su bcom //
yid bzhin 'khor lo'i skyabs sbyin ut+pal byin rlabs zil dngar g.yo ba yis //
skal ldan rnams kyi snying la sim pas 'chi med grub pa'i bkra shis shog
/mkhyen brtse'i gsung 'bum las so //
oM swasti sid+d+haM/
bkra shis phan bde'i 'byung gnas dkon mchog gsum //
dge legs char 'beb rtsa gsum rab 'byams lha //
phun tshogs 'dod rgu'i dpal ster mkha' 'gro dang //
chos srung nor lha rgya mtshos shis par mdzod //
ces pa'ang mkhyen brtse'i dbang pos smras pa sid+d+hi rastu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
