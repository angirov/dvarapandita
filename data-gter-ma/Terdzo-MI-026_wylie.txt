@#//
las 'brel gter byon rta mgrin gnyen po lha gsum gyi las byang don gnyis lhun grub ces bya ba bzhugs so //
gnyen po lha gsum gyi las byang don gnyis lhun grub ces bya ba /
bcom ldan 'das dpal rta mgrin lha gsum la phyag 'tshal lo //
ngo bo mi 'gyur 'pho med chos dbyings las //
rang bzhin ma 'gags longs spyod rdzogs skur shar //
thugs rje sprul bsgyur drag po'i rnam rol gyis //
gdug pa 'dul mdzad lha la gus pas 'dud //
gang gi phrin las gyer gzhung snying po'i don //
zab gsang gter byon dgongs pa ji lta bar //
brjod bde'i ngag gis bklag chog nyid sdeb na //
byin rlabs mchog gi gnang ba bstsal du gsol //
de yang 'di nyid kyi dkyil 'khor du dbang thob cing /
de'i dus su khas blangs pa'i dam tshig dang sdom pa la gnas pa'i sngags pas dben cing gtsang ma'i gnas su sku gsung thugs kyi rten dgram /
gtor ma sman raka nyer spyod tshogs mchod rnga rol sogs nye bar mkho ba'i yo byad thams cad ma tshang bar med par 'du byas la /
phrin las kyi rim pa sngon 'gro /
dngos gzhi /
rjes dang gsum las /
dang po ni /
sngon 'gro tshogs gsag bgegs bskrad cing //
mtshams gcad nongs bshags byin dbab rlabs //
zhes pas dang po tshogs gsag pa ni /
rang gi snying ga'i hU~M las 'od zer 'phros pas phyogs bcu dus bzhi'i rgyal ba sras dang bcas pa thams cad dpal chen gnyen po lha gsum gyi rnam par mdun gyi nam mkhar sad par bsam la /
hU~M:
dbang chen rgyal po rta mchog dpal :
mthu stobs gdug pa 'dul ba yi :
gsang bdag rdo rje 'dzin pa dang :
mkha' lding bya khyung rgyal po gsum :
sprul pa 'khor dang bcas te gshegs su gsol :
ha ya grI ba badzra pA Ni ga ru DaHdzaHhU~M baM hoHsa ma ya dza :
dbang chen phyag rdor bya khyung rgyal po rnams :
nyi zla pad+ma'i gdan la bzhugs su gsol :
ha ya grI ba badzra pA ni ga ru DaHsa ma ya tiSh+Tha lhan :
dbang chen dregs pa 'joms la phyag 'tshal lo :
mthu stobs gdug pa 'dul la phyag 'tshal lo :
klu 'dul mkha' lding sku la phyag 'tshal lo :
ha ya grI ba badzra pA Ni ga ru DaHna mo pu ru sha ya ho :
dbang chen rta mgrin rgyal po dang :
gdug pa'i tshogs 'joms phyag na rdo rje dang :
mkha' lding bya khyung rgyal po la :
yon chab me tog bdug spos dang :
mar me bshos gtsang rol mo dang :
yid 'ong dngos 'byor yid sprul 'bul :
ha ya grI ba badzra pA Ni ga ru DaHpuSh+pe d+hU pe A lo ke gan+d+he nai bid+ya shab+da ba liM ta pU dza me g+ha swA hA:
dbang chen gsung mchog rgyal po rta mchog dang :
gsang bdag rdo rje 'dzin pa chen po dang :
mkha' lding bya khyung gser mdog rgyal po la :
bdag gi lus ngag yid gsum gus pa yis :
nyams chag 'gal 'khrul gyur pa mthol lo bshags :
bcom ldan rta mchog rgyal po dang :
bcom ldan gsang bdag rdo rje 'dzin :
mkha' lding bya khyung rgyal po la :
chos kyi 'khor lo bskor bar gsol ba 'debs :
dbang chen dbang mdzad khro bo rje :
gdug pa 'dul mdzad rdo rje 'dzin :
klu rnams 'dul mdzad mkha' lding bya khyung rgyal :
mya ngan mi 'da' 'gro don bzhugs su gsol :
klu rnams dbang du sdud mdzad rta mchog dpal :
klu rnams 'dul mdzad gsang bdag rdo rje 'dzin :
klu yi gnyen por gyur pa'i mkha' lding rgyal :
'gro ba'i klu nad sel la bdag yi rang :
dbang chen rta mchog rgyal po sgrub pa dang :
mthu stobs phyag na rdo rje bskyed pa dang :
mkha' lding bya khyung rgyal po bsten pa yi :
dge ba'i rtsa ba ci mchis sems can don du bsngo :
bcom ldan rta mchog rgyal po dang :
mthu stobs phyag na rdo rje dang :
mkha' lding bya khyung rgyal po gsum :
sgom mchod bstod dang bzlas pa yi :
dge bas 'gro ba de nyid go 'phang thob par shog :
gang zhig nyan par 'dod pa dang :
gang zhig bsgom par 'dod pas kyang :
bcom ldan rta mchog rgyal po dang :
mthu stobs phyag na rdo rje dang :
mkha' lding bya khyung rgyal po gsum :
gnyen po lha gsum zhal mthong shog :
bdag nyid lha gsum skyabs gyur nas :
khams gsum 'khor ba'i sems can rnams :
'khor ba'i gnas nas 'dren par shog :
thar pa'i lam la 'khod par shog :
'jigs pa brgyad la sogs pa yi :
gnod pa kun las bdag rgyal nas :
mthu stobs drug dang ldan pa dang :
gang zhig bdag dang gzhan don du :
las dang dngos grub gang sgrub pa :
deng 'dir nyid la 'grub gyur nas :
gzhan don 'ba' zhig byed par shog :
oM AHhU~M hrIHhU~M khroM:
zhes pas rgyud dag par byas nas /
dzaHhU~M baM hoHsa tshogs zhing rnams rang la bstim /
gnyis pa bgegs bskrad pa ni /
bgegs gtor bshams la /
raM yaM khaM gis bsregs gtor sbyangs /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus pa phun sum tshogs par bsam la /
'bru gsum gyi byin gyis brlab /
oM sarba big+h+naM i daM ba liM ta kha kha khA hi /
lan gsum gyis gtor ma bsngos la bka' bsgo ba ni /
hU~M:
nyon cig bgegs dang log 'dren tshogs :
gsang spyod blta bar mi dbang zhing :
byang chub sgrub la bar gcod rnams :
mchod sbyin bzang pos tshims byos la :
myur ba nyid du phyir dengs shig :
gal te bka' las 'da' byed na :
sprul pa'i khro tshogs mang po yis :
rdul du brlag par gdon mi za :
drag sngags spos rol sogs mtsham rngam dang bcas pas bgegs bskrad /
gsum pa mtshams gcad pa ni /
hU~M:
nga ni rang byung khro rgyal sku :
'od zer stong khams khro bos gang :
bdag nyid dpal gyi thugs ka nas :
hU~M las rdo rje me ri 'bar :
steng 'og mtshon cha rdo rje 'khrigs :
phyogs mtshams rdo rje'i bla bres te :
rdo rje'i tshwa tshwa phyogs bcur 'gyed :
hU~M hU~M hU~M:
bdag nyid dpal gyi mgrin pa nas :
yi ge hrIHyi 'phro 'du las :
rta mgrin khro bo skar ltar 'khrugs :
drag po me yi mtshon cha phyogs bcur 'gyed :
hrIHhrIHhrI:
bdag nyid dpal gyi spyi steng nas /
khroM dkar 'od zer 'phro 'du las :
gdug pa'i dgra bgegs mthong bas skrag :
khroM khroM khroM:
bzhi pa bshags pa bya ba ni /
hrI:
bla ma yi dam dbang chen sprul pa'i tshogs :
gnyis med thugs rjes dus 'dir dgongs su gsol :
sngon nas rang dang dbyer med yin 'dug ste :
ma rig rtog 'khrul mtshan mas tha dad bzung :
mi shes dbang gis thugs dang 'gal ba kun :
dbyer med rnam dag chos nyid klong du bshags :
zhes dang yig brgya bzla /
spro na spyi bshags ye shes sku mchog kyang bya'o //
lnga pa byin dbab pa ni /
hrI:
sku gsum dbyer med 'gro don lha sku gsum :
drag po 'dul mdzad khro rgyal dbang gi sku :
sgrub mchog dkyil 'khor mchod rdzas gnas mchog 'dir :
sku gsung thugs kyi byin phob thugs rjes zungs :
sa ma ya A be sha ya hU~M hU~M:
zhes spos dang rol mor bcas pas byin dbab /
drug pa mchod rdzas byin rlabs ni /
oM swa b+hA ba bi shud+d+heHsarba d+harmAHswa b+hA ba bi shud+d+ho\u0f85 haM/
thams cad stong nyid nam mkha'i ngang //
b+h+rU~M las rin chen snod nang du //
oM las phyi nang mchod pa'i tshogs //
so so'i lha mo'i rol par bcas //
rab 'byams nam mkha' gang bar bsam //
oM AHhU~M:
badzra puSh+pe AHhU~M:
badzra d+hU pe AHhU~M:
badzra A lo ke AHhU~M:
badzra gan+d+he AHhU~M:
badzra nai bid+ya AHhU~M:
badzra shab+da AHhU~M:
badzra sarba pU dza me g+ha hU~M:
ces brjod cing rol mo bya /
sman raka gtor gsum /
oM AHhU~M:
sarba pany+tsa a mr-ita hU~M hrIHThA:
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M swA hA:
oM AHhU~M ma hA rak+ta dz+wa la maN+Dal hU~M hrIHTha :
oM AHhU~M sarba ta thA ga ta ma hA pany+tsa ma hA ba liM ta ma hA rak+ta a hoHsa ma ya ka sa ma ya hU~M swA hA:
de dag ni sngon 'gro'i las rim mo //
dngos gzhi lha bskyed spyan drangs bzhugs //
phyag 'tshal mchod bstod dzapa? bzlas so //
zhes pas /
dang po ni /
hrI:
spros med ye stong de bzhin nyid :
mnyam nyid dbyer med phyogs bral kun tu snang :
hrIHni chos nyid kun gyi rgyu :
hrIHlas ma byung gang yang med :
'phros pas thams cad kun tu dag :
hrIHyaM raM khaM:
e :
yi ge hrIHyis kun bskyed phyir :
gzhal yas khang chen bskyed pa ru :
e yaM ra suM kiM b+h+rU~M:
e las nam mkha' stong pa'i klong :
yaM las rlung gi dkyil 'khor nyid :
ra las rak+ta'i rgya mtsho chags :
suM las zhing chen sa gzhi la :
kiM las rus pa'i ri rab nyid :
b+h+rU~M las drag po'i gzhal yas khang :
sgo bzhi rta babs mdzes pa la :
sgo them chu srin mi lpags dang :
sbal pa dag gi gzugs su bris :
sbrul gyi zar ma zhing chen yol :
rtsibs bzhi mdzes pa'i dkyil 'khor dbus :
dregs pa klu gnyan pad+ma nyi zla'i steng :
nam mkha'i dkyil nas hrIHbyung las :
bskyed pa'i rkyen gyis sku bskyed phyir :
oM na mo bud+d+ha ya :
badzra kI li kI la ya :
nA ga du tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
hU~M:
bdag nyid dpal chen rta mgrin rgyal po ni :
mthing nag rngam brjid yan lag rags :
zhal gcig phyag gnyis phur pa yis :
klu gzir zhal du sbrul gsol zhing :
zhabs gnyis 'dor stabs sbrul la mnan :
sbrul chen bzhi yis phyag zhabs dkris :
ral pa gyen brdzes sbrul lngas rna ltag brgyan :
zhal khros mche gtsigs spyan gsum sdang mig bsgrad :
gtsug gi rta skad klu rnams dbang du sdud :
pad gshog mtshon chas klu rnams zil gyis gnon :
rta mgo'i gtsug tu khroM las ga ru Da :
phyag gis sbrul zhags zhal gsol 'dab gshog brgyangs :
mchu sder 'dab gshog gnam lcags 'bar ba las :
dregs pa gcod cing gshog rdeb khyung skad sgrog :
thugs kar hU~M las phyag na rdo rje ni :
mthing nag rngam brjid zhal gcig phyag gnyis pa :
rdo rje dril 'dzin sbrul gyis sku la brgyan :
rang nyid lha gsum sku ru bsgoms nas ni :
me ri me dpung klong du bzhugs par gyur :
shar gyi rtsibs la nA las klu rgyal ni :
rgyal rigs   mtha' yas dang 'jog po gnyis /dkar po sbrul mjug phyag thal sbyar :
lho ru ga las rje rigs klu rgyal ni :
nor rgyas dang dung skyong gnyis /   ser po sbrul mjug phyag gnyis thal mo sbyar :
nub tu rA las bram ze'i rgyal po ni :
pad+ma dang chu lha gnyis /   sku mdog dmar po thal sbyar sbrul mjug 'khyil :
byang du tsa las dmangs rigs rgyal po ni :
rigs ldan dang stobs rgyu gnyis /   ljang nag sbrul mjug thal sbyar bzhugs par gsal :
ces gsal gdab bo //
gnyis pa spyan drang ba ni /
hrI:
chos dbyings spros bral mkha' dbyings nas :
sku gsum khro bo gnas 'dir gshegs su gsol :
hrI:
e h+ye hi :
sa ma ya :
dzaHhU~M baM ho :
hring hring dza :
zhes rol mo dbyangs dang bcas pas spyan drang /
gsum pa bzhugs su gsol ba ni /
hrI:
dam tshig ye shes dbyer med kyang :
stong dang gsal ba dbyer med ngang :
dbyer med brtan par bzhugs su gsol :
hrIHsa ma ya tiSh+Tha lhan :
dam tshig pa dang dbyer med du gyur par bsam /
bzhi pa phyag 'tshal ba ni /
hrI:
chos nyid ye nas stong gsal las :
'gag med khro bo'i skur ston pa :
dkyil 'khor lha la phyag 'tshal lo :
hrIHpad+mAn+ta kr-ita na mo :
lnga pa mchod pa la phyi nang gnyis las /
dang po phyi mchod ni /
hrI:
rta mchog dbang gi lha tshogs la :
bdug spos me tog dri chab dang :
mar me zhal zas rol mo'i tshogs :
dngos su 'byor dang yid kyis sprul :
rta mchog dbang gi lha tshogs la :
mchod pa 'bul gyis bzhes su gsol :
oM AHhU~M badzra d+hU pe hU~M:
puSh+pe 
A lo ke 
gan+d+he 
nai bid+ya 
shab+da pra tIts+tsha ho :
gnyis pa nang mchod la sman mchod ni /
thod pa'i bdud rtsi las g.yon pa'i mtheb srin gyis thigs gtor dbul zhing /
hrI:
rtsa brgyad stong la sbyar ba'i sman :
rigs lnga'i dam tshig ye shes bsgrub pa'i rdzas :
rgyud drug kun sbyong dug sel bdud rtsi che :
oM AHhU~M sarba pany+tsa a mr-ita hU~M hrIHThA:
hrIH
rtsa brgyad yan lag stong las sbyar ba'i bdud rtsi 'di //
dus gsum bla ma yi dam rdo rje'i spun //
sku gsum khro rgyal lha tshogs thams cad la //
rnam dag bdud rtsi'i dam rdzas mnyes mchod 'bul //
thugs rjes brtser dgongs dbang dang dngos grub stsol //
oM sarba pany+tsa a mr-ita kha raM khA hi /
chos sku snang mtha' longs sku spyan ras gzigs //
sprul sku pad+ma 'byung gnas yab yum la //
rnam dag\u0f8e
thugs rjes\u0f8e
oM sarba\u0f8e
gter ston chen po shAkya byang chub dang //
chos rgyal rdo rje kun dga' 'byung gnas la //
rnam dag\u0f8e
thugs rjes\u0f8e
oM sarba\u0f8e
nam mkha' sangs rgyas nam mkha' lhun gyis grub //
shAkya snying po shAkya don grub la //
rnam dag\u0f8e
thugs rjes\u0f8e
oM sarba\u0f8e
dge 'dun rgya mtsho brtson 'grus bzang po dang //
o rgyan dpal 'byor kun bzang rnam rgyal la //
rnam dag\u0f8e
thugs rjes\u0f8e
oM sarba\u0f8e
phrin las lhun grub 'gyur med rdo rje'i zhabs //
rin chen rnam rgyal pad+ma bstan 'dzin la //
rnam dag\u0f8e
thugs rjes\u0f8e
oM sarba\u0f8e
'khor lo'i mgon po karma bi dza mchog
/dkyil 'khor 'khor lo'i lha tshogs thams cad la //
rnam dag\u0f8e
thugs rjes\u0f8e
oM sarba\u0f8e
zhes 'bul /
dngos grub blang ba ni /
hU~M/
lce yi rdo rje'i dam tshig la //
hU~M sgom mtheb srin phyag rgya yis //
myang na dngos grub thob par 'gyur //
kA ya sid+d+hi oM/
wA ka sid+d+hi AH
tsit+ta sid+d+hi hU~M/
rak+ta'i mchod pa ni /
ru dra dgra bgegs bsgral pa rak+ta'i gtun :
stong gsum b+han+d+har ro mchog ldan pa 'di :
'khor ba dbyings su dag par bya ba'i phyir :
dbang chen lha gsum 'khor dang bcas pa la :
ma hA rak+ta'i mchod pa 'bul :
ma hA rak+ta la kha raM khA hi :
dza gad kyi mchod pa ni /
hrI:
sha lnga bdud rtsi lnga dang 'bru bcud chang /
dug lnga gnas gyur dza gad dpa' bo 'di :
bla ma dbang chen yi dam lha la 'bul :
hU~M b+h+rU~M dziM ai khaM na ta ku g+ho :
su ra ta khA hi :
gtor ma'i mchod pa ni /
hrI:
yon tan kun rdzogs rmad byung gtor ma bam chen 'di :
'dod yon longs spyod reg bya phun sum tshogs :
thams cad dgyes mchod ba liM chen po 'di :
bla ma dbang chen mchod 'os rnams la 'bul :
kun gyi thugs dam gnyan skong dngos grub stsol :
zhes mchod pa 'bul lo //
drug pa bstod pa bya ba ni /
hrI:
ma bcos mnyam nyid chos nyid las :
'gag med 'gro 'dul khro bo'i sku :
sgeg pa 'jigs rung rgod cing gshe :
snying rje byams khro gar dgu ldan :
dur khrod chas brgyad drag shul can :
dbang chen sku la phyag 'tshal bstod :
hrI:
'gag med grags stong ma 'gags gsal :
rngam skrag brjod bral rta skad 'tsher :
chags med skyon bral pad+ma'i gsung :
dbang chen gsung la phyag 'tshal bstod :
hrI:
spros med dbyings na mkha' dbyings klong :
spros bral 'od gsal phyogs lhung bral :
blang dor kun bral rdo rje'i thugs :
'gyur med rdo rje'i thugs la phyag 'tshal bstod :
hrI:
chos kyi dbyings las yon tan dpal 'bar ba :
yon tan mkha' mnyam rtsal 'bar re ba skong :
dbang chen yon tan rdzogs la phyag 'tshal bstod :
hrI:
chos nyid don la mi dmigs kyang :
'gro don snang ngor drag pos 'dul :
dbang chen phrin las mdzad la phyag 'tshal bstod :
hU~M:
chos nyid klong yangs thugs rje drag por ston :
phyag na rdo rjes stong gsum gdug pa 'dul :
badzra pA Ni'i sku dang gsung la bstod :
khroM:
sangs rgyas rigs lnga gdug pa klu 'dul phyir :
chos nyid rtsal gyis sprul pa'i sku bskyed phyir :
'jigs rung rtsal gyis sa bdag klu gnyan 'dul :
ye shes bya khyung sku la phyag 'tshal bstod :
dbang chen bka' nyan klu rgyal chen po bzhi :
legs nyes stangs 'dzin dam tshig rjes gcod cing :
ye shes bzhi ldan gdug pa klur sprul nas :
klu rnams 'dul mdzad sangs rgyas bstan pa srung :
ye shes klu rgyal bzhi la phyag 'tshal bstod :
bdun pa dzapa? bzla ba ni /
spro bsdu'i dmigs pa sogs man ngag ltar gyis /
oM ha ya grI ba :
badzra pA Ni :
ga ru DaHhU~M phaT:
ces rtsa sngags dang /
oM nA ga rA tsa sa ma ya hU~M dza :
ces 'khor sngags te gtso 'khor gyi 'gros brtsis nas bzla'o //
de dag ni dngos gzhi'i las rim mo //
rjes tshogs bskul bya gtor ma bskyang //
zor 'phang bro brdung dngos grub len //
nongs bshags gshegs bsdu smon lam gdab //
shis pa brjod pas mtha' brgyan no //
zhes 'byung ba'i dang po tshogs kyi 'khor lo ni /
tshogs kyi yo byad bza' btung gi dngos po ci 'byor bshams pa bdud rtsis bsang gtor byas la /
hU~M:
bdag nyid lha yi thugs ka nas :
tshogs 'khor sbyang phyir yi ge spro :
raM las me byung dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
hU~M:
bdag nyid lha yi thugs ka nas :
byin gyis brlab phyir yi ge spro :
hU~M gis rnam par rtog pa sbyangs :
AHyis ye shes bdud rtsir bsgyur :
oM gyis 'dod yon snang srid spel :
hrIHyis mthong snang lha tshogs dgyes :
tshogs zhing spyan 'dren pa ni /
hU~M:
chos dbyings rnam dag dur khrod dkyil 'khor nas :
bcom ldan dpal chen rta mchog lha gsum yang :
longs spyod tshogs la spyan 'dren gshegs su gsol :
me dpung dregs pa bsnol ba'i khri steng nas :
phyag na rdo rje bya khyung ga ru Na :
longs spyod tshogs la spyan 'dren gshegs su gsol :
bka' yi bstan pa bsrung bar gnyer gtad pa'i :
dam can chos skyong klu chen rigs bzhi yang :
longs spyod tshogs la spyan 'dren gshegs su gsol :
tshogs phud cha gsum du spros la dang po 'bul ba ni /
hU~M:
dus gsum sangs rgyas thams cad 'dus pa'i dpal :
khro bo'i rgyal po rta mchog dbang gi sku :
phyag na rdo rje bya khyung 'khor dang bcas :
sprul pa yang sprul ma lus 'khor bcas la :
longs spyod tshogs kyi mchod pa 'bul lo bzhes :
bar pa bshags pa ni /
hU~M:
bshags yul bshags bya bshags byed bshags bral yang :
ma rtogs log rtog phyogs rtogs 'khrul dbang gis :
phyi nang gsang ba rtsa ba yan lag la :
dam tshig nyams chag nyes ltung gnong 'gyod bshags :
yi ge brgya pa bzla'o //
tha ma bsgral ba ni /
dmigs bya'i rU pa bcas la /
hU~M:
chu rlung rab tu 'khrugs pa'i da la nas :
rab gtum khro bo'i rgyal po mthu stobs bdag :
gsung gi lha tshogs ma lus sku bzhengs 'tshal :
gnad nas bskul lo dgra bgegs da lta khug :
'das dang ma 'das srung skyob lha dang phrol :
mtshon cha'i char phob lus sems phrol la sod :
sha khrag rus pa dug gsum zhal du bzhes :
ming tsam med par rdul du brlag par mdzod :
dgra bgegs mA ra ya hU~M phaT:
ces bsgral te zhal du stob pa ni /
dgra bgegs bsgral pa'i sha khrag rus :
don snying nang khrol bcas pa rnams :
ye shes bdud rtsir byin brlabs nas :
bzhes shig rol cig dgyes par mdzod :
mAM sa rak+ta kiM ni ri ti khA hi :
de nas brda dang brda'i 'bul len sogs spyi ltar byas la tshogs la rol /
lhag gtor ni /
lhag ma rnams snod gcig tu bsdus la kha phru btab ste /
hU~M:
sbyor dngos rjes gtsang 'dod yon phung po'i tshogs :
dang po phud bdag dpal chen lha la 'bul :
bar du 'khor tshogs lhag ma dgyes pas mchod :
tha mar chos rnams 'du 'bral gcig phyir bsre :
nga khyod dam tshig bsre phyir kha chus bran :
dpal gyi bka' nyan lhag sdud bran khol ni :
dregs pa pho mo ma ning ging lang+ka :
dur khrod bdag byed brtan dang zhing skyong tshogs :
sngon tshe khas blangs dam las ma 'da' bar :
lhag gtor 'di longs bcol ba'i phrin las sgrubs :
uts+tshiSh+Ta ba liM ta khA hi :
zhes gtor ma phyi rol du dor /
gnyis pa thugs dam bskul ba ni /
hU~M:
rang bzhin lhun gyis grub pa'i chos dbyings nas :
chu srin gzhal yas bya khyung bla bres na :
pad+ma nyi zla'i gdan la bzhugs pa yi :
dbang gi rgyal po khro bo rta mgrin rgyal :
sku mdog mthing nag chags med chos nyid klong :
zhal gcig phyag gnyis zhabs gnyis brkyang bskum bgrad :
phyag mtshan mtshon chas dregs pa ma lus 'joms :
mgul chu sbrul rgyan rgyal rigs dbang du sdud :
dbu rgyan dmar khras bram ze dbang du sdud :
phyag gdub ser khras rje'u rigs dbang du sdud :
sku rags ljang khras dmangs rigs dbang du sdud :
zhabs gdub ljang khras gdol pa dbang du sdud :
shangs nas rlung byung zhal nas dug rlangs kyis :
ma rig sprin gtor dam nyams thams cad sgrol :
rngog ma le brgan dpral ba zhur po yis :
khams gsum kun sgrol srid gsum thal bar rlog :
dbang mchog khro bo'i sku la phyag 'tshal bstod :
bcol ba'i phrin las myur du 'grub par mdzod :
'dod pa'i yon tan lnga yi mchod 'bul bzhes :
yun gyi lhar yang khyod nyid mchod cing bsnyen bsgrubs nas :
klu dang dgra bgegs bka' las 'da' byed na :
thams cad ma lus myur du sgrol bar mdzod :
sku gsum mchog dang yon tan 'bras bu dang :
zhi rgyas dbang drag phrin las kun 'grub mdzod :
ces bskul lo //
gsum pa gtor ma bskyang ba ni /
gter srung gi gtor ma sogs gtor gral nas blangs pa rdo rje'i 'gros kyis phyi bsnur du bzhag
/sman dang rak+ta sbran /
'bru gsum gyis byin gyis brlabs la /
b+h+yo :
chos dbyings rnam dag skye med lam :
'gag med 'gro 'dul khro bo'i sku :
brtan ma skyong ma mkha' 'gro'i tshogs :
'jig rten lha 'dre bstan pa skyong :
'dir gshegs bka' yi gtor ma longs :
bsam pa'i don sgrub phrin las mdzod :
ces rol mo'i sgra dang bcas phyir 'bul lo //
bzhi pa zor 'phang ba ni /
gtor ma de nyid mthar zor du bskul ba 'di skad do //
b+h+yo :
zhi khro lha srin thams cad kyi :
drag sngags rak+ta dug sbyar ba'i :
gnam lcags mchog gi gtor zor 'di :
gnod byed kun gyi steng du yA:
gdug pa'i dgra bgegs zor kha long :
gnod pa mi byed dkar phyogs kun :
so so'i gnas su sku zur cig :
zor 'phen sdang ba'i dgra la 'phen :
dam nyams thal ba'i rdul du rlogs :
hU~M hrIHkhroM:
a mu ka'i srog la zor yA sod rbad gtubs mnan phaT:
lnga pa bro rdung ba ni gtor gzhong kha sbub pa ri rab tu gsal ba'i 'og tu dam sri mnan par bsam la rdo rje'i rgyas gdab dang bcas pas /
hrI:
bdag nyid dpal chen rta mgrin gsal :
hU~M hrIHkhroM:
rta yi brtul zhugs chen po yis :
rol pa'i rta bro chems se chem :
bar chad 'byung po'i steng du brdung :
nA ga ru dra gnod byed satwaM b+ha ya nan :
ces khro bo'i stangs stabs dang bcas pas bro brdung ngo //
drug pa dngos grub blang ba ni /
hrI:
gu ru dbang chen DA ki dam can dgongs :
dkyil 'khor 'dir zhugs rnal 'byor bdag cag gis :
bskyed rdzogs bsnyen sgrub las kyi mtha' bskangs pa :
zhi rgyas dbang drag phrin las rnam bzhi dang :
sku gsung thugs kyi dngos grub bstsal du gsol :
oM AHhU~M hrIHkhroM kA ya wA ka tsit+ta sid+d+hi hU~M A:
bdun pa nongs bshags ni /
yig brgya mang du bzlas pa'i mthar /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyod kyis bzod mdzad rigs //
brgyad pa gshegs su gsol ba ni /
dbang don gyi dkyil 'khor sogs dang 'brel na de'i ye shes pa rnams /
oM/
khyed kyis sems can don kun mdzad //
ces sogs kyis gshegs gsol bya'o //
dgu pa sprul pa bsdu ba ni /
hU~M:
chos nyid skye ba med pa las :
'gag med rdo rje srin por shar :
'gags pa nyid na 'gag med pa :
spros bral ka dag klong du thim :
dkyil 'khor gyi 'khor lo bar snang la 'ja' yal ba ltar bsdus te spros bral stong nyid kyi ngang la mnyam par 'jog ste rtag mtha' bsal /
slar yang chu las nya ldang ba'i tshul du lha'i skur langs te spyod lam bskyang bar bya ste chad pa'i mtha' gsal lo //
bcu pa smon lam gdab pa ni /
dge 'dis mtha' yas sems can rnams :
khrag 'thung drag po lha gsum gyi :
go 'phang byang chub myur thob nas :
bdud las rnam par rgyal bar shog :
bcu gcig pa bkra shis brjod pa ni /
oM/
byin rlabs mchog stsol rigs brgya'i bdag
/bla ma rnams kyi bkra shis shog
/dngos grub char 'beb zhi dang khro //
yi dam lha tshogs bkra shis shog
/thogs med phrin las sgrub mdzad pa'i //
dpa' bo mkha' 'gro'i bkra shis shog
/gang la bsam pa'i don kun 'grub //
dge legs mchog gi bkra shis shog
/ces brjod do //
de ltar pad+ma'i dgongs bcud bdud rtsi'i chab //
legs brlan zab don gter byon ka ma la //
man ngag byin rlabs yal 'dab rab rgyas gang //
gsal byed phrin las dri bsung rnam par 'thul //
'di bkod dge 'bras skye ba lnga pa'i sgras //
gdug can nus mthu rims nad mthar byas nas //
rang byung ye shes bde chen rdo rje'i sems //
gdod ma'i gnas lugs mngon du 'gyur bar shog
/ces rta mgrin gnyen po lha gsum gyi las byang don gnyis lhun grub ces bya ba 'di ni rnam 'dren mtshungs med dpal ri sprul sku rin po che pad+ma dbang rgyal rdo rje dpal bzang po'i bkas bskul ba las gter gzhung rtsa ba'i dgongs don nyid la rigs mthun gzhan nas kyang cung zad kha bskangs te /
rgyud lung man ngag gi gnas la ma sbyangs shing bsam sgom thos byung gi blo gros kyang ma mchis pa'i rmongs brtul shAkya'i dge bsnyen pad+men+d+ras o rgyan smin grol gling gi bla brang chos 'khor lhun por sbyar ba'i yi ge pa ni rje btsun phrin las chos sgron gyis mdzad pa ste /
'dis kyang rgyal ba'i bstan pa rin po che bla nas blar 'phel ba'i rgyur gyur cig //
/
@#//
rta mgrin gnyen po lha gsum gyi dbang chog mu thi la'i phreng ba zhes bya ba bzhugs so //
bcom ldan 'das dpal rta mgrin gnyen po lha gsum la phyag 'tshal lo //
gzod nas mi 'gyur 'pho med gshis //
rdo rje'i sku brnyes bla ma la //
btud nas smin byed dbang bskur gyi //
lag len gsal byed mdo tsam bri //
de la sbyor ba //
dngos gzhi /
rjes dang gsum las /
dang po dkyil 'khor bsham zhing sgrub pa'i cho ga rnams mthong rgyud bzhin legs par bsgrubs nas /
gnyis pa dngos gzhi ni slob ma rnams gral la bkod /
ji ltar bltams pas khrus bya /
bgegs gtor byin brlab /
bden stobs brjod pa sngon 'gros bgegs bskrad /
badzra rak+Shas srung 'khor bsgoms rjes /
'o na /
mar gyur nam mkha'i mtha' dang mnyam pa'i sems can thams cad kyi don du bla na med pa yang dag par rdzogs pa'i sangs rgyas kyi go 'phang rin po che ci nas thob par bya /
de'i ched du rdo rje theg pa'i lam gyi rtsa ba mngon par dbang bskur ba zab mo gsan nas tshul bzhin du nyams su blang bar bgyi'o snyam pa'i byang chub mchog tu sems bskyed cing /
chos nyan pa'i kun tu spyod pa'ang /
skyes rabs las /
rab tu dma' ba'i stan la 'dug
/dul ba'i dpal ni rab tu bskyed //
dga' dang ldan pa'i mig gis blta //
tshig ni bdud rtsi 'thung ba bzhin //
zhes dang /
kun mkhyen chen po dri med 'od zer gyi zhal snga nas /
chos smra bo la sman pa mkhas pa'i 'du shes /
chos la sman gyi 'du shes /
bdag nyid la nad pa'i 'du shes bskyed nas gus pas nyan te /
zhes gsungs /
tshul des nyan par bya ba'i chos gang zhe na /
rang cag gi ston pa thabs mkhas la thugs rje chen po dang ldan pa de nyid kyis gdul bya so so'i khams dbang gi rim pa dang mtshungs par chos kyi phung po ji snyed cig gsungs pa ni /
sdud pa las /
theg pa 'di ni mkha' 'dra gzhal med khang chen te //
dga' skyid bde ba mngon par sgrub byed theg pa'i mchog
/ces gsungs ltar de la dbye na //
rang shar las /
theg pa'i dbye ba 'di lta ste //
mdo dang rgyas pa chen po dang //
shin tu rgyas pa chen po 'o //
zhes gsungs pas bsam gyis mi khyab cing brjod kyis mi lang pa'i gnas de nyid kyang theg pa rim pa gsum du 'du ste /
dgongs 'dus las /
kun 'byung 'dren dang bka' thub rig
/dbang sgyur thabs kyi theg pa 'o //
zhes pa rnams las 'di ni 'og ma rnams las ches khyad par du 'phags pas dbang sgyur thabs kyi theg pa yin /
de la'ang gangs can bod kyi yul 'dir gsang sngags gsar rnying gnyis su grags pa las /
'dir ni gsar ma las che ba drug ldan gyis khyad par du 'phags pa gsang sngags rnying ma yin /
de la ring brgyud bka' ma /
nye brgyud gter ma /
zab mo dag snang gi skor tsho gsum du mchis pa las /
'dir nye brgyud gter ma ste /
de la bka' bab lung bstan /
smon lam dbang bskur /
mkha' 'gro'i gtad rgya ste khyad par gyi brgyud pa gsum dang /
gtso bor brgyud thag nye bas byin rlabs kyi tshan kha che zhing /
gter yig gi dpe dpang mnga' bas khungs btsun pa dang /
gang la gang 'dul gyi dus dang 'tsham par mngon par snang bas zab lam nub pa med pa'i phyir khyad par du 'phags pa yin zhing /
de'ang dbus 'gyur tshal gyi mdo las /
rtag lta sun 'byin nga ni mya ngan 'das //
chad lta bsal phyir lo ni bzhi gsum na //
ko sha'i mtsho gling pad+ma'i sdong po la //
ngo mtshar mchog brnyes rgyal ba'i sku ru 'byon //
zhes dang /
gsang ba bsam gyis mi khyab pa'i mdo las kyang /
bskal bzang mdzad pa rmad byung ba'i //
dus gsum rgyal ba'i rnam 'phrul ni //
ngo mtshar pad+ma'i snying po la //
rig pa 'dzin pa nyid snang ngo //
zhes sogs lung bstan pa ltar /
ye nas kun bzang chos kyi skur mngon par rdzogs par sangs rgyas nas /
longs spyod rdzogs sku ma nges cir yang ma 'gags pa las /
zhing 'di'i gdul bya skal ldan rnams kyi don du sprul pa'i sgyu 'phrul mtha' yas par snang bar mdzad cing /
khyad par rgya gar dang o rgyan bod yul la sogs par thub pa'i dbang po'i bstan pa la ston pa gnyis pa lta bur gyur cing /
bye brag ma 'ongs pa'i gdul bya rnams la rjes su brtse bas dgongs te zab lam gyi gdams pa mtha' yas pa gter du sba bar mdzad pa las /
'dir ni nyid kyi rdo rje'i gsung las /
lnga brgya dus kyi tha ma 'dir :
rigs bzhi'i klu rnams rgyas par 'gyur :
gang du bsdad kyang kho dang thug :
'gras pa sla la sdum pa dka':
dam tshig sdom pa yod na yang :
sngon la mi yi pha la zug :
klu yi nad rnams shin tu dar :
mi rnams glo bur rkyen gyis khyer :
de dus thugs rjes dgongs nas su :
'gro rnams rkyen las thar ba'i phyir :
bdag 'dra pad+ma thod phreng gis :
klu yi gnyen po lha gsum 'di :
rta mchog rol pa'i rgyud chen dang :
pad+ma sngags kyi rtse mo dang :
dregs pa kun 'dul las kyi rgyud :
kun gyi bcud bsdus 'di ru bkod :
bdag nyid pad+ma 'byung gnas kyi :
'bral med yi dam lha gsum po :
spel bar ma phod gter du sbas :
phyi rabs las ldan skyes bu yis :
kun la ma spel nyams su longs :
zhes gdams te dwags lung phra mo brag tu sba bar mdzad pa nyid /
lha lcam pad+ma gsal gyi yang sprul pad+ma las 'brel rtsal gyis chu mo glang gi lo la zab mo'i gter nas spyan drangs par mdzad pa'i gdams pa byin rlabs kyi tshan ka gzhan las khyad par du gyur pa 'di nyid kyi dkyil 'khor du dbang bskur ba'i rim pa de sgrub pa'i skabs su babs pa yin /
de la'ang rdo rje slob dpon gyi bya ba dang /
slob ma'i bya ba gnyis su yod pa las /
rdo rje slob dpon gyis bya bar 'os pa rnams bla ma gong ma'i phyag len las ji ltar byung ba bzhin chad lhag med pa sngon du song grub pa yin pas /
da nyid rang dpon slob rnams kyi ngo skal du gyur pa ni bla ma dang dkyil 'khor gyi gtso bo tha mi dad pa'i drung du lhag gnas kyi chos rnams zhu ba'i slad du maN+Dal phul /
zhes brda sbyar /
me tog bkye bsdu byas te slob mas maN+Dal 'bul /
'o /
de ltar maN+Dal 'bul ba'i rim pa de song nas /
gsol ba gdab pa'i slad du dmigs pa 'di bzhin du mdzod /
gnas kyi khang pa 'di nyid dag pa rab 'byams ye shes kyi dkyil 'khor chen por gyur pa'i nang du rdo rje slob dpon nyid dus gsum sangs rgyas thams cad kyi ngo bo dpal rta mchog rol pa'i rnam par bzhugs pa la mi phyed dad pa'i gdung shugs drag pos gsol ba gdab pa 'di'i rjes zlos mdzod /
ho :
bla ma rta mchog rgyal po khyod :
dpal chen rta mgrin rgyal po yi :
sku gsung thugs kyis gzung slad du :
bdag kyang rab tu bskyab tu gsol :
dkyil 'khor dam par bdag gzhug phyir :
lhag gnas rim par mdzad du gsol :
zhes lan gsum gyis gsol ba btab pa la spro ba 'dri ba 'di la gsan pas khyab par gda'/
rta mgrin dkyil 'khor chen po ru :
bu khyod rab tu gnas bya'i phyir :
rtag tu dam tshig bsrung nus sam :
sngags kyi sbyor ba byed nus sam :
rta mchog sku sprul spyad nus sam :
de ltar nus na bu khyod la :
lhag gnas dngos grub ngas sbyin bgyi :
zhes brjod pa la lan gdab pa 'di'i rjes zlos /
ho :
bla ma rta mchog rgyal po yis :
ji ltar lung gnang rim pa ni :
sangs rgyas kun gyis bsgo ba yin :
rtag tu dam tshig bdag gis bsrung :
ting nge 'dzin dang mchod pa dang :
las kyi bzlas brjod bdag gis bgyi :
bdag la dngos grub bstsal du gsol :
zhes zhu /
bla mas gnang ba sbyin pa ni /
bu tshur theg pa chen po yi :
khyod ni tshul chen snod yin te :
dpal chen rta mgrin rgyal po yi :
dbang bskur dkyil 'khor bstan bya'i phyir :
lhag gnas rim pa tshul bzhin bya :
zhes brjod /
de nas thun mong gi sdom gzung skyabs sems dang /
khyad par gyi sdom pa gzung ba rnams mtshams sbyor bcas 'og tu 'jug pa'i skabs su bshad pa ltar 'dir blang /
de nas lha bskyed pa ni /
slob dpon gyi thugs ka nas 'od zer 'phros khyed rang gi lus la phog pas 'od kyi gong bur zhu ba las dpal rta mchog mthing nag khro gtum bzod par dka' ba'i skur gyur pa'i /
gnas gsum du dri'i thig le 'god cing 'bru gsum brjod pas sgo gsum rdo rje gsum du brtan par byas pa'i mos pa mdzod /
de ltar lhar bskyed cing sgo gsum rdo rje gsum du byin gyis brlabs pa de mchod pa'i yul du bzung ba yin pas me tog dbu la phul ba'i mos pa mdzod /
oM badzra puSh+pe pra tIts+tsha swA hA/
de bzhin du /
bdug spos shangs /
d+hU pe /
mar me spyan /
A lo ke
/dri chab thugs kar /
gan+d+he /
lha bshos ljags la /
nai wid+ya /
zhes sbyin /
slar yang bla ma dang dkyil 'khor gyi gtso bo dbyer ma mchis pa la mchod pa'i sprin rgya mtshos mchod pa'i mos pa mdzod byas la /
hU~M:
bcom ldan rta mchog rgyal po dang :
gsang bdag rdo rje 'dzin pa dang :
mkha' lding bya khyung rgyal po mchog :
dus tshod bzang po do nub ni :
rig 'dzin dngos grub 'thob bya'i phyir :
byin gyis rlob phyir gshegs su gsol :
rnam lnga'i mchod pa bdag gis 'bul lags na :
thugs rjes dgongs la bzhes su gsol :
oM badzra puSh+pe d+hU pe A lo ke gan+d+he nai bid+ya pU dza me g+ha hU~M:
zhes mchod /
de nas dngos grub kyi skal pa brtag pa la gnyis las /
dang po so shing dor te brtag pa ni /
hU~M las byung ba'i so shing byang chub kyi shing gi rang bzhin sor brgyad pa'i tshad can dris byug la rtse mor me tog gi cod pan bcings pa dngos grub kyi ltas brtag pa'i nus pa dang ldan par gyur /
de nyid gtad de 'di skad ces /
bu khyod grong khyer dam pa ru :
bu khyod zhugs kyang brtag bya'i phyir :
sor brgyad tshad ldan gtsang ma'i shing :
so yis bzung la dbus su dor :
slob mas so shing thal mo'i bar du bzung ba rtse mos so drud nas maN+Dal rang du dor ba dang lhan cig 'di'i rjes zlos mdzod /
hU~M:
slob dpon ji ltar gsungs pa bzhin :
so shing 'di ni bdag gis 'dor :
ji ltar dpal chen rta mgrin gyi :
sku gsung thugs kyi ye shes kyi :
dngos grub dam pa 'thob bya'i phyir :
dbus phyogs dga' ldan 'bab par shog :
ces dor /
gnyis pa rmi lam brtag pa la /
sbyor dngos gnyis kyi /
dang po rmi lam la bar chad kyis mi sgrib pa'i phyir /
srung skud btags pa ni /
srad bu mi dmigs pa las byung ba'i rdo rje'i srad bu dmar po rdo rje'i mdud pa nyi shu rtsa lnga dang bcas pa la ye shes kyi srad bu spyan drangs pa bstims te rdo rje slob bu rnams kyi sgo gsum gyi bar chad srung ba'i nus pa can du gyur /
bu khyod tshur nyon skal ldan khyod :
dngos grub bgegs kyis bar chad byed :
bgegs rnams kun las bzlog bya'i phyir :
dpal chen rta mgrin snying po ni :
brgya rtsa brgyad kyis srad bu la :
mdud pa nyi shu rtsa lnga byas :
dpung pa g.yon par btags pa yis :
bgegs rnams ma lus zhi gyur cig :
ces gtad pa slob mas /
ji ltar bla mas gsungs pa yi :
khro rgyal sngags bzlas srad bu yis :
bdag gi lus rnams bsrung gyur cig :
stong phrag brgyad cu'i bgegs rigs rnams :
rdul phran bzhin du brlag par 'gyur :
rta mchog rgyal po'i skur gyur nas :
klu rnams ma lus 'dul bar shog :
ces gdags /
gnyis pa rmi lam mi 'khrugs par byed pa'i phyir ku sha'i sngas stan sbyin pa ni /
ku sha mi dmigs pa las d+hIHdang hU~M las byung ba'i ku sha sngo ljang rtsa rtse ma nyams pa /
rmi lam mi 'khrugs par byed pa'i nus pa can du gyur /
bu khyod tshur nyon rigs mchog khyod :
zab pa'i sngags dang sgom pa yang :
dngos grub ma byung rtags mi 'byung :
'jug pa'i dus su rmi lam gyis :
bzang ngan rtags rnams brtag bya'i phyir :
ku sha gtsang ma'i rtswa mchog 'di :
khyod kyis sngas su bting bar gyis :
zhes gtad /
rmi lam brtag pa dngos la /
do nub bla ma'i dkyil 'khor la mgo phyogs pas /
ku sha'i sngas stan la seng ge'i nyal stabs dang dge ba'i sems kyis nyol la gsol ba 'di ltar gdab dgos pas 'di'i rjes zlos /
ho :
bla mas bstan pa'i rdzas mchog 'di :
nyal ba'i sngas su bdag gis bting :
rta mchog lha gsum lus zhugs nas :
klu 'dul dngos grub bdag sgrub kyis :
grub rtags dngos grub ma lus kyang :
do nub bdag la bstan du gsol :
zhes gsol ba phur tshugs su thobs shig
/de las tho rengs kyi char rmi lam gyi mtshan ma bzang ngan dag mthong bar 'gyur bas nangs par kho bo la smros shig
/ces bsgo /
dge ba bsngo la slob ma rnams rang gnas su btang mod /
deng sang phal cher blo sna thung bas dngos sta sbrel ma kho na byed pa mang bas /
de ltar na /
gong gi tho rengs char bzang ngan gang rmis de nyid yin te /
de yang gzhung las /
khye 'u bu mo mang po dang :
rta g.yag lug dang sbal sbrul sogs :
de rnams bdag la 'go ba dang :
bral ba spyug pa byung na bzang :
bdag gi lus la tshur 'khril sogs :
ngan pas bsnyen pa bskyar bar bya :
zhes gsungs pas na /
nangs par rmi lam bzang ngan dang rjes su mthun par dkyil 'khor du 'jug pa rung ngam mi rung brtag dgos pa yin na'ang /
gnas skabs kyi phyag bzhes 'jug bde'i dbang gis /
'jam dpal zhing gi yon tan bkod pa'i mdo las /
chos rnams thams cad rkyen bzhin te //
'dun pa'i rtsa la rab tu gnas //
gang gis smon lam ci btab pa //
de 'dra'i 'bras bu thob par 'gyur //
ces gsungs pa bzhin rmis ltas bzang por smon pa bzhin legs byung snyam pa'i mos pa mdzod /
des lhag gnas kyi rim pa de grub pa'i gtang rag dang /
slar yang dkyil 'khor du 'jug pa'i chos rnams zhu ba'i don du maN+Dal 'bul du gzhug
/de nas oM tsak+ShuHb+han+d+ha wa ra mA Na ye swA hA/
mig dar bcing /
A khaM bI ra hU~M gis me tog gtad la /
gsol ba gdab pa 'di'i rjes zlos mdzod /
ho :
bla ma rta mchog rgyal po yis :
dus tshod bzang po da nangs 'dir :
bdag gi lus ngag dad dang ldan :
dpal ldan rta mchog rgyal po yis :
klu chen brgyad rnams dbang bsdus phyir :
grong khyer dam par gzhug tu gsol :
khyod ni sangs rgyas kun dang mnyam :
dpa' bo chen po bdag gzhug gsol :
mdzes pa'i grong khyer ma mthong bas :
de ni bdag la bstan par 'tshal :
'jig rten mgon pos bdag gzhug gsol :
ces lan gsum zhu /
de ltar na gnang ba sbyin pa 'di la gsan pas khyab par gda'/
bu khyod de skad gsungs pa legs :
dpal chen rta mgrin rgyal po yi :
gsang sngags la sogs grong khyer 'dir :
khyod kyang nga yis gzhug par bya :
da ni dad pa rab tu skyed :
mthun pa'i dam rdzas khyod kyis byin :
dus tshod bzang po da nangs nas :
ji srid 'tsho yi bar du ni :
khyod la dngos grub ci 'dod 'ong :
yid gnyis med par 'dir zhugs shig :
de nas skyabs yul gsal btab nas skyabs su 'gro ba 'di'i rjes zlos mdzod /
bdag nyid lha gsum skyabs gyur nas :
khams gsum 'khor ba'i sems can rnams :
'khor ba'i gnas las 'dren par shog :
thar pa'i lam la 'khod par shog :
lan gsum /
sems bskyed pa ni /
'jigs pa brgyad la sogs pa yi :
gnod pa kun las bdag rgyal nas :
mthu stobs drug dang ldan pa dang :
yon tan drug dang ldan pa dang :
gang zhig bdag dang gzhan don du :
las dang dngos grub gang sgrub pa :
deng 'dir nyid la 'grub gyur nas :
gzhan don 'ba' zhig byed par shog :
lan gsum /
de nas tshogs gsag pa /
ho :
dbang chen rgyal po rta mchog dpal :
mthu stobs sogs las byang ltar lan gsum bya /
mang na sngags dor bas chog
/dbang bskur ba de yang dkyil 'khor gyi rten las thob na'ang /
dbang 'dzin pa ni dam tshig dang sdom pa la rags lus pas smin byed kyi rten sdom ldan du bsgrub pa'i phyir khyad par gyi sdom pa rnams gzung bar bgyi'o snyam pas 'di'i rjes zlos mdzod /
bde gshegs sras bcas bdag la dgongs //
bdag ming 'di zhes bgyi ba yis //
byang chub snying por mchis kyi bar //
so so thar dang byang chub sems //
rig 'dzin nang gi sdom pa'i tshogs //
ma lus yongs su gzung bar bgyi //
zhes lan gsum /
de nas las kyi rdo rjes dkyil 'khor gyi lho phyogs su khrid nas phyag gsum byas pa'i mos pas 'di'i rjes zlos mdzod /
ho :
dpal chen rta mgrin grong khyer du :
lho yi phyogs su rab brten nas :
yon tan dngos grub 'thob bya'i phyir :
lus ngag yid gsum dad pa yis :
bdag kyang phyag gsum rab tu 'tshal :
ho :
dpal chen rta mgrin grong khyer du :
nub kyi phyogs su rab brten nas :
gsung gi dngos grub 'thob bya'i phyir :
lus ngag yid gsum dad pa yis :
bdag kyang phyag gsum rab tu 'tshal :
ho :
dpal chen rta mgrin grong khyer du :
byang gi phyogs su rab brten nas :
phrin las dngos grub 'thob bya'i phyir :
lus ngag yid gsum dad pa yis :
bdag kyang phyag gsum rab tu 'tshal :
ho :
dpal chen rta mgrin grong khyer du :
shar gyi phyogs su rab brten nas :
sku yi dngos grub 'thob bya'i phyir :
lus ngag yid gsum dad pa yis :
bdag kyang phyag gsum rab tu 'tshal :
de nas dkyil 'khor gyi shar phyogs su 'khod pa'i mos pa mdzod /
de dag ni phyi mtshan ma'i dkyil 'khor du 'jug pa'o //
de nas nang ye shes kyi dkyil 'khor du 'jug pa'i slad du sbyor ba dam la gzhag pa ni /
bdud rtsi dang bcas pa'i dam tshig gi mna' chu 'di nyid bzhag pa lce la bzhag kyang thim pa snying gi dkyil du thim ste /
de bzhin gshegs pa thams cad mnyam par sbyor ba'i sku gsung thugs kyi dam tshig thob par mos la /
'di ni khyod kyi dmyal ba'i chu :
dam tshig 'das na sreg par byed :
dam tshig bsrung na dngos grub thob :
ye shes bdud rtsi'i chu bo 'di :
nga yis khyod la blud pa yin :
khyod kyang bsgo ba'i bka' rnams nyon :
dam tshig bsrung ba'i las rnams kyis :
khyod kyi sdig sgrib dag par byed :
oM sarba ta thA ga ta sa ma ya i dan+te na ra kan :
de ring nas gzung ste khyod rnams kyi gsang chen rdo rje'i dam tshig 'di yin pas gal te 'das na phung bar 'gyur ta re /
zhes tha tshig bsgrag
/de nas nang 'jug gi dngos gzhi ye shes pa dbab pa yin pas khyed rang rnams lus gnad chos bdun drang por bsrang /
ngag gnad rlung kha sbyor du 'ching /
yid gnad dmigs pa 'di bzhin du mdzod /
slob dpon gyi thugs ka nas 'od zer khyod rang la phog
/rnam smin sha khrag gdos bcas kyis mtshon pa'i snang ba thams cad mi dmigs pa stong par sbyangs /
stong pa'i ngang las dregs pa klu gnyan pad+ma nyi ma'i gdan la khyod rang gi rig pa hrIHyig yongs su gyur pa las skad cig gis dpal chen rta mchog he ru ka'i skur gyur pa ni /
sku mdog mthing nag khro gtum 'jigs su rung ba'i zhal gcig phyag gnyis pa phur pas klu gnyan gzir zhing sbrul zhal du gsol ba /
dbu gtsug tu rta mgo ljang zhur rta skad 'tsher ba /
zhabs gnyis dor stabs kyis sbrul mnan pas klu rnams zil gyis gnon pa'i rta mgo'i gtsug tu khroM las bya khyung ga ru DaH
phyag gnyis kyis sbrul zhags zhal du gsol zhing mchu sder 'dab gshog gnam lcags 'bar ba'i rang bzhin gdengs pa /
snying gar hU~M las phyag na rdo rje mthing nag zhal gcig phyag gnyis rdo rje dang dril bu 'dzin par bsgoms pa'i spyi bor oM dkar po /
mgrin par AHdmar po /
thugs kar hU~M sngon po rnams kyis mtshan pa de bzhin gshegs pa thams cad kyi rdo rje gsum gyi ngo bor gyur /
bla ma dang dkyil 'khor gyi bdag po'i thugs ka'i sa bon las mu med pa'i 'od zer 'phros pa ba spu'i bu ga nas phyir 'phros pas /
'og min chos kyi dbyings kyi pho brang sogs rang bzhin gyi gnas nas phyogs bcu dus bzhi'i rgyal ba sras dang bcas pa thams cad drag po lha gsum gyi rnam par byon nas khyed rang gi lus ngag yid gsum la sib sib thim pa'i mos pa mdzod /
rtsa sngags la dz+nyA na A be sha ya a A/
btags pa bzla zhing DA dril gyis drangs pa'i rol mo spos sbyor dang bcas pas byin dbab bo //
de ltar byin phab pa'i ye shes pa de khyed rang la brtan par bya ste tiSh+Tha badzra /
zhes spyi bor rdo rje rgya gram bzhag
/de nas rigs brtag pa'i phyir me tog dor ba ni /
sku gsung thugs yon phrin las dngos grub rnams :
yang dag nyid du 'thob bya'i phyir :
dkyil 'khor dbus su bdag 'dor gyis :
rta mchog sku la 'bab par shog :
sngar phul pa'i me tog gi phreng ba de dbang rtags cod pan gyi tshul du mgo bor bcings pa'i mos pa mdzod /
pra ti gr-ih+Na i maM satwa ma hA ba la tiSh+Tha /
zhes cod pan mgo bor bkod /
de nas mig dbye bar gsol ba gdab pa ni /
ho :
dus tshod bzang po da nangs ni :
bla ma rta mchog rgyal po yi :
dkyil 'khor bzang po bstan du gsol :
dpal ldan rta mchog rgyal po yi :
mdzes ldan grong khyer pad tshal du :
bdag kyang rab tu blta bar 'tshal :
mig kyang rab tu dbye ru gsol :
zhes zhu /
ma rig pa'i ling thog mig dar dang lhan cig tu bsal ba'i mos pa mdzod /
skal ldan bu khyod da nangs la :
bla ma rta mchog rgyal po yi :
grong khyer chen po ngas bstan gyis :
khyod cag rab tu dga' ba bskyed :
mun pa mar mes gsal ba bzhin :
ma rig mun pa bsal nas kyang :
ye shes mig mchog dbye bar 'tshal :
ye shes mig gis 'jig rten du :
gsal zhing dwangs pa khyod kyis ni :
sems can kun gyi don bgyid phyir :
mig mchog bzang po da nangs dbye :
zhes mig dbye /
ye shes kyi mig gsar du thob pa de la mthong ba bstan par bya ba yin te /
de yang 'di na slob dpon gyi sku rang bzhin lhun grub kyi dkyil 'khor du bzhugs pa dang /
mtshan ma'i rten rang snang dbyer med kyi dkyil 'khor du mngon par gsal ba gzugs brnyan gyi dkyil 'khor 'dis mtshon pa yin te /
de yang gnyis 'dzin gyi rtog pa sreg pa'i brdar phyi rol du ye shes kyi me rab tu 'bar ba /
de'i nang du mi rtog pa'i ye shes cis kyang mi shigs pa'i brdar rdo rje'i ra ba /
rnam shes tshogs brgyad gnas su dag pa'i brdar dur khrod chen po brgyad /
'khor ba'i gnas nas 'gro don mdzad kyang 'khor ba'i skyon gyis mgos pa'i brdar pad+ma'i phreng ba /
rten 'brel bcu gnyis gnas su dag pa'i brdar 'og gzhi sna tshogs rdo rje /
che ba'i yon tan rgyas pa'i brdar gzhal yas khang gru bzhi pa /
byang chub phyogs kyi chos sum cu rtsa bdun dang ye shes lnga la sogs pa'i rang bzhin gyi dkyil 'khor gyi chos rnams kyis mdzes par spras pa'i nang du /
rnam par thar pa brgyad mtshon pa'i pad+ma 'dab brgyad lte ba dang bcas pa'i dbus su /
dregs pa klu gnyan pad zla nyi ma'i gdan steng du rang rig ye shes bde ba chen po mtshon pa'i brdar dus gsum rgyal ba thams cad 'dus pa'i spyi gzugs khrag 'thung rta mchog he ru ka
/'khor 'das thams cad ye shes snying po gcig tu grub pa'i brdar thugs kar phyag na rdo rje /
de nyid 'khor 'das kun la khyab cing dbang sgyur ba'i brdar spyi gtsug sprul pa'i bya khyung ga ru DaH
rnam shes yul brgyad gnas su dag pa'i brdar klu chen brgyad /
gzhan yang sprul pa'i 'khor tshogs bsam gyis mi khyab pas bskor ba ste /
de ltar na khrag 'thung drag po lha gsum gyi rten dang brten par bcas pa'i dkyil 'khor rnams kyang rang sems las gud na yod pa ma yin te /
don dam par rang la gdod ma nas bzhugs pa'i rang bzhin lhun grub kyi dkyil 'khor nyid da res gzugs brnyan gyi dkyil 'khor 'dis mtshon te /
mngon sum du mjal bar gyur snyams pa'i mos pa mdzod /

de ltar dkyil 'khor du 'jug pa'i bya ba yan lag dang bcas pa song nas /
zhugs pa la mngon par dbang bskur ba zhu ba'i yon du maN+Dal 'bul bar mdzod /
zhes brjod la slob mas maN+Dal phul /
de nas gsol ba gdab pa 'di'i rjes zlos mdzod /
ho :
ji ltar dkyil 'khor chen po yang :
bla ma bdag kyang blta ba la :
rab tu rgyas par bstan pa legs :
bdag gis kyang ni mdzes par mthong :
da ni bla mas dbang rnams kyang :
rim pa bzhin du bskur du gsol :
bdag kyang rab tu dka' ba spyad :
lan gsum zhu /
dbang bskur ba dngos la /
khyod rang dkyil 'khor gyi lho phyogs su dbang stegs kyi dkyil 'khor mtshan nyid tshang bar dpal chen lha gsum gyi rnam pas 'khod pa'i mos pa mdzod /
slob dpon gyi thugs ka nas 'od zer 'phros gdan gsum tshang ba'i dbang gi lha tshogs spyan drangs /
me tog la sogs pas mchod /
de bzhin gshegs pa thams cad kyis skal ldan bu 'di la mngon par dbang bskur ba bstsal du gsol /
zhes gsol ba btab pas nam mkha' gang ba'i lha tshogs rnams dang dkyil 'khor pa dbyer ma mchis pas dbang bskur ba'i mos pa mdzod /
bum pa spyi bor bzhag la /
hrI:
dpal chen rta mgrin rgyal po yis :
dus mchog bzang po de ring nas :
ji srid 'tsho yi bar du ni :
khyod nyid rta mchog sku ru bya :
klu tshogs mang pos tshugs mi 'gyur :
kA ya badzra swa b+hA ba At+ma ko\u0f85 haM:
phyag rdor bum pa snying gar bzhag
/hU~M:
dus mchog bzang po de ring nas :
ji srid 'tsho yi bar du ni :
khyod kyang phyag rdor sku ru gyur :
klu tshogs mang pos tshugs mi 'gyur :
hU~M tsit+ta badzra swA hA:
bya khyung bum pa dpral bar bzhag
/khroM:
dus mchog bzang po de ring nas :
ji srid 'tsho yi bar du ni :
khyod kyang bya khyung sku ru gyur :
klu tshogs mang pos tshugs mi 'gyur :
wA ka badzra swA hA:
de nas dkyil 'khor gyi gtso bo las mar me gcig las gnyis mched kyi rnam par byon nas khyed rang la thim pa'i mos pa mdzod /
rta mchog gi sku rten spyi bor bzhag
/hU~M:
dpal chen rta mgrin rgyal po yi :
sku gsung thugs dang yon tan dang :
phrin las lnga yis dbang bskur bas :
khyod kyis dbang mchog thob nas kyang :
klu 'dul phrin las bcas pa yis :
klu tshogs mang po thams cad dang :
bgegs dang log 'dren thams cad kyi :
zug rngu tsam yang med gyur cig :
oM badzra ma hA kro d+ha ha ya grI wa hu lu hu lu a b+hi Shiny+tsa A:
phyag rdor gyi sku rten spyi bor bzhag
/hU~M:
dpal chen phyag na rdo rje yi :
sku gsung thugs dang yon tan dang :
phrin las lnga yis dbang bskur bas :
khyod kyis dbang mchog thob nas kyang :
klu 'dul phrin las bcas pa yis :
klu tshogs mang po thams cad dang :
bgegs dang log 'dren thams cad kyi :
zug rngu tsam yang med gyur cig :
oM nI laM ba ra d+ha ra badzra pA Ni a b+hi Shiny+tsa A:
bya khyung sku rten spyi bor bzhag
/hU~M:
mkha' lding bya khyung rgyal po yi :
sku gsung thugs dang yon tan dang :
phrin las lnga yis dbang bskur bas :
khyod kyis dbang mchog thob nas kyang :
klu 'dul phrin las bcas pa yis :
klu tshogs mang po thams cad dang :
bgegs dang log 'dren thams cad kyi :
zug rngu tsam yang med gyur cig :
oM badzra rA tsa ma hA ga ru DaHa b+hi Shiny+tsa A:
de nas klu chen brgyad bran du gtad pa'i mos pa mdzod /
bu khyod nyon cig dbang ldan khyod :
lha gsum skur ni khyod byas kyis :
mtha' yas dang ni 'jog po gnyis :
rgyal rigs klu de sa las skyes :
klu rgyal chen po grub pa'i gzugs :
bran dang khol po yang g.yog dang :
'bangs kyi tshul du khyed la gtad :
dam tshig gsang sngags bzlas pa gyis :
gnyen po'i sgrub pa yun ma thung :
'on kyang 'bras thob gyur nas kyang :
ci 'dod dngos grub ster bar 'gyur :
hU~M nA ga rA tsa sa ma ya dza :
des rigs 'gres /
bu khyod nyon cig dbang ldan khyod :
lha gsum skur ni khyod byas kyis :
nor rgyas dang ni dung skyong gnyis :
rje'u rigs klu de chu las skyes :
klu rgyal chen po grub pa'i gzugs :
bran dang khol po yang g.yog dang :
'bangs kyi tshul du khyed la gtad :
dam tshig gsang sngags bzlas pa gyis :
gnyen po'i sgrub pa yun ma thung :
'on kyang 'bras thob gyur nas kyang :
ci 'dod dngos grub ster bar 'gyur :
hU~M nA ga rA tsa sa ma ya dza :
bu khyod nyon cig dbang ldan khyod :
lha gsum skur ni khyod byas kyis :
pad+ma dang ni chu lha gnyis :
bram ze'i rigs de me las skyes :
klu rgyal chen po grub pa'i gzugs :
bran dang khol po yang g.yog dang :
'bangs kyi tshul du khyed la gtad :
dam tshig gsang sngags bzlas pa gyis :
gnyen po'i sgrub pa yun ma thung :
'on kyang 'bras thob gyur nas kyang :
ci 'dod dngos grub ster bar 'gyur :
hU~M nA ga rA tsa sa ma ya dza :
bu khyod nyon cig dbang ldan khyod :
lha gsum skur ni khyod byas kyis :
rigs ldan dang ni stobs kyis rgyu :
dmangs rigs klu de rlung las skyes :
klu rgyal chen po grub pa'i gzugs :
bran dang khol po yang g.yog dang :
'bangs kyi tshul du khyed la gtad :
dam tshig gsang sngags bzlas pa gyis :
gnyen po'i sgrub pa yun ma thung :
'on kyang 'bras thob gyur nas kyang :
ci 'dod dngos grub ster bar 'gyur :
hU~M nA ga rA tsa sa ma ya dza :
de nas sngags dbang bskur ba ni /
sngags byang lag tu gtad nas /
oM na mo bud+d+ha ya :
badzra kI li kI la ya :
nA ga du tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
nA ga klu 'dul gsang sngags 'dis :
klu rnams ma lus zil gyis gnon :
mtha' yas 'bum phrag las rnams 'grub :
bsgom na lha yang 'grub par 'gyur :
khyod kyis rtag tu rgyun ma gcad :
gtor ma'i dbang ni /
rta phyag khyung gsum gyi gtor ma spyi bor bzhag la /
hU~M:
khro rgyal lha rnams dgyes bya'i phyir :
yo byad 'tshogs pa'i ba liM 'di :
byin gyis brlabs kyis khyod la gtad :
khyod kyis 'di ni rtag tu longs :
dngos grub thams cad 'thob par 'gyur :
khrus bya ba'i dbang ni /
bum chu blud la /
hU~M:
bum pa khrus kyi sbyor ba 'dis :
las rnams thams cad 'grub par 'gyur :
yon tan brjod par mi nus te :
sangs rgyas kun gyi mthu dang mtshungs :
bu khyod la ni sbyin par bya :
yungs dkar gtad la /
hU~M:
yungs dkar sngags kyi mda' mchog 'di :
gtor bas las rnams 'grub par byed :
klu 'dul rdzas su khyod la gtad :
thun gyi dbang rnams thob par shog :
seng phur gtad la /
seng ldeng phur pa sor brgyad pa :
btab pas las rnams 'grub par byed :
klu 'dul rdzas su khyod la gtad :
brten pa dbyings sgrol dbang thob shog :
ral gri gtad la /
mtshon cha ral gri sngon po 'dis :
gcod pas las rnams 'grub par byed :
klu 'dul rdzas su khyod la gtad :
gcod pa'i dbang rnams thob par shog :
rdo rje gtad la /
rdo rje sngon po rtse lnga pa :
gsor bas las rnams 'grub\u0f8e
klu 'dul rdzas su\u0f8e
rdo rje'i dbang rnams\u0f8e
smyag shad gtad la /
hU~M:
smyag shad ka ra bI ra dmar po'i lcug ma 'dis :
rdeg pas las rnams 'grub\u0f8e
klu 'dul rdzas su khyod\u0f8e
lcugs ma'i dbang rnams\u0f8e
rma bya'i sgro mdongs gtad la /
hU~M:
mdangs ldan rma bya'i sgro 'di yang :
byab pas las rnams 'grub\u0f8e
klu 'dul rdzas su khyod\u0f8e
byab pa'i dbang rnams\u0f8e
gu gul gtad la /
hU~M:
gu gul sbyar ba'i rdzas mchog 'di :
bdug pas las rnams 'grub\u0f8e
klu 'dul rdzas su khyod\u0f8e
bdug pa'i dbang rnams\u0f8e
'khor lo gtad la /
hU~M:
drag po rgya yi 'khor lo 'di :
bskor bas las rnams 'grub\u0f8e
klu 'dul rdzas su khyod\u0f8e
bskor ba'i dbang rnams\u0f8e
rdzas sna gtad la /
gsad gsod dbab dang srung la sogs :
rten 'brel rdzas mchog sna tshogs 'di :
klu 'dul rdzas su khyod\u0f8e
rten 'brel rdzas mchog rnams kyi dbang thob shog :
ces gtad rjes /
de ltar dbang yongs su rdzogs pa thob pa la nam mkhar bzhugs pa'i sangs rgyas sras dang bcas pa thams cad kyis bkra shis me tog char bzhin du phab pas brtan par byas byung snyam pa'i mos pa mdzod /
oM/
bkra shis gang zhig sogs shis pa brjod pas mtha' brgyan /
dam tshig bsgrag pa /
gtang rag maN+Dal 'bul ba /
dge ba bsngo ba rnams bya'o //
gsum pa rjes ni /
dkyil 'khor la mchod bstod nongs bshags /
gshegs bsdu bsngo smon sogs spyi ltar bya'o //
de ltar skal ldan smin byed mu thi la /
gsal byed srad bur brgyus pa'i phreng ba 'di //
spel dges 'gro kun nyon mongs sgrib byang nas //
cham gcig gdod ma'i sa la phyin par shog
/ces rta mgrin gnyen po lha gsum gyi dbang chog bklag chog tu bkod pa 'di ni /
rnam 'dren bstan pa'i gsal byed mtshungs med dpal ri sprul pa'i sku pad+ma dbang rgyal rdo rje dpal bzang po'i zhal snga nas 'di lta bu zhig gyis zhes bka' bstsal pa dang du blangs te /
skyabs mgon 'khor lo'i mgon po drin chen karma bi dza ya rigs bdag tu thob pa'i skal pa can smyos kyi rig 'dzin rmongs brtul pad+men+d+ra dza yas rang lo nyer bzhi pa myos ldan nag zla'i yar tshes dge bar 'og min o rgyan smin grol gi bla brang du sbyar ba'i yi ge pa ni drung chos 'phel gyis bgyis pa ste /
'dis kyang rgyal ba'i bstan pa rin po che dar zhing rgyas pa'i rgyur gyur cig
/mang+ga laM///
/
