pad+ma thod phreng rtsal la phyag 'tshal lo :
phyi yi gter srung gsum gyi gtor 'bul ni :
dkar gtor sman leb chang phud gser skyems dang :
bu khur zur gsum sbrul gyis dkris pa bsham :
sngags dang phyag rgyas byin brlabs 'di skad do :
kye :
dad pa dang ni dam tshig gis :
tshur gshegs tshur gshegs dge bsnyen che :
sa brgyad non pa'i byang chub sems :
gnas chen drug gi gzhi bdag gtso :
sku mdog dkar po dung gi mdog :
zhi 'dzum yid 'ong rgyan dang ldan :
dung rmog dung khrab dar ber gsol :
phyag gnyis rgyal mtshan bum pa 'dzin :
rta dkar g.yu rngog chibs su bcibs :
rang 'dra'i sprul pa brgyad brgyad 'gyed :
yang 'khor bye ba 'bum gyis bskor :
'dir gshegs dkar gtor sman leb longs :
sngon gyi bskal pa dang po la :
rig 'dzin pad+ma 'byung gnas kyis :
tsha ba rong gi tsha shod du :
dam bzhag rdo rje rgyal por gsol :
de nas bsam yas mchims phu ru :
zab gter gnyan gyi srung mar bskos :
dam tshig ldan pa'i rnal 'byor la :
dngos grub stsol bar zhal gyis bzhes :
khas blangs dam bca' dran mdzod la :
rig 'dzin bdag la dngos grub stsol :
thugs gter snying thig dkyil 'khor 'di :
phyogs bcur spel ba'i stongs grogs mdzod :
oM b+hU mi pa ti u pa si ka badzra d+hA dza sa pa ri wA ra i dam ba liM ta kha kha khA hi khA hi :
ma ma rak+Sha ku ru swA hA:
A yur puN+yai sid+d+hi hU~M:
kyai :
rgya mtsho chen po'i klong dkyil nas :
sman mo chen mo gzi brjid che :
sku mdog dkar dmar mdangs dang ldan :
zhal gcig phyag gnyis zhi ma khro :
dbu skra'i thor tshugs rin chen brgyan :
lang tsho rgyas shing dar dkar gsol :
phyag g.yas mda' dar nam mkhar phyar :
g.yon pas me long rang zhal blta :
chibs su g.yu 'brug sngon mo 'chib :
sman phran brgya dang brgyad kyis bskor :
'dir gshegs bu khur gtor ma bzhes :
sngon tshe pad+ma 'byung gnas kyis :
dam bzhag zab gter srung mar bskos :
nor bu 'od ldan mtshan yang gsol :
gsang sngags 'chang ba'i rnal 'byor la :
khams gsum dbang du sdud pa dang :
bar chad sel bar khas blangs bzhin :
rnal 'byor bdag gi bsam pa sgrubs :
thugs gter snying thig dkyil 'khor 'di :
phyogs bcur spel ba'i stongs grogs mdzod :
ma ma phu tri ma hA te dzo phe sha ka ru Na b+h+rU~M phe laM phe laM hU~M dza :
sa pa ri wA ra i dam ba liM ta kha kha khA hi khA hi :
sarba lo ka wA shaM ku ru swA hA:
b+h+yo :
dug mtsho khol ma'i nang shed nas :
klu bdud gdol pa lag ring ni :
dud kha mgo dgu phyag gnyis pa :
rtsa zhal chu srin khros pa'i zhal :
kha gdangs mche gtsigs ljags dmar bskyod :
lhag ma gdug pa'i sbrul mgo brgyad :
kha nas dug gi rlangs pa 'thul :
ro stod mi la ro smad sbrul :
mgo lus thams cad mig gis gang :
phyag g.yas spu gri me 'bar phyar :
g.yon pas snying dang sbrul zhags 'dzin :
chu srin kham nag chibs su bcibs :
nam mkha'i mthong nas gshegs tsam na :
sprin nag na bun gos su gyon :
thog dang ser ba'i bu yug 'tshubs :
sa gzhi'i steng na gshegs tsam na :
rlung nag 'tshub ma'i sna la 'gro :
mdze nad rlung la bskyon nas ni :
mi yi tshe dbugs sdud par byed :
klu bdud nag po 'bum gyis bskor :
'dir gshegs sbrul dkris gtor ma longs :
sngon tshe pad+ma 'byung gnas kyis :
dam bzhag zab gter srung mar bskos :
kha la rak+shar mtshan yang gsol :
dam tshig ldan pa'i rnal 'byor gyi :
sku dgra 'dul bar dam bcas bzhin :
bdag la brnag pa'i dgra bo 'di :
klu bdud khyod la gnyer du gtad :
lo dang zla bar ma bzhag par :
zhag dang za mar myur du sgrol :
thugs gter snying thig dkyil 'khor 'di :
phyogs bcur spel ba'i stongs grogs mdzod :
phu nA ga tsa to pA la b+ha sha hU~M phaT:
nA ga rA tsa kha la rak+sha sa pa ri wA ra i dam ba liM ta kha kha khA hi khA hi :
nA ga rak+sha nr-i mA ra ya rbad :
nA ga rak+sha mi srog la zhugs :
nA ga rak+sha mi snying la hob :
nA ga rak+sha mi sha la hob :
nA ga rak+sha mi khrag la 'jibs :
dgra bo dam nyams thuM ri li li dza dza :
ha phing nA ga rak+sha rbad :
ho phing nA ga rak+sha rbad :
hu phing nA ga rak+sha rbad :
kha la rak+sha hrig hrig ha la ha la phe la phe la raM sha du ling srog rtsa la hri li li dgra bo'i srog la hri li li rbad swA hA:
ces gter srung gsum la rgyun du gtor ma phul na longs spyod rgyas shing khams gsum dbang du 'du ba dang :
dgra bgegs gtan nas brlag par the tshom med do :
sa ma ya thugs rgya brda thim :
gter ston rol pa'i rdo rjes 'gyur med gtan 'khyil mtsho nas bton pa'o //
sbyin bdag bkra shis 'byor rgyas chos 'phel shog
/sarba mang+ga laM//

//
