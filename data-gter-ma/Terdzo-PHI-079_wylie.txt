@#//
zhig gling gi gter byon dmag zlog nyer lnga las rgyal chen mchod thabs dang gtor zlog mdos rnams nyams su blang ba'i lag len bklag chog mthong bas don rtogs bzhugs so //
gu r+sh+mu b+ha ga bAn nu b+ha ba ba la duSh+Tapa ti na maHsha ra Na gats+tsha mi /
kun bzang ston pa 'od dpag med mgon gyi //
sgyu 'phrul rdo rje'i gar mkhan thod phreng rtsal //
gang dang dbyer med 'a~Xgyur me~Xd rdo~X rje~X'i sde //
drin chen bla ma mchog des shis pa stsol //
pad+ma'i rgyal tshab 'khrul med zab gter bdag
/gar gyi dbang phyug rig 'dzin zhig po gling //
blo gros rgyal mtshan gzhan phan rdo rje sogs //
rim byon brgyud pa'i bla ma phyag gi yul //
rdo rje khro bo stobs chen rgyal chen bzhi //
dpal mgon bdun cu rtsa lnga mchod bsnyen nas //
srung zlog gsad gsum la brten mtha' dmag dpung //
mthar byed lag len snying po 'dir bri bya //
de yang 'dir dkyil 'khor chen por smin byed kyi dbang bskur ba
nod cing 'di nyid kyi srog dbang legs par thob nas khas blangs pa'i dam tshig la gnas pa bsnyen sgrub mthar son pa /
chos thams cad rang rig byang chub sems su rtogs pa'i lta ba dang /
sgom pa lha sngags ye shes kyi rol pa sgyu ma lta bur mngon du gyur pas spyod lam kun tu rgyas thebs pa'am /
min na yang lta ba'i don spyi la go ba chags pa tsam gyis /
'di'i lag len man ngag la goms 'dris dang ldan par bya ste /
1)2)3)de la rtsa ba gsum la gsol ba btab ste zlog pa /
4)yungs dkar gyis zlog pa /
5)ngan sngags kyis zlog pa /
6)bcas kyis zlog pa /
7)gshin rje dang phur pa'i sgrub pa la brten nas zlog pa /
8)chu la rdzas kyis ngar blud nas zlog pa /
9)rdzas kyis zlog pa /
10)zang zing yas dang /
11)mdos /
12)sbyin sreg
13)/gtor zlog rnams kyis zlog pa /
14)'byung ba kha bsgyur gyis zlog pa /
15)sngags pa dam tshig nyams pa gsum gyis zlog pa /
16)ma nyams pa gsum gyis zlog pa /
17)btsun pa 'dul khrims nyams pa gsum gyis zlog pa /
18)ma nyams pa gsum gyis zlog pa /
19)lus sgrib shing gis zlog pa /
20)yul 'khor srung gi man ngag
21)/rta mgrin gyi sgrub pa byas la yul 'khor srung ba /
22)lha 'dre dbang du bsdus la dmag dpung jag chings bya ste lam gcad pa /
23)dmag dpon yi ga gcu ba /
24)gsung rab sgrog ste zlog pa /
25)ri rgya klung rgya bya zhing chos spyod la 'bad de zlog pa dang nyi shu rtsa lnga yod pa las /
'dir bsnyen sgrub sngon du 'gro bas /
yul 'khor rgyal chen bzhi la gtod pa dang gtor zlog
/mdos /
sbyin sreg gi sgo nas zlog pa rnams nyams su len pa la /
gong du bshad pa'i sgrub pa pos 'di sgrub pa'i bsam pa ni /
dgra bgegs sogs dmigs yul rnams yang dag pa'i lam la dkri bar bya'o snyam pa'i gzhi dus kyi bsam pa snying rje byang chub kyi sems las de dus kyi kun slong zhe sdang gi dpa' gding dang ldan pas bsgrub par bya ba la bsham bkod dang /
cho ga'i chings gnyis las /
dang po gshom ni /
sgrub khang gi phyogs gang bder stegs bu bkod legs pa rim pa gsum ldan gyi dang por /
yi dam lha'i 'das gtor /
chos srung dang /
gter srung spyi /
gzhi bdag rnams kyi mchod gtor dang /
rim pa gnyis pa'i dbus su dpal gtor dmar po pad 'dab bzhi pa /
de'i
g.yas g.yon du snod bzhir rgyal po sde bzhir ri rab bang rim bzhi re'i steng yul 'khor srung la dkar zlum lha bshos kyi dbyibs ut+pal gyis mtshan pa /
'phags skyes por gru bzhi sngon po mkhar thabs ral gris mtshan pa /
spyan mi bzang la dmar zlum pad 'dab bzhi pa sbrul rigs lngas dkris pa /
rnam thos sras la ser po khang pa sum brtsegs can bya /
de'i g.yas mthar snod du gru gsum dmar po /
de'i phyogs bzhir rgyal chen bzhi la /
shar du dkar zlum /
lhor gru gsum nag
/nub tu zla gam dmar /
byang du gru bzhi ser /
de dag gi bar mtshams su phyogs skyong bcu gcig la shar stod du gtor zlum ser po dang shar smad du gtor zlum dkar po /
shar lhor gtor zlum dmar po /
lho dang lho nub tu gru gsum nag po re /
nub kyi g.yas g.yon du dkar zlum re /
nub byang dang byang dang byang shar gsum du gtor zlum nag po re /
de'i phyi rol mdun phyogs su lha brgyad la dkar zlum brgyad /
g.yas su klu brgyad la klu bshos rgyab yol ma klu sman gyis bran pa brgyad /
rgyab tu gza' brgyad la nyi mig spen pa sgra gcan bzhi la gru gsum dmar po re dang /
zla lhag phur sangs bzhi la dkar zlum re ste brgyad /
g.yon du gnod sbyin brgyad la dkar zlum lto ldir ba brgyad /
de'i phyir rgyu skar nyer brgyad la dkar zlum bcu bzhi dang dmar zlum bcu bzhi ste nyer brgyad /
de'i mthar gnod sbyin lnga la dkar zlum lto ldir lnga /
de dag gi phyir mtheb kyus bskor ba'o //
g.yon mthar snod du sgo srung bzhi dang 'phrang srung bzhi'i gtor ma dbus su thang lha la gnyan gtor gru bzhi dkar po /
mdun du dmu bshos dmar po lug nag snying dang 'bras lug gis brgyan pa /
g.yas su dkar gsum mngar gsum klu sman rnams kyis bran pa'i klu bshos dkar po rgyab yol ma /
rgyab tu bdud bshos nag po rtse gug nam mkha' dkar po phug ron sgro spus brgyan cing rgyang bu yungs dkar btsugs pa /
g.yon du 'brang rgyas mar gyis byugs pa /
zur bzhir 'phrang srung bzhi la bshos bu gru gsum dmar po bzhi rnams kha zas sna tshogs kyis brgyan pa dkar mo lag g.yas dang bcas pa /
gtor gdugs gtso bo dang dpal mgon bdun cu mthing ga
/rgyal chen bzhir rang mdog
/sgo 'phrang srung mar mda' dar me long dang bcas pa /
rim pa gsum par skong gtor dang /
g.yas g.yon du sman raka
/mdun du thun mthar 'bul ba'i gtor ma dang chad tho brtan ma /
phyi nang gi mchod pa dang bcas pa bsham mo /
!
/de'i mdun gyi phyogs gang bder thig tshon gyi cho ga spyi ltar byas te ri rab gling bzhi gling phran lcags ri dang bcas pa bris pa'i dbus su many+dzi la lcags snod du 'bru sna'i ngar phye bdud rtsi lnga chang gis bran pa dang khrag gis sbags pa'i zan las /
ri rab bang rim bzhi gling bzhi gling phran dang bcas pa'i steng du gtso bor gru gsum gcig la phyogs bzhir gru gsum bzhis bskor ba rdo rje rtse lnga'i rwa gdengs pa lta bu bya /
bang rim bzhi la gru gsum chung ba brgyad brgyad de brgyad tshan bzhi dang gling bzhi gling phran bcu gnyis la re re bkod pa logs rnams su mtshe yungs rtsang sha dum bkal ba /
mtha' skor du rtsang srin mo 'gros su btsugs pa la rgyu ma'i lda ldi bkal ba gtor gdugs nag po rtse gsum me long dang bcas pas brgyan pa rngam brjid dang ldan pa bshams /
many+dzi'i 'og tu 'brub khung dug khrag gis byugs pa'i nang du mi rta'i ling+ga man ngag ltar bris la ming rus bkod /
dgug gzhug lha dbye rnams byas la tshon skud kyis bcings te bag zan gyi ling+ga'i nang du bcug pa re nag dug khrag gis byugs pas kha bcad /
thun thag snying ga nas drangs te steng gi gtor mar gtod /
phyogs mtshams brgyad du dar gyi rgyal mtshan brgyad gzug
/phyogs bzhir rgyal chen bzhi'i gtor mar so so'i sku tsaka rang mdog dang mthun pa'i gtor gdugs btsugs pa bkod /
steng nas bla re ljang gu phub /
mtha' skor du mchod pa rnams kyang bshams te gtor zlog gi bshams so /
!
/de dag gi g.yon lta bur mdos gdan phying dkar bting ba'i khar 'bru sna gcal du bkram /
de'i steng an star sman spos byugs pa la 'bru sna'i zan dang sa 'jim rnams la rin po che sna tshogs brdar phye bsre /
byin rlabs spyi ltar byas pa la gdan rim pa nyis brtsegs kyi steng ma'i steng ri rab bang rim bzhi pa kha bad can bum pa zlum po bre dang bcas pa shar dkar /
lho ser /
nub dmar /
byang ljang /
bre dkar /
bum pa ser po /
de'i mtha' skor du gling bzhi gling phran lcags ri dang bcas pa bya /
bum pa'i rtser tshangs pa'i sku dang nam mkha' dmar ser /
mda' ser ltong sngon /
rgyang bu sna lnga dang gdugs khang bzang rtse rgyan dang bcas pas mdzes par byas pa btsug
/bang rim dang po'i shar du /
nam rgyang dang mda' 'phang dkar po ste /
mda' dang rgyang bu thams cad nam mkha' la 'gre shes par bya /
shar lho dmar skya /
lhor smug nag
/lho nub tu sngo skya /
nub tu dkar po /
nub byang du dud kha /
byang du ser po /
byang shar du dkar skya thal mdog
/de'i shar stod du steng gi nyi ma ser nag
/shar smad du zla ba la dkar po /
nub smad du sa bdag la ser po rnams /
rim pa de bzhin du phyogs skyong gi sku yang bris pa'i tsaka li byas la bkod de /
bum pa la tshangs pa dmar ser gdong bzhi pa 'khor lo 'dzin pa ngang pa la zhon pa khros pa'i bzhin can /
shar nas rim bzhin brgya byin dkar po rdo rje 'dzin pa glang po che la zhon pa /
me lha dmar skya drang srong gi cha byad can me hom 'dzin pa ra skyes la zhon pa /
gshin rje smug nag be con 'dzin pa ma he la zhon pa /
srin po sngo skya ro langs zhon pa ral gri can /
chu lha dkar po chu srin la zhon pa sbrul zhags can /
rlung lha dud kha sha ba la zhon pa ba dan can /
gnod sbyin ser po rta la zhon pa dbyug tho can /
dbang ldan thal skya glang po'i gdong can glang chen la zhon pa rtse gsum can /
nyi ma ser nag shing rta la gnas pa nyi ma 'dzin pa /
zla ba dkar po shing rta la gnas pa zla ba 'dzin pa /
sa lha ser po bum pa thogs pa phag la zhon pa ste thams cad khro gtum can no /
!
/bang rim gnyis pa'i shar dbus su dkar po /
lho dbus su sngon po /
nub dbus su dmar po /
byang dbus su ljang gu ste rgyal chen bzhi 'o //
sku yang yul 'khor srung dkar po
pi waM 'dzin pa /
'phags skyes po sngon po ral gri
/spyan mi bzang dmar po sbrul zhags /
rnam sras ljang gu be con dang ne'u le 'dzin pa'o //
lha chen brgyad la shar stod du dmar po /
shar smad du mthing ga
/lho stod du ljang gu
/lho smad du dmar po /
nub stod du dkar po /
nub smad du dmar po /
byang stod du smug nag
/byang smad du ser nag go
/sku yang /
dbang phyug dmar po rtse gsum dang dug sdong 'dzin pa seng ge la zhon pa /
khyab 'jug sngon po 'khor lo 'dzin pa gser sbrul la zhon pa /
b+h+riM gi ri ti ljang gu pi waM 'dzin pa rta la zhon pa /
dga' byed dbang phyug dmar po mda' gzhu can glang po la zhon pa /
gzhon nu karti ka dkar po bum pa 'dzin pa khyim bya dkar po la zhon pa /
tshogs bdag dmar po dbyug tho 'dzin pa byi ba sngon po la zhon pa /
legs ldan smug nag beng 'dzin pa ro langs la zhon pa /
stobs bzang ser nag rin po che 'dzin pa glang chen la zhon pa'o /
!
/bang rim gsum par klu chen brgyad la /
shar du ser /
shar lhor dmar /
lhor sngo /
lho nub tu dmar /
nub tu ser /
nub byang du ljang /
byang dang byang shar du dkar po re'o //
sku ni /
mtha' yas ser po nor bu 'dzin pa /
'jog po dmar po ut+pal dmar po /
stobs rgyu sngon po sprin nag
/rigs ldan dmar po rin po che'i sdong po /
nor rgyas kyi bu ser po rin po che'i phreng ba /
dung skyong ljang gu dung dkar /
pad+ma dkar po pad dkar /
pad+ma chen po sbrul dkar 'dzin pa /
kun kyang stod mi la sbrul mgo bdun gyi gdengs ka'i sbrul rnams kha gdangs shing lce brkyang ba smad sbrul du 'khyil ba'o /
!
/bang rim bzhi par gza' chen brgyad la /
shar dkar /
lho sngo /
nub dkar /
byang ser /
shar lho dmar /
lho nub tu dud kha /
nub byang du nag po /
byang shar du dmar po 'o //
sku ni /
pa sangs dkar po pad dkar 'dzin pa /
phur bu sngon po po ti 'dzin pa /
zla ba dkar po ku mud /
lag pa ser po ut+pal /
mig dmar dmar po me tog dmar po /
sgra gcan dud kha bum pa /
spen pa nag po be con 'dzin pa /
nyi ma dmar po tshon 'khor bsnams pa'o //
gdan 'og mar /
rgyu skar nyer brgyad la /
shar du dkar po bdun /
lhor sngon po bdun /
nub tu dmar po bdun /
byang du ljang gu bdun /
gnod sbyin gang ba bzang po la shar du ser po /
lhor nor bu bzang po dkar po /
nub tu 'brog gnas la nag po /
byang stod du ha ri ka la dmar po /
byang smad du pany+tsi ka la khong ljang 'ja' ris can /
sku ni /
smin drug mdog dkar rna cha 'dzin pa bum pa bsnol ba'i gdan can /
snar ma dkar po rna cha 'dzin pa glang po che la zhon pa /
mgo mdog dkar gdu bu 'dzin pa sha ba la zhon pa /
lag dkar po dpung rgyan 'dzin pa sbrul mgo bdun pa la gnas pa /
nabs so mdog dkar rgyal mtshan 'dzin pa pad+ma la gnas pa /
rgyal dkar po nor bu 'dzin pa bum pa la gnas pa /
skag dkar po ba dan 'dzin pa bya rog la zhon pa ste /
shar skar bdun dkar po lha mo khros pa'i cha lugs can /
mchu sngon po nyi ma 'dzin pa gser gyi khri can /
gre sngo
dmar pad+ma 'dzin pa pad+ma dmar po la gnas pa /
dbo ljang gu rnga yab 'dzin pa lha rdzas dar gdan la gnas pa /
me bzhi sngon po mu khyud 'dzin pa glang po che la zhon pa /
nag pa sngon po nor bu 'dzin pa rma bya'i gdan can /
sa ri sngon po nor bu 'dzin pa shing rta la gnas pa /
sa ga sngon po nor bu 'dzin pa rta dkar po'i khri la gnas pa ste lho skar bdun sngon po 'o //
lha mtshams dmar po pad+ma 'dzin pa bya nag la gnas pa /
snron mdog dmar pad+ma 'dzin pa 'bol gdan la gnas pa /
snubs dmar po pad+ma 'dzin pa rus sbal la gnas pa /
chu stod mdog dmar pad+ma 'dzin pa phub kyi gdan la gnas pa /
chu smad mdog dmar pad+ma 'dzin pa bud med kyi bal bskur la gnas pa /
gro bzhin dmar ser pad+ma 'dzin pa gser khri can /
byi bzhin dmar ljang pad+ma 'dzin pa glang chen ser po'i khri can te /
nub skar bdun dmar po 'o //
mon gre ljang khu ut+pal bsnams pa 'bol gdan can /
mon gru ljang khu ut+pal bsnams pa glang po che'i gdan /
khrums stod ljang khu ut+pal bsnams pa gser gyi khri can /
khrums smad ljang khu ut+pal bsnams pa rin po che'i khri can /
nam gru ljang khu ut+pal bsnams pa khyung la gnas pa /
tha skar ljang khu ut+pal bsnams pa mi'i gdan can /
bra nye ljang khu ut+pal bsnams pa 'khor lo'i gdan can te /
byang skar bdun ljang gu thams cad ut+pal 'dzin pa'o //
gang ba bzang po ser po be con dang bum pa 'dzin pa /
nor bu bzang po dkar po rtse gsum ba dan can 'phyar zhing g.yon ne'u le /
'brog gnas nag po mdung dar dang ne'u le /
ha ri ka dmar nag mdung thung dang gri so gcig pa /
pany+tsi ka ljang nag khang brtsegs dang ral gri 'phyar ba lnga ka'ang go khrab can rang mdog dang mtshungs pa'i rta la zhon pa khro zhing rngam pa ste /
de ltar de rnams las nyi zla gnyis gzugs dang gnas tha dad yin yang steng phyogs skyong ba yin pas gcig tu byas te mgon po bdun cu rtsa gnyis zhes grags so //
lha 'di thams cad khro bo kho na yin no //
phyi'i lcags ri la 'khor lha srin sde brgyad la nam mkha' rgyang bu sna tshogs dang shing ris yul mkhar ris pho tang mo tang mda' 'phang gri mdung sogs gang 'byor /
zur bzhir rgyal mtshan dang 'phan /
gling bcu gnyis la'ang phyogs mdog gi nam mkha' rgyang bu mda' 'phang shing ris sogs bkod /
ri rab nang gru gsum logs mdun bstan du byas pa'i nang mi dang rta'i ling+ga'i mthar /
mi nor dmag dpung thams cad mgon po khyed rnams kyi zas skal du gtad do //
srog chod dbugs longs /
rang gshed rang la phob /
stobs dang nus pa choms /
mdun jus rlung la skur /
dgra dpung choms /
gros ra thor /
nang 'thab tu chugs /
mi rung ba sna dgu thongs la phyir zlogs /
zhes dmod mo gang dgos dang ming rus bla dwags dang bcas pa gnad dang ldan pa brgya las mi nyung ba bris la gdug pa'i rdzas kyis byugs /
rang gi dri ma rnams sbyang bkrus kyis dag par byas nas dmigs bya dgug cing gzhug la lha dang dbral ba byad thag gis bcings te bcug
/thun lam dang las sbyor skabs 'don bde ba'i bca' ga bya'o //
ri rab kyi steng
bum pa'i khar phyag rdor gyi dpal gtor dmar po pad 'dab bzhi pa /
bum pa'i mdun dang g.yas g.yon du tshangs pa dang nyi zla la gtor zlum rtse mo zur gsum pa re /
bang rim gong mar gtor zlum gong 'dra brgyad dang /
nub smad du sa bdag la gcig ste thams cad dmar po /
bang rim gnyis pa'i phyogs bzhir rgyal chen bzhi la mkhar thabs kyi khar rtse mo zur gsum bzhogs pa phyogs kyi mdog mtshungs dang /
phyogs mtshams su lha brgyad la dkar zlum re /
bang rim gsum par klu brgyad la klu bshos sbrul dkris brgyad /
bang rim bzhi pa la gza' bshos brgyad /
gdan khri'i rgyu skar la gru gsum dmar po nyer brgyad /
gnod sbyin lnga la gru gsum dmar po lnga /
changs bu gyen slangs ting lo mtheb skyus bskor ba /
klu la dkar gsum mngar gsum /
gzhan rnams la sha khrag gis brgyan no //
de dag gi mtha' skor du /
gos dar /
snam ras /
zas sna /
'bru sna /
rin po che'i sna /
sman spos /
btsod zhun /
rgya skyegs sogs la chas lung chas gang 'dzom bkod /
mdun du rgya phor /
bse phor /
gser skyogs dngul skyogs rnams mar gyi ze prog gis brgyan par /
ma da na gser dang sbyar ba'i gser skyems /
dkar skyems /
mngar skyems ja dang /
phye mar /
mtha' skor byang shar du mtshams 'dzin gyi me tog nas brtsam ste chu bzhi nyer spyod dang bcas pa'i phyi nang gi mchod pa dang /
khyad par skong gtor ni /
mi lpags kyi g.yang gzhi dngos sam bris pa'i khar gtor ma dmar nag gru gsum mtheb skyus bskor ba ba glang gi dbang po don snying dang zas sna tshogs kyis brgyan pa /
ba dmar zal gyi 'o ma'i yon chab /
glang tshil spar la bton pa'i me tog
/glang tshil gyi gsur dud rgyun mi chad pa'i spos /
glang tshil bzhus pa'i mar me /
glang mkhris khrag zhag g+hi hang sbyar pa'i byug pa /
bag phye las bgyis pa'i zhal zas rnams kyang bsham /
gzhan yang lha dbye'i bya 'ug gi sgro /
bdug rdzas /
dug sna phye gsum /
yungs dkar nag
/ske tshe shang tshe til nag rnams 'dres pa'i thun /
phur bu /
sgrol gri rnams dang /
slob dpon gyi mdun du nang mchod rdor dril DA ma ru g.yab dar nas ze dang bcas pa /
rnga sil rkang dung sogs rol mo'i cha byad /
tshogs 'khor gser skyems ru mtshon sogs nyer mkho'i yo byad mtha' dag ma tshang ba med pa mthong ba brgyud pa'i lag len bzhin 'du bya'o /
!
/gnyis pa cho ga'i chings la /
thog mar bdag gi rnal 'byor ni /
rang gi bsnyen sgrub thems pa'i yi dam gyi lha nyid mchog tu shis mod /
'on kyang 'dir bla ma drag po'i dbang du byas te /
de nyid kyi brgyud 'debs nas brtsam ste bzlas pa'i bar rdzogs par bya ba gzhir bzhag gis /
sgrub pa bdun gsum lta bur dper mtshon na /
bdun dang po'i ring bdag bskyed sngon 'gros /
mchod pa byin rlabs ni /
hU~M/
rnam dag chos dbyings ngang nyid las //
rang byung mchod pa'i phung po ni //
kun bzang mchod pa'i sprin lta bus //
dpag yas nam mkha' gang bar gyur //
oM badzra ar+g+haM/
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da pU dza hoH
zhes dang /
oM AHhU~M ha ho hrIH
zhes brlabs te /
stong pa'i ngang las rin po che zur brgyad pa pad+ma'i lte ba la gnas pa'i dbus su /
bdag nyid yi dam gyi lha khro bo sku che la yan lag rags pa bzod par dka' ba'i gzi brjid can sku'i cha thams cad khro tshogs 'bar ba'i sprin gyis yongs su gtams pa /
bskal pa'i me dpung chen po 'bar ba'i klong na khams gsum dbang du sdud cing srid gsum zil gyis gnon pa /
che btsan 'gran zla thams cad dang bral ba'i dbang phyug chen por gyur pa'i /
shar du d+h+r-iM las yul 'khor srung dkar po zhes pa nas /
'khor tshogs dpag tu med pas bskor ba'o //
de rnams kyi spyi bor oM dkar po /
mgrin par AHdmar po /
snying gar hU~M sngon po rnams kyis mtshan pa dang /
bdag gi thugs ka nas 'od zer 'phros pas de dag gi rtse las khro bo 'dod pa'i rgyal po lcags kyu dang zhags pa thogs pa mang po spros nas rgyal chen bzhi'i snying ga nas drangs te rang dbang med par byon par bsam la /
'bud dkrol brdung bya'i rol mo'i khyad par dang /
spos dkar gyi dud sprin /
dar nag gi g.yab mo /
yi dam gyi snyems pa brtan po'i ngang nas lcags kyu'i phyag rgya dang gdung dbyangs kyi 'gyur ba dang bcas te /
hU~M:
ri rab byang phyogs ro ldan yul :
zhes sogs spyan 'dren dang /
bzhugs gsol /
phyag 'tshal /
mchod pa /
bstod pa /
bshags pa rnams dkyus ltar dang /
de nas bzlas dmigs gsal btab dang /
sngags tshan bzhi so so nas mthar dzaHhU~M A:
zhes btags pa 'bum phrag bzhi bzla bar gsungs shing /
mos sgrub kyi tshe ci nus su bzlas pas dngos nyams rmi lam gang rung du rtags rnams 'byung zhing /
thun mtshams su gtor ma 'bul na /
yi dam lha la rang sngags kyi mjug tu sa pa ri bA ra i dam ba liM ta gr-i h+Nan+tu sogs dang /
rgyal chen bzhi la rang rang gi sngags mjug tu /
ma hA rA dza sogs btags pa lan gsum dang /
rin chen las grub sogs kyis 'bul zhing /
oM badzra ar+g+haM sogs kyis mchod la /
shar phyogs na ni gnas srung po :
zhes sogs kyi phrin las bcol /
de nas las gzhung bzhin tshogs mchod dang /
chos skyong spyi sgos kyi gtor chog dang /
khyad par gter bdag spyi gtor gyi gong du bod kyi sgo srung bzhi dang 'phrang srung bzhi'i gsol ka gtong zhing /
cho ga'i mjug chog rnams kyang mtha' rgyas su bya'o //
de ltar zhag bdun gyi bar du bsnyen cing bsgrubs nas /
sgrub grogs pa gzhan gyis tsha tsha gdab pa /
chu gtor gtong ba /
gser 'od dam pa dang grwa lnga sogs gsung rab sgrog pa rnams sngon du 'gro bas /
nyin tha mar yul khams rgyal chen bzhi'i mnga' 'bangs su gtad de mtha' dmag bsrung ba ni /
thun mtshams kyi gtor mchod 'bul zhing phrin las bcol ba'i bar grub nas /
gang du bsgrub pa'i gnas kyi khang pa dang nye ba'i byang ngos kyi mtshams lta bur tho bzhi'am gcig brtsigs la rgyal chen bzhir mnga' gsol /
mdun du so so'i mchod gtor rgyas par bshams la byin gyis brlab /
bsang sbyang /
stong pa'i ngang las rgyal po chen po yul 'khor srung dkar po pi waM sgreng ba /
'phags skyes po sngon po g.yas ral gri dang g.yon gdan la brten pa /
mig mi bzang dmar po sbrul zhags dang pu ri 'dzin pa /
lus ngan po ser po g.yas rin po ches mtshan pa'i dbyug tho dang g.yon ne'u le 'dzin pa /
bzhi ka'ang so so'i 'khor tshogs dpag tu med pas bskor ba skad cig gis gsal bar gyur /
rang gi snying ga nas 'od zer 'phros pas ri rab kyi phyogs bzhi nas rgyal po chen po sde bzhi 'khor dang bcas pa badzra sa mA dzaHsa spyan drangs /
dzaHhU~M baM hoHsa bstim /
oM d+h+r-iSh+Ta rASh+TA ya swA hA:
oM bi rU D+ha kA ya swA hA:
oM bi rU pAk+ShA ya swA hA:
oM bai shra ma NA ya swA hA:
oM badzra ar+g+haM nas /
shab+da'i bar gyis mchod /
nam mkha' mdzod kyi sngags kyis gtor ma phul zhing /
zab cing rgya che gzigs pa sogs kyis bstod /
phrin las bcol ba ni /
rang yi dam du gsal ba'i spyi bor gu ru pad+ma 'byung gnas bsgoms nas /
hU~M:
lha yi rgyal po chen po 'jig rten mgon :
zhes sogs tshigs bcad lhug gi mthar /
oM su pra tiSh+Tha badzrA ya swA hA:
zhes me tog gi char dbab cing bkra shis brjod la tshogs dang gtor chog rjes rnams bya'o /
!
/de nas bdun gnyis par bdag bskyed sngon du 'gro bas mchod pa byin brlab nas /
bzlas pa dang thun mtshams gtor 'bul mchod cing phrin gsol bar rgyal chen bzhi'i sgrub thabs mchod phrin ltar bya /
de nas gser skyems ni /
raM yaM khaM/
oM AHhU~M ha ho hrIHsa byin brlabs la /
rig 'dzin rtsa brgyud bla ma dam pa dang //
bde gshegs kun 'dus zhi khro rab 'byams lha //
khyad par dbang drag pad+ma'i lha tshogs rnams //
gser skyems 'di bzhes rnal 'byor mthu dpung skyed //
mthu chen rgyal chen bzhi sogs dam can tshogs //
snang srid dregs pa'i sde dpon yab yum sras //
bka' nyan bran g.yog mngag gzhug bcas pa rnams //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di yi yul gzhis gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces phul /
de nas brub khung bsang sbyang /
phaT:
stong pa'i ngang las e las lcags bsregs kyi khang sgrom gru gsum bang rim dgu pa /
kha khyer dog cing gting zab pa /
'og na 'dod chags kyi khrag mtsho khol ba /
logs la zhe sdang gi me rlung 'khrugs pa /
steng na gti mug gi mun pa gtibs pa /
mtshon cha'i char 'bebs shing nad dang dug gi rlangs pa 'phyo ba /
than dang ltas ngan gyi cho 'phrul sna tshogs mi bzad pa 'khrugs pa /
las byed gshin rje'i dmag tshogs seng ge ltar rngams pa /
stag ltar 'phyo ba /
srin po ltar khros pa /
sha za ltar rgyug pa /
rgyob rgyob dang sod sod kyi sgra 'brug ltar sgrog pas gang ba /
srid pa las kyi btson khang drag po de'i nang du nr-i tri dud kha yongs su gyur pa las /
du ruSh+ka'i lha dbang phyug phya sang khra mgo can dang /
'gong po spun dgu
/mtha'i dmag dpon dmag mi 'og rta sna 'dren dang bcas pa rkang lag lcags sgrog gis bsdams shing lus gcer bu rid pa /
mdog nag cing dran pa nyams pa /
mya ngan gyi phyag rgya can bu ga dgu nas rnag khrag 'dzag pa /
gnod byed thams cad 'dus pa'i ngo bor gyur /
ces dmigs bya bskyed la /
bdag dang rgyal po chen po gtso 'khor gyi thugs ka nas sprul pa'i pho nya lcags kyu zhags pa lcags sgrog dril bu thogs pa mang po spros nas dmigs bya rang dbang med par bkug nas ling+ga la thim par bsam zhing /
bden stobs brjod pa /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par mthu chen rgyal po chen po sde bzhi bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas /
zhes sngon du 'gro bas /
bstan dang 'gro ba'i spyi dgra /
khyad par mtha' mi du ruSh+ka yi sder gtogs pa'i rgyal po /
blon po /
dmag dpon /
dmag mi 'og rta sna 'dren dang bcas pa'i bla srog rnam par shes pa rten 'di la mchis par gyur cig
/mthar sngags kyi sham bu nr-i tri badzra ang+ku sha dzaH
dzaHhU~M baM hoH
zhes 'gug bstim nan du bya /
hU~M:
dbye byed las kyi pho nya'i tshogs :
las ngan sdig can dgra bo 'di :
srung zhing skyob par byed pa yi :
ye shes 'jig rten lha yi tshogs :
phrol cig phye zhig rnam par phyes :
mnyam por 'ong ba'i bdud dang sprod :
ces dang /
ma ma trag rak+sha mA ra ya phye phye nr-i tri de ba u tsa ta ya phaT:
ces pa'i bar gyer zhing ling+ga la gu gul sbyar bas bdug cing bya 'ug gi sgro 'thab pas lha dang dbye 'o //
de nas bdag gi thugs ka nas 'od zer ljang gu tsha zhing rtsub pa 'phros pas mdun gyi rgyal chen gtso 'khor gyi thugs kar phog pas /
de dag rab tu khros nas dmigs bya'i ling+ga de dgra bo sde dpung dang bcas par dngos su gsal ba'i sha zos khrag 'thungs nas mgo lus bral bar bsam la /
zhe sdang drag po'i ngar dang ldan pas /
oM d+h+r-iSh+Ta rASh+TA ya /
bi rU D+ha kA ya /
bi rU pAk+ShA ya /
bai shra ma NA ya sa pa ri bA ra dzaHdzaH
dgra bgegs kyi sha khrag srog dbugs la rbad rbad /
dgra bo che ge mo nr-i tri hur thums dzaH
mA ra ya rbad sod /
ces nyer gcig gam bdun gang rigs bzlas pas thun nus ldan du bsgrubs la ling+ga la brabs pas rdul du brlags par bsam mo //
thugs dam bskul ba ni /
hU~M/
thog ma'i rgyal ba kun tu bzang po dang //
zhi khro rab 'byams drug pa rdo rje 'chang //
rdo rje sems dpa' thub dbang bcom ldan 'das //
gsang ba'i bdag po dgyes pa rdo rje dang //
yongs kyi gtso mchog o rgyan thod phreng rtsal //
'jam dpal dpa' bo chos rgyal bod kyi rje //
gsang bdag lo tsA dz+nyA na ku mA ra //
rig 'dzin sprul sku gar gyi dbang phyug rtsal //
blo gros bzang po gzhan phan rdo rje dang //
phrin las lhun grub gter bdag gling pa sogs //
rig 'dzin rtsal 'chang brgyud pa'i tshogs rnams kyis //
drag rtsal stobs kyis nag po'i phyogs rnams 'joms //
mthu stobs dpal ldan bla ma khyed rnams kyis //
bsten cing bsgrubs pa'i srung ma mthu bo che //
bde gshegs sgrub pa'i bstan srung yongs kyi mchog
/dpal ldan rgyal po chen po sde bzhi yis //
bde bar gshegs pa shAkya seng ge dang /
khyab bdag pad+ma rgyal po'i bka' bzhin du //
sangs rgyas bstan pa gnyan po srung ba dang //
bstan la zhugs pa rnams kyang chos 'phel zhing //
mi yi 'jig rten bde skyid ldan pa dang //
hor sog dmag sde'i dpung bcas zlog tu gsol //
lhag par gdung bas mchod cing bsten byed pa //
bdag cag sgrub po 'khor dang bcas pa yi //
'dod pa'i don kun yid bzhin 'grub pa dang //
dgra dang gnod pa zlog pa'i phrin las mdzod //
ces rig 'dzin brgyud pa'i bskul dang /
de nas rgyal chen bzhi 'khor bcas drag tu bskul ba mtshon cha'i 'khor lo 'di bya ste /
hU~M:
dri za yongs la dbang sgyur pa :
zhes sogs nas /
yongs su bsrung ba chen po mdzod :
ces pa'i bar gyis bskul zhing las bcol lo //
thun gtor la dgug gzhug bya /
raM yaM khaM/
stong pa'i ngang las gtor snod dmar gyi dung chen yangs shing rgya che ba'i nang du gtor rdzas dgra bgegs bsgral pa las byung ba'i sha yi ri bo /
khrag gi rgya mtsho /
rus pa'i phung po /
klad zhag gi lbu phreng 'khrigs pa /
dam tshig tu 'os pa'i 'dod yon gyi rnam pa ma tshang ba med pa /
ngo bo zag pa med pa'i ye shes kyi bdud rtsi'i rang bzhin can bsam gyis mi khyab pas nam mkha'i khams gang bar bsam la /
oM AHhU~M/
zhes brlabs la /
oM d+h+r-iSh+Ta rASh+TA ya /
bi rU D+ha kA ya /
bi rU pAk+ShA ya /
bai shra ma NA ya sa pa ri bA ra i daM ba liM ta kha kha khA hi khA hi /
zhes rgyal chen bzhi'i sngags la gtor sngags btags pas lan gsum bsngos la /
hU~M:
ri rab lhun po'i phyogs bzhi na :
zhes sogs kyis dgra phyogs su 'phang /
de nas tshogs mchod dang /
chos skyong spyi sgos dang sgo 'phrang srung ma'i gtor chog
/cho ga'i rjes rim sogs sngar ltar ro //
de ltar bsgrubs nas zhag bdun pa grol rgyu'i nyin /
rgyal chen bzhi'i bzlas pa gtor 'bul mchod gsol yan song ba dang /
gtor ma'i 'og gi brub khung slob dpon gyi mdun du bkod /
gdab las kyi chas dang /
me hom rnams kyang bshams te /
thog mar gser skyems dang /
de nas /
hU~M/
dkyil 'khor kun bdag mchog gsum bla ma dang //
yi dam zhi khro rab 'byams mkha' 'gro'i tshogs /
khyad par bstan srung dam can rgya mtsho rnams //
'khor bcas bdag la dgongs shing gsan du gsol //
snang srid gdod nas chos skur ro gcig la //
ma rtogs sgrib bsal 'gro kun bsgral sems kyang //
dam nyams dgra bos byed du ma ster ro //
rtsa brgyud bla mas gzu dang dpang mdzod cig
/smin grol lam zhugs bskyed rdzogs zab mo'i don //
tshul bzhin nyams blangs dngos grub blang sems kyang //
dam nyams dgra bos byed du ma ster ro //
yi dam lha tshogs gzu dang dpang mdzod cig
/bla med byang chub mchog tu sems bskyed nas //
'gro la phan bde'i dga' ston spel sems kyang //
dam nyams dgra bos byed du ma ster ro //
dpa' bo mkha' 'gros gzu dang dpang mdzod cig
/tshe 'di blos btang dben pa'i gnas rnams su //
bde chen byang chub sgrub par sems na yang //
dam nyams dgra bos byed du ma ster ro //
dam can chos skyong gzu dang dpang mdzod cig
/ma nyes ma lan ye shes lha yi tshogs //
sdig can las ngan bstan pa'i spyi dgra 'dis //
sangs rgyas bstan bshigs dkon mchog dbu 'phang dmad //
bla ma'i thugs dkrugs dge 'dun sde la brnyas /
khyad par rnal 'byor bdag cag 'khor bcas la //
ri ltar brjid cing rtsang ltar 'dzugs pa dang //
mdun nas sgug cing rgyab 'ded zur nas gsod //
lus kyis rdung rdeg dkor rdzas rku zhing 'phrog
/ngag gi ya gas gzhan gyi nus mthu bsgul //
yid kyis bsam ngan dug ltar g.yo byed pas //
snga dgra lag bdar phyi dgra yid sems dang //
da dgra bdo ba'i dgra bgegs gar gnas kyang //
dpal ldan mgon po bka' nyan 'khor bcas kyis //
skad cig 'dir khug mngon spyod las mdzod cig
/ces gzu dpang gsol /
de nas brub khung bskyed pa /
sprul pa spro ba /
dgug bstim /
lha dbye rnams sngar ltar byas nas /
thun rdzas kyis brab cing /
hU~M:
dpal ldan mgon po 'khor bcas kyis :
pho nyar mngags pa thun gyi bdag :
dgra bgegs sgrol phyir las la ya :
sna tshogs drag po thun gyi rdzas :
glog ltar 'khyug cing thog ltar 'beb :
dgra bgegs lus sems 'ben la ya :
zhes pa'i mthar /
oM d+h+r-iSh+Ta rASh+TA ya /
bi rU D+ha kA ya /
bi rU pAk+ShA ya /
bai shra ma NA ya sa pa ri bA ra dzaHdzaH
dgra bgegs kyi sha khrag srog dbugs la rbad rbadaH
dgra bo r+n+r-i tri hur thums dzaH
mA ra ya rbad sod /
ces thun sna tshogs kyis brabs pas dam can gyi dmag tshogs nad mtshon dug gi char chen po dgra bo'i steng du phab pas thal ba bzhin du brlags par bsam zhing /
hU~M/
dpal chen stobs po che yi bkas //
nga ni sgrol ging chen po ste /
khams gsum skye 'gro'i srog gi bdag
/rgyal chen sde bzhi bran du khol //
sprul pa'i khro bo mi bsrun pas //
rab 'byams zhing khams thams cad khyab //
las ngan gdug pa'i dgra dang bgegs //
gar yang bros pa'i sa med kyis //
da lta nyid du bsgral bar bya //
ye shes 'bar ba'i mtshon cha 'dis //
btab na lha yang brlag 'gyur na //
dgra dang bgegs la smros ci dgos //
thal ba bzhin du brlag par bya //
sarba sha trUM mA ra ya rbad /
ces rang nyid yi dam gyi snyems pa brtan pos tshe khrus kyi dgongs pa dang ldan pas /
phur bu gdab cing sgrol gris gtubs te sha khrag 'dod yon gyi phung po zad mi shes par spel la /
hU~M/
mthu chen bstan srung rgyal po sde bzhi dang //
sprul pa yang sprul bka' nyan pho nya'i tshogs //
dgra bo'i srog dbugs bla tshe sha khrag mdangs //
don snying rus pa rkang mar zhag dang bcas //
lhag ma med par zhal gdangs nang du btab //
gdug pa'i sbyor ba thams cad rgyun chod cig
/ma hA mAM sa rak+ta tsit+ta ba su ta kiM ni ri ti go ro tsa na kha kha khA hi khA hi /
zhes sgrub gtor sogs gtor ma thams cad la bran /
'di skabs zan ling gi snying gar bcug pa'i shog ling yang hom nang du mer bsregs pa rnams kyi khyad par las gzhan tshogs gtor sogs las rjes kyi bya ba rnams ni gong bzhin no /
!
/de nas bdun gsum par yi dam gyi bdag bskyed bzlas pa grub kyi bar sngar ltar btang nas /
mchod gtor dang mdos yas rnams byin gyis brlab pa ni /
bdag lhar gsal ba'i thugs ka'i hU~M las yi ge raM yaM khaM gsum spros te /
hU~M las raM 'phros 'od du zhu /
mer 'bar bas mdos kyi dngos 'dzin bag chags mtshan ma rnams bsregs /
raM dz+wa la maN+Da la raM/
hU~M las yaM 'phros 'od du zhu /
rlung du gyur pas mdos kyi dngos po bag chags ngan pa thams cad gtor /
yaM ba yu maN+Da la yaM/
hU~M las khaM 'phros 'od du zhu /
chur gyur pas mdos kyi dngos po dang rnam par rtog pa ma lus bkrus /
khaM dza la maN+Da la khaM/
zhes 'bru gsum gyis sbyangs la /
sngags drug phyag drug gis byin gyis brlab pa ni /
thal mo khong stong snying gar sbyar ba chos nyid rnam dag gi rgyas /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
zhes brjod pas rdzas rnams rang bzhin gyis rnam par dag pa'i stong pa nyid du gyur /
thal mo khong stong sor rtse sprad pa tshig zur bcags nas smin mtshams su bzhag pa nam mkha' mdzod kyi rgyas /
na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
'dod pa'i yon tan lnga zad mi shes pas nam mkha' gang bar gyur /
thal mo sbyar ba kha phyir skyed mthe bong gnyis bsnol te kha'i thad kar 'jog pa thab sbyor gyi rgyas /
oM badzra a mr-ita kuN+Da lI ha na ha na hU~M phaT/
yo byad thams cad bdud rtsi'i rgya mtshor gyur /
g.yas rdo rje khu tshur brkyangs pa'i mdzub mo sgreng /
g.yon sa gnon bya ba rgya chen shugs ldan gyi rgyas /
oM na maHsarba ta thA ga ta a ba lo ki te oM sam+b+ha ra sam+b+ha ra hU~M/
yo byad thams cad so so'i bsam pa dang mthun par gyur /
g.yas rdo rje khu tshur snying gar bcang /
g.yon mchog sbyin gyis snod 'deg tshul ye shes skar mda'i rgyas /
oM dz+nyA na a ba lo ki te na maHsa man+ta s+pha ra Na rasmi b+ha ba sa ma ya ma hA ma Ni du ru du ru hr-i da ya dz+wa la ni hU~M/
yo byad la mgron rnams 'thab rtsod med par spyod par gyur /
lag gnyis sor mo nang du bsnol ba'i mkhrig ma sbyar ba mthe bong gnyis gshibs te sgreng ba spyi bor 'jog pa dbang bsgyur 'khor lo'i rgyas /
na maHsa man+ta bud+d+ha nAM gra he shwa ri pra b+hany+dz+yo ti ma hA sa ma ye swA hA/
mgron rnams thams cad bdag gis dbang du gyur par bsam zhing sngags dang phyag rgya gsum gsum byas la phyag rgya 'grol ba na se gol bya /
'bru lngas spel ba ni /
oM b+h+rU~M trAM hrIHAH
zhes lan gsum brjod la /
oM las ye shes lnga dang ldan par gyur /
b+h+rU~M las rin po che'i gzhal yas khang dang ldan par gyur /
trAM las 'dod pa'i yon tan lnga dang ldan par gyur /
hrIHlas gsung dbyangs yan lag drug cu dang ldan par gyur /
AHlas bza' btung bdud rtsi'i rgya mtsho dang ldan par gyur /
gzugs brnyan rnams srog chags dngos su gyur te /
lus mdzes shing lta na sdug pa /
ngag snyan pa /
yid dwangs pa /
lag na 'dod yon lnga'i rdzas thogs nas /
re re la yang mang po bsam gyis mi khyab pa 'phros nas /
rgyal ba rgya mtsho /
snang srid ma mo /
rigs drug sems can dang /
bu lon lan chags kyi bdag po snang srid lha 'dre thams cad re re la yang /
mdos gling bzhi ri rab skye 'gro sems can 'dod yon gyi bye brag bsam gyis mi khyab pa so so'i spyod yul dang mthun par 'char zhing thob par bsam la /
na mo /
bdag gi bsam pa'i stobs dang ni //
de bzhin gshegs pa'i sbyin stobs dang //
chos kyi dbyings kyi stobs rnams kyis //
rnam bzhi'i mgron la mchod pa dang //
sems can rnams la phan gdags phyir //
don rnams gang dag bsam pa kun //
de dag thams cad ci rigs pa //
thogs pa med par 'byung gyur cig
/ces bden stobs kyang brjod do //
de nas mdos kyi bskyed 'dren bstim bzhugs mchod bstod 'dod gsol bzlas pa rnams skong gso bdud dpung kun 'joms bzhin bya ste /
mdun gyi nam mkhar b+h+rU~M las gzhal yas khang //
phyi ni rin chen lnga dang nang thod pa //
tshar gsum gyis brtsigs gru bzhi sgo bzhi rgyan //
rta babs mtshan nyid thams cad yongs rdzogs pa'i //
dbus su pad+ma nyi ma zla ba'i gdan //
nyon mongs bdud dang du ru ka yi lha //
bdud po dbang phyug phya sangs khra mgo can //
sbrul gyi mjug ma mgo g.yas gan rkyal steng //
yi ge hU~M yig mthing nag khra thabs babs //
de las skad cig khro rgyal stobs po che //
mthing nag 'bar ba khro tshul dkar dmar zhal //
zhes sogs /
lha bskyed /
spyan 'dren /
phyag 'tshal /
bstim bzhugs /
mchod pa /
bstod pa /
gdod gsol /
bzlas pa'i mthar /
oM badzra ar+g+haM sogs kyis mchod /
thugs dam skong gso ni /
hU~M/
rtsa brgyud bla ma rnams kyi thugs dam bskang //
zhes pa nas /
gtan nas zlog pa'i phrin las mdzod //
ces skong ba'i rdzas su gyur pa mtha' dag 'bul /
de nas gser skyems ni /
gong gi nyin snga ma rnams ltar phul la /
glud yas kyi 'phyong gtang bar 'dod na /
hU~M/
rnal 'byor dbang phyug bdag cag gis //
dka' dgu bsags nas mthun dgu bsdebs //
dka' ba mi las btsal ba'i mdos //
sra ba brag las brkos pa'i mdos //
rdzas dang yas kyis gzhi bzung nas //
sngags dang phyag rgyas byin gyis brlabs //
ting 'dzin dag pas 'dod dgur bsgyur //
bcas bcas de ni brdar brdar nas //
skyes pa dmag la chas pa 'dra //
btags btags de ni brgyan brgyan nas //
na chung bag mar chas pa 'dra //
bris bris de ni bkod bkod nas //
stag gzig tshang nas thon pa 'dra //
snang srid lha 'dre thams cad kun //
srid pa'i mdos chen 'di la gzigs //
'phan gdugs nam rgyang gur la ltos //
za 'og gur khyim phub pa 'dra //
shis ris mang po bris la ltos //
'jig rten snang srid mkha' la shar //
mda' 'phang mang po 'khrigs la ltos //
mkha' la 'ja' tshon 'khyil pa 'dra //
ri rab gling bzhi gling phran bcas //
mthun pa'i rdzas dang yas kyis bskor //
lha srin dam rdzas gnyan po bsags //
de lta bu yi mdos chen 'di //
bdag dang rgyu sbyor 'khor bcas kyi //
tshe dang srog gi glud du 'bul //
yul dang mkhar gyi glud du 'bul //
nor dang rdzas kyi glud du 'bul //
chag chen nyam nga zlog tu gsol //
bcol pa'i las rnams sgrub par mdzod //
ces brjod //
de nas tshogs byin rlabs nas lhag ma'i bar las gzhung bzhin   (nam skong gso'i gzhung bzhin /)song nas /
hU~M:
phyag na rdo rje'i bka' nyan pa :
stong gsum mi mjed 'jig rten na :
zhes sogs mdos bsngo gzhung bzhin mjug bar gyer /
de'i nang sde tshan re re'i mtshal rtags   (sam g.yung rtags /)kyi mtshams su /
bka' yi mdos chen 'di bzhes la :
zhes pa kun la 'jug go
/de'i mthar nyin re bzhin mdos bsngo'i rjes su mdos kyi ri rab nang gi ling+ga la dmigs bya phaT/
stong pa'i ngang las mdun gyi mdos gzhi'i 'og tu e las lcags bsregs kyi sogs gong bzhin /
ngo bor gyur /
ces bskyed la /
pho nya spro ba ni /
rang gi thugs ka nas yi ge dzaHhU~M baM hoHgrangs med pa 'phros pas khro bo lcags kyu zhags pa lcags sgrog dril bu thogs pa dpag med du gyur te /
de dag gis dgra bgegs gang yin de'i snying ga nas lcags kyus bzung /
mgrin pa nas zhags pas bcings /
yan lag lcags sgrog gis bsdams /
dril bus rgyab nas phul nas ling+ga la thim par bsam la /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin rnams kyi bka' bden pa dang /
chos nyid gdod nas stongs kyang chos can rgyu 'bras bslu ba med pa'i bka' bden pa dang /
khyad par du bcom ldan 'das 'jigs byed 'bar ba khro bo'i rgyal po stobs po che'i lha tshogs 'khor dang bcas pa rnams kyi bka' bden pa dang /
dpal mgon mthu stobs kyi dbang phyug yul 'khor srung /
btsun mo las kyi mkha' 'gro chen mo bzhi /
sras mchog rgyal po chen po rnam gsum /
gtsang rigs kyi dpal mgon bdun cu rtsa gnyis /
dri za bye ba 'bum sde /
srin po drug khri bzhi stong la sogs pa 'khor dang bcas pa rnams kyi bka' bden pa dang /
bden pa chen po'i byin gyi rlabs kyis /
spyir sangs rgyas kyi bstan pa bshig pa /
dkon mchog gi dbu 'phang dmod pa /
dge 'dun gyi sde dkrug pa /
skye bo yongs la dmod pa /
ban bon yongs la 'tshe ba /
srung ma gnyan po khyad du gsod pa /
mthu bu lon bzhin du snyog pa /
dgra bgegs nyams pa bdun ldan bsgral ba'i zhing bcur gyur pa thams cad dang /
khyad par du mtha' mi du ru ka yi sder gtogs pa'i rgyal po /
blon po /
dmag dpon /
dmag mi 'og rta sna 'dren dang bcas pa'i bla srog rnam par shes pa rten 'di la mchis par gyur cig
/r+n+ri tri badzra aM ku sha dzaH
dzaHhU~M baM hoH
pra be sha ya phaT/
A be sha ya AH
zhes 'gug bstim byas la /
hU~M:
dbye byed las kyi pho nya'i tshogs :
las ngan sdig can dgra bo 'di :
srung zhing skyob par byed pa yi :
ye shes 'jig rten lha yi tshogs :
phrol cig phye zhig rnam par phyes :
mnyam por 'ong ba'i bdud dang sprod :
ces dang /
ma ma trag rak+sha mA ra ya phye phye nr-i tri de ba u tsa ta ya phaT:
ces lha dang dbye /
de nas thun sngags ni /
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
ces dang /
in+d+ra ya :
ag+na ya :
ya mA ya :
nai ri ta ya :
ba ru NA ya :
bA ya be :
ku be rA ya :
I sha nA ya :
sUr+Ya tsan+d+ra ya :
pa ti b+hU mi :
oM d+h+r-iSh+Ta rASh+TA ya :
bi rU D+ha kA ya :
bi rU pAk+ShA ya :
bai shra ma NA ya :
oM ru i a b+h+rika hU~M/
oM a nan+ta :
tak+Sha ka :
karko Ta :
b+ha la sa ta :
ba su kI:
shang+kha pA la :
pad+ma :
ma hA pad+ma :
oM shu kra ye :
shre ka :
som :
nu tra ya :
ta ra Ni :
a b+hi ta ye :
da ri na su ta :
gra ha pa ra ye swA hA:
a ti ta ye :
oM nak+Sha tra ya hU~M:
dza la dza la :
de la de la :
oM pur+Na b+ha dra ya :
ma Ni b+ha dra ya :
gu h+ya s+d+ya na :
pany+tsi ka :
ha ri ka :
sarba duSh+TAn sarba big+h+nAM hrI dza :
mA ra ya phaT:
zhes pa ste sngags tshan gnyis ka'i sham bur /
ru choms tsit+ta la hur thums dbang po rtsa lag sdoms /
dmag dpung mA ra ya rbad srog la myog satwaM b+ha ya nan /
zhes sbrel ba ci nus bzlas te thun rdzas la sngags shing ling+ga la yang brab bo //
de nas thun gtor la dmigs bya dgug bstim byas la sngar bzhin byin gyis brlabs te /
hU~M/
ri rgyal lhun po'i shar phyogs na //
pho brang chen po spos ngad ldan //
zhes sogs kyis bskul zhing gtor ma dgra phyogs su 'phang ngo //
de nas spyi sgos chos srung gi gtor chog dang cho ga'i rjes rim rnams sogs sngar ltar ro //
de ltar sgrub zhag rdzogs pa'i nub tha ma'i nyin /
spyi sgos kyi gtor chog skong gso rnams gser skyems kyi sngon du byas la /
de nas gser skyems skabs 'dir mi byed par bzhag la mdos 'phyong nas rim bzhin mdos bsngo ba'i rjes bar nyin bzhin ltar song ba dang /
mdos nang gi ling+ga rnams brub khung du gcer ba rang gi mdun du bkod /
lcags snod lta bur tshon gyis chos 'byung mthing nag gru gsum bris pa'i khar dug shing tsher ma can gyi hom gru gsum pa brtsigs /
gzhan yang gdab kha'i chas bya 'ug gi sgro
/thun rdzas /
phur bu /
sgrol gri
/sbyin sreg gi yam shing dang mar nag bsreg rdzas sogs tshogs par byas la /
thog mar gser skyems nyin snga ma ltar 'phul la /
hU~M/
dkyil 'khor kun bdag mchog gsum bla ma dang //
zhes sogs sngar ltar gzu dpang gsol /
de nas dmigs bya bskyed pa /
pho nya spro ba /
dgug bstim /
lha dbye rnams gong bzhin gyi rjes su /
hU~M:
dpal ldan mgon po 'khor bcas kyis :
pho nyar mngags pa thun gyi bdag :
dgra bgegs sgrol phyir las la ya :
sna tshogs drag po thun gyi rdzas :
glog ltar 'khyug cing thog ltar 'beb :
dgra bgegs lus sems 'ben la ya :
zhes gyer nas /
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
ces dang /
in+d+ra ya :
ag+na ya :
ya mA ya :
nai ri ta ya :
ba ru NA ya :
bA ya be :
ku be rA ya :
I sha nA ya :
sUr+Ya tsan+d+ra ya :
pa ti b+hU mi :
oM d+h+r-iSh+Ta rASh+TA ya :
bi rU D+ha kA ya :
bi rU pAk+ShA ya :
bai shra ma NA ya :
oM ru i a b+h+rika hU~M/
oM a nan+ta :
tak+Sha ka :
karko Ta :
b+ha la sa ta :
ba su kI:
shang+kha pA la :
pad+ma :
ma hA pad+ma :
oM shu kra ye :
shre ka :
som :
nu tra ya :
ta ra Ni :
a b+hi ta ye :
da ri na su ta :
gra ha pa ra ye swA hA:
a ti ta ye :
oM nak+Sha tra ya hU~M:
dza la dza la :
de la de la :
oM pur+Na b+ha dra ya :
ma Ni b+ha dra ya :
gu h+ya s+d+ya na :
pany+tsi ka :
ha ri ka :
sarba duSh+TAn sarba big+h+nAM hrI dza :
mA ra ya phaT:
zhes pa ste sngags tshan gnyis ka'i sham bur /
ru choms tsit+ta la hur thums dbang po rtsa lag sdoms /
dmag dpung mA ra ya rbad srog la myog satwaM b+ha ya nan /
zhes thun rdzas sna tshogs kyis brabs la /
hU~M/
dpal chen stobs po che yi bkas //
nga ni sgrol ging chen po ste /
khams gsum skye 'gro'i srog gi bdag
/rgyal chen sde bzhi bran du khol //
sprul pa'i khro bo mi bsrun pas //
rab 'byams zhing khams thams cad khyab //
las ngan gdug pa'i dgra dang bgegs //
gar yang bros pa'i sa med kyis //
da lta nyid du bsgral bar bya //
ye shes 'bar ba'i mtshon cha 'dis //
btab na lha yang brlag 'gyur na //
dgra dang bgegs la smros ci dgos //
thal ba bzhin du brlag par bya //
badzra rbad tsit+ta khram trig nan e hur thums dzaHmA ra ya rbad /
haM shaM tri trig nan hur thums mA ra ya rbad /
tIr+Ya ka kha thum sUr+Ya pra ti mun tsa thibs du ru ka mA ra ya rbad /
ces bzla zhing phur bus gdab rjes sgrol gris gtubs te bzhag go
/de nas sbyin sreg gi sgo nas zhal bstab bya ste /
oM AHhU~M gis rdzas rnams zag pa med pa'i ye shes kyi bdud rtsi'i rang bzhin du gyur par bltas la /
oM ag+ne dz+wa la raM zhes gdol bshan sogs kyi mes hom sbar /
de nas thab swa b+hA bas sbyang /
chos kun stong pa'i ngang nyid las //
hU~M las drag po'i thab khung ni //
mtshan nyid yongs rdzogs lte ba ru //
pad+ma nyi ma dgra bgegs steng //
bcom ldan khro rgyal stobs po che //
zhal gsum phyag drug 'jigs pa'i sku
/rdo rje zhags pa lcags sgrog g.yas //
satwa re phur bu ral gri g.yon //
zhabs bzhi dgra bgegs steng du bgrad //
'khor du rgyal chen sde bzhi sogs //
btsun mo las kyi mkha' 'gro bzhi //
lha chen brgyad dang klu chen brgyad //
gza' brgyad rgyu skar nyer brgyad dang //
gnod sbyin rnam pa lnga la sogs //
dam can rgya mtsho 'khor bcas gsal //
oM badzra sa ma ya dzaHsa spyan drangs la /
dzaHhU~M baM hoHsa dam tshig pa la gnyis med du bstim /

'bar ba'i zhal du dgra bgegs bsgral pa'i sha khrag rus pa bdud rtsi'i dwangs mar gyur te bstabs pas dgyes pa'i bzhad sgra dang bcas pas gsol bar gyur /
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
sa pa ri bA ra gnod byed ag+ni dz+wa la raM kha kha khA hi khA hi nr-i tri mA ra ya rbad /
ces pa'i sngags kho nas /
yam shing tsher ma can gyi shing las rtsang gzugs dug khrag dang tshil zhun byugs pa dang /
tshil zhun bsres pa'i mar nag
/yungs dkar /
til /
ske tshe shang tshe lan tshwa rnams kyi bsreg rdzas ji ltar rigs pa phul rjes /
hU~M:
gdug rtsub drag po'i hom khung du :
dam can rgya mtsho'i tshogs rnams la :
sdang dgra gnod pa'i bgegs tshogs kyi :
phyi yi phung khams skye mched 'bul :
nang gi bla tshe srog dbugs 'bul :
kha rje dbang thang klung gta' 'bul :
bzhes shig rol cig kha raM khA hi :
zhes pa'i mthar sngags dang sbyar te ling+ga rnams me yi hom khung nang du bsreg cing mgon po 'khor bcas zhal rngams par gdangs bar dmigs bya rnams phul pas lhag ma med par gsol bar bsam la /
mthar ye shes pa dzaHhU~M baM hoHsa rten rnams la bstim /
dam tshig pa 'bar ba'i rnam par gyur par bsam mo //
de nas mdos gtor gyi mtha'i mchod pa rnams kha gsos la /
oM badzra ar+g+haM/
pA d+yaM/
puSh+pe /
d+hU pe /
A lo ke
/g+han+d+he /
nai bid+yA/
shab+da /
ma hA ba liM ta rak+ta a mr-ita pU dza kha kha khA hi khA hi /
zhes pas dbul /
he ru ka dpal sogs kyis bstod /
ma rnyed yongs su ma tshang dang //
sogs dang yig brgyas bzod par gsol /
dam ye dbyer med kyi mgon po 'khor bcas sprul gzhi'i tshul du steng gi nam mkhar bzhugs /
mdos gtor rnams sprul pa'i rnam rol bstan srung dregs pa'i dmag dpung dgra bgegs sgrol ba'i las la rngams shing 'bar bar bsam la /
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
ces pa'i mthar /
dgra bo thum ri li li mA ra ya rbad b+h+yoH
zhes ci rigs bzlas shing /
dmigs bya dgug bstim byas pa'i thun gyi gtor ma bdud rtsir spel la dmag lto'i tshul du oM badzra kro d+ha ma hA ba la shrI na tha tho ra sa ma sa pa ri bA ra sa ma ya s+pha ra Na hU~M phaTaH
ces pa'i mthar gtor sngags btags pas phul la /
hU~M/
dpal ldan mgon po lcam dral 'khor bcas la //
dgra bgegs sha khrag rus pa nang rol bcas //
lhun por spungs pa'i 'dod dgu'i ba liM ta //
phyi nang nyer spyod sman raka bdud rtsi'i tshogs //
'bul lo dgyes par rol la bdag cag gi
/nad gdon kun zhi tshe dpal longs spyod spel /
khams gsum dbang sdus dgra bgegs bdud sde'i dpung //
thams cad ming gi lhag mar tshar chod cig
/phas rgol bsam ngan sbyor rtsub byad stems dpung //
thams cad rang gshed phob la mthu nus shigs //
mdor na bdag gi don 'bras gang yin pa //
'bad med lhun gyis grub pa'i phrin las mdzod //
ces phrin las gsol lo //
de nas zor lam 'then /
srid pa hu'i dkar gtor yang bsham zhing /
sgrub pa po rnams bzhengs te /
rang rol dbyangs bcas /
hU~M/
phyogs bzhi mtshams brgyad steng 'og na //
gnas pa'i snang srid lha 'dre'i tshogs //
gser skyems mchod pa 'di bzhes la //
rig 'dzin bdag gi bka' la nyon //
dmar chen drag po'i gtor zor 'di //
lha srin tshogs la 'phen snyam ste //
dkar po'i phyogs la mi 'phen no /
khyed rnams rang rang gnas la gshegs //
hU~M/
rnal 'byor zor 'phen gang du 'phen //
sdang dgra gnod bgegs phyogs su 'phen //
phyogs der gnas pa'i gzhi bdag rnams //
sku gzur dbu smod zhabs sdus la //
do nub zor gyi zor lam phye //
'khor bcas drag po'i dmag sna drongs //
sdang dgra gnod bgegs phyogs su khyer //
dpa' ba'i 'phrul 'khor der shoms shig
/ces gser skyems btang la sgo dbye /
yi dam gyi phrin las ltar bskul zhing chad tho bsgrag
/dkar gtor dang ru mtshon sogs kyis sna drangs te /
thebs kyi rgyu phyogs kyi dus tshod dang bstun nas dgra phyogs su btegs la /
gser skyems phul dkar gtor bsngo zhing 'dod don gsol /
de nas zor bskul zhing 'phang ba ni /
hU~M/
bdag ni ma nyes ma lan no //
dus gsum sangs rgyas gzu dang dpang //
dam can srung ma gzu dang dpang //
lha srin sde brgyad gzu dang dpang //
bdag gi stongs dang grogs mdzod cig
/dam nyams dgra bgegs gnod byed 'dis //
sangs rgyas bstan pa gnyan po bshigs //
dkon mchog gsum gyi dbu 'phang smad //
rdo rje slob dpon sku la bsdos //
rnal 'byor bdag la sgos dgra byas //
dgra bgegs steng du zor 'phen no //
rnal 'byor bdag gi zor kha 'di //
steng gi lha la mi 'phen no //
'og gi klu la mi 'phen no //
bar gyi btsan la mi 'phen no //
gser skyems dam pa 'di gsol la //
mtho ba rnams kyi zhabs skums shig
/dma' ba rnams kyi dbu chums shig
/gdong na 'dug pa sku zur cig
/so so rang rang gnas su gshegs //
ko long gdug rtsub ma mdzad cig
/khyod la gnod dang 'tshe mi byed //
bdag gi sdongs grogs gnyan po mdzod //
b+h+yo /
da ni zor 'phen gang du 'phen //
zor 'di sdang ba'i dgra la 'phen //
zor 'di gnod pa'i bgegs la 'phen //
zor 'di za ba'i 'dre la 'phen //
zor 'di phung ba'i sri la 'phen //
zor 'di dgra bgegs steng du 'phen //
bcol pa'i phrin las sgrub par mdzod //
ces bskul la 'phang ba ni /
hU~M/
ri rgyal lhun po'i shar phyogs na //
pho brang chen po spos ngad ldan //
sogs nas /
ming tsam med par rdul du rlogs //
zhes pa'i bar brjod la dgra mnan gang la bya ba'i phyogs su 'phang zhing /
rol mo drag tu brdung /
mtshon chas 'ded /
b+h+yos gdab cing thal mo brdeb /
zhing lpags dang dul mo brdul /
de yang dam can dregs pa'i dmag dpung gnam sa khengs pa'i cho 'phrul gyis dgra yul du chas nas dgra'i rnam shes mar me bsad pa ltar btang /
gnas lus longs spyod thal ba'i rdul du brlags par bsam mo //
mi ldog pa'i phyir srung 'khor bsgom zhing /
slob dpon gyis rting mnan te phyi mig mi blta bar log go
/de nas sgo drung du gtor gzhong bshal ba'i phud kyis brtan ma bskyang /
sngar gyi ling ro dum bu dang sbyin sreg gi thal ba rnams dong nang du mnan la /
der dmigs bya bkug pa'i khar gtor gzhong sbub pa ri rab tu bsam la /
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
gnod byed dgra bgegs satwaM b+ha ya nan /
zhes bzlas pas bskal pa'i mtha' la thug gi bar du ldang mi nus par bsam la bro brdung bya /
de nas nang du log nas tshe 'gugs dang /
dngos grub blang /
chos skyong gi gtor skyong rjes chog rnams dang /
rtsa ba'i dkyil 'khor la gtar rag gi mchod bstod dang bzod gsol bya /
ye shes pa gshegs shing dam tshig pa rang la bsdu //
bris sku sogs la brtan bzhugs bya /
smon lam dang shis brjod kyis mtha' brgyan pa rnams bya'o //
de ltar o rgyan lung zin zab gter bdag
/zhig po gling zhes grags des spyan drangs pa'i //
dmag zlog nyer lnga'i nang nas rgyal chen bzhi //
mchod thabs yul khams 'bangs su gtad thabs dang //
gtor zlog dpal mgon don lnga'i mdos la sogs //
gtong thabs lag len bklag pas don rtogs 'di //
lha rigs smyos btsun rin chen rnam rgyal   smin gling rgyal sras /des //
zin med rnam g.yengs ngang nas 'bad de bris //
dge des gnod byed dgra bgegs tshogs spyi dang //
gdug can mtha' dmag du ru ka yi dpung //
ming gi lhag mar byas te rgyal ba'i bstan //
srid mtha'i bar du dar zhing rgyas gyur cig
/ces drag po zhes pa lcags pho spre'u lo mgo zla'i sher phyogs la sug bris su spel ba dge legs 'phel ///
/
