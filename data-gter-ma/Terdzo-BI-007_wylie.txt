@#:
las tshogs rin chen khang bu las :
lo glud kyi cho ga bzhugs :
bdag 'dra pad+ma 'byung gnas kyis :
bod kyi sems can skyob pa'i phyir :
khyad par thugs sgrub cha rkyen du :
rin chen khang bu'i gdams skor bshad :
dbyar dus lo tog 'joms byed pa'i :
thog ser lo dgra byung gyur na :
thugs sgrub bsnyen pa'i rtags rdzogs nas :
gnam lcags gur khang man ngag la :
phyi nang gsang ba'i sgrub thabs yod :
lo tog 'jigs las skyob pa'i phyir :
lo glud gtong ba'i thabs byed na :
tshes grangs gza' skar bzang po la :
yul dbus sku rten bzhugs pa 'am :
yul lha gnyan po gnas pa 'am :
'ong ba'i dbus su dkon mchog mchod :
gzungs sgrogs sAts+tsha chab gtor gtang :
bla ma yi dam mkha' 'gro dang :
chos skyong yul lha brngan zhing mchod :
de ltar byas na 'jigs las skyob :
sa ma yA:
gca' gzhi lag len bstan pa ni :
bshos bu mkhar thabs nor bus brgyan :
mtha' mar sde brgyad bshos bu dang :
gtor ma bcu gsum 'bras lug dang :
ngar glud bcu gsum 'brang rgyas bshams :
dkar gtor dmar gtor rgyan ldan dang :
bdud bya skyung ka la sogs pa :
srog chags gzugs 'gros dpag med dang :
gser skyems g.yu sngon rgyas par bsham :
bdag nyid ma hA gu ru yi :
bskyed rim bzlas pa thun gcig bya :
lha srin dbang du bsdu ba ni :
hU~M:
rig 'dzin chen po rdo rje drag po rtsal :
sku gcig bzhengs pas dkyil 'khor thams cad rdzogs :
mthing nag zhal gcig phyag gnyis 'gying bag can :
phyag g.yas rdo rje rtse dgu mkha' la gdengs :
g.yon pa gser gyi dril bu dku la brten :
rin chen rus rgyan sbrul gyi gdu bus brgyan :
zab chen ber smug dbang gi na bza' gsol :
zhabs gnyis stangs stabs gyad kyi stabs su bzhugs :
dug gsum 'joms mdzad rang byung rig pa'i lha :
rang rig lha yi lha la phyag 'tshal bstod :
skad cig dran rdzogs gnas 'gyur dbang gi lha :
rta mgrin dmar po zhal gcig phyag gnyis pa :
rta mgo ljang gu rta skad phyogs bcur sgrog :
gri gug thod khrag thogs nas rus pas brgyan :
kha T+wAM rtse gsum mchan khung g.yon na bzung :
zhabs gnyis bgrad de dbang phyug chen po dang :
ma hA de ba brdzis pa'i gdan la bzhugs :
rdo rje phag mo yum dang 'khril sbyor mdzad :
snod kyi 'jig rten lha yi gzhal yas khang :
phyogs mtshams rig 'dzin mkha' 'gro'i 'khor gyis bskor :
thams cad gar sgyur bro rdung di ri ri :
mkha' 'gro chos skyong thams cad ngar dang bcas :
'ur 'ur chem chem 'jig rten shig shig gyur :
dregs pa lha klu ma mo gshin rje dang :
gza' rgod gnod sbyin srin po dbang du bsdus :
dzaHhU~M baM ho :
sa ma ya hriM hriM dza :
hU~M:
nga ni che mchog he ru ka :
nga ni rig 'dzin drag po rtsal :
nga ni rta mgrin dbang gi lha :
nga ni khrag 'thung kun gyi rje :
nga ni srid gsum kun gyi bdag :
nga ni 'jig rten lha yi gtso :
snang srid thams cad nga yi ngang :
nga yi bka' la nyan par gyis :
khyed rnams lha 'dre phyi nang yin :
sngon tshe rgyal ba'i spyan snga ru :
khas blangs srog snying phul pa bzhin :
dam las ma 'da' sa ma ya :
nyon cig phyi nang lha 'dre'i tshogs :
stong gsum stong gi 'jig rten gyi :
srid rtse dmyal khams yan chod du :
snga rabs 'das dang da ltar bzhugs :
slad nas 'byon pa ji snyed pa :
bden pa'i tshig la mi nyan gang yang med :
zab mo'i don la mi sems gang yang med :
dkon mchog bka' la mi nyan gang yang med :
ri rab zom la mi brten gang yang med :
'bab pa'i chu la mi 'thung gang yang med :
'chi ba'i srog la mi 'dzem gang yang med :
gdug pa'i mtshon chas mi 'jigs gang yang med :
dam bca' tshul bzhin mi byed gang yang med :
gal te rgyal ba'i bka' la mi nyan na :
dam tshig gnyan po'i bka' las 'das pa na :
rdo rje'i dmyal bar ltung ste brlag par 'gyur :
de bas dkon mchog gsum gyi bka' dang ni :
rdo rje 'dzin pa nga yi bka' nyon la :
mchod pa'i gnas 'dir gshegs su gsol :
badzra aM ku sha ya hU~M dza :
de nas zil gyis mnan pa ni che ba'i nga rgyal bskyed la :
hU~M:
dkyil 'khor dbus kyi seng khri pad+ma'i steng :
rig 'dzin bla ma'i lha tshogs dang :
mkha' 'gro'i gtso mo rdo rje phag mo dang :
bde gshegs rig 'dzin bka' brgyad lha tshogs dang :
ma sring mkha' 'gro dam can 'khor bcas la :
gtsang mar sbyar ba'i mchod pa 'di 'bul gyi :
phul bas bzhes la lha rnams dgyes par mdzod :
rnal 'byor bdag la mthu dpung bstsal du gsol :
yul 'dir thog ser lo dgra srung du gsol :
de nas ser ba'i bdag po bcu gsum dang :
phyi nang gsang ba'i sde brgyad rnams spyan drangs shing mchod pa ni :
hU~M:
srid pa'i rtse nas bar snang khams :
sa 'og sa steng gnas byas pa'i :
ser ba'i bdag po bcu gsum dang :
phyi nang gsang ba'i sde brgyad rnams :
'khor bcas gnas 'dir spyan 'dren na :
skad cig thang cig yud tsam la :
da lta nyid du gshegs su gsol :
da lta nyid du gshegs nas kyang :
khyed rnams 'khor dang bcas pa la :
de ring rnal 'byor bdag cag gis :
yul gyi lo tog 'di rnams kyi :
glud du lo glud 'di rnams 'bul :
nye na btsan dang mkhar la zhen :
bshos bu bcu gsum 'di la zhen :
ngar glud bcu gsum 'di la zhen :
'bras lug bcu gsum 'di la zhen :
bdud bya skyung ka 'di la zhen :
'brang rgyas dkar nag 'di la zhen :
dkar dmar gtor ma gser skyems dang :
zho dang mar thud sngo phud sogs :
bzhes te kun tu dgyes mdzod la :
yul 'dir thog ser ma gtang zhig :
g.yas su byol la g.yon du zur :
g.ya' dang gangs la da dengs shig :
so sor bsngo ba 'di skad do :
hU~M:
sngon gyi bskal pa'i dang po la :
ri bo mchog rab steng zhig na :
lho sprin smug po'i dkyil 'khor du :
yab gcig nag po glog phreng can :
'jigs pa'i gzugs la smug nag mdog :
zhe sdang chen po me ltar 'bar :
rgya mtsho chen po'i steng zhig na :
yum gcig za byed haM shaM ma :
sbal mgo nag mo khrag mig can :
sku mdog dmar mo sbrul mjug can :
'dod chags chen po chu ltar 'khrugs :
de gnyis srid cing sprul pa'i sras :
zhe sdang 'dod chags gnyis kyi bu :
hrI:
khyab 'jug chen po sgra gcan 'dzin :
'jigs byed chen po sprul pa'i sku :
'jig rten khams kyi drag rtsal can :
drang srong chen po rdzu 'phrul can :
'jig rten khams su rdzu 'phrul ston :
pha ni srin la ma ni klu :
klu srin tshogs pa'i mthu bo che :
sprul pa chen po mi bsrun pa :
lus po mi la mgo bo dgu :
mgo dgu brtsegs pa'i bya rog gdong :
mgo gcig lha min khros pa'i zhal :
nyi ma zla ba grib mas gnon :
gcig ni bzhad cing dgod pa'i zhal :
dgyes pa bka' yi bya ra byed :
gcig ni khros pa srin po'i gdong :
gdug pa'i dgra bgegs zas su za :
gcig ni bzhad pa dbang gi zhal :
khams gsum ma lus dbang du sdud :
gcig ni rngam zhing za byed gdong :
gnam lcags me yi thog chen 'beb :
gcig ni gtsigs byed ma rungs pa :
tsha grang 'thab pa'i rkan sgra sgrog :
gcig ni 'khrug byed 'jigs pa'i zhal :
g.yo 'gul chen pos ser ba 'beb :
gcig ni gtum byed ye shes zhal :
mngon shes rdzu 'phrul thogs med ston :
gcig ni las stobs rdzu 'phrul can :
sangs rgyas bstan pa srung bar mdzad :
gcig ni zhi ba lha yi zhal :
sgrub pa po la dngos grub ster :
khyod ni chos skyong chen po ste :
steng gi phyogs su bya rog zhal :
dkon mchog dbu 'phang stod par byed :
sku stod mi la sku smad sbrul :
mgo lus med par mig gis gang :
phyogs bcur bstan pa skyong ba'i rtags :
sku mdog 'jigs pa'i dud kha la :
phyag g.yas chu srin rgyal mtshan bsnams :
sa bdag klu gnyan 'dul ba'i rtags :
g.yon pa ra yi mda' gzhu bsnams :
sdang byed dgra bo 'dul ba'i rtags :
ri rab steng na lha yi gtso :
rgya mtsho'i steng na klu yi bdag :
bar snang khams su skyod tsa na :
lha srin sde brgyad bsdongs nas rgyu :
'jig rten khams kun rlog par byed :
byang shar mtshams nas sku skyod la :
nyi ma'i rjes gcod nub tu rgyu :
lho nub mtshams nas sku bzhengs la :
zla ba'i rjes gcod shar du rgyu :
mtshan mo rgyu bas phyogs bzhi 'joms :
nyin mo rgyu bas mtshams bzhi 'joms :
nyi ma zla ba zas su za :
bar snang khams su rgyu tsam na :
'jig rten khams kun sreg par byed :
rgya mtsho'i gting na gnas pa'i tshe :
klu rnams kun kyang 'khrug par byed :
khyod ni sha za chen po ste :
sde brgyad kun gyi dmag dpon byed :
'byung ba chen po lnga yi bcud :
mtshan ni rnam pa lnga ru grags :
khyod ni khro rgyal sprul pa ste :
khams gsum kun na mthu rtsal che :
bskal pa grangs med sngon rol du :
'jig rten khams kyi drag rtsal can :
phyag na rdo rje'i zhabs drung du :
rdo rje 'chang gi bka' nyan ces :
dpal ldan mgon po'i las mkhan mchog :
re ma ti yi pho nya ste :
he ru ka yi sprul pa nyid :
rdo rje 'chang gis dbang bskur nas :
dkyil 'khor bcug cing dam la btags :
nub nas shar du bskyod pa'i tshe :
drang srong dkar ser ser ba 'beb :
byang nas lho ru bskyod pa'i tshe :
bdud dmag tshogs kyis ser ba 'beb :
lho nub byang shar bskyod pa'i tshe :
gdug pa srin pos ser ba 'beb :
shar nas nub tu bskyod tsa na :
btsan rgod tshogs kyis ser ba 'beb :
nub byang shar lhor bskyod pa'i tshe :
gshin rje'i tshogs kyis ser ba 'beb :
lho nas byang du bskyod tsa na :
klu bdud yongs kyis ser ba 'beb :
nyi shu dgu yi myur smad la :
byang shar lho nub bskyod pa'i tshe :
bi nA ya ka khros pa'i sku :
dregs pa sde brgyad ser ba 'beb :
srin mo gdong mo mched bzhi yang :
sngon gyi dam bca' ji lta bar :
khyed rnams ser ba'i bdag po ste :
lo glud dam pa 'di bzhes la :
gnas 'dir thog ser ma 'beb cig :
hU~M:
shar phyogs nam mkha'i dkyil yangs nas :
sprin dkar 'khor lo'i rtsibs steng nas :
shar gyi stag srin zor ba'i gdong :
zhal gcig phyag gnyis sku mdog ser :
stag gi dbu la zor ba'i gdong :
tshangs pa brgya byin chung ma ste :
phyag na bse phub khrag zor bsnams :
zhabs gnyis nyi ma'i gdan la bzhugs :
khyed kyang ser ba'i bdag mo ste :
lo glud dam pa 'di bzhes la :
yul 'dir thog ser ma 'beb cig :
hU~M:
lho phyogs nam mkha'i dkyil yangs nas :
lho sprin smug po'i rtsibs steng na :
baM srin smug nag dred mgo ma :
zhal gcig phyag gnyis sku mdog smug :
skar mda' gdong gi sring mo ste :
phyag na dgra satwa sbrul zhags bsnams :
zhabs gnyis zla ba'i gdan la bzhugs :
khyed kyang ser ba'i bdag mo ste :
lo glud dam pa 'di bzhes la :
yul 'dir thog ser ma 'beb cig :
hU~M:
nub phyogs nam mkha'i dkyil yangs nas :
sprin nag 'khor lo'i rtsibs steng na :
kong srin dmar nag ba lang mgo :
zhal gcig phyag gnyis sku mdog dmar :
klu rgyal 'jog po'i chung ma ste :
phyag na zangs kyi glog zhags bsnams :
zhabs gnyis khrag mtsho'i steng na bzhugs :
khyod kyang ser ba'i bdag mo ste :
lo glud dam pa 'di bzhes la :
yul 'dir thog ser ma 'beb cig :
hU~M:
byang phyogs nam mkha'i dkyil yangs nas :
sprin ljang 'khor lo'i rtsibs steng na :
'brog srin ljang nag chu srin gdong :
zhal gcig phyag gnyis sku mdog ljang :
gnod sbyin brgyad kyi sring mo ste :
rdo rje be con glog zhags bsnams :
zhabs gnyis chu klung steng na bzhugs :
khyed kyang ser ba'i bdag mo ste :
lo glud dam pa 'di bzhes la :
yul 'dir thog ser ma 'beb cig :
hU~M:
phyogs bzhi mtshams brgyad rgyu ba ni :
dpung pa g.yas pa rgyal por sprul :
lag pa g.yon pa rgyal mor sprul :
mgo bo srin por sprul nas kyang :
mjug ma de ni dmu ru sprul :
bi nA ya kar sprul pa ste :
sde brgyad lha srin dmag tshogs rnams :
dus brgyad nyid du rgyu byed pa :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
hU~M:
phyogs phyogs de ni pha gi na :
nyi ma lho phyogs pha gi na :
bdud yul de ni nag po na :
ma bdud gnyan gyi mthu mo che :
ma yams chen mo dbang sdud ma :
nad dang rims kyi bdag mo ste :
'jig rten khams rnams phung mdzad ma :
thog dang ser ba'i mnga' bdag mo :
lo glud dam pa 'di bzhes la :
yul 'dir thog ser ma 'beb cig :
g.yas su byol la g.yon du zur :
hU~M:
phyogs phyogs de ni pha gi na :
nam mkha' yangs pa'i dkyil shed na :
gnam sman thog gi bu yug ma :
dgra lha'i rgyal mo lcam gcig ma :
brgya byin dkar mo zhes kyang bya :
de yi 'khor na gnas pa ni :
dbang phyug shrI ral pa can :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
ri rab chen po'i phyogs gcig na :
gdong mo bzhi yi ming po ste :
gza' bdud rak+sha chen po ni :
sprul pa chen po mi bsrun pa :
ha la rog po mgo dgu pa :
bar snang de ni yud kyis skyod :
sad ser de ni mu khrid byed :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma nub phyogs pha gi na :
ma gcig srid pa'i rgyal mo bzhugs :
khyod ni khams gsum kun gyi yum :
sku ni kun tu bzang mo ste :
'byung ba'i ma mo thams cad skyod :
sprul pa ma mo kun tu 'gyed :
nad yams thog dang ser ba 'beb :
khyed kyang ser ba'i bdag mo ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma shar phyogs pha gi na :
bdud kyi rgyal po chen po ste :
shar gyi kong rje brang dkar dang :
lho yi nag po bkrag med dang :
nub kyi yab rje nag po dang :
byang gi yam shud dmar po dang :
bdud bya 'khor ba can zhes te :
bdud kyi rgyal po khyed rnams kyang :
'khor na bdud phran stong gis bskor :
nam gyi gung la rgyug byed cing :
tshe srog gcod cing ser ba 'beb :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
thang khu yi ni rgyal po ste :
dmu rje de ni chen po pa :
dmu bdud kyi ni rgyal po yin :
'khor ni dmu bdud 'bum gyis bskor :
glo bur skyin thang rkun po gtong :
thog dang ser ba'i sna khrid byed :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma lho phyogs pha gi na :
gshin rje yi ni rgyal po ste :
'khor ni gshin rje 'bum gyis bskor :
las ni gsod dang gcod la dga':
'jig rten sgrol mdzad mthu bo che :
ya ma nag po las kyi gshed :
zas skom sha dang khrag la rol :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma shar lho pha gi na :
yul rje de ni chen po ste :
yul gyi yul bdag chen po khyod :
sngon ni lha g.yag dkar pos mchod :
bar du lha lug dkar pos mchod :
da lta 'bras lug zhal dkar mchod :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
yul gyi yul bdag chen po ste :
yul gyi bdag por gnyer gtad nas :
yul rje chen por mnga' gsol zhing :
yul lha chen po mthu rtsal can :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma lho nub pha gi na :
yak+sha rak+sha chen po ste :
'khor na gnas pa btsan gyi bu :
mched ni sum brgya drug cu ste :
dge bsnyen btsan gyi rgyal po pa :
rdo rje legs pa zhes kyang bya :
mgyogs pa sde brgyad 'khor dang bcas :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma byang shar pha gi na :
bgegs kyi rgyal po chen po ste :
shar phyogs khams gsum bdag po yin :
lho phyogs srin gyi rgyal mo dang :
nub phyogs dge bsnyen rdo rje mchu :
byang phyogs bi nA ya ka ste :
bgegs rigs stong phrag brgyad cur bcas :
las la 'gyed pa'i mthu bo che :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
nyi ma nub byang pha gi na :
bdud kyi bu la klu yi tsha :
klu bdud kun gyi rgyal po ste :
klu bdud nag po gdug pa can :
'khor du klu bdud 'bum gyis bskor :
pho nyar sa bdag klu gnyan 'gyed :
nad du mdze nad 'brum nad gtong :
las su thog dang ser ba 'beb :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
btsan gyi bu la klu yi tsha :
klu btsan gnyan gyi mthu bo che :
klu srin kun la dbang mdzad cing :
brag srin thams cad bran du 'khol :
mdze nad lhog pa gri rgod gtong :
thog ser skyin thang ser ba 'beb :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
kyai :
phyogs phyogs de ni pha gi na :
'og phyogs sa bdag mched bzhi yang :
klu yi rgyal po chen po brgyad :
gnyan po'i bdag ni mched drug rnams :
klu rnams kyi ni bdag po ste :
klu rnams kun gyi kha lo sgyur :
sa bdag klu gnyan 'khor dang bcas :
sad dang ser ba gar yang 'beb :
khyed kyang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
g.yas su byol la g.yon du zur :
gza' yi ser ba ma gtang zhig :
yul lha'i ser ba ma gtang zhig :
klu btsan ser ba ma gtang zhig :
ma bdud ser ba ma gtang zhig :
klu sman ser ba ma gtang zhig :
ma mo'i ser ba ma gtang zhig :
brtan ma'i ser ba ma gtang zhig :
lha yi ser ba ma gtang zhig :
gnod sbyin ser ba ma gtang zhig :
yul bdag ser ba ma gtang zhig :
rgyal po'i ser ba ma gtang zhig :
gnas 'dir thog ser ma gtang zhig :
ser ba dgra dang bgegs la b+h+yo :
kyai :
lha yi dbang po brgya byin dang :
thags bzang ris dang dga' bo dang :
bya rog mgo brtsegs tshangs pa dang :
lang ka mgrin bcu bdud rgyal dang :
dmu rje btsan po la sogs pa :
phyi yi sde brgyad 'khor bcas rnams :
lo glud dam pa 'di bzhes la :
yul 'dir thog ser ma 'beb cig :
klu yi rgyal po sog ma med :
ma mo tsa mun+ti la sogs :
gshin rje dmar po gza' bdud dang :
btsan bdud nag po gser mig ma :
yul lha ma hA de ba dang :
sman mo 'brug sgrog la sogs pa :
nang gi sde brgyad 'khor bcas rnams :
lo glud dam pa 'di bzhes la :
yul 'dir thog ser ma 'beb cig :
dbang phyug ma hA de ba dang :
klu bdud 'chi bdag mgo dgu pa :
gshin rje chos kyi rgyal po dang :
ma mo e ka dzA Ti dang :
bdud po rol pa rkya gcig po :
srin po rak+sha nag po dang :
gnod sbyin rgyal po kar tsa dang :
khyab 'jug chen po la sogs pa :
gsang ba'i sde brgyad 'khor dang bcas :
lo glud dam pa 'di bzhes la :
yul 'dir thog ser ma 'beb cig :
bying na dmu bdud ha ling ka :
mu kha le dang rak+sha nag :
ma mo gsod byed 'khor dang bcas :
klu btsan rol pa glog 'khyugs dang :
gshin rje yak+sha ha la dang :
bdud po bya rog mgo brtsegs sogs :
sbas pa'i sde brgyad 'khor dang bcas :
lo glud dam pa 'di bzhes la :
yul 'dir thog ser ma 'beb cig :
bdud po yab rje nag po dang :
srog bdag dkar po snying 'byin dang :
yul lha phya sang mgon po nag :
rdor legs srin po srog bdag dang :
gnam the dkar po yam shud dmar :
ma mo re ma ti la sogs :
bstan pa skyong ba'i sde brgyad rnams :
lo glud dam pa 'di bzhes la :
yul 'dir thog ser ma 'beb cig :
btsan rgod sbrul gyi mgo can dang :
dmu rje btsan po ya ba ti :
bdud nag skrag byed srog gcod nag :
klu bdud nag po sbrul zhags can :
gnod sbyin srog gcod nag po dang :
ma mo nag mo khrag 'dzag sogs :
drag sngags lha srin sde brgyad rnams :
lo glud dam pa 'di bzhes la :
yul 'dir thog ser ma 'beb cig :
thang lha g.ya' spang skyes gcig dang :
skyes bu lung btsan ban ru tra :
ho la 'bar ba zur phud can :
rgyal po shing bya can la sogs :
yul 'dir gnas pa'i sde brgyad dang :
yul lha gzhi bdag ma lus pa :
btags chags sde brgyad 'khor bcas rnams :
lo glud dam pa 'di bzhes la :
yul 'dir thog ser ma 'beb cig :
gzhan yang 'o de gung rgyal sogs :
lha bdud sum brgya drug cu'i sde :
gshin rje ma mo bdud btsan dang :
gnod sbyin gza' klu rgyal po sogs :
myur mgyogs bstan srung sde brgyad rnams :
lo glud dam pa 'di bzhes la :
yul 'dir thog ser ma 'beb cig :
g.yas su byol la g.yon du zur :
ser ba'i bdag po bcu gsum dang :
phyi nang gsang ba'i sde brgyad rnams :
rig 'dzin bla ma'i bka' ma gcog :
rta mgrin rgyal po'i dam ma 'dral :
bsags pa'i yo byad chud ma gsan :
sngags 'chang bdag gi bka' ma gcog :
des na bdag gi ngag la nyon :
yul 'dir thog ser ma 'beb cig :
gza' dang btsan gyi ser ba zlogs :
klu dang gnyan gyi ser ba\u0f8e
gshin rje rgyal po'i ser ba\u0f8e
bdud dang ma mo'i ser ba\u0f8e
yul bdag gnod sbyin ser ba\u0f8e
lha chen brgyad dang klu chen brgyad :
phyogs skyong bcu dang rgyal chen bzhi :
rgyu skar nyi shu rtsa brgyad dang :
dpal mgon bdun cu rtsa gnyis rnams :
thog dang ser ba'i bdag po ste :
lo glud dam pa 'di bzhes la :
yul 'dir thog ser ma 'beb cig :
g.yas su byol la g.yon du zur :
de ni rdzongs gdab par bya ba ni :
kyai :
'bras bu lo tog rnams kyi dgra :
skyin thang ser ba zhes bya ba'i :
ser bdag khyed rnams nga la nyon :
shar phyogs smin drug 'char 'og na :
rgya nag gling phyogs chen po na :
rgya nag rtsis kyi rgyal po bzhugs :
rgyal po'i mnga' thang de na che :
blon po'i ngo yang de na che :
zas nor dkor mdzod de na phyug :
lo thog 'bras bu de na rgyas :
snye ma de ni dong pa tsam :
gang bu de ni gzhu shubs tsam :
nas dkar btab pa phug ron tsam :
nag po btab pa skyung ka tsam :
bra bo btab pa rta mgo tsam :
gro sran btab pa g.yag mgo tsam :
sran chung btab pa rang 'thag tsam :
la phug btab pa rdza ma tsam :
la lo de ni mchin pa tsam :
nyung ma btab pa par bu tsam :
de yi yul du khyod song zhig :
bdag gis bsrung ba'i sa yul 'dir :
lo thog dgra ru ma ldang zhig :
bdud du ma 'bebs khyod song zhig :
lho phyogs lag sor 'char 'og na :
rgya gar chos kyi rgyal po bzhugs :
rgyal po'i mnga' thang de na che :
btsun mo'i chas gos de na bzang :
blon po'i ngo yang de na che :
zas nor dkor mdzod de na phyug :
lo thog 'bras bu de na bzang :
snye ma de ni dong pa tsam :
gang bu de ni gzhu shubs tsam :
nas dkar btab pa phug ron tsam :
nag po btab pa skyung ka tsam :
bra bo btab pa rta mgo tsam :
gro sran btab pa g.yag mgo tsam :
sran chung btab pa rang 'thag tsam :
la phug btab pa rdza ma tsam :
la lo de ni mchin pa tsam :
nyung ma btab pa par bu tsam :
de yi yul du khyod song zhig :
nub phyogs zla ba tshes pa na :
stag gzig nor gyi rgyal po bzhugs :
rgyal po'i mnga' thang de na che :
btsun mo'i chas gos de na bzang :
blon po'i ngo yang de na che :
zas nor dkor mdzod de na phyug :
lo tog 'bras bu de na legs :
snye ma de ni dong pa tsam :
gang bu de ni gzhu shubs tsam :
nas dkar btab pa phug ron tsam :
nag po btab pa skyung ka tsam :
bra bo btab pa rta mgo tsam :
gro sran btab pa g.yag mgo tsam :
sran chung btab pa rang 'thag tsam :
la phug btab pa rdza ma tsam :
la lo de ni mchin pa tsam :
nyung ma btab pa par bu tsam :
de yi yul du khyod song zhig :
byang phyogs sme bdun 'char 'og na :
ge sar dmag gi rgyal po bzhugs :
rgyal po'i mnga' thang de na che :
btsun mo'i rgyan gos de na legs :
blon po'i gsung snyan de na sgrog :
zas nor dkor mdzod de na phyug :
lo thog 'bras bu de na legs :
snye ma dong pa tsam yang yod :
gang bu de ni gzhu shubs tsam :
nas dkar btab pa phug ron tsam :
nag po btab pa skyung ka tsam :
bra bo btab pa rta mgo tsam :
gro sran btab pa g.yag mgo tsam :
sran chung btab pa rang 'thag tsam :
la phug btab pa rdza ma tsam :
la lo de ni mchin pa tsam :
nyung ma btab pa par bu tsam :
de yi yul du khyod song zhig :
de ring nas ni rdzongs btab bo :
nga yis bsrung ba'i sa phyogs 'di'i :
yul 'dir ma gnod khyod song zhig :
bdag gi tho yis gang bcad sar :
ser rkun chom po ma byed cig :
rgya nag yul du khyod song zhig :
rgya gar yul du khyod song zhig :
b+ha ta hor gyi yul du song :
kong po'i yul du khyod song zhig :
mon yul mthil du khyod song zhig :
thog ser ri bo'i rtse la b+h+yo :
lo glud dam pa 'di bzhes la :
nga yis bsrungs ba'i tho nang du :
thog ser rkun po ma gtang zhig :
g.yas su byol la g.yon du zur :
byad ma gnod byed steng du b+h+yo :
zhes brjod la drag sngags bzlas shing :
thog ser dgra yul du dmigs la b+h+yos gdab bo :
sa ma ya :
rgya rgya rgya :
rin chen khang bu'i gdams skor las lo glud kyi cho ga rdzogs so :
brag ri dug sbrul spungs 'dra'i rked nas rig 'dzin rgod kyi ldem 'phru can gyis bton pa'o //
dge'o //
bkra shis ///
/
@#:
hU~M:
ke ka ke dun :
ya ma rak+sha dza :
mUn tri raM tri shu snying la rbad :
sarba du raM ur nan :
ha shri rbud nan :
srog la myog rbad :
sarba nA ga tsit+ta thum rbud nan :
khaM shag sgyur :
sarba tsit+ta gzer thuM:
trig nan b+h+yo zlog :
yul 'dir ser ba'i gnod pa phyir zlog gzhan du sgyur :
pha ri la shar pha ri la zlog pha ri la b+h+yo :
badzra kro ta 'grims rgyal po'i ser ba zlog :
ma mo'i ser ba zlog :
bdud kyi ser ba zlog :
btsan gyi ser ba zlog :
gshin rje'i ser ba zlog :
gza'i ser ba zlog :
klu yi ser ba zlog :
dmu'i ser ba zlog :
phywa'i ser ba zlog :
lha'i ser ba zlog :
sman gyi ser ba zlog :
spyir dregs pa can bco brgyad kyi ser ba zlog :
sgos lha ma srin sde brgyad kyi ser ba zlog :
yang sgos pho rgyud kyi ser ba zlog :
khyad par mo rgyud kyi ser ba zlog :
drag po klu bdud kyi ser ba zlog :
yul 'dir sde brgyad 'khrugs ser dang /
gzhan gyis phab ser sogs chu 'khyags skyin thang drag po'i ser ba'i gnod pa thams cad phyir zlogs shig :
