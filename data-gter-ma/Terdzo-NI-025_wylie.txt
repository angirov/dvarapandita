@#:
btags grol rgyud drug bzhugs so :
dbang sogs kyi man ngag snying po yang dkyus su yod /
\u0f88\u0f88\u0f88\u0f88\u0f88\u0f88\u0f88
btags grol snying po'i rgyud do :
o rgyan skad du :
prad rda[<!TCC Tibetan character 4,200 undefined in unicode!>\u0fb7\u0f71] nir a :
bod skad du :
btags grol :
stong gsal ti la mtha' dbus bral :
rang byung dbyings la phyag 'tshal lo :
ston pa kun bzang yab yum gyis :
chos dbyings gsal mdangs klong dkyil nas :
rang byung rang shar rgyud gsungs pa :
e ma :
rang byung rig pa'i 'khor rnams gson :
srid pa'i rtsa ba bdag 'dzin nyid :
phyi nang kun brtags ye stong grol :
stong gsal gdangs lnga'i sgo phye ste :
ti la gsal stong mtha' bral nyid :
rkyen med rtsol bral lhug par bzhag :
ngo bo rang bzhin thugs rje gsum :
btags grol nyid du bud+d+ha 'o :
tshig bdun rgyud kyi yang snying 'di :
btags grol bcangs pas 'khor ba stong :
kun bzang yab yum klong nas rang byung ba :
btags grol snying po'i rgyud tshig bdun pa rdzogs so :
sku yi rgya :
gsung gi rgya :
thugs kyi rgya 'o :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]sa ma ya :
rgya rgya rgya :
/\u0f80atsha /:
gcig shes kun grol rgyud bzhugs :[ \u0f88\u0f88\u0f88\u0f88\u0f88\u0f88\u0f88\u0f88 ]bud+d+ha DA ki'i skad du :
e ka du bar d+he sh+hoka :
bod skad du :
gcig shes kun grol gyi rgyud :
ti la mtha' bral dbyings la phyag 'tshal lo :
ston pa kun bzang yab yum gyis :
nyag gcig klong nas bka' bstsal pa :
ma 'gags rig mdangs 'khor rnams gson :
e ma ho :
stong gsal ti la nyag gcig 'di :
'khor 'das kun gyi rtsa ba yin :
rang byung ye shes don rtogs na :
gcig shes kun la mkhas par 'gyur :
nyag gcig gsal gdangs ye shes lnga :
chos sgo brgyad khri bzhi stong sogs :
sa lam theg pa'i bye brag kun :
rtsa ba ti la gcig las gyes :
brgyad khri bzhi stong chos rnams kun :
sde gsum rim gsum a tir 'dus :
a ti phyi nang gsang ba'i skor :
yang gsang bla med la sogs pa :
gcig shes kun la mkhas par rdzogs :
shes bya'i rgyud rnams thams cad kun :
lta spyod ting 'dzin dbang dang ni :
dam tshig dkyil 'khor lha mchod sngags :
phrin las nyams rtogs sa lam rim :
gzhi lam 'bras bu'i chos rnams kun :
nyag gcig klong du rtogs gyur na :
rgyud don kun la mkhas 'gyur zhing :
ti la nyag gcig klong du grol :
'di nyid bcangs shing don rtogs pas :
gcig shes kun grol nyid du 'gyur :
'di ni reg pa tsam gyis kyang :
kun bzang bde chen dbyings la 'khod :
chos sku ti la nyag gcig gi klong nas rang byung ba :
yang snying bcud kyi thigs pa :
gcig shes kun grol gyi rgyud rdzogs so :
sku yi rgya :
gsung gi rgya :
thugs kyi rgya'o :[ \u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88  \u0f01\u0fad]::
rgya rgya rgya :[ \u0f80]atsha :
@:
yang tig snying po'i rgyud do :[ \u0f88\u0f88\u0f88\u0f88\u0f88 ]yang dag skad du :
a ti kaM tsA man+d+ha la :
bod skad du :
yang tig gser gyi 'bru gcig pa'i rgyud :
mi 'gyur lta ba'i klong la phyag 'tshal lo :
ston pa kun bzang yab yum gyis :
mi 'gyur dbyings nas bka' bstsal pa :
nyon cig stong gsal rig mdangs 'khor :
e ma ho :
ti la nyag gcig ye shes don :
stong gsal mi 'gyur mtha' dang bral :
yang ti snying po ji bzhin no :
mi dmigs dbyings nas rang byung ngo :
yang ti snying po'i rgyud 'di nyid :
bcangs shing mthong thos reg pas kyang :
gsal mdangs klong du bud+d+ha 'o :
yang ti snying po'i rgyud ces bya ba rdzogs so :
sku yi rgya :
gsung gi rgya :
thugs kyi rgya'o :[ \u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88 ]rgya rgya rgya :
@:
sangs rgyas sras gcig gi rgyud do :[ \u0f88\u0f88\u0f88\u0f88 ]ka la ping ka dzA+o gi nI'i skad du :
bud+d+ha kur+k+ma kwA \u0fb7m+Ne :
bod skad du :
sangs rgyas thams cad kyi sras gcig po gsang ba spyod pa sa bon gyi rgyud :
rang byung don gyi klong la phyag 'tshal lo :
ston pa kun bzang yab yum gyis :
rang bzhin klong nas bka' bstsal pa :
gnas lugs rang rtsal 'khor rnams gson :
nyag gcig rang byung ye shes 'di :
sangs rgyas kun gyi sras gcig yin :
ti la stong pas las kun byed :
kun tu bzang po'i sa bon no :
thams cad 'di las byung zhing grol :
rang byung nyag gcig rgyud 'di ni :
mthong thos bcangs pas sangs rgya 'o :
sangs rgyas sras gcig spyod pa sa bon gyi rgyud rdzogs so :
rgya rgya rgya :
sku yi rgya :
gsung gi rgya :
thugs kyi rgya 'o :[ \u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88 ]rgya rgya rgya :[ \u0f80]atsha :
@:
rang byung rig pa'i rgyud bzhugs :[ \u0f88\u0f88\u0f88\u0f88\u0f88\u0f88 ]yang dag gsang ba'i skad du :
ma ma ko liM sa man ta :
bod skad du :
rang byung rig pa'i rgyud :
rang byung rgyun chad med la phyag 'tshal lo :
ston pa kun bzang yab yum gyis :
rang byung rig pa'i rgyud gsungs pa :
e ma rang rig 'khor rnams gson :
rang byung ye shes nyag gcig don :
rang shar lhug pa gza' gtad bral :
de yis mthar 'dzin grol gyur na :
'khor 'das chos rnams thams cad kun :
rang byung rig rtsal klong du grol :
'di la btags grol sangs rgyas zhes :
ma byung mi 'byung 'byung mi 'gyur :
kun bzang rig pa'i klong nas rang byung ba :
rang byung rig pa'i rgyud rdzogs so :
sku yi rgya :
gsung gi rgya :
thugs kyi rgya'o :[ \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]rgya rgya rgya :
las can gcig dang 'phrad par shog :
@:
'bras bu yongs rdzogs chen po'i rgyud bzhugs so :[ \u0f88\u0f88\u0f88\u0f88\u0f88\u0f88\u0f88 ]rgya gar skad du :[ \u0f88\u0f88\u0f88\u0f88\u0f88\u0f88 ]bod skad du :
'bras bu yongs rdzogs chen po'i rgyud :
rang byung rang shar chen po nyid la phyag 'tshal lo :
'di skad bdag gis bstan pa'i dus gcig na :
mtho dman phyi nang med gnas su :
ston pa kun tu bzang po yis :
ston pa rdo rje sems dpa' la :
yab kyi dgongs pa kun tu bzang :
a ti rang shugs tshig tu byon :
e ma 'di 'dzin skal pa che :
'di ni rang byung chen po 'o :[ \u0f88\u0f88\u0f88 \u0f88\u0f88\u0f88\u0f88 ]e ma ki ri ki ri :
mas ta b+ha li b+ha li :
sa mi ta su ru su ru :
kun d+ha li ma su ma su :
e ka ri li su b+ha sa ta ye :
tsa ki ra b+hu ye ta li ko ta :
lce ye sa mun+ta :
tsar+ya su g+ha bi ti ye :
b+hi ti sa na b+ha gu ye :
ke sa ke ra du ka na :
ma ha ta ri be ta ni :
pa ra li hi laM ha si na :
saM b+hu da ra ta me g+ha tsa ra taM pa :
su r+ya g+ha ta ra :
a+ye ba sha na ma sa :
ra na b+ha ti sa :
gu li ta ya thA:
g+hu ra g+hu ra pa ga :
kha ra na laM:
na ra na ra i tha ra :
b+hud d+ha bud tshi :
sha sa gye laM:
sa ra ri ri la khye :
sa tra la sir sna :
b+he sa b+he sa ras pa laM:
i I:
ma mA:
ra rA:
A:
A+o~M AHhU~M:
yab kyi dgongs pa rang byung kun tu bzang po 'o :[ \u0f88\u0f88\u0f88\u0f88\u0f88 ]de nas yum chen kun tu bzang mos :
dgongs pa rang byung bka' bstsal pa :
A+o~M AHhU~M:
e ma ki ri ki ri :
rmas ta b+ha li b+ha li :
sa mi ta su ru su ru :
kun d+ha li ma su ma su :
i ka ri li b+ha ta ye :
tsa ki ra b+hu li ta :
lce ye sa mun ta :
tsar+ya su g+ha ye b+hi ti :
sa na b+h+ya g+hu ye :
ke ri rda ke ni :
rda ka ma hA ri be :
ta na pa ri li hi :
sa naM kha ra tak+She la na :
saM b+hu da ra ta :
me g+ha tsa ra ti :
rda pa sur+ya g+ha ta ra A:
ma sha na pa ra :
b+hi hi ti sa g+hu ra la :
ma smin sa g+hu ti la :
ta ya g+hu ra g+hu ra :
brlangs ga kha ka ba la na ra laM pa :
na ra na ra laM:
i tha la pa ta laM:
sirna b+he sa ra laM:
sa ge laM:
ma sa sA:
r-i r-I:
l-i l-I:
i I:
ma mA:
ra rA:[ \u0f88\u0f88\u0f88\u0f88 ]yum gyi dgongs pa rang byung kun tu bzang mo 'o :
de nas yab yum gnyis med 'khril :
dgongs pa gcig tu bka' bstsal pa :
yon tan kun rdzogs mtshon byed phyir :
yi ge nyi shu rtsa lnga bstan :
dbang po'i zhen pa bzlog pa'i phyir :
karma rak+sha g+h+ri haM ti :
phung po'i zhen pa bzlog pa'i phyir :
b+he ga ra na so gad gling :
yul kun zhen pa bzlog pa'i phyir :
b+hu[<!TCC Tibetan character 4,200 undefined in unicode!>\u0f99] ri la b+ha rdu tri :
sems kyi dngos po spur ba'i phyir :
raM pa ka la sa mi khye :
byung tshor gnas su gcad pa'i phyir :
ma tang phas pher ras mi ta :
'dus tshogs snang ba ngos gzung phyir :
kha Ta rek+Sha sa mig klung :
rig pa btson rar gzhug pa'i phyir :
a ka re na b+he tsag sha :
'khrul pa'i rang rgyud khungs gcad phyir :
ya ri mu ta sa g+hu li :
rigs drug rim gyis bsgral ba'i phyir :
ya sing ra rlung pa la yA:
'khor ba dong nas 'don pa'i phyir :
ma ma ko liM sa man+ta :
chos can thur du gzhug pa'i phyir :
g+ha ri yaM pa ri maM ti :
ro yi yul khungs spur ba'i phyir :
b+hu ka sing ha pha g+ha la :
zhen pa'i phreng thag gcad pa'i phyir :
ra mi pi pi khe ta pa :
lug rgyud ar la gtad pa'i phyir :
bi khu ma la pa taM gi :
lha yi phyag rgya lta ba'i phyir :
sa ma nyi kha d+he ra pa :
lta sgom log pa dag bya'i phyir :
badzra satwa tri to me :
sa lam dus gsum gcad pa'i phyir :
g+he wa su g+har rna ma ye :
yid dpyod lta ba khungs gcad phyir :
d+harmA pa ti sa g+hu li :
sku gsum lam du bslang ba'i phyir :
ra mi sa ma kha gad tse :
snang ba dngos su blang ba'i phyir :
ru pa sa mi mi ta laM:
sgra yi zhen pa gcad pa'i phyir :
nga tig pa la ki li sa :
bsam gtan chen po'i sa gnon phyir :
g+ha tsa pa la i daM sa :
phrin las mtha' ru dbyung ba'i phyir :
karma e a a nu sa :
sangs rgyas zhen pa bzlog pa'i phyir :
sang kri ma ma kAt+ma ta :
rgyal sras rnams kyi sa gnon phyir :
nga la khe pa ki li sa :
yab yum gnyis su med pa yi :
dgongs pa kun tu bzang po 'o :
'bras bu yongs rdzogs chen po'i rgyud rdzogs so :
sku yi rgya :
gsung gi rgya :
thugs kyi rgya :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88 ]sa ma ya :[ \u0f88 ]!
btags grol rgyud kyi man ngag rin chen snying po bzhugs so //
rin chen shog 'dra'i skor /
btags grol man ngag rin chen snying po zhes bya ba /
gdod ma'i mgon po 'od mi 'gyur ba la phyag 'tshal lo //
chos kun ma skyes mnyam pa'i ngang nyid las //
sku dang ye shes 'du 'bral med pa yis //
'gro ba'i don mdzad kun bzang rigs lnga'i tshogs //
rig 'dzin bla ma rnams la phyag 'tshal lo //
skal ldan rnams ni 'bad med grol bya'i phyir //
btags grol rgyud drug chos sku'i ston pas gsungs //
de nyid bri dang rab gnas dbang bskur bcang //
klog cing bzhu ba'i rim pa legs par bstan //
dang po bri ba ni /
mthing shog zur nas zur du sor brgyad pa la /
gser gyi gzab mar dbu gnyis gyen la yod pas /
btags grol rnams dang 'das rjes gsum po bris te /
dar tshon gyis dril lo //
rab tu gnas pa ni /
zla ba rgyas pa'i tshe dben zhing nyams dga' bar maN+Dal mda' gang mthing kha dkar ser dmar ljang lnga'i mu khyud bskor la /
de'i nang du rigs lnga'i 'od kyi tshom bu lnga bris pa la so so'i kha dog gis gang bar khyams mthing gas gang /
tshom bu'i mu khyud mthing dmar dkar po'i ra ba gsum gsum gyis bskor ba'i dbus su many+dzi'i steng du rin po che'i snod 'brus bkang ba gcig gi steng du btags grol rnams na bza' dang bcas pa gzhug
/dkyil 'khor gyi mthar phyi nang gi mchod pa dang /
tshogs gtor bzang du bsham mo //
de nas bgegs gtor byin la gu gul gyi dud pa dang rol mo'i sgras bgegs rnams rgya mtsho'i mthar bskrad la srung ba'i 'khor los mtshams bcad de /
thams cad kyis skyabs 'gro sems bskyed byas la /
rang nyid kun bzang yab yum mthing ga rin po che'i rgyan can du bskyed /
ye shes pa dgug gzhug mchod bstod cung zad byas la /
rigs lnga'i rtsa sngags rten 'brel snying po dang bcas pa nas la bzlas pa yang sta gon du bya'o //
de nas stong pa'i ngang las bdag dang gnas dang rnal 'byor pa rnams 'og min gyi zhing dang so so'i ston pa dang 'khor du bsam ste /
mdun gyi tshom bu'i dkyil 'khor 'od zer gyi phung po gcig tu 'bar ba'i dbus na /
rtsa ba'i bla ma brgyud pas bskor ba rnams dpal rnam par snang mdzad kyi rnam pa can mthing ga 'khor lo rtsibs brgyad pa byang chub mchog gi phyag rgyas bzung ba'i /
shar du mi bskyod pa dkar po bdud 'dul gyis rdo rje dang /
lhor rin chen 'byung ldan ser po mchog sbyin gyis ut+pal dang /
nub tu snang ba mtha' yas dmar po ting nge 'dzin gyis pad+ma dang /
byang du don yod grub pa ljang gu skyabs sbyin gyis rgya gram 'dzin pa /
so so'i yum dang bcas pa bskyed la /
'od zer gyi phung po gcig tu 'bar bar btags grol de nyid bsam mo //
de nas rdo rje dang dril bu 'dzin pas dbyangs dang bcas te /
hU~M/
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan rigs lnga yab yum 'khor bcas gshegs //
zhes pas 'og min nas rigs lnga'i sangs rgyas dang byang chub sems dpa' grangs med pa dang /
bla ma brgyud pa thams cad dang phyogs bcu'i sangs rgyas dang byang chub sems dpa' mkha' 'gro dpag tu med pa sprin phung gtibs pa bzhin du byon pa la /
me tog bdug spos snang gsal dri //
zhal zas rol mo la sogs pa //
phyi nang mchod pa'i sprin phung gis //
bde gshegs ma lus 'khor bcas mchod //
A+o~M badzra puSh+pe d+hU pe A lo ke gan+d+he nai wid+yA shab+da AHhU~M/
A+o~M/
ye nas 'od gsal chos skur dag pa la //
sna tshogs gzugs sku mtshan dpe'i gzi 'od can //
bla ma yi dam rigs lnga'i sangs rgyas dang //
mkha' 'gro dam can rgya mtsho'i tshogs la bstod //
A+o~M badzra AM ku sha dzaH
badzra pa sha hU~M/
badzra s+pho Ta baM/
badzra pra be sha hoHsa /
btags grol lha'i skur gsal ba la gnyis su med par thim /
yang phyogs bcu'i de bzhin gshegs pa rigs lngas dbang bskur /
yi ge gsum gyis sku gsung thugs rgyas btab la /
sngar gyi bzlas pa'i me tog gis gtor zhing /
rigs lnga'i rtsa sngags rten 'brel snying po dang bcas pa brgya rtsa brgyad brjod nas /
'bru dang sman dang rin po che'i maN+Dal lan gsum phul te /
sa gzhi spos chus byugs shing me tog bkram //
ri rab gling bzhi nyi zlas brgyan pa 'di //
sangs rgyas zhing du dmigs te phul ba yis //
'gro kun rnam dag zhing la spyod par shog
/A+o~M badzra re khe AHhU~M/
zhes pa dang /
me tog la sogs pa phyi nang gi mchod pas mchod la /
bla ma dang rigs lnga'i bstod pa rgyas par byas te /
me tog gis snyim pa bkang la mgrin gcig tu /
gang 'dir bcom ldan 'das rigs lnga'i sangs rgyas sras dang bcas pa dang /
bla ma dang phyogs bcu'i rgyal ba sras dang bcas pa rnams dgongs su gsol /
che ge mo zhes bgyi bas thog drangs pa'i sems can thams cad smin par mdzad du gsol /
grol bar mdzad du gsol /
gang bar mdzad du gsol /
rgyas par mdzad du gsol /
cher 'phel bar mdzad du gsol /
zhes pa gsum dang /
rgyud dang 'das rjes rnams tshar gcig brjod pa'am /
rgyud kyi snying po tshar bdun brjod la /
bkra shis kyi lha tshogs dpag tu med pas bkra shis brjod par bsam la me tog 'thor /
rol mo sgrog cing mgrin gcig tu /
bde gshegs mi 'gyur sku lnga lhun gyis grub //
ye shes lnga ldan phrin las phun sum tshogs //
gdod ma'i mgon po rigs lnga'i bkra shis gang //
bkra shis des kyang deng 'dir phun tshogs shog
/'og min ye shes bde chen rgya mtsho'i zhing //
rgyal ba rgya mtsho dpag med tshogs mnga' bas //
'gro ba'i don gnyis lhun gyis grub pa yi //
bkra shis dam pa des kyang bde legs shog
/bde chen rig 'dzin bde gshegs 'gro ba'i yab //
rnam smin tshe dbang phyag rgya lhun gyis grub //
so so'i sku dang ye shes phun tshogs pa'i //
bkra shis dam pa des kyang bde legs shog
/dga' rab rdo rje shrI siM ha dang //
o rgyan yab yum mkha' 'gro rgya mtshor bcas //
dngos grub sna tshogs 'bar ba'i sprin 'phro ba'i //
bkra shis dam pa des kyang bde legs shog
/phun sum tshogs pa mnga' ba gser gyi ri bo 'dra //
'jig rten gsum gyi mgon po dri ma gsum spangs pa //
zhes pa la sogs pa'i shis pa rgyas par brjod pa'i tshe /
phyogs bcur bkra shis bdud rtsi dang 'od zer gyi drwa bas 'jig rten thams cad grol te /
sangs rgyas kyi byang chub la gnas par bsam zhing /
A+o~M su pra tiSh+Tha badzrA ya swA hAs brtan par bya'o //
de nas rab 'byams rig pa'i rtsal dbang bskur te /
skal ldan de'i gnas lngar /
A+o~M hU~M trAM hrIHAHlnga bsams pa las 'od 'phros /
bdag dang snang srid yi ge dag tu bsams shing /
A+o~M A+o~M A+o~M zhes pa la sogs pa brgya rtsa re brjod nas snang srid longs sku'i zhing du bsam la /
bla mas /
e ma skal ldan rigs kyi bu //
'khor 'das snang srid rang gi sems //
gdod nas ma skyes rtsa ba bral //
stong gsal rig stong chos kyi sku //
gang shar rang grol sbrul mdud bzhin //
spang blang gnyis med shes par gyis //
zhes ngo sprad la yang /
e ma skal ldan snying gi bu //
mig rtse nam mkha'i khams su ltos //
snang ba sna tshogs 'od gsal zhing //
thig le dbyings dang lu gu rgyud //
dus gsum rgyal ba'i gsang chen dbang //
don gyi snying po 'di nyid do //
zhes pas mngon sum ngo sprad do //
rgyud kyi glegs bam la /
maN+Dal tshan pa gsum phul nas /
slob ma'i spyi bor A+o~M bsam la rgyud der bzhag pas /
rgyud las 'od zer byung bas bla ma dang sangs rgyas dang byang chub sems dpa' thams cad kyi sku'i dbang dang byin rlabs thams cad thob par bsam la /
sangs rgyas thams cad kyi sras gcig pos ming 'di zhes bgyi ba la dbang bskur zhing byin gyis brlab tu gsol lo //
smin par mdzad du gsol lo //
grol bar mdzad du gsol lo //
gang bar mdzad du gsol lo //
cher 'phel bar mdzad du gsol lo //
rgyas par mdzad du gsol lo //
sku rdo rje gnyis su med pa'i dngos grub chen po 'grub par mdzad du gsol lo //
A+o~M g+ha dz+ha nirmA kA ya kA ya a b+hi Shiny+tsa A+o~M/
zhes brjod nas mgrin par tshig de rnams brjod cing khyad par du gsung rdo rje dang gnyis su med pa'i dngos grub chen po 'grub par mdzad du gsol lo //
A+o~M g+ha dz+ha sam+b+ho kA ya wA ka a b+hi Shiny+tsa hU~M AH
zhes pa dang snying gar tshig snga ma bzhin brjod cing khyad par thugs rdo rje dang gnyis su med pa'i dngos grub chen po 'grub par mdzad du gsol lo //
A+o~M g+ha dz+ha d+harma kA ya tsit+ta a b+hi Shiny+tsa hU~M/
zhes brjod nas spyi bo'am /
snying ga'am /
mchan khung gang rung du gdags so //
rjes ni tshogs kyi dga' ba rgya chen po bya'o //
de nas klog pa ni /
dus ma yin pa'i sgra dang /
sad dang /
ser ba dang /
'brug dang /
sa g.yo ba dang /
'ja' 'od dang /
nyi zla gzas zin pa dang /
mu ge dang /
nad la sogs pa'i mtshan ma byung dus /
steng dang 'og dang /
phyogs bzhi gang du byung ba brtags la /
steng 'og tu byung na /
rang nyid kun bzang yab yum du bsgoms pa'i lce 'khor lo dkar po rtsibs brgyad par bsam /
nyi zla gzas zin pa de nyid la sogs pa'i rtags mtshan yang kun bzang yab yum du bsams te /
rgyud drug 'das rjes dang bcas pa tshar gsum mam lnga'am bdun nam /
brgya stong ci 'grub bzlas pa'i 'od zer gyis /
gnod pa'i mtshan ma thams cad zhi zhing /
'jig rten thams cad bde legs phun sum tshogs par bsam mo //
rjes la snang srid rigs lnga'i zhing du bsam ste bsngo ba bya'o //
de bzhin du shar dang shar lhor byung na /
bdag dang mtshan rtags de nyid mi bskyod pa yab yum du bsams pa'i rang gi lce rdo rjer bsam la /
zhing khams mngon dgar mos pa bya'o //
lho dang lho nub la rang dang mtshan rtags rin chen 'byung ldan yab yum du bsams pa'i lce rin po cher bsam la /
zhing khams dpal dang ldan par mos pa bya'o //
nub dang nub byang la 'od dpag med yab yum gyi lce pad+ma dmar po 'dab ma brgyad pa /
zhing khams bde ba can no //
byang dang byang shar la don yod grub pa yab yum gyi lce ral grir bsam la /
yul de las rab grub pa'i 'jig rten du bsam la brjod do //
de'ang mtshan ma gang byung gi phyogs der kha bltas la bklag par bya'o //
de'ang mtshan ma de dag 'gro ba gang gis mthong ba dang /
thos pa dang /
reg pa thams cad sprul pa'i skur sangs rgya'o //
de nas skal ldan de'am gzhan yang rung ste 'das pa'i tshe snying gar btags nas bsregs pas bar dor sangs rgya'o //
de'ang sku thob pa'i rtags su pur khang gi dbus su 'ja' 'od 'khyil ba 'am /
dud pa sngon po gyen la 'greng ba'am /
g.yas su 'khyil ba dang /
me'i 'od dkar gsal 'khor lo la sogs pa phyag mtshan gyi rnam pa 'byung ngo //
gdung sha rI ram ser po dang /
chu rI ram dkar po dang /
ba rI ram dmar po dang /
nya rI ram ljang gu dang /
pany+tsa ram mthing ga la kha dog lnga ldan te rigs lnga'i gdung dang /
sku 'byung ngo //
gsung gi rtags su 'od khyim gyen 'greng dang /
sgra 'ur ba dang /
thug pa dang sa g.yo ba'o //
thugs kyi rtags su nam mkha'i sprin med cing dwangs la gsal ba dang /
'ja' tshon kha dog sna lnga'i snang ba dpag tu med pa 'byung ngo //
gzhan yang yi ge dang /
sku dang /
ring bsrel du ma 'byung ngo //
phan yon ni btags grol snying po'i rgyud las /
e ma 'di ni khyad par 'phags //
dbang po rnam lnga 'on gyur cing //
rgan gzhon pho mo dge sdig med //
bag chags bzang ngan med pa ru //
'di nyid bcangs pas 'tshang rgya 'o //
tha ma dbugs la sleb kyang grol //
sangs rgyas gdung 'dzin sras gcig yin //
zhes pa dang /
rdo rje 'chang gi dus gnad nges pa las /
'di nyid bcangs pa tsam gyis kyang //
sangs rgyas nyid du 'gyur ba la //
the tshom bya bar ci zhig dgos //
gal te byol song mgul du 'di //
btags pa tsam gyis de grol na //
'gro ba mi rnams smros ci dgos //
e ma rang byung yi ge 'dis //
sems can rnams kyi don byed na //
tshe 'das de yi spyi bo 'am //
mgul du 'di btags bsreg na ni //
de nyid grol bar smros ci 'tshal //
mtshams med lnga po spyad pa yang //
nyan thos rnams dang skal ba mnyam //
lung du ma bstan skye bo rnams //
byang chub sems dpa'i sa dang mnyam //
yid dpyod 'dzin pa'i grub mtha' yang //
rdo rje 'chang dang mnyam par nges //
'di nyid bcangs pa'i skyes bu de //
gang na 'dug pa'i yul phyogs tsam //
ngan song dag nas grol bar 'gyur //
mchog dang thun mong dngos grub thob //
rig pa dngos kyi rtags yod pa'i //
skal ldan de la bsreg mi dgos //
'chi khar 'phrod pas 'gyur ba yin //
zhes pa la sogs dpag tu med pa gsungs so //
e ma ho /
sangs rgyas rnams kyi thugs rje'i byin rlabs las //
bcangs pa tsam gyis grol ba'i man ngag 'di //
skal ldan rnams la rab tu 'phrad nas kyang //
lhun grub sa la kun tu bzang por shog
/o rgyan thugs sras dri med 'od zer gyis //
o rgyan zab chos mkha' 'gro snying thig las //
o rgyan dgongs don ji bzhin bshad pa 'di //
o rgyan rdzong du phyi rabs don du bkod //
btags grol man ngag rin chen snying po zhes bya ba /
pad+ma las 'brel rtsal gyis bkod pa rdzogs so //
dge'o ///
/
