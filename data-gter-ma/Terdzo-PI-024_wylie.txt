rtsis kyi gtsug lag las 'byung ba'i lha rnams mchod pa'i cho ga mdor bsdus dge
/rtsis kyi gtsug lag las 'byung ba'i lha rnams la gtor ma dang gser skyems kyis mchod pa ni /
cho ga rgyas pa gzhan dang 'brel na skabs su babs pa na sbyar zhing /
ma 'brel na /
bdag bskyed mchod gtor byin rlabs sngon du 'gro bas /
hoH
lo rgyal po /
zla ba blon po /
zhag dmag mi /
dus tshod mtshon cha /
srid pa gsum gyi yab yum gnam sa /
g.yas gdags ri dkar po skyes pa'i bla ri /
g.yon srib ri nag po za ma mo yi bla ri /
mtshams bzhi bu tsha nor gyi sas bsdus pa'i yul 'dir gnas pa'i klu gnyan sa bdag bsen mo /
shar phyogs 'byung ba shing gi lha /
lho phyogs 'byung ba me'i lha /
nub phyogs 'byung ba lcags kyi lha /
byang phyogs 'byung ba chu'i lha /
mtshams bzhi 'byung ba sa yi lha /
shar gyi stag skya bo /
lho'i g.yu 'brug sngon mo /
nub kyi bya dmar po /
byang gi ru sbal nag po /
dbus kyi spre'u ser po /
mtshams bzhi g.yog brgyad dmangs kyi lha /
the se rgyal po la sogs te lo'i sa bdag
/'brug lha gwa pa la sogs te zla ba'i sa bdag
/gser mdzod ser po la sogs te zhag gi sa bdag
/g.yu mdzod sngon mo la sogs te dus tshod kyi sa bdag
/shing pho byi ba la sogs te lo drug cu'i lha /
me stag la sogs te zla ba'i lha /
sa stag la sogs te zhag gi lha /
lcags yos la sogs te dus tshod kyi lha /
lo zla dus bzhi'i sa bdag
/spar kha brgyad kyi lha /
sme ba dgu'i lha /
gza' skar 'phrod sbyor dus lha 'byung po'i lha /
phyed gnyis dang zer gnyis su rgyu ba'i lha /
gnyug mar gnas pa'i lha la sogs pa yul dus la dbang byed pa'i sa bdag lha klu 'khor dang bcas pa thams cad la /
rang rang gi spyod yul dang mthun pa'i gtor ma rgyan ldan g.yos su sbyar ba gser skyems kyis brgyan pa'i mchod pa dam pa 'dis gsol zhing mchod do //
so so'i rgyud tshims pa dang longs spyod kyi rkyen du 'byor par gyur cig
/bdag cag dpon slob yon mchod 'khor dang bcas pa rnams la che bas ma bkyon /
chung bas ma 'khang /
ru nga dang phrag dog ma mdzad /
bdag ni sa dang yul dus la dbang mi byed do //
sa dang yul dus kyi bdag po khyed rnams la bsten nas las dang bya ba byed pa yin pas stongs dang grogs mdzod cig
/bkra shis dang bde legs phun sum tshogs par mdzad du gsol /
zhes grong du rgyu ba'i lha gshen bla mkhyen rnams la phan pa'i ched du d+harma shrIs bris pa'o //
shu b+haM///
/
oM a ka ni ni ka ni a b+hi la maN+Da la ma ye swA hA/
zhes mang du bzla'o //
