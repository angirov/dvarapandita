'chi med yang snying kun 'dus kyi rgyun khyer bzhugs so //
skyabs 'gro ni /
oM AHhU~M:
'chi med lha tshogs thugs rje can :
dkyil 'khor yongs rdzogs lha rnams la :
tshe yi rig 'dzin ma thob bar :
bdag sogs gus pas skyabs su mchi :
lan gsum /
sems bskyed ni /
hrI:
bdag gzhan 'chi med thob bya'i phyir :
tshe yi lha tshogs bsgrub nas ni :
gang la gang 'dul phrin las kyis :
'gro don byed par sems bskyed do :
lan gsum /
!
a mA ra sid+d+hi rastu /
skyabs sems sngon du 'gro bas /
hrIH
rang rig hrIHyig 'od zer sprin //
rdo rje'i gur gyis phyogs bcur bcings //
de dbus ye shes gzhal yas khang //
yid 'ong lte bar pad nyi'i steng //
hrIHlas rang nyid tshe dpag med //
dmar po mnyam gzhag tshe bum 'dzin //
longs sku'i rgyan spras skyil krung bzhugs //
mtshan dpe'i gzi byin phung por 'bar //
gnas gsum yig 'bru gsum gyis mtshan //
'od 'phros rang 'dra'i ye shes pa //
spyan drangs dbyer med ro gcig gyur //
badzra sa mA dzaH
dzaHhU~M baM hoH
thugs kar pad zlar ting 'dzin hrIH
de mthar dmar gsal sngags kyis bskor //
'od 'phros 'phags mchod dngos grub bsdus //
'gro kun 'chi med lam la bkod //
brtan dang g.yo ba'i chos bcu bzhi'i //
dwangs ma bdud rtsi'i 'od zer gyi //
rnam pas ting 'dzin hrIHla bstim //
lus kun 'chi med dwangs mas gtams //
gzhom med rdo rje'i g.yung drung sku
/rtag brtan bde ba chen por gyur //
oM AHhU~M:
badzra dz+nyA na A yu She hU~M b+h+rU~M nr-i dza :
sarba sid+d+hi pha la hU~M A:
zhes pa'i bzlas pa ci nus su //
ting 'dzin nga rgyal brtan pos bzla //
res 'ga' kha sbyor rlung bzung nas //
yid bzlas ting 'dzin nyid dang sbyar /
thun mthar snod bcud 'od du zhu //
thugs srog dwangs ma'i hrIHla bsdu //
de nyid mi dmigs brjod bral ngang //
'chi med gnyug ma'i ngang la bzhag
/slar yang skad cig lha yi skur //
chu las chu bur rdol ba bzhin //
dge ba 'di yis myur du bdag
/tshe dpag med mgon 'grub gyur nas //
'gro ba gcig kyang ma lus pa //
de yi sa la 'khod par shog
/ces sogs smon lam shis brjod bya //
'chi med yang snying kun 'dus kyi //
gdams pa'i nyams bzhes rgyun khyer du //
mi dbang mchog gi bka' bstsal bzhin //
snyom las 'dzin pa gang des bris //
dge'o ///
/
