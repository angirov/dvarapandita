\u0f88\u0f88
gsang sngags spyi chings kyi gdams ngag zab mo them yig med pa'i skor las :
rtsa gsum bla rdo srog tig yongs 'dus zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
rtsa ba gsum gyi lha la phyag 'tshal lo :
gsang sngags spyi chings sgrub pa'i gdams ngag gnad :
rtsa gsum bla rdo srog thig yongs 'dus mchog :
bstan pas gang dang 'brel yang kha bsgyur gces :
mang du mi spel snying gi phur du chongs :
sa ma ya :
rgyaHrgyaHrgya :
dang po bla ma'i srog 'khor bri ba ni :
gza' tshes bzang bar shog shog gtsang ma la :
gser ram mtshal sogs rin chen rigs sbyangs la :
mu khyud gsum bskor lte bar oM AHhU~M:
rim bzhin dkar dmar mthing gsum ma nor brtsegs :
de yi rgyab tu 'di nyid bskor bar bya :
ho :
rgyal ba dgongs brgyud bla ma :
rig 'dzin brda' brgyud bla ma :
gang zag snyan brgyud bla ma :
drin chen rtsa brgyud bla ma :
sku gsum bka' brgyud bla ma :
smon lam dbang brgyud bla ma :
mkha' 'gro gtad brgyud bla ma :
mdor na bla na med pa'i bla ma rnams thugs dam ma g.yel bar :
'dir gshegs shing bzhugs nas bdag che ge byin gyis brlab cing dngos grub rnam gnyis stsol ba dang :
phrin las rnam bzhi 'grub par mdzad du gsol lo :
de rgyab dmigs bsal gang yin snying po rnams :
bri zhing de rgyab 'khor rtsibs bcu drug bya :
dbus der 'bru gsum brtsegs mthar 'di re re bri :
sangs rgyas kun 'dus sku gsum bka' brgyud bla mas dngos grub rnam gnyis stsol cig :
de rgyab mu khyud sngags 'di bri bar bya :
oM badzra bid+yA s+ya sid+d+hi AHhU~M dza :
oM rat+na bid+yA s+ya sid+d+hi AHhU~M dza :
oM pad+ma bid+yA s+ya sid+d+hi AHhU~M dza :
oM karma bid+yA s+ya sid+d+hi AHhU~M dza :
oM bud+d+ha bid+yA s+ya sid+d+hi AHhU~M dza :
oM kA ya badzra sid+d+hi AHhU~M:
oM wA ka badzra sid+d+hi AHhU~M:
oM tsit+ta badzra sid+d+hi AHhU~M:
oM dz+nyA na badzra sid+d+hi AHhU~M:
oM A yu sid+d+hi AHhU~M hrIHb+h+rU~M:
oM pu N+ya sid+d+hi AHhU~M b+h+rU~M:
oM ma hA mu drA sid+d+hi AHhU~M A:
oM karma tsa tur sid+d+hi AHhU~M swa AHha :
de la gang shong bri ba gces pa yin :
de rgyab mu khyud sngags 'di gang shong bri :
oM sarba bud+d+ha A we sha ya hriM dza :
oM gu ru d+harmA kA ya sarba A we sha ya hriM dza :
oM gu ru sam+b+ho kA ya sarba A we sha ya hriM dza :
oM gu ru nirma kA ya sarba A we sha ya hriM dza :
oM bo d+hi satwa sarba A we sha ya hriM dza :
kA ya wA ka tsit+ta gu Na karma hU~M hU~M dzaHdzaHpheM pheM hriM hriM A kar sha ya dza :
A kar sha ya hriM:
sarba tiSh+Tha lhan lhan ye swA hA:
de rgyab A li kA li gang shong dang :
de rgyab rten 'brel snying po gang shong bri :
dar 'bru rin chen sman dri lnga tshan lnga :
chos sman gang bzang lte bar bzhag par bya :
phyogs bcu dus gsum sangs rgyas thams cad kyi :
sprul sku'i cha lugs mtshan dpes rab mdzes bskyed :
thams cad thams cad rab byung sngags chas dang :
grub thob cha lugs byang sems dge 'dun tshogs :
longs sku rab byung kun kyang zhi tshul bsgom :
dmigs pas yang yang gsal gdab khyad par du :
gang yin bla ma gtso la 'khor rnams bskor :
'ja' 'od thig le thig phran lhun sdug nang :
byin rlabs 'thibs se dmigs la mos gus kyis :
gsol gdab spyan 'dren yang yang byas la bstim :
rab gnas yang bskyar dar sna'i na bza' gsol :
sa mA ya :
rgya rgya rgya :
gnyis pa yi dam bla rdo srog 'khor ni :
bri rdzas gong mtshungs mu khyud rim bdun bskor :
lte bar yi dam yab yum kha sbyor ram :
yab rkyang yum rkyang gang yin thugs srog bri :
phyogs bzhir 'khor rnams so so'i gzhung dang dpag :
so so'i srog dang pho mo kha sbyor dang :
rkyang par ra tsa hri ya pho bkod la :
ha ri ni sa mo yig bkod par bya :
de phyi'i mtha' skor 'di ni tshag med bri :
kyai ho :
yi dam pho mo gang yin 'khor bcas mtshan dang :
khyed rnams dang gzhan yang theg pa rim dgu dang 'brel ba'i yi dam rgyal ba zhi khro rab 'byams pho rgyud mo rgyud rnams 'khor bcas kyis bdag la brtse bar dgongs nas 'dir gshegs shing bzhugs la sgrub po che ge la byin gyis brlab pa dang :
dbang yongs rdzogs su bskur nas mchog thun mong gi dngos grub ma g.yel bar myur du stsol cig :
nad gdon mi shis mi rung ba mtha' dag zhi zhing bsam dgu char ltar phob cig :
'ja' lus mkha' spyod tshe 'di'am bar dor 'grub par mdzad du gsol :
zhi rgyas dbang drag phrin las lhun gyis grub mdzad gsol lo :
de rgyab mu khyud yi dam pho mo dag :
gang yin 'khor bcas sngags dang 'di bkod do :
tsaka shu tser ldan guM:
sarba sid+d+hi pha la hU~M b+h+rU~M a nr-i tri tsit+ta A kar+sha ya dza :
A kar+sha ya hring :
kun la sbyar zhing de rgyab rtsibs bcu drug :
oM AHhU~M swA hA:rnams tho brtsegs bri :
de mthar 'di ltar bskor ba re re bya :
yi dam lha tshogs 'khor dang bcas pas bdag la dbang skur byin gyis rlobs dngos grub stsol cig :
de rgyab 'di nyid tshag med bkod par bya :
ho :
yi dam zhi khro rab 'byams gnas yul dpa' bo mkha' 'gro zhi rgyas dbang drag la gtogs pa'i lha tshogs 'khor bcas kyis bdag gi sgo gsum byin gyis brlabs nas :
lus 'ja' lus :
ngag nus ldan :
sems chos sku :
phung khams skye mched lha yi rang bzhin du bsgyur la khyed rnams dang dgongs pa mnyam par byin gyis rlobs :
mi mthun kun zhi zhing tshe bsod chos mchog rgyas pa dang :
snang srid dbang 'dus gnod byed tshar gcod pa'i dngos grub stsol cig :
rtsa rlung thig gsum 'byongs nas sku gsum rang sa zin sku bzhi dang 'du 'bral med par mdzad du gsol :
de rgyab yi dam pho mo 'khor dang bcas :
gang yin so so'i sngags mthar 'di sbyar bskor :
kA ya wA ka tsit+ta dz+nyA na pra we sha ya ho :
A kar sha ya dza :
A kar sha ya hring :
pheM pheM hring hring dzaHhU~M baM hoHtiSh+Tha lhan :
lha grangs nyung na mang du bskyar la bri :
de rgyab snang ba dbang sdud 'di bri 'o :
oM mu le lhod lhod sdus sdus ha ri ni sa ra tsa hri ya hU~M phaT:
oM tri du tri du ma du ma du chum chum krog krog sarba sid+d+hi ha ri ni sa ra tsa hri ya hU~M phaT:
oM spur spur :
spur ye spur ye :
na 'ong na 'ong ha ri ni sa hU~M phaT:
ra tsa hri ya ha ri ni sa ye a r+n+r-i tri A kar sha ya hring pheM dza :
ha ri ni sa r+n+r-i rU pa snying na sA re hU~M dza :
zhes dang phyi pa mu stegs pa ma yin pa'i :
dar sna lnga dang zhing lpags na bza' gsol :
rang gzhung bskyed bstim rgyas dang rab gnas 'bad :
mkha' 'gro ma kun 'di yi khongs su 'dus :
sa ma ya :
rgyaHrgyaHrgya :
gsum pa chos skyong bla rdo spyi khog ni :
ro ras sogs la rin chen rigs kyis bri :
'khor lo mu khyud bdun bskor lte ba ru :
chos skyong pho mo gang yin srog bri la :
mthar ni chos skyong gang yin mtshan gyi mthar :
khyed 'khor dang bcas pa bdag sgrub pa che ge la lus dang grib ma lta bur 'grogs nas ci ltar bcol ba'i phrin las thogs med du sgrubs shig :
sngon gyi dam bca' gnyan po ma snyel cig :
rgyal ba sras bcas rig 'dzin gong ma rnams ma bslu bar 'dir gshegs la bzhugs nas gang bcol mdzad du gsol :
de rgyab chos skyong 'khor bcas bsnyen pa dang :
'bod rbad sngags mthar spel tshig 'di yang bri :
rnal 'byor bdag la 'tshe ba'i bgegs zlog nas dgra srog dmar po chod cig :
ces dang de rgyab rtsibs bcu drug bya :
de la :
hU~M b+h+yo raM e dzaHtri rnams :
tho brtsegs bris mthar 'di nyid bris la bskor :
chos skyong pho rgyud mo rgyud 'khor bcas bdag la 'dus nas phrin las sgrubs shig :
de rgyab mu khyud la ni 'di bri'o :
d+harma pA la sa pa ri wA ra A kar sha ya dza :
A kar sha ya hring :
kA ya wA ka tsit+ta hring hring dzaHdzaHpheM:
pra we sha ya ho ho tiSh+Tha lhan :
sa ma ya hU~M sa ma ya ha na ha na hU~M phaT:
ho :
rgyal ba gong ma rnams kyi spyan sngar sangs rgyas bstan pa bsrung zhing sgrub po bu ltar skyong bar zhal gyis bzhes pa'i chos skyong rnams sngon gyi dam tshig gnyan po dran par mdzod la bdag sgrub po che ge la lus dang grib ltar 'grogs nas :
phrin las gang bcol mdzad cing rtags dang mtshan ma ston cig :
zhi ba dang rgyas pa dbang drag po sogs ci ltar bcol ba mdzod cig :
bdag kyang dam la mi 'da' zhing khyod kyang dam la ma 'da' zhig :
mchog gsum rgyal ba zhi khro dpang du bzhugs so :
dam chu gnyan po dran par mdzad 'tshal lo :
badzra sa ma ya na ra kan si hU~M:
de rgyab chos skyong gang yin sngags re'i mthar :
'di dang sbrags pa ci rigs bri bar bya :
badzra sa ma ya tsit+ta A kar sha ya hring dzaHhU~M baM hoHe h+ye hi hU~M dza pheM sa ma ya satwaM:
de rgyab rbad gsad sngags gang yod kyi mthar :
bdag che ge la gnod pa'i dgra bo thams cad kyi rnam shes skem par mdzod cig :
sha rus phung khams mA ra ya khA hi khA hi dgra bo'i srog la ya yA:
de rgyab ye d+har dbyangs gsal legs par bri :
mthun pa'i sha khrag rus snying la sogs dang :
srung ba'i dam rdzas mthun kun bzhag par bya :
slar yang srung ma'i rang gzhung ltar bris la :
'di dang mnyam bzhag zab pa'i mthar thug yin :
yang na so so'i bla rdo shes pa 'am :
ma shes pha wang long bur rang srog bri :
rang mthun rdzas bcas bzhag nas mnyam du dril :
rang mdog dar la srog sngags bris pas dril :
de rgyab yi dam sku gzugs sngags bris pa :
bskyed bstim rab gnas tshar ba'i dus su dril :
sa ma yA:
rgyaHrgyaHrgya :
de nas de dag spyi khyab zhal gdams bshad :
rang rang gtso bo'i sku gzugs tshon gang dang :
srog sngags dar la gser gyis legs bris pa :
dam rdzas ril bu byas par srog yig bri :
de gsum lhan cig kun la bzhag pa gnad :
gab tse sogs la gzhug nas phyi pho brang :
nang ni gang yin lhar gsal bskyed bstim sogs :
dus bzang kun la ma chag yang yang bya :
mchod bstod dngos 'byor yid sprul ci rigs 'bad :
rtag tu gang yin lha yi nges shes bya :
rang sngags bzlas shing me tog 'thor ba gnad :
rang gis 'chang ngam rten la gzhug pa sogs :
skabs babs shes bya rtsa ba gsum sogs ni :
bya rgod ro 'dus lta bur yong nas ni :
phrin las gang bcol 'grub pa'i gnad 'di zab :
lar ni rang gis dam tshig bsrung gal che :
sa ma ya :
rgyaHrgyaHrgya :
ye shes chos skyong bla rdo khyad par ni :
gzhan bstan dregs pa spyi yi bla rdo bshad :
dang po sde dpon bco brgyad bla rdo ni :
pha wang long bur sre mong khrag gis bri :
tri'u dza :
sre mo'i snying nang gzhug la dar mthing dril :
sngon dmar skud pas bcings la gnas su bcang :[ \u0f80]atsha :
le brgan dar la de pho'i khrag gis bri :
dza sa ti rA hu la dza :
zangs phur sor bzhi lhan cig de pho yi :
snying nang dar dmar dril bcug sngo dmar skud :
kyis bcings bcang ba gza' yi bla rdo 'o :[ \u0f80]atsha :
mthing nag dar la rin chen mtshal gyis bri :
du du dza :
kyung ka'i snying nang chu shing phur bu dang :
lhan cig dar nag dril bcug sngon dmar bcings :
bcang ba 'di ni bdud kyi bla rdo 'o :[ \u0f80]atsha :
dar dmar steng du ra khrag gis bri'o :
tsa tsa tsa ra tsa :
skyes phur lhan cig dar dmar dril nas ni :
rta snying nang gzhug btsan gyi bla rdo 'o :[ \u0f80]atsha :
dar dmar steng du de pho dkar khrag gis :
bris nas byi la'i snying dang lhan cig tu :
shel dkar bzhag nas za 'og dkar pos dril :
bcang ba de ni rgyal po'i bla rdo yin :
rA tsa sha Ta tri dza :[ \u0f80]atsha :
dar dkar steng du g.yag dkar khrag gis bri :
a d+he wa tsakra dza :
g.yag dkar snying gzhug yul lha'i bla rdo yin :[ \u0f80]atsha :
bya mo nag mo'i pags par de pho yi :
khrag gis bris nas de yi snying nang gzhug :
ma ma ru lu ru lu b+h+yo dza :
trag rak+sha dza :
seng ldeng phur dang lhan cig dar nag dril :
bcang ba ma mo kun gyi bla rdo yin :[ \u0f80]atsha :
sbrul gyi pags par nya yi khrag gis bri :
phu nA ga rA tsa hU~M dza :
nA ga nA gi phu tsit+ta hring dza :
nya mgo'i nang gzhug gla rkang phur bu dang :
lhan cig dar sngon dril bcang klu yi 'o :[ \u0f80]atsha :
dar gyi steng du gser gyis yi ge bri :
a ya ma du ru tsa sha na :
shel dang btsan rdo pha wang long bu gsum :
gser gzi rin chen bzhi dang chu yi rdo :
dang bcas mthun rdzas lhan cig lcags phur sogs :
bcang ba lha srin sde brgyad bla rdo yin :
sa ma yA:
rgyaHrgyaHrgya :
gang zhig sngags pa nang 'gras byung ba 'am :
las ma grub pa 'khu ldog byung ba sogs :
'u thug shin tu gnyan pa'i bya thabs bshad :
mang du byas na rang srog chad par nges :
des na tshod yod bu yis nyams su longs :
las mgon la sogs gnad dbab shi sa ni :
brub khung nang du gzugs dang bla rdo bzhag :
thun gzir de nas mdzo mo shing me sbar :
dug shing tsher can ma rungs pa yang bzhag :
mi khyi'i brun bsreg dud bdug gzugs mgo mjug :
bzlog nas rang nyid yi dam nga rgyal gyis :
thun rdzas slar yang brab la 'di bzlas so :
kA la he ru pa ya raM:
yaM haM raM sa ma ya kA la srog la raM raM:[ \u0f80]atsha :
dam sri pho mo shi sa gnad dbab ni :
dar dmar steng du dug khrag gis 'di bri :
oM badzra rak+sha rA tsa'i tsit+ta zungs :
kha rag sma sha rA tsa'i tsit+ta rbad :
'khun dum bur shig shig :
b+ha na rak+sha rA tsa'i tsit+ta phyungs :
ldog na rak+sha rA tsa'i tsit+ta rbad :
tri'u gtub gtub rbad :
tsit+ta hu lu hu lu rbad :
tsit+ta rak+sha gtub gtub :
tri'u tri'u sarba duSh+TAM trig naM hur thums dza mA ra ya rbad :
sre mo'i thod bcug sngon dmar skud pas bcing :
sngags bzlas thun brab mal 'og tu mnan pas :
rgyal bsen dam sri shi dang khyad par med :[ \u0f80]atsha :
ma mo gnad dbab shi sa bstan pa ni :
khyim bya nag po'i pags par gri khrag bris :
ma ma ru lu trag pa tsa dam la 'dus :
snying la 'dus :
srog la 'dus :
sa ma ya rak+mo dam la 'dus dza :
yu kA li sing dza :
ma ma tsit+ta kha rag ma ya sa ma ya dam dza :
ma ma ru lu ru lu sarba duSh+TaM trig naM:
hur thums mA ra ya rbad :
mdzo rwa nang bcug skud pa sngon dmar bsdam :
sngags stong bzlas la thun brab mal 'og mnan :
ma mo ma lus shi dang khyad par med :[ \u0f80]atsha :
gza' yi gnad dbab shi sa bstan par bya :
me long chu btab mer bsros zil pa dang :
de pho'i khrag gis shog bur 'di bri 'o :
oM AHhU~M:
bi sha mu khe du ru ma shi ka dza :
pa ti rA hu la dza :
hri sho sa ma ye 'ur 'ur sod sod yaM yaM gar+b+ha nA ga pa la rA hu la sa ma ya trig rbud khug dza :
sarba duSh+TaM trig nan hur thums sod :
de pho'i thod bcug sngon dmar srad bus bcing :
sngags stong bzlas la thun brab mal 'og mnan :
de yis gza' nyid shi dang khyad par med :[ \u0f80]atsha :
bdud kyi gnad dbab shi sa bstan par bya :
kyung ka'i khrag gis g.yag gi snying shun bris :
a yang 'dre yeng sad d+ha le shi dza :
du du ru tra rbad :
ru tra dam la 'dus tsa pa la kA la dza :
dun dun rbad :
daM daM yaM yaM duM bu yang sa ma ya duSh+TaM trig nan hur thums mA ra ya rbad :
kyung ka'i thod bcug thun brab them 'og mnan :
de yis ru tra shi dang khyad par med :[ \u0f80]atsha :
za 'dre bse rag shi sa bstan pa ni :
rin chen mtshal gyis nag po'i dar la bri :
su thun kha thun pra ma thun :
gaM pa dza tri yaM tri yaM du la sod kha chod kha thaM kha thaM rbad duSh+TaM trig nan hur thums dza mA ra ya rbad :
rtsangs pa'i gsob bam ri bong thod pa ru :
sdig pa'i ro dang lhan bcug bong bu khyi'i :
mjug ma'i spu'i skud bcings la sngags stong bzlas :
thun brab them 'og la mnan shi dang mtshungs :[ \u0f80]atsha :
btsan gyi shi sa bstan pa 'di lta ste :
bse khrab byang bur mtshal gyis bri bar bya :
tri mthar raM bcus bskor mthar sngags 'di 'o :
tsa sho saM pa ra du tri ya dza ran+te dun ma tri pra ma ni dza :
tsa tsa tsa ra tsa naM tri pra ma ya sa ma ya dam thing li myog rbad shi tri rbad :
ru tri rbud rbud dza ya dam thing li myog rbad :
sarba duSh+TaM trig nan hur thums rbad :
rta dmar thod bcug sngon dmar skud pas bcing :
mi ra khyi rta'i tshil dud bdug sngags stong :
bzlas la thun brab btsan gnas ri zur sba :[ \u0f80]atsha :
klu yi shi sa shog bur nya khrag gis :
nA ga hu ya kar ko dza :
nA ga duM hu ya karko dza :
phu nA ga tsit+ta rbad :
sarba duSh+TaM trig nan mA ra ya rbad :
kham sar sbal gzugs gnyis sbyor bar du bcug :
sngon dmar skud bcing sngags stong thun gyis brab :
chu mig tu mnan shi dang khyad par med :[ \u0f80]atsha :
thul rtags ngu dang phyag 'tshal byung rmis na :
khrus bya bcing khrol bde ba'i dmigs pa ni :
rten la bya zhing bskang bshags 'os pa bya :
nang rgyas dang ni shin tu 'khu na gnad :
dbab la gzhan du mi bya gnyan pas so :
de ltar spyi chings zab gnyan man ngag ni :
zhar byung yongs rdzogs 'di ni gu ru yi :
gsung la zin bris mtsho rgyal bdag gis byas :
gter kha 'ga' la sbas kyang 'di nyid zab :
them du ma bstan gud sbas gsang ba gnad :
sa ma yA:
rgyaHrgyaHrgyaHrgyaHrgyaHrgyaHrgya :
bdag rol pa'i rdo rjes gdan drangs so ///
/
