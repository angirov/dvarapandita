@#//
tshe sgrub gsang ba 'dus pa'i sgrub mchod chen mo'i skabs byar nye bar mkho ba'i zur 'debs bdud rtsi'i ljon shing zhes bya ba bzhugs so //
na mo gu ru A yur+dz+nyA na a mi ta b+hA ya /
tshe sgrub gsang ba 'dus pa'i phyi sgrub las byang 'chi med go cha gter gzhung gi dgongs don ji lta ba yin pas rgyun du kha 'gengs mi dgos kyang spros bcas kyi sgrub mchod sogs la rgyas par spro ba'i tshe /
bsang chu byin rlabs zin nas /
nyin dang por dkar gtor gtang ba ni chags med rin po ches mdzad pa'i sngon 'gro ltar byas la 'byung gtor btang /
mchod gtor byin rlabs rgyas par spro na /
raM yaM khaM/
stong pa'i ngang las b+h+rU~M las gnas khang pad+mo bkod pa'i zhing khams gzhi dang rgyan dang dbyibs dang bkod pa tshad med pa'i dbus su /
rin po che dang pad+ma la sogs pa'i snod phun sum tshogs par oM AHhU~M las mchod yon me tog la sogs pa phyi mchod dang /
'dod pa'i yon tan la sogs pa nang mchod dang /
rdo rje'i rig ma la sogs pa gsang ba'i mchod pa dpag tu med pa rgya nam mkha'i khyon dang mnyam zhing dus 'khor ba ji srid ma stongs kyi bar du 'byung ba'i rang bzhin du gyur /
hrI:
gsang 'dus tshe yi sogs nas /
shab+da AHhU~M:
bdud rtsi /
raM yaM khaM gis bsang sbyang /
stong pa'i ngang las a las byung ba'i thod pa'i snod du sha lnga bdud rtsi lnga la /
oM hU~M trAM hrIHAH
mUM lAM mAM pAM tAM rnams kyis mtshan pa zhu ba las byung ba'i ye shes kyi bdud rtsi'i rgya mtsho chen por gyur /
oM AHhU~M sarba pany+tsa sogs lan gsum /
gtor ma bsang sbyang /
stong pa'i ngang las gtor gzhong b+h+rU~M las rin po che'i mchod sdong 'dab ma stong ldan gyi snying por gtor rdzas oM las 'dod yon gyi phung po zad mi shes pa'i longs spyod kyi gter du gyur /
oM AHhU~M ma hA ba liM ta sogs lan gsum /
rak+ta bsang sbyang /
stong pa'i ngang las a las byung ba'i thod pa'i nang du raM las nyi ma'i steng du ra yig zhu ba las rak+ta'i rgya mtsho rba klong 'khrug pa la khams gsum gyi rak+ta thams cad bsdus shing thim par gyur /
oM AHhU~M ma hA rak+ta sogs dang /
bo d+hi tsit+ta'i sngags lan gsum brjod la bshags pa bya /
lha bskyed gong du ting 'dzin rnam gsum thugs gsang ltar rgyas par spro na /
hU~M:
spros med chos rnams ye nas dag :
mtha' bzhi'i dri ma rang sangs nyid :
ka dag zang thal chos kyi sku :
'khor 'das mnyam pa nyid du bdal :
oM ma hA shUn+ya tA dz+nyA na badzra swa b+hA ba At+ma ko\u0f85 haMH
hU~M:
gdod nas bde chen chos kyi sku :
rang ngo ma shes 'khrul pa'i dbang :
gzung 'dzin las la rab tu 'thas :
de nyid ma rtogs snying re rje :
d+harma d+hA tu swa b+hA ba shud+d+he A:
hU~M:
'khor ba dang ni mya ngan 'das :
rgyu yi ngo bo gcig nyid de :
hrIHni ye shes snying po'i srog :
rten 'brel rgyu yi sa bon bsgom :
hrIHtsit+ta badzra sa mA d+hi hU~M:
hU~M:
stong pa chen po sogs sbrel nas spyan 'dren dang phyag yan btang /
de nas mchod 'bul ni /
hrI:
rang byung ye shes tshe dpag med :
gsang ba 'dus pa gtso dang 'khor :
bla med mchog gi dkyil 'khor du :
bde chen gar gyi mchod pa ni :
rgyun chad med par rab brtan cing :
mnyam pa nyid kyi ngang du 'bul :
hU~M:
rab tu mdzes pa'i lha mo ni :
dkar mo sgeg cing 'gying ba'i gzugs :
mdzes pa'i me tog sna tshogs bsnams :
pad+ma ut+pal ku mud sogs :
gsang 'dus tshe yi dkyil 'khor du :
snang stong mchod pa bzhes su gsol :
oM AHbadzra puSh+pe hU~M:
hU~M:
rab tu mdzes pa'i lha mo ni :
sngon mo sgeg cing 'gying ba'i gzugs :
dri zhim bdug spos sna tshogs bsnams :
ga pur tsan+dan a gar sogs :
gsang 'dus tshe yi dkyil 'khor du :
rig stong mchod pa bzhes su gsol :
oM AHbadzra d+hU pe hU~M:
hU~M:
rab tu mdzes pa'i lha mo ni :
dmar mo sgeg cing 'gying ba'i gzugs :
snang gsal mar me sna tshogs bsnams :
nyi zla 'bru mar rtsi mar sogs :
gsang 'dus tshe yi dkyil 'khor du :
gsal stong mchod pa bzhes su gsol :
oM AHbadzra A lo ke hU~M:
hU~M:
rab tu mdzes pa'i lha mo ni :
ljang mo sgeg cing 'gying ba'i gzugs :
dri zhim dri chab bde ba'i mchog :
tsan+dan gur gum dpag med sbyar :
gsang 'dus tshe yi dkyil 'khor du :
bde stong mchod pa bzhes su gsol :
oM AHbadzra gan+d+he hU~M:
hU~M:
rab tu mdzes pa'i lha mo ni :
ser mo sgeg cing 'gying ba'i gzugs :
rang byung lhan skyes sbyar ba'i bshos :
ro ldan gtsang ma'i zhal zas tshogs :
gsang 'dus tshe yi dkyil 'khor du :
ro stong mchod pa bzhes su gsol :
oM AHbadzra nai bid+ya hU~M:
hU~M:
rab tu mdzes pa'i lha mo ni :
mthing skya sgeg cing 'gying ba'i gzugs :
rnga dung dril bu sil snyan dang :
'byung ba'i sgra sogs rol mo rnams :
gsang 'dus tshe yi dkyil 'khor du :
grags stong mchod pa bzhes su gsol :
oM AHbadzra shab+da hU~M:
hU~M:
yid 'ong gzugs kyi lha mo ni :
dkar mo gar sgyur ldan pa mo :
snang gsal dag pa'i me long bsnams :
snang srid gzugs su kun sprul nas :
gsang ba 'dus pa tshe dpag med :
dkyil 'khor lha la mchod par 'bul :
oM badzra rU pa AHhU~M:
hU~M:
yid 'ong sgra yi lha mo ni :
ser mo gar sgyur ldan pa mo :
sgra snyan dag pa'i pi waM bsnams :
snang zhing srid pa'i sgra rnams kun :
gsang ba 'dus pa tshe dpag med :
dkyil 'khor lha la mchod par 'bul :
oM badzra shab+da AHhU~M:
hU~M:
yid 'ong dri yi lha mo ni :
sngon mo gar sgyur ldan pa mo :
yid 'ong dri yi spos khang bsnams :
snang srid dri yi spos mchog kun :
gsang ba 'dus pa tshe dpag med :
dkyil 'khor lha la mchod par 'bul :
oM badzra gan+d+he AHhU~M:
hU~M:
yid 'ong ro yi lha mo ni :
dmar mo gar sgyur ldan pa mo :
ro mchog brgya ldan zhal zas thogs :
snang srid ro bcud ldan pa rnams :
gsang ba 'dus pa tshe dpag med :
dkyil 'khor lha la mchod par 'bul :
oM badzra nai bid+ya AHhU~M:
hU~M:
yid 'ong reg bya'i lha mo ni :
ljang gu gar sgyur ldan pa mo :
pany+tsa li kA'i na bza' bsnams :
snang srid bde ba'i reg bya'i tshogs :
gsang ba 'dus pa tshe dpag med :
dkyil 'khor lha la mchod par 'bul :
oM badzra spar+she AHhU~M:
hU~M:
yid 'ong chos kyi lha mo ni :
mthing mdog gar sgyur ldan pa mo :
rdo rje dril bu'i phyag rgya 'dzin :
snang srid thams cad chos dbyings sprul :
gsang ba 'dus pa tshe dpag med :
dkyil 'khor lha la mchod par 'bul :
oM badzra d+harma AHhU~M:
hU~M:
gsang mchog sku yi rig ma ni :
dkar mo bde ba'i mdangs ldan ma :
rab mdzes me long pad+ma bsnams :
gsang mchog bde ba'i mchod pa ni :
gsang 'dus tshe yi lha la 'bul :
kun tu bde bas mnyes gyur cig :
oM badzra A dar+sha AHhU~M:
hU~M:
gsang mchog gsung gi rig ma ni :
dmar mo bde ba'i mdangs ldan ma :
rnga zlum snyan pa'i sgra sgrog zhing :
gsang mchog bde ba'i mchod pa ni :
gsang 'dus tshe yi lha la 'bul :
kun tu bde bas mnyes gyur cig :
oM badzra mu ra dze AHhU~M:
hU~M:
gsang mchog thugs kyi rig ma ni :
mthing ga bde ba'i mdangs ldan ma :
snyan pa'i pi waM sgra sgrog zhing :
gsang mchog bde ba'i mchod pa ni :
gsang 'dus tshe yi lha la 'bul :
kun tu bde bas mnyes gyur cig :
oM badzra bI Na AHhU~M:
hU~M:
gsang mchog yon tan rig ma ni :
ser mo bde ba'i mdangs ldan ma :
gsung snyan gling bu'i sgra sgrog zhing :
gsang mchog bde ba'i mchod pa ni :
gsang 'dus tshe yi lha la 'bul :
kun tu bde bas mnyes gyur cig :
oM badzra ma d+he ka AHhU~M:
hU~M:
gsang mchog phrin las rig ma ni :
ljang mo bde ba'i mdangs ldan ma :
sil snyan dril bu'i sgra sgrog zhing :
gsang mchog bde ba'i mchod pa ni :
gsang 'dus tshe yi lha la 'bul :
kun tu bde bas mnyes gyur cig :
oM hrIHmu gu ta AHhU~M:
bdud rtsi'i mchod pa ni /
hrIH
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
dug lnga sel ba'i bdud rtsi mchog :
oM AHhU~M sarba pany+tsa a mr-ita hU~M hrIHthA:
hrIH
rtsa brgyad yan lag stong sbyar ba'i :
ngo mtshar rmad du byung ba'i chos :
'chi med tshe yi lha tshogs la :
gus pas 'bul lo bzhes su gsol :
sarba pany+tsa a mr-ita la kha raM khA hi :
chos sku snang ba mtha' yas zhal du sarba pany+tsa a mr-ita la kha raM khA hi /
longs sku thugs rje chen po'i zhal du\u0f8e
sprul sku pad+ma 'byung gnas zhal du\u0f8e
mkha' 'gro ye shes mtsho rgyal zhal du\u0f8e
gter ston 'gro 'dul gling pa'i zhal du\u0f8e
rgyal sras tshe dbang grags pa'i zhal du\u0f8e
las can chos bdag rnams kyi zhal du\u0f8e
drin chen rtsa brgyud bla ma'i zhal du\u0f8e
bcom ldan tshe bdag yab yum zhal du\u0f8e
rigs lnga'i rgyal ba yab yum zhal du\u0f8e
tshe bdag lha mo rnam bzhi'i zhal du\u0f8e
tshe 'gugs mgyogs ma bzhi'i zhal du\u0f8e
sgo srung pho nya bzhi yi zhal du\u0f8e
tshe lha rig 'dzin rnams kyi zhal du\u0f8e
bka' srung gter bdag rgya mtsho'i zhal du sarba pany+tsa a mr-ita la kha raM khA hi /
de nas gtor ma'i mchod pa ni /
hrI:
snang srid bde chen gtor gzhong du :
rang byung 'khor 'das gtor mar sbyar :
ma lus 'dus pa'i tshogs chen po :
tshe yi lha tshogs bzhes su gsol :
ma hA ba liM ta kha raM khA hi :
de nas rak+ta'i mchod pa ni /
hrI:
rgyu drug rang bzhin dbyings su bsgral :
'dod chags rak+ta'i rba klong 'khrugs :
blo ngan 'khor ba'i rgyun gcod phyir :
rak+ta'i mchod pa bzhes su gsol :
ma hA rak+ta kha raM khA hi :
de nas sbyor ba'i mchod pa ni /
hrI:
thabs dang shes rab gnyis su med :
bde chen 'du 'bral med par sbyor :
bde ba'i rang bzhin dga' ba che :
tshe yi lha tshogs mnyes gyur cig :
dzaHhU~M baM ho :
pad+ma yo gi nI mu dra pra be sha ya phaT:
sarba pU dza ho :
de nas bsgral ba'i mchod pa ni /
hrI:
'dod chags zhe sdang gti mug dang :
nga rgyal phrag dog dug lnga ni :
ye shes lnga yi ngo bo ru :
ye nas ro gcig chos kyi sku :
rang ngo rtogs grol rang sar bsgral :
thams cad ye rdzogs chen por bzhes :
ma traM ru dra pra b+han tsakra kha raM khA hi :
de nas de bzhin nyid kyis mchod /
hrI:
ka dag zang thal chos kyi sku :
spros pa med pa dbyings kyi ngang :
nam mkha' la ni nam mkha' thim :
ye mchod chen por bzhes su gsol :
oM shUn+ya tA dz+nyA na badzra swa b+hA ba At+ma ko\u0f85 haM pU dza ho :
zhes mchod la bstod pa gzhung ltar bya'o //
tshogs kyi gong du las kyi rdo rjes tshogs kyi phrin las la 'jug par gsol ba gdab pa ni /
phyag sngon du 'gro bas /
ho :
dgongs su gsol lo :
spros med lhun gyis grub pa'i dkyil 'khor dam pa nas :
tshe dpag med gsang ba 'dus pa yab yum :
rigs lnga'i rgyal ba dang yum mchog :
tshe bdag lha mo mgyogs ma :
sgo srung pho nya rnam bzhi :
rig 'dzin dpa' bo mkha' 'gro :
tshogs kyi dkyil 'khor 'dir 'dus pa'i rdo rje slob dpon mched lcam dral dang bcas pa thams cad dgongs su gsol :
rgyal ba rgya mtsho'i tshogs rnams mchod cing :
rnal 'byor bdag cag gi g.yar dam sor stsol phyir :
zab mo tshogs kyi mchod pa gzhung bzhin du 'bul lags na :
brtse ba dang ldan pa khyed rnams kyis thugs rjes dgongs te bzhes pa ci gnang :
zhes zhus pa'i lan du rdo rje slob dpon gyis /
e ma ho :
tshe dpag med gsang ba 'dus pa rgyal ba rgya mtsho'i tshogs rnams kyis thugs rjes ni gzigs :
byams pas ni dgongs :
gnas mchog 'di yang he ru ka'i dkyil 'khor :
rdo rje slob dpon gnyan gyi dbu gtso :
tshogs kyi dkyil 'khor 'dir 'dus pa thams cad lha dang lha mo dpa' bo dpa' mo'i rang bzhin kho na yin pas :
thugs rjes gzigs shing rjes su bzung ste bzhes par gnang gis 'byor tshogs gzhung bzhin du drongs shig :
a la la ho :
zhes brjod nas tshogs byin rlabs la 'jug go
/'bul drang rgyas pa byed na las rdor gyis tshogs rdzas btegs la /
hrI:
gzigs shig mdzes ldan dam pa'i chos :
'di la the tshom byar mi rung :
bram ze gdol pa khyi dang phag :
rang bzhin gcig tu dgongs te rol :
ces drang ngo //
len pa pos kyang pad+ma'i phyag rgyas 'di skad brjod la blang /
a la la ste ngo mtshar che :
rin thang med las legs 'ongs chos :
'dod chags dri ma dang bral zhing :
gzung dang 'dzin pa kun spangs pa'i :
de bzhin nyid la bdag phyag 'tshal :
zhes pas rol la smon lam gdab /
lhag ma'i gong du tha tshig brjod pa ni /
hrI:
dang po phud kyis mi mchod rgyu :
dpal chen lha tshogs phud kyi bdag :
de nas lhag mas mi mchod rgyu :
ma mo mkha' 'gro lhag la dgyes :
tha ma gcig tu mi bsre rgyu :
chos nyid ye nas rgyu 'bras gcig :
lhag ma kha chus mi bran rgyu :
khyod dang bdag nyid dam tshig gcig :
dkyil 'khor mtha' la mi bzhag rgyu :
bran g.yog pho mo'i tshul du gnas :
zhes brjod de lhag ma byin rlabs man chad gzhung ltar bya'o //
zhes pa'ang gong ma rnams kyi phyag rgyun ltar spros bcas tshogs gsog gi cha rkyen du thugs gsang las bsgyur so gud du bkol ba ste /
blo gros mtha' yas kyis rtag brtan 'chi med dga' ba'i tshal du bris pa dge legs 'phel //

//
