@#:
dpal rta mchog rol pa bde gshegs dregs pa kun sgrol gyi phrin las dang mngon rtogs khrigs su bsdebs pa bzhugs so :
dbang gi rgyal po khro bo rta mgrin la phyag 'tshal lo :
rta mchog bde gshegs 'dus pa'i phrin las kyi rim pa ni :
bdag nyid bskyed bsgom gsal bar byas la :
dang po mtshams bcad pa ni :
bgegs gtor byin gyis brlabs la :
bden pa bdar te 'di skad do :
hU~M:
yang dag gsang ba'i dkyil 'khor 'dir :
'du ba'i lha la ma gtogs pa'i :
mi dang mi min 'byung po'i tshogs :
rgyud drug gnas pa'i sems can rnams :
sngags dang bcas pa'i sbyin gtor gyis :
khyod kyi re ba bskangs zin gyis :
'di ru ma gnas gzhan du dengs :
ci ste mi 'gro 'dug gyur na :
rdo rje 'dzin rgyal khros nas ni :
tho chen lcags kyu 'khrigs pa dang :
ral gri mtshon cha mang po yis :
khyod kyi lus srog ma lus kun :
rdul phran bzhin du brlag par byed :
phaT na mas+sa man+ta kA ya wA ka tsit+ta nan hU~M phaT:
hU~M:
phyogs mtshams kun tu rdo rje'i me :
rnam par 'bar zhing 'phros pas ni :
ma rungs pa ni tshig par 'gyur :
bgegs rnams thams cad so sor byer :
raM raM dz+wa la raM badzra dz+wa la raM badzra dz+wa la a na lArka hU~M hU~M:
sngags de lan gsum bzlas pas :
rang yi dam gyi lhar bsgoms pa'i :
spyan g.yas pa nyi ma las me byung bas bsregs :
g.yon zla ba las chu byung bas bkrus :
shangs nas rlung byung bas gtor bar bsam :
de nas phyogs bcu khro bos mtshams bcad pa ni :
hU~M:
pad+ma dbang gi dkyil 'khor du :
phyogs bcu'i gdug pa tshar gcod pa'i :
dbang gi las mdzad khro bo bcu :
phyogs mtshams dregs pa'i gdan la bzhugs :
zhi rgyas dbang dang mngon spyod sogs :
so so'i las rnams grub par mdzod :
hU~M:
shar gyi phyogs nas mtshams gcod pa :
rnam par rgyal ba khro bo'i rgyal :
dri za la sogs gdon tshogs rnams :
khro chen 'bar bas mtshams chod cig :
hU~M:
lho yi phyogs nas mtshams gcod pa :
gshin rje rgyal po khro bo'i rgyal :
grul bum la sogs gdon tshogs rnams :
khro chen 'bar bas mtshams chod cig :
hU~M:
nub kyi phyogs nas mtshams gcod pa :
rta mgrin rgyal po khro bo'i rgyal :
klu la sogs pa'i gdon tshogs rnams :
khro chen 'bar bas mtshams chod cig :
hU~M:
byang gi phyogs nas mtshams gcod pa :
bdud rtsi 'khyil pa khro bo'i rgyal :
gnod sbyin la sogs gdon tshogs rnams :
khro chen 'bar bas mtshams chod cig :
hU~M:
shar lho'i mtshams nas mtshams gcod pa :
khro bo'i rgyal po dbyug sngon can :
me lha 'dul mdzad dbyug pa phyar :
'jigs byed chen po khro bo'i rgyal :
drang srong la sogs gdon tshogs rnams :
mtshams kyi khro bos mtshams chod cig :
hU~M:
lho nub mtshams nas mtshams gcod pa :
mi g.yo mgon po khro bo'i rgyal :
srin po 'dul mdzad ral gri phyar :
bdud 'dul chen po khro bo'i rgyal :
srin po la sogs gdon tshogs rnams :
mtshams kyi khro bos mtshams chod cig :
hU~M:
nub byang mtshams nas mtshams gcod pa :
khro chen gzhan gyis mi thub pa :
rlung lha 'dul mdzad tho ba phyar :
rlung lha la sogs gdon tshogs rnams :
mtshams kyi khro bos mtshams chod cig :
hU~M:
byang shar mtshams nas mtshams gcod pa :
khro bo'i rgyal po khams gsum rgyal :
'byung po 'dul mdzad rdo rje phyar :
dbang ldan la sogs gdon tshogs rnams :
mtshams kyi khro bos mtshams chod cig :
hU~M:
steng gi phyogs nas mtshams gcod pa :
hU~M kA ra ste khro bo'i rgyal :
steng phyogs lha rnams 'dul mdzad pa :
gza' skar la sogs gdon tshogs rnams :
khro chen 'bar bas mtshams chod cig :
hU~M:
'og gi phyogs nas mtshams gcod pa :
stobs po che ste khro bo'i rgyal :
'og phyogs sa bdag 'dul mdzad pa :
sa bdag la sogs gdon tshogs rnams :
khro chen 'bar bas mtshams chod cig :
khro bo chen po bcu rnams kyang :
zhal gsum phyag drug gdug pa 'dul :
phyag na mtshon cha sna tshogs bsnams :
mtshon cha'i rtse las me ri 'bar :
me phung klong na mtshon phran 'phro :
rdo rje phur pa ral gri dang :
tho ba dgra satwa zhags pa dang :
bing dang 'khor lo tho lum dang :
ti li shag ti thu lum dang :
mda' dang gtun shing kha T+wAM ga :
dril bu lcags kyu rdo rje dang :
mtshon cha sna tshogs 'phros pa yis :
bgegs kyi sbyor ba mtshams chod cig :
sku yi ba spu re re las :
khro chung sprul pa skar ltar 'phro :
steng 'og phyogs mtshams khro bos gtams :
khro bo 'bar ba'i gur chen la :
bgegs zhes bya ba'i ming yang med :
thams cad dbang gi da la ste :
pad+ma dbang gi mtshams las ma 'da' zhig :
oM ha ya grI ba pad+ma kro d+hI shA rI:
badzra pA Ni badzra kI li kI la ya :
ma hA kA la yak+sha ya mAn+ta ka :
kA la rU pa karma raM raM dz+wa la raM hU~M hU~M phaT phaT:
oM ga ru Da tsa le tsa le hU~M phaT:
oM kro d+ha ni kro d+ha ni bi dza ya ha na ha na hU~M phaT:
oM kro d+ha ni kro d+ha ni nI la daN+Da da ha da ha hU~M phaT:
oM kro d+ha ni kro d+ha ni ya mAn+ta ka pa tsa pa tsa hU~M phaT:
oM kro d+ha ni kro d+ha ni Ar+Ya a tsa la b+han+d+ha b+han+d+ha hU~M phaT:
oM kro d+ha ni kro d+ha ni ha ya grI ba hu lu hu lu hU~M phaT:
oM kro d+ha ni kro d+ha ni a pa ra dzi ta tiSh+Tha tiSh+Tha hU~M phaT:
oM kro d+ha ni kro d+ha ni a mr-ita kun+d+ha li tshin+d+ha tshin+d+ha hU~M phaT:
oM kro d+ha ni kro d+ha ni trai lokya bi dza ya b+hin+d+ha b+hin+d+ha hU~M phaT:
oM kro d+ha ni kro d+ha ni hU~M kA ra gardza gardza hU~M phaT:
oM kro d+ha ni kro d+ha ni ma hA ba la s+pho Ta s+pho Ta hU~M phaT:
zhes ting nge 'dzin dang ldan pas mtshams bcad do :
de nas skyabs su 'gro ba ni :
bdag dang khams gsum sems can rnams :
bla ma rnams la skyabs su mchi :
yi dam lha la skyabs su mchi :
mkha' 'gro'i tshogs la skyabs su mchi :
khyed rnams thugs rjes dgongs nas kyang :
byin gyis brlab cing bskyab mdzad gsol :
sems bskyed ni :
bdag gis sems can thams cad kyi don du dpal rta mgrin gyi go 'phang thob par byas nas :
bdag la gnod par byed cing 'tshe ba thams cad snying rje chen pos log rtog bcom ste bde gshegs kyi sa la 'god par bya'o :
mchod gtor byin gyis brlab pa ni :
hU~M zhes brjod pas mchod gtor gyi bgegs bsangs te stong pa'i ngang las :
b+h+rU~M las gnas khang rin po che'i pho brang rgyan dang ldan pa yangs shing rgya cher bkod pa'i dbus su :
oM AHhU~M las nyer spyod 'dod yon rgyal srid sna bdun lha'i zhal zas rmad du byung ba'i mchod sprin rgya mtshos gang zhing tshogs zhing dkyil 'khor lha dang bcas pas longs spyod par gyur :
oM AHhU~M:
mchod pa 'byung ba'i sngags kyang brjod do :
de nas brda'i sgo dbye ba ni :
hU~M:
srid gsum gzhal yas rang bzhin la :
phyogs dang rgya yang ma chad pa'i :
mnyam sbyor bdag nyid chen por gnas :
de bzhin nyid dbyings dkyil 'khor du :
gsang ba'i dngos grub thob bya'i phyir :
dbang chen dkyil 'khor sgo phyes shig :
hrIHpra we sha ya phaT:
de nas brda' phyag bskul ba ni :
hrI:
dbang chen sangs rgyas kun gyi gtso :
bde chen 'du 'bral med pa'i mchog :
dbang chen rta mchog 'khor bcas la :
mi phyed dad pas phyag 'tshal lo :
de nas dam bca' ba ni :
hU~M:
bdud dang srin po ma lus 'dul ba dang :
gdug pa'i dgra bgegs ma lus bsgral ba dang :
dbang dang dngos grub ma lus thob bya'i phyir :
khyed kyi phrin las ma lus 'gro ba'i don du bgyi :
hU~M sa ma ya satwaM:
bdag la byin dbab pa ni :
hU~MH
srid gsum gdug pa ma lus 'dul ba dang :
dbang dang dngos grub ma lus blang bya'i phyir :
dus gsum bde gshegs 'khor bcas dang :
dbang chen yi dam lha tshogs dang :
chos skyong srung ma rig 'dzin rnams :
dkyil 'khor 'di la brtan par bzhugs :
rnal 'byor bdag la dbang zhig skur :
mthu dang rdzu 'phrul byin gyis rlobs :
sarba sa ma ya A be sha ya a a :
de nas bshags pa bya ba ni :
hU~M:
skyes mchog mtha' yas rgya mtsho 'dra kun la :
blo chung bdag 'dras spros pa 'di gsol nas :
rgyud lnga'i skye bos 'phya bar rung mod kyang :
ye shes spyan gyis da gzigs bzod par gsol :
thugs rje'i ngang nyid bskul yang mi 'tshal te :
blo chung sbyang phyir dad pas spyan 'dren na :
skyon med byams pa'i sems kyis 'dir gshegs la :
bdag rtog tshogs skyon kun nas bsal du gsol :
rtsa ba yan lag dam tshig 'gal gyur pa :
rta mchog 'khor bcas sku la bzod par gsol :
bzod pa bzhes nas tshangs pa bstsal du gsol :
zhes dang yi ge brgya pa'ang brjod do :
khyad par gyi mchod pa tshogs dang gtor ma sogs gang byed kyang sman rag gtor gsum byin gyis brlab par bya ste :
de la thog mar sman byin gyis brlab pa ni :
oM zhes brjod pas thod pa'i snod dam rdzas dang bcas pa mi dmigs te stong par bsam :
stong pa'i ngang las kaM las thod pa'i sgyed bu gsum gyi dbus su raM las me'i dkyil 'khor zur gsum pa :
de'i 'og tu yaM las rlung gi dkyil 'khor gzhu'i dbyibs can ba dan bzhis mtshan pa :
steng du a las ka pA la phyi dkar la nang dmar ba yangs shing rgya che ba :
hU~M las dam tshig chen po'i bdud rtsis gang ba'i steng du oM AHhU~M swA hA las rigs lnga yab yum bcur gyur :
rang gi thugs ka nas 'od zer 'phros pas yaM la phog :
yaM las rlung byung :
rlung gis me sbar :
mes thod pa dros :
rdzas rnams zhu zhing khol ba'i klong du rigs lnga yab yum snyoms par zhugs pa'i sbyor mtshams nas byang chub sems dkar dmar 'dres pas mer gyis gang zhing :
slar yang rigs lnga yab yum bcu 'od du zhu ba las ye shes kyi bdud rtsi 'od zer lnga dang ldan pa kha dog dkar la dmar ba'i mdangs chags pa dpag tu med pa 'khyil bar gyur :
oM AHhU~M sarba pany+tsa a mr-ita hU~M hrIHTha :
zhes lan gsum mam bdun brjod pas byin gyis brlab :
oM badzra a mr-ita kuN+Da lI ha na ha na hU~M phaT:
ces lan gsum brjod pa'i dang po'i dus rdo rje'i rtse mos bdud rtsi dkrugs :
gnyis pa phyogs bcur gtor bas bgegs rigs thams cad tshar bcad :
gsum pa gnas khang la gtor bas phyi nang thams cad khro chung gis go mtshams med par gtams par bsam mo :
gnyis pa rak+ta byin gyis brlab pa ni :
oM zhes brjod pas rak+ta'i rdzas kyi dngos po thams cad shin tu dag par byas :
a las ka pA la yangs shing rgya che ba lcang lo dang bcas pa'i nang du :
hU~M las khams gsum gyi rak+ta dmar chen khrag gi rgya mtsho 'khyil pa zhing gi snas 'phyo ba :
lbu phreng thol thol du g.yo ba las 'dod pa'i lha mo dpag tu med pa 'phro bar gyur :
oM ma hA rak+ta dz+wa la maN+Da la AHhU~M:
gsum pa gtor ma byin brlab pa ni :
gong gi bdud rtsi byin rlabs ltar la :
kha dog dkar la dmar ba'i mdangs chags pa zhes pa'i mtshams /
'dod pa'i yon tan rnam pa lnga'i sprin 'phro zhing :
sha khrag rus gsum sogs bza' bca' btung ba'i phung po thang mar brdal zhing 'khyil bar gyur :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHTha :
zhes lan bdun brjod pas byin gyis brlab bo :
des ni sngon du 'gro ba'i chos rnams thal :
da ni 'di nas mar la dngos gzhi'i las rim rnams bstan par bya ste :
sgrub pa po rnam rtog gzhan gyis bar ma chod par gsal zhing ngar dang ldan pas :
bdag tha mal du gnas pa'i rkang pa'i zhabs su yaM:
rkang bol du raM 'bar ba dang bcas pa :
raM zhes yid kyis brjod pas de las ye shes kyi me cher 'bar te rnam smin gyi lus gzhob thul gyis bsregs :
bdag gi gzung 'dzin mi dmigs par skye ba med pa'i ye shes kyi rang bzhin me ri me phung du gyur par bsam la sems gzung :
drag sngags bzla :
de ni lta ba skye med kyi ting nge 'dzin no :
de nas de bzhin nyid kyi ting nge 'dzin ni :
chos rnams thams cad rang gi sems :
snang srid 'khor 'das skye ba med :
gdod nas ma skyes chos kyi sku :
smra bsam brjod las rnam par 'das :
de nas kun tu snang ba'i ting nge 'dzin ni :
snang srid 'khor 'das skye ba med par ma rtogs par :
rang gi sems kyi rnam par rtog pas bcings pa 'di snying rje bsam pas 'gro ba kun la khyab pa'o :
de nas rgyu'i ting nge 'dzin ni :
sems nyid ye shes lnga'i ngo bo :
hU~M smug nag 'bar ba zhig tu bsam :
de las e zhig chad nas 'og gi phyogs su :
chos 'byung gru gsum kha dog kun dang mthun par bsgom :
yaM zhig chad pa las rlung gi dkyil 'khor :
gzhu'i dbyibs lta bu zhig bsgom :
raM zhig chad pa las me'i dkyil 'khor :
zur gsum pa zhig tu bsgom :
ra zhig chad pa las rak+ta'i rgya mtsho :
zhing gi snas 'phyo ba zlum po zhig tu bsam :
suM zhig chad pa las dbang chen gser gyi sa gzhi :
gru bzhi pa zhig tu bsam :
keM zhig chad pa la keng rus kyi ri rab :
kha khyer shin tu che ba zhig tu bsam :
de nas suM rat+na maN+Da la b+h+rU~M:
ces brjod pas thams cad 'od du zhu bas :
rgyu pad+ma rA ga las grub pa'i :
sangs rgyas kyi zhing khams 'od zer sna lnga 'phro ba :
chos kyi dbyings khyab pa'o :
hU~M las b+h+rU~M zhig chad pa las :
b+h+rU~M s+pha ra Na phaT:
ces brjod pas :
'od zer phyogs bcur 'phros pas :
rgyal ba sras dang bcas pa rnams la phog pas :
thugs dam gyi rgyud bskul :
saM ha ra Na hU~M:
b+h+rU~M:
zhes brjod pas slar b+h+rU~M la thim :
b+h+rU~M bi shwa bi shud+d+he tsakra ka pA la b+h+rU~M:
zhes brjod pas chos kyi dbyings khyab gzhal yas khang du gsal ba'o :
phyi rin po che sna lnga las grub pa :   gzhal yas khang gru bzhi chad pa sgo bzhi pa :
shar shel las grub pa :
lho bai DUr+Ya las grub pa :
nub pad+ma rA ga las grub pa :
byang margad las grub pa :
zur bzhir gnam lcags kyi 'dzer mgo btab pa zhig yin :
nang thod pa skam rlon las grub pa :
lha chen po brgyad la ka ba byas pa :
klu chen po brgyad la gdung ma byas pa :
lha srin sde brgyad la dral drab dang bad mgul gyi tshul du byas pa :   bad mgul nas sku stod 'byung ba tsam yin gsung :
sha chen gyi thog ras rak+ta'i rkang ras :
ro dum bu phyed tshal lhu dum :
zhing gi ba dan :   dur khrod kyi rgyan brgyad kyis yang dag par brjid pa :
gzhal yas khang gi nang du :
nyi zla gnyis klad la lding ba :
phyogs kyi sgo bzhi rgyal chen bzhi las byas pa :
'brug ri dwags kyis sgra sgrog pa :
tsit+ta'i pho long 'phyang ba :
rdo rje'i thog mda' 'phro ba :
khrag gi zham chu 'bab pa :
bskal pa'i rlung nag 'tshubs pa :
ye shes kyi me ri 'bar ba :
zhing gi rgyal mtshan dang :
ba dan rtse gsum pas brgyan pa'o :
gzhal yas khang chen po de'i pho brang du :
'khor lo ser po rtsibs brgyad pa :
de rgyab mu khyud :
de rgyab 'khor lo sngon po rtsibs bcu pa :
de'i rgyab tu phur bu dang :
ral gri dang :
rdo rje dang :
gri gug dang :
me ri'i gur khang bsgom :
gzhal yas khang gi phyi rol du :
'khor lo phur pa ral gri rdo rje gri gug las dpag tu med pa 'phro ba g.yas su 'khor ba'o :
lte ba zla gam dmar po sgo gcig yod pa :
dbang gi gzhal yas khang mtshon pa'o :
rtsibs mchan dmar la mu khyud dkar po'o :
gru chad ni shar dkar lho ser nub dmar byang ljang ba :
rta babs sgo dang sgo rgyan gyis mdzes pa'o :
pho brang gi dbus su pad+ma dang nyi zla'i steng du :
klu bdud pho mo dang sa bdag dang ma hA de wa'i khri brtsegs pa'i gdan steng du :
hU~M de babs pa las 'od zer phyogs bcur 'phros pas :
bde bar gshegs pa rnams la phog pas :
sku gsung thugs la mnyes pa'i mchod pa phul :
sems can thams cad kyi lus ngag yid gsum gyi sgrib pa sbyangs nas :
dpal rta mgrin du gyur :
de nas slar yang 'od zer hU~M la 'dus nas :
rdo rje smug nag 'bar ba hU~M gis mtshan pa zhig tu gyur :
de yongs su gyur pa las bdag nyid rta mgrin sku mdog smug nag 'bar ba :
zhal gsum phyag drug pa :
zhabs bzhi brkyang bskum gyi tshul du bzhugs pa :
zhal g.yas dkar ba g.yon dmar ba :
dbus smug nag sa bdag klu gnyan zas su za ba :
phyag g.yas pa gsum na rdo rje'i tho ba re re :
g.yon pa gsum ni sdigs mdzub kyi rtse la me 'bar ba :
ral pa khams nag srid rtser 'bar ba :
dbu gsum gyi steng du rta mgo ljang zhur gsum :
rta skad phyogs bcu na sgrog pa :
srid pa gsum skrag cing 'dar bar byed pa :
rta mgo dbus ma'i steng du gsung gi khyung dmar po :
g.yas pa'i steng du sku'i khyung dkar po :
g.yon pa'i steng du thugs kyi khyung mthing ga :
'khor lo ral gri rdo rje'i gshog pa nam mkha'i khams khebs pa :
gnam lcags kyi mchu sder sngo zang nge 'dug pa :
klu bdud nag po zhal du gsol ba :
spu ru mtshon cha sna tshogs kyis gtams pa :
spyan ser la 'od 'bar ba :
sprul pa dang yang sprul nying sprul gyi khyung bsam gyis mi khyab pas sa bdag dang klu gnyan thams cad dus gcig tu brlag par bsam :
spyan dgu sdang mig ldog pas :
stong khams thams cad ye shes kyi mes khebs pa :
sa bdag dang klu gnyan thams cad dus gcig tu sreg par bsam :
sku stod la glang chen gyi ko rlon :
sku smad la stag gi sham thabs :
zhing lpags kyi sked dkris :
thod rlon lnga bcu rtsa gcig gi phreng ba se ral khar thogs pa :
thod pa skam po lngas dbu brgyan pa'i rtsa bar :
sbrul dkar pos dkris pa :
ser pos rna cha byas pa :
dmar pos lag gdub dang mgul rgyan byas pa :
nag pos rkang gdub dang ske rags byas pa :
mkhur tshos la zhag gi zo ris byas pa :
brang la rak+ta'i thig le :
rtsibs logs la thal ba'i tshom bu :
yan lag la keng rus kyis brgyan pa'o :
de lta bu'i gtum rngam 'jigs pa'i skur bdag bsgom mo :
de'i thugs kar pad zla nyi ma'i steng du :
hU~M mthing nag las :
dpal phyag na rdo rje sku mdog mthing nag 'bar ba la :
zhal gcig phyag gnyis pa :
mche ba gtsigs pa :
phyag g.yas rdo rje rtse lnga pa :
g.yon sdigs mdzub las me 'bar ba :
spyan gsum sdang mig tu bgrad pa :
zhabs gnyis brkyang bskum du bzhugs pa :
yan lag sbrul dang rin po ches brgyan pa :
thugs kar rdo rje rtse lnga la hU~M gis mtshan pa la :
bde gshegs snying po g.yas su 'khor bar bsgom :   sngags 'od zer dang bcas pa rdo rje nas pad+ma nas :
yum gyi thugs ka nas :
yab kyi zhal du song bar bsam mo :
hrI:
hrIHlas yum pad+ma gzi ldan ma :
sku mdog dmar mo g.yas 'khor lo yab la 'khyud pa :
g.yon thod khrag yab la stob pa :
dur khrod kyi rgyan gyis brgyan pa yab la 'khril ba'o :
gnas lngar rigs lnga'i he ru ka lnga bsgom par bya'o :   gnas lngar he ru ka lnga ni :
spyi bor bud+d+ha he ru ka :
sku mdog dkar po 'khor lo dang thod khrag bsnams pa'o :   rgyan cha lugs yab dang mthun /
mgrin par pad+ma he ru ka sku mdog dmar po :
pad+ma dang thod khrag bsnams pa'o :
thugs kar badzra he ru ka sku mdog mthing nag :
rdo rje dang thod khrag bsnams pa'o :
lte bar rat+na he ru ka :
sku mdog ser po g.yas rin po che :
g.yon thod khrag bsnams pa'o :
gsang gnas su karma he ru ka :
sku mdog ljang gu g.yas rgya gram :
g.yon thod khrag bsnams pa'o :
'di rnams kyi g.yas rang rtags :
g.yon thod khrag bsnams pa'o :
de nas bdag gi thugs ka'i hU~M las :
hU~M bzhi rim pa bzhin du spros pa la :
'khor yab yum brgyad bskyed pa ni :
shar phyogs kyi rtsibs steng du :
rdo rje gzhon nu sku mdog mthing nag g.yas rdo rje phur pa :
g.yon thod khrag :
lho phyogs kyi rtsibs steng du :
gshin rje'i gshed sku mdog sngo nag :
g.yas ral gri g.yon thod khrag :
nub phyogs kyi rtsibs steng du :
phyag na rdo rje ljang nag :
g.yas rdo rje g.yon thod khrag :
byang phyogs kyi rtsibs steng du :
mgon po nag po g.yas gri gug g.yon thod khrag :
shar lho'i mtshams su rdo rje mkha' 'gro ma :
sku mdog dkar mo g.yas rdo rje g.yon thod khrag bsnams nas yab la stob pa'o :
lho nub kyi mtshams su rin chen mkha' 'gro ma :
sku mdog ser mo g.yas rin po che g.yon thod khrag bsnams nas yab la stob pa'o :
nub byang mtshams su pad+ma mkha' 'gro ma :
sku mdog dmar po g.yas pad+ma g.yon thod khrag bsnams nas yab la stob pa'o :
byang shar kyi mtshams su las kyi mkha' 'gro ma :
sku mdog ljang gu g.yas ral gri g.yon thod khrag bsnams nas yab la stob pa'o :
yang thugs ka nas hU~M bcu 'phros pa las :
'khor lo sngon po rtsibs bcu pa'i steng du :
khro bo chen po bcu srung ba'i dus su :
sku mdog dkar po g.yas rdo rje g.yon dril bu can :   khro bo bcu ni :
shar du rnam par rgyal ba :
shar lhor dbyug pa sngon po :
lho ru gshin rje'i gshed :
lho nub tu mi g.yo mgon :
nub tu rta mgrin dpal :
nub byang du gzhan gyis mi thub pa :
byang phyogs su bdud rtsi 'khyil ba :
byang shar du khams gsum dgra las rnam par rgyal ba :
steng du hU~M kA ra :
'og tu stobs po che :
pad+ma 'khyil ba'ang zer :
zlog pa'i dus sku mdog nag po :
g.yas tho ba g.yon lcags kyu bsnams pa'o :
shar sgor dzaHlas sgo ma lcags kyu ma dkar mo :
g.yas lcags kyu g.yon sdigs mdzub can :
lho sgor hU~M las zhags pa ma ser mo :
g.yas zhags pa g.yon sdigs mdzub can :
nub sgor baM las lcags sgrog ma dmar mo :
g.yas lcags sgrog g.yon sdigs mdzub can :
byang sgor hoHlas dril bu ma ljang khu :
g.yas dril bu g.yon sdigs mdzub can no :
sku la dur khrod kyi chas brgyad dang ldan pa'o :
gzhal yas khang gi phyi nang thams cad ye shes kyi me ri dang me phung dang :
sprul pa'i khro chung phyag na mtshon cha thogs pa :
phyogs dang phyogs mtshams rnams su 'phro bar bsgom :
de nas tshogs rten ye shes sems dpa' spyan drang ba ni :
badzra sa ma ya dza :
dzaHhU~M baM ho :
dam tshig sems dpa' ji ltar bskyed pa bzhin mdun gyi nam mkhar spyan drangs pa la :
pad+ma dbang chen lha tshogs la :
gus pas phyag 'tshal mchod pa 'bul :
sdig pa thams cad so sor bshags :
chos kyi 'khor lo bskor bar bskul :
dge ba kun la rjes yi rang :
bdag la gnyis med byin brlab gsol :
dzaHhU~M baM ho :
tshogs rten gyi ye shes pa rang la thim pas rgyud byin gyis brlabs par bsam :
de nas bye brag tu sku gsung thugs byin gyis brlab pa ni :
rang gi spyi bor zla ba'i steng du oM dkar po :
mgrin par pad+ma'i steng du AHdmar po :
thugs kar nyi ma'i steng du hU~M mthing nag rnams kyis mtshan pa gsal zhing 'bar ba dang bcas pa'i 'od zer 'phro bas bdag gi lus ngag yid gsum sangs rgyas thams cad kyi sku gsung thugs rdo rje'i rang bzhin du gyur :
de nas dbang bskur ba ni :
slar yang thugs ka'i 'od kyis rgyal ba rigs lnga yab yum spyan drangs :
mdun gyi nam mkhar bzhugs par bsam :
oM badzra puSh+pe d+hU pe A lo ke gan+d+he nai bid+yA shab+da AHhU~M gis phyi mchod :
oM AHhU~M gis nang mchod :
oM sarba ta thA ga ta ma hA a nu rA ga Na dz+nyA na badzra swa b+hA ba At+ma ko\u0f85 haM gis gsang mchod phul :
ji ltar rdo rje 'chang chen pos :
rang gi sras la dbang bskur ltar :
de bzhin bdag la dbang bskur nas :
go 'phang thob par mdzad du gsol :
zhes gsol ba btab pas rigs lngas dbang bskur gyi dgongs pa mdzad :
yum rnams kyis bdud rtsi'i bum pa bsnams nas dbang bskur :
byang chub sems dpa' rnams kyis bkra shis kyi tshigs su bcad pa brjod :
sems ma rnams kyis mchod pa'i las brtsam :
khro bo rnams kyis bar chad kyi bgegs srung ba dang bcas pas mngon par dbang bskur bar bsam la :
hU~M:
pad+ma dbang gi dkyil 'khor du :
dug lnga rnam par dag pa yi :
ye shes lnga yi dbang mchog 'di :
rgyal ba'i sras po khyod la bskur :
oM bud+d+ha a b+hi Shiny+tsa oM:
zhes dbang gi tshigs su bcad pas dbang bskur ba'i bum pa'i bdud rtsi spyi bor blugs pas lus ye shes kyi bdud rtsis gang nas shes bya'i sgrib pa dag :
lha rnams kyang bdag la thim :
bdud rtsi'i lhag ma yar 'khyil ba las dbang rtags su gtso bo yab yum la snang ba mtha' yas :
rdo rje gzhon nu yab yum la rdo rje sems dpa':
gshin rje gshed yab yum la rin chen 'byung ldan :
phyag na rdo rje yab yum dang :
dpal ldan mgon po dang :
khro bo bcu sgo ma bzhi rnams la mi bskyod pa gtso bor gyur pa'i rigs lngas dbu brgyan par bsam mo :
de ni gtso bor dam tshig pa bskyed pa'i rim pa'o :
de nas ye shes kyi 'khor lo spyan drangs pa la gnyis te :
snyan gsan dbab pa dang :
spyan drang ba dngos so :
dang po ni :
ho :
dgongs su gsol lo :
mnyam pa nyid kyi dbyings :
stug po bkod pa'i zhing :
rnam par dag pa'i ngang :
ye shes sgyu ma'i sku :
spros pa med pa'i spyod yul :
keng rus chen po'i ri rab kyi steng :
dur khrod chen po'i gzhal yas khang gi dbus :
'khor lo 'bar ba'i pho brang nas :
nyi zla pad+ma brtsegs pa'i gdan :
klu bdud pho mo brtsegs pa'i khri steng du :
sangs rgyas thams cad kyi gsung gi bdag nyid :
dpal rta mchog he ru ka chen po :
mkha' 'gro ma thams cad kyi rgyal mo :
yum pad+ma gzi ldan ma :
spyi bor ye shes kyi bya khyung lding ba :
thugs kar dpal gsang ba'i bdag po :
ye shes sprul pa'i khro bo chen po lnga :
shar phyogs 'khor lo 'bar ba'i rtsibs steng nas :
bcom ldan 'das dpal rdo rje gzhon nu :
lho phyogs 'khor lo 'bar ba'i rtsibs steng nas :
bcom ldan 'das shrI ya mAn+ta ka :
nub phyogs 'khor lo 'bar ba'i rtsibs steng nas :
bcom ldan 'das gsang ba'i bdag po phyag na rdo rje :
byang phyogs 'khor lo 'bar ba'i rtsibs steng nas :
dpal mgon po nag po :
rigs kyi yum bzhi :
sprul pa'i khro bo chen po bcu :
bdud bzhi'i sgo gcod sgo ma bzhi la sogs te :
bcom ldan 'das bde gshegs gsang ba'i lha tshogs rnams :
spyan 'dren bzhugs su gsol :
phyag 'tshal mchod pa 'bul :
bstod pa bgyid nongs pa bshags :
thugs dam bskul phrin las bcol na :
thugs rje+e dang thugs dam gyi dbang gis gson cing dgongs su gsol lo :
badzra sa ma ya dza :
sa ma ya ho :
sa ma ya satwaM:
zhes brjod :
gnyis pa spyan drang ba dngos ni :
sha chen dang sbyar spos bsreg :
snyan cing brjid pa'i dbyangs dang rol mo dang bcas 'di skad do :
hrI:
nub phyogs bde ldan pad+ma'i zhing khams nas :
rlung nag me phung 'bar ba'i klong dkyil nas :
klu gdon pho mo bsnol ba'i gdan steng na :
dbang gi rgyal po khro bo rta mchog dpal :
zhal gsum phyag drug sku mdog smug nag la :
zhabs bzhi brkyang bskum klu bdud nyi steng bgrad :
thugs kar nyi steng hrI yig 'phro 'du 'bar :
yum chen gzi ldan dur khrod chas kyis brgyan :
ral pa dmar 'bar spyan gsum sdang mig bgrad :
phyag gnyis 'khor lo thod pa khrag bkang bsnams :
spyi gtsug mkha' lding ga ru Da :
thugs kar gsang bdag phyag na rdo rje dang :
'bar ba'i rgyal po khrag 'thung yab yum dang :
rta mchog rgyal po yab yum 'khor dang bcas pa rnams :
klu gdon gdug pa 'dul ba'i don slad du :
rngam brjid 'gying ba'i tshul du spyan 'dren na :
dbang gi rta skad 'tsher zhing gshegs su gsol :
hU~M:
gru gsum mthing nag 'bar ba'i dkyil 'khor nas :
zhe sdang thugs mchog yak+sha he ru ka :
'khor lo rgyas 'debs ma dang thabs gcig tu :
rdo rje gzhon nu yab yum 'khor bcas rnams :
dam tshig tshul bzhin dbang gis spyan 'dren na :
thugs dam dbang gis gnas 'dir gshegs su gsol :
hU~M:
rnal 'byor dad dang lha mchog dam tshig gis :
tshur gshegs tshur gshegs bcom ldan gshin rje gshed :
ya mAn+ta ka yab yum 'khor bcas rnams :
dam tshig tshul bzhin dbang gis spyan 'dren na :
thugs dam dbang gis gnas 'dir gshegs su gsol :
hU~M:
mi mthun 'joms mdzad ye shes gnyen po che :
dgra bgegs gdug pa thams cad 'dul slad du :
bcom ldan gsang bdag yab yum 'khor bcas rnams :
dam tshig tshul bzhin dbang gis spyan 'dren na :
thugs dam dbang gis gnas 'dir gshegs su gsol :
hU~M:
rnal 'byor dad dang lha mchog dam tshig gis :
tshur gshegs tshur spyon ma hA kA la che :
dpal ldan mgon po yab yum 'khor bcas rnams :
dam tshig tshul bzhin dbang gis spyan 'dren na :
thugs dam dbang gis gnas 'dir gshegs su gsol :
dzaHhU~M baM ho :
e h+ye hi pad+ma kro d+ha ha ya grI ba sa ma ya dzaHdza :
de nas bzhugs su gsol ba ni :
hU~M:
brjod med spros bral bde chen dbyings nyid las :
skye ba'i cho 'phrul 'bar ba'i skur bstan pa :
dbang drag srid gsum ma lus 'dul ba'i lha :
bdag dang gnyis med ngang du bsgrub pa'i phyir :
rta mgrin dbang gi dkyil 'khor ma lus kun :
rngam brjid 'gying ba'i tshul gyis bzhugs su gsol :
hU~M:
gru gsum mthing nag 'bar ba'i dkyil 'khor na :
zhe sdang thugs mchog yak+sha he ru ka :
ru dra nyi zla brtsegs pa'i gdan steng du :
rdo rje gzhon nu yab yum bzhugs su gsol :
hU~M:
sems can don phyir nan tan mchog bskyed de :
ye shes thugs rjes deng 'dir dgongs nas kyang :
gnyis med dngos grub bdag la bstsal slad du :
ya mAn+ta ka yab yum bzhugs su gsol :
hU~M:
dbyings las gnyis med gdug pa 'dul mdzad pa :
bcom ldan rdo rje 'dzin rgyal khro bo'i gtso :
dpal chen phyag na rdo rje yab yum rnams :
dgra bgegs gdug pa 'dul phyir bzhugs su gsol :
hU~M:
bskal pa me ltar 'bar ba'i klong dkyil na :
dpal ldan mgon po nag po chen po ni :
dregs pa'i dgra bgegs ma lus 'dul ba'i phyir :
dur khrod drag po'i gnas 'dir bzhugs su gsol :
oM ha ya grI ba pad+mAn+ta kr-ita sa ma ya tiSh+Tha lhan :
de nas phyag 'tshal ba ni :
hU~M:
mnyam nyid chos sku klong yangs brdal ba las :
drag sngags mthu mnga' rta mgrin dbang gi lha :
ma rungs rnams la thugs rjes khros pa'i tshul :
pad+ma gsung mchog rgyal la phyag 'tshal lo :
dpal chen kun 'dus rta mgrin dbang gi lha :
dbang gi sku mdog bskal pa'i me ltar 'bar :
rta gdong ljang gu 'khor dang bcas pa la :
brkyang bskum brjid pa'i tshul gyis phyag 'tshal lo :
hU~M:
rta mchog sku la gnyis med 'khril ba'i yum :
gsang mchog dbyings las 'gro ba skyed byed ma :
shes rab mkha' la gnyis med dga' bdes rol :
gzi ldan gsang ba'i yum la phyag 'tshal lo :
hU~M:
bskal pa me ltar 'bar ba'i klong dkyil nas :
phrin las mnga' mdzad yak+sha he ru ka :
khams gsum ma lus dbang du sdud mdzad pa'i :
rdo rje gzhon nu'i sku la phyag 'tshal lo :
dus gsum rgyal ba thams cad skyed mdzad yum :
bde chen dbyings nas sprul pa'i 'byung gnas gtso :
rgyas 'debs gsang ba'i yum la phyag 'tshal lo :
hU~M:
dbyings nas gnyis med chos sku dag pa'i ngang :
gshin rje ru dra gtan nas brlag mdzad pa'i :
bdud 'dul khro bo chen po'i skur ston pa :
bcom ldan ya mAn+ta ka yab yum la :
sgo gsum rab tu dang bas phyag 'tshal lo :
hU~M mdzad hU~M ste tsaN+Da ro Sha Na :
mi mthun log 'dren ma lus 'joms mdzad pa'i :
bcom ldan gsang ba'i bdag po 'khor dang bcas pa la :
sgo gsum dang bas rab tu phyag 'tshal lo :
hU~M:
gru gsum mthing nag 'bar ba'i pho brang nas :
dpal ldan mgon po chen po ni :
zhal gcig phyag gnyis spyan gsum bgrad :
dbu la thod pa'i phreng bas brgyan :
bstan pa'i dgra bgegs 'joms mdzad pa'i :
dpal ldan mgon po yab yum la :
sgo gsum dang bas rab tu phyag 'tshal lo :
oM ha ya grI ba pad+mAn+ta kr-ita na mo a ti pU ho :
pra tIts+tsha ho :
a la la ho :
de nas mchod pa 'bul ba ni :
hU~M:
dbus mtha' med pa kun tu bzang mo'i mkha':
ye shes dbyings las mchod rdzas sna tshogs shar :
snang srid ma lus sku gsung thugs kyi rgyan :
mchod pa'i bye brag sprin tshogs mtha' dag dang :
kun bzang mchod pa'i longs spyod sna tshogs rnams :
gnyis su med pa'i don gyis bdag gis ni :
blang dor tha dad spangs te 'bul lags na :
rgyal ba'i dkyil 'khor rab 'byams mnyes gyur cig :
a la la ste bdag gis mchod pa 'bul :
a la la ste tshims par bzhes su gsol :
hU~M:
bcom ldan bde gshegs lha tshogs 'khor bcas la :
gzugs kyi mchod pa 'bul ba ni :
me tog chu skyes thang skyes dang :
bzang shing 'bras bu rnam pa dang :
gzugs mdzes rnam pa sna tshogs kun :
spyan gyi mchod par bzhes su gsol :
bcom ldan bde gshegs lha tshogs 'khor bcas la :
sgra yi mchod pa 'bul ba ni :
pi wang gling bu mkhar ba'i rnga :
rdza rnga cang te'u rol mo'i dbyangs :
dung dang cha lang sil snyan dang :
sgra snyan rnam pa ji snyed pa :
snyan gyi mchod par bzhes su gsol :
bcom ldan bde gshegs lha tshogs 'khor bcas la :
dri yi mchod pa 'bul ba ni :
a ga ru dang du ruSh+ka :
li shi ga pur dza ti dang :
ka ra la sogs sbyar ba'i dri :
tsan+dan dri zhim shangs kyi spos :
shangs kyi mchod par bzhes su gsol :
bcom ldan bde gshegs lha tshogs 'khor bcas la :
ro yi mchod pa 'bul ba ni :
zhal zas rnam pa sna tshogs dang :
dbang po tshim byed bshos gtsang dang :
ro mchog mngar ba ci mchis pa :
ljags kyi mchod par bzhes su gsol :
bcom ldan bde gshegs lha tshogs 'khor bcas la :
reg bya'i mchod pa 'bul ba ni :
pany+tsa li kA la sogs pa :
lha yi na bza' sna tshogs dang :
mdzes shing reg 'jam ci mchis pa :
sku yi mchod par bzhes su gsol :
hU~M:
bcom ldan bde gshegs lha tshogs 'khor bcas la :
phyi yi mchod pa 'bul ba ni :
me tog yon chab bdug spos dang :
dri mchog snang gsal zhal zas dang :
rol mo dung rkang gling bu rnga sgra'i rgyun :
dril bu snyan pa rnam grol tshangs pa'i dbyangs :
bla bre rgyal mtshan 'phan gdugs ba dan rnams :
phyi yi mchod par 'bul lo bzhes su gsol :
rgyal srid sna bdun 'bul ba ni :
gling bzhir dbang sgyur 'khor lo dang :
dbul ba sel ba'i nor bu dang :
dgos 'dod 'byung ba'i btsun mo dang :
shes rab shugs ldan blon po dang :
stobs bcu'i rtsal ldan glang po dang :
sprin gyi shugs ldan rta mchog dang :
bdud kyi tshogs 'joms dmag dpon rnams :
dpal chen 'khor bcas rnams la 'bul :
nang gi mchod pa 'bul ba ni :
a las b+han+d+ha khor yug bcud yangs su :
sha chen lnga dang sman lnga bdud rtsi lnga :
dza gad chang dang bdud rtsi rak+tar bcas :
b+han+d+ha mdzes pa'i snod du blugs byas nas :
rnal 'byor chen po'i mdun du bzhag byas te :
rlung gis me sbar me yis thod pa dros :
hU~M gi rdo rjes rab tu dkrugs byas nas :
a dkar 'bar bas kha zas dug bcom ste :
dpa' bo 'bru lngas gtor ma byin gyis brlabs :
bcom ldan dpal chen dbang gi skur bzhengs la :
zhing chen sha dang rus chen rkang :
snum chen tshil dang dmar chen khrag :
dpal chen 'khor dang bcas la 'bul :
gsur chen sha la rol te bzhes su gsol :
dmar chen khrag la rol te bzhes su gsol :
snum chen tshil la rol te bzhes su gsol :
rus chen rkang la rol te bzhes su gsol :
gsol lo rol cig mchog tu dgyes par mdzod :
ma hA mAM sa la kha raM khA hi :
ma hA rak+ta la kha raM khA hi :
ma hA tsit+ta la kha raM khA hi :
ma hA ba su ta la kha raM khA hi :
ma hA go ro tsa na la kha raM khA hi :
de nas dug gsum gyi mchod pa 'bul ba ni :
hU~M:
bcom ldan dpal chen 'khor bcas la :
dug gsum mchod pa 'bul ba ni :
gti mug mchod pa bla na med :
gti mug mchod pa sha bzhes la :
sku yi dngos grub bstsal du gsol :
hU~M:
'dod chags mchod pa bla na med :
'dod chags mchod pa khrag bzhes la :
gsung gi dngos grub bstsal du gsol :
hU~M:
zhe sdang mchod pa bla na med :
zhe sdang mchod pa rus bzhes la :
thugs kyi dngos grub bstsal du gsol :
de nas bdud rtsi sman mchod 'bul ba ni :
hU~M:
rang byung gdod nas dag pa'i rdzas :
rtsa brgyad stong la sbyar ba'i sman :
rtsa ba 'bum phrag yangs pa'i bcud :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud lnga sems can kun sgrol ba'i :
dug lnga sel ba'i bdud rtsi 'di :
phyogs bcu'i sangs rgyas thams cad dang :
byang chub sems dpa'i tshogs chen dang :
lha dang lha mo rnal 'byor pa :
thams cad dbyings nyid skul ba'i mchog :
'di ni sngon gyi tha tshig ste :
sku gsung thugs kyi bdag nyid du :
bdag cag dad pas 'bul lags na :
thugs rjes dgongs te bzhes su gsol :
dgongs nas kun kyang dgyes par mdzod :
'phrul gyi dngos grub bstsal du gsol :
oM na maHsarba ta thA ga ta a mr-ita kha kha kha raM khA hi :
de nas rak+ta 'bul ba ni :
hU~M:
rak+ta dmar gyi ar+g+haM chen po 'di :
bde gshegs thugs kyi dngos grub bsgrub pa dang :
bgegs kyi dpung tshogs ma lus bcom pa dang :
bdud kyi rgyal po'i mthu rtsal 'phrog pa dang :
dregs pa pho mo bsgo ba nyan pa'i phyir :
khams gsum rak+ta'i mchod par 'bul lags na :
sku gsung thugs kyi rgyud rnams mnyes gyur cig :
oM ma hA rak+ta dz+wa la maN+Da la kha kha khA hi khA hi :
de nas gtor ma 'bul ba ni :
gtor ma bdud rtsi'i rgya mtshor 'khyil pa lha tshogs rnams kyi ljags rdo rje'i sbu gus bcud rnams drangs te gsol bas shin tu mnyes par bsam la :
hU~M:
bde gshegs 'dus pa'i lha tshogs dang :
'khor gyi dregs pa pho mo'i tshogs :
g.yog dang bran du bcas pa la :
'dod yon gtor ma'i mchod pa 'di :
bdag cag dad pas 'bul lags na :
'dod pa'i don rnams bsgrub tu gsol :
oM AHhU~M ma hA ba liM ta te dzo ba liM ta ba la ba te gu h+ya sid+d+hi sa ma ya kha kha khA hi khA hi :
hU~M:
'khor yug bcas pa'i b+han+d+ha chen po ru :
rgyud drug rtogs pa'i rang bzhin rnam dag pas :
dus gsum rgyal ba'i dkyil 'khor ma lus pa'i :
sku gsung thugs kyi rgyud rnams tshims gyur cig :
a la la ste thugs rjes bzhes su gsol :
a la la ste bzhes nas dgyes par mdzod :
sa ma ya satwaM:
sa ma ya ho :
sa ma ya sid+d+hi pha la a la la ho :
de nas bstod pa bya ba ni :
hrI:
nub phyogs snang ba mtha' yas zhing khams nas :
dbang gi zla gam dmar po gdengs pa na :
rta mchog ha ya grI ba dbang gi lha :
sku la dur khrod rol pa'i chas brgyad brgyan :
stag gi sham thabs dpa' brjid ldan pa dang :
thod pa'i phreng ba 'khor ba 'dam nas 'dren :
zhing lpags g.yang gzhi thabs la mkhas pa dang :
glang chen ko rlon rgyan du che ba dang :
khrag gi thig le mkha' 'gro dgyes sdud dang :
zhag gi zo ris dgra bgegs sha la za :
thal chen tshom bu dur khrod gnas su 'dren :
sbrul nag chun po gdug pa ma lus bsgral :
g.yas gsum rdo rje tho ba yis :
gdug pa'i dgra bgegs spyi nas bcom :
g.yon gsum sdigs mdzub me chen gyis :
dbang chen klu dang sa bdag sreg :
zhabs bzhis gdug pa ma lus gnon :
dbu skra khams nag rtse nas 'bar :
dbu la dbang gi rta mgo ljang zhur gyis :
phyogs bcur gzigs shing rta skad lhang lhang 'tsher :
rngog ma dbang gi le brgan me ltar 'bar :
rta skad phyogs bcur sgrog pa yis :
rgyal ba rgya mtshor mnyes mchod 'bul :
phrum phrum gseb nas gnam lcags tshwa tshwa 'phro :
dpral ba zhur po byams pa'i nyi ma shar :
sdang mig dmar po gyen du ldog pa yis :
khams gsum srid gsum ma lus dus gcig gsol :
smin ma khro gnyer bskal pa'i glog stong 'gyu :
shangs nas rlung nag 'tshubs ma 'khyil :
zhal nas phaT sgrog srid gsum tshogs por 'gyed :
dbang gi las mdzad sprul pa'i khro rgyal mchog :
yon tan brjod kyis mi langs khyed la bstod :
oM hrIHpad+ma kro d+ha kro d+hI shwa ri ha ya grI ba hu lu hu lu hU~M phaT:
hrI:
spyi gtsug mkha' lding rgyal po ga ru Da :
'khor lo ral gri'i gshog pa 'bar ba la :
spu bran spu gri'i mtshon cha 'bar bas gtams :
spyan mig 'bar bas thur du gzigs :
gdug pa'i klu rnams khong du za :
gdug pa'i sa bdag thal bar rlog :
mkha' lding rgyal po khyod la phyag 'tshal bstod :
oM khroM ga ru Da tsa le tsa le hU~M phaT:
hU~M:
lcang lo can gyi gnas mchog dam pa nas :
bcom ldan dpal chen phyag na rdo rje ni :
gsang sngags rig sngags kun gyi bdag po ste :
log 'dren bgegs kyi tshogs rnams 'joms mdzad pa'i :
bcom ldan rdo rje bsnams la phyag 'tshal bstod :
hU~M mdzad hU~M ste tsaN+Da ro Sha Na :
bden gnyis thugs chud sprul pa'i skur bstan pa :
sprul pa'i sku brnyes phyag na rdo rje che :
dus mtha'i me ltar 'bar la phyag 'tshal bstod :
oM badzra tsaN+Da ma hA ro Sha Na hU~M phaT:
hU~M:
gnyis med yum chen kro d+hI shwa rI ni :
'khor lo thod khrag 'bar ba yab la stob :
sku mdog dmar ser gzig gi sham thabs can :
rigs drug dbang sdud yum la phyag 'tshal bstod :
hU~M:
skye med klong na rak+sha he ru ka :
'chi med sra brtan rdo rje gzhon nu'i sku :
'bar ba'i klong nas lha chen bsgral nas kyang :
khro mchog mkha' 'gro 'bum gyi dbus na 'gyings :
rdo rje gzhon nu che la phyag 'tshal bstod :
tsham rngam drag pos dgra bgegs ma lus bsgral :
zhing bcu rdul du brlag pa'i las mdzad pa'i :
khro rgyal sras mchog bcu la phyag 'tshal bstod :
oM badzra kI li kI la ya sarba big+h+nAn baM hU~M phaT:
hU~M:
dregs pa 'joms mdzad gshin rje gshed kyi lha :
khram dang gsal shing be con phyag na bsnams :
chu glang ma he gshibs pa'i khri la bzhugs :
khro rgyal gshin rje gshed la phyag 'tshal bstod :
thugs kyi sras mchog ya ma rA tsa dang :
thugs las bskyed pa'i gshin rje me ru tse :
dug gsum gshed bzhi mthar byed khro chen brgyad :
ging bdud pho nya rnal 'byor ma yi tshogs :
'jam dpal gshin rje'i tshogs la phyag 'tshal bstod :
oM shrI ya mAn+ta ka ha na ma tha b+hany+dza ra Na hU~M phaT:
hU~M dang hU~M las byung ba'i khro rgyal mchog :
rdo rje'i mche ba gtsigs pas klu gdon gsol :
gdug pa za ba'i ya sos ma mchu mnan :
ljags 'dril glog ltar 'gyu ba'i a la la :
spyan gsum me 'bar khams gsum srid gsum sreg :
zhal rgyas khro gnyer smin ma dpral bar 'bar :
rdo rje rnam thar zhal la phyag 'tshal bstod :
gshin rje gshed kyi sku ni gsus po che :
phyag gis klu brgyad bzung zhing snying nas 'dren :
g.yas g.yon phyag gnyis rdo rje dril bu 'dzin :
badzra pA Ni drag sngags 'brug ltar sgrog :
ya mAn+ta ka'i thugs dam rtse gcig 'dren :
phrin las karma zhi rgyas dbang drag mdzad :
srin po rak+sha gcod cing mi bzad pa :
snying nas 'dren pa'i gsung la phyag 'tshal bstod :
oM badzra pA Ni hU~M phaT:
hU~M:
srin po'i gzugs kyi gdug pa can :
tshar gcod byang chub sems dpa' ste :
grong khyer sum brtsegs 'joms mdzad pa'i :
gtum po khyod la bdag bstod do :
mdog nag gzugs thung gzi brjid can :
gdug pa tshar gcod gri gug g.yas :
skye 'gro gsod byed thod khrag g.yon :
thod phreng can la bdag bstod do :
khros pa'i zhabs brdabs sa gzhi g.yo :
'jigs pa'i gad mos ri rab bsnyil :
dam tshig nyams pa'i snying 'byin pa :
dam tshig can la bdag bstod do :
oM shrI ma hA kA la hU~M phaT:
hU~M:
sngo nag 'bar ba'i ral pa can :
ser nag 'bar ba'i 'phro 'du can :
dmar nag 'bar ba'i tshul mdangs can :
ljang nag 'bar ba'i 'od zer can :
kun kyang zhal gcig phyag gnyis te :
mche ba zla ba tshes pa 'dra :
dur khrod rgyan gyis ma tshogs mkha' 'gro 'du :
dgra bgegs 'dul la phyag 'tshal bstod :
hU~M:
khro bo'i rgyal po rnam par rgyal :
dri za 'dul phyir phyag 'tshal bstod :
khro bo'i rgyal po dbyug sngon can :
me lha 'dul phyir phyag 'tshal bstod :
khro bo'i rgyal po gshin rje gshed :
grul bum 'dul phyir phyag 'tshal bstod :
khro bo'i rgyal po mi g.yo mgon :
srin po 'dul phyir phyag 'tshal bstod :
khro bo'i rgyal po rta mgrin dpal :
klu gdon 'dul phyir phyag 'tshal bstod :
khro bo'i rgyal po khros pa'i dpal :
rlung lha 'dul phyir phyag 'tshal bstod :
khro bo'i rgyal po bdud rtsi 'khyil :
gnod sbyin 'dul phyir phyag 'tshal bstod :
khro bo'i rgyal po khams gsum rgyal :
dbang ldan 'dul phyir phyag 'tshal bstod :
khro bo'i rgyal po hU~M kA ra :
gza' skar dbang sdud phyag 'tshal bstod :
khro bo'i rgyal po pad+ma 'khyil :
sa bdag 'dul phyir phyag 'tshal bstod :
hU~M:
shar sgo srung ba'i khro mo ni :
dkar mo phyag na lcags kyu bsnams :
lho sgo srung ba'i khro mo ni :
ser mo phyag na zhags pa bsnams :
nub sgo srung ba'i khro mo ni :
dmar mo phyag na lcags sgrog 'dzin :
byang sgo srung ba'i khro mo ni :
ljang gu phyag na dril bu 'dzin :
sgo srung khro mo bzhi la phyag 'tshal bstod :
des lha sgom pa'i phrin las kyi rim pa tshar ro :
de nas bzlas pa sngags kyi rim pa la :
dzapa? dgongs gsal gdab pa ni :
thugs kar nyi ma'i dkyil 'khor gyi steng du hU~M yig dmar po'i mthar sngags 'bru re re bzhin me'i rang bzhin g.yas su dmar 'khyil te 'khor ba bdag gis sngags bzlas pas thugs ka'i gsang bdag dang :
spyi bo'i bya khyung dang :
'khor khro bo yab yum brgyad dang :
sprul pa'i khro bo bcu dang :
sgo ma bzhi dang :
gzhan yang ba spu'i bu ga thams cad khro chung gis go mtshams med par gtams pa rnams kyis kyang sngags kyi sgra di ri ri bsgrags pa la brten nas ye shes kyi gzi byin 'bar :
snang srid thams cad dbang du 'dus :
zil gyis mnan :
gdug pa can thams cad tshar bcad :
mchog dang thun mong gi dngos grub ma lus pa lhun gyis grub par bsam la :
bzla bya'i sngags ni :
oM ha ya grI ba pad+ma kro d+hI shwa rI:
badzra pA Ni :
badzra kI li kI la ya :
ma hA kA la yak+sha :
ya mAn+ta ka kA la ru pa :
karma raM raM dz+wa la raM hU~M hU~M phaT phaT:
oM ga ru Da tsa le tsa le hU~M phaT:
ces gtso bor bzla ba ni bsnyen pa'i sngags te :
las rung tsam byed na 'bum phrag gcig bzlas pas grub bo :
nad dang gnod pa sogs la bsnyen pa sngon du song bas sham bu gdags pa la gnyis te :
dang po spyir gdags pa ni :
gong gi sngags sham du :
e dzaHhU~M baM ho :
sarba e trig nan :
e hur thum dza :
e mA ra ya rbad :
ces so :
gnyis pa bye brag tu gdags pa ni :
ya ma ya :  gshin rje :
ma ma ru lu ma :  ma mo :
ma hA de wa a :  lha chen :
tIrti ka du :  mu stegs :
yak+sha shwa :  gnod sbyin :
rA tsa tsa :  rgyal po :
shu la tsa tsa :  dregs pa srog zan dmar po :
haM shaM tri :  'gong po :
rak+sha ra :  srin po :
ru dra ha :  bdud :
badzra sA d+hu tri :  rdo rje legs pa :
ru dra ru :  dam sri :
biSh+Nu ra :  gza':
mun mun pa :  dmu bdud :
bi nA ya ka tri :  bgegs :
a bi shu la dza :  btsan ya ba rkya bdun :
tri nu shu la tri :  the'u rang :
nA ga phu :  klu bdud rnams kyi srog snying :
e sarba snying gzir breng shag yaM rbad :  gzir sngags so :
ces bzla zhing :
de'i tshe dmigs pa ni :
sngags rnams mtshon cha'i rang bzhin can :
dregs pa gang gnod bsgral bar bsam :
de las ye shes me phung dang :
drag sngags mtshon cha'i 'khor lo 'phros :
pho rgyud mo rgyud lha srin dang :
'byung po klu rigs rgyal bsen sogs :
me lce'i kha yi sbrang ma bzhin :
thams cad ma lus bsregs par bsam :
zhes so :
de ltar bzlas pa thems nas stong tshigs kyi mchod bstod 'bul :
yi ge brgya pa brjod :
de ni sngags bzla ba'i rim pa'o :
des dngos gzhi'i las rim tshar :
de nas rjes kyi las rim la :
tshogs kyi mchod pa bya bar 'dod na :
sbyor ba'i skabs nas dngos grub blang ba'i phyir dkyil 'khor gyi dbus su dpal gtor lha grangs dang mnyam pa dngos grub kyi rdzas kyis bskor ba bsham :
dkyil 'khor gyi mdun du zhing ngam gcan gzan lpags pa'i gdan gyi steng thod pa la sogs pa'i snod du tshogs rdzas sha lnga bdud rtsi lnga sogs bza' bca' btung ba phung por spungs :
gzhan yang gzugs sgra dri ro reg bya sogs mchod pa mang pos brgyan :
mtshams bcad pa sogs dang bdag mdun gyi dkyil 'khor gsal gdab :
bzlas pa sogs grub nas tshogs kyi yo byad la bsang chu gtor :
hU~M:
bdag nyid lha yi thugs ka nas :
ha hoHhrIHyi yi ge 'phros :
zhal zas tshogs kyi longs spyod rnams :
kha dog dri ro'i nyes skyon bsal :
oM AHhU~M dang swA hA 'phros :
ye shes lnga ldan bdud rtsi'i bcud :
'dod yon char chen 'beb par gyur :
ha hoHhrIHlan gsum gyis nyes skyon bsal :
oM AHhU~M swA hA lan bdun gyis byin gyis brlabs nas :
thog mar mdun gyi dkyil 'khor la 'dod yon gyi mchod pa spyir dbul ba ni :
hU~M:
gzugs sgra dri dang ro dang reg :
chos dang yid kyi lha mo yis :
nam mkha'i khams ni rab bkang nas :
'dod pa'i lha mo gzugs bzang ma :
gsal byed me long phyag na bsnams :
bde gshegs rgyal ba'i spyan la 'bul :
dgyes pa'i tshul du bzhes su gsol :
sgra yi lha mo pi wang bsnams :
bde gshegs rgyal ba'i snyan la 'bul :
dgyes pa'i tshul du bzhes su gsol :
dri yi lha mo spos khang bsnams :
bde gshegs rgyal ba'i shangs la 'bul :
dgyes pa'i tshul du bzhes su gsol :
ro yi lha mos dung phor bsnams :
bde gshegs rgyal ba'i zhal du 'bul :
dgyes pa'i tshul du bzhes su gsol :
reg bya'i lag gnyis yongs 'khyud ma :
'jam dang reg dang 'khril dang sbyor :
reg bya'i lha mo sku la 'bul :
dgyes pa'i tshul du bzhes su gsol :
dbyings kyi lha mo bde chen ma :
phyag na rdo rje dril bu 'dzin :
dbyings kyi lha mo dbyings la 'bul :
sku gsung thugs mchog mnyes gyur cig :
oM pad+ma shrI he ru ka maN+Da la sa pa ri wA ra rU pa shab+da gan+d+he ra sa spar+she d+harma d+hA tu ma hA pU dza ho :
khyad par tshogs kyi mchod pa 'bul ba la :
tshogs zhing spyan 'dren cing bzhugs su gsol ba ni :
hU~M:
dbang gi rgyal po zla gam gdengs pa nas :
bcom ldan dpal chen pad+ma he ru ka :
'bar ba'i rgyal po khrag 'thung yab lnga dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
hU~M:
gru gsum mthing nag 'bar ba'i dkyil 'khor nas :
bcom ldan dpal chen rdo rje gzhon nu dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
hU~M:
gru gsum ser nag 'bar ba'i dkyil 'khor nas :
bcom ldan dpal chen ya mAn+ta ka dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
hU~M:
gru gsum smug nag 'bar ba'i dkyil 'khor nas :
bcom ldan dpal chen phyag na rdo rje dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
hU~M:
gru gsum ljang nag 'bar ba'i dkyil 'khor nas :
bcom ldan dpal chen mgon po nag po dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
hU~M:
steng phyogs nam mkha' yangs pa'i dkyil 'khor nas :
mkha' lding rgyal po gser mig 'khyil pa dang :
ye shes sprul pa'i khro tshogs bcas pa rnams :
'dod yon tshogs la spyan 'dren gshegs su gsol :
oM ha ya grI ba :
pad+ma kro d+hI shwa rI:
badzra pA Ni :
badzra kI li kI la ya :
ma hA kA la yak+sha :
ya mAn+ta ka :
kA la rU pa :
karma raM raM:
ga ru Da :
badzra ang ku sha dza :
dzaHhU~M baM ho :
hU~M:
dur khrod 'jigs su rung ba'i dkyil 'khor 'dir :
dregs pa pho mo bsnol ba'i gdan steng du :
nyi zla pad+ma brtsegs pa'i gdan steng na :
bde gshegs rgyal ba'i dkyil 'khor ma lus pa :
mi g.yo dgyes shing brtan par bzhugs su gsol :
badzra sa ma ya tiSh+Tha lhan :
zhes mdun bskyed dang dbyer med du bzhugs par mos la :
phud dang po mchod pa ni :
hU~M:
zla gam dmar po dbang gi dkyil 'khor na :
bcom ldan dpal chen pad+ma he ru ka :
'bar ba'i rgyal po khrag 'thung yab lnga dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
hU~M:
gru gsum ser nag 'bar ba'i dkyil 'khor na :
bcom ldan dpal chen rdo rje gzhon nu dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
hU~M:
gru gsum mthing nag 'bar ba'i dkyil 'khor na :
bcom ldan dpal chen ya mAn+ta ka dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
hU~M:
gru gsum smug nag 'bar ba'i dkyil 'khor na :
bcom ldan dpal chen phyag na rdo rje dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
hU~M:
gru gsum ljang nag 'bar ba'i dkyil 'khor na :
bcom ldan dpal chen mgon po nag po dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
hU~M:
steng phyogs nam mkha' yangs pa'i dkyil 'khor na :
mkha' lding rgyal po gser mig 'khyil pa dang :
ye shes sprul pa'i khro tshogs bcas pa la :
gnyis med gus pa'i tshul gyis phyag 'tshal lo :
a ti pU ho :
pra tIts+tsha ho :
hU~M:
bcom ldan dpal chen pad+ma he ru ka :
'bar ba'i rgyal po khrag 'thung yab lnga dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
hU~M:
gru gsum mthing nag 'bar ba'i dkyil 'khor na :
bcom ldan dpal chen rdo rje gzhon nu dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
hU~M:
gru gsum ser nag 'bar ba'i dkyil 'khor na :
bcom ldan dpal chen ya mAn+ta ka dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
hU~M:
gru gsum smug nag 'bar ba'i dkyil 'khor na :
bcom ldan dpal chen phyag na rdo rje dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
hU~M:
gru gsum ljang nag 'bar ba'i dkyil 'khor na :
bcom ldan dpal chen mgon po nag po dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
hU~M:
steng phyogs nam mkha' yangs pa'i dkyil 'khor na :
mkha' lding rgyal po gser mig 'khyil pa dang :
ye shes sprul pa'i khro tshogs bcas pa la :
'dod yon tshogs kyi mchod pa 'bul lags na :
gnyis med rol pa'i tshul gyis bzhes su gsol :
ma hA pU dza sa ma ye hU~M:
hU~M:
bcom ldan dpal chen pad+ma he ru ka :
'bar ba'i rgyal po khrag 'thung yab lnga dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
hU~M:
gru gsum mthing nag 'bar ba'i dkyil 'khor na :
bcom ldan dpal chen rdo rje gzhon nu dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
hU~M:
gru gsum ser nag 'bar ba'i dkyil 'khor na :
bcom ldan dpal chen ya mAn+ta ka dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
hU~M:
gru gsum smug nag 'bar ba'i dkyil 'khor na :
bcom ldan dpal chen phyag na rdo rje dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
hU~M:
gru gsum ljang nag 'bar ba'i dkyil 'khor na :
bcom ldan dpal chen mgon po nag po dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
hU~M:
steng phyogs nam mkha' yangs pa'i dkyil 'khor na :
mkha' lding rgyal po gser mig 'khyil pa dang :
ye shes sprul pa'i khro tshogs bcas pa la :
dug gsum pad+mar sbyar ba'i rdzas mchog dang :
sbyor dang sgrol ba'i bdud rtsi tshogs lags kyis :
'dod rgu'i mchod pa 'bul lo bzhes su gsol :
oM shrI pad+ma he ru ka sa pa ri wA ra ma hA ga Na tsakra pU dzaHho :
bar pa skong zhing bshags pa ni :
hU~M:
dbang chen rta mchog rol pa'i lha tshogs rnams :
dmigs med brtse ba'i thugs kyis bdag la dgongs :
bdag cag ma rig yid kyis 'khrul pa las :
bag med tshul gyis dam las 'gal gyur rnams :
zhal zas tshogs kyi mchod pas thugs dam bskang :
mthol lo bshags so tshangs pa bstsal du gsol :
zhes dang yi ge brgya pa brjod :
tha ma tshogs bsgral ni :
dmigs rten dang bcas 'bem du bcas la :
spro na thugs dam bskul :
gser skyems mchod :
dpang du gzug pa sogs spyi ltar bya :
gang ltar yang :
e las gru gsum mthing nag 'bar ba'i hoM khung rgya che zhing gting zab par dmigs rten nr-i dang tri las dgra bgegs gdug pa can dngos su gsal bar gyur :
hU~M:
'bar ba'i rgyal po bcom ldan he ru ka :
pad+ma dbang chen thugs dam dus la bab :
bstan pa bshig pa'i dgra dang bgegs kyi tshogs :
myur du khug la bsgral ba'i las mdzod cig :
ces bskul :
so so'i phyag rgya dang stangs stabs bsgyur zhing :
dza :
khrag 'thung lha tshogs thugs las sprul pa yi :
lcags kyu dkar mo'i tshogs ni skar ltar 'khrugs :
dgra bgegs rnam shes rten la myur du khug :
khug cig badzra aM ku sha ya dza :
hU~M:
khrag 'thung lha tshogs thugs las sprul pa yi :
zhags pa ser mo'i tshogs ni ser ltar 'gril :
dgra bgegs rnam shes rten dang dbyer med stims :
stims shig badzra pA she sha ya hU~M:
baM:
khrag 'thung lha tshogs thugs las sprul pa yi :
lcags sgrog dmar mo'i tshogs ni zer ltar 'khrugs :
dgra bgegs rnam shes rten dang dbyer med chings :
chings shig badzra s+pho Ta ya baM:
ho :
khrag 'thung lha tshogs thugs las sprul pa yi :
dril bu ljang mo'i tshogs ni thog ltar 'beb :
dgra bgegs lus sems rab tu myos par gyis :
myos shig badzra g+hAn+De ga ya ho :
phaT:
khrag 'thung lha tshogs thugs las sprul pa yi :
dbye byed 'ug gdong tshogs ni char ltar 'beb :
dgra bgegs rnam shes mgon skyabs lha dang phrol :
lha dang phrol cig pra be sha ya phaT:
A:
khrag 'thung lha tshogs thugs las sprul pa yi :
'beb byed spyang mo'i tshogs ni mun ltar gtibs :
dgra bgegs rnam shes phung po'i rten la phob :
phob cig badzra A be sha ya a :
zhes dang bsnyen sngags kyi mthar /
badzra aM ku sha sogs btags pa dang :
rgyas par spro na 'gugs bstim gzhan yang bya :
de nas phur pa thogs la :
hU~M:
nga ni che mchog pad+ma he ru ka :
phyag g.yas lcags kyus dgra bgegs 'chor med gzung :
g.yon pas phur bus dgra bgegs snying gar gzir :
tshe dang bsod nams dwangs ma rang la bstim :
'od zer bdud rtsis rgyud drug dri ma sbyangs :
rnam shes 'og min chos dbyings klong du phaT:
snyigs ma rdul du byas nas tshogs su 'bul :
sngags mthar sarba duSh+TAM a yaM phaT:
mA ra ya rbad :
ces gdab :
thun brabs :
ral gri thogs la :
hU~M:
nga ni las kyi 'jam dpal gshin rje gshed :
ye shes ral gri 'bar ba rno ngar gdengs :
dgra bgegs pho rnams rkang pa g.yas nas gtubs :
dgra bgegs mo rnams rkang pa g.yon nas gtubs :
khog pa kha phye rdul phran bzhin du bya :
sarba duSh+TAn mA ra ya b+hin+d+ha b+hin+d+ha hU~M phaT:
ces dum bur gtubs :
bstab pa ni :
hU~M:
bcom ldan dpal chen pad+ma he ru ka :
'bar ba'i rgyal po khrag 'thung yab lnga dang :
bcom ldan dpal chen rdo rje gzhon nu dang :
lha yi rgyal po 'jam dpal gshin rje gshed :
gsang ba'i bdag po bcom ldan gos sngon can :
mgon po nag po chos skyong yongs kyi rje :
mkha' lding rgyal po bya khyung ga ru Da :
ye shes sprul pa'i khro tshogs bcas pa rnams :
sku ni rngams brjid 'jigs pa'i 'od dang ldan :
gtum pa'i zhal gdangs rdo rje'i mche ba gtsigs :
gdug pa'i dgra bgegs ma lus zhal du bstab :
lhag med bzhes shig rol cig kha raM khA hi :
shrI pad+ma he ru ka ma hA badzra sa ma ya sarba duSh+TAn mAM sa rak+ta kiM ni ri ti tsit+ta ba su ta go ro tsa na kha raM khA hi :
zhes phul lo :
de nas rnal 'byor pa rnams kyis yod byad la tshims par rol :
lhag chog rgyas par bya :
bsdu na byin gyis brlabs la :
hU~M:
dpal chen bran dang bka' nyan pho nya'i tshogs :
mthu chen rtsal drag drag shul stobs ldan dang :
khas blangs dam bcas 'jig rten ma mo'i tshogs :
kha rag la sogs bcu gnyis 'khor dang bcas :
ba liM 'bul lo byams pa'i sdongs grogs mdzod :
'khor srungs rkyen zlog tshe dang bsod nams spel :
mi mthun kun zhi mthun rkyen yid bzhin sgrubs :
badzra sa ma ya uts+tshiSh+Ta ba liM ta kha kha khA hi khA hi :
zhes 'bul zhing bshal chus kyang mchod :
tshogs kyi smon lam yang gdab bo :
de nas spro na bskul dang chad mdo bro rabs sogs rgyas par bya :
dus rgyun du mi spro na ma byas kyang rung :
rjes chog dngos ni :
gtang rag gi mchod bstod bya :
dngos grub blang ba'i phyir gtor chen dang dngos grub kyi rdzas btegs la :
hU~M:
mkha' ltar khyab pa'i pad+ma dbang chen lhas :
dngos grub bstsal dang stsol bar mi dmigs kyang :
bdag cag gnyis snang dri ma sbyang ba'i phyir :
sku gsung thugs kyi sid+d+hi bstsal du gsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi pha la a la la ho :
zhes brjod cing gtor ma gnas gsum du reg :
dngos grub kyi rdzas la longs spyad :
bshags pa ni :
thal mo sbyar te :
legs spyad 'di la nyes byas dang :
gzhan yang sgo gsum sdig ltung tshogs :
gang rnams lus can skyabs gyur pa :
de kun khyod kyis bzod mdzad gsol :
A li kA li dang yig brgya mang du bzla'o :
bsdu rim ni :
bdag dang snod bcud gzhal yas lha tshogs kun :
mkha' la sprin ltar mi dmigs ngang du thim :
thog mtha' dbus med smra bsam brjod las 'das :
de bzhin nyid dbyings ma bcos klong du bzhag :
ces dgongs pa bskyang :
thun mtshams su :
slar yang rang nyid skad cig gis pad+ma dbang chen gyi skur gyur pa'i gnas gsum du oM AHhU~M dang :
ba spu'i bu ga thams cad kyang khro chung gi go chas gtams par bsam :
dge ba 'di yis bdag gzhan sems can kun :
pad+ma dbang chen go 'phang 'grub gyur nas :
mi mthun 'jigs pa'i bdud bzhi'i tshogs bcom zhing :
bla med sku dang ye shes ldan par shog :
ces dge ba bsngo :
bkra shis ni :
bde gshegs kun 'dus pad+ma he ru ka :
rdo rje'i gar mdzad srid gsum dregs pa 'dul :
rta mchog dbang gi bkra shis gang lags pa :
deng 'dir gsal zhing bkra shis bde legs shog :
dbang gi yum chen pad+ma gzi ldan ma :
bde chen 'bral med yab kyi sku la 'khril :
shes rab mkha' 'gro'i bkra shis gang lags pa :
deng 'dir gsal zhing bkra shis bde legs shog :
bdud bzhi'i dpung bcom ye shes bzhi dang ldan :
rigs bzhi'i khro chen shes rab lha mor bcas :
snying rje khros pa'i bkra shis gang lags pa :
deng 'dir gsal zhing bkra shis bde legs shog :
phyogs bcu'i bgegs 'joms khro rgyal chen po dang :
bya khyung rgyal po tshad med sgo skyong bzhi :
dkyil 'khor yongs rdzogs bkra shis gang lags pa :
deng 'dir gsal zhing bkra shis bde legs shog :
bdag dang yon gyi bdag po 'khor bcas rnams :
mi mthun kun zhi tshe bsod ye shes rgyas :
dngos grub rnam gnyis dka' ba med par 'grub :
bkra shis shin tu rnam par rgyal gyur cig :
ces me tog 'thor zhing rol mo'i sgra dang bcas te dge legs su bya'o :
o rgyan gyi slob dpon pad+ma 'byung gnas kyis rje lha gcig mnga' bdag khri srong lde'u btsan dang :
lo chen bai ro tsa na la rjes su gdams pa'i dpal rta mchog rol pa bde gshegs dregs pa kun sgrol gyi phrin las kyi byang bu rnams dang :
mngon par rtogs pa khrigs su bsdebs pa rdzogs so :
