@#//
dpal ldan mgon po legs ldan nag po'i dbang chog drag po sngags kyi rjes gnang dang bcas pa bde gsal don ldan zhes bya ba bzhugs so //
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas dbang lung gi rgyun la zhib rtog dgos pa yin no //
dkon mchog gsum gyi ngo bo chos kyi rje //
sku lnga rab rdzogs drug pa rdo rje 'chang //
gnyis su med pa'i zhabs la gus btud nas //
bka' sdod legs ldan nag po'i dbang chog bri //
gzhung dang mthun pa'i gnas nyid du //
tshad dang ldan pa'i bla ma dang //
snod dang ldan pa'i slob ma yis //
dgos pa'i yo byad tshogs pa dang /
khrag 'thung rnal 'byor ldan byas nas //
thog mar sa lha'i rnal 'byor brtsam //
las kyi lha bskyed mchog gtor brlab //
oM big+h+nAn+ta krita badzra a mr-ita kuN+Da lI ha na ha na hU~M phaT/
raM yaM khaM/
shUn+ya tA dz+nyA na badzra swA b+hA wa At+ma ko\u0f85 haM/
sur+YA/
tsaN+Da /
pad+ma /
d+hU/
pu /
a /
gan /
nai /
sha
/spro bsdu /
badzra ar+g+haM/
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da AHhU~M/
oM AHhU~M/
sarba pany+tsa a mr-ita hU~M hrIHThA/
oM a kA ro mu khaM sarba d+harmAHnaM a d+ya nut+pan+na twA ta oM AHhU~M phaT swA hA/
maN+Dal bsang sbyang /
lha mo gser mdog rgyan ldan bum 'dzin phag la bzhugs /
laM sarba saM/
laM ka la k+Sha /
spro bsdu /
laM pra ti b+h+ye swA hA/
dbang bskur byin rlabs spyan drangs bstim /
oM na maHsarba ta thA ga ta kA ya wA ka tsit+ta badzra swA b+hA wa At+ma ko\u0f85 haM/
oM ma hA a dar+sha dz+nyA na badzra swA b+hA wa Ad+ma ko\u0f85 haM/[ \u0f8e ]oM badzra sa ma ya dzaH
dad pa dang ni dam tshig gi
/tshur gshegs sa yi lha mo che //
mchod yon bzhes nas 'di nyid du //
mchod pas bdag la dgyes par mdzod //
oM e h+ye hi b+ha ga wAn /
ma hA ka ru NI kA dri sh+ya hA+oH
sa ma ya hoH
sa ma ya satwaM/
dza hU~M baM hoH
kA ya wA ka tsit+ta tiSh+Tha badzra /
kun bzang phyi mchod phud gtor ni //
bde bar gshegs pa lha mo che //
de sogs tshig dang mdzod kyi sngags //
rtsa sngags mchod sngags btags pas dbul //
de nas bzlas dang bstod pa bya //
laM pra ti b+h+ye swA hA/
sa yi lha mo brtan ma gzi 'bar ma //
sku gser phyag na gser gyi bum pa bsnams //
'ja' tshon mdog ldan phag gi khri la bzhugs //
de la phyag 'tshal bsnyen bskur mchod cing bstod //
skyob pa sangs rgyas thams cad kyi //
spyod pa'i tshul dang khyad par las //
sa dang pha rol phyin pa la //
lha mo khyod ni dpang du gyur //
sa 'dir dkyil 'khor bri bar bya //
rig pa 'dzin pas de ltar mdzod //
gtor ma'i pha 'bab phyogs gnyis la //
byin la grogs bcol bskrad par bya //
lha mo dgyes nas sa la thim //
lag pa rdo rje dang bcas pa //
sa la gzug cing sngags 'di brjod //
oM badzra kro d+ha ha na ha na hU~M phaT/
!
de nas lha yi sta gon ni //
maN+Dal bdud rtsis byugs par bya //
oM AHhU~M ma hA maN+Da la sid+d+hi ku ru hU~M/
dur khrod skra yi+is cha dbye zhing //
slob dpon bdag bskyed gsal btab la //
maN+Dal b+h+rU~M las dur khrod khang //
bskyed cing khrag gi thig le las //
so so'i gnas su rtsa sngags ni //
gdan la lha rnams bskyed par bya //
b+h+rU~M bi shwa bi shud+d+he badzra dz+nyA na tsakra b+h+rU~M/
sarba duSh+TAM nr-i tri ti ra baM ti ra baM/
ko ka thang dmar rgya mtsho'i dbus //
ma la ya yi ri rtse ru //
pho brang lte ba gru gsum lnga //
mu khyud khrag khyams sgo bzhir ldan //
phyi rol 'obs mkhar brgyad dang bcas //
rab tu 'jigs pa bskyed dbus su //
dgra bgegs ro yi gdan steng du //
oM ma hA kA la kro d+ha hU~M/
rak+sha kro d+hI shwa rI trag+mo he /
shar la sogs pa'i mkhar bzhi ru //
kro d+ha dz+wa la /
yak+Sha dz+wa la /
rak+sha dz+wa la /
tsit+ta dz+wa la sa ma ya /
khro bo gnod sbyin srin po dang //
ma mor bcas pa 'khor bcas bskyed //
btson khang rnams la ma mo dang //
bar khyams dbang mo sgo bzhir sgo
/gru bzhir gru 'degs bzhi dag rnams //
'obs mkhar rnams su 'bu chen dang //
mthar bya gcan zan la sogs pa //
cho ga bzhin du bskyed byas la //
bslab skur drangs bstims thim pa la //
phyi nang mchod bzlas bstod pa ni //
hU~M/
lha yi ded dpon tshogs kyi bdag
/legs ldan nag po mthu bo che //
dur khrod bdag po sgrol ba'i ging /
khro bo'i rgyal po khyod la bstod //
hU~M/
drag po sku lnga rgyal ba'i bka' sdod mchog
/ye shes lnga ldan rgyal ba rigs lnga'i 'khor //
phrin las bdud 'dul dgra bgegs kun gyi gshed //
legs ldan 'khor dang bcas la phyag 'tshal bstod //
de nas 'dod don gsol ba gdab pa ni //
legs ldan 'khor bcas dgos su gsol /
khyed la mchod pa bya ba dang //
slob ma rjes su gzung bya'i phyir //
bdag ni dkyil 'khor bgyid par 'tshal //
sta gon la ni gnas par mdzod //
de bzhin bgyi 'o de bzhin mdzod /
!
/de nas bum brtags bum pa gnyis //
rgyan ldan bsang sbyang gong dang mtshungs //
b+h+rU~M b+h+rU~M/
spro bsdu /
b+h+rU~M bi shwa\u0f8e
rnam rgyal bum pa'i gzhal yas su //
'khor bcas bskyed pa sgrub thabs bzhin //
las bum gdan gsum chog gsum gyis //
bdud rtsi 'khyil par bskyed pa ni //
ljags gu rgya gram dril bu can //
brlab cing dbang bskur mchod pa'i bar //
gong bzhin byas la bzlas pa ni //
mgon po'i bsnyen bsgrub bzhi sngags la //
dbang sngags btags pa bzla bya zhing //
las bum gong la khrus sngags sbrel //
mgon por gong bzhin bstod byas la //
sems dpa' ljang gu sna tshogs phrin las bdag
/sku gsung thugs kyi byin rlabs bsam mi khyab //
ye shes bdud rtsis srid gsum 'od phung 'khyil /
khro rgyal bdud rtsi 'khyil la phyag 'tshal bstod //
mnyes zhu byin ldan chu ru bsam /
!
/de nas slob ma'i sta gon ni //
slob ma khrus byas maN+Dal phul //
gral la rim par 'khod pa yis //
gsol ba 'di skad gdab par bya //
hoH
rang bzhin 'du 'bral med pa'i lha //
phyag rgya chen po'i tshogs mchog tu //
bdag kyang mnyam par smra ba'i phyir //
byi rlabs rab tu bzhugs su gsol //
de 'dod slob bus sems gnyis bskyed //
bdag dang mtha' yas sems can rnams //
zhes pas kun rdzob sems bskyed cing //
e ma tshar lngas mchog sems bskyed //
sems gnyis ldan la gsang don sbyin //
e ma bde gshegs snying po las //
rang gi rnam rtog las kyis sprul //
sna tshogs lus dang longs spyod dang //
gnas dang sdug bsngal la sogs pa //
bdag dang bdag gir so sor 'dzin //
sus kyang ma bcings bcing med de //
bcing bar bya ba yod ma yin //
rnam rtog bdag tu 'dzin pa yi //
nan gyis mkha' la mdud pa 'dor //
bcings med rnam par grol med pa'i //
ye nas lhun rdzogs sangs rgyas chos /
khyod la rab tu bstan par bya //
ces pa'i bar gyi don bshad do //
de nas slob mas gsol gdab pa /
he ru ka dpal khyed la 'dud //
thar lam chen po bdag 'dod de //
de yi dbang dang dam tshig dang //
mgon po dpa' bor skyabs song zhing //
theg chen khang par 'jug pa dang //
mkhyen rab ye shes bdag la stsol //
de nas rdo rje slob ma yi //
tshe sba bgegs bskrad sgrib pa phral //
lhar bskyed go bgo lus srung bya //
A yur+dz+nyA na b+hin+d+hu b+h+rU~M/
bi shwa badzra sngags kyi bskrad //
lag sor brlabs phral bde stobs sbyangs //
rtsa ba'i sngags kyis mgon por bskyed //
go bgo lus bsrung bka' nan bcing //
de nas srung skud gsum sgril la //
bdud rtsi 'khyil pa'i sngags kyis gdab //
dpung par bcings pas lus dag bya //
maN+Dal rigs lnga'i rab gnas ldan //
so shing dor ste ltas brtag go
/oM badzra dzi ha saM b+ha ra d+ha ni hU~M/
tsan+dan nam ni dri chu la //
sngags btab khrus bshal khong du btung //
oM hrIHbi shud+d+ha sarba d+harma sarba pA paM ni tsa s+ya saM sho d+ha ni sarba bi kalpan a pa na ye swA hA/
d+hi dang ha yis bsngags pa yi //
ku sha sngon po gnyis byin la //
sngas dang stan bya rmi lam brtag
/'dri zhing ngan na bzlog par bya //
de nas gegs brgyad bshad kyang rung /
!
/de nas thig mtshon byin brlabs te //
legs ldan dkyil 'khor gzhung bzhin bri //
las gzhung bsrang la bsgrub cing mchod //
de nas dkyil 'khor 'jug pa ni //
slob ma khrus byas maN+Dal phul //
de nas gsol ba gdab pa ni /
dpal mgon legs ldan nag po yi //
lhun gyis grub pa'i dkyil 'khor du //
bdag cag 'jug par 'tshal lags kyis //
dpa' bos thugs rjes gzung du gsol //
lan gsum bla mas lan gdab pa //
legs ldan nag po'i dkyil 'khor du //
'jug par 'dod pa'i bu khyod nyon //
las dang bsam pa thams cad 'grub //
bla med theg chen 'bras bu thob //
gnas skabs bstan pa bsrung bya'i phyir //
zhum med dkyil 'khor 'jug nus sam //
slob mas nus zhes khas blangs la //
bu khyod su yin ci la dga'//
bdag ni las mchog skal bar ldan //
bde mchog dga' tshal dkyil 'khor 'dir //
sangs rgyas mdzad dka' spyad nas ni //
'gro ba thams cad bsgral bar mos //
a khaM bI ra hU~M/
bi shwa badzra brjod /
ha la ha la raM/
kro ta kro ta yaM/
tik+Na tik+Na khaM/
ta keM ta keM phaT/
oM AHhU~M/
sdom pa rim par blang ba ni //
rdo rje slob dpon sangs rgyas dpal //
zhes nas byang chub chen por bsngo //
bdag dang mtha' yas sems can rnams //
sogs dang e ma tshar lnga brjod //
dam tshig khas su blang ba ni //
kyai /
rdo rje chos dbyings kun gyi gtso //
sku gsung thugs kyi dam tshig ni //
bde ba mchog gi dam pa ste //
sems can don dang 'phrin las sgrub //
sangs rgyas yon tan 'byung ba'i phyir //
dam tshig dam pa bsrung bar bgyi //
chos kun rang bzhin dag pas na //
bdag kyang rang bzhin rnam par dag
/de bzhin gshegs pa thams cad kyi //
thugs dam dbyings mchog dkyil 'khor 'dir //
sems can 'byams klas ma lus rnams //
mchog nyid bsgrub par bgyis pas na //
sku yi dbyig tu bdag skyed cig
/slar yang ldog par mi bgyid do //
bcom ldan thams cad mchog ni bdag lags te //
mchog nyid bsgrub phyir rdo rje blang bar bgyi //
rdo rje rgyal por khyod bzhugs pas //
sku gsung thugs kyi rdo rje ste //
rdo rje dam tshig mchog nyid ni //
phun sum tshogs par bsgrub lags pas //
bdag la dus 'dir bstsal du gsol //
lan gsum bla mas bka' bsgo ba ni //
'di ni rgyal ba kun gyi thugs //
sangs rgyas kun gyi dam tshig yin //
lus ngag yid gsum sku gsung thugs //
rtag tu 'bral bar ma byed cig
/de ltar khyod kyis rtag tu spyod //
tsan+dan chu dang bdud rtsi sbyin //
'di ni khyod kyi dmyal ba'i chu //
dam tshig 'das na sreg par byed //
sangs rgyas kun khros khrag chen po //
snying nas drangs te 'thung bar byed //
oM yak+sha kro d+ha sa ma ya hU~M/
de lta bas na bu khyod kyis //
dam tshig 'di ni bsrung bar gyis //
dam tshig bsrungs na dngos grub ni //
rdo rje bdud rtsi'i chu 'dis 'grub //
pany+tsa a mr-ita u tsit+ta a mr-ita Tha Tha hU~M/
de ring phan chad bu khyod kyi //
phyag na rdo rje nga yin gyis //
nga yis ji ltar bsgo ba bzhin /
khyod kyis de ltar bya dgos so //
sa ma ya hU~M/
hU~M/
sngon tshe gong nas bsnyen pa'i lha //
bdag gi nye gnas gang lags pa //
las 'phro thugs rje ldan pa'i lha //
gang yin de la 'bab gyur cig
/pra tIts+tsha ho /
pra ti grih+Na swa mi maM satwa ma hA ba la /
rdo rje che ge mo zhes bya ba 'o //
de bzhin gshegs pa thams cad dang //
dpa' bo dang rnal 'byor ma thams cad kyis byin gyis rlobs shig
/dpal he ru ka bdag la dbab tu gsol /
oM badzra sa ma ya dzaH
oM ru lu ru lu hU~M b+h+yo hU~M/
A+e h+ye hi b+ha ga wAn ma hA ka ru Ni ka dr-i sh+ya hoH
sa ma ya satwaM/
pra be sha ya phaT/
a be sha ya a /
kA ya wA ka tsit+ta tiSh+Tha badzra /
sngon gyi mig mkhan rgyal po yis //
thur mas ling tog bsal pa ltar //
bu khyod kyi ni mi shes pa'i //
rab rib rgyal ba rnams kyis bsal //
oM badzra dz+nyA na tsak+Shu pra be sha ya phaT/
oM muM hU~M/
oM ni ye shes lhun gyis grub //
muM ni ye nas rang sangs rgyas //
hU~M ni rtsa ba byang chub sems //
dkyil 'khor rnam gsum dbyer med pa //
ha zhes mthong ba yongs su dag
/ma 'dres yongs rdzogs mthong bar byed //
pho brang dbus na thod mkhar lnga //
dkyil na sgrol ging yab yum ste /
khro bo gnod sbyin srin po dang //
ma mo rim par phyogs bzhir gnas //
btson khang srin mo bcu drug dang //
de mtha' thod pa'i phreng bas bskor //
gru chad bzhi la gru 'degs bzhi //
bar khyams khrag mtshor dbang mo dang //
sgo bzhir sgo ma chen mo bzhi //
de dag mtha' na 'obs mkhar brgyad //
kun gyi phyi na sha za dang //
gnod sbyin 'dre srin ro langs dang //
bya gcan lce spyang mang pos bskor //
sha khrag rus pa ri dang mtsho //
dur khrod gnas chen 'jigs par bstan /
!
/maN+Dal phul la dbang nyid zhu //
dbyings ni ye shes gtso mchog yin //
rdo rje dam pa mchog 'dzin pa /
khyod ni dam tshig gtso lags kyis //
dbang phyug rgyal por dbang skur cig
/rin po che yi dbang 'di ni //
sangs rgyas kun gyis phyag byas pa //
gsang gsum gnas las byung ba yi //
rdo rje'i dbang bskur chen po sbyin //
dbang rdzas lnga dang slob ma la //
rigs lnga'i rab gnas tshul bzhin bya //
don lnga'i rtog pa so sor bskyed //
mkha' dbyings rnam dag bum pa na //
dpal ldan mgon po'i dkyil 'khor bzhugs //
gnyis med byang chub sems rtags chus //
byin rlabs mthu yi dbang thob shog
/oM b+hUr kur ma hA kA la kro d+ha hU~M/
rak+sha kro d+hI shwa rI trag mo he /
kro d+ha yak+Sha rak+sha tsit+ta dz+wa la sa ma ya /
ha he phaT b+h+yoH
ru lu ru lu a b+hi Shiny+tsa hU~M/
badzra kA la sha
/bud+d+ha kA la sha
/rat+na kA la sha
/pad+ma kA la sha
/karma kA la sha a b+hi Shiny+tsa hU~M/
a b+hi She ka ta sa ma ya shrI ye hU~M/
ye shes rin chen dbu rgyan mchog
/gzi brjid phung po bla na med //
sangs rgyas rin chen las byung ba'i //
dbu rgyan mchog gis dbang bskur ro //
oM rat+na mu ku Ta a b+hi Shiny+tsa hU~M/
chos kun rdo rje'i mtshan nyid de //
rdo rje la yang mtshan nyid med //
rdo rje lta bu'i rnal 'byor pas //
chos kun rdo rje lta bur ltos //
oM badzra a b+hi Shiny+tsa hU~M/
'di ni sangs rgyas gsungs dbyangs nyid //
ye shes sems dpa'i dam tshig rnams //
rdo rje sems dpa'i dka' thub dam //
rtag tu khyod kyis bcang bar gyis //
oM badzra g+haN+De a b+hi Shiny+tsa hU~M/
yang dag bla med dkyil 'khor du //
mtshan drangs rdo rje'i ming btags pa //
sngags 'chang ming gi dbang bskur bas //
rig 'dzin zhing du grags gyur cig
/badzra nA ma a b+hi Shiny+tsa hU~M/
!
gnyis pa gsang ba'i dbang bskur ba //
maN+Dal phul la gsol ba gdab /
slob dpon khyod ni dgongs su gsol //
legs ldan nag po'i dkyil 'khor du //
gsang ba mchog gi dbang bskur ba //
de 'dir bdag la bstsal du gsol //
dkyil 'khor rnam gsum dbyer med pa'i //
yab yum gnyis med bde ba'i don //
byang chub sems kyi thig le 'dis //
bde chen rgyal por dbang bskur ro //
a ho ma hA su kha bo d+hi tsit+ta aH
gsum pa maN+Dal phul la 'di skad zhu /
khyod ni dam tshig kun gyi gtso //
rdo rje sems dpa' skyed mdzad ma //
sems can don sgrub phrin las kyi //
thugs rjes mnyam sbyor grub par mdzod //
nye gnas kro d+hI shwa rI ma //
mtshan ldan sgeg cing mdzes pa mo //
lhan cig skyes dga' skyed pa'i phyir //
lha mo 'di dang rol par gyis //
maN+Dal phul nas 'di skad zhu //
de bzhin gshegs pa dgyes pa bskyed //
rdo rje chos dbyings kun gyi gtso //
mi gnas chags pa chen po las //
ma lus 'byung gnas bdag la stsol //
gsang ba gsang chen rab gsang ba //
rang gi sems kyi me long ltos //
mthong bas de bzhin nyid du 'gyur //
gzhan min rang byung de kho na 'o /
!
/de nas drag po'i rjes gnang ni //
lcags khang dmigs rten byas pa'i mthar //
drag po'i rdzas rnams dgram par bya //
mgon po 'khor bcas bskyed bstim bskul //
yon tan brjod la sbyin par bya //
bsnyen sgrub rim pa'i sngags brjod cing //
man ngag thams cad rdzogs par sbyin /
!
/sangs rgyas kun gyi ral gri che //
las kyi gri gug 'bar ba 'di //
dgra bgegs gdug pa bsgral ba'i phyir //
de ring khyod la sbyin par bya //
badzra khang+ga a b+hi Shiny+tsa hU~M/
ti ra'i bing chen gsal shing 'di //
srid gsum dbang du bsdu ba dang //
gdug pa rdul du brlag bya'i phyir //
de ring khyod la sbyin par bya //
ti ra d+ha ka dz+wa la a b+hi Shiny+tsa hU~M/
ye shes 'bar ba'i rdo rje 'di //
dug lnga dbyings su bsgral ba dang //
sdig can lnga phung bshig pa'i phyir //
de ring khyod la sbyin par bya //
badzra a b+hi Shiny+tsa hU~M/
drag po gnam lcags phur bu 'di //
dbyings nas ye shes shar ba dang //
zhing bcu gnas su bsgral ba'i phyir //
de ring\u0f8e
badzra kI la ya a b+hi\u0f8e
thod rlon gdug pa'i khrag gis bkang //
'khor ba dong nas sprugs pa dang //
dam nyams snying khrag 'thung ba'i phyir //
de ring\u0f8e
ka pA la rak+ta a b+hi\u0f8e
mdung rnon g.yang gzhi'i ru mtshon 'di //
bdud kyi g.yul las rgyal ba dang //
rbad dbral snying gzer gdab pa'i phyir //
de ring\u0f8e
badzra shU la a b+hi\u0f8e
dug sbrul 'bar ba'i zhags pa 'di //
'khor ba'i gnas nas drang ba dang //
bla srog yar ba bsdam pa'i phyir //
de ring\u0f8e
nA ga pA sha a b+hi\u0f8e
chos sku yon tan mchog mnga' ba'i //
phyag mtshan drag po tsa ma ra //
dam can gnas nas 'bod pa'i phyir //
de ring\u0f8e
badzra tsa ma ra a b+hi\u0f8e
legs ldan khro rgyal thugs ka nas //
tsar sha pa ni mtshon cha mchog
/yungs dkar rgyal po sha rI ram //
de ring\u0f8e
badzra pe ta li rak+sha a b+hi\u0f8e
gu gul sbyar ba'i rdzas mchog 'dis //
dgra bo lha dang dbye ba dang //
bgegs rnams myos dang bskrad pa'i phyir //
de ring\u0f8e
ma gu ta la pra ta la a b+hi\u0f8e
ri rab gling bzhi rgya gram 'dis //
rtog pa'i zug rngu gzhil ba dang //
gdug pa can rnams mnan pa'i phyir //
de ring\u0f8e
b+hi shwa badzra suM e baM mA yA a b+hi\u0f8e
ye shes 'bar ba'i me phung 'dis //
nyon mongs 'khor ba'i bag chags dang //
dgra bgegs thams cad bsreg pa'i phyir //
de ring\u0f8e
badzra dz+wa la raM a b+hi\u0f8e
thabs shes chags sdang mda' gzhu dang //
drag po'i thun dang rdzas 'di yis //
dgra bgegs rdul du brlag bya'i phyir //
de ring khyod la sbyin par bya //
badzra t+kh+D+hI khat+ga a b+hi Shiny+tsa hU~M/
de nas zhabs la spyi bos gtug
/yon mchog dbul zhing gtang rag gtang //
tshogs kyi mchod pas mnyes par bya //
lhag brtan gshegs bsdu lus srung bsngo //
dza gad rdzas kyi bkra shis gsol //
dpal ldan mgon po legs ldan nag po'i dbang dang drag po sngags kyi rjes gnang bla ma gong ma'i yi ge phyag bzhes cung zad nyog se bar mngon nas /
dur khrod mngon par rol pa mtshon cha 'khor lo dang /
dug gi spu gri'i rgyud dang /
rgya gzhung dang yang mthun phyir gsal bar gtsang shod sa ma tI d+h+wa dzas bsdebs pa /
bde gsal don dang ldan pa zhes bya ba 'dis 'gro ba mang po'i don byed par gyur cig
/nongs pa ci mchis bzod par mdzad du gsol //
bkra shis par gyur cig
/brgyud pa ni /
chos sku kun bzang /
longs sku rigs lnga /
gsang bdag phyag na rdo rje /
rgyal po dzaH
ku ku rA dza /
ro langs bde ba /
rdo rje bzhad pa /
d+harma bo d+hi /
ba su d+hA ra /
gnubs sangs rgyas ye shes /
gnubs yon tan rgya mtsho /
myang chen sher mchog
/nyang ye shes 'byung gnas /
zur po che shAkya 'byung gnas /
zur chung shes rab grags pa /
glan ston shAkya bzang po /
'dar nag pa bsod nams grags pa /
'dar nag kun dga'/
jo btsun shes rab 'bar /
hor nag dbang sgron /
mkhas btsun chos skyong 'od /
'dar nag shAkya byang chub /
'dar nag kun dga' 'od /
bar ston blo gros rgyal mtshan /
snar ston shAkya shrI/
snar ston bud+d+ha d+h+wa dza /
shAkya ram pa /
rdo rje chos rgyal bzang po /
spang ston chos kyi rgyal mtshan /
'jam dbyangs bsod nams rgyal mtshan /
de gnyis ka las zur tsho stod pa slob dpon chen po bde legs rgyal mtshan /
des se ston rin chen rgyal mtshan /
des gnubs ston rat+na shrI b+ha dra /
des dpal he ru ka'i ngo bo zur dbang rgya hor rdo rje /
des gtsang bsang ston gyi sa'i thig le gsal ba gong gi 'du khang gi steng du /
theg pa mchog gi rnal 'byor pa slob dpon pad+ma dbang rgyal rdo rje /
grags pa rgyal mtshan /
mkhyen rab dbang phyug dbon po rnams la sgyu 'phrul zhi khro dong sprugs legs ldan dang bcas pa'i dbang rdzogs par dgyes bzhin bka' bstsal pa /
bstan pa dar rgyas 'gro ba smin grol shog
/lha btsun gter bton gyi dpe 'o //
!
//'di ni gtsang shod pa rdo rje rgyal mtshan gyi chog khrigs su grags pa ste yig cha 'di dbang gi rtsa tho dang rtsa tshig tsam las mi 'dug cing /
rdor brag rig 'dzin chen po pad+ma phrin las kyi gsung mdo dbang chen mo dkyil 'khor rgya mtsho'i 'jug ngogs kyi mtha' rten bka' srung gi dbang dang rjes gnang gi skabs /
tshul 'di mtshams sbyor gyis legs par spros par snang bas de'i dbang lung gi rgyun yang ma chad par bzhugs shing /
tshul 'di'i dbang bskur bya bar mos na de la ltos gal che yang spyi dang bye brag gi mdor len cung zad dmigs phyed dgos pa yod /
dpe 'di sngon chad tshur phu'i dkar chag tu mtshan byang tsam 'khod pa /
da char dpe 'tshol dag zhus gang shes nan gtan gyis skabs 'dir dkyus su bzhugs gsol zhus pa'i lo rgyus su zhu dag tha ma pa pad bkod sgam sprul pas zhu'o //
mang+ga laM/
dge'o ///
/
