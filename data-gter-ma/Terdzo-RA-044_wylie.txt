@#:
dpal rta mgrin dregs pa kun sgrol gyi rten gtor bzhugs so :
na mo ha ya grI bA ya :
rten gtor gyi bcas la :
dang po rdzas gsag pa ni :
sman dang :
snying sna dang :
sha sna tshogs :
'bru sna tshogs :
rin po che sna bdun :
chang dang rak+ta gang 'byor bshams la gzhi byed :
dang po rtsam pa rin po che'i snod kyi nang du blugs la :
A+oM AHhU~M gsum bris la :
de nas rang nyid yi dam lha yi nga rgyal gyis lhar bskyed la rtsam pa bsre :
de nas swa b+hA ba'i sngags kyis stong par sbyang :
stong pa'i ngang las b+h+rU~M las rin po che'i snod de'i nang du 'dod yon gyis gang bar bsam la :
de nas rang gi sa bon las 'od zer gcig 'phros pas :
rtsam pa'i steng gi A+oM la phog pas A+oM de nam mkha' la yar bkyag par bsam :
de nas rang gi sa bon las 'od 'phros pas A+oM de la phog :
A+oM de las 'od zer dkar po zhig yar 'phros pas :
sku yi lha tshogs la mchod yon ma sogs mchod pa'i lha mo dpag tu med pa spros pas mchod nas :
A+oM brgya rtsa brgyad brjod :
nam tshar nas yang rtsam pa'i A+oM de las 'od zer dkar po yar 'phros pas :
sku yi lha tshogs thams cad kyi thugs dam gyi rgyud bskul nas sku yi 'od zer dkar po dang byin rlabs kyi rnam par bkug nas :
A+oM brgya rtsa brgyad brjod :
rang gi mdun gyi nam mkha'i A+oM la thim :
A+oM de yang rtsam pa'i steng du bris zin de la thim pas rtsam pa dang oM 'od du zhu nas bdud rtsir gyur par bsam :
yang sa bon las 'od zer dmar po zhig 'phros pas :
rtsam pa'i steng gi AHdmar po la phog pas yang nam mkha' la yar bkyag pas khru gang tsam gyi steng na yod par bsam la :
'od zer spro bsdu gong dang 'dra :
AHbrgya rtsa brgyad brjod nas snang ba mtha' yas la sogs gsung gi lha tshogs kyi thugs dam gyi rgyud bskul nas :
gsung gi lha tshogs thams cad kyi byin rlabs dang 'od zer thams cad mar bkug nas :
rtsam pa la bris zin gyi AHdmar po la thim pa tsam gyis AHdang rtsam pa yang 'od du zhu ba'i bdud rtsir gyur par bsam :
yang sa bon las 'od zer sngon po zhig 'phros pas :
hU~M de la phog pas hU~M de nam mkha' la yar bkyag nas :
hU~M brgya rtsa brgyad brjod :
'od zer spro bsdu gong dang 'dra :
yang thugs ka'i lha tshogs thams cad kyi 'od zer dang byin rlabs rnams bkug nas :
nam mkha'i hU~M la thim :
hU~M brgya rtsa brjod :
nam mkha'i hU~M de rtsam pa la thim pa tsam gyis yang 'od du zhu nas bdud rtsir gyur par bsam :
yang A+oM AHhU~M gsum ka la phog pas 'od zer dkar po dmar po sngon po gsum 'phros pas sku gsung thugs kyi lha tshogs la phog pas :
thugs dam gyi rgyud bskul nas :
sku gsung thugs kyi lha tshogs thams cad kyi byin rlabs dang 'od zer rnams bkug nas :
A+oM AHhU~M gsum la thim pa tsam gyis yang 'od du zhu nas bdud rtsir gyur par bsam la :
A+oM AHhU~M brgya rtsa brjod cing :
dmigs pa de bzhin byed :
yi dam snying po brgya rtsa brgyad brjod pas bdud rtsir gyur par bsam la sngags phog bdun dang :
'bru gsum gang 'phrod pas rtsam pa byin gyis brlab :
de nas rak+ta dang :
chang gi nying khu dang :
sman dang :
'bru dang :
rin po che de rnams kyi sum cha de rtsam pa la bsre :
sum gnyis de thod pa'i nang du blugs la :
dar sna tshogs kyis bkab la mdun du bzhag :
srog shing sba dang smyug ma gang rung tshigs gsum pa :
de yi stod na bla ma yi dam gyi mtshan sngags rnams rin po ches bris la bzhag :
bar gyi tshigs la yi dam snying po :
smad na chos skyong gi sngags :
srog shing rkang la mar btags khru gang :
gtor ma rkang gang gi gzugs ni zhi rgyas dbang drag gang yang rung :
gtor ma'i gdan de la dbus su gru gsum :
zla gam :
zlum po :
de'i rgyab gru bzhi bya :
de nas gtor ma bslangs la :
yi dam lha'i nga rgyal gyis bgegs la srung 'khor bsgom :
de nas bdag bskyed gzhung ltar byas la :
de nas swa b+hA ba'i sngags kyis stong par bsam la :
stong pa'i ngang las yaM las rlung gi dkyil 'khor :
raM las me'i dkyil 'khor :
keM las thod pa'i sgyed pu ri rab tsam gsum bsam :
de nas rang gi thugs ka'i hU~M las AHgcig phar chad pas :
snod la phog pas snod kyi nyes skyon dag nas :
a las byung ba'i b+han+d+ha'i gzhal yas khang dbus su gru gsum :
zla gam :
thod pa zlum po :
rgyab gru bzhi :
phyogs bzhi na rin po che'i skyogs bzhi rdo rje'i bya mchu bzhi dang ldan pa :
de'i dbus su a las zla ba'i steng na hU~M las byang chub sems kyis mtshan pa :
de'i steng du sha lnga bdud rtsi lnga :
de'i steng du ye shes lnga :
gtor ma gzhung dang mthun :
de nas rang gi hU~M las hU~M gcig phar chad pas :
gtor ma'i steng na pad+ma'i gdan la bzhugs par bsam :
de nas yang rang gi sa bon hU~M las A+oM gcig phar 'phros :
nang bcud la phog pas mi gtsang ba dang nyes skyon thams cad dag :
dam tshig gi rdzas zhal zas 'dod yon tshogs kyis phyur gyis gang bar bsam :
de nas yang hU~M las 'od zer 'phros pas hU~M de la phog pas rdo rje dang :
khro chung dang :
me'i tshwa tshwa dpag tu med pa 'phros pas bgegs bskrad par bsam :
de nas yang rang gi hU~M las ma gcig phar 'phros pas :
gtor ma de'i steng na 'khyil ba las :
nyi ma'i dkyil 'khor ri rab bas rgya che ba gcig tu gyur par bsam :
rgyas pa ni rang nyid lha dran la sngags bzla :
de nas hU~M gcig phar spros pa :
rten gtor gyi steng na gnas pa las :
rim pa bzhin e chad bdag bskyed ltar srung ba'i gur :
de'i steng du b+h+rU~M las rin po che sna tshogs las grub pa'i gzhal yas khang :
gru bzhi sgo bzhi ra ba rim pa lnga dang ldan pa :
gzhal yas khang gi mtshan nyid yongs su rdzogs pa :
gur khang yang dran rdzogs :
de'i phyi rol tu dur khrod brgyad :
de'i dbus su 'khor lo sngon po rtsibs bcu pa :
de'i dbus su 'khor lo ser po rtsibs brgyad pa'i lte bar zla gam dmar po :
gnam sgo gcig pa :
de'i dbus su klu 'bum gnyan khri sa bdag stong :
phyogs skyong ma hA de ba byi chings su bsnol ba'i khri :
de'i steng du paM las pad+ma :
raM las nyi ma :
a las zla ba :
de'i steng du hU~M dang hrIHlas 'od 'phros :
'phags pa mchod :
sems can gyi sdig sgrib sbyangs :
'od zer tshur 'dus hU~M la thim :
hU~M yongs su gyur pa las :
mdun bskyed kyi gtso bo pad+ma he ru ka :
sku mdog smug nag 'bar ba zhal gsum phyag drug :
zhabs bzhi dang ldan cing spyan gsum mche ba bzhi gtsigs pa :
dur khrod kyi chas thams cad kyis brgyan pa :
de'i pang du yum pad+ma gzi ldan ma :
dmar mo 'khor lo dang thod khrag gtso la stob pa :
spyi bo'i gtsug tu rta dbu gsum :
bya khyung gsum :
dpal chen po lha lnga :
'khor gyi gtso bo bzhi :
yum bzhi :
srung ba'i khro bo bcu :
zlog pa'i khro bo bcu :
sgo srung bzhi dang bcas pa :
de dag thams cad kyang rang rang gi rgyan cha lugs dang ldan cing :
ye shes kyi me 'bar ba'i dbus na bzhugs pa :
de dag thams cad kyi dpral bar A+oM:
mgrin par A:
snying gar hU~M:
de'i mdun du rgyud sde bzhi dang :
theg pa rim dgu'i lha tshogs :
g.yas su sangs rgyas :
rgyab tu chos :
g.yon du dge 'dun :
phyogs mtshams kyi cha la sangs rgyas dang byang chub sems dpa':
'og gi cha la chos skyong bka' sdod pho nya las mkhan :
de'i rgyab tu srung 'khor dran rdzogs :
de dag thams cad kyi gtsug tu rigs lnga dang bla ma :
de nas spyan drangs pa ni :
rang gi sa bon las 'od zer dmar po 'phros pas :
mdun bskyed kyi thugs dam gyi rgyud bskul bas :
'od zer 'phros pas snang ba mtha' yas kyi zhing khams nas pad+ma he ru ka'i lha tshogs la mnyes pa'i mchod pa phul :
de las 'od zer dmar po nyi ma'i zer lta bu tshur byung ba mdun bskyed lha tshogs kyi sa bon la zug :
de'i rgyud la thog rdugs med par skad cig gis byon par bsam la :
spyan 'dren gyi tshig bshad kyang byed :
de nas rigs lnga'i grangs la phyag dang mchod pa phul :
gnyis med du bstims la bzhugs su gsol :
de nas hU~M las sngags thang gsum 'khor ba'i 'od zer gyis rigs lnga spyan drangs la phyag dang mchod pa phul :
de nas mdun bskyed kyi lha la dbang bskur du gsol :
zhes gsol ba btab pas :
rigs lngas dgongs pa mdzad pa tsam gyis khro bo rnams kyis bar chod kyi bgegs bskrad :
dbang bskur :
khrus gsol :
dbu brgyan :
de nas 'od zer mar 'phros pas :
yaM la phog pas rlung g.yos :
me sbar :
thod pa dros :
rdzas rnams zhu :
dam tshig gi bdud rtsi gru gsum nas :
de nas zla gam gsum nas :
de nas thod pa zlum po nas :
gru bzhi nas rin po che'i skyogs bzhi nas gang :
rdo rje'i bya mchu bzhi nas :
rgyun gtor na rgyun chad med par bab par bsam la :
gtso bo'i thugs ka na thod pa dum bu gcig pa yangs shing rgya che ba :
de'i nang du bdud rtsi lngas gang ba :
de'i steng na rang gi sa bon de yod par bsam :
hU~M de las hU~M gcig mar chad pa las rang gi gsang gnas su rdo rje rtse lnga pa gcig mar 'phyang :
de'i lte ba na hU~M gi mar sne la A+oM bsam la :
yang thugs ka'i hU~M de las 'od zer phyogs bcur 'phros pas sangs rgyas dang byang chub sems dpa' thams cad kyi thugs ka nas ye shes kyi bdud rtsi bkug nas :
gtso bo'i tshangs bug nas mar song nas thugs ka'i bdud rtsi dang 'dres nas :
thugs ka'i bdud rtsi dang ye shes kyi bdud rtsi gnyis su med par ye shes kyi bdud rtsir gyur :
de nas gtso bo'i sku rgyud rtsa dbu ma'i nang du mar song nas :
rdo rje'i rwa dbu ma'i nang nas rten gtor la babs pas :
gru gsum nas skyogs bzhi nas gang :
rdo rje'i bya mchu bzhi nas rgyun gtor la bab :
de nas gtso bo yab yum gyis snyoms 'jug mdzad pas sbyor mtshams nas bdud rtsi bab :
zla dal rdo rje nas 'bru dang bcas pa'i nang du lhung ba :
lan gsum bskor te :
A+oM AHhU~M zhes brjod pas :
'od du zhu bas bdud rtsi yar 'phyur ba rdo rje'i bya mchu bzhi nas rgyun gtor la babs par bsam la :
A+oM AHhU~M lan gsum brjod pas :
ye shes kyi bdud rtsi na ba med pa 'chi ba med pa :
gzugs sgra dri ro reg bya dang ldan pa :
rin po che sna bdun gyi tshwa tshwa'i tshul du 'phros shing :
dgos 'dod ma lus pa'i char bya mchu bzhi nas 'bab par bsam la :
bla ma yi dam la dang po :
de nas chos skyong :
de nas bka' sdod pho nya las mkhan :
phyogs skyong :
mkha' 'gro spyi gtor gyis gtang :
yang rgyun gtor bsham :
gong ltar dam tshig ril bu gcig bzhag la :
chang phud cig bran :
rgyun gtor la yang chang phud bran :
rten gtor gyi lha'i thugs ka'i hU~M las a gcig mar chad pas :
b+han+d+ha'i gzhal yas khang gi kha chod kyi tshul du yod par bsam la :
zla ba'i dkyil 'khor la yi dam gyi lha tshogs rnams kyis rang rang gi 'dod pa'i gzugs mdzes sgra snyan dri zhim ro mngar ba 'dod rgu thams cad 'char bar gzigs nas yid ma yengs par chags shing zhen pas bdag la mchog thun mong gi dngos grub ster bar bsam :
rang gi sa bon las 'od zer 'phros :
de nas lha tshogs rnams kyi sa bon las 'od zer dkar po dmar po sngon po gsum yar 'phros :
yang gtso bo'i hU~M las hU~M gcig mar chad pa las :
rdo rje rtse lnga pa zhig yar bslangs la :
de'i rtse mor rta mgrin g.yas tho ba g.yon sdigs mdzub can gcig yar bzhengs nas rta skad phyogs bcu na 'tsher bas gtor ma srung zhing dgra bgegs bsad par bsam :
sangs rgyas dang byang chub sems dpa' thams cad kyi sku gsung thugs kyi byin rlabs 'od zer gyi rnam par bkug nas :
gtso bo yab yum gyi sku gsung thugs kyi sa bon gsum la phog pa tsam gyis sku gsung thugs kyi byin rlabs dang 'dres :
de nas oM las 'od zer dkar po :
AHlas dmar po :
hU~M las sngon po gsum 'phros pas rang gi sa bon gsum la phog :
sku gsung thugs kyi dngos grub thams cad thob par bsam la :
snying po brgya rtsa brgyad 'don par bya :
yang 'od zer phar 'phros pas rigs drug lhar bskyed :
de nas bkrol ba'i dus :
phyi snod 'od du zhu :
nang bcud la thim :
sems can thams cad 'od du zhu nas gzhal yas khang la thim :
de yang 'od du zhu nas 'khor la thim :
thams cad zhu nas gtso bo la thim :
gtso bo hU~M la thim :
hU~M 'od du zhu nas :
rang gi snying ga nas lus la thim :
de bzhin lan bdun bya :
sku gsung thugs kyi dngos grub thob par bsam la byin rlabs zhu ba lan bdun byed :
de nas bzod par gsol ba dang gshegs gsol thang gsum byed pa yin :
de nas dkyil 'khor bsdu ba yin no :
dpal rta mgrin dregs pa kun sgrol gyi rten gtor rdzogs so :
mang+ga laM///
/
