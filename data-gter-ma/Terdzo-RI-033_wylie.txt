rdzogs chen sde gsum gyi bskyed rdzogs gnad dril bzhugs //
don dam skyabs sems yan bdun 'bul :
ting gsum bsgom pa'i hrIHyig las :
'byung bzhi gzhal yas khri gdan bskyed :
shrI siM ha dkar smug mdog :
grub pa'i cha lugs rdor dril 'dzin :
rin chen dar stag rus pas brgyan :
yum dmar gri thod 'dzin 'khyud bsgom :
dbang bskur 'gug bstim bzhugs phyag mchod :
bstod la thugs dbus zla hrIH'i mthar :
oM AHhU~M gu ru shrI siM ha sid+d+hi hU~M:
tshogs 'khor rjes bsdu rgyun spyod bya :
'di ni man ngag spyi la gces :
kun gyi spyi dril chen po 'o :
byang bu rnams kyis brgyan byas te :
phrin las nar mar brtson par bya :
bskyed rim spyi la gces pa 'o :
sa ma s+t+Shah+ya :
shrI siM ha'i snying thig 'di :
gu ru rje la lung zhus te :
las can don du kho mos brjod :
zur mkhar me tog sgron gyis bris :
la bse'i sgrom du bzhag nas su :
bod kyi shod bzhi'i ya gyal stod :
gu ru pad+ma'i sgrub gnas mchog :
'dzom gyi brag la a thaM rgya :
lha sras ye shes rtsal la sprod :[ \u0f88\u0f88\u0f88\u0f88 \u0f01\u0f83]:
rdzogs pa chen po sde gsum las :
shrI sing+ha'i man ngag gnad gdams bzhugs so :
na mo gu ru :
e ma kho mo mtsho rgyal gyis :
gu ru rje la gdams pa zhus :
bod shog rang gi rak+tas byugs :
bod yig bris nas sgrom du bzhag :
'dzom brag la sbas ma 'ongs dus :
las can bu la 'phrad par shog :
sa ma ya rgya :[ \u0f88 ]shrI siM has pad+ma la :
yang zab snying thig 'di 'dra bstan :
nam mkha' lta bu'i sems nyid 'di :
gsal rig rgyun chad med cing rtag :
'di yin med pa myong ba can :
nges pa phyag rgya gzhon nu la :
sbyor ba'i bde ba'i tha mar mthong :
spros bcas spros med shin tu dang :
rab tu spros med dbang bzhi zhu :
rgyud sbyong tshogs gsag dngos gzhi bsgom :
'bras bu gzhi la smin par nges :
gdams pa'i mthar thug 'di 'dra ba :
las can bu dang 'phrad par shog :
gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge 'o //
shu b+haM/
zhus so ///
/
