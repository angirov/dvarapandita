\u0f88

gsang sngags spyi chings kyi gdams pa zab mo them yig med pa'i skor las :
dam tshig gi nyams chag gso ba'i skong bshags nyes pa kun sel 'khor ba dong sprugs khyad par du 'phags pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
rtsa ba gsum gyi lha la phyag 'tshal lo :
gsang sngags spyi chings nyams chag gso ba'i thabs :
skong bshags nyes pa kun sel gdams ngag bstan :
gang dang 'brel yang de dang mthun par sbyar :
khyad par 'phags so rjes 'jug thugs la chongs :
sa ma ya :
rgya rgya rgya :
de yang gsang sngags rdo rje'i theg pa'i dam tshig 'di :
khe yang che la nyen yang che :
de ji ltar yin snyam na dam tshig cha tshang ma nyams legs par srung zhing gsang sngags bsgrubs na :
rab tshe gcig gis 'tshang rgya :
'bring bar dor 'tshang rgya :
tha ma skye ba bdun tshun cis kyang 'tshang rgya ba yin :
gal te dam tshig rtsa ba rnams nyams la bshags pa med la rdo rje'i dmyal bar skye :
thar ba'i dus med pa zhig yin :
yan lag sogs sna 'ga' nyams na bshags pa gal che :
bshags pa ma byas na sdug bsngal drag po myong :
cung zad thar yang rdo rje theg pa'i mtshan yang mi thos par 'gyur :
des na rtsa ba ma nyams par bsrung zhing yan lag cung re nyams kyang bshags par bya ba 'di la 'bung dgos :
da bshags pa'i thabs 'di ni thugs dam bskangs nas bshags pa yin la :
dang po rdzas bshams pa ni sgrub chen dang 'brel na rab :
ma 'brel tshe da la gsar du bzhengs pa'o :
sgrub chen dang 'brel na sgrub pa'i dal gyi mdun du mchod pa'i phreng ba rim bzhin nar mor bshams pa'o :
da la gsar du byed na stegs bu gru bzhi pa 'tsham zhing legs par bya :
de yi steng du dkyil 'khor gang dang 'brel na yang ras bris legs par bsham :
dbus su khri'u khar dbang gi bum pa sogs kyang ci bder bkram :
phyogs bzhi mtshams brgyad dbus rnams su dpal gyi gtor ma re re :
de yi phyi rim la shar du mchod pa tshang ba gcig :
de bzhin lho dang nub byang rnams su yang cha re bsham :
de rgyab bdud rtsi brgya :
rak+ta brgya :
rmad byung gtor ma brgya :
tshogs kyi gtor ma brgya :
snang gsal gyi mar me brgya yis rim bzhin bskor :
de rgyab tu srung ma'i gtor ma yang gang bder bsham :
gzhan yang sku gsung thugs rten khyad par can dang :
spyan gzigs kyi rigs :
gdugs rgyal mtshan 'phan bla re la sogs pa mchod rdzas rigs thams cad bkram :
rol mo'i rigs kyang bsags nas :
khyad par thod rnga rkang gling gsur chen sogs kyi rdzas khyad par can bsags :
las byang du dgos pa'i yo byad kyang bkram :
phrin las kyi kha bsgyur ji ltar byed kyang sta gon bya :
khyad par dgos pa'i yo byad ma tshang ba med pa gal che'o :
de dag gi tshe sha khrag rnams de'i ched du bsad pa ma yin pa nges par dgos la snga nas tshags byas kyang rung ngo :
de nas rnal 'byor pa rnams legs par 'tshogs :
sngon 'gro'i chos rnams legs par gtang :
de nas dngos gzhi dkyil 'khor gang yin gyi gzhung legs par bsrang :
bskyed pa'i skabs su dkyil 'khor lha tshogs gang yin de'i nam mkhar bla ma rgyal ba sras bcas :
bar snang du yi dam gyi rigs :
sa gzhi dang nye bar dpa' bo mkha' 'gro chos skyong thams cad gsal bar bsgom pa ni :
hU~M 
de ltar dkyil 'khor lha tshogs de dag ni :
nam mkha' yangs par 'od lnga'i 'ja' gur du :
'das dang ma byon da lta dus gsum gyi :
brgyud pa'i bla ma dus gsum sras dang bcas :
srid do cog kun rang rang cha lugs su :
zhi 'dzum yid 'ong 'od phung 'bar bar bskyed :
de 'og bar snang 'ja' 'od me dpung gi :
ra bar dus gsum gshegs bzhugs gshegs 'gyur ba'i :
theg pa rim dgu'i lha tshogs mchis so 'tshal :
yi dam zhi khro rab 'byams pho mo rnams :
so so'i cha lugs bkrag gsal gzi brjid 'bar :
ma 'dres yongs su rdzogs pa gsal bar gyur :
de 'og sa gzhi nye bar dpa' bo dang :
mkha' 'gro chos skyong pho rgyud mo rgyud bcas :
dam can rgya mtsho ma lus rang rang gi :
cha lugs bcas te 'khor bcas gsal bar gyur :
de nas spyan 'dren skabs su :
A+oM AHhU~M 
phyogs bcu rab 'byams rgyal ba'i zhing kun nas :
dus gsum bla ma rgyal ba sras dang bcas :
yi dam dkyil 'khor pho rgyud mo rgyud rigs :
dpa' bo mkha' 'gro chos skyong dam can tshogs :
rang rang gnas nas myur du 'dir gshegs 'tshal :
bskyed pa rnams dang gnyis su med par bzhugs :
gus phyag 'tshal lo phyi nang gsang ba sogs :
mchod sprin kun mchod bstod nas nyams chag bshags :
de ltar bya'o :
skabs su dmigs pa gsal 'debs yang yang bya'o :
de nas las byang sogs skabs su bab pa'i cho ga lhag chad med par btang :
skabs 'dir bab tshe rnal 'byor pa rnams shes pa hur phyung :
rig pa ngar 'don :
bskyed rim gsal ba :
rdzogs rim brtan pa :
dag snang mos gus dmigs pa'i gsal 'debs tshig dang mthun par ma yengs par bsgrim :
rol mo sogs kyis byin dbab :
dkyil 'khor la 'chams stabs su lan gsum bskor :
de nas phyi thun mong gi mchod pas bskang ba ni :
oM AHhU~M 
rin chen snod mchog yangs pa'i nang :
mchod yon rgya mtsho lta bur bskyil :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
rab tu mdzes pa'i me tog rigs :
kha dog sna lnga legs par bkram :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
dri bzang shing kun bsregs byas nas :
dri zhim dud pa sprin ltar gtibs :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
rin chen kong bur mar khus bkang :
ma rig mun sel me gsal sbar :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
rin chen snod du chab gtsang la :
dri ngad rab bzang legs par sbyar :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
rin po che yi snod yangs par :
ro brgya ldan pa'i zhal zas spungs :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
sgra rnams snyan par gyur pa yi :
rol mo'i rigs su gyur kun bsgrags :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :

oM AHhU~M 
gzugs sgra dri ro reg chos kyi :
lha mo mdzes pa'i 'dod yon can :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :

oM AHhU~M 
bkra shis rdzas rtags brgyad brgyad dang :
rgyal srid bdun sogs ngo mtshar rdzas :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
bskang mchod bsten bsgrub dam tshig rdzas :
srid par gyur pa 'di ru bkram :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
oM AHhU~M 
spyan gzigs dkor nor longs spyod tshogs :
mchod par 'os so cog kun ni :
snang srid khyab par blos sprul te :
bla ma rgyal ba sras dang bcas :
yi dam dkyil 'khor lha yi tshogs :
dpa' bo mkha' 'gro chos skyong rigs :
bskang bar 'os kun thugs dam bskang :
nyams chag 'gal 'khrul dag gyur cig :
de nas thun mong ma yin pa bla med kyi mchod pa 'bul ba ni :
mchod rdzas rang rgyud du mi 'dzin par :
ye shes kyi bdud rtsi zag pa med par bsam zhing 'bul bas gang yin kyang phul rung ba'o :
rang rgyud du byas na yul dang mi mthun par ma tshad :
mi rung ba mang du yod do :
des na shes par byos shig :
oM AHhU~M 
thod pa mtshan ldan dum gcig ni :
rgya khyon chos kyi dbyings dang ldan :
de nang sha lnga bdud rtsi lnga :
rtsa brgyad stong la sbyar ba'i sman :
rigs lnga yab yum byin brlabs pas :
dug lnga rnam lnga thabs dang ldan :
khams lnga rnam dag shes rab 'brel :
phung lnga rnam dag zung 'jug mchog :
bla med gsang ba'i bdud rtsi 'di :
snang srid kun khyab zad pa bral :
bla ma kun gyi thugs dam bskang :
rgyal ba sras bcas thugs dam bskang :
yi dam rigs kun thugs dam bskang :
dkyil 'khor lha tshogs thugs dam bskang :
dpa' bo mkha' 'gro'i thugs dam bskang :
chos skyong srung ma'i thugs dam bskang :
bskang bar 'os kun thugs dam bskang :
bdag cag rnal 'byor gtsor byas pa'i :
skye gnas bzhis bsdus sems can gyi :
'gal 'khrul nyams chag sor chud shog :
las ngan sdig sgrib zad par shog :
ngan song skye ba'i sgo chod la :
'khor ba'i 'dam nas myur drangs nas :
rnam mkhyen sangs rgyas sa ru skyol :

oM AHhU~M 
pad snod skyon med mtshan dang ldan :
rgya khyon nam mkha'i mtha' dang mnyam :
de nang dmar chen dam pa bltams :
dug lnga ye shes lnga ru bsgral :
dug gsum sku gsum klong du bsgral :
'khor ba chos kyi dbyings su bsgral :
ma rig bdag 'dzin ru dra bsgral :
chags chen chags pa'i lam du bsgral :
bla med bde chen rak+ta'i bcud :
snang srid kun khyab zad pa bral :
bla ma kun gyi thugs dam bskang :
rgyal ba sras bcas thugs dam bskang :
yi dam rigs kun thugs dam bskang :
dkyil 'khor lha tshogs thugs dam bskang :
dpa' bo mkha' 'gro'i thugs dam bskang :
chos skyong srung ma'i thugs dam bskang :
bskang bar 'os kun thugs dam bskang :
bdag cag rnal 'byor gtsor byas pa'i :
skye gnas bzhis bsdus sems can gyi :
'gal 'khrul nyams chag sor chud shog :
las ngan sdig sgrib zad par shog :
ngan song skye ba'i sgo chod la :
'khor ba'i 'dam nas myur drangs nas :
rnam mkhyen sangs rgyas sa ru skyol :

oM AHhU~M 
rin chen rma med snod mchog bla na med :
rgya khyon srid pa ma lus tshad dang mnyam :
de nang 'bru bcud mang sbyar ba lin ta :
bza' bca' sna tshogs ri ltar spungs nas su :
dkar thig legs gdab dmar gyi gur yang phub :
ye shes bdud rtsi dza gad skyems kyis bran :
snang srid kun 'gengs 'dod yon mchod rdzas spro :
zag med bde bskyed mchod pa bla na med :
dgyes bskang dngos grub thogs pa med pa'i rdzas :
dpag med 'dzad med rmad byung gtor ma 'dis :
brgyud pa'i bla ma rnams kyi thugs dam bskang :
yi dam rigs su gyur kun thugs dam bskang :
dkyil 'khor lha tshogs 'khor bcas thugs\u0f8e
dpa' bo mkha' 'gro ma lus thugs\u0f8e
chos skyong srung ma kun gyi thugs\u0f8e
bskang bar 'os pa ma lus thugs dam bskang :
bdag cag rnal 'byor rnams kyis gtsor byas pa'i :
skye gnas bzhi yis bsdus pa'i sems can gyi :
'gal 'khrul nyams chag thams cad byang gyur cig :
las ngan sdig sgrib zad cing stongs par mdzod :
ngan song gsum du skye ba'i sgo chod la :
'khor ba'i 'dam nas myur du drangs mdzad nas :
rnam mkhyen sangs rgyas mchog gi sa ru skyol :
de nas gzhung tshogs 'don nas mchod pa'i mjug tu :
oM AHhU~M 
phyi snod 'jig rten gtor gzhong du :
nang bcud sems can tshogs su bshams :
ye dag chen po'i bdud rtsis bran :
chos kyi dbyings su 'bul lo bzhes :
dur khrod yul gyi gtor gzhong du :
bdag med bam gyi tshogs rdzas bshams :
nyam nga med pa'i bdud rtsis bran :
brtul zhugs chen po'i rol pas bzhes :
b+han+d+ha 'bar ba'i gtor gzhong du :
bza' btung sna tshogs tshogs su bshams :
ye shes bdud rtsis legs par bran :
blang dor med par bzhes su gsol :
hU~M 
tshogs mchod 'od phung 'bar ba 'di :
bla ma brgyud pa kun la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :
hU~M 
tshogs mchod 'od phung 'bar ba 'di :
rgyal ba sras dang bcas la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :
hU~M 
tshogs mchod 'od phung 'bar ba 'di :
yi dam rigs su gyur la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :
hU~M 
tshogs mchod 'od phung 'bar ba 'di :
dkyil 'khor lha tshogs kun la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :
hU~M 
tshogs mchod 'od phung 'bar ba 'di :
dpa' bo mkha' 'gro'i tshogs la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :
hU~M 
tshogs mchod 'od phung 'bar ba 'di :
chos skyong dam can kun la 'bul :
thugs dam bskang ngo nyams chag bshags :
ma dag las ngan ru dra bsgral :
zhal du bstab bo kha raM khA hi :

hU~M 
de ltar tshogs mchod dam pa bzhes :
sku gsung thugs mchog mnyes nas kyang :
mchog dang thun mong dngos grub nyid :
'dir 'dus rnams la bstsal du gsol :

hU~M 
dam rdzas tshogs kyis thugs dam bskang :
bdag cag 'gro ba ma lus kyi :
las ngan sdig sgrib thams cad dang :
dam tshig nyams chag ma lus bshags :
hU~M 
ma dag las ngan gzugs phung sogs :
ye shes lnga yi rol pas bsgral :
bdag 'dzin zhal du bstab bo bzhes :
rnam shes thugs kyi klong du bstim :

tshogs mchod phul ba'i bsod nams kyis :
bdag sogs 'gro ba ris med kun :
las nyon sdig sgrib kun zad nas :
tshogs gnyis yongs su rdzogs nas kyang :
bla med sa lam mthar phyin shog :
'khor ba dong sprugs ngan song gnas :
kun stongs snang grags rig pa'i chos :
lha sngags ye shes rol par shar :
chos dbyings ngang du thim gyur nas :
rtag chad mtshan 'dzin la mi gnas :
sku bzhi 'du 'bral med pa la :
rtag gnas 'pho 'gyur med par shog :
hU~M 
zad med 'khrul rtog lhag bshal chu :
ye dag kun bzang klong du 'bul :
ma 'gags rang rtsal srung ma la :
snang sems gnyis med gtor ma 'bul :
bskul lo chos sku'i lha tshogs bskul :
blo 'das chen po'i gtor zor gyis :
spros bcas mtshan ma'i srog rtsa chod :
bdag 'dzin med pa'i ngang du non :
sa ma ya a a a phaT:
de nas mar mes bskang ba ni :
oM AHhU~M 
nam mkha' yangs pa'i kong bu ru :
spyi mthun las kyi mar khus bltams :
nyi ma zla ba'i sgron me sbar :
ma rig mun sel snang gsal 'dis :
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
bskang bar 'os pa'i thugs dam bskang :
hU~M 
klu yi pho brang kong bu ru :
gting zab rgya mtsho'i mar khus bltams :
nor bu rin chen 'od sgron 'bar :
ma rig mun sel bla na med :
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
bskang bar 'os pa'i thugs dam bskang :
hU~M 
snang ba snod kyi kong bu ru :
srid pa rgyu yi mar khus bltams :
gsal byed rig pa'i sgron me sbar :
bla med snang gsal chen po 'dis :
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
bskang bar 'os pa'i thugs dam bskang :
hU~M 
dur khrod thod pa'i kong bu ru :
tshil chen ro ras ro shing sbyar :
drag por gyur pa'i sgron me sbar :
bla med snang gsal chen po 'dis :
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
bskang bar 'os pa'i thugs dam bskang :
hU~M 
rin po che yi kong bu ru :
'bru mar shing dang ras sbyar nas :
srid pa me yi sgron me sbar :
snang ba gsal ba'i mchod pa 'dis :
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
bskang bar 'os pa'i thugs dam bskang :
hU~M 
snang gsal mar mes bskangs pa'i mthus :
bdag dang 'gro ba thams cad kyi :
ma dag 'khor ba'i mun kun bral :
dag pa rgyal ba'i spyan thob nas :
ma nor lam mchog bgrod byas te :
'od gsal bde ba chen po'i zhing :
'od mi 'gyur ba'i thugs klong du :
gnyis su med par thim gyur cig :
de nas skong rdzas sna tshogs ni :
hU~M 
bdud rtsi rak+ta gtor ma'i tshogs :
sbyor sgrol gsang ba'i mchod pa che :
sha chen lang ling sna tshogs dang :
tshil chen gsur gyi dud pa dang :
zhun chen gsal ba'i mar me dang :
rdo rje dri yi byug pa dang :
bdud rtsi dri chen zhal zas dang :
rkang gling thod pa'i rnga sgra dang :
mchog chen mchog phran mtshan ldan dang :
za le 'bri dang shel sgong lug :
tsa ra bya dang ku ku ra :
brda' gar phyag rgya gdung ba'i dbyangs :
bla med rdzas mchog srid tshad kyis :
'di ru dmigs pa'i lha tshogs kun :
dgyes par 'gyur ba gang yin pa :
so sor mchod pas mnyes gyur cig :
bdag sogs 'gro ba ma lus kyis :
nyams chag 'gal 'khrul mi dge bshags :
las ngan sdig sgrib kun dag nas :
rkyen ngan bar chad mi mthun sol :
theg rim dgu yi lam mthar phyin :
sa rnams yongs rdzogs sku gsum gyi :
sangs rgyas tshe 'dir 'grub nas kyang :
'khor ba dong nas sprugs par shog :
de nas gsang ba khyad par du 'phags pa rang byung gi mchod pa 'bul ba ni :
bdag 'dzin med par rang rdzas mchod tshogs su sprul nas rgyal ba rnams la phul bas :
rang gi nyams chag dag :
rgyal ba'i byin rlabs 'jug :
sangs rgyas kyi sar 'gro ba'i gnad yin pas :
bdag las gzhan gces bsam pa'i ngang nas 'bul ba gnad yin :
sgrub po rnams kyis bdud rtsi myongs nas don dran par byas la 'di ltar du 'bul lo :
hU~M 
bla ma rgyal ba sras dang bcas :
yi dam dkyil 'khor lha tshogs rigs :
dpa' bo mkha' 'gro chos skyong tshogs :
mchod par 'os pa thams cad la :
rang byung mchod pa dam pa 'bul :
bdag tu bzung ba'i phung po 'di :
bdag med ngang du mchod pa 'bul :
ma bcos ngang du bzhes su gsol :
hU~M 
bdag dang 'gro ba thams cad kyi :
dbang po lnga dag ci mchis kun :
me tog tshogs su sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
tshil chen dag ni ci mchis kun :
dri zhim spos su sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
zhag dang rkang dag ci mchis kun :
mar me'i 'od du sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
mkhris pa chu ser ci mchis kun :
dri chab byug par sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
sha dang nang rol ci mchis kun :
zhal zas du mar sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
rkang rus thod pa ci mchis kun :
rol mo mang por sprul byas nas :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
de ni mchod pa de dag la sbyar ba'o :
hU~M 
bdag dang 'gro ba thams cad kyi :
gzugs su snang ba thams cad kun :
rdo rje gzugs ma'i tshogs su sprul :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
sgra ru grags pa thams cad kun :
rdo rje sgra ma'i tshogs su sprul :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
dri ru bro ba thams cad kun :
rdo rje dri ma'i tshogs su sprul :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
ro ru myong ba thams cad kun :
rdo rje ro ma'i tshogs su sprul :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
reg byar gyur pa gang yod dag :
rdo rje reg ma'i tshogs su sprul :
'dir bskyed bstims pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
hU~M 
bdag dang 'gro ba thams cad kyi :
yid yul dran pa kun shar yang :
rdo rje chos ma'i tshogs su sprul :
'dir bskyed bstim pa'i tshogs la 'bul :
gnyis su med par bzhes nas kyang :
thugs dam gnyan po bskang gyur cig :
nyams chag sdig sgrib kun dag nas :
'khor ba dong nas sprugs par shog :
de yang de ltar sbyar ba'o :
hU~M 
bdag dang 'gro ba thams cad kyi :
ma dag gzugs kyi phung po 'di :
chos dbyings ye shes ngang du 'bul :
sangs rgyas rigs kyi dngos grub stsol :
hU~M 
bdag dang 'gro ba thams cad kyi :
ma dag tshor ba'i phung po 'di :
mnyam nyid ye shes ngang du 'bul :
rin chen rigs kyi dngos grub stsol :
hU~M 
bdag dang 'gro ba thams cad kyi :
ma dag 'du shes phung po 'di :
sor rtog ye shes ngang du 'bul :
pad+ma rigs kyi dngos grub stsol :
hU~M 
bdag dang 'gro ba thams cad kyi :
ma dag 'du byed phung po 'di :
bya grub ye shes ngang du 'bul :
las kyi rigs kyi dngos grub stsol :
hU~M 
bdag dang 'gro ba thams cad kyi :
ma dag rnam shes phung po 'di :
me long ye shes ngang du 'bul :
rdo rje rigs kyi dngos grub stsol :
hU~M 
bdag dang 'gro ba thams cad kyi :
ma dag nam mkha'i khams 'di ni :
rdo rje rigs kyi lha mor sprul :
gnyis med dgyes phyir bzhes su gsol :
hU~M 
bdag dang 'gro ba thams cad kyi :
ma dag sa yi khams 'di dag :
sangs rgyas rigs kyi lha mor sprul :
gnyis med dgyes phyir bzhes su gsol :
hU~M 
bdag dang 'gro ba thams cad kyi :
ma dag chu yi khams 'di dag :
rin chen rigs kyi lha mor sprul :
gnyis med dgyes phyir bzhes su gsol :
hU~M 
bdag dang 'gro ba thams cad kyi :
ma dag me yi khams 'di dag :
pad+ma rigs kyi lha mor sprul :
gnyis med dgyes phyir bzhes su gsol :
hU~M 
bdag dang 'gro ba thams cad kyi :
ma dag rlung gi khams 'di dag :
las kyi rigs kyi lha mor sprul :
gnyis med dgyes phyir bzhes su gsol :
hU~M 
bdag dang 'gro ba 'di dag gi :
skye mched dang ni rnam shes kyi :
tshogs brgyad mchod lha brgyad du sprul :
gnyis med dgyes phyir bzhes su gsol :
de yang de ltar ma dag pa dag par sprul nas gnyis med du 'bul lo :
hU~M 
bdag dang 'gro ba thams cad kyi :
gti mug stong pa kha 'byams 'di :
sku phyag rgya yis mchod pa 'bul :
phyag rgya chen po'i dngos grub stsol :
hU~M 
bdag dang 'gro ba thams cad kyi :
'dod chags a 'thas ther zug 'di :
gsung phyag rgya yis mchod pa 'bul :
chos kyi phyag rgya'i dngos grub stsol :
hU~M 
bdag dang 'gro ba thams cad kyi :
zhe sdang kun rtog 'khrul 'di dag :
thugs phyag rgya yis mchod pa 'bul :
dam tshig phyag rgya'i dngos grub stsol :
hU~M 
bdag dang 'gro ba thams cad kyi :
nga rgyal phrag dog chen po 'di :
yon tan phrin las phyag rgyas mchod :
las phyag rgya yi dngos grub stsol :
dug lnga rang sar dag pa'i mchod pa 'di ltar 'bul lo :
hU~M 
bdag dang 'gro ba thams cad kyi :
dung khang 'bar ba'i b+han+d+ha ru :
klad pa bdud rtsi'i rgya mtsho bskyil :
rang byung ye dag bla na med :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
grangs med rtsa yi b+han+d+ha ru :
dkar cha bdud rtsi'i rgya mtsho bskyil :
rang byung ye dag bla na med :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
gdos bcas lus kyi b+han+d+ha ru :
dwangs snyigs bdud rtsi'i rdzas kyis bkram :
rang byung ye dag bla na med :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rus chen 'bar ba'i b+han+d+ha ru :
zhag rkang lha ba'i bdud rtsi bskyil :
rang byung ye dag bla na med :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
lte ba chos 'byung b+han+d+ha ru :
ma las thob pa'i rak+tas bltams :
bde stong ye dag mchod pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rtsa chen rnams kyi b+han+d+ha ru :
rang byung rak+ta chen pos bltams :
bde stong ye dag mchod pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
yab yum dga' 'dus mkha' dbyings su :
chags bral rang byung rak+tas bkang :
bde stong ye dag mchod pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rang byung sha chen gtor ma 'di :
ye nas dag pa'i bla med rdzas :
ba lin ri ltar sprul nas kyang :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rang byung tshil chen gtor ma 'di :
ye nas dag pa'i bla med rdzas :
ba lin ri ltar sprul nas kyang :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rang byung keng rus gtor ma 'di :
ye nas dag pa'i bla med rdzas :
ba lin ri ltar sprul nas kyang :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
spyi bo rnam bkod kong bu ru :
bde chen 'khor lo'i sdong bu btsugs :
thabs shes dwangs ma'i mar khus bltams :
khyab byed rlung gi sgron me sbar :
ye shes snang ba rang gsal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
mgrin pa ro 'dus kong bu ru :
longs spyod 'khor lo'i sdong bu btsugs :
thabs shes dwangs ma'i mar khus bltams :
gyen rgyu'i rlung gi sgron me sbar :
ye shes snang ba rang gsal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
snying ga dran gsal kong bu ru :
chos kyi 'khor lo'i sdong bu btsugs :
thabs shes dwangs ma'i mar khus bltams :
srog 'dzin rlung gi sgron me sbar :
ye shes snang ba rang gsal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
lte ba skyed byed kong bu ru :
sprul pa'i 'khor lo'i sdong bu btsugs :
thabs shes dwangs ma'i mar khus bltams :
mnyam gnas rlung gi sgron me sbar :
ye shes snang ba rang gsal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
dga' ba gsang mchog kong bu ru :
bde skyong 'khor lo'i sdong bu btsugs :
thabs shes dwangs ma'i mar khus bltams :
thur sel rlung gi sgron me sbar :
ye shes snang ba rang gsal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
snang ba yum gyi kong bu ru :
stong pa chen po'i sdong bu btsugs :
gnyis su med pa'i mar khus bltams :
gsal ba sems kyi sgron me sbar :
ye shes snang ba zang tal 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
tsit+ta sha sgron kong bu ru :
dkar 'jam rtsa yi sdong bu btsugs :
rgyang zhags chu sgron mar khus bltams :
dbyings thig rig pa'i sgron me sbar :
snang ba bzhi yi gsal byed 'di :
gus 'bul dam bskang nyes pa bshags :
sgrib dag 'khor ba dong sprugs mdzod :
hU~M 
bdag dang 'gro ba thams cad kyi :
sgo gsum gnad kyi kong bu ru :
ma yengs dran rdzi'i sdong bu btsugs :
zhi gnas nyams kyi mar khus bltams :
ye shes lhag mthong sgron me sbar :
tha mal shes rjen rang gsal 'di :
gus 'bul dam bskang nyes pa bshags :
khams gsum 'khor ba dong sprugs mdzod :
de rnams kyang de ltar shes par bya'o :
hU~M 
bdag dang 'gro ba thams cad kyi :
phyi yi pags pa'i gtor gzhong du :
sha khrag don snod tshogs su bshams :
rang byung tshogs rdzas bla na med :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
a wa d+hU ti'i gtor gzhong du :
gti mug mi rtog tshogs su bshams :
chos sku dgyes pa'i rdzas mchog 'di :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
ro ma thabs kyi gtor gzhong du :
zhe sdang gsal ba tshogs su bshams :
longs sku sprul sku dgyes pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
rkyang ma shes rab gtor gzhong du :
'dod chags bde ba tshogs su bshams :
sprul sku longs sku dgyes pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
sha dang pags pa'i gtor gzhong du :
keng rus yongs rdzogs tshogs su bshams :
rang byung bla na med pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
hU~M 
bdag dang 'gro ba thams cad kyi :
khog pa yangs pa'i gtor gzhong du :
rtsa thig rlung sems tshogs su bshams :
rang byung bla na med pa'i rdzas :
gus pas 'bul lo thugs dam bskang :
nongs pa bshags so tshangs pa stsol :
las nyon shes bya'i sgrib dag nas :
'khor ba dong nas sprugs par mdzod :
de rnams kyang de lta bur shes pa gal che'o :
mchod pa 'di ni gsang ba khyad par du 'phags pa rang gi lus srog sogs ltos med du 'bul ba yin pas nyams chag skong ba'i thabs bla na med pa'o :
lha rnams kyi bzhes nas bdag sogs 'khor bcas lha thams cad dang gnyis med du chu la chu bzhag pa ltar bstim pa gnad mchog go :
'di lta bu ma byung mi 'byung 'byung bar mi 'gyur ro :
de nas spro na rang gzhung gi skong ba rnams bya :
bsdu na 'di ltar ro :
oM AHhU~M 
de ltar phyi nang gsang ba'i mchod sprin gyis :
rgyal ba dgongs brgyud bla ma'i thugs dam bskang :
rig 'dzin brda' brgyud bla ma'i thugs dam bskang :
mkha' 'gro gtad brgyud bla ma'i thugs dam bskang :
gang zag snyan brgyud bla ma'i thugs dam bskang :
sku gsum bka' brgyud bla ma'i thugs dam bskang :
skyes mchog bla ma rnams kyi thugs dam bskang :
hU~M 
chos sku kun tu bzang po'i thugs dam bskang :
des sprul dkyil 'khor gtso bo man chad nas :
mu ran skyong ba'i srung ma yan chad kyi :
lha tshogs ma lus 'khor bcas thugs dam bskang :
longs sku rdor 'chang rdor sems thugs dam bskang :
des sprul dkyil 'khor gtso bo man chad nas :
mu ran skyong ba'i srung ma yan chad kyi :
lha tshogs ma lus 'khor bcas thugs dam bskang :
sprul sku sangs rgyas sras bcas thugs dam bskang :
phyogs bcur bzhugs shing dus gsum gshegs bzhugs 'byon :
mchog gsum rgyal ba'i cho 'phrul srid do cog :
lus pa med pa'i thugs dam bskang gyur cig :
hU~M 
bcom ldan rnam snang yab yum thugs dam bskang :
sprul dang yang sprul dkyil 'khor gtso mchog man :
mu ran skyong ba'i srung ma yan chad kyi :
pho rgyud mo rgyud lha tshogs thugs dam bskang :
bcom ldan mi bskyod yab yum thugs dam bskang :
sprul dang yang sprul dkyil 'khor gtso mchog man :
mu ran skyong ba'i srung ma yan chad kyi :
pho rgyud mo rgyud lha tshogs thugs dam bskang :
bcom ldan rin 'byung yab yum thugs dam bskang :
sprul dang yang sprul dkyil 'khor gtso mchog man :
mu ran skyong ba'i srung ma yan chad kyi :
pho rgyud mo rgyud lha tshogs thugs dam bskang :
bcom ldan snang ba mtha' yas thugs dam bskang :
sprul dang yang sprul dkyil 'khor gtso mchog man :
mu ran skyong ba'i srung ma yan chad kyi :
pho rgyud mo rgyud lha tshogs thugs dam bskang :
bcom ldan don grub yab yum thugs dam bskang :
sprul dang yang sprul dkyil 'khor gtso mchog man :
mu ran skyong ba'i srung ma yan chad kyi :
pho rgyud mo rgyud lha tshogs thugs dam bskang :
rigs lnga 'dus pa'i dkyil 'khor ma lus kyi :
pho rgyud mo rgyud lha tshogs thugs dam bskang :
hU~M 
sangs rgyas sku sprul 'phags pa 'jam dpal ni :
ma lus 'khor bcas lha tshogs thugs dam bskang :
sangs rgyas gsung sprul thugs rje chen po mchog :
ma lus 'khor bcas lha tshogs thugs dam bskang :
sangs rgyas thugs sprul phyag na rdo rje cheH
ma lus 'khor bcas lha tshogs thugs dam bskang :
hU~M 
rgyal ba kun 'dus pad+ma 'byung gnas ni :
dkyil 'khor bye brag srid par gyur kun gyi :
gtso bo man chad mtha' skyong yan chad kyi :
pho rgyud mo rgyud lha tshogs thugs dam bskang :
hU~M 
che mchog khrag 'thung dkyil 'khor gtso bo man :
mtha' skyong yan chad pho rgyud mo rgyud kyi :
lha tshogs ma lus 'khor bcas thugs dam bskang :
yang dag thugs kyi dkyil 'khor gtso bo man :
mtha' skyong yan chad pho rgyud mo rgyud kyi :
lha tshogs ma lus 'khor bcas thugs\u0f8e
'jam dpal gshin rje'i dkyil 'khor gtso bo man :
mtha' skyong yan chad pho rgyud mo rgyud kyi :
lha tshogs ma lus 'khor bcas thugs\u0f8e
gsung mchog rta mgrin dkyil 'khor gtso bo man :
mtha' skyong yan chad pho rgyud mo rgyud kyi :
lha tshogs ma lus 'khor bcas thugs\u0f8e
rdo rje phur pa'i gtso bo man chad nas :
mtha' skyong yan chad pho rgyud mo rgyud kyi :
lha tshogs ma lus 'khor bcas thugs\u0f8e
bla med he ru ka mchog yab yum dang :
mtha' skyong yan chad ma mo rbod gtong lha :
ma lus 'khor dang bcas pa'i thugs\u0f8e
rig 'dzin sangs rgyas thod pa yab yum nas :
mtha' skyong yan gyi rig 'dzin mkha' 'gro'i tshogs :
lha tshogs ma lus 'khor bcas thugs\u0f8e
hU~M 
yum mchog rdo rje phag mo la sogs te :
snang zhing srid pa'i mo rgyud mkha' 'gro'i tshogs :
srid do cog kun ma lus 'khor bcas kyi :
thugs dam gnyan po bskal par bskang gyur cig :
hU~M 
gzhan yang dpa' bo dpa' mo la sogs pa'i :
snang zhing srid pa'i bskang bar 'os pa kun :
thugs kyi dam tshig gnyan po bskangs nas kyang :
phrin las thogs pa med pa'i dngos grub stsol :
oM AHhU~M 
phyogs bcu dus bzhi'i yi dam lha tshogs ni :
zhi khro'i gar ston pho rgyud mo rgyud rigs :
theg rim dgur gtogs srid par gyur pa'i lha :
ye shes ma lus 'khor bcas thugs\u0f8e
bcom ldan dregs pa kun 'dul yab yum nas :
mtha' skyong yan gyi 'jig rten mchod bstod lha :
pho rgyud mo rgyud srid kun thugs\u0f8e
bcom ldan stobs ldan nag po yab yum nas :
mtha' skyong yan gyi dmod pa drag sngags lha :
pho rgyud mo rgyud srid kun thugs\u0f8e
hU~M 
gzhan yang thugs dam bskang ba'i lha tshogs ni :
snang zhing srid par gyur pa'i ye shes dang :
las grub pho rgyud mo rgyud 'khor bran g.yog :
bskang bar 'os pa thams cad thugs dam bskang :
hU~M 
bskang ba med de skye med klong du bskang :
mchod du med de gnyis med rol pas mchod :
sbyor du med de zung 'jug bde stong sbyor :
bskang du med de gnyis med mnyam pa'i ngang :
bshags su med de 'dzin med ka nas dag :
de ltar bskang mchod bshags pa phul pa'i mthus :
bdag sogs 'gro ba'i nyams chag las sgrib kun :
bden med sgyu ma'i ngang du gnas gyur cig :
snod kyi 'jig rten gzhal yas khang pa'i nang :
bcud kyi sems can lha ru gsal gyur cig :
sgra ru grags tshad sngags kyi rang bzhin la :
rig pa gang shar chos skur grol gyur cig :
ma dag ces bya'i ming yang mi grags la :
dag pa rab 'byams ye gnas sar phyin shog :
theg pa rim dgu'i gzhi lam 'bras bu rnams :
ma nor yongs rdzogs chos sku 'byams su klas :
longs sku nges pa lnga dang rab ldan zhing :
thugs rje'i sprul sku gzhan don byed nas su :
thams cad lhun rdzogs ngo bo nyid kyi sku :
myur 'grub rtag chad mtshan bdag mthar mi ltung :
zag med thams cad mkhyen pa'i dkyil 'khor rgyas :
ka dag kun tu bzang po 'grub gyur cig :
ces bskang bar bya'o :
sa ma yA:[ \u0f80]atsha :
thatha /rgya :
rgyaHrgyaHrgya :
de nas bshags pa ni :
lus kyi sgo nas phyag 'tshal :
dpal rdo rje sems dpa'i skur bskyed nas bshags :
ngag gi sgo nas gnong 'gyod smre sngags kyi tshig brjod nas bshags pa dang :
dpal rdo rje sems pa'i yig brgya bzlas la bshags :
yid kyi sgo nas ka dag lta ba'i klong du bshags nas /
dpal rdo rje sems dpa'i rdzogs rim bshags bya bshags byed bral bar bshags pa dang :
spyi don tshan gsum yin no :
de la don dang po 'di lta ste :
hoH
rgyal ba dgongs brgyud rig 'dzin brda' brgyud kyi :
bla ma kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
mkha' 'gro gtad brgyud gang zag snyan brgyud kyi :
bla ma kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
sku gsum bka' brgyud dus gsum la srid pa'i :
bla ma kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
kun tu bzang dang des sprul lha yi tshogs :
pho rgyud mo rgyud dkyil 'khor lha yi tshogs :
gus phyag 'tshal lo dam tshig nyams chag sogs :
mthol lo bshags so mi sgrib tshangs pa stsol :
rdo rje 'chang dang rdor sems sprul lha'i tshogs :
ma lus kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
phyogs bcu dus gsum sangs rgyas sras dang bcas :
ma lus kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rgyal ba'i gsung rab dam pa'i chos kun dang :
der zhugs kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rnam snang yab yum sprul pa yang sprul sogs :
dkyil 'khor lha la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
mi bskyod yab yum sprul pa yang sprul tshogs :
dkyil 'khor lha la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rin 'byung yab yum sprul pa yang sprul tshogs :
dkyil 'khor lha la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
snang mtha' yab yum sprul pa yang sprul tshogs :
dkyil 'khor lha la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
don grub yab yum sprul pa yang sprul tshogs :
dkyil 'khor lha la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rigs lnga yab yum 'dus pa'i dkyil 'khor lha :
ma lus kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
hoH
'jam dpal sku dang thugs rje chen po gsung :
phyag rdor thugs kyi lha la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
hoH
pad+ma 'byung gnas dkyil 'khor bye brag lha :
srid cog kun la bdag cag phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
hoH
che mchog yon tan lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
yang dag thugs kyi lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
hoH
'jam dpal sku yi lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
pad+ma gsung gi lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
phur bu phrin las lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
ma mo rbod gtong lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rig 'dzin bla ma'i lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
rdo rje phag mo ma rgyud mkha' 'gro'i rigs :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
dpa' bo dpa' mor srid par gang gyur dang :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
hoH
yi dam zhi khro'i gar ston theg dgu'i lha :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
'jig rten mchod bstod lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
dmod pa drag sngags lha tshogs ma lus pa'i :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
ye shes las grub ma mo srid tshad kyi :
phyag 'tshal 'os pa kun la phyag 'tshal lo :
dam tshig nyams chag 'gal 'khrul mi dge kun :
mthol lo bshags so mi sgrib tshangs pa stsol :
de nas 'di brjod la phyag brgya rtsa kun gyis 'tshal :
hoH
skye med chos kyi sku la phyag 'tshal lo :
longs spyod rdzogs pa'i sku la phyag 'tshal lo :
cir yang sprul pa'i sku la phyag 'tshal lo :
phyag 'tshal 'os pa kun la phyag 'tshal lo :
de ltar phyag 'tshal rang gzhung yod na'ang bya'o :
de nas kun kyang dran rdzogs su 'di ltar bskyed :
oM AHhU~M 
ting 'dzin gsum gyi ngang nyid las :
phyi snod 'od dkar pho brang brdal :
bdag sogs nang bcud ma lus kun :
bcom ldan rdo rje sems dpa' dkar :
longs sku zhi 'dzum sgeg pa'i nyams :
phyag gnyis rdo rje dril bu 'dzin :
dar dang rin po che yis brgyan :
skyil krung pad+ma nyi zlar bzhugs :
oM badzra satwa hU~M:
badzra sa ma ya bi shud+d+he a :
sngags de bskyed rim gsal ba'i ngang nas brgya rtsa brjod :
lus kyi sgo nas bsags pa'i sdig sgrib nyes 'gal sogs dag par bsam mo :
don gnyis pa ni pus btsugs thal mo sbyar gnong 'gyod drag pos 'di skad bskul :
hoH
de ltar bskangs shing mchod pa'i lha kun dang :
rdo rje rgyal po sangs rgyas 'dus pa rtsal :
rgyal thabs gsang yum las kyi slob dpon dang :
tshogs pa ging pa mtshams pa spyan pa dang :
phyag tshang rdo rje byan mo sogs kun dang :
rdo rje mched lcam ma lus dgongs su gsol :
bdag cag 'gro kun ma rig dbang gyur pas :
mi dge bcu dang mtshams med nye ba lnga :
log lta brgyad sogs las ngan gang bsags pa :
gnong 'gyod drag pos mthol bshags tshangs pa stsol :
'dod chags zhe sdang gti mug nga rgyal dang :
phrag dog dbang gyur mi dge sdig pa'i las :
bgyis dang bgyid du bstsal dang rjes yi rang :
de kun gnong 'gyod drag pos mthol lo bshags :
lus ngag yid kyis yang dag don la g.yel :
'khor ba'i dbang gyur sdig pa'i las bsags gang :
dngos dang dngos med tshe rabs thog mtha' bar :
gang du byas kyang gnong 'gyod drag pos bshags :
mdor na nyes ltung sdig pa che chung 'bring :
bsags so cog kun mi 'chab mi sbed do :
'di phyi kun tu mi sgrib tshangs pa stsol :
hoH
nyan thos theg pa'i dam tshig nyams pa bshags :
rang rgyal theg pa'i dam tshigs nyams pa bshags :
byang sems theg pa'i dam tshig nyams pa bshags :
kri yA theg pa'i dam tshig nyams pa bshags :
u pa yo ga'i dam tshig nyams pa bshags :
yo ga theg pa'i dam tshig nyams pa bshags :
ma hA yo ga'i dam tshig nyams pa bshags :
a nu yo ga'i dam tshig nyams pa bshags :
a ti yo ga'i dam tshig nyams pa bshags :
gnod ngo 'gyod do mi sgrib tshangs pa stsol :
hoH
rdo rje slob dpon bstan pa'i sgron me yi :
sku yi dam tshig 'gal 'khrul nyams kun bshags :
gsung gi dam tshig 'gal 'khrul nyams kun bshags :
thugs kyi dam tshig 'gal 'khrul nyams kun bshags :
hoH
yi dam lha tshogs rin po che rnams kyi :
bskyed rim log par gol ba la sogs pa'i :
sku yi dam tshig nyams chag ma lus bshags :
sngags dang phyag rgya rgyun chad log par gol :
gsung gi dam tshig nyams chag ma lus bshags :
snang grags rig pa rdo rjer rgyas ma thebs :
thugs kyi dam tshig nyams chag ma lus bshags :
mi sgrib tshangs pa'i dngos grub myur du stsol :
hoH
dpa' bo mkha' 'gro chos skyong thams cad kyi :
sku rten ma 'dzoms lha bsgom gyad ma gyur :
sku yi dam tshig nyams chag ma lus bshags :
dam rdzas gsung rten ma tshogs bzlas pa gol :
gsung gi dam tshig nyams chag ma lus bshags :
lta ba mi ldan thugs rten mchod bskang rdzas :
ma tshogs thugs kyi dam tshig nyams kun bshags :
mi sgrib tshangs pa'i dngos grub bstsal du gsol :
hoH
bum dbang thob nas de yi dam tshig kun :
nyams na bla ma sprul sku'i spyan sngar bshags :
gsang dbang thob nas de yi dam tshig kun :
nyams na bla ma longs sku'i spyan sngar bshags :
shes rab dbang thob de yi dam tshig kun :
nyams na bla ma chos sku'i spyan sngar bshags :
tshig dbang thob nas de yi dam tshig kun :
nyams na ngo bo nyid sku'i spyan sngar bshags :
hoH
gsang bar 'os pa zab mo lta ba dang :
sbyor sgrol spyod pa yi dam lha rtags dang :
lhag pa'i lha dang sgrub gnas sgrub pa'i grogs :
dam rdzas bla med sgrub pa lha'i phyag mtshan :
gsang rdzas bla rdo srog 'khor la sogs pa :
ma gsang 'chol spyod brten sogs mthol lo bshags :
gnong ngo 'gyod do phyin chad mi bgyid do :
'di phyi kun tu mi sgrib tshangs pa stsol :
de rnams rtsa ba'i dam tshig go :
hoH
spyad par bya ba'i dam tshig gang yod kun :
'gal 'khrul nyams chag srid na mthol lo bshags :
mi spang lnga yi dam tshig gang yod kun :
'gal 'khrul nyams chag srid na mthol lo bshags :
dang du blang ba'i dam tshig gang yod kun :
'gal 'khrul nyams chag srid na mthol lo bshags :
shes par bya ba'i dam tshig gang yod kun :
'gal 'khrul nyams chag srid na mthol lo bshags :
bsgrub par bya ba'i dam tshig gang yod kun :
'gal 'khrul nyams chag srid na mthol lo bshags :
yan lag dam tshig go :
hoH
slob dpon sku la bsdos pa srid na bshags :
dge 'dun bla ma'i dkor 'bags srid na bshags :
slob dpon ngan rtog gis smad srid na bshags :
bla mar tshod yod brnyas byas srid na bshags :
mched lcam rnams la khro mkhon srid na bshags :
slob dpon yum la ma gus srid na bshags :
bla ma'i gsang mchog spyad pa srid na bshags :
mched lcam ngan spyod srid na mthol lo bshags :
dkyil 'khor rnying pa bshig byas srid na bshags :
gzhan mtshams bkral bar byas pa srid na bshags :
bsnyen sgrub bzlas brjod bar chad byas srid bshags :
ting 'dzin bar chad byas pa mchis na bshags :
rang nyid rgyud ni log par mchis na bshags :
gzhan sgrub dam po'i gnas song mchis na bshags :
rdzas ngan ma rungs bcangs pa mchis na bshags :
nang 'gras bar gyi srung zlog byas mchis bshags :
bdag bstod gzhan la smad byas srid na bshags :
gsang ba'i sgo rnams 'chol bar mchis na bshags :
nyams pa'i zas zos kha rlangs bsres mchis bshags :
thabs shes ya bral log spyod mchis na bshags :
gsang sngags snod med spel bar mchis na bshags :
phyag rgya mtshan ngan bsten pa mchis na bshags :
sgrub dus gdong gzhan bstan pa mchis na bshags :
ma rungs pa la gsang spyod byas na bshags :
gzhan gyi dad yul snang ba srid na bshags :
mi sgrib tshangs pa'i dngos grub bstsal du gsol :
de ltar spyi yi dam tshig nyer lnga'o :
hoH
de ltar gsang sngags rdo rje theg pa las :
gsungs pa'i dam tshig che phra gang yang rung :
rang gis mnos nas tshul bzhin ma bsrungs shing :
bsrung du mi 'jug mi srung la yi rang :
dngos dang dngos med ci ltar yin yang ni :
thar pa'i gegs dang dmyal ba'i rgyur gyur kun :
mi sbed gnong 'gyod drag pos mthol lo bshags :
'di phyi yun du mi sgrib tshangs pa stsol :
kye :
bla ma dgongs shig skyabs mchog 'khor dang bcas :
bdag sogs 'gro 'di ma rig dbang gis 'khor :
don med 'khrul pa'i las mtha' zad dus med :
tshe rabs thog ma med nas da yi bar :
gti mug mun pa nag po'i nang du 'thum :
zhe sdang rtsub pa'i mtshon chas rang nyid brlags :
nga rgyal 'gran sems me yi dong du lhung :
'dod chags dug mtsho khol ma ngom med 'thung :
phrag dog g.yeng ba'i 'khor lo rtag tu bskor :
rang gis byas pa'i 'bras bu rang la smin :
tshe ring 'pho ltung lha yi sdug bsngal myong :
skye rga na 'chi'i chu bo bzhi yis khyer :
lha min 'thab rtsod g.yul ngo'i bar du brlag :
dud 'gro bya spyod glen lkugs 'dam du byings :
yi dwags bkres skom sdug pa'i mu thag 'then :
tsha grang dmyal ba'i sdug bsngal bzod brlag med :
kye ma kyi hud las ngan 'khor ba pa :
mchog gsum rtsa gsum spyan gyis ma gzigs sam :
thugs rje'i phyag ring brkyang bar mi mdzad dam :
ye shes gsal ba'i sgron me mi spar ram :
thugs rje'i bsil ba'i chu rgyun mi 'bebs sam :
theg mchog bla med rta la mi bskyon nam :
rnam dag rgyal ba'i zhing der mi skye ang :
kye ma kyi hud las ngan 'khor ba par :
thugs rje ma chung mthu rtsal shugs phyungs shig :
bdag sogs 'gro 'di rang byas rang la smin :
smin pa'i las la sus kyang bcos su med :
las la 'gyod pa byas kyang phyi zin gyi :
ci bya rtol bral sdug bsngal 'di 'dra myong :
nyam thag nga ros rgyal ba rgya mtsho 'bod :
las ngan 'khor ba'i 'dam nas ma drangs na :
rgyal ba'i thugs rje chung bar mi 'gyur ram :
bdag cag snying rje'i gnas su ma gyur tam :
las ngan 'khor ba'i g.yang las thar mdzad nas :
rnam smin nag po'i dri ma bkrus nas su :
dag pa rgyal ba'i zhing der 'dren du gsol :
mgon po dam pa mchog dang dbyer med shog :
de nas 'di ltar bsgom par bya :
hU~M 
rang rig rdor sems gsal zhing 'gro ba kun :
de bzhin gyur pa'i thugs kar zla steng hU~M 
dkar po'i mtha' mar yi ge brgya pas bskor :
'od 'phros rgyal ba'i byin rlabs bsdus nas thim :
de las bdud rtsi 'o rgyun lta bur babs :
lus gang sdig sgrib nyes ltung bag chags dag :
shel sgong dag ltar dag pa gsum du gyur :
ma yengs ngang nas sngags 'di brtson par bya :
oM badzra satwa sa ma ya :
sogs yig brgya bzlas so :
de ni sgo gsum cha snyoms dang khyad par ngag gi sgo nas bshags pa'o :
de nas don gsum pa ni tshig 'di bzhin du dran par bya'o :
brjod par bya'o :
hU~M 
chos kun ye nas ka dag rang bzhin la :
de ltar ma rtogs log rtog phyogs rtogs kyis :
'khor ba'i 'dam la chags pa 'di dag kun :
ye gnas sangs rgyas klong du mthol lo bshags :
lta ba gzhan min rang rig yin pa la :
ma rtogs gzhan nas btsal pa mthol lo bshags :
sgom pa ma bcos rang lugs 'jog pa la :
bcos nas 'khrul rtog brnyogs pa mthol lo bshags :
spyod pa ma 'gags rang shugs spyod pa la :
'dus byas spyod la zhen pa mthol\u0f8e
snang grags rig gsum lha sngags ye shes bzhi :
ye nas grub kyang de ltar ma shes nas :
kun gzhi'i nyon yid rtog bzung mthol\u0f8e
smin grol lam gyis dug lnga gnas dag nas :
ye shes lnga yi ngo bor gnas pa la :
rang rgyud rtog par bzung ba mthol\u0f8e
sku bzhi ye nas stsol med 'bras dus de :
mngon gyur rang dang gnyis su med pa la :
sangs rgyas gzhan nas btsal pa mthol\u0f8e
chos kun spros bral 'dus ma byas pa la :
log par lta ba'i gol sgrib mthol\u0f8e
phyal min ma 'gags rang gsal ye shes la :
chad lta'i gol sgrib log rtog mthol\u0f8e
khyab brdal lhun grub phyogs ris med pa la :
bdag tu lta ba'i log rtog mthol\u0f8e
dngos 'dzin 'dus byas gang yang med pa la :
mtshan mar lta ba'i log rtog mthol\u0f8e
bde gsal mi rtog nyams snang yin pa la :
der 'dzin zhen pas 'khor ba mthol\u0f8e
gang shar 'gag med chos sku zang thal la :
cir snang log par bzung ba mthol\u0f8e
tha mal shes rjen kun bzang dgongs pa la :
re dogs dgag sgrub rtog bcings mthol\u0f8e
snang sems gnyis med ye shes rol pa la :
phyi nang gnyis su 'dzin pa mthol\u0f8e
ngo bo stong pa chos sku yin pa la :
log rtog bdag tu bzung ba mthol\u0f8e
rang bzhin gsal ba longs sku yin pa la :
stong pa kha 'byams lta ba mthol\u0f8e
ma 'gags gnyis med sprul sku yin pa la :
der 'dzin mtha' la zhen pa mthol\u0f8e
chos sku ye shes klong du ro gcig par :
mtho dman sna tshogs bzung ba mthol\u0f8e
zab zhi spros bral 'od gsal 'khor yug la :
'dzin pas dam por bcings pa mthol\u0f8e
thams cad dbyer med blo 'das yin pa la :
der 'dzin phra mos bzung ba mthol lo bshags :
hoH
de ltar brjod kyang kun rdzob tha snyad de :
'gro kun glo bur dri ma bsal phyir yin :
ye dag don la bshags bya bshags byed bral :
chos nyid zad pa'i ngang du 'ub chub shog :
de ltar brjod nas phyi snod gzhal yas khang :
nang bcud lha dang lha mo :
sgra grags tshad sngags :
rig pa ye dag gi sangs rgyas rang sar phyin pa'i ngang nas dar gcig mnyam par bzhag :
de nas thams cad rang la bsdu :
rang yang dmigs gtad mtshan 'dzin bral bar bzhag de nas re zhig yang dag pa'i don la mnyam par bzhag :
des ni gtso cher yid dang cha snyoms kyi bshags thabs bla na med pa bya ba yin no :
skabs 'dir chos thams cad sgyu mar nges par bya'o :
sgyu ma bden med du shes pa dang :
bden med blo 'das su bzhag :
blo 'das chos kyi sku yin no :
snang ba sems su shes par bya'o :
sems stong par shes par bya :
stong pa 'od gsal du shes par bya :
'od gsal 'dzin med du shes par bya :
'dzin med khyab bdal du shes par bya :
khyab brdal chos sku la thams cad 'dus par shes dgos :
de ni bshags pa'i rgyal po bla na med pa'o :
sa ma ya :
rgyaHrgyaHrgya :
de nas smon lam btab pa ni :
thams cad ma yengs rtse gcig tu bsgrims la zhe thag pa nas 'di ltar brjod :
hoH
dpang gyur ma lus dgongs shing dpang mdzad gsol :
'dir 'dus rdo rje slob dpon gtso byas dang :
las byed mched lcam ma lus 'khor dang bcas :
skye ba 'di nas tshe rabs kun tu yang :
las ngan 'khor ba'i 'dam gyis ma gos par :
theg dgu'i sa lam ma lus yongs rdzogs nas :
ka dag kun bzang klong du rtag gnas shing :
ma 'gags sprul pas gzhan don byed par shog :
hoH
bum dbang thob nas lus kyi sgrib pa dag :
bskyed rim bsgoms nas sku yi rdo rjer smin :
phyi yi lta spyod zung 'jug yongs rdzogs shing :
bla ma sprul sku'i go 'phang myur thob shog :
gsang dbang thob nas ngag gi sgrib pa dag :
sngags bzlas rtsa sngags bsgoms pas gsung rdo rjer :
smin nas nang gi lta spyod zung 'jug rdzogs :
bla ma longs sku'i go 'phang myur thob shog :
shes rab dbang thob yid kyi sgrib pa dag :
gsang lam bde stong bsgoms pas thugs rdo rjer :
legs smin gsang ba'i lta spyod zung 'jug rdzogs :
bla ma chos sku'i go 'phang myur thob shog :
tshig dbang thob nas sgrib kun rang sar dag :
rdzogs rim don bsgoms ye shes rdo rjer smin :
lta sgom spyod 'bras ma nor yongs su rdzogs :
ngo bo nyid sku'i go 'phang myur thob shog :
hoH
phung khams skye mched lha ru smin pa dang :
dug lnga ye shes lnga yi ngo bor smin :
rtsa thig rlung gsum sku gsum rang bzhin smin :
thams cad ka dag rig par 'ub chub shog :
sgron ma drug gi thabs la bsten nas su :
snang ba bzhi yi zad sar skyol nas ni :
kun bzang yangs pa'i klong du rang sar phyin :
skye 'gag gnyis med sangs rgyas 'grub par shog :
a haM 'bar 'dzag gtum mo bde stong bsgom :
snang ba thams cad sgyu ma'i rol par 'byongs :
rmi lam 'od gsal sprul bsgyur 'od gsal sbyangs :
bar do'i snang ba tshe 'dir 'byongs pa dang :
gsang sngags kun gyi zab lam mthar phyin nas :
sku bzhi ye shes lnga ldan yongs su rdzogs :
zag med thams cad mkhyen pa'i dkyil 'khor rgyas :
rgyal ba kun dang dbyer med sangs rgyas shog :
lha sgom spyod pa'i legs lam ma gol rdzogs :
ye gnas rig pa ma bcos gnas lugs skyong :
re dogs dgag sgrub 'dzin zhen mtha' bzhi bral :
rig stong zung 'jug chos sku rjen 'char shog :
kye 
mtha' med 'khor ba'i 'gro ba 'di dag kun :
tshe 'di'i bya byed mi rtag 'khrul pa'i gzhi :
rmi lam sad pa bzhin du stongs nas kyang :
skye med don gyi sangs rgyas 'grub par shog :
'chi ba bar do'i 'jigs skrag gang mthong yang :
rang snang rig pa ngo shes dngangs skrag bral :
rigs drug skye ba'i sgo kun khegs nas su :
bar do longs spyod rdzogs skur grol bar shog :
gzhan yang tshe ring 'pho ltung la sogs kyi :
sdug bsngal kun zad yul ljongs kun stongs nas :
mtha' bzhi bral ba'i sku gsum sangs rgyas la :
ring por mi thogs phyin pa nyid gyur cig :
lha min 'thab rtsod sdug bsngal kun bral nas :
yul stongs gtan bde'i sangs rgyas sar gnas shog :
skye rga na 'chi mi yi sdug bsngal bral :
yul stongs gtan bde'i sangs rgyas sar gnas shog :
yi dwags bkres skom sdug bsngal kun bral nas :
yul stongs gtan bde'i sangs rgyas sar gnas shog :
dud 'gro'i sdug bsngal ma lus kun bral nas :
yul stongs gtan bde'i sangs rgyas sar gnas shog :
yang sos dmyal ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
thig nag dmyal ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
dmyal ba bsdus 'joms sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
dmyal ba ngu 'bod sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
ngu 'bod chen po'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
dmyal ba tsha ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
rab tu tsha ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
mnar med dmyal ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
nye 'khor dmyal ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
nyi tshe dmyal ba'i sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
grang dmyal brgyad kyi sdug bsngal kun zhi nas :
'gro kun de ru skye bar ma gyur cig :
ya nga'i sdig 'bras smin pa'i yul stongs nas :
lha sngags ye shes rol par shar bar shog :
de ltar 'khor ba dong nas sprugs byas nas :
lha sngags ye shes rol par kun kyang gyur :
de yang 'ub 'dus 'bru gsum yi ger gyur :
de nyid hU~M 'dus de yang thig ler 'dus :
de nyid dmigs gtad bral ba'i klong du yal :
mtha' bzhi bral ba'i sangs rgyas 'grub par shog :
mchog gsum rtsa gsum rgyu 'bras bden pa dang :
lha sngags ye shes chos nyid bden pa'i stobs :
bsam pa rnam dag dge ba ji snyed mthus :
smon pa thams cad gegs med 'grub par shog :
de ltar smon lam legs par btab :
skabs babs kyi las ci rigs pa'ang bya :
de nas srung ma kun la kho rang dang mthun pa'i gtor ma sbyin par bya :
dang po bran nas byin gyis brlab pa ni :
oM AHhU~M 
stong las gtor snod yangs pa'i nang :
gtor ma zag med mchod par gyur :
srung ma so sor tshim byed pa'i :
mthun rdzas zad mi shes par shog :
oM AHhU~M:
hU~M b+h+yo :
rdo rje phag mo la sogs mo rgyud kyi :
mkha' 'gro ma lus mthun rdzas gtor ma bzhes :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
ye shes mgon po legs ldan 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
sngags srung sprul pa yang sprul 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
dpal mgon ma ning nag po 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
ye shes mgon po phyag drug 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
ye shes mgon po ber can 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
ye shes mgon po phyag bzhi 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grog mdzod cig :
hU~M b+h+yo :
ye shes mgon po gur mgon 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
ma cig lha mo dpon g.yog 'khor dang bcas :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
chos skyong pho rgyud rigs su gyur pa kun :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
hU~M b+h+yo :
chos skyong mo rgyud rigs su gyur pa kun :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
b+h+yo :
lha gza' klu gnyan sde brgyad rigs gyur kyang :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
b+h+yo :
dregs pa pho rgyud mo rgyud thams cad kyang :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
b+h+yo :
brtan ma bcu gnyis dge bsnyen nyer gcig sogs :
'dir byon dam rdzas gtor ma 'di bzhes la :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin sder rgyas skyes bu sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
b+h+yo :
gzhan yang 'byung bar gnas bcas 'jig rten pa :
yid can ma lus 'dir byon gtor ma bzhes :
sangs rgyas spyi dang khyad par pad 'byung gi :
bstan la gnod byed rdul phran bzhin du rlogs :
rgyal bstan phyogs bcur 'phel ba'i sdongs grogs mdzod :
bstan 'dzin skyes bu sder bcas sku tshe brtan :
rnam dkar yar 'phel skye 'gro bde ba dang :
mthar 'bras sangs rgyas thob pa'i grogs mdzod cig :
ces 'dod gsol rol pa rdo rjes bris :
de ltar gtor ma tshan shwa lo ka rer re re 'bul :
thams cad kun la gang dgyes so sor che chung pham rgyal med par thob nas dgyes par bsam :
'og ma drug po gtso 'khor gtor ma re la zan ril mang pos bskor bar bya :
de nas skabs 'dir phrin las kyi kha bsgyur dgos na sbyar ro :
rjes kyi las rim ji ltar rig pa'ang bya :
lar 'di rang don gzhan don gal po che gang byed kyang brgya rtsa las mi nyung ba gnad dam pa'o :
rang bzhin du byed na skabs bstun byas kyang rung :
'di yi skong bshags sbyar ba'i dkyil 'khor gyis gzhi bzung nas rnal 'byor nyams chag gso ba'i ched du dang :
dad ldan la dbang bskur ba :
gshin po rjes su 'dzin pa dang :
las gang byed kyang 'brel na zab pa'i thabs bla na med pa yin no :
khyad par rnal 'byor nyams chag gso ba'i ched du'o :
'di yi las byang gtang ba'i gong du sngon 'gro rnams sbyar zhing :
skong ba'i gong du slob dpon yod dam med kyang bla mas dam tshig bslab bya rgyas par bshad :
kun gyis khong du chud par bya'o :
gal te 'di yi ched du bsad pa la sogs pa byas na nyes pa dpag tu med do :
rak+ta dang tshogs rdzas kyi sha yang snga nas gtsang mar tshags byas la skabs su rdzas tsam btab bo :
kha na ma tho ba bsrung nges par dgos so :
des tshul bzhin du bsgrub na phan yon bla na med par 'gyur ro :
rjes 'jug kun gyis nyams su len par byos shig :
spro bar gyur na lta ba'i nyams skyong zhing gzhan byung ltar dal bskor zhing tshogs kyi skabs su bro 'khrab :
rnal 'byor pa he ru ka'i cha lugs su bya :
gzhan yang 'os rigs kyi cho ga skabs bstun
sbyar yang rung ba yin no :
ma 'ongs dus ngan bstan pa'i yang snyigs su nye ba'i tshe bla ma la log par lta :
dbang yang zhu :
gsang sngags ni mos :
dam tshig mi bsrung mang du 'byung bas dmyal ba khyu ded 'gro nges so :
nga yi rjes 'jug kun dam tshig gzhung bzhin bsrung ba gal che zhes gdams so :
nyams chag bskang zhing bshags pa'i thabs nyes pa kun sel 'khor ba dong sprugs 'di las can snying gi bu dang 'phrad nas :
skal ldan lam sna zin par gyur cig :
sa ma ya :
rgyaHrgyaHrgyaHrgyaHrgyaHrgyaHrgya :
bdag 'dra rol pa'i rdo rjes gnas rdo rje cong phug gi sgrub gnas brag dbyibs chos 'byung 'dra ba'i nang nas spyan drangs a /
rang lo nyer bzhi'i dus yin no ///
/
