\u0f01\u0f83:
zab mo rdzogs chen sde gsum gyi cha lag :
rigs gsum bskyed rdzogs khog phub bzhugs :
\u0f88\u0f88\u0f88\u0f88
ngo bo rang bzhin thugs rjer 'dud :
bskyed rdzogs kun gyi khog phub bstan :
slob dpon mtshan nyid ldan pa dag :
tshul ldan slob mas legs par bsten :
gnas kyang byin chen nyams dga' dben :
grogs ni dam tshig ldan pa'i tshogs :
rkyen zlog mthun rkyen yo byad 'dzom :
dus ni khyad par dge ba la :
bskyed dang rdzogs pa'i rim pa bsgom :
sa ma ya :
gzhi ni stong gsal snying po can :
lam ni gzhi snang rtsal sbyangs pas :
grub 'bras sku dang ye shes so :
rang byung ngam ni bgyis pa'i gnas :
mtshams gcod sta gon legs par bya :
rin dang bden pa'i ngag sogs kyis :
sa yi sta gon legs par bya :
dkyil 'khor sgrub rdzas sgrub pa po :
sta gon rnams kyi rdzas 'du bya :
sa ma ya :
mchod gtor gser skyems 'du byas la :
byin rlabs sngags kyis legs par bsngo :
'dod pa'i don gsol rang gnas gshegs :
hrIHlas phur pa skad cig gis :
dbang mdzad khro bo'i rgyal por gsal :
oM ha ya grI ba kI la ya hU~M phaT:
sa la gdab pas dbang byas bsam :
lto 'phye brtags shing ro lnga bsal :
sngon du dpyad dam 'di ru brtags :
ngan na sngags rgya me yis sbyang :
hU~M:
yang dag gsang ba'i dkyil 'khor 'dir :
gnyis 'dzin log par 'dren pa'i bdud :
'jam dpal rdo rje'i bka' byung bas :
brlag par 'gyur gyis gzhan du song :
drag sngags thun dang rol mos bskrad :
hU~M hU~M drag tu brjod pa yis :
'bar ba'i stabs kyis sa rnams bcag :
mtshams phur khro bo bcu gsal ba :
'gying zhing bskor bas phyogs bcur gdab :
bgegs chen bcu rnams gzir bar bsam :
hU~M:
ri rab chen po'i phyogs bzhi nas :
chos skyong rgyal po chen po bzhi :
lag na rdo rje'i bka' bzhin du :
ma dag pa rnams mtshams chod cig :
ces bsgos las kyi gshin rje la :
hU~M:
gsang ba mchog gi pho brang du :
bcom ldan chos rjes bka' bstsal ltar :
'khor la rnam smin chos shod la :
mu ran skyongs shig chos kyi rgyal :
dam sri'i snying gar phur pas gzir :
hU~M:
mi g.yo khro rgyal chos kyi rje :
hU~M mdzad badzra kI la ya :
sngon gyi thugs dam dus la babs :
dam sri'i sbyor ba brlag par gyis :
mer bsregs thal bar bro brdung la :
hU~M:
snang srid dbang drag 'bar ba'i zhing :
dpal gyi rta bro chems se chem :
rta skad rngam pa'i nga ro yis :
bgegs chen dmigs med klong du mnan :
hU~M:
ma TaM bya ba bdag las byung :
bdag med rtogs pa'i tho bas gzhom :
dug gsum ru dra sde gsum 'di :
sku gsum mtshon gyis dbyings su bsgral :
lhu phral phyogs mtshams brgyad du dgod :
dur khrod gzhal yas khang du zhugs :
hU~M hU~M hU~M:
sngon tshe dpal chen he ru kas :
dur khrod bgegs chen mgo lho nub :
rkang ni byang shar du bsgyel nas :
rol pa'i stabs kyis mnan par byas :
lu gu rgyud du bro brdungs nas :
hU~M:
kun kyang rdo rje'i rang bzhin la :
ye shes me phung kun tu 'bar :
snang srid sku gsung thugs kyi ngang :
gnyis med ye shes lhun gyis grub :
badzra rak+Sha rak+Sha b+h+rU~M:
stegs bu legs brtsigs dri yis byugs :
hU~M hU~M hU~M dang hrIHbrjod nas :
ye shes rang bzhin thig gdab pas :
ye shes gzhal yas khang du bsam :
lha gnas rnams su tshom bu dgod :
stong pa chen po'i rang bzhin la :
zhing khams pho brang ngo mtshar dbus :
pad+ma 'dab brgyad ge sar la :
de bzhin gshegs pa 'jam dpal dbyangs :
gser mdog zhal gcig phyag bzhi pa :
pusti ral gri mda' gzhu 'dzin :
shar du sa yi snying po dkar :
lho ru mi pham mgon po ser :
nub tu spyan ras gzigs dbang dmar :
byang du phyag na rdo rje mthing :
mtshams bzhir dgyes pa'i lha mo bzhi :
gzugs mdzes dri bzang glu gar ma :
sgo bzhir phyag rgya'i lha mo bcas :
rdo rje gsum dang ldan par bskyed :
mchod cing bstod la spos 'dzin pas :
hU~M:
bde gshegs rgyal ba dgongs su gsol :
rig pa 'dzin pa bdag gis ni :
thugs rje'i dkyil 'khor bri 'tshal gyi :
'gro ba'i don du gnang du gsol :
hU~M zhes 'degs pa'i rgya yis bteg :
slob dpon dkyil 'khor dbus su 'dug :
yum bzhis rdo rje'i glus bskul ba :
ho :
lhun grub dkyil 'khor rang snang ba :
thugs rjes nye bar dgongs mdzod la :
'khrul pa'i snang ba kun bzlog phyir :
dkyil 'khor chen po bzhengs su gsol :
oM AHhU~M swA hA:
ye shes lnga yi rang bzhin gyi :
tshon gyis dkyil 'khor bri bar bya :
hU~M hU~M hU~M hU~M hU~M:
slob bu'i byur bsal rgyud sbyangs nas :
yaHlas yak+sha me dbal spros :
slob ma'i sdig sgrib bsreg par bsam :
hU~M hU~M hU~M:
rdo rje sems dpa'i skur gsal ba'i :
gnas gsum dri yi thig le bya :
oM AHhU~M 
dri bzang shing ni cod pan can :
dkyil 'khor phyogs dor pra brtags pas :
rtsa ba rang la bstan pa ngan :
sgrib pa sbyangs nas slar bskyar ro :
hU~M:
bla ma'i sku gsung thugs rdo rje :
rtsa ba yan lag dam tshig rnams :
srog gi phyir yang mi gtang na :
rdo rje rgyal pos gnang du gsol :
hU~M:
ji snyed sangs rgyas thams cad kyi :
rdo rje'i g.yar dam bla na med :
dam tshig chen po hU~M gi tshogs :
khyod kyi snying la yang dag gnas :
hU~M hU~M hU~M:
thams cad rdo rje'i gral la gzhag :
hU~M:
rgyal ba rnams kyi sku gsung thugs :
mi phyed phyag rgyas bsgrub pa'i phyir :
lha dang gnyis su med par byon :
ye shes dkyil 'khor dbus su bzhugs :
sa ma ya satwaM:
zhes pas sgrub pa'i rdzas rnams dgod :
hU~M:
rdo rje rgyal po yab yum gtso :
rgyal tshab las byed drod nyul dang :
mtshams pa ging chen rdul phyags sogs :
mched lcam thams cad mnga' gsol la :
skyems drangs rang rang gdan la bzhugs :
mchod pa'i rdzas rnams bsham zhing sbyang :
hU~M:
ye shes lnga yi rang rtsal las :
nam mkha' mdzod kyi longs spyod sprin :
kun tu bzang po'i smon lam gdab :
mkha' dbyings yongs su gang bar gyur :
oM AHhU~M badzra s+pha ra Na khaM:
na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
hU~M:
dbu rgyan rin chen 'od 'bar ba :
rdor dril kha T+wAM bdud rtsi dang :
rus pa'i rgyan la sogs pa yis :
rigs kyi rtags su brgyan par bya :
hU~M:
mkha' mnyam sgyu 'phrul drwa ba'i zhing :
yongs rdzogs rgyal ba sras bcas dang :
rig 'dzin yi dam mkha' 'gro'i tshogs :
sku bzhengs gnas 'dir byin chen phob :
dz+nyA na A be sha ya A:
pra be sha yas sgo phyes la :
A be sha yas bstim par bya :
dzaHhU~M baM hoHsa sgo bsdams la :
nangs par brda yi sgo phyes la :
b+h+rU~M dz+nyA na pra be sha ya phaT:
a ti pU ho :
pra tIts+tsha ho :
gus pas brda phyag 'tshal bar bya :
de ni bsnyen pa'i rim pa 'o :
sa ma ya :
de nas sgrub pa'i rim pa ni :
mi g.yo'i ting 'dzin gsal bar bsgom :
hU~M:
chos rnams ma lus byang chub sems :
hU~M gi sgra yis sad pa las :
phung khams rnam dag yum lnga'i klong :
bde chen thabs kyi gzhal yas khang :
'ja' tshon bres pa lta bu'i nang :
'khor lo rtsibs bzhi'i lte ba la :
khri mchog pad+ma nyi zla'i steng :
bde gshegs 'jam dpal rdo rje'i sku :
mtshan dpe'i dpal 'bar gser gyi mdog :
g.yas dkar g.yon dmar dbus ser zhal :
phyag drug thabs shes phyag mtshan can :
sgra dbyangs lha mo gnyis med 'khril :
phyag gnyis rin chen pi wang sgreng :
shar du sa snying rnam rgyal dkar :
rin chen snye ma 'khor lo 'dzin :
lho ru byams pa tshe 'phel ser :
dpag bsam shing dang tshe bum 'dzin :
nub tu gar dbang spyan ras gzigs :
gsang ba ye shes sku mdog dmar :
pad+ma dmar po tshe bum 'dzin :
byang du gsang bdag phag mo mthing :
rdo rje gri gug 'bar ba 'dzin :
kun kyang dar dang rin po che :
rus pa'i rgyan ldan 'od zer 'bar :
yab rnams g.yon pas dril bu 'khrol :
rigs kyi yum rnams phyag g.yon na :
DA ru dril bu kha T+wAM ga :
thod pa bdud rtsis gang ba bsnams :
sgo bzhir gshin rje stobs po che :
rta mgrin bdud rtsi 'khyil pa rnams :
dbyug to thod pa khrag bkang 'dzin :
phyag rgya bzhi 'dzin yum dang 'khril :
mthing ser dmar ljang khro bo'i chas :
bdud bzhi brdzis pa'i gdan la rol :
'bar ba'i me phung kun tu 'khrigs :
rtsa gsum chos srung sprin ltar gtibs :
skabs su mchod bstod bzlas pa bya :
phyi ru 'jig rten skyong ba dang :
nang du khro bor gdams pa dang :
gsang ba rnam rtog bgegs chen gnan :
oM b+hU mi pa ti sa pa ri bA ra i daM ba liM ta khA hi :
oM d+h+riSh+Ta rASh+Ta ya swA hA:
oM bai rU D+ha ka ya swA hA:
oM bi rU pAk+Sha ya swA hA:
oM bai shra ma NA ya swA hA:
oM karma ya ma rA dza hU~M phaT:
oM badzra kro d+ha Ar+Ya a tsa la badzra kI li kI la ya dam sri mA ra ya phaT:
phur bus gdab cing phyag rgyas gnan :
thun gyis brab cing tho bas brdung :
sa ma ya :
sgrub pa chen pos sbyor ba dang :
sgrol ba lam byas dngos grub blang :
ma da na dang mAM sa sogs :
bcud ldan longs spyod bshams nas su :
mched lcam rus pa'i rgyan gyis brgyan :
cang te'u dril bu thogs nas su :
dkyil 'khor dag gi mtha' ma bskor :
blta ba dang ni dgod pa dang :
bcangs shing 'khyud pa'i sbyor ba yi :
gar gyis bde ba'i nyams spar la :
'dod yon tshogs la rol par bya :
lhag ma ke'u tshang nang du gzhag :
dpon slob drag po'i chas su zhugs :
'jam dpal khro bo'i skur bsgoms nas :
dpa' bo ging chen skur bsgom ste :
rdo rje'i shugs kyis song nas kyang :
nyams pa'i dgra rnams dgug par bya :
yang na gzugs byang la bkug ste :
dngos sam brgyud pa'i sgo nas bsgral :
rno ba'i mtshon la d+hIHbsam ste :
ye shes 'od kyis rtog sgrib sbyangs :
a yig dbyings su bstims nas kyang :
sha khrag srung ma'i zhal du bstab :
bam gyi skong ba yang yang bya :
de ltar rnal 'byor rtogs goms bsgral :
gnyis med ye shes zung 'jug sbyor :
tshad la phebs na drod thob pas :
bde chen yum gyi dung khang du :
lha tshogs thams cad bsam byas la :
byang chub sems kyi rgyun babs te :
dngos grub yum gyi mkha' las blang :
lha dang bdag gnyis dbyer med bsre :
rdzas rnams 'khor 'das dwangs mar rol :
mchog dang thun mong dngos grub gnyis :
thob pa'i nga rgyal gdeng du bya :
hU~M:
'jam dpal dpa' bo 'khor dang bcas :
gnyis med byang chub sems kyi rgyun :
bde ba chen po'i dngos grub rnams :
bdag la bstsal zhing brtan par mdzod :
sid+d+hi pha la hU~M:
mu ran skyong phyir lhag ma gtang :
'jig rten 'das dang ma 'das pa'i :
gtor ma rnams kyang bskyed par bya :
hU~M:
rgyal ba'i bka' sdod chen po ni :
ya mtshan chen po rmad du byung :
stobs dang rdzu 'phrul bsam yas par :
gtang rag gtong ngo bstan pa srungs :
hU~M:
snang srid snod bcud ma lus pa :
sku gsung thugs kyi dkyil 'khor che :
mtha' klas nam mkha'i mtha' mnyam pa :
bde chen thig le gcig tu bsdus :
gzugs brnyan dkyil 'khor bsdus byas la :
kun kyang rtags kyi snang gsal thogs :
hU~M:
kun kyang sems nyid 'od gsal ba :
'gro ba'i ye shes mar me yis :
nyon mongs ma rig kun bsal nas :
ye shes bla ma'i sa non shog :
sgrub rdzas gter du sbas nas kyang :
bde chen yum gyi mkha' dbyings su :
byang chub sems kyi gter sbas pas :
'od gsal ye shes sna drangs nas :
sku gsum rang zhal mjal bar shog :
oM:
mi 'gyur sku dang 'gag med gsung :
'khrul med thugs kyi dkyil 'khor du :
'jam dpal rdo rje'i snang bas khyab :
brgyud gsum bla ma'i bkra shis shog :
gnas srung dag kyang ci rigs bya :
lam 'di nges par rdzogs pa yis :
'jam dpal dpa' bo'i go 'phang thob :
yang na mos pas brtsams gyur kyang :
dngos grub sna re nges par thob :
bla med yang gsang byin rlabs 'di :
skal ldan rnams la sbyin par bya :
hU~M:
snod bcud dag pa'i bum pa ru :
yab yum mnyam sbyor byang chub sems :
phung khams skye mched kun sbyangs nas :
bde chen sku gsung thugs 'grub shog :
hU~M:
bde chen gsang ba'i yum mchog ni :
lhan cig skyes pa'i ye shes 'dren :
gnyis med bde ba'i ting 'dzin mchog :
gang du'ang mi gnas rnam par grol :
de lta bu ni legs bstan pa :
mkha' lding rtsal chen sbyong ba'i phyir :
ri mtho sa gtsang dben par phyin :
phyi nang gsang ba'i tshogs 'khor 'bul :
dpon slob thams cad mnyam bzhag nas :
rang byung 'ja' shel thugs kar gzung :
e ma ho :
khams gsum 'khor ba'i sems can rnams :
gzhi ni ka dag kun tu bzang :
lam ni lhun grub rdo rje sems :
'bras bu rigs lnga'i snying po can :
bri gang med par bzhugs pa la :
rang byung chen po'i ye shes rtsal :
rig dang ma rig dbye ba yis :
'khor 'das rgyab gyes gyur pa 'o :
e ma ho :
sems nyid ma bcos rjen par bud :
chos sku zang thal nyid du gnas :
rol pa 'gags med shar ba rnams :
chos nyid rgyan du shes par bya :
gdod nas grol ba'i ngo mtshar can :
rang shar rang grol ngang du bskyang :
nang dbyings shel dang 'ja' tshon bzhin :
rkyen gyis phyi ru shar ba la :
gnyis med zung 'jug ngang du bsgom :
snang ba dang ni mched pa dang :
tshad du phebs dang zad pa yis :
kun bzang dgongs pa rdzogs pa 'o :
sa ma ya :
bcom ldan mgon po kun tu gzigs :
rgyal sras gtso bo 'jam pa'i dbyangs :
bod yul bstan pa spel ba'i phyir :
chos rgyal mchog gi rnam par snang :
'od zer kun 'phags dpal brtsegs rgyal :
pad+ma gar dbang spyan ras gzigs :
'dzam gling gdul bya'i snang ngo ru :
mtsho skyes rdo rjer lhun gyis grub :
dkyil 'khor khyab bdag rdo rje 'chang :
gsang ba kun 'dzin mthu stobs bdag :
bod khams thub bstan snang mdzad pa :
byang chub sems dpa' zhi ba 'tsho :
bdag cag gsum ni rigs gsum gyi :
sems dpa' mchog dang dbyer med cing :
'das dang ma 'ongs da lta'i dus :
'gro 'dul phrin las lhun gyis grub :
dngos dang sku yi bkod pa gzhan :
sngags dang ye shes rol mo ni :
byung dang 'byung 'gyur snod ldan la :
rdo rje'i sngags rgyud cir yang snang :
'dir ni sprul gzhi rnam gsum gyi :
snying tig zab 'dril snying po ste :
sprul pa'i rtsal 'chang thugs tig ni :
gzhan du bstan cing rgyas par 'gyur :
bsnyen dang sgrub dang sgrub chen gyis :
rig 'dzin rnam bzhi 'grub pa'i lam :
pad+ma bdag gi khyad chos te :
skal bzang rnams kyi don du bstan :
gzhung 'di bris bklags bcangs pa dang :
chos 'brel sna re thob pas kyang :
dngos grub rnam gnyis nges thob na :
tshul bzhin sgrub la smros ci dgos :
de phyir rgyud lung man ngag gi :
rtsa ba 'jam dpal drwa ba'i rgyud :
gser gyi yang zhun snying tig 'di :
las can dag dang 'phrad par shog :
sa ma ya :
rgya rgya rgya :
gter rgya :
gtad rgya :[ \u0f80]atsha :
sprul pa'i gter chen mchog gyur bde chen gling pas yel phug nam mkha' mdzod nas spyan drangs pa'i mthong grol bdud rtsi lnga shog las /
rang gnas bsam gtan gyi khang bu bkra shis 'chi med grub pa'i dga' tshal du gtan la phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa dge //
/
