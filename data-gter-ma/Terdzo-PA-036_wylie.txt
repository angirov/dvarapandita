ye shes rab 'bar las :
sde brgyad dregs pa'i srog dbang don bsdus bzhugs so :[ \u0f01\u0f83]:
ye shes rab 'bar las :
sde brgyad dregs pa'i srog dbang ni :[  \u0f88  ]dbang drag he ru ka la phyag 'tshal lo :
ye shes rab 'bar sgrub pa la 'jug pa'i brgyud 'dzin snying ltar gces pa'i slob ma re re tsam la :
sde brgyad dregs pa'i srog dbang bskur na :
sngon 'gro slob dpon gyi bya ba bzlas pa dang bcas pa grub nas :
maN+Dal gsol ba 'debs pa ni :
oM:
he ru ka dpal che ba'i mchog :
A:
rdo rje slob dpon dgongs su gsol :
hU~M:
rig rtsal 'gran pa'i zla med kyis :
sde brgyad dregs pa'i srog snying gi :
nus pa rtag tu 'dzin pa'i dbang :
che mchog he ru ka yis stsol :
zhes pa la slob dpon gyis :
e ma nyon cig rigs kyi bu :
mi srun drag rtsal sde brgyad kyi :
srog gi dwangs ma'i thig le che :
pad+ma drag po'i dbang du 'dus :
rdo rje 'dzin pas dbang sbyin gyis :
sgrub pa'i nus pa ston cig bu :
zhes gsur chen dang rol mo gnad bskul sogs bya :
slob ma drag po'i nga rgyal ma yengs par gsal thebs pa gal che :
bskur ba ni :
a gtad la :
hU~M:
tshangs pa dkar po la sogs pa'i :
lha chen rigs 'dus yongs rdzogs kyi :
srog gi yi ge a la 'dus :
sgrub mchog 'di la gtad pa yis :
lha yi sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
ya gtad la :
hU~M:
ya ma rA tsa la sogs pa'i :
gshin rje'i rigs 'dus yongs rdzogs kyi :
srog snying yi ge ya la 'dus :
sgrub mchog 'di la gtad pa yis :
gshin rje'i sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
ma gtad la :
hU~M:
e ka tsA ti la sogs pa'i :
ma mo rigs 'dus yongs rdzogs kyi :
srog snying yi ge ma la 'dus :
sgrub mchog 'di la gtad pa yis :
ma mo'i sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
du gtad la :
hU~M:
bdud rje nag po la sogs pa'i :
bdud kyi rigs 'dus srung ma yis :
srog snying yi ge du la 'dus :
sgrub mchog 'di la gtad pa yis :
bdud kyi rigs 'dus srung ma yis :
'bangs su bran dang yang g.yog gyis :
gnyen po sgrub pa yun ma thung :
ru gtad la :
hU~M:
yam shud dmar po la sogs pa'i :
btsan gyi rigs 'dus yongs rdzogs kyi :
srog snying yi ge ru la 'dus :
sgrub mchog 'di la gtad pa yis :
btsan gyi rigs 'dus srung ma yis :
'bangs su bran dang yang g.yog gyis :
gnyen po sgrub pa yun ma thung :
tsa gtad la :
hU~M:
khyab 'jug chen po la sogs pa'i :
gza' yi rigs 'dus yongs rdzogs kyi :
srog snying yi ge tsa la 'dus :
sgrub mchog 'di la gtad pa yis :
gza' yi sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
sha gtad la :
hU~M:
gnod sbyin yak+sha nag po sogs :
gnod sbyin rigs 'dus yongs rdzogs kyi :
srog snying yi ge sha la 'dus :
sgrub mchog 'di la gtad pa yis :
gnod sbyin sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
na gtad la :
hU~M:
klu bdud nag po la sogs pa'i :
klu yi rigs 'dus yongs rdzogs kyi :
srog snying yi ge na la 'dus :
sgrub mchog 'di la gtad pa yis :
klu yi sde rigs srung ma yis :
'bangs su bran dang yang g.yog gyis :
gnyen po sgrub pa yun ma thung :
ces bskur :
dam bsre    

gnyer gtad    


bka' gtad    

dam tshig gi gnyer gtad ni :
e ma skal ldan rigs kyi bu :
'jig rten dregs pa bran bzhin du :
slob dpon lung gis bskur phyin chad :
deng nas bzung ste bu khyod kyis :
gnyen po sgrub pa'i rgya ma klod :
'jig rten dregs pa bran khol la :
mchod dang gtor ma rgyun ma gcod :
dam tshig tshul la gnas par gces :
sa ma ya :
rgya rgya rgya :
drag po gsum dang srog bdag gsum gyis srungs shig :
gter rgya :
sbas rgya :
zab rgya :
gsang rgya :
rgya rgya rgya :
sa ma ya rgya :
zhes bde chen brag dkar zla gam dbang gi da la nas /
ye shes mkha' 'gros spyan 'dren zhing sprad pa ste /
rgya chen bka'i bsdu ba yid la gces pa'i grogs po /
mkha' spyod kyis bskul zhing gsol ba btab pa'i ngor /
klong yangs rdzogs pa chen po'i rnal 'byor pa klong gsal snying pos rang bzhin lha'i skyed mos tshal nas dag par phab pa'o //
'di'i lag len /
gzhi mdun lta bur zhing gi gdan la 'khor lo rtsibs brgyad rkang gsum steng thod pa'i nang bla rdo'am srog yig brgyad bcug
/rtsibs brgyad la dmar gtor brgyad bkod /
ling+ga sgrol gri 'du bya /
drag po'i dbang bskur grub rjes /
hU~M:
deng gi gnas mchog sogs nas /
myur du sgrolaH
bar /
nya'o mdun du bkod la 'gugs gzhug gsum /
hU~M:
che mchog pad+mas bsgral /
oM AHhU~M sogs nas khA hi'i bar gyis bstab /
bka' gtad nang /
oM:
he ru ka dpal nas /
ston cig bu bar gyis gsol gdab gnang sbyin bya /
hU~M:
nga ni pad+ma sogs nas /
rak+Sha badzra sa ma ya :
bar gyis ling ro slob mar sbyin /
hU~M:
tshangs pa dkar po sogs nas gnas par gces :
bar tshang ba brjod la bla rdo srog yig so sor gtad /
re re bzhin 'bru gsum dang /
oM hU~M trAM hrIHA:sogs kyis gtor ma 'bul la phyi rol mchod /
mthar tshogs mchod bya /
de ltar sde brgyad dregs pa'i srog dbang bskur ba sogs brjod pas 'grub bo ///
/
