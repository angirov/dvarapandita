rig 'dzin gab byang gnad kyi mig tshags bzhugs soH
brda brgyud rig 'dzin rgya mtshor 'dudaH
rig 'dzin 'dus pa'i gab byang niH
lha la ye shes sems dpa' gabaH
snang srid zil gnon thugs ka ruH
rig 'dzin rgyal po rdo rje chosaH
sku mdog bye ru snum bkus ltaraH
gsal 'tsher bkrag mdangs ldan pa laH
zhal gcig phyag gnyis zhi ma khroH
gcer bu rus rgyan thor tshugs canaH
rdo rje dril bu bsnol ba'i pangaH
rnal 'byor sngon mo gri thod canaH
cha lugs yab 'dra gnyis ka 'angaH
shin tu chags pa'i rnam 'gyur canaH
zag med bde ba chen por sbyoraH
mi la gces pa rnam shes ltaraH
phyag rgya rtags kyi lha sku kunaH
zil gnon ye shes sems dpa' niH
shin tu gsal brtan thon pa gnadaH
sa ma yaH
sngags la gab pa 'di lta steH
bsnyen pa 'bru 'bum sngon song nasaH
rig 'dzin srog sgrub snying po niH
thog mtha' oM dang hU~M bzhag nasaH
bar na bcu gnyis grong mdzes paH
rig 'dzin srog gi yang snying yinaH
oM AHhU~M badzra ma hA gu ru sarba sid+d+hi hU~MH
'bum phrag bcu gnyis dngos grub thobaH
sa ma yaH
ting 'dzin do li'i man ngag gabaH
lha la gsal brtan thob pa'i tsheH
thugs ka'i sngags phreng g.yas skor lasaH
sngags phreng lu gu rgyud du 'phrosaH
ye shes sems dpa'i zhal nas thonaH
yum gyi zhal zhugs sku'i dbyibs brgyudaH
thugs ka'i baM la g.yon du 'khoraH
mkha' gsang nor bu'i lam brgyud deH
mgal me lta bur 'khor ba yisaH
yab yum bde ba chen po'i nyamasaH
bzod du med par 'bar ba lasaH
thugs rje'i 'od zer kun tu 'phrosaH
gtso dang 'khor bcas thams cad kyangaH
bde stong ye shes nyams 'ur bsaH
cang te'u dril bu khro lo loH
zhal nas hU~M glu kyu ru ruH
dbyings rig gnyis med byang chub semasaH
rtsal snang dag pa rab 'byams kyiH
dkyil 'khor gcig tu rdzogs pa laH
rig pa gtad de g.yo med bzhagaH[ \u0fcb ]gal te snang srid snod bcud kyiH
dngos snang zhig par ma gyur naH
dkyil 'khor 'khor lo'i 'od zer gyisaH
snod bcud sbyangs te rang la bstimaH
lha dang snang ba chos nyid gsumaH
gcig tu 'dres par ma gyur b.raH
ting 'dzin gnad kyi 'dzin phur gdabaH
nga ru 'dzin pa'i nga rgyal dngaH
dag pa dran pa'i bskyed rim dngaH
rnam pa bcos nas gsal ba desaH
zung 'jug 'bras bu 'byin mi nusaH
dbyings kyi gsal cha lhar shar bsaH
bsod nams tshogs chen 'di yis rdzogasaH
de la dngos zhen rnam dag pasaH
ye shes tshogs kyang rdzogs pa yinaH
sa ma yaH
de tshe 'bras bus nod tshul gyiH
man ngag gab pa 'di lta steH
tha mal lus la ye shes kyiH
sa chod rig 'dzin brnyes pa'i tshulaH
rgyu dang rjes mthun khyad par gnadaH
slob dpon bkur zhing gsag sbyang brtsonaH
mos gus g.yo ba g.yo nyams laH
dbang gi dkyil 'khor yongs rdzogs shingaH
ye shes mthong bas sa dang poH
dam tshig ma nyams dkyil 'khor lhaH
rang du shes pa sa gnyis paH
dkyil 'khor gtso la sems zin paH
gsum pa yin no rig pa 'dzinaH
dkyil 'khor yongs su rdzogs pa laH
sems 'dzin thob pa sa bzhi paH
de ltar man chad thob pa'i nyamasaH
ting nge 'dzin la dga' brod dngaH
'phel 'grib rim gyis brtan 'gyur zhingaH
sbas tshul rnam smin rig 'dzin noH   sgyu 'phrul las rim sogs dang rnam par bshad tshul mi mtshungs kyang don gyi 'jog tshul mtshungs pa'i rnam gzhag phyin ci ma log pa yod pas man ngag gi dgongs pa longs par bya /
de las dkyil 'khor 'khor lo niH
gsal bar zin pa sa lnga paH
rlung sems gdeng thob lta bas zinaH
rten dang brten pa'i 'khor lo rnamasaH
shin tu phra ba'i rdul phran duH
spyan gyi dkar nag phra mo tshunaH
ma 'dres kun nas gsal ba niH
drug pa mngon du gyur pa'oH
phyi nang snod bcud gang du yangaH
rlung sems dbyer med sems zin pasaH
rdo rje'i bzlas pas dus 'da' baH
bdun pa ring du song ba steH
de man kun bzang spyod pa lngaH
kha na ma tho med par spyodaH
gnas dag dgon pa bas mtha' bzungaH
'tsho ba dag pa chos mthun zasaH
grogs dag bla ma tshangs mtshungs ldanaH
sdom pa dag pa so thar dngaH
byang sems rig 'dzin nyes ma gosaH
chos dag bskyed dang rdzogs pa gnyisaH
gtso bor lha yi lam khyer bslabaH
de yan sa yi lhag ma rnamasaH
snyan brgyud yid bzhin nor bu yiH
ma rgyud a nu'i lam mchog laH
brten nas bgrod pa lam 'di'i lugasaH
'on kyang lam dang nyams lnga'i 'grosaH
bskyed rim shin tu goms pa'i rtagasaH
yengs dang ma yengs med par 'charaH
mnyam gzhag rjes thob mtha' las grolaH
skye 'chi'i gding thob tshe dbang steH
brgyad pa mi g.yo'i sa yin noH
de nas goms pa brtan pa'i rtagasaH
lus la tshor ba'i zug rngu medaH
ngag la bden thob chos rnams shesaH
yid la mngon shes sna tshogs 'charaH
mkha' 'gro bde gshegs lung yang stonaH
dgra bgegs gnyis la bden pas 'jugaH
dgu bcu phyag rgya'i ting 'dzin noH
de nas mthar phyin kun tu 'odaH
dag pa rab 'byams chen po'i dusaH
lhun gyi grub pa'i rig 'dzin teH
snang ba'i cho 'phrul 'od lngar 'charaH
lus ngag ye shes 'od gsal skuH
rnam par rtog pa rtsad nas chodaH
rig pa chos sku 'gyur mi sridaH
bdag tu lta ba'i sa bon zhigaH
mngon par shes pa gnyis ka 'charaH
skye 'chi gnad gcod sdug bsngal medaH
sku lnga lhun grub rin chen sbubasaH
longs sku chen po'i snang ba 'charaH
sa ma yaH
bskyed rdzogs zab zab grangs mang yangaH
lam gyi gnad dang sa yi chodaH
sbas don btsan thabs man ngag gnadaH
rgyud sde'i yang snying 'di med naH
kun brtags bskyed rim 'bad bsgoms kyangaH
gnas skabs mngon zhen dgag pa tsamaH
yang na bdud dang ru trar golaH
zung 'jug ming du zad pa'i tsheH
rtags mtshan blo yi snang ba laH
ye shes lha ni grub bo snyamaH
'dod yon bdud kyi cho 'phrul laH
rig pa 'dzin pa'i sa non snyamaH
sngags kyi bstan pa nyams pa'i tsheH
rang byung rdo rje 'jigs med glingaH
'brel tshad don dang ldan par shogaH
sa ma yaH
rgya rgya rgyaH
gu h+yaH
rda thimaH
