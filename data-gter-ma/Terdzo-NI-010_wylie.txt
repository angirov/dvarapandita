gshin don gyi cho ga gang rung la sbyar chog pa'i gri khrol man ngag byang bur /
'gugs bstims lan gsum zin 'phral /
mdun du til dang g.yas su me g.yon du chu bshams nas /
tshe 'das rnam shes a yig dkar po de :
nr-i yig sngo skya k+Sha yig dmar skya yi :
drwa bas rus pa lpags pa'i tshul du btums :
bdag gi thugs las hU~M yig dkar po dang :
phaT yig dmar ser dpag med 'phros pa yis :
nr-i dang k+Sha yi drwa ba dngos med bshigs :
til dang yungs dkar ming byang la bskor /
me chu la dor zhing /
a nr-i k+Sha hU~M phaT:
brgya rtsa brgyad dam bdun sogs brjod /
dkon mchog gsum dang zhi khro rab 'byams kyi :   'dir yi dam gang yin mtshan bsgyur /
bden pa chen pos tshe 'das 'di nyid kyi :
'chi kha'i mtshams sbyor skrag snang 'ur 'jigs kyi :
bag chags ngan pa'i gri gcags bral gyur cig :
sor mo bsnol ba phyir 'grol ba'i phyag rgyas /
oM badzra ban+d+ha tra tha :
oM badzra b+hid tra tha :
de nas las bum gyi ku shas mtshan byang la gtor zhing /
oM a mr-ite hU~M phaT:
me chu nang du blugs la byang bu la lan gsum bskor zhing /
oM badzra b+hid tra tha :
ces phyir dor /
dri gos mtshan byang tshe 'das lus su gsal :
pra we sha ya phaT ces lus sgo phyes :
nr-i A we sha ya A zhes brjod pa yis :
rnam par shes pa a yig dngul chu'i mdog :
lus la zhugs pas tshe 'das dngos gyur pa'i :
snying gar ye shes rdo rje rtse lnga pa :
lte bar hU~M yig dkar pos mtshan pa la :
dzaHhU~M baM hoHmi 'gyur rgyas btab gyur :
rdo rje rtse lnga'i phyag rgya ming byang spyi bor bzhag la /
lus la rdo rje'i go khrab zhu lubs su bkon par gyur :
oM badzra ka la sha rak+Sha rak+Sha hU~M:
ming byang spyi bor rdo rje bzhag la /
phyi rol rdo rje'i gur khang chen por gyur :
badzra rak+Sha rak+Sha hU~M:
zhes 'chi kha'i mtshams sbyor gri rigs gang yang rung ba red phyin gri khrol ma byas na tshe 'das la dge rtsa thob tu mi 'jug pa'i bar chad byed ces rgyud gzhung las gsungs pas /
rata gling thugs rje gsang 'dus cha lag las karma chags med kyis bsgrigs pa 'di bzhin 'gro don byed mkhan rnams nas phyag len btang na legs /
sarba mang+ga laM///
/
