zab mo rdzogs chen sde gsum gyi cha lag
/rigs gsum 'dus pa'i bstod pa rgyud sde las phyung pa'o //
mchog sbyin rdo rje mchog khyod 'dud //
yang dag mthar gyur khyod la 'dud //
stong nyid las byung khyod la 'dud //
sangs rgyas byang chub khyod la 'dud //
sangs rgyas chags pa khyod la 'dud //
sangs rgyas 'dod la phyag 'tshal 'dud //
sangs rgyas dgyes pa khyod la 'dud //
sangs rgyas rol la phyag 'tshal 'dud //
sangs rgyas 'dzum pa khyod la 'dud //
sangs rgyas bzhad la phyag 'tshal 'dud //
sangs rgyas gsung nyid khyod la 'dud //
sangs rgyas thugs la phyag 'tshal 'dud //
med pa las byung khyod la 'dud //
sangs rgyas 'byung ba khyod la 'dud //
nam mkha' las byung khyod la 'dud //
ye shes las byung khyod la 'dud //
sgyu 'phrul drwa ba khyod la 'dud //
sangs rgyas rol ston khyod la 'dud //
thams cad thams cad khyod la 'dud //
ye shes sku nyid khyod la 'dud //
ces 'phags pa 'jam dpal la ye shes lnga dang rnam pa nyi shus byang chub pa'i sgo nas bstod pa mtshan yang dag par brjod pa'i rgyud sde las phyung pa'o ///
/
!
oM/
mtshan dang dpe byad brgyan pa'i sku //
'jig rten 'jig rten 'das pa yi //
chos kyi longs spyod ji snyed pa //
rdzogs par longs spyod mdzad phyag 'tshal //
gang la mkho ba de'i gtso bo //
'dren pa gzugs brnyan du ma 'chang //
sna tshogs rdzu 'phrul mdzad pa'i sku //
bde ba che la phyag 'tshal lo //
mi 'gyur rnam dag byang chub lam //
phyogs chos byang chub sum cu bdun //
stobs dang mi 'jigs brtson mdzad pa //
chos rnams lhun grub sku phyag 'tshal //
rnam dag rgya mtshor ldan rnams la //
thugs rje rgya mtsho rgyun byung nas //
zhing khams rgya mtsho spyod mdzad pa //
mgon po spyan ras gzigs phyag 'tshal //
'phags pa spyan ras gzigs la bstod pa rtsa rgyud pad+ma drwa ba las phyung pa'o //
legs so legs so ston pa khyod //
las dang nyon mongs 'gag par byed //
sdug bsngal chen po bde bar 'dren //
chos kyi khams rnams sad par byed //
lus ngag yid gsum bde ba yi //
sgra yi dbyangs kyis dag par byed //
bde ba'i gnas nas bde ba'i lam //
bde ba'i 'bras bu bla na med //
e ma ho bde ba'i sku chen po //
e ma ho bde ba'i gsang sngags che //
e ma ho bde ba'i gnas na gnas //
e ma ho bde ba 'dzad pa med //
de la rtag tu 'dud phyag 'tshal //
zhes ri rab kyi rdul dang mnyam pa'i mkha' 'gro ma rnams kyis rdo rje'i glus bstod pa thugs rje chen po rgyal ba rgya mtsho'i rgyud pad+ma zab pa lo chen 'gyur las phyung pa'o ///
/
!
khyod ni glang po'i rna ba can /
khyod ni seng ge'i lta stangs can /
khyod ni me lce 'bar ba can /
khyod ni bden pa'i sprin yin te /
khyod ni pha ltar slob pa yin /
khyod ni ma ltar slob pa yin /
khyod ni brtan pa'i sa yang yin /
khyod ni chu bo'i gzhung yang yin /
khyod ni 'thor byed rlung yang yin /
khyod ni rin chen 'byung gnas mdzod //
ces dpal phyag na rdo rje la bstod pa ngan song thams cad yongs su sbyong ba'i brtag pa las gsungs pa'i ko Ta k+Sha sogs bod skad du don 'gyur mdzad pa ste /
sangs rgyas mnyam sbyor gyi rgyud las kyang 'byung zhing phar phyin bcu dang sa bcu sogs sbyar ba'i tshul yod do //
de ltar bkod pa le tshan rnams gter gzhung gi dgongs pa ltar rgyud sde so so las phyung ste phyogs gcig tu byas pa dge ///
/
