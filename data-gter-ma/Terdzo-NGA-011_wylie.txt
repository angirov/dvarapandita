@#//
zhi khro na raka dong sprugs kyi dbang chog bdud rtsi'i gang gA zhes bya ba bzhugs so //
zhi khro na raka dong sprugs kyi dbang chog bdud rtsi'i gang gA zhes bya ba /
bla ma rgyal ba zhi khro'i lha la phyag 'tshal lo //
'gro kun lam log lam gol gyur pa la //
nges pa'i lam dang myur ba'i thabs ston pa //
bla ma yi dam zhi khro'i tshogs la 'dud //
dbang chog bdud rtsi'i gang gA 'di na'o //
de yang nges pa'i lam dang myur ba'i thabs khyad par can ngan 'gro'i g.yang sa las bzlog cing gtan bde'i go 'phang la 'dren pa zhi khro na raka dong sprugs kyi dbang rang gis blang ba'am gzhan la bskur bar 'dod pas dkyil 'khor tshul bzhin bzhengs /
rnam rgyal dang khrus kyi bum pa sogs 'og tu dgos pa'i dbang rdzas rnams 'du byas la dkyil 'khor sgrub pa sngon du 'gro bas bsnyen pa'i mjug gam /
tshogs la longs spyod pa'i gong ngam /
dngos grub len pa'i gong sogs la bya ba yin te /
de la bdag nyid 'jug pa dang /
gzhan la dbang bskur ba gnyis kyi /
dang po ni /
rtsa ba'i bla ma dang dkyil 'khor gyi gtso bo tha mi dad pa dbang len pa'i yul du byas nas /
dbang gi bya ba rnams gtso bo las bye ba'i rgyal thebs kyis mdzad par mos te dbang rnams rdzogs par len pa la gsum gyi /
dang po 'jug pa la dgu las /
dang po khrus sogs bya ba ni /
ji ltar bltams pa tsam gyis ni //
lha rnams kyis ni khrus gsol ltar //
lha yi chu ni dag pa yis //
de bzhin bdag gis khrus bgyi 'o //
oM sarba ta thA ga ta a b+hi She ka ta sa ma ya shrI ye hU~M:
zhes pas khrus dang /
hU~M hU~M hU~M bi shwa badzra sogs kyis bgegs bskrad /
sa gzhi spos chus sogs maN+Dal phul nas /
oM AHhU~M gis mig dar bcings /
A khaM bI ra hU~M gis me tog bzung /
gnyis pa gsol ba gdab pa ni /
kye ma kyi hud rdo rje 'dzin :
'gro mgon thugs rjes bdag skyobs shig :
dbang mchog rgyal po bsgrag tu gsol :
slad nas mi 'chab mi sbed do :
zhes lan gsum brjod /
gsum pa gnang ba sbyin pa ni /
bu 'dir shog cig rigs kyi bu :
rang gi nyams dang zlas nyams kyis :
na raka gnas su ltung ba las :
skyob phyir dbang mchog sbyin par bya :
zhes brjod la yol ba'i nang du drangs par bsam /
bzhi pa bshags pa ni /
nyes byas bshags bsdam gyi bsam pa drag pos /
kye ma kyi hud bdag 'dra bas :
las ngan rnam smin myong gyur na :
nyes byas 'gyod pas mthol lo bshags :
mgon po'i thugs rjes bdag sgrol cig :
lnga pa sems bskyed pa la gnyis las /
kun rdzob ni /
bdag dang mtha' yas sems can rnams :
ye nas sangs rgyas yin pa la :
yin par shes pa'i bdag nyid du :
byang chub mchog tu sems bskyed do :
zhes dang /
don dam ni /
e ma ho ngo mtshar rmad kyi chos :
rdzogs pa'i sangs rgyas kun gyi gsang :
skye ba med las thams cad skyes :
skyes pa nyid na skye ba med :
e ma'o ngo mtshar rmad kyi chos :
rdzogs pa'i sangs rgyas kun gyi gsang :
'gag pa med las thams cad 'gag :
'gag pa nyid na 'gag pa med :
e ma'o ngo mtshar rmad kyi chos :
rdzogs pa'i sangs rgyas kun gyi gsang :
gnas pa med las thams cad gnas :
gnas pa nyid na gnas pa med :
e ma'o ngo mtshar rmad kyi chos :
rdzogs pa'i sangs rgyas kun gyi gsang :
dmigs pa med las thams cad dmigs :
dmigs pa nyid na dmigs pa med :
e ma'o ngo mtshar rmad kyi chos :
rdzogs pa'i sangs rgyas kun gyi gsang :
'gro 'ong med las 'gro dang 'ong :
'gro 'ong nyid na 'gro 'ong med :
ces dang /
skabs 'dir zhi khro'i dbang gi phrin las su gsungs pa bzhin /
ye shes dbab pa ni /
rang nyid rdo rje sems dpa' dkar po rdo rje dang dril bu 'dzin pa dar dang rin po che'i rgyan can sems dpa'i skyil krung gis pad zla la bzhugs pa'i thugs kar zla ba la gnas pa'i hU~M yig dkar po mar me ltar 'bar bar gyur :
dkyil 'khor pa'i thugs ka nas rgyal ba zhi khro'i sku phyag rgya gsung yig 'bru thugs phyag mtshan gyi rnam pa grangs med pa kha char bu yug 'tshubs pa ltar byon nas lus kyi ba spu'i khung bu nas zhugs lus kyi nang thams cad gang :
thugs ka'i hU~M yig la sib kyis thim pas bde ba'i ye shes bzod med du 'bar bar bsgom la sbyar spos bsreg
/rol mo dal brel spel mar bya /
mos gus bskyed la /
yig brgya'i mthar /
oM dz+nyA na A be sha ya a A:
rA rA rA rA:
tsA lA ya tsA lA ya hU~M AHhaHdz+haiM:
zhes drag tu bzlas shing dbab /
phebs pa na /
tiSh+Tha badzra :
zhes brtan par bya'o //
'di dag ni rtsa bar ma gsungs pas ma byas kyang chad pa'i skyon ni med do //
drug pa me tog dor ba ni /
sngar bzung ba'i me tog thal mos bzung ste /
hU~M:
slob dpon sku yi dkyil 'khor du :
rin chen me tog 'di dor bas :
rnam par dag pa'i las gang gis :
thugs rjes mnyes par bgyid mdzad lha :
gang yin de la 'bab par shog :
oM pra ti gr-ih+Na hU~M:
pra ti sa ma ya satwaM:
bo d+hi tsit+ta sa ma ya satwaM:
zhes slob dpon gyi sku la 'dor nas dbu la sogs pa'i sku'i gnas so so dang nye ring las mtshon te /
mchog rab 'bring tha ma'i dngos grub rnams gang 'grub nges par byas nas /
bdun pa me tog gi dbang ni /
hU~M:
dam tshig bden pa chen po'i mthu :
sngon sbyangs las kyi 'brel pa dang :
gnyis su med pa'i mthu stobs kyis :
mnyam par byin brlab mdzad du gsol :
hU~M badzra satwa A be sha ya a A:
zhes me tog gi phreng ba mgo bor bcing /
brgyad pa mig dbye ba ni /
hU~M:
ji ltar mig mkhan rgyal po yis :
ma rig ldongs pa bsal ba ltar :
rdo rje sems dpa' rigs kyi lhas :
skal ldan bu khyod mig dbye 'o :
badzra tsak+ShuHpra be sha ya phaT:
ces pas mig dbye zhing gdong g.yogs dgrol /
dgu pa mthong ba bstan pa ni /
dkyil 'khor bzang po 'di la ltos :
da ni dad pa rab tu skyed :
khyod ni sangs rgyas rigs su skyes :
sngags dang phyag rgyas byin gyis brlabs :
dngos grub thams cad phun sum tshogs :
dam tshig mchog tu khyod 'gyur ro :
zhes bstan pas /
bcom ldan 'das zhi khro rab 'byams kyi dkyil 'khor chen po rten dang brten par bcas pa mngon sum bzhin du mthong bar bsam mo //
gnyis pa dbang gi dngos gzhi la /
sbyor ba sdig sgrib dag byed dang /
dngos gzhi yon tan yar 'phel gyi dbang gnyis kyi /
dang po la bdun las /
dang po ni /
slob ma khrus stan la bzhag ste /
thugs ka nas spros pa'i khro bo'i tshogs dang /
hU~M hU~M hU~M bi shwa badzra gyi sngags brjod pas bgegs rnams bskrad par bsams la yungs thun gyis brab pa sogs bya'o //
gnyis pa ni /
slob bu'i tshe rabs thog ma med pa nas bsags pa'i sdig sgrib thams cad gsang gnas su duH
lte bar triH
snying gar preHrnams kyi rnam par gnas pa'i so so'i steng du rig pa'i ye shes raM yaM khaM gsum du gsal bar bsams la /
slob dpon gyi thugs ka nas 'phros pa'i 'od zer gyis 'byung ba'i yi ge gsum bskul /
ye shes kyi me rlung chur gyur pas ngan song gsum gyi sa bon bsregs gtor sbyangs par bsams la /
raM s+pha ra Na phaT/
yaM s+pha ra Na phaT/
khaM s+pha ra Na phaT/
ces sbyangs /
gsum pa ni /
slob dpon gyi lag pa g.yas kyi sor mo lnga la nyi ma'i dkyil 'khor re re'i steng du hU~M oM swA AMHhA/
g.yon gyi sor mo lnga la zla ba'i dkyil 'khor re re'i steng du mUM lAM mAM pAM tAM rnams kyis mtshan pa rnams rigs lnga yab yum bcur gyur par bsams la /
oM su ra ta satwaM:
zhes thal mo sbyar /
badzra any+dza lis sor mo bsnol /
badzra b+han+d+ha baM/
zhes bsdams pas rigs lnga yab yum mnyam par sbyor bar bsams la /
bden pa'i stobs brjod pa ni /
na mo /
dkon mchog gsum la phyag 'tshal lo /
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
zhi khro sgyu 'phrul rnam par rol pa'i lha tshogs rnams kyi bden pa dang /
sprul pa yang sprul phyag brnyan dang bcas pa rnams kyi bden pa dang /
bden pa chen po'i byin rlabs kyis rigs kyi bu 'di'i nyon mongs pa dug gsum gyi sgo nas bsags pa'i sdig sgrib thams cad na ra ka pre ta ka tIr+Ya ka shud+d+ha tsak+ShuHpra be sha ya phaT/
ces brjod cing thal mo bkrol bas /
slob dpon gyi thugs ka dang rigs lnga'i sbyor mtshams nas 'od zer 'phros pas ngan song gsum du skye ba'i sa bon bag chags dang bcas pa sbyang bar bsam mo //
sngon las la 'gyod cing bshags sdom gyi bsam pas /
kye ma kyi hud rdo rje 'dzin :
'gro mgon thugs rjes bdag skyobs shig :
dbang mchog rgyal po bsgrag tu gsol :
slad nas mi 'chab mi sbed do :
zhes gsol ba gdab /
lnga pa ni /
bu 'dir shog cig rigs kyi bu :
rang gi nyams dang zlas nyams kyis :
ngan song gnas su ltung ba las :
skyob phyir dbang mchog sbyin par bya :
zhes dbang stegs su drangs /
drug pa ni /
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tIr+Ya ka ga te he tuM hU~M phaT:
ces bzla zhing yungs kar gyis brab /
bdun pa ni /
khrus bum gyi dbang bskur la /
til gyi gong bu bzhin gang ba'i :
rgyal bas bum pa bzung nas ni :
'di nyid du ni khrus mdzad pas :
bag chags ma lus dag gyur cig :
ces dang /
oM badzra satwa sa ma ya sogs zhi ba'i yig brgya dang /
oM badzra he ru ka satwa sa ma ya /
ma nu pA la ya /
badzra he ru ka twe no pa sogs nas /
he ru ka mA me muny+tsa he ru ka b+ha ba ma hA sa ma ya satwa AHhU~M phaT/
ces khro bo'i yig brgya sbrel ba'i mthar /
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tIr+Ya ka ga te he tuM hU~M phaT:
ces btags pa brjod bzhin du bkrus nas /
rigs kyi bu 'di'i nyon mongs pa dug gsum gyi sgo nas bsags pa'i sdig sgrib thams cad shIn+taM ku ru ye swA hA/
zhes khrus bya'o //
de nas oM na mo b+ha ga ba te sarba durga ti pa ri sho d+ha ni rA dzA ya /
ta thA ga tA ya /
ar+ha te samyak+saM bud+d+hA ya /
tad+ya thA/
oM sho d+ha ne sho d+ha ne sarba pA paM bi sho d+ha ne shud+d+he bi shud+d+he sarba karma A ba ra Na bi shud+d+he swA hA/
zhes rnam snang gzungs dang /
na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karma pa raM pa rA Ni me sarba satwA nAny+tsa swA hA/
zhes mi 'khrugs pa'i gzungs sngags bcas bzla ba'ang bla ma rnams kyi phyag bzhes kyi rgyun la snang bas de ltar yang bya zhing /
rigs kyi bu yis tshe 'khor ba thog ma med pa nas bsags pa'i sdig sgrib nyon mongs bag chags skal pa ngan pa bkra mi shis pa'i dngos po thams cad nye bar zhi ste shin tu bkra shis par gyur cig /ces brjod do //
de dag ni ngan song gnas 'dren gyi dbang zhes bya ste /
bcud khyad par can blug pa la sngon du snod dag par byed pa bzhin no //
skabs 'dir dbang gi phrin las las gsungs pa ltar /
sdig pa shin tu che ba la ngan song gnas 'dren gyi dbang mchog bcu drug gab pa'i dbang le dang po nas 'byung ba ltar bskur ro //
gnyis pa yon tan yar 'phel gyi dbang bskur ba la bzhi las /
dang po rdo rje sems dpa'i bum dbang gis lus kyi dri ma sbyang ba ni /
slob ma seng ges btegs pa'i rin po che'i khri sna tshogs pad+ma dang nyi zla brtsegs pa'i steng du rdo rje sems dpa' yum dang bcas pa'i rnam pas 'khod pa nyid kyis /
oM:
ye shes rgyal po sku gsung thugs :
yon tan phrin las rmad po che :
'di nyid du ni mnyam sbyor bas :
phyag rgya chen por bdag sbyor cig :
ces gsol ba btab par gyur pa la /
rnam par rgyal ba'i bum pa spyi bor bzhag ste /
sku gsum dam tshig las byung ba :
nyon mongs zhe sdang 'joms pa yi :
lha yi bdud rtsi dag pa 'dis :
mi bskyod pa ru dbang bskur ro :
oM ma hA shUn+ya tA dz+nyA na a b+hi Shiny+tsA mi :
zhes bum chu spyi bor gtigs /
de bzhin du rna ltag g.yas su bum chu gtigs la /
sangs rgyas kun gyi rgyal srid che :
ser sna'i rtog pa rnam par 'joms :
rtag tu chags med sbyin pa 'dis :
rdzogs sangs rgyas su dbang bskur ro :
oM ma hA sa mA tA dz+nyA na a b+hi Shiny+tsA mi :
ltag par bum chu /
sangs rgyas kun gyi rdo rje'i dbang :
mi phyed rdo rje gsang ba las :
'dod chags rtog pa rnam par 'joms :
rdo rje chos su dbang bskur ro :
oM ma hA pra t+ya bek+Sha Na dz+nyA na a b+hi Shiny+tsA mi :
rna ltag g.yon du bum chu /
thabs dang shes rab ldan pa yi :
'gro don mnyam med dril bu 'dis :
phrag dog rtog pa rnam par 'joms :
gnyis su med pa dbang bskur ro :
oM ma hA kr-i t+yA nuSh+ThA na dz+nyA na a b+hi Shiny+tsA mi :
bum chu dpral bar /
rdo rje ming gi dbang bskur bas :
gti mug rtog pa rnam par 'joms :
cis kyang mi chod mi shigs pa'i :
rdo rje'i ming du rab tu grags :
oM ma hA A dar+sha dz+nyA na a b+hi Shiny+tsA mi :
de ltar rigs lnga'i rang bzhin ye shes lnga'i chu rgyun gyis dbang bskur pas lus thams cad gang /
bde ba chen po'i ye shes nyams su myong /
spyi bo'i gnas lnga ru bdud rtsi'i dwangs ma 'khyil ba las rgyal ba rigs lnga sprul sku'i cha lugs can gyis dbu brgyan par gyur par bsam /
de ltar na skal ldan rig pa 'dzin pa khyod kyi nyon mongs pa lnga dag
/phung po lnga gnas gyur /
ye shes lnga mngon du byas pa yin no //
zhes rtogs pa bskyed /
skabs su bab na dbu rgyan bcings pa /
rdor dril gtod pa rnams byas nas /
de dang de'i mthar chus kyang dbang bskur ba sngar ltar bya'o //
de'i mthar sgo gsum rdo rje gsum du byin gyis brlab pa ni /
sku'am phyag mtshan phyag rgya gnas gsum du bzhag la /
spyi bor zla ba la oM dkar po /
mgrin par pad+ma la AHdmar po /
snying gar nyi ma la hU~M sngon po /
de'i 'od zer gyis de bzhin gshegs pa thams cad kyi thugs rgyud bskul /
sku gsung thugs kyi rdo rje'i lha tshogs nam mkha' gang bar byon /
oM AHhU~M la thim /
de bzhin gshegs pa thams cad kyi sku gsung thugs dang gnyis su med par gyur /
oM AHhU~M yongs su gyur pa las rnam snang dkar po 'khor lo /
snang ba mtha' yas dmar po pad+ma /
mi bskyod pa sngon po rdo rje 'dzin pas rgyas btab par gyur par bsams la /
oM AHhU~M:
dpal ldan sangs rgyas gsang gsum 'chang :
rdo rje mi phyed gsum dang ldan :
deng bdag sangs rgyas thams cad kyi :
sku gsung thugs su dbang bskur ro :
oM sarba ta thA ga ta kA ya wA ka tsit+ta badzra swa b+hA ba At+ma ko\u0f85 haM:
de ltar slob ma mchod pa'i gnas su gyur pa la /
oM na maHsarba ta thA ga te b+h+yo bi shwa mu khe b+h+ya :
sarba thA khaM ud+ga te s+pha ra Na i maM ga ga na khaM swA hA:
oM A ha ra A ha ra sarba bid+yA d+ha ra pU dzi te na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
zhes kun bzang /
zhabs bsil /
bzhi bsnol gyis mchod par bya'o //
gnyis pa mkha' 'gro ma'i gtor ma'i dbang gis gsang ba'i ye shes kyi byin dbab pa ni /
slob bu gcer bur phyungs /
rkang pa rting sprad nas rtse mo btsugs /
pus mo phyir dgyed /
lag gnyis gru mo phyir brgyangs pas spyi bor gtor ma bzung /
rtsa dang nywa bzhi grim gyis sgrim pa ni lus kyi las so //
ngag gi las /
sarba rU pa ba liM ta pU dza kha kha khA hi khA hi /
zhes lan gsum brjod la /
gang shar rtsol med du glod la smrar gzhug
/sems kyi las /
snod kyi 'jig rten b+hany+dza 'bar ba'i gtor gzhong du rgya tshad med pa'i zla ba la gnas pa'i bcud kyi sems can lus dang longs spyod dge ba'i rtsa ba dang bcas pa thams cad /
phung khams kyi chos can rang bzhin lhun grub dam tshig gi rdzas su dag pa la spyi bo'i gtor ma ye shes lnga'i rang bzhin bdud rtsi'i dwangs ma sangs rgyas thams cad kyi ye shes dang ro mnyam pa chu rgyun bzhin du bab nas ro gcig tu 'dres pa'i bdud rtsi'i mchod sprin mkha' khyab tu spel bas 'khor 'das thams cad mchod yul du dag pa'i sku gsung thugs kyi gsang ba rang bzhin dbyings kyi mkha' 'gro mi zad pa rgyan gyi 'khor lo dang lus ngag yid gsum ro gcig pa bde ba chen por 'bar ba la sems 'dzin du bcug la /
cang te'u sogs rol mo'i sgra sbyar zhing /
sha chen gyi spos bsregs pa dang bcas pas 'khor 'das thams cad dag pa rab 'byams rgyal ba'i dkyil 'khor chen por yongs su sad par byas la /
bla ma brgyud pa'i mtshan shar dang /
oM bo d+hi tsit+ta ma hA su kha dz+nyA na d+hA tu A:
zhes zhi ba dang /
oM ru lu ru lu hU~M b+h+yo hU~M:
zhes khro bo spyi sngags dang yi ge brgya pa rnams brjod pa'i mthar /
na mo :
rtsa ba brgyud pa'i bla ma dang :
yi dam zhi khro rab 'byams dang :
dpa' bo dang ni mkha' 'gro ma :
dam can rgya mtsho ma lus pa :
rigs drug lha ru dag pa la :
bdag gzhan sems can thams cad kyi :
lus dang longs spyod dge tshogs bcas :
srid zhi mnyam nyid bdud rtsi che'i :
mchod sprin sbar te 'bul lags na :
gnyis su med par bzhes nas kyang :
gnas skabs mthar thug thams cad kyi :
phyi nang gsang ba'i bar chad sol :
mchog dang thun mong dngos grub stsol :
ces pa tsam mam /
bla ma brgyud pa /
yi dam zhi khro
/mkha' 'gro chos skyong /
rigs drug sems can lha'i 'khor lor dag pa rnams la'ang tha dad du phyes na legs par 'gyur ro //
de'i tshe lus 'phar zhing g.yo ba dang /
ngag smra zhing dgod pa dang /
sems rtog med 'od gsal gyi dbyings su grol ba'i nyams byung rgyal du bskyang du gzhug
/gtor ma gnas su bzhag nas bla ma la spyi bos btud pa'i phyag bya zhing yon 'bul lo //
gsum pa kun tu bzang po rig pa rtsal gyi dbang gis lhag pa'i ye shes ngo sprad pa la gsum las /
dang po rtags kun tu bzang po mtshon par byed pa ni /
slob bus maN+Dal phul nas thal mo sbyar la /
kye :
dpal ldan sangs rgyas kun bdag nyid :
rdo rje'i bla ma dgongs su gsol :
yang dag don gyi mchog dam pa :
bdag la mngon du gyur par mdzod :
ces gsol ba gdab /
de nas slob bus stan bde ba la rnam snang gi chos bdun bcas la /
sems kyi rten snying gar kun tu bzang po mthing ga mnyam gzhag gi phyag rgya can rdo rje skyil mo krung gis bzhugs par bskyed la /
e h+ye his spyan drangs /
dzaHhU~M baM hoHsa gnyis med du bstim /
rdo rje rtse lnga gtad de /
oM:
ye nas rnam par dag pa'i sku :
rang rig 'gyur ba med pa'i don :
ye shes lnga yi bdag nyid che'i :
rtags kyi phyag rgya chen po sbyin :
skye med chos kyi dbyings nyid las :
sems kyi dbang bskur thob pa yi :
shes rab chen po rig pa'i dbang :
sems la don gyi gtan tshig sbyin :
oM gu h+ya dz+nyA na bo d+hi tsit+ta ma hA su kha hU~M hU~M hU~M badzra tsit+ta hU~M oM pra dz+nyA bud+d+ha a b+hi Shiny+tsA hU~M:
'di ni rang rig 'gyur ba med pa'i don ye shes lngar mtshon pa'i rtags yin no //
zhes brda sprad do //
gnyis pa don kun tu bzang po ngo sprad pa ni /
hU~M:
byang chub sems kyi rang bzhin 'di :
kun tu bzang pos ston par dka':
ming tsam 'di zhes brjod pa 'di :
rdo rje sems dpas mtshon du med :
rig pa sems kyi ngo bo nyid :
spros med rnam dag ye shes yin :
kun gzhi ye nas ma bcos pa :
bde chen rang shar klong du zhog :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
zhes pas sems skad cig ma gang skyes de ga rtsol bas bsal bzhag med par bzhag la /
sems kyi gshis gang du'ang ma grub pa /
mdangs bde chen du ma 'gag pa /
rtsal sna tshogs su snang ba /
bsgom bya sgom byed thams cad las 'das pa'i gsal rig rjen ne ba spros pa dang bral ba de ka ye shes lnga'i rang bzhin don kun tu bzang po yin no //
zhes ngo sprad /
gsum pa nyams kun tu bzang po bskyang du gzhug pa ni /
a :
snang stong dbyer med chos sku la :
rig stong bde ba chen po shar :
zung 'jug spros dang bral ba de :
kun tu bzang po'i ngo bo 'o :
oM bo d+hi tsit+ta ma hA su kha dz+nyA na d+hA tu AH
zhes pas rjes shes gang shar gyi skye 'gag gnas gsum gyi rang ngo bltas pas rang grol gyi ye shes gsal la mi rtog pa ni nyams kun tu bzang po yin te /
nam mkha' che las /
sngar rjes mi bcad 'das pa'i 'du shes dor :
phyi sngon mi bsu yid kyi 'brel thag bcad :
bar du 'dzin med nam mkha'i ngang la bzhag :
ces pa ltar bskyang du gzhug go
/bzhi pa dam pa rigs brgya'i sku gsung thugs kyi dbang gis dag pa'i snang ba rab 'byams su bstan pa ni /
slob bu seng ges btegs pa'i khri la bcom ldan 'das dpal kun tu bzang po yum dang bcas pa'i rnam pas 'khod pa la dkyil 'khor gyi lha tshogs rnams mar me gcig las gnyis chad kyi tshul du rim bzhin byon nas gnyis med du thim par bsams la /
rgyas par phyag 'tshal gyi 'don pa bsgyur te blang dor shes pas las byang ltar sngags dang bcas pas bskur ba'am /
'bring po skabs su bab bde /
sku spyi bor bzhag la /
hU~M:
rnam dag ye shes rdo rje kun tu bzang :
rang bzhin gnas lugs stong nyid kun bzang mo :
dbyings rig gnyis su med pa'i dbang bskur bas :
spangs rtogs mthar phyin kun bzang lhun grub shog :
hU~M hU~M hU~M badzra tsit+ta oM:
a a a badzra b+ha dra sa man+ta A:
a b+hi Shiny+tsa hU~M:
hU~M:
kun bzang yab yum zung 'jug sbyor ba yi :
bde ba chen po rgyal sras rdo rje sems :
rigs kyi yum mchog bcom ldan dbyings phyug ma :
'od gsal bde ba chen po'i dbang bskur ro :
hU~M badzra d+h+r-i kra mUM d+hA twI shwa rI a b+hi Shiny+tsa hU~M:
hU~M:
me long lta bu mnyam nyid so sor rtog :
bya grub ye shes rnam snang rin chen 'byung :
snang ba mtha' yas don yod grub pa dang :
'byung bzhi rnam dag spyan ma mA ma ki :
gos dkar sgrol ma yum gyi dbang bskur bas :
'byung bzhi rnam dag ye shes rtogs par shog :
oM dzi na dzikra lAM dwe Sha rA ti :
swA rat+na d+h+r-ikra mAM mo ha rA ti :
AM a ro l-ika? pAM rA ga rA ti :
hA pra dz+nyA d+h+r-ika? tAM badzra rA ti :
a b+hi Shiny+tsa hU~M:
hU~M:
rnam shes yul rtogs rnam dag ye shes che :
sa yi snying po nam snying spyan ras gzigs :
phyag na rdo rje sgeg mo phreng ba ma :
glu ma gar ma rnams kyi dbang bskur bas :
yul dang yul can gnyis med rtogs par shog :
k+ShiM hi rA dza ya :
hU~M lA s+ye sa ma ya satwaM:
trAM A gar+b+hA ya :
trAM mA l+ye sa ma ya hoH
hrIHha hU~M pad+ma pra dA ma :
hrIHgIrti rA ga hoH
dzriM ku ru pA Ni :
a nIrti rA ga ya mi :
a b+hi Shiny+tsa hU~M:
hU~M:
dbang po dus bzhi rnam dag ye shes sku :
byams pa sgrib sel kun bzang 'jam dpal dbyangs :
me tog bdug spos snang gsal dri chab ma :
sems dpa' yab yum rnams kyi dbang bskur bas :
ye shes dbang po phrin las thogs pa med :
rgyun mi chad pa'i dbang mchog thob par shog :
mai d+ha ra Ni swA hA:
dzaHd+hU pe pra be sha :
thiMlha nis+sa raM b+hA ya swA hA:
hU~M puSh+pe A be sha :
hU~M swa rA dza ya swA hA:
baM dI pa su gi ri :
mUM shrI a rA gA ya swA hA:
ho gan+d+he tsit+ta :
a b+hi Shiny+tsa hU~M:
hU~M:
zag med sbyin pa tshul khrims bzod brtson 'grus :

bsam gtan shes rab dmigs su med pa yi :
brgya byin thags bzang shAkya thub pa dang :
kha 'bar seng ge rab brtan chos kyi rgyal :
'jig rten 'das pa'i phar phyin drug rdzogs nas :
'gro drug thogs med sgrol ba'i dbang thob shog :
oM mu ne kreM swA hA:
oM mu ne truM swA hA:
oM mu ne sruM swA hA:
oM mu ne braM swA hA:
oM mu ne k+ShaM swA hA:
oM mu ne ye swA hA:
a b+hi Shiny+tsa hU~M:
hU~M:
reg shes bzhi dang phyin ci log rtog 'joms :
gshin rje stobs can rta mgrin bdud rtsi 'khyil :
lcags kyu zhags pa lcags sgrog dril 'khrol ma :
sgo ba yab yum rnams kyis dbang bskur bas :
smon lam thabs stobs ye shes mngon gyur shog :
hU~M ya mAn+ta kr-ita phaT:
oM badzra d+ha ra ma hA kro d+hI shwa rI dz+wa li nI hU~M phaT:
hU~M pra dz+nyAn+ta kr-ita phaT:
oM rat+na d+ha ra ma hA kro d+hI shwa rI dz+wa li nI hU~M phaT:
hU~M pad+mAn+ta kr-ita phaT:
oM pad+ma d+ha ra ma hA kro d+hI shwa rI dz+wa li nI hU~M phaT:
hU~M big+hAn+ta kr-ita phaT:
oM karma d+ha ra ma hA kro d+hI shwa rI dz+wa li nI hU~M phaT:
a b+hi Shiny+tsa hU~M:
hU~M:
kun bzang yab yum gnas 'gyur :
bcom ldan che mchog he ru ka :
gnam zhal dbyings kyi dbang phyug ma :
yab yum gnyis med dbang thob shog :
oM ma hA shrI he ru ka hU~M ma hA kro d+hI shwa rI hU~M phaT:
a b+hi Shiny+tsa hU~M:
hU~M:
rdor sems yab yum gnas 'gyur ba :
bcom ldan badzra he ru ka :
badzra kro d+hI shwa rI ma :
yab yum gnyis med dbang thob shog :
oM badzra shrI he ru ka badzra kro d+hI shwa rI hU~M:
a b+hi Shiny+tsa hU~M:
hU~M:
rigs bzhi'i sangs rgyas gnas 'gyur ba :
de bzhin gshegs dang rin po che :
pad+ma las kyi he ru ka :
rigs bzhi'i yum mchog gnas 'gyur ba :
bud+d+ha rat+na pad+ma dang :
karma kro d+hI shwa rI ma :
khrag 'thung yab yum dbang bskur ro :
oM bud+d+ha shrI he ru ka bud+d+ha kro d+hI shwa rI hU~M:
oM rat+na shrI he ru ka rat+na kro d+hI shwa rI hU~M:
oM pad+ma shrI he ru ka pad+ma kro d+hI shwa rI hU~M:
oM karma shrI he ru ka karma kro d+hI shwa rI hU~M:
a b+hi Shiny+tsa hU~M:
hU~M:
mkhyen brtse nus stobs mnga' bdag rnams :
gnas 'gyur rak+sha sa nu dang :
gu h+ya yak+sha he ru ka :
bdag mo rnam bzhi gnas 'gyur ba :
kro d+hI shwa rI rnam pa bzhi :
khro rgyal yab yum dbang thob shog :
oM rak+sha shrI he ru ka rak+sha kro d+hI shwa rI hU~M:
oM sa nu shrI he ru ka sa nu kro d+hI shwa rI hU~M:
oM gu h+ya shrI he ru ka gu h+ya kro d+hI shwa rI hU~M:
oM yak+sha shrI he ru ka yak+sha kro d+hI shwa rI hU~M:
a b+hi Shiny+tsa hU~M:
ha :
sems dpa' brgyad po gnas 'gyur ba :
gnas kyi ma mo chen mo brgyad :
mdzod ldan chom rkun rab rmongs ma :
ro langs sbos mo dred mo dang :
dur khrod gtum mo'i dbang thob shog :
oM badzra gau rI ha :
oM badzra tsau rI ha :
oM badzra pra mo he ha :
oM badzra bai tA lI ha :
oM badzra puk+ka sI ha :
oM badzra gasma rI ha :
oM badzra sme sha nI ha :
oM badzra tsaN+Da lI ha :
a b+hi Shiny+tsa hU~M:
he :
sems ma brgyad po gnas 'gyur ba :
yul gyi phra men mkha' 'gro brgyad :
seng gdong stag gdong wa gdong ma :
khyi gdong rgod gdong dur bya'i gdong :
khwa gdong 'ug gdong dbang thob shog :
oM badzra siM ha mu kha he :
oM badzra byA g+h+r-i mu kha he :
oM badzra sr-i la mu kha he :
oM badzra shwa na mu kha he :
oM badzra g+h+r-i D+ha mu kha he :
oM badzra kaM ka mu kha he :
oM badzra khA kha mu kha he :
oM badzra U lu mu kha he :
a b+hi Shiny+tsa hU~M:
phaT:
tshad med bzhi yi lha mo bzhi :
gnas 'gyur rnam thar sgo bzhi srung :
rta gdong phag gdong sprel gdong ma :
spyang gdong ma yi dbang thob shog :
oM badzra Ar+Ya te dza te nga dzaH
oM badzra a mu khe hU~M:
oM badzra lo ka baM:
oM badzra b+hasmiM pA la ya ba tu ho :
a b+hi Shiny+tsa hU~M:
b+h+yo :
'jig rten lha mo gnas 'gyur ba :
pho nya dbang phyug nyi shu brgyad :
srin mo tshangs ma 'khrug mo dang :
brgya byin khyab 'jug dbang mo che :
zhi ba'i las byed dbang mo drug :
phrin las 'grub pa'i dbang thob shog :
ma nu rak+sha sI b+h+yo :
brah+ma NI b+h+yo :
rau trI b+h+yo :
baiSh+Na bI b+h+yo :
ku mA rI b+h+yo :
in+d+ra nI b+h+yo :
a b+hi Shiny+tsa hU~M:
b+h+yo :
zhi ba bdud rtsi zhi ba mo :
be con srin mo za byed ma :
rgyas pa'i las mdzad dbang phyug drug :
phrin las 'grub pa'i dbang thob shog :
badzra sing+ga laM b+h+yo :
a mr-itaM b+h+yo :
sau ma b+h+yo :
daN+Da daM b+h+yo :
rak+sha sI b+h+yo :
b+hak+sha sI b+h+yo :
a b+hi Shiny+tsa hU~M:
b+h+yo :
dga' byed khrag 'thung gcig spyod ma :
'dod pa nor srung rlung lha mo :
dbang gi las byed dbang phyug drug :
phrin las 'grub pa'i dbang thob shog :
rA ti badzra b+h+yo :
ru d+hi ra mat+tA b+h+yo :
e ka tsa ri NI b+h+yo :
ma no ha raM b+h+yo :
sid+d+hi kaM b+h+yo :
bA ya bI b+h+yo :
a b+hi Shiny+tsa hU~M:
b+h+yo :
gsod byed me mo phag mo dang :
rgan byed sna chen chu lha ma :
drag po'i las byed dbang phyug drug :
phrin las 'grub pa'i dbang thob shog :
ma hA mA ra Ni b+h+yo :
ag+ne ye b+h+yo :
bA rA hI b+h+yo :
tsa muN+TI b+h+yo :
su ta nAM b+h+yo :
bA ru NI b+h+yo :
a b+hi Shiny+tsa hU~M:
b+h+yo :
pho brang phyi yi sgo srung bzhi :
dbang phyug nag mo rdo rje ma :
bum sna ma dang gsus 'dzin ma :
phrin las lhun grub dbang thob shog :
badzra ma hA kA li b+h+yoH
badzra tsa ka lA b+h+yoH
badzra kum+b+ha kar+NA b+h+yoH
badzra lam+bo d+ha rA b+h+yoH
a b+hi Shiny+tsa hU~M:
shin tu bsdus pa ni /
bum pa gtso bo'i phyag rgya dang bcas pa spyi bor bzhag la /
mi rtog rdo rje thabs kyi ye shes ni :
dmigs med shes rab yum gyi ngang du rtogs :
thugs rje'i bye brag sna tshogs cir yang ston :
zhi khro rab 'byams rgyal bas dbang bskur ro :
zhes dang /
yi ge brgya pa'i mthar /
badzrI b+ha ba a b+hi Shiny+tsa mi :
zhes dbang bskur bas /
'di ltar chos thams cad dam pa rigs brgya'i ngo bor dag cing /
de yang rang sems lhag pa'i bden gnyis dbyer med gsang chen rigs gcig tu rnam par dag pa yin no //
zhes rtogs pa bskyed do //
gsung btags grol gyi dbang bskur ba ni /
'khor lo dam pa rigs brgya'i rang bzhin yi ge 'khor lo khyed rang gi rtsa gnas ngag rlung rnams la bzhugs par gyur par bsam /
'khor lo spyi bor bzhag la /
hU~M:
zhi khro rgyal ba'i gsang ba sngags :
mthong thos dran reg grol ba yi :
rig pa chen po'i dbang bskur bas :
sdig pa thams cad zad pa dang :
dge ba thams cad 'phel ba dang :
rang byung ye shes mngon du rtogs :
sku gsung thugs kyi gdung ring bsrel :
sngags sgra 'ja' 'od 'byung bar shog :
btags grol sngags bzlas mgul du btags /
bsdu na slob dpon gyi thugs ka nas sngags kyi phreng ba thon :
slob ma'i khar zhugs te snying gar thim par bsams la /
oM bo d+hi tsit+ta ma hA su kha dz+nyA na d+hA tu A:
zhes zhi ba dang /
oM ru lu ru lu hU~M b+h+yo hU~M:
zhes zhi khro'i spyi sngags dang /
yi ge brgya pa'i rjes zlos lan gsum byas nas /
'di ltar ngag gi smra brjod rlung gi rgyu ba 'byung ba'i skad thams cad zhi khro dam pa rigs brgya'i gsung gi ngo bor dag cing /
de yang skye med don gyi yi ge a ru dag pa yin no //
thugs rig pa rtsal gyi dbang bskur ba ni /
slob dpon kun tu bzang po'i thugs ka nas ye shes lnga'i rang bzhin rdo rje mthing nag rtse lnga pa 'od zer mchog tu 'bar ba byung /
khyed rang gi snying gar thim ma thag sems rnam rtog ma spangs rang grol rtog med 'od gsal bar gyur /
ces mnyam par gzhag la /
ldang ba na rdo rje snying gar bzhag la /
a :
snang stong dbyer med chos sku la :
rig stong bde ba chen po shar :
zung 'jug spros dang bral ba de :
kun tu bzang po'i ngo bo 'o :
oM bo d+hi tsit+ta ma hA su kha dz+nyA na d+hA tu A:
rjes shes gang shar skye 'gag gnas gsum bral ba gsal la mi rtog pa 'di ka zhi khro dam pa rigs brgya'i thugs kyi ngo bor dag cing /
de yang rang sems yod med spros pa'i mtha' thams cad dang bral ba bla mas bstan du med /
slob mas bsgom du med /
gzhi dmigs su med /
lam bgrod du med /
'bras bu thob tu med pa 'di /
ka dag don dam pa'i 'od gsal chen po yin no //
gsum pa rjes kyi bya ba ni /
spyi dang bye brag gi sdom pa ma nyams par bsrung bar khas blang ba ni /
gtso bos ji ltar sogs dam bca'/
gtang rag 'bul /
deng nas brtsams te zhes sogs kyis yon gyi dngos po ci 'byor bar 'bul lo //
de ltar bdag 'jug rdzogs par len pa'am /
bdag nyid dkyil 'khor gyi lha dang rang bzhin dbyer med du bsgoms nas /
oM badzra sa ma ya oM:
AMHbadzra sa ma ya AM:
hU~M badzra sa ma ya hU~M:
swA badzra sa ma ya swA:
hA badzra sa ma ya hA:
zhes dang /
oM badzra kro d+ha sa ma ya hU~M:
oM:
ye shes rgyal po sku gsung thugs :
yon tan phrin las rmad po che :
de nyid du ni mnyam sbyor bas :
phyag rgya chen por bdag sbyor cig :
oM badzra sa ma ya hU~M:
oM badzra sa ma ya satwaM:
oM badzra sa ma ya ho :
zhes dang /
oM:
khro la khros pa zhi mdzad pa :
thugs rje khro dpal rngam pa'i tshogs :
'bar ba'i byin rlabs rmad po che :
de nyid du ni bdag la stsol :
oM badzra kro d+ha sa ma ya satwaM:
oM badzra kro d+ha sa ma ya phaT:
oM badzra kro d+ha sa ma ya ho :
zhes rig pa'i me tog dor ba nyid dkyil 'khor du zhugs pa'ang yin pas /
gzhan la dbang bskur dang 'brel na phyi ma dang ma 'brel na snga ma ltar byas pas gnas skabs su spros pa 'tshams par 'gyur ro //
gzhan la bskur na /
de gnyis gang gi mthar yang dkyil 'khor la thal mo sbyar bas btud de /
oM:
rdo rje ye shes thob byed pa'i :
de bzhin gshegs pa thams cad kyi :
snying po'i dkyil 'khor chen po 'dir :
bdag gis slob ma 'jug par 'tshal :
zhes gsol bas gnang ba byin par bsam mo //
gnyis pa gzhan la dbang bskur na mtshams sbyor bdud rtsi'i rlabs phreng la blta bar bya'o //
kun bzang rdo rje sems dpa'i ri bo nas //
chu bo bzhi las dag byed gang+gA'i klung //
slar yang 'di na legs bshad yur bar drangs //
phan bde'i rlabs phreng phyogs brgyar g.yo ba yis //
nyes pa'i dri ma thams cad drung nas phyungs //
dngos grub rgya mtsho'i chu gter cher 'khyil nas //
sku bzhi'i rin chen 'gro bas spyod par shog
/ces pa 'di ni rang gzhan 'jug pa bde ba'i ched du gzhung rtsa ba dang dbang gi phrin las gnyis gung bsgrigs te mchog gyur gling pas sbyar ba 'gro kun rdo rje sems dpa'i go 'phang thob par gyur cig /

//
