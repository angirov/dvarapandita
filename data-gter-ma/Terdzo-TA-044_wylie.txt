@#//
dgongs gter bsam pa lhun grub ma'i rtsa ba'i dbang bskur zab gsang bcud 'dus zhes bya ba bzhugs so //
na mo gu ru pad+mA ka ra ya /
'dir rig 'dzin yongs kyi 'khor los sgyur ba nges pa don gyi slob dpon chen po dpal rdo rje tshe dbang nor bu'i dgongs gter gu ru'i gsol 'debs bsam pa lhun grub ma'i sgrub thabs yid bzhin nor bu'i man ngag bcu gsum rtsa ba'i dbang bskur gyis skal ldan smin par byed pa'i rim pa la /
sbyor ba dngos gzhi rjes dang gsum las /
dang po ni /
dpon slob gnas dus rten 'byung 'dzom pa'i skabs su /
rgyal ba gong mas byin gyis brlabs pa'i sgrub gnas sam /
yid dang mthun pa'i gnas su stegs bzang po'i khar maN+Dal gyi steng du tshom bu dri bzang gis sbags pa bcu gsum bkod /
de'i steng du many+dzi'i khar rnam rgyal bum pa lnga phrag lnga'i rdzas dang 'o mas sum gnyis dgang /
sna tshogs dar gyi mgul chings dang /
kha rgyan dung chos gzungs rdor bkod pa'i steng du dbang gtor dpe'u ris bzhin bsham /
de dang nye bar gang bder 'khor lo'i tsakli bzhag
/las bum mgul chings dmar po can zhig kyang bsham /
shar du sku gzugs tsakli
/lhor dbu rgyan cod pan dang rin chen phreng ba /
nub tu rdo rje dar dmar btags pa dang me tog phreng ba /
byang du dril bu dar ljang btags pa /
shar lhor shel gyi phreng ba /
lho nub tu thod pa bdud rtsi ril bu dang ldan pa /
nub byang du gzung ma'i tsakli
/byang shar du rgya gram dang me long /
mdun du sman raka gtor gsum /
nyer spyod mchod pa phreng tshar /
bka' srung rnams la gtor 'bul dmar gtor drug
dkar gtor gnyis /
gter srung la gser skyems dkar gtor sman leb dang /
mtsho sman la bu khur /
klu bdud la zur gsum sbrul dkris can bsham /
chad mdo'i dmar gtor /
brtan ma'i gtor ma sum tshom can /
las phur /
tshogs kyi yo byad gang 'byor /
sngon 'gro bgegs gtor glud gzugs /
gzhan yang mig dar /
me tog
/dam chu /
spos dang /
gu gul /
slob dpon gyi mdun du DA dril 'thor nas nyungs kar /
maN+Dal sogs mchod rdzas rnams tshang zhing yid 'ong bsham bkod spel legs byas la /
dngos gzhi la /
slob dpon dang dbang rdzas lha'i rnal 'byor gyis nus ldan du bsgrub pa dang /
slob ma dal du bcug ste rgyud smin par byed pa gnyis kyi dang por /
rdo rje slob dpon zhal lho nub bam dkyil 'khor la phyogs pas stan bde ba la 'khod nas /
tshig bdun gsol 'debs dang /
drag khros gzhung ltar bgegs gtor btang /
de nas rgyal ba kun 'dus kyi las byang bka' bsgo mtshams gcod nas bsnyen pa'i bar mthar chags su 'don cing bdag mdun gnyis ka gyer tshig gcig gis bskyed cing bsnyen pa rnams so sor ci 'grub re bzla'o //
de nas bsam pa lhun grub ma'i gong gi gsol 'debs tshan lnga bton nas de phyin man ngag bcu gsum gyi lha rnams mdun bskyed kyi tshul du rim pas gsal gdab tshul gter gzhung ji bzhin nges par byas nas /
so so'i gsol 'debs tshar kha shas bton mthar /
mdun bskyed las lha gnyis pa spros rang la thim par bsgom pa skabs 'di'i dmigs bsal lo //
rang lhar gsal ba'i ngang sngags rnams bzla /
de nas bum bskyed rgyal kun 'dus pa'i dbang gzhung sor bzhag ni /
hU~M:
chags med pad+ma zla ba'i steng :
b+h+rU~M las byung ba'i rin chen bum :
kha g.yel zhabs zhum mgrin pa phra :
mchu 'phyang lto ba yangs shing zlum :
nang ni sna tshogs bcud kyis bkang :
dpag bsam shing gi kha rgyan dang :
mgul chings sna tshogs dar las byas :
de dbus chu las skyes pa yi :
pad+ma 'dab bzhi'i gdan steng du :
zla dkyil hU~M gi 'phro 'du las :
bla ma chen po rdo rje 'chang :
bai DUr+ya yi mdog ltar sngo :
zhal gcig phyag gnyis longs spyod rdzogs :
rdo rje dril bu thugs kar bsnol :
rigs lngas dbur brgyan thugs srog hU~M:
dar dang rin chen rgyan gyis mdzes :
zhi 'dzum rdo rje skyil krung bzhugs :
pang du rdo rje phag mo sngo :
phyag rgya lnga ldan gri thod 'dzin :
chags pa'i nyams can yab la 'khril :
zung 'jug bde stong ngang du bzhugs :
rgyal ba rgya mtsho'i dkyil 'khor dang :
rtsa gsum zhi khro rab 'byams tshogs :
dpag med sprin ltar gtibs pas bskor :
snang stong chu zla lta bur gsal :
thugs ka'i hU~M las 'od 'phros pas :
rigs kyi bdag po 'khor bcas rnams :
skad cig nyid la spyan drangs te :
dam tshig pa dang dbyer med gyur :
oM AHhU~M ma hA gu ru badzra d+hA ra sa pa ri wA ra badzra sa ma ya dza dza :
dzaHhU~M baM ho :
pad+ma ka ma lA ya satwaM:
zhes brjod ye shes lha tshogs rnams :
dam tshig bskyed dang dbyer med par :
'dres shing gcig tu gyur par bsam :
lha dbang mi dgos pad 'byung bka':
hU~M:
rigs rnams kun bdag che ba'i mchog :
rdo rje 'chang la phyag 'tshal lo :
mchod yon me tog bdug spos me :
dri chab zhal zas rol mo dbyangs :
bcom ldan bum pa'i lha la 'bul :
brtse ba chen pos bzhes nas kyang :
'gro ba'i don chen mdzad pa dang :
smin cing grol ba'i dngos grub stsol :
oM badzra ar+g+haM puSh+pe sogs /
shab+da pU dza AHhU~M:
hU~M:
mkha' khyab mi g.yo rdo rje can :
kun 'dus phrin las rdo rje'i bdag :
thog mtha' med pa'i rdo rje 'chang :
gsang gsum rdo rje khyod la bstod :
ces brjod rang gi thugs ka nas :
'od zer gzungs thag zhon nas 'phros :
bum bskyed lha yi thugs kar phog :
rgyud bskul zhal nas bdud rtsi babs :
bum pa khengs te bdud rtsi'i nang :
rdo rje rin chen pad+ma dang :
rgya gram gzugs brnyan 'char nas ni :
'od zer sna lnga 'phros par bsam :
oM ma hA gu ru badzra d+hA ra hU~M:
DA ki nI badzra wA rA hI tsit+ta sid+d+hi ma b+h+yo dza :
brgya stong la sogs skabs dang bstun :
mthar ni lha rnams 'od du zhu :
bum pa'i chu dang dbyer med 'dres :
de nyid nus mthu ldan par bsam :
las bum nang du rta mgrin dmar po bskyed la /
oM badzra kro d+ha ha ya grI wa hu lu hu lu hU~M phaT:
ces bzla zhing bgegs bzlog pa'i phrin las bcol /
de nas bdag 'jug ni las byang gi
/hrI:
bla ma lha dang DA ki'i tshogs :
zhes sogs thugs dam bskul tshig sngags bcas 'don cing /
bum pa /
gtor ma /
tsakli thod chang gnas gsum gtugs la dbang bzhi len pa'i dmigs pa bya /
skabs 'dir tshogs gtor 'bul la /
zhal bstab tshar ba dang /
bka' srung gtor 'bul byed /
slob dpon la tshogs drang /
de nas slob ma rnams gral du 'khod la /
ji ltar bltams pa sogs las bum gyis khrus bya /
me tog bkram bsdu dang /
bgegs gtor gtang zhing /
bka' bsgo mtshams bcad bya /
dbang gi lo rgyus brjod la /
maN+Dal phul /
da khyed rnams dkyil 'khor du 'jug pa'i don du thog mar gsol ba gdab pa 'di'i rjes zlos mdzod /
ho :
khyab bdag ston pa rin po che :
rdo rje slob dpon dgongs su gsol :
bdag cag skal ldan smin grol mdzod :
rdo rje'i dam tshig dus 'dir stsol :
lan gsum /
de nas rgyun bshags 'di'i rjes zlos mdzod /
ho :
dgongs shig rdo rje slob dpon dgongs :
bdag cag ma rig dbang gyur pas :
so so thar pa'i sdom pa nyams :
byang chub sems dpa'i sems bskyed 'khrul :
rdo rje theg pa'i dbang bskur gyi :
rtsa ba yan lag dam tshig chag :
phyag rgya chen por go ba log :
rim pa gnyis kyi gsang tshig bsgrags :
mdor na tshor dang ma tshor ba'i :
thugs dang 'gal ba ci mchis pa :
gnong 'gyod drag pos mthol lo bshags :
tshangs dbang mchog gi dngos grub stsol :
ces lan gsum /
byang chub tu sems bskyed pa 'di'i lad mo mdzod /
hoH
dus gsum sangs rgyas byang sems kyis :
sems can rnams kyi don bsgrub phyir :
byang chub mchog gi sems bskyed ltar :
byang chub mchog tu sems bskyed do :
lan gsum /
khyed rnams sngon chad gsang chen bla na med pa'i dal du ma zhugs pa'am /
zhugs kyang bskyar te 'jug pa la gsang sgrog gi nyes pa mi 'byung ba'i phyir gdong g.yogs dmar po bcings pa'i mos pa mdzod /
oM tsak+Shu b+han+d+ha b+han+d+ha swA hA:
mig dar dang me tog gtad /
de nas dam la bzhag pa ni :
mgo bor rdo rje bzhag byas nas :
dbyangs dang bcas pas 'di skad do :
ho :
nyon cig skal ldan rigs kyi bu :
bla ma chen po rdo rje 'chang :
khyod kyi snying la yang dag zhugs :
de phyir rdo rje'i dam tshig ni :
ji ltar bstsal bzhin srung dgos so :
mi 'da' gnyan gyi dam tshig mchog :
bsrung na dngos grub gzhi yin te :
nyams na nyes pa kun gyi gzhi :
de phyir snying nas bro bor la :
srog la bab kyang ma 'da' zhig :
ye shes rdo rje'i dam tshig ni :
de ring khyod la sbyin par bya :
ma hA sa ma ya badzra gr-ih+Na rak+Sha rak+Sha i daM:
de nas mna' chu sbyin pa ni :
hU~M:
'di ni dam tshig rdo rje'i chu :
slob ma khyod la sbyin par bya :
bsrung na bdud rtsi nyams na dug :
bla med gsang ba'i byin rlabs 'di :
gnas khang 'di yi phyi rol du :
dam med 'ga' la smras gyur na :
chu 'dis khyod rang bsgral nas ni :
phyi ma dmyal bar ltung ba yin :
oM badzra u da ka Tha Tha swA hA:
sa ma ya na ra ka i daM si hU~M:
de nas ye shes dbab pa'i phyir :
slob ma'i ngo bo 'di ltar bsgom :
hU~M:
phung khams skye mched stong pa'i ngang :
pad+ma nyi zla brtsegs pa'i khrir :
slob ma'i ngo bo pad+ma 'byung :
dkar gsal rdo rje dril bu 'dzin :
longs spyod rdzogs sku'i cha lugs can :
dar dang rin chen sna tshogs bklubs :
gnas gsum oM AHhU~M gis mtshan :
phyed skyil dgyes pa'i gar stabs rol :
bdag gi thugs ka'i hU~M yig dang :
slob ma'i snying ga'i sa bon las :
'od zer sna tshogs phyogs bcur 'phros :
dpag med mtha' klas zhing khams nas :
rab 'byams rgyal ba rgya mtsho'i tshogs :
mtsho la kha char 'beb pa ltar :
slob ma'i spyi bor sib sib thim :
sku gsung thugs kyis byin brlabs gyur :
hU~M:
khyab brdal bde chen klong yangs nas :
kun bzang yab yum byin phob cig :
stug po bkod pa'i zhing khams nas :
rdo rje 'chang chen byin phob cig :
nub phyogs bde chen zhing khams nas :
snang ba mtha' yas byin phob cig :
ri bo ta la'i pho brang nas :
thugs rje chen pos byin phob cig :
rnga yab gling gi zhing khams nas :
pad+ma 'byung gnas byin\u0f8e
bde stong sgyu ma'i pho brang nas :
ye shes mtsho rgyal byin phob cig :
rang bzhin gzhal yas thams cad nas :
rgyal ba rgya mtsho dpag med dang :
bla ma yi dam mkha' 'gro'i tshogs :
gnas mchog 'di ru byin phob cig :
hU~M:
rang bzhin dbyings las ma g.yos kyang :
thabs mkhas thugs rjes sprul sgyur 'gyed :
zhi dang khro bo'i sku gzugs 'char :
gnas mchog 'di ru byin phob cig :
snang srid sku yi bkod pas khyab :
slob ma'i lus la byin gyis rlobs :
chos nyid rang sgra 'brug ltar ldir :
slob ma'i ngag la byin gyis rlobs :
dbyings rig thig le sna tshogs 'char :
slob ma'i yid la byin gyis rlobs :
sgra 'od zer gsum bsam las 'das :
slob ma'i phung khams byin gyis rlobs :
oM AHhU~M gu ru de wa DA ki nI sarba ta thA ga ta badzra sa ma ya dza dza :
hU~M hU~M:
pheM pheM:
rA rA rA rA:
tsa lA ya tsa lA ya :
to shA ya to shA ya :
A we sha ya a A:
de nas snying po bzlas nas ni :
byin 'beb byed cing dmigs gsal gdab :
rdul dang bde drod 'bar ba dang :
ba spu g.yo ba 'bebs rtags yin :
brtan phyir rdo rje spyi bor bzhag
/de wa tiSh+Tha badzra hU~M:
kA ya tiSh+Tha badzra hU~M:
wA ka tiSh+Tha badzra hU~M:
tsit+ta tiSh+Tha badzra hU~M:
gu ru maN+Dal tiSh+Tha badzra hU~M:
de nas rang rig lha zhal bstan :
ma rig pa nyon shes kyi sgrib pa dang mig dar lhan cig tu bsal bar mos shig :
hU~M:
ma rig gti mug chu bur mig :
shes rab gsal ba'i thur ma yis :
thabs shes dbyer med ngang du dbye :
rang rig dkyil 'khor lha la ltos :
oM badzra pa sh+ya ho :
tsak+ShuHpra we sha ya phaT:
hU~M:
rang sems cir yang ma grub pa :
chos sku kun tu bzang po yin :
stong pa phyal chad ma song ba :
bde stong kun tu bzang mo yin :
ngo bo stong la rang bzhin gsal :
'gag med rig rtsal sna tshogs shar :
sku gsum bla ma'i dkyil 'khor yin :
rgyal ba'i dkyil 'khor gzhan na med :
de nas rdul tshon dkyil 'khor bstan :
hU~M:
'di ni bskyed pa'i dbyibs rdul te :
phrin las bla ma'i dkyil 'khor yin :
ltos shig 'di la 'jug par byos :
smin grol zab mo thob par 'gyur :
de nas khyed rnams kyis dkyil 'khor lha tshogs drung du phyag 'tshal zhing phyag rten me tog re 'bul mdzod /
dngos gzhi dbang bskur 'di lta ste :
chu dang cod pan rdor dril dang :
'khor lo rgya gram sku gzugs dang :
shel phreng me long bdud rtsi bum :
de dag rnams kyis bskur bar bya :
zhes gsungs bzhin rig pa'i dbang lnga rim bzhin bskur ba la /
bum pa thogs la /
hU~M:
phrin las rdul tshon dkyil 'khor 'dir :
bla ma sprul sku 'ja' ltar shar :
snang srid 'khor 'das sku yis gang :
'od zer dkar pos phyogs mthar khyab :
hU~M:
nga ni rdo rje thod phreng rtsal :
sku mdog sngon po rdor dril bsnams :
bum pa lha yi gzhal yas khang :
bdud rtsi nyon mongs dag byed chu :
slob ma khyod la dbang bskur ro :
zhe sdang 'joms shing rnam shes 'jigs :
me long ye shes mngon gyur nas :
rdo rje rigs kyi sku thob shog :
hU~M:
mdun bskyed lha yi thugs ka nas :
mkha' 'gro sngon mos dbang bum thogs :
slob ma khyod la gnyis med thim :
khyod rang rdo rje thod phreng gyur :
hU~M:
khro bo rnams kyis log 'dren bcom :
byang chub sems dpas bkra shis brjod :
rdo rje ma yis glu dbyangs len :
lha mo rnams kyis mchod pa 'bul :
oM AHhU~M gu ru de wa DA ki nI badzra a b+ha Shiny+tsa hU~M hU~M hU~M:
zhes dbang bskur bkra shis brjod :
cod pan rin chen phreng ba thogs :
hU~M:
nga ni rat+na thod phreng rtsal :
sku mdog ser po rdor dril bsnams :
cod pan bsam 'phel yid bzhin nor :
rin chen phreng ba zad med rgyun :
slob ma khyod la dbang bskur ro :
ser sna 'joms shing tshor phung gcod :
mnyam nyid ye shes mngon gyur nas :
rin chen rigs kyi sku thob shog :
hU~M:
mdun bskyed lha yi lte ba nas :
mkha' 'gro ser mos cod pan thogs :
slob ma khyod dang gnyis med thim :
khyod rang rin chen thod phreng gyur :
hU~M:
khro bo rnams kyis log 'dren bcom :
byang chub sems dpas bkra shis brjod :
rdo rje ma yis glu dbyangs len :
lha mo rnams kyis mchod pa 'bul :
oM AHhU~M gu ru de wa DA ki nI rat+na a b+hi Shiny+tsa trAM trAM trAM:
de nas rdo rje'i dbang bskur ba ni :
hU~M:
nga ni pad+ma thod phreng rtsal :
sku mdog dmar po rdor dril bsnams :
rdo rje nyon mongs 'joms pa'i rdzas :
me tog phreng ba chags pa med :
slob ma khyod la dbang skur ro :
'dod chags 'joms shing 'du shes dag :
sor rtog ye shes mngon gyur nas :
pad+ma rigs kyi sku thob shog :
hU~M:
mdun bskyed lha yi mgrin pa nas :
mkha' 'gro dmar mos rdo rje thogs :
slob ma khyod dang gnyis med thim :
khyod rang pad+ma thod phreng gyur :
hU~M:
khro bo rnams kyis log 'dren bcom :
byang chub sems dpas bkra shis brjod :
rdo rje ma yis glu dbyangs len :
lha mo rnams kyis mchod pa 'bul :
oM AHhU~M gu ru de wa DA ki nI pad+ma a b+hi Shiny+tsa hrIHhrIHhrI:
de nas dril bu ral gri thogs la :
hU~M:
nga ni karma thod phreng rtsal :
sku mdog ljang gu rdor dril bsnol :
dril bu btang snyoms gnyis med rdzas :
ral gris gzung 'dzin 'khri ba gcod :
slob ma khyod la dbang bskur ro :
phrag dog 'joms shing 'du byed 'thor :
bya grub ye shes mngon gyur nas :
las kyi rigs kyi sku thob shog :
hU~M:
mdun bskyed lha yi gsang ba nas :
mkha' 'gro ljang mos dril bu thogs :
slob ma khyod dang gnyis med thim :
khyod rang karma thod phreng gyur :
hU~M:
khro bo rnams kyis log 'dren bcom :
byang chub sems dpas bkra shis brjod :
rdo rje ma yis glu dbyangs len :
lha mo rnams kyis mchod pa 'bul :
oM AHhU~M gu ru de wa DA ki nI karma a b+hi Shiny+tsa AHAHA:
de nas 'khor lo gtor ma thogs :
hU~M:
nga ni bla ma rdo rje 'chang :
sku mdog sngon po rdor dril bsnams :
'khor los 'khor ba'i btson ra 'joms :
gtor ma thams cad lhun grub rdzas :
slob ma khyod la dbang skur ro :
gti mug dag cing ngar 'dzin zhi :
chos dbyings ye shes mngon gyur nas :
de bzhin rigs kyi sku thob shog :
hU~M:
mdun bskyed lha yi spyi bo nas :
mkha' 'gro dkar mos 'khor lo thogs :
slob ma khyod dang gnyis med thim :
khyod rang rdo rje 'chang du gyur :
hU~M:
khro bo rnams kyis log 'dren bcom :
byang chub sems dpas bkra shis brjod :
rdo rje ma yis glu dbyangs len :
lha mo rnams kyis mchod pa 'bul :
oM AHhU~M gu ru de wa DA ki nI sarba a b+hi Shiny+tsa oM oM oM:
slob ma lha ru gsal ba yis :
rnam bzhis gzhan don bsgrub pa'i phyir :
rgya gram thogs la 'di skad do :
hU~M:
'di ni rdo rje rgya gram ste :
zhi rgyas dbang drag lhun gyis grub :
slob ma khyod la dbang skur bas :
phrin las rnam bzhis 'gro don gyis :
oM AHhU~M gu ru de wa DA ki nI sarba karma a b+hi Shiny+tsa A:
zhes bskur /
de ltar rig pa'i dbang lnga bskur bas /
nyon mongs pa lnga dag
/phung po lnga gnas gyur /
ye shes lnga mngon du byas /
thod phreng rtsal lnga'i go 'phang thob /
phrin las rnam bzhir dbang bsgyur ba'i skal pa dang ldan par byas so //
de nas smin byed zab mo'i dngos gzhi dbang bskur zhu ba'i don du maN+Dal phul /
da yid bzhin nor bu lta bu'i man ngag bcu gsum gyi rtsa bar gyur pa rgyal ba kun 'dus o rgyan rin po che'i smin dbang gi don du slob dpon dang mdun bskyed gnyis ka 'di ltar gsal thob /
mdun gyi nam mkhar bdud rtsi'i rgya mtsho sngo zhing dwangs pa rgya khyon dang gting mtha' 'byams klas pa'i klong nas 'thon pa'i pad+ma'i sdong po 'dab ma 'bum dang ldan pa yal ga lo 'bras phun sum tshogs shing /
ge sar mngon par mtho ba'i steng du nyi ma dang zla ba'i gdan la dus gsum sangs rgyas kun gyi ngo bo gu ru pad+ma 'byung gnas sku mdog dkar la dmar ba'i mdangs can zhi 'dzum yid tsam khro ba'i rnam pa /
phyag g.yas gser gyi rdo rje rtse lnga pa thugs kar bsnams shing /
g.yon mnyam gzhag gi steng na ka pA la bdud rtsis gang ba bsnams pa'i gru mo na kha T+wAM ga rtse gsum brten pa /
dbu la she'u'i snyan zhu pad 'dab can rtse mor rdo rje rtse lnga pa dang /
rma bya'i mdongs dang rgod ldem gyis brgyan cing /
me long dang gser gyi nyi zla dar gyi cod pan gyis spras pa gsol zhing /
sku la mdo dang mthun pa'i cha lugs chos gos dmar po gser gyi ri mo can dang /
sngags kyi cha lugs na bza' phod ka mthing ga dang gsang gos /
'khor los sgyur rgyal gyi chas zab chen ber smug gser gyi ha ris can gsol ba /
zhabs rdo rje skyil krung du bzhugs pa'i sku'i cha shas re rer yang bskal par bltas kyang chog mi shes shing blta bas mi ngoms pa'i mtshan dpe mchog tu rgyas pa'i gzi brjid nyi ma 'bum dang mtshungs shing /
mthong thos dran pa tsam gyis byang chub kyi 'bras bu 'grub nus pa zhig tu byin thibs se bzhugs par sgoms la /
gsol ba 'debs pa 'di'i rjes zlos mdzod /
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gu ru pad+ma sid+d+hi hU~M:
zhes tshar gsum /
de nas khyad par gyi gsol ba 'debs pa don gnyis bsam pa lhun gyis 'grub pa'i don du 'di'i rjes zlos mdzod /
e ma ho :
nub phyogs bde ba can gyi zhing khams su :
snang ba\u0f8e
sprul sku\u0f8e
'dzam bu\u0f8e
'gro don\u0f8e
o rgyan\u0f8e
bsam pa\u0f8e
rgyal po\u0f8e
chos rgyal\u0f8e
dus gsum\u0f8e
bod kyi\u0f8e
rgyal po\u0f8e
o rgyan\u0f8e
bsam pa\u0f8e
sku ni\u0f8e
thugs rjes\u0f8e
ma rig\u0f8e
nyon mongs\u0f8e
brtse gdung\u0f8e
o rgyan\u0f8e
bsam pa\u0f8e
dus ngan\u0f8e
nangs re\u0f8e
nyi zer\u0f8e
yar ngo\u0f8e
'gro don\u0f8e
o rgyan\u0f8e
bsam pa\u0f8e
lnga brgya tha\u0f8e
sems can\u0f8e
nyon mongs\u0f8e
de 'dra'i\u0f8e
dad ldan\u0f8e
o rgyan\u0f8e
bsam pa lhun gyis grub par byin gyis rlobs :
lan gsum /
de nas sku gsung thugs kyis dbang bskur ba ni /
sku gzugs thogs la 'di skad brjod :
hU~M:
'di ni pad+ma 'byung gnas te :
dus gsum sangs rgyas 'dus pa'i sku :
slob ma khyod la dbang bskur ro :
bskyed rim ldan pas 'gro don gyis :
shel phreng thogs la 'di skad do :
hU~M:
'di ni gu ru'i snying po ste :
dus gsum sangs rgyas 'dus pa'i gsung :
slob ma khyod la dbang bskur ro :
sngags rim ldan pas 'gro don gyis :
sngags 'di'i rjes zlos mdzod /
oM AHhU~M badzra gu ru pad+ma sid+d+hi hU~M:
lan gsum brjod /
me long thogs la 'di skad do :
hU~M:
'di ni gu ru'i ye shes te :
dus gsum sangs rgyas 'dus pa'i thugs :
slob ma khyod la dbang bskur ro :
rdzogs rim ldan pas 'gro don gyis :
de nas man ngag dang po gu ru drag po me phreng can gyi dbang gi don du mdun bskyed dang slob dpon 'di ltar gsal thob /
mdun gyi nam mkhar pad+ma dmar po'i steng du zla nyi srin po pho mo bsnol ba'i gdan la ngo bo gu ru pad+ma la rnam pa che mchog pad+ma drag po zhal gsum g.yas dkar g.yon ljang dbus dmar ba /
phyag drug gi g.yas na rdo rje tho ba me dpung /
g.yon na thod khrag lcags sdig phur pa bsnams pa /
zhabs bzhi 'dor stabs su bgrad pa /
dpal dang dur khrod kyi chas rdzogs shing yum rdo rje phag mo mthing nag gri thod 'dzin pas 'khyud cing /
sku la me dpung khro tshogs lcags sdig 'phro ba /
'khor sde brgyad dregs pa'i tshogs kyis bskor bar sgoms la 'di'i rjes zlos mdzod /
hor sog 'jigs pa'i\u0f8e
chos 'khor gnyan\u0f8e
yid gnyis\u0f8e
o rgyan lha srin\u0f8e
hor sog\u0f8e
o rgyan\u0f8e
bsam pa\u0f8e
lan gsum /
sku gzugs thogs la 'di skad brjod :
hU~M:
'di ni pad+ma 'byung gnas te :
dus gsum sangs rgyas 'dus pa'i sku :
slob ma khyod la dbang bskur ro :
bskyed rim ldan pas 'gro don gyis :
shel phreng thogs la 'di skad do :
hU~M:
'di ni gu ru'i snying po ste :
dus gsum sangs rgyas 'dus pa'i gsung :
slob ma khyod la dbang bskur ro :
sngags rim ldan pas 'gro don gyis :
sngags 'di'i rjes zlos mdzod /
A+oM AHhU~M artsig nirtsig na mo b+ha ga wa te hU~M hU~M phaTa? phaTa?:
AHhU~M hU~M phaTa? phaTa?:
lan gsum /
me long thogs la 'di skad do :
hU~M:
'di ni gu ru'i ye shes te :
dus gsum sangs rgyas 'dus pa'i thugs :
slob ma khyod la dbang bskur ro :
rdzogs rim ldan pas 'gro don gyis :
da man ngag gnyis pa gu ru sman bla'i dbang gi don du mdun bskyed dang slob dpon 'di ltar gsal thob /
mdun gyi nam mkhar pad+ma dang zla ba'i steng du ngo bo gu ru pad+ma la rnam pa sangs rgyas sman gyi bla sku mdog sngon po /
phyag g.yas mchog sbyin gyi mthil na a ru ra rigs lnga bsnams pa /
g.yon mnyam gzhag gi steng na bai DUr+Ya'i lhung bzed 'chi med bdud rtsis gang ba bsnams shing /
zhabs rdor skyil gyis bzhugs pa /
mtshan dpe yongs su rdzogs pa'i sku la chos gos rnam gsum bklubs pa /
'khor bde gshegs brgyad dang /
bskal bzang sangs rgyas stong rtsa /
sman gyi lha mo /
drang srong rig 'dzin dpag tu med pas bskor bar sgoms la 'di'i rjes zlos mdzod /
sems can sgyu lus\u0f8e
mi bzod\u0f8e
yid gnyis\u0f8e
o rgyan sman gyi\u0f8e
tshe zad\u0f8e
o rgyan\u0f8e
bsam pa\u0f8e
lan gsum /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
na mo b+ha ga wa te :
b+hai Sha dz+yai gu ru bai DUr+Ya pra b+ha rA dzA ya :
ta thA ga ta ya :
ar+ha te samyak+saM bud+d+hA ya :
tad+ya thA:
oM b+hai Sha dz+yai b+hai Sha dz+yai ma hA b+hai Sha dz+yai rA dza sa mut+ga te swA hA:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag gsum pa gu ru dzam b+ha la'i dbang gi don du mdun bskyed dang slob dpon 'di ltar gsal thob /
mdun gyi nam mkhar pad zla la gter gyi bum pa zung dang nyi dkyil steng du ngo bo gu ru pad+ma la rnam pa rmugs 'dzin sku mdog dmar po zhal gcig pa gzhon sha rgyas shing brjid pa /
phyag g.yas yid bzhin gyi nor bu thugs kar 'dzin cing /
g.yon pas ne'u le dkur brten pa /
zhabs g.yas bskum g.yon brkyang gis bzhengs stabs su bzhugs pa'i pang du yum bde rgyas ma dmar mo g.yas nor bu /
g.yon thod khrag bsnams pas 'khyud cing /
yab yum gnyis ka dar dang rin chen du mas brgyan pa /
'khor nor lha yab yum brgyad sogs ye shes las dang 'jig rten gyi nor lha bye ba 'bum gyis bskor bar sgoms la 'di'i rjes zlos mdzod /
'byung ba dgrar langs\u0f8e
sems can\u0f8e
yid gnyis\u0f8e
o rgyan mkha' 'gro\u0f8e
dbul phongs\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM dzam+b+ha la dza len+d+rA ya d+ha na me d+hi hrIHDA ki nI dz+wa la sam+b+ha raM swA hA:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag bzhi pa gu ru yi dam lha'i dbang gi don du mdun bskyed dang slob dpon 'di ltar gsal thob /
mdun gyi nam mkhar pad+ma 'dab ma 'bum ldan gyi lte bar zla nyi bdud bzhi'i gdan la ngo bo gu ru pad+ma la rnam pa dpal chen rdo rje gzhon nu mthing nag zhal gsum g.yas dkar g.yon dmar dbus mthing /
phyag drug gi g.yas rdo rje rtse dgu dang rtse lnga /
g.yon kha T+wAM dang me dpung /
mtha' gnyis phur pa 'dril ba /
zhabs bzhi'i mdun gnyis g.yas bskum g.yon brkyang /
rgyab gnyis g.yas brkyang g.yon bskum gyis bzhugs pa /
gsang ba nas phur bu rgyan gyi tshul du 'phyang ba bgegs kyi snying gar zug pa /
dur khrod dang dpal gyi chas rnams rdzogs pa /
yum 'khor lo rgyas 'debs dril bu thod khrag bsnams pas 'khril zhing /
'khor dpal chen he ru ka yab yum brgyad sogs yi dam zhi khro'i lha tshogs bsam gyis mi khyab pas bskor bar sgoms la 'di'i rjes zlos mdzod /
las can 'gro ba'i don\u0f8e
dam tshig\u0f8e
yid gnyis\u0f8e
o rgyan yi dam\u0f8e
pha nor\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM badzra kI li kI la ya sarba big+h+nAM baM hU~M phaT:
oM AHhU~M hrIHbadzra gu ru d+he wa DA ki nI sarba sid+d+hi pha la hU~M A:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag lnga pa gu ru zil gnon drag po rtsal gyi dbang gi don du mdun bskyed dang slob dpon 'di ltar gsal thob /
mdun gyi nam mkhar pad nyi'i steng du gu ru pad+ma zil gnon drag po rtsal sku mdog dkar dmar khro la 'dzum pa /
dbu la pad zhwa khyung ldem can gsol zhing /
zab ber gsang gos dang chos gos gsol ba /
g.yas rdo rje rtse dgu rwa gdengs pa 'phyar zhing /
g.yon snying phreng bsnams pa /
zhabs 'dor stabs su bzhugs pa'i dpral bar 'jam dpal /
mgrin par rta mgrin /
thugs kar gsang bdag
/lte bar ye shes mgon po /
gsang bar khyab 'jug rA hu la /
'khor du zhing skyong seng ge'i gdong can sogs dge bsnyen brtan ma sde brgyad yul lha'i tshogs kyis bskor bar sgoms la 'di'i rjes zlos mdzod /
sbas yul nags khrod\u0f8e
kha char\u0f8e
yid gnyis\u0f8e
o rgyan gzhi bdag\u0f8e
chos mdzad\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
hU~M a kA ya ha a ma ra :
a ya ma du ru tsa sha na :
trig nan :
bur thuM dzaHdza :
d+ha lo sha bu wa ma :
a nr-i tri sid+d+hi pha la dzaHdzaHdza :
lan gsum /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag drug pa gu ru seng ge sgra sgrog dbang gi don du mdun bskyed dang slob dpon 'di ltar gsal thob /
mdun gyi nam mkhar pad zla nyi ma'i steng du dgra bgegs bsnol ba'i gdan la ngo bo gu ru pad+ma la rnam pa gsang bdag seng ge sgra sgrog sku mdog mthing nag zhal gcig phyag gnyis g.yas gnam lcags kyi rdo rje rtse dgu 'phyar zhing /
g.yon sdigs mdzub thugs kar mdzad pas yum bdud 'dul drag mo seng gdong ma dmar nag gri thod 'dzin pa la 'khyud pa /
khro gtum 'jigs pa'i gzugs can /
dbu skra'i gseb nas seng zhal phyung ba /
dpal dang dur khrod kyi chas can /
zhabs g.yas bskum g.yon brkyang gis bzhugs pa /
dpa' bo dpa' mo ging chen sde bzhi sogs 'khor bye ba grangs med kyis bskor zhing dril g.yer DA ma ru sogs rol mo'i sgra 'ur dir dang bcas gsal bar sgoms la 'di'i rjes zlos mdzod /
stag gzig dom dred\u0f8e
'brog chen\u0f8e
yid gnyis\u0f8e
o rgyan dpa' bo\u0f8e
gdug pa'i\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM badzra gu ru siM ha gaN+De d+harmA d+hA tu hU~M hU~M hU~M:
oM badzra tsaN+Da sarba duSh+TAM ta ka ha na da ha pa tsa hU~M phaT:
aHkaHsaHmaHraHtsaHshaHdaHraHsaHmaHraHyaHphaTaH
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas 
'gro don gyis :
de nas man ngag bdun pa gu ru pad+ma badzra'i dbang gi don du mdun bskyed dang slob dpon 'di ltar gsal thob /
mdun gyi nam mkhar theg pa rim dgu mtshon pa'i gdan gyi steng du /
ngo bo gu ru pad+ma la rnam pa sangs rgyas thod pa rtsal /
sku mdog dmar po zhal gsum g.yas dkar g.yon mthing dbus dmar spyan dgu khro 'dzum dang ldan pa /
phyag drug gi dang po gnyis rdor dril /
bar pa gnyis ral gri b+han+d+ha /
tha ma gnyis tshe bum dang kha T+wAM bsnams pa /
zhabs bzhi 'dor stabs su bgrad pa /
dpal dang dur khrod kyi chas rnams rdzogs shing /
gtsug tu rigs bdag 'od dpag med bzhugs pa /
yum gsang ba ye shes kyi mkha' 'gro ma dmar mo DA ma ru dang b+han+d+ha bsnams pa sku la 'khril zhing /
'khor de bzhin gshegs pa he ru ka'i chas can yab yum brgyad dang 'byung ba bzhi'i lha mo rnams kyis bskor bar sgoms la 'di'i rjes zlos mdzod /
sa chu me rlung\u0f8e
sgyu lus\u0f8e
yid gnyis\u0f8e
o rgyan 'byung ba\u0f8e
'byung ba\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M gu ru shrI pad+ma badzra hrIHd+hU ma g+ha ye DA ki nI na maHswA hA:
oM AHhU~M hrI ma ha ri ni saHra tsa hri ya dzaHhU~M:
oM AHhU~M gu ru d+he wa DA ki nI sarba swA hA:
hrI ma ha ri ni sa ra tsa hri ya a nr-i tri dzaHsarba aM ku sha dzaHtsit+ta hrIM hrIM sarba ba su sid+d+hi ku ru swA hA:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag brgyad pa gu ru rta mgrin nag po'i dbang gi don du mdun bskyed dang slob dpon 'di ltar gsal thob /
mdun gyi nam mkhar rgya mtsho chen po sngo la dwangs pa'i dkyil du me dpung 'bar ba /
de'i steng du keng rus stag dang ru dra pho mo brtsegs pa'i gdan dang nyi ma'i dkyil 'khor gyi steng du ngo bo gu ru pad+ma la rnam pa dpal chen rta mgrin sku mdog nag po zhal gcig phyag gnyis kyis seng ldeng gi rnga pus mo g.yon pa'i steng du brdung ba /
zhabs gnyis mi'u thung gel pa'i tshul gyis bzhugs pa /
keng rus kyi snyan cha dang /
ral pa'i gseb nas rta mgo ljang zhur 'tsher ba /
spyi bor pad+ma thod phreng dmar nag DA dril 'dzin pas /
yum rdo rje phag mor 'khyud pa'i /
'khor mkha' 'gro sde bzhis bskor ba /
yum khros ma sngon mo gri thod can gyis 'khyud pa /
dpal dang dur khrod kyi chas rnams rdzogs shing /
phyogs bzhir phyag rgya rnam bzhi 'dzin pa'i mkha' 'gro bzhi sogs khro bo khro mo'i tshogs kyis bskor bar sgoms la 'di'i rjes zlos mdzod /
lam srang 'jigs pa'i\u0f8e
bsad khyer\u0f8e
yid gnyis\u0f8e
o rgyan phyag rgya\u0f8e
tso ra\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M gu ru kro d+ha ha ya grI wa kro d+ha ha ri ni sa sa ma ya dzaHkA le shwa ra sid+d+hi pha la hU~M:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas 
'gro don gyis :
de nas man ngag dgu pa gu ru rdo rje gro lod rtsal gyi smin dbang don du mdun bskyed dang slob dpon 'di ltar gsal thob /
mdun gyi nam mkhar rdo rje'i gur khang ye shes kyi me klong du pad nyi'i gdan la ngo bo gu ru pad+ma la rnam pa khro rgyal lo kot+ta ra sku mdog dmar smug khro bo 'chol ba'i sku can zhal gdangs mche gtsigs ljags 'dril hU~M sgra sgrog pa /
spyan gsum nam mkhar gzigs pa /
thod skam dbu rgyan dang /
thod rlon do shal /
zhabs g.yas bskum g.yon brkyang pas gar stabs ling ling mdzad pa /
sku la za 'og mthing ka'i ber phod dang /
chos gos dmar po /
rus pa'i rgyan drug dang /
dung gi snyan rgyan /
phyag g.yas gser gyi rdo rje /
g.yon gnam lcags phur bu bsgril ba /
rngam brjid khros pa ye shes me yi tshwa tshwa 'khrug cing 'khor du bdud 'dul khro bcu yab yum dang khro chung mang pos bskor bar sgoms la 'di'i rjes zlos mdzod /
gang zhig gshed ma'i\u0f8e
mtshon cha\u0f8e
yid gnyis\u0f8e
o rgyan rdo rje'i\u0f8e
gshed ma\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M ma hA gu ru bi ru kro d+ha lo kot+ta ra sarba sid+d+hi hU~M hU~M hU~M phaT:
oM badzra gu ru gro bo lota lo ka sarba sid+d+hi hU~M hU~M hU~M:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag bcu pa gu ru pad+ma rgyal po'i dbang gi don du mdun bskyed dang slob dpon 'di ltar gsal thob /
mdun gyi nam mkhar ye shes 'od lnga'i klong du pad+ma 'dab ma 'bum ldan gyi steng du ngo bo gu ru pad+ma la rnam pa pad+ma rgyal po gangs chen mtsho ste /
de'ang sku mdog dmar po zhal gcig phyag gnyis thal sbyar ut+pal dmar po'i sdong bu 'dzin pa /
zhabs rdo rje'i skyil krung gis bzhugs pa'i spyi bor 'od dpag med dang /
thugs kar rdo rje sems dpas mtshan pa /
yum gsang ba ye shes dmar mo gri thod can gyis 'khyud pa /
longs spyod rdzogs pa'i rgyan dang ldan pa 'khor nye ba'i sras brgyad dang /
gzhan yang sangs rgyas byang sems dpag tu med pas bskor bar sgoms la 'di'i rjes zlos mdzod /
nam zhig tshezad\u0f8e
gnad gcod\u0f8e
yid gnyis\u0f8e
o rgyan snang ba\u0f8e
bde ba can\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M hrIHoM ma Ni pad+me hU~M:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag bcu gcig pa gu ru snang mtha'i dbang gi don du mdun bskyed dang slob dpon 'di ltar gsal thob /
mdun gyi nam mkhar bde ba can gyi zhing gi bkod pa yongs su rdzogs par gsal ba'i dbus su pad zla'i gdan la ngo bo gu ru pad+ma la rnam pa sangs rgyas 'od dpag med sku mdog dmar po mnyam gzhag gi phyag rgyas lhung bzed 'dzin pa zhabs skyil krung /
chos gos rnam gsum sogs sprul pa'i sku'i cha lugs can /
'khor mi 'khrugs pa sogs sangs rgyas rabs brgyad dang /
gzhan yang rdzogs pa'i sangs rgyas gang+gA'i klung gi bye ma snyed kyis bskor bar sgoms la 'di'i rjes zlos mdzod /
sgyu lus g.yar po\u0f8e
'khrul snang\u0f8e
yid gnyis the\u0f8e
o rgyan dus gsum\u0f8e
'khrul snang\u0f8e
o rgyan\u0f8e
bsam pa\u0f8e
lan gsum /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
A+oM a mi ta b+hA hrIH
na maHsarba ta thA ga ta hr-i da ya /
a nu ga te /
oM ku ruM gi ni swA hA/
na mo rat+na tra yA ya /
oM kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
sarba karma pa raM pa rA Ni me sarba satwa nAny+tsa swA hA/
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag bcu gnyis pa gu ru kun tu bzang po'i smin dbang gi don du mdun bskyed dang slob dpon 'di ltar gsal thob /
mdun gyi nam mkhar ye shes lnga yi rang 'od 'ja' zer gyi klong du pad+ma nyi zla'i gdan la ngo bo gu ru pad+ma la rnam pa chos sku kun tu bzang po sku mdog mthing gsal zhal gcig phyag gnyis mnyam gzhag mdzad pa /
zhabs rdo rje'i skyil krung can /
gzung 'dzin gyi sgrib g.yogs bral phyir sku gcer bu rgyan cha spangs pa /
yum chos dbyings kun tu bzang mo ljang gu rdor dril 'dzin pas 'khyud cing /
'khor rgyal ba rigs lnga zhi khro rab 'byams kyi lha tshogs bsam gyis mi khyab pas bskor bar sgoms la 'di'i rjes zlos mdzod /
gzhan yang las dang\u0f8e
'khrul snang\u0f8e
yid gnyis\u0f8e
o rgyan bde chen\u0f8e
sdug bsngal snang ba rtsad nas\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M:
'a a sha sa ma ha :
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
de nas man ngag bcu gsum pa gu ru yid bzhin nor bu'i dbang gi don du mdun bskyed dang slob dpon 'di ltar gsal thob /
mdun gyi nam mkhar pad+ma 'dab stong rgyas pa'i ge sar nyi zla'i gdan gyi steng du ngo bo rtsa ba'i bla ma la rnam pa gu ru pad+ma 'byung gnas /
zhal gcig phyag gnyis mnyam gzhag gi steng na yid bzhin nor bu bsam 'phel dbang gi rgyal po bsnams pa /
yum mkha' 'gro mtsho rgyal sku mdog dkar la sngo ba'i mdangs ldan gri thod 'dzin pas 'khyud pa /
zag med kyi bde ba mchog tu rgyas shing /
ye shes lnga'i 'od klong du bzhugs pa'i 'khor du rnam par smin pa'i rig 'dzin sogs rig 'dzin bzhi /
shes rab rgyud kyi slob dpon sogs slob dpon bzhi ste brgyad ka'ang yum dang 'khril zhing /
gzhan yang grub thob pho mo brgyad cu rtsa bzhi /
rje 'bangs nyi shu rtsa lnga /
gter chen brgya dang rtsa brgyad /
gter phran stong dang rtsa gnyis sogs gsang sngags gsar rnying gi rig 'dzin bye ba 'bum gyis bskor bar sgoms la 'di'i rjes zlos mdzod /
'gro drug sdug bsngal\u0f8e
khyad par\u0f8e
dad gus\u0f8e
yid gnyis\u0f8e
o rgyan thugs rjes\u0f8e
o rgyan\u0f8e
bsam pa\u0f8e
lan gsum brjod /
sku gzugs thogs la 'di skad do :
hU~M:
'di ni pad+ma 'byung gnas sogs nas /
'gro don gyis :
shel phreng thogs la 'di skad do :
hU~M:
'di ni gu ru'i snying po sogs nas /
'gro don gyis :
sngags 'di'i rjes zlos mdzod /
oM AHhU~M gu ru d+hA ki nI dz+nyA na sarba sid+d+hi pha la hU~M:
lan gsum brjod /
me long thogs la 'di skad do :
hU~M:
'di ni gu ru'i ye shes sogs nas /
'gro don gyis :
zhes bcu gsum rdzogs nas /
de nas khyad par du'ang mchog dbang gong ma gsum zhu ba'i don du maN+Dal phul /
de nas gsang ba'i dbang bskur ni :
bdud rtsi thogs la 'di skad do :
hU~M:
kun rdzob byang sems dkyil 'khor 'dir :
longs sku'i bla ma sprin ltar gtibs :
yig 'bru sna tshogs char ltar 'beb :
'od zer dmar pos phyogs mthar khyab :
hU~M:
nga ni bla ma kun tu bzang :
bde stong kun tu bzang mor 'khril :
thabs shes zung 'jug nyams rtsal 'bar :
bde chen sgra yis phyogs bcur g.yo :
rgyal ba rab 'byams kun 'dus nas :
yab yum sbyor ba'i spyi bor zhugs :
a ba d+hU ti'i lam brgyud de :
yab yum mkha' nas bdud rtsi 'babs :
slob ma khyod kyi spyi bor thim :
'khor lo bzhi rim mer gyis khengs :
dga' bzhi ye shes dbang thob shog :
bdud rtsi blud /
de nas shes rab dbang bskur ni :
gzung ma thogs nas 'di skad do :
hU~M:
ye shes b+ha ga'i dkyil 'khor 'dir :
chos sku'i bla ma mkha' ltar dag :
gnyis med 'od gsal 'khor yug bskor :
'od zer mthing gas phyogs mthar khyab :
hU~M:
'di ni shes rab gzung ma ste :
rten 'brel bcu gnyis ye nas dag :
khyod kyis bsten byar sangs rgyas gsungs :
thabs lam sna tshogs chags zhen bral :
'khor lo'i rim pa'i sbyor ba yis :
bde ba chen por spyod par gyis :
'bras bu bla na med pa yi :
sangs rgyas myur du thob par shog :
de nas tshig gi dbang bskur ni :
rgyas pa ye shes snying por shes :
bsdu na 'di bzhin bya ba yin :
mnyam gzhag byas la 'di skad do :
hU~M:
don dam 'od gsal dkyil 'khor 'dir :
ci yang med pa'i ngo bo nyid :
gsal zhing dag la rnyogs pa med :
gzung du med cing brjod du med :
a a a :
a ni skye ba med pa'i a :
ye shes lnga dang ldan pa'i lus :
don dam 'od gsal gzhom gzhig bral :
smra bsam brjod 'das e ma ho :
bu khyod rang sems rang zhal ltos :
gzugs med mthong ba'i yul dang bral :
sgra med thos pa'i yul dang bral :
dri med tshor ba'i yul dang bral :
ro med myong ba'i yul dang bral :
lus med reg pa'i yul dang bral :
sems med bsam pa'i yul dang bral :
'di nyid ltos shig gzhi rtsa chod :
bu khyod sems kyi ngo bo ltos :
bltas kyang mi mthong stong pa yin :
rig pa phyogs mtha' khyab par mthong :
'gro ba ma yin khyab brdal yin :
sems kyi kha dog ngo bo brtag :
cir yang ma grub rang bzhin gsal :
gsal stong zung 'jug ngang du bzhag :
bdag 'dzin med pa'i bya ra gyis :
bu khyod sems kyi ngo bo ltos :
rig pa rjen pa dri med la :
'khor ba'i skyon gyis ga la gos :
shes pa 'jog len ma byed par :
yengs med ma bcos ngang la bzhag :
rang sems dngos med stong pa 'di :
skye ba med pa'i chos sku yin :
rang bzhin gsal la dag pa 'di :
'gag pa med pa'i longs sku yin :
ma 'gag cir yang shar ba 'di :
g.yo ba med pa'i sprul sku yin :
sku gsum rang chas rig pa'i gdangs :
'di don blta zhing 'di nyid bsgom :
bu khyod sems kyi ngo bo ltos :
bltas pas mi mthong ngang la bzhag :
zhe sdang ngo bo blta bar bya :
ngo bo stong pas zhe sdang bral :
de ni me long ye shes yin :
gti mug ngo bo blta bar bya :
ngo bo stong pas gti mug bral :
de ni mnyam nyid ye shes yin :
'dod chags ngo bo blta bar bya :
ngo bo stong pas 'dod chags bral :
de ni sor rtog ye shes yin :
phrag dog ngo bo blta bar bya :
ngo bo stong pas phrag dog bral :
de ni bya grub ye shes yin :
nga rgyal ngo bo blta bar bya :
ngo bo stong pas nga rgyal bral :
de ni chos dbyings ye shes yin :
dug lnga rnam dag ye shes lnga :
rang rig stong pa'i rang rtsal yin :
'di don brtags shing 'di nyid bsgom :
tshe gcig sangs rgyas 'grub nas ni :
rang rig rtsal dbang thob par 'gyur :
'jigs skrag ya nga de la med :
sdug bsngal zhi ba smos ci dgos :
zhes pa tshig dbang bskur ba 'o :
de ltar dbang bzhi yongs su rdzogs par bskur bas sku bum pa'i dbang gis lus kyi sgrib pa dag cing /
lam ma hA yo ga bsgom par dbang /
'bras bu sprul pa'i sku 'grub /
gnyis pa gsung gsang ba'i dbang gis ngag gi sgrib pa dag
/lam a nu yo ga bsgom par dbang /
'bras bu longs spyod rdzogs pa'i sku 'grub /
gsum pa shes rab ye shes kyi dbang gis yid kyi sgrib pa dag
/lam a ti yo ga bsgom par dbang /
'bras bu chos kyi sku 'grub /
bzhi pa tshig dbang rin po ches sgo gsum cha mnyam gyi sgrib pa dag
/lam rdzogs chen ka dag lhun grub kyi ye shes bsgom par dbang /
'bras bu sku gsum dbyer med dam ngo bo nyid kyi sku 'grub pa'i skal ba dang ldan par byas so //
de ltar bla ma'i dkyil 'khor chen po'i dbang bzhi yongs rdzogs stan thog gcig tu thob pa yin pas de yang gsang sngags kyi rtsa ba dbang /
dbang gi rtsa ba dam tshig ste /
de yang rgyas par phye na sa ma ya 'bum sder gsungs pa'i bsdus don rdo rje theg pa las rigs lnga spyi'i dam tshig dang /
rtsa ba'i ltung ba bcu bzhi /
gal mdor gyur pa sku gsung thugs kyi dam tshig ste /
bla ma sangs rgyas su lta ba'i mos gus ni kun gyi snying por gyur par /
gzhung rtsa ba rdo rje'i tshig rkang las /
ci phyir yi dam bsgrub kyang byin rlabs sgo :
bla ma las gzhan ma yin chos thams cad :
bla ma'i mos gus ltem rkyang med la 'du :
khyad par rdo rje theg pa'i srog snying ste :
'di yod srog yod 'di med srog med 'gyur :
des na dka' sla skyid sdug ci byung yang :
bla ma'i mos gus dam tshig 'bral mi rung :
rang la bka' drin che ba'i bla ma de :
sangs rgyas kun 'dus pad 'byung ngo bor bsam :
zhes gsungs phyir bsrung sdom mtha' dag gi rtsa ba bla ma'i dam tshig srog ltar gces pas gzhir byas /
bsam sbyor 'gro ba'i don du gang 'gyur bya zhing sngags kyi lam du zhugs na rdo rje 'dzin pa'i go 'phang tshe gcig lus gcig la thob pa gsang sngags zab mo'i khyad chos yin pas /
rdo rje'i slob ma khyed rnams kyis deng nas bzung ste byang chub ma thob kyi bar du gu ru pad+ma 'byung gnas lha dang bla ma dbyer med du bzung zhing gsol 'debs dang snying po'i sngags bzla ba /
khyad par tshes bcu'i dus mchod sogs nges par dang len spro ba'i sgo nas 'di'i rjes zlos mdzod /
gtso bos ji ltar sogs /
de ltar o rgyan chen po'i thugs tig lam zab bla ma'i byin rlabs dbang bzhi rdzogs par thob pa'i gtang rag gi don du maN+Dal /
zhes brjod /
de nas slob ma rnams tshogs la rol /
gsang chen man ngag rgya mtsho'i snying po bla ma rig 'dzin gyi bsnyen sgrub dang smin grol 'chad spel sogs kyi sgo nas rang gzhan gyi don rgya chen po mdzod cig
/bsod nams 'di yis sogs brjod /
slob ma rang gnas su gtang /
de nas las gzhung gi lhag ma dang chad brtan gtor ma 'bul /
gtor bro bkra shis la sogs mthar chags bya'o //
lha mtshan rnams la a kA ro brjod bzhin bsdu /
gsang sngags gsang ba'i phyir las kyi rjes mi mngon par bya'o //
de ltar gsol 'debs bsam pa lhun grub ma'i smin dbang bskur ba'i thabs ni /
7rig pa 'dzin dbang chen po de nyid kyi dgongs gter zab mo'i man ngag rtsa ba dang zhal lung gis gzhir byas /
bka' bab chos bdag skyes bu'i khrid yig dang bstun bklag chog mar bkod pa 'di'ang gter chen sangs rgyas gling pa'i gter lung nas chos kyi spyan can drug gi rjes su pad+ma'i ljags ldan drug tu lung bstan pa'i thog ma /
7si tu pad+ma dbang chen zhes grags pas dpal spungs thub bstan chos 'khor gling du sbyar ba'i dge bas 'od gsal rdo rje snying po'i bstan pa rin po che phyogs dus gnas skabs thams cad du dar zhing rgyas pa'i rgyur gyur cig
/dge'o //
dge'o //
dge'o //

//
