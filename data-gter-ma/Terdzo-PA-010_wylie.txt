yang gsang karma drag po'i brgyud 'debs khyer bde bzhugs /
bdud sde'i dpung 'joms karma he ru ka
/phrin las grub pa pra chen hasti'i zhabs //
dus gsum rgyal ba'i spyi gzugs thod phreng rtsal //
gsol ba 'debs so bdud bzhi mthar byed shog
/zab gter bka' yi sdud po mkhar chen bza'//
'jam dpal rdo rje khri srong lde 'u btsan //
skye ba'i yang srid bkra shis stobs rgyal la //
gsol ba 'debs so bdud bzhi mthar byed shog
/lung zin rig 'dzin chen po ngag gi dbang //
bka' babs khyab bdag chos dbyings rang grol rje /
kha skong ni /
pad+mas rjes bzung rdo rje thogs med la //
gsol ba 'debs so bdud bzhi mthar byed shog
/rig 'dzin chen po pad+ma phrin las dang //
chos kyi rgyal po 'gro 'dul gter bdag gling //
ngag dbang klu sgrub ngag dbang 'jigs med zhabs //
gsol ba 'debs so bdud bzhi mthar byed shog
/'gyur med mchog grub pad+ma tshe dbang rtsal //
'jigs med go cha bstan 'dzin 'phel rgyas dang //
brgyud srol kun 'dus rtsa ba'i bla ma la //
gsol ba 'debs so bdud bzhi mthar byed shog
/zhes so //
gtsang rong khams bu lung zhes g.yas ru'i char //
rgyas btab phrin las drag po gsang ba'i gter //
gnas chos bka' skyong srung ma'i tshogs bcas la //
gsol ba 'debs so bdud bzhi mthar byed shog
/srog gtad dbang gis rang rgyud yongs su smin //
gang snang lha skur shar ba'i bskyed rim gsal //
chos kun rig ngor 'phrod pas rang sar grol //
'phyugs med tshul bzhin nyams su longs par shog
/nang du rang rgyud dug lnga bdud bzhi'i dpung //
ka dag dbyings su ye shes lngar dag pas //
phyi rol 'khrul ngor shar ba'i dgra bgegs rnams //
tshar gcod rten 'brel lhun gyis grub par shog
/snod bcud thams cad rten dang brten par shar //
grags pa thams cad grags stong sngags kyi sgra
/snang sems brjod bral chos sku'i rang rtsal du //
legs shar don gnyis 'grub pa'i bkra shis shog
/ces pa 'di'ang sngar brgyud 'debs shig brtsams pa'ang mang skyon du gyur nas phan bde legs bshad gling gi chog grwa ba rnams kyis khyer bde ba'i slad du za hor gyi ban+des sbyar ba'i yi ge pa ni dge slong 'jam dbyangs grags pa'o //

//
