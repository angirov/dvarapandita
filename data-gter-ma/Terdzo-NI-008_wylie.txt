@#:
gri 'grol gsang ba'i man ngag bzhugs so :
kun bzang thugs gter :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
dngos por 'dzin pa'i bag chags kyis :
med la yod bzung dngos pos bcings :
rgyun du sngangs skrag 'jigs pa yis :
nyen pa'i bar do skyabs pa'i phyir :
gri 'grol gsang ba'i man ngag ni :
gzhung bzhin dkyil 'khor rten byas la :
dgug gzhug bstim sogs gzhung ltar bya :
'chi rkyen byung ba /   gri bzhi gang byung ba'i :
rang gzugs steng du dmigs rten bca':
de nas dmigs pa 'di ltar bsgom :
lus ni k+Sha yi drwa bas 'brel :
rnam shes dbus na Ni ru gnas :
drwa mig brgyangs pa bzhin bsam la :
tshig 'dis brda sprad gri 'dul bya :
kye ma lus dang sems bral nas :
bar dor gnas pa'i tshe 'das khyod :
med la yod 'dzin bag chags kyis :
sngon byung sha tshugs tshul bzung nas :
dngos med sdug bsngal sna tshogs myong :
gshed mas 'ded cing mtshon chas 'debs :
yang yang bsad cing slar 'tsho ba'i :
sdug bsngal mi bzad myong ba na :
khyod kyi mgon dang skyabs gyur pa :
de bzhin gshegs pa dgra bcom pa :
yang dag rdzogs pa'i sangs rgyas ni :
mtshon chas mi 'jigs rgyal po bzhugs :
su zhig de yi mtshan thos pa :
de yi mod la sdug bsngal sel :
tshe 'das rigs kyi bu khyod kyang :
sangs rgyas de la skyabs su song :
mtshan nas brjod la phyag kyang 'tshol :
khyod nyid sdug bsngal zhi bar 'gyur :
mtshon gyis 'tshe ba'i bskal par ni :
nam yang skye bar 'gyur ma yin :   skabs 'dir /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mtshon chas mi 'jigs pa'i rgyal po la phyag 'tshal lo //
mchod do //
skyabs su mchi'o //
zhes brjod cing /
phyag 'tshal gyi skabs gzhan du'ang bya'o //
mchan /
khyod lus sgyu ma'i 'khrul 'khor te :
sgyu ma'i mtshon gyis bcom gyur na :
sgyu ma'i lus zhig sgyu ma'i mtshon gar song :
kun rdzob 'khrul pa'i byed spyod la :
don dam skyes bu ci la zhen :
khyod kyi rig pa dri bral la :
srid gsum 'gro ba dgrar langs kyang :
gzung zhing gcad du ci zhig yod :
rtsi shing nags tshal mtshon gyur kyang :
gang gis gsod cing gang zhig gsad :
gsod byed gsad bya gnyis ma grub :
gsod snang 'khrul pa'i rtog pa yin :
'khrul rtog chos dbyings ngang du gzhom :
grir 'dzin mar me bstan /   ye shes me yis sreg :
grir 'dzin rlung g.yab /   skyod byed rlung gis gtor :
grir 'dzin bum chu 'thor /   rnam dag chu yis bkru :
grir 'dzin nam mkha'i klong du stim :
oM rnor sod zlog chum dril swA hA:
grir 'dzin rang sar dgrol gyur cig :
Ni k+Sha hU~M phaT:
lag gi 'du byed sbyor ba yis :
mtshon spros k+Sha brtol Ni phyungs te :
zla steng mdun du drang bya zhing :   lag g.yas kyi sor mo lnga la yab lnga /
g.yon lnga la yum lnga bkod /
bsnol bas sbyor mtshams nas mtshon cha lnga spros /
lus k+Sha'i drwa ba gtor /
rnam shes Ni ru gnas pa phyung nas mdun du drangs la zla dkyil gyi steng du 'od lam me gnas par bsam zhing sngags brjod /
mchan /
dngos su dmigs rten bshig byas la :
mtshon sogs bsreg sbyong mnan sogs bya :   dngos su bsdus te sbyin sreg tu bsreg pa'am /
chu bor dor ba'am /
mnan pa'i cho ga bya ste /
des gson po'i sri mnan du'ang 'gro'o //
mchan /
de nas rten la Ni de bstim :
zas sbyin ngo sprad chos bshad sogs :
gzhung bzhin byas la gnas spar ro :
de yis grir bsad la sogs pa'i :
bag chags ngan pa grol 'gyur bas :
snyigs dus gri mtshon bskal pa dar :
de dus sems can thugs rjes zungs :
de phyir sa yi gter du sba :
zhes gsungs te la stod dpal mo zhes byar sbas so :
de nyid dzo ki shrI d+h+wa dzas bton te shog ser las bshus so :
gri 'grol gsang ba'i man ngag slob dpon pad+ma'i gsung bzhin :
nam mkha'i snying pos mdzad pa'o :
'dis mtshon gyi 'jigs pa dang sdug bsngal thams cad rang sar grol te :
snang ba dag par gyur cig :[ \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]!
kun bzang thugs gter /   sbubs gon bshig pa'i man ngag log pa mtha' sel bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ma 'ongs snyigs dus tha ma la :
gsang sngags dar la ma smin pas :
rnal 'byor sbubs chud bdud dbang 'gyur :
kye ma nga rgyal tho co can :
dam med ngan smra ya ga dang :
gzhan thugs dkrugs pa'i lag mthu dang :
ngan lan srog gcod yi dwags sogs :
pha rol gson po'i tshul ming gzung :
'jig rten bslu brid sdigs par byed :
'ga' zhig ngan rtog mthu brtas pas :
bar do'i 'khrul snang rags gyur nas :
las kyis mkha' rgyu'i yi dwags 'gyur :
gang yin rig pas brtags la dbye :   sbubs 'jug yin na gzhan gsal po ngo shes kyang /
bla mas gnang ba'i gsang mtshan dang lha'i snying po dris pas ngo mi shes na sbubs gon yin pas rgyab phral la sbubs 'jug bshig pa'i cho ga la 'bad par bya'o //
des the tshom med par za 'dre phral te skad med par 'gro'o /
kho rang skyes pa yin na gong bzhin dris pas shes shing /
ngo dma' na mkha' la rgyu ba'i yi dwags yin pas dge ba'i las la 'bad pa gal che'o //
mchan /
sbubs 'jug yin na bshig pa ni :
za 'dre'i gnas sam phung shul sa :
ro khung sa dang 'dre 'tshubs sa :
khrom 'dus srang kha'i sa dag la :
mchod rten nam sAts+tsha /   tsai t+ya zur gsum chag gang bya :
de nang za 'dre'i gzugs gzhug ste :
gro shog dug chus byug pa la :
gzugs bri dpral bar mi trig nan :
snying gar srog mthar hur thums dza :
yan lag bzhi la mA ra ya :
rbad ces bris la dgug gzhug bya :
shi ba'i bla rus dag kyang rung :
ske tshe yungs dkar dug khrag la :
drag sngags bzlas shing thun gyis brab :
e badzra sarba duSh+TAn :
za 'dre dbugs len hur thums dza :
za 'dre sbubs gon trig nan :
ming 'dzin srog phrogs sarba tsit+ta gtubs :
snying gzir spur nan :
hrIHphyungs :
hri shag rbad :
dbugs len mA ra ya rbad :
ces pas brab :
tshon skud dang yugs mo'i skras bcings la :
tsai t+ya'i nang du gzhug :
de la thun brab :
skyer pa'am mi rus kyi phur pa gcig khro bor bsams la gdab :
kha legs par bsdam :
lam rgya gram du tsait+ya ro sol gyis nag por byas te spyi tshugs su sbas la phur pa steng du yong bar bya :
de'i steng du sas byibs te ri gsum gyi rdo bas mnan :   bskal pa'i ri gsum du bsam /
lung gsum gyi chu blugs :   bskal pa'i chu gsum gyis mnan par bsam /
steng du rdo la ri rab   gling bzhi /bcas pas mnan te :
bro brdung mnan pa'i khro bo'i /   cho ga bya'o :
de ltar byed pa po ni rnal 'byor pa    ting 'dzin nyam chung na rang la gnod /rtsol ba stobs su gyur pa gcig gis mdzad pa gal che'o :   des za 'dre'i stobs gzhom nas /
tshe 'das kyi bsod nams skyed pa'i cho ga ni /   shis pa'i sa bzang po la :
tsait+ya bzhengs lugs tshul bzhin byas la :
de'i nang du gzungs sngags   tshe las 'das pa'i sdig sgrib dag par gyur cig pa'i ming spel dang bcas pa /mang po dang :
tshe las 'das pa'i rus pa gzungs sngags kyis sbyangs pa dang :
sman dang :
rin chen lnga dang :
'bru la sogs pa gzhug ste :
mchod pa rgya chen po phul la :
mchod pa'i gnas bzang por shis pa brjod la bzhugs su gsol lo :
de ltar byas pas sbubs zhugs kyi yi dwags de'i nus pa nyams shing kha chings :
tshe 'das de'i bsod nams 'phel te :
yi dwags su rgyu zhes pa'i sgra mi 'byung ngo :
'di byed dus su chu gtor la sogs gtang :
mchod sbyin bya :
bden pa bdar la dpang gzug sogs mang du bya ba gal che :
lha 'dre ngos ma zin na gang rung rung du mi bya :
byas na shin tu sdig che'o :
sbubs zhugs yin nges na tshe 'das la phan yon dang bsod nams che bas zhib par brtags la bya'o :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88 ]dam sdom zhig sogs las ngan gyi :
mkha' la rgyur nges de la ni :
bsod nams dpung bskyed skong gso bya :
gnas ngan sbyong ba'i las la 'bad :
thugs rjes rigs drug gnas nas drang :
drag po'i las kyis tshar yang gcad :
gnas spar tshad la phebs par bya :
de las ma gtogs thabs gzhan med :
de ltar byas pas gnas ngan las :
grol bar the tshom med par gsungs :
gshin don thugs rje'i lcags kyu'i cha lag :
sbubs gon bshig pa'i man ngag log pa mtha' sel zhes bya ba :
o rgyan pad+ma'i zhal lung bzhin :
nam mkha'i snying pos mdzad de la stod dpal 'bar du /   gter du sbas pa'o :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88 ]de nyid badzra d+hA ra shrI d+h+wa dzas   byang chub gling pa rdo rje 'dzin pa dpal rgyal mtshan /gdan drangs te shog ser las snye nam gser phug mor /   bsgyur ba'o //
mang+ga laM///
/
