\u0f88
bla ma'i thugs sgrub bar chad kun sel las :
gsang bdag rdo rje be con gyi sgrub thabs bzhugs so :
gsang ba ting nge 'dzin gyi bar chad sel ba :
\u0f88\u0f88\u0f88\u0f88
bcom ldan gsang bdag dpa' bo che :
rdo rje be con rnal 'byor gyis :
gsang ba'i bar chad sel 'dod na :
zhi bar bsnyen cing khro bor bsgrub :
shin tu drag pos las la sbyar :
sa ma ya rgya :
dang po zhi bar bsnyen pa ni :
tshogs gsag tshad med sngon 'gro bas :
stong pa'i ngang las pad nyi'i steng :
hU~M las rang nyid skad cig gis :
gsang ba'i bdag po sku mdog dkar :
zhi 'dzum cung zad khros pa'i nyams :
phyag gnyis rdo rje dril bu 'dzin :
dar dang rin chen sbrul gyis brgyan :
ral pa'i thor tshugs rdo rje'i tog :
thod skam rigs lngas dbu la brgyan :
skyil krung phyed pa'i gar gyis bzhugs :
thugs kar nyi steng hU~M dkar po :
tha mar gsang ba'i sngags kyis bskor :
'od 'phros phyogs bcu'i rgyal ba dang :
lcang lo can nas gsang ba'i bdag :
ye shes sems dpa'i gnas gsum nas :
sku dang sngags phreng phyag mtshan rnams :
char bzhin babs nas bdag la thim :
byin brlabs nus pa bskyed par bsam :
sngags 'di smra bcad 'bum phrag bzhi :
rtse gcig bzlas pas 'grub par 'gyur :
oM badzra pA Ni nI lam+bA ra d+ha ra hU~M hU~M phaT:
sa ma ya :
gnyis pa khro bor bsgrub pa ni :
bsnyen pa'i rim pa sngon song nas :
rang nyid gsang bdag zhi ba'i sku :
yongs gyur rdo rje be con che :
mthing nag rab khros 'jigs pa'i tshul :
spyan gsum zhal bgrad mche ba gtsigs :
dbu skra dmar ser me ltar 'bar :
dar sngon stod g.yogs stag sham dang :
klu brgyad sbrul gyi rnam pas spras :
thod skam lnga yi dbu rgyan dang :
thod rlon lnga bcu'i do shal 'phyang :
phyag g.yas rdo rje nam mkhar gsor :
g.yon pas sdigs mdzub thugs kar gtod :
rtse las sprul pa'i khyung chen ni :
krang kring sgra sgrog mthing nag 'bar :
gnam lcags rwa dang mchu sder can :
klu gdon gdug pa zhal du gsol :
me phung 'bar ba'i gshog pa rdeb :
grangs med nyi zer rdul ltar 'phro :
zhabs gnyis dor stabs pad nyi dang :
bdud bzhi bsnol ba'i gdan gyi steng :
ye shes me phung dbus na 'gying :
gnas gsum yi ge gsum gyis mtshan :
rdo rje gsum du byin gyis brlabs :
spyi bor dpa' bo 'bru lngas brgyan :
ye shes rigs lnga'i dbang rdzogs bsam :
oM AHhU~M:
hU~M oM swA AM hA:
hU~M:
lcang lo can gyi pho brang nas :
rdo rje be con gsang ba'i bdag :
rab 'byams khro bo'i 'khor dang bcas :
'dir gshegs byin gyis brlab tu gsol :
oM badzra pA Ni ma hA kro d+ha sa pa ri wA ra badzra sa ma ya dza dza :
dzaHhU~M baM ho :
a ti pU ho :
pra tIts+tsha ho :
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba pU dza sa ma ye hU~M:
hU~M:
rdo rje las skyes rdo rje'i bdag :
sangs rgyas kun gyi rdo rje'i thugs :
rdo rje be con khro bo'i rgyal :
he ru ka dpal khyod la bstod :
oM badzra pA Ni ma hA yak+Sha nI lam+bA ra d+ha ra hrI khroM sarba duSh+TAn da ha ni badzra hU~M hU~M phaT:
rang gi snying dbus pad nyi'i steng :
ye shes sems dpa' rta mgrin rgyal :
dmar nag thod dbyug zhags pa bsnams :
khro bo'i chas rdzogs me dbus rol :
de yi thugs kar nyi ma'i dbus :
hU~M mthar sngags kyi phreng bas bskor :
bzlas pas sngags phreng me 'od bcas :
rang sgra sgrog bzhin zhal nas thon :
phyogs bcu'i bde gshegs mchod pas mnyes :
khams gsum 'gro ba'i sdig sgrib sbyangs :
sde brgyad 'byung po gzir zhing brlags :
phyi snod drag po'i gzhal yas khang :
nang bcud lha dang sngags kyi sgra :
gnyis med ye shes 'khor lor bsam :
nyi shu rtsa dgu'i srog ldan pa'i :
drag sngags khong pa'i dbugs bzhin bzla :
dngos nyams rmi lam zhal mthong dang :
sngags kyi sgra thos phyag mtshan rnyed :
nyi zla zhon dang me 'bar sogs :
rtags mthong nas ni las la sbyar :
sa ma ya :
gsum pa las la sbyar ba ni :
rang nyid rdo rje be con sku :
yongs gyur rak+sha thod phreng rtsal :
smug nag khro gtum bzod par dka':
sku che yan lag shin tu rags :
khams gsum ba spu'i khung bur rdzogs :
hU~M phaT pheM sgra 'brug ltar sgrog :
rdo rje thod 'dzin yum dang sbyor :
drag po'i chas kyis rab tu brgyan :
ye shes me dpung 'khrugs pa'i klong :
gar dgu'i nyams kyis rnam par rol :
dam tshig ye shes gzod ma nas :
dbyer med dag mnyam chen por gsal :
sku las sku 'phros 'jig rten gang :
gsung gis drag sngags 'brug ltar sgrog :
thugs kyi ye shes phyag mtshan las :
grangs med nyi zer rdul ltar 'phros :
steng 'og bar gsum 'byung po'i gdon :
thams cad rdul phran bzhin du brlags :
ye shes me yis gzhob tu bsregs :
rdo rje'i rlung gi shugs kyis gtor :
thams cad ka dag chen po'i ngang :
gnyis med dgongs pa'i gding bskyed la :
oM badzra sarba duSh+TAn hU~M phaT:
ha sa ha sa :
d+ha ra d+ha ra :
mA ra ya mA ra ya :
nA sha ya nA sha ya :
sarba duSh+TAn big+h+nAn bi nA sha mA ra ya phaT:
khri phrag gcig gis las kun byed :
sa ma ya rgya :
slob ma rjes su 'dzin pa ni :
dben pa'i gnas su yo byad bshams :
bdag mdun dbyer med bsnyen cing bsgrub :
slob mas maN+Dal gsol ba gdab :
byang chub rdo rjes sangs rgyas la :
mchod chen ji ltar bstsal pa ltar :
gsang bdag rdo rje be con gyi :
dbang bskur dam pa bdag la stsol :
rgyud sbyangs   rdo rje slob dpon sogs /lhar   zhi ba dkar po /bskyed ye shes dbab :
brtan par byas rjes bum dbang ni :
hU~M:
dus gsum sangs rgyas thams cad kyi :
sku gsung thugs kyi gsang ba 'dzin :
bcom ldan lag na rdo rje yi :
dbang bskur ma lus khyod la sbyin :
kA ya a b+hi Shiny+tsa oM:
rjes 'brel phyag rgya'i dbang bskur ni :
hU~M:
dpal ldan gsang ba'i bdag po yis :
rigs kyi bu la dbang bskur bas :
dregs pa gza' gdon 'dul ba dang :
rdo rje'i sku ru lhun grub shog :
badzra tsaN+Da kA ya a b+hi Shiny+tsa oM:   lha bstims pas drag po mthing kar gnas bsgyur /
hrI:
dbang chen rta mgrin rgyal po yis :
rigs kyi bu la dbang bskur bas :
rgyal bsen dam sri tshar bcad nas :
rdo rje'i gsung du 'grub par shog :
h+ya grI ba kA ya a b+hi Shiny+tsa oM:   ye shes sems dpa'i tshul du thugs kar gzhug
/khroM:
ye shes khyung chen ga ru Das :
rigs kyi bu la dbang bskur bas :
klu gdon gdug pa tshar bcad nas :
rdo rje'i thugs su 'grub par shog :
badzra ga ru DaHkA ya a b+hi Shiny+tsa oM:   sdigs mdzub rtse'i khyung la bstims pas gdug pa tshar gcod par bsgom /
bsnyen sgrub las sngags bzlas lung sbyin :   spyi mthun rjes zlos bcas /
rjes 'brel sngags phreng mgrin par bzhag :
hU~M:
sangs rgyas kun gyi gsang ba che :
rig sngags kun gyi rgyal po ste :
bcom ldan lag na rdo rje yi :
gsung mchog 'di ni khyod kyis longs :
wA ka a b+hi Shiny+tsa A:
phyag mtshan snying gar gtad cing bstim :
hU~M:
sangs rgyas kun gyi thugs rdo rje :
stong nyid ye shes mkha' 'dra ba :
bcom ldan rdo rje be con gyi :
dbang bskur dam pa khyod la sbyin :
tsit+ta a b+hi Shiny+tsa hU~M:
rjes 'brel gtor ma spyi bor bzhag :
hU~M:
dpal gyi gtor ma brjid ldan 'di :
rak+sha thod phreng ngo bor rdzogs :
rigs kyi bu la dbang bskur bas :
yon tan phrin las lhun rdzogs shog :
badzra tsaN+Da ba liM ta a b+hi Shiny+tsa oM AHhU~M swA hA:
gtor ma'i lha bstim shis pa brjod :   lha bstims nas slob ma rak+sha thod phreng yab yum du gnas sgyur /
rjes kyi bya ba spyi ltar bya :
de ltar dbang 'di bskur tsam gyis :
srog bdag gza' klu rgyal gsum gyi :
bar chad cho 'phrul thams cad zhi :
ting 'dzin gsal zhing brtan pa sogs :
byin rlabs nus pa mtha' yas phyir :
tshul bzhin bsgom na smros ci dgos :
sa ma ya :
rgya rgya rgya :
de nas rang gzhan phan gdags slad :
bsnyen sgrub mthar phyin rnal 'byor pas :
las rnams sna tshogs bsgrub 'dod na :
zhi ba'i sgo nas klu gter gzhug :
drag pos gza' gdon srung dang gso :
ye shes sems dpas rgyal gdon 'dul :
las kyi khyung gis klu gdon rnams :
srung dang tshar gcod rdzas srung bstan :
mthar thug hU~M gi rdzogs rim gyis :
ting 'dzin sems kyi bar chad bsal :
de la klu gter gzhug pa ni :
klu sman sna tshogs dkar dang mngar :
kham phor gtsang ma mchu lnga par :
blugs la kha bcad gnas su sba :
klu rnams dgug cing mchod sbyin bya :
mi zad rin chen gter gyi mchog :
dgos 'dod 'byung bar byin brlabs te :
bden pa'i tshig dang sngags 'dis bsngo :
oM:
stong gsum srid pa'i 'jig rten na :
ye shes dang ni las kyi tshul :
klu rgyal 'khor dang bcas pa rnams :
tshur gshegs rgyal ba'i bka' la nyon :
sngon tshe phyag na rdo rje yis :
gnam lcags 'bar ba'i rtse mo ru :
dam tshig bsgrags shing las la gzir :
ma dros chen po'i mtsho 'gram du :
'dod dgu gter gyi bum pa bstsal :
klu rnams las kyi sgrib dag cing :
'jigs pa kun las bskyabs pa dang :
dngos grub mtha' yas thob pa ltar :
bden pa'i tshig dang mthu stobs kyis :
deng 'dir gtsang ma'i gnas mchog tu :
bkra shis gter gyi bum pa cher :
mthun zhing dkon pa'i rdzas bstsal te :
nam mkha' mdzod kyi ngo bor brlabs :
khyed rnams dgyes pa'i mthun rdzas dang :
pho brang rten gyi gnas su 'bul :
zhi zhing byams pa'i sems kyis bzhes :
bkra shis dge ba'i thugs bskyed la :
rten 'dir ma 'da' sa ma ya :
mthu rtsal nus pa'i cho 'phrul gyis :
char chu dus phobs lo phyugs spel :
'jig rten dge ba'i phrin las mdzod :
nam mkha' mdzod kyi sngags rgya'i mthar :
sarba nA ga rA dza sa pa ri bA ra sa ma ya sma ra rak+Sha tiSh+Than+tu :
nA ga le le dum pa le sarba rat+na sid+d+hi ku ru hU~M hU~M:
zhes dang brtan bzhugs shis brjod bya :
des ni klu rnams rten la gnas :
yul phyogs bkra shis bde legs shing :
klu yi gnod pa zhi ba dang :
snod bcud 'byor pa rgyas par 'gyur :
sa ma ya :
klu rten bzhugs par mi 'os sam :
gang yang rung ba'i gnas skabs su :
klu gdon 'grol ba'i cho ga ni :
gtsang ma'i sa la ne'u gseng bya :
klu shing sna tshogs khor yug btsug :
dbus su pad+ma 'dab brgyad la :
klu chen dgu yi gzugs brnyan bya :
mtha' skor mthun rdzas du ma dang :
phal pa rnams la klu bshos dgod :
steng du klu shing khri 'u'i khar :
klu sman 'o chab bum pa bzhag :
bdag nyid gsang bdag zhi bar bskyed :
bum par de nyid bskyed cing bzlas :
khyad par sngags kyi sham bu ru :
sprin chen mdo sde las byung ba'i :
bde ba sbyin pa'i gzungs sngags bzla :
'od zhu ye shes bdud rtsir bsam :
phud ni klu sman bum par blugs :
lhag mas slob ma bkru bar bya :
hU~M:
bkra shis bum pa bzang po nas :
kun tu dge ba'i sngags kyi chus :
klu las gyur pa'i gdon dang ni :
nad dang gnod pa zhi gyur cig :
sngags mthar :
sa bdag klu gnyan gyi mthong ba'i dug thams cad shAn+tiM ku ru swA hA:
reg pa'i dug\u0f8e
bsam pa'i dug\u0f8e
kha rlangs kyi dug\u0f8e
sbyor ba ngan pa'i dug\u0f8e
kun tu 'tshe ba'i dug\u0f8e
dug las gyur pa'i nad dang gnod pa thams cad shAn+tiM ku ru swA hA:
rma bya dang ni glag gi sgro :
ku sha'i chun po bcas pa dang :
a pa nA ya'i sngags kyis byab :
klu gnyan sa bdag tshogs rnams kun :
sngon du dgug cing yas sbyin ni :
oM AHhU~M:
nga ni dus gsum sangs rgyas kyi :
gsang ba 'dzin pa che ba'i mchog :
dpal chen phyag na rdo rje yin :
khams gsum klu gnyan sa bdag kun :
bdag gi bran dang 'bangs dang ni :
khol po dang ni yang g.yog ste :
dam las ma 'da' nA ga'i tshogs :
tshur gshegs tshur byon gnas 'di ru :
zhi zhing dge ba'i sems kyis 'dus :
rgyu sbyor yon gyi bdag po yis :
dka' zhing dkon pas btsal ba'i rdzas :
mthun pa'i 'dod yon 'di longs la :
bzung pa thongs la bcings pa khrol :
bsdams pa klod la mnan pa thegs :
mthong thos dran reg bsam sbyor dang :
kha rlangs dug rnams phyir phyungs shig :
zhi dang bkra shis bde legs mdzod :
ces pa'i tshig gis smrang bkrol la :
sngags 'dis dkor cha thams cad kun :
'dod yon rgya mtsho'i gter du 'bul :
oM ma hA nA ga b+hU mi pa ti du na rak+sha sa ma ya sa pa ri bA ra ma hA a mr-ita :
ma hA kA ma gu Na :
ma hA rat+na saM b+ho ga sa ma ya mi d+ha AHhU~M:
brgya rtsas phul zhing klu sman 'thor :
bdag nyid phyag rdor thugs ka nas :
thugs rje'i 'od zer sprin ltar 'khrigs :
de las bdud rtsi'i char babs pas :
klu rnams nad dang sdug bsngal zhi :
bde skyid 'byor pa phun tshogs bsam :
snying po dang ni gzungs sngags mthar :
oM phu nA ga rA dza b+hU mi pa ti sa pa ri bA ra sarba duHkha pra sha ma na ya swA hA:
klu yi byad dang gnod pa kun :
sngo dmar byad thag sbrul gyi gzugs :
ye shes ral gris bcad par bsam :
sarba nA ga rA dza b+hU mi pa ti nA ga du na rak+sha shig shig :
chod chod :
khrol khrol :
sngags mthar gdag pas bcad nas kyang :
klu yi gzugs dang yas la dkri :
de nas tha tshig 'di skad bsgo :
hU~M:
sngon gyi bskal pa'i dang po la :
gsang bdag phyag na rdo rje yis :
dam la bzhag pa'i klu gnyan dang :
sa bdag 'byung po'i tshogs rnams kun :
mthun rdzas dkor chas tshims par byas :
rtsi sman bdud rtsis nyams pa gsos :
da ni rang rang gnas su gshegs :
rgya mtsho'i pho brang nyams re dga':
ri bo'i sul du bag re dro :
nags tshal chen po mdangs re skyid :
chu klung chu mig yid du 'ong :
de bas rang gnas bde bar gshegs :
gal te mi nyan 'tshe byed na :
nga ni rdo rje gtum po'i sku :
ye shes khyung gi sprin 'phro bas :
srog nas drang zhing ming nas phyung :
tshar gcod rdul du brlag 'gyur bas :
da lta nyid du phyir dengs shig :
ces dang drag sngags brjod cing bskrad :
bya khyung phyag rgya bstan byas la :
oM badzra ga ru DaHhe haM se tsa le tsa le pra tsa le swA hA:
zhes pas mtshams bcad sngags kyi mthar :
spel tshig rak+Sha btags pas bsrung :
shis brjod dkar gsum dga' ston bya :
gdug pa klu yi gdon khrol ba'i :
cho ga rgyas bsdus mang bstan kyang :
snying por dril ba 'di kho na :
shin tu zab cing khyad par 'phags :
stong gsum klu yi dug rlangs kyang :
skad cig nyid la zhi bar 'gyur :
sa ma ya :
gza' nad hur thums srung ba ni :
dug shog ngos la gri khrag gis :
'khor lo chos 'byung zur drug dbus :
rdo rje hU~M gis mtshan pa dang :
gri gug baM gyis mtshan pa bri :
de yi gong ras mu khyud la :
phyag rdor drag po'i sngags dang ni :
oM badzra wA rA hi kro d+hI ka lI ha ri ni sa A be sha ya sa ma ya hrIng sarba duSh+TAn mA ra ya phaT:
rtsibs drug yi ge 'bru re 'bri :
gza' kha Ta ru Ta phaT:
de rgyab mu khyud lha sngags dang :
oM stum po li stum po li su su me me shig shig swA hA:
'dod gsol spel zhing de yi phyir :
dbyangs gsal rten 'brel snying po dang :
rdor ra me ri lcags sdig 'bri :
gza' bdud rdo rje gu gul nag :
spang spos shu dag mu zi byugs :
bcom ldan rdo rje be con dang :
rdo rje khros ma nag mor bskyed :
rab gnas byas la la chas dril :
gang gi mgul du gdags pa yis :
skye ba gcig gi gza' gdon thub :
sa ma ya :
gza' yi byad 'grol cho ga ni :
sla nga chus bkang ba'i steng /   dmar gtor sbrul dkris bya rog mgos :
mtshan par gtor chung brgyad kyis bskor :
mthun rdzas 'dod yon du mas gtams :
bdag nyid gsang bdag drag po dang :
spang spos gla rtsi shu dag gi :
chus bkang bum par drag po bskyed :
rtsa sngags sham du sngags 'di sbrel :
rA rA hu la a ya ma du ru tsa sha na shig shig phyungs phyungs khrol khrol sarba bi Sha ha ra phaT:
ces bzlas gza' gdon dgug byas te :
gtor ma sbyin zhing bka' bsgo bya :
hU~M:
nga ni dpal chen gsang ba'i bdag :
dregs pa kun gyi srog 'phrog pa'i :
gnyen po stobs kyi phyag rgya yin :
tshur gshegs gza' klu 'byung po'i tshogs :
mchod sbyin mgron du myur bar spyon :
ting 'dzin sngags rgyas byin brlabs pa'i :
gtor ma 'dod yon phung po dang :
mthun pa'i dam rdzas 'di bzhes la :
dam las ma 'da' klu yi bu :
bka' las ma 'gong srin po'i rigs :
tha tshig dgongs shig rA hu la :
gza' brgyad gdong mo mched sde bzhi :
rgyu skar nyer brgyad 'khor dang bcas :
zhi ba'i sems kyis 'dzum phyungs shig :
phan pa'i yid kyis grogs mdzod cig :
rgyu sbyor yon bdag 'khor bcas la :
bzung pa thongs la bcings pa khrol :
bsdams pa klod la mnan pa thegs :
dug rlangs phyungs la zer ma sdus :
gnas rten spos la gzhan du gshegs :
rA rak+sha rA hu la sa ma ya sma ra rak+Shan+tu :
de nas bum chu sngags bcas kyis :
bkrus shing byabs la byad thag ni :
sngags dang dpal 'bar me lces gcad :
hU~M:
gsang bdag drag po chen po yi :
ye shes me lce'i tsha ngar gyis :
gza' gdon gdug pa'i 'ching ba kun :
spros bral ka dag klong du bsreg :
drag sngags mthar :
rA rak+sha rA hu la a ya ma du ru tsa sha na sarba bi Sha ts+tshin+da ts+tshin+da phaT:
yag shaM phaT:
dur shaM phaT:
phag shaM phaT:
phe shaM phaT:
pher shaM phaT:
shar shaM phaT:
trag shaM phaT:
tsaka shaM phaT:
de nas yas dang byad thag bcas :
shan pa'i rigs kyi lag tu gtad :
hU~M hU~M:
srid pa gsum na che btsan pa :
gdug pa'i gza' gdong sde brgyad tshogs :
ma lus lus pa med pa kun :
chos nyid bden pa'i bka' la nyon :
mthun rdzas 'dod yon ngo la ltos :
gsang bdag gtum po'i dam ma bkral :
da ni nam mkha'i dbyings su gshegs :
da ni bar snang khams la rgyugs :
da ni chu bo'i gzhung lam 'grims :
gnas 'dir 'khor ba'i sa med kyis :
za kha dam nyams dgra la phyes :
'thung kha nag phyogs bgegs la gtod :
gal te dam las 'gal bgyid na :
badzra yak+sha tsaN+Da yis :
srog nas drang zhing gnad la dbab :
shi sa bstan zhing phyag rgyas gcun :
ming ni lhag mar 'gyur ta re :
de bas dam la ma 'da' bar :
rang rang gnas su gats+tsha phaT:
ces brjod chu bo'i gzhung la bskur :
drag sngags bzla zhing mtshams bcad la :
srung ba byas te srung 'khor gdags :
sngon las ma gtogs nges par bzlog :
sa ma ya :
ye shes sems dpa' la bsten nas :
rgyal 'gong dam sri 'dul ba ni :
seng ldeng dbyug pa khru gang nang :
hrIHpad+mAn+ta kr-ita h+ya gri ba badzra pA ra hi hi hi rA tsa haM shaM trig nan tsit+ta gtubs gtubs :
phyungs phyungs :
shig shig :
zlog zlog :
byer byer :
mA ra ya phaT:
rA tsa hab le hab le sod :
ces bris bcug cing zhing lpags sam :
dar nag mgul chings legs par btags :
dkyil 'khor dbus bzhag rta mgrin bskyed :
rig pa stong rtsas rab tu gnas :
rang gis 'chang bas rgyal 'gong tshogs :
phyogs bcur byer zhing nye mi nus :
gzhan la byin rlabs byas pa yis :
rgyal 'gong dam sri'i bar chad zhi :
nad gdon can la sdigs shing brdung :
skad ngan tser tser rgyal 'gong 'bros :
gang yang rta mchog rol pa yi :
brtul zhugs chen po'i ngar bskyed la :
hi hi'i sgra sgrog lta stangs gzir :
shin tu zab pa'i bcud dril lo :
sa ma ya :
sprul pa'i khyung chen la bsten nas :
klu gdon gdug pa srung ba ni :
ga ru DaHyi lto ba ru :
'khor lo rtsibs bzhi'i dbus dang rtsibs :
khroM yig re re'i mtha' skor du :
oM badzra ga ru DaHhe haM se tsa le tsa le hU~M phaT:
oM bud+d+ha ga ru DaHhe haM se tsa le tsa le oM phaT:
oM rat+na ga ru DaHhe haM se tsa le tsa le trAM phaT:
oM pad+ma ga ru DaHhe haM se tsa le tsa le hrIHphaT:
oM karma ga ru DaHhe haM se tsa le tsa le AHphaT:
zhes pa so sor 'bri bar bya :
rtsibs mchan k+ShiM yig re re 'god :
de rgyab mu khyud dang po la :
khyung chen lnga yi sngags kyi mthar :
oM badzra kI li kI la ya nA ga ts+tshan+d+he ts+tshan+d+he mi li mi li b+han+d+ha b+han+d+ha nA ga ni swA hA:
nA ga rA dza rak+Sha rak+Sha :
nA ga rak+sha rak+Sha rak+Sha :
nA ga yak+Sha rak+Sha rak+Sha :
nA ga du na rak+Sha rak+Sha :
nA ga tsan+t+ri rak+Sha rak+Sha :
zhes bris de rgyab dbyangs gsal dang :
rten snying rdor ra me ris bskor :
rdzas srung byugs shing rab tu gnas :
gang gi mgul du btags pa yis :
klu gdon gdug pa thams cad dang :
mdze shu la sogs nad kun srung :
sa ma ya :
shin tu gdul dka' tshar gcad na :
tsher nag phur pa'i mgul du ni :
gong gi sngags kyi sham bu ru :
rak+Sha rak+Sha zhes pa'i mal du /   mA ra ya zhes btags pa dang :
nA ga tri myog rmug thuM ling shag rbad rbud dz+wa la dz+wa la phaT phaT:
ces bris 'khor lo gdags bya zhing :
dbal so la 'ang sngags de bri :
gu gul yungs dkar glang rwa'i gzhob :
rta bon mu zi gla rtsi dang :
shu dag thal chen thum bu gdags :
dug khrag byugs la gnod pa'i phyogs :
khyung chen 'bar ba sku mdog nag :
phur pa'i dbal can gsal la gdab :
shin tu mi bsrun klu bdud rigs :
tshar gcod drag po'i sbyor ba ste :
dgos nges ma gtogs spang bar bya :
sa ma ya :
byin rlabs rdzas kyi srung ba ni :
a ru bong nga gla nag rtsi :
ru rta dang ni shu dag nag :
gtso gyur gu gul yungs dkar dang :
thang phrom dkar po mkhan dmar rtsa :
mu zi dngul chu seng ldeng dmar :
klu bdud yung ba chu rtsa sbyar :
shin kun dri chus ril bu dril :
'og can glang dmar rwa nang blugs :
thun snod e sgrom 'bar ba'i nang :
thun rdzas ril bu re re nas :
khroM las sprul pa'i bya khyung dmar :
me yi rang bzhin 'jigs par bsgom :
drag sngags bzlas shing phus gdab pas :
sku las bskal pa'i me chen 'bar :
klu bdud 'byung po thams cad bsregs :
khro rgyal yongs kyi byin rlabs bsdus :
gzi byin nus pa cher 'bar bsam :
oM khroM krang kring badzra ga ru DaHhe haM se tsa le tsa le pra tsa le pra tsa le sarba nA ga du tsan+d+he tsan+d+he mi li mi li ban+d+ha ban+d+ha nA ga ni swA hA:
a ya ma du ru tsa sha na e hur thums dzaHtrig nan phaT:
ces btags bzlas pas ngar bskyed la :
mthar ni lha nyid ril bur bsam :
mgul du gdags sam du bas bdug :
khong du gtang ngam phyi ru byugs :
mdor na dri tsam tshor bas kyang :
gdon bgegs 'byung po thams cad dang :
khyad par sa bdag klu gnyan gdon :
stong gsum khengs kyang nyam mi nga :
srung dang zhi dang gsad pa'i mchog :
gcig chog rdzas kyi pha lam yin :
khyung chen rdo rje pha lam gyi :
rdzas srung zab mo sa ma ya :
de nas mthar thug ting nge 'dzin :
sems kyi gegs sel snying po ni :
bskyed dang rdzogs dang zung 'jug gsum :
dang po bskyed rim rtsa ba'i lha :
phyag rdor zhi ba dkar por bsgom :
snying nang me ltar 'bar ba yi :
ye shes lnga ldan hU~M yig la :
rlung sbyor dang bcas sems bzung bas :
zin nas 'od zer bun bun 'phros :
lus kyi nang kun khyab pa las :
mun khung sgron me btegs pa ltar :
phyi nang thams cad gsal bar byas :
lha sku gsal stong gzha' tshon bzhin :
dwangs zhing thogs pa med par bsgom :
hU~M zhes nar gyis 'dren par bya :
de tshe rgod na lte ba'i 'og :
thig le nag po'i dbus su hU~M:
mun pa 'thibs pa lta bu la :
sems 'dzin lta stangs smad la bzhag :
bying na smin mtshams zla dkyil dbus :
hU~M yig dkar po zla shar ltar :
'od zer 'phro la sems gtad nas :
lta stangs gtod la hur phyung bzhag :
bying rgod med par lhan gnas tshe :
snying ga'i hU~M la sems gzung zhing :
hU~M las hU~M 'phros 'jig rten gang :
snang srid thams cad thal mar 'bigs :
bun bun long long nyid du gyur :
hU~M yig yongs gyur lha skur shar :
hU~M sgra sgrog cing stong gsum g.yo :
me phung 'bar bas gdon bgegs sbyangs :
mthar ni thams cad gcig tu 'dus :
rang thim rang yang 'od du yal :
mi dmigs ka dag ngang du bzhag :
slar yang sgyu ma'i lha skur ldang :
de ltar yang yang rtsal sbyangs pas :
ting 'dzin bying rgod gegs sel zhing :
bskyed rim gsal snang thon par 'gyur :
sa ma ya :
gnyis pa rdzogs pa'i rim pa ni :
rang nyid rdo rje be con sku :
stong gsal 'od kyi phung por bsgom :
lus dbus rtsa gsum 'khor lo bzhi'i :
spyi bor haM dkar zla ba'i gzugs :
snying gar hU~M mthing 'od gsal ba :
lte 'og hU~M dmar me 'bar zhing :
drod kyi rang bzhin nyid du bsgom :
rlung ro hU~M zhes nar gyis 'bud :
kha sbyor rlung gis lte ba'i hU~M:
bskul bas ye shes me 'bar te :
snying ga'i hU~M yig gsal bar byas :
spyi bo'i haM la reg pa'i mod :
byang sems bdud rtsi nar gyis byung :
gnas bzhir son pas dga' bzhi skyes :
hU~M la reg pas me lce cher :
'bar bas thig le gyen du ldog :
de lta bu yi 'bar 'dzag la :
bde drod nyams rtsal sbyangs pa'i mthar :
snying ga'i hU~M la sems gzung zhing :
bde shas che na dbu ma'i nang :
stong gsal nam mkha'i rang bzhin bsgom :
yid la mi byed cham mer bzhag :
stong shas che na 'bar 'dzag la :
rtse gcig yid gtad 'phrul 'khor bya :
bde stong zung du chud pa'i tshe :
snying ga'i hU~M la sems gzung ngo :
de ltar spel te bsgoms pa yis :
bde stong phyogs lhung ting 'dzin gegs :
sel zhing rdzogs rim nyams myong skye :
sa ma ya :
gsum pa zung du 'jug pa ni :
rang nyid bla ma he ru ka :
rak+sha thod phreng rtsal du bsgom :
snying nang 'od lnga'i gong bu'i dbus :
hU~M yig dmar po gsal la 'tsher :
sran ma tsam pa 'bar ba la :
sems gzung cung zad zin pa na :
de las 'ja' tshon lta bu'i 'od :
'phros pas lus kun 'ja' tshon gyur :
snying ga'i hU~M la yel gyis 'dus :
de yang nam mkhar sprin ltar thim :
stong gsal gnyug ma'i ngang du bzhag :
slar yang chu las nya 'phar ltar :
khrag 'thung chen po'i sku ru ldang :
snang bzhin stong pa'i dbyings su bskyal :
stong bzhin sgyu ma'i lha skur bsgom :
shin tu phra ba'i rlung dang sems :
bde chen sku ru 'char la bslab :
stong pa shin tu mthar thug don :
phyi dbyings sprin bral nam mkha' ste :
nang dbyings ka ti shel sbug rtsa :
gsang dbyings 'od gsal gdod ma'i babs :
dbyings gsum gcig tu gcun pa yis :
ye shes bsam mi khyab pa skye :
rtag par 'dzin pa'i bgegs kun sel :
gsal ba shin tu mthar thug don :
nang gsal rig pa zang thal rtsal :
phyi gsal rdo rje lu gu rgyud :
bar du gsal ba dbang po yis :
mngon sum gyur te gnad gcun pas :
snang ba'i ye shes mkha' khyab 'phel :
chad par lta ba'i 'phrang las grol :
de ltar dbyings dang rig pa gnyis :
zung 'jug bsgom te rtsal sbyangs pas :
rtag chad spros pa'i gegs las 'das :
spros med don gyi gsang ba'i bdag :
rdo rje'i ye shes tshe 'dir 'grub :
sa ma ya :
'di ni dkyil 'khor gtso bo mchog :
bdag nyid pad+ma thod phreng gi :
phyag mtshan rdo rje'i cho 'phrul las :
phyag rgya chen po'i lha skur bzhengs :
phyi ltar bcom ldan gsang ba'i bdag :
nang ltar be con khro bo'i rgyal :
gsang ba rak+sha he ru ka :
yang gsang badzra ga ru Da :
thun mong sa gsum gdug pa 'dul :
khyad par mngon sum ye shes skyed :
mchog tu ting 'dzin gsang ba'i gegs :
sel byed lhag pa'i lha gcig pu :
da lta'i mnga' bdag rje 'bangs kyi :
sa mA d+hi yi gegs sel dang :
ting 'dzin bar chad 'byung ba'i rkyen :
gza' klu rgyal gsum 'dul ba dang :
ma 'ongs chos bdag skyes bu yi :
klu gdon grol ba'i cha rkyen dang :
gzhan yang 'di nyid nyams len kun :
ting 'dzin zab mo'i gegs sel phyir :
rdo rje gsang ba'i tshig tu bstan :
mtsho rgyal khyod kyis yi ger thobs :
rin chen snying po'i gter du sbos :
sa ma ya :
rgya rgya rgya :
gter rgya :
sbas rgya :
zab rgya :[ \u0f88\u0f88 \u0f88\u0f88 ]sprul pa'i gter chen mchog gyur bde chen gling pas mdo khams shar phyogs kyi gnas chen ri bo dbang zhu'i brag nas spyan drangs pa'i shog ser gyi bu dpe phyag bris dngos las mtsho skyes bla ma dgyes pa'i 'bangs mkhyen brtse'i dbang pos dag par zhal bshus pa dge legs 'phel //
mang+ga laM b+ha ba tu ///
/
