\u0f88
thugs dam zab pa skor bdun las :
bka' srung drag sngags sgrub pa bzhugs :
\u0f88\u0f88\u0f88
dpal chen stobs ldan nag por phyag 'tshal lo :
de nyid sgrub cing phrin las brtsam 'dod pas :
drag po'i gnas su dkyil 'khor tshul bzhin bzhengs :
sku gsung thugs rten drag sngags zor rdzas bsham :
sngon 'gro'i rim pa spyi ltar byas nas su :
dngos gzhi bskyed rim bsgom zhing sgrub pa ni :
chos nyid dmigs med mtha' bral ngang nyid las :
de ltar ma rtogs 'gro la snying rje bsgom :
zung 'jug mtshon chen sngon po cher 'bar bas :
hU~M raM yaM khaM e yaM ra suM keM raM b+h+rU~M:
snod bcud kun sbyangs 'byung ba rim brtsegs 'phros :
yum lnga'i mkha' la dur khrod gzhal yas khang :
'jigs su rung ba me rlung 'khrugs pa'i dbus :
'khor lo rtsibs bzhi rdo rje brag gis gtams :
phyi rol mu khyud dur khrod srung ba'i gur :
nang du mthing nag gru gsum 'bar ba'i klong :
pad+ma nyi ma dgra bgegs bsnol ba'i steng :
hU~M yig 'bar bas spro bsdus don gnyis byas :
oM badzra sarba duSh+TAM hU~M phaT:
stobs ldan nag po zhal gsum phyag drug pa :
rdo rje dung khrag lha klu'i tsit+ta bsnams :
zhabs bzhi rab bgrad spu gri'i gshog pa lding :
'jigs rung gar dgu dur khrod chas brgyad brjid :
'byung lnga'i bdag mo mthing nag khro mo'i chas :
phyag g.yas gzugs khams bcu bdun nam mkhar 'degs :
g.yon pas 'dod khams gnon cing yab dang 'khril :
rdo rje pad+ma mnyam sbyor byang sems rnams :
khro bo'i sprin gyur dregs pa tshar bcad nas :
tshur 'dus sbyor mtshams dag nas phyir 'phros pas :
'khor lo 'bar ba'i rtsibs bzhir pad nyi la :
mi rta khyi srin ro langs gdan steng du :
gshin rje'i sngags bdag gshin rje 'chi bdag ni :
nag po gri gug dang ni thod khrag thogs :
yum mchog gsod byed nag mo ral pa can :
mun pa'i mdog can zangs gri tsit+ta 'dzin :
bdud kyi sngags bdag me yi kha rlangs can :
nag po phyag gnyis rtse gsum khram shing thogs :
yum mchog bdud mo nag mo khrag ral can :
dud kha khram shing dang ni dgra mgo 'dzin :
srin po'i sngags bdag gsod byed 'bar ba ni :
smug nag phyag gnyis bsha' gri thod khrag thogs :
yum mchog za byed nag mo rngam pa'i sku :
mig sman mdog can gri gug thod khrag 'dzin :
gnod sbyin sngags bdag gnod sbyin gang ba bzang :
sngon po phyag gnyis ral gri dar nag phyar :
yum mchog sha za sngon mo srin mo'i gdong :
mthing nag phyag gnyis dar nag mi lpags rdeb :
yab yum dur khrod 'bar ba'i chas kyis brjid :
de phyir khyams kyi phyogs mtshams steng 'og bcur :
lha yi sngags bdag ma hA d+he wa dkar :
ber dkar gsol nas dar dkar ral gri phyar :
ru dra'i sngags bdag thar pa nag po nag :
zhing lpags gsol nas mchod gtor thun gtor thogs :
dmu yi sngags bdag dmu rje btsan po nag :
ber nag gsol nas mdung dang zhags pa thogs :
mu stegs sngags bdag gu lang nag po ni :
zhing lpags gsol nas rtse gsum thod khrag thogs :
gza' yi sngags bdag rA hu la nag po :
sprin gyi gos can be con khram shing thogs :
klu yi sngags bdag sog ma med ser po :
phyag gnyis gter gyi bum pa rus sbal bsnams :
pho brang chen po'i phyogs bzhi'i sgo bzhi la :
rgyal po'i sngags bdag li byin har legs ni :
dkar po ral gri dar mdung dkar po phyar :
'gong po'i sngags bdag khu le sku mdog ser :
lag pa dgu ni phyogs mtshams kun tu gdengs :
dgra lha'i sngags bdag rdo rje legs pa dkar :
phyag gnyis mdung dar dkar po ber ka phyar :
btsan gyi sngags bdag yam shud dmar po ni :
khrag mdog ral gri dang ni mdung dmar phyar :
'khor yug bshan pa lha srin sde brgyad dang :
rang rang sde dpung bsam gyis mi khyab pa :
drag shul mthu ldan dmod pa'i mtshon cha can :
drag gtum khros 'khrugs 'bar ba'i tshul du bskyed :
dbang bskur byin rlabs la sogs mchod bstod bya :
'bod rbad gsad pa'i dmigs pa rtse gcig pas :
oM badzra sarba duSh+TAM hU~M phaT:
'khor gyi sngags bzlas rang rig ngang du bsgom :
dregs pa rang rgyud mi lta man ngag gces :
mchod bstod dngos grub gsol la dkyil 'khor bsdu :
man ngag bla ma'i zhal dang rgyud lung bsdeb :
mthu nus thogs med dgra bgegs brlag pa'i mchog :
bstan pa srung ba'i btsas su sa ma ya :
i thi rgya :
![ \u0f88 ]dug lnga gnas dag ye shes lnga dbang rdzogs :
sgo gsum gdod nas rnam dag sku gsung thugs :
oM hU~M trAM hrIHA:
oM AHhU~M:
thugs ka'i hU~M las 'od 'phros spyan drangs bsam :
sha chen gu gul bsregs shing rkang gling 'bud :
hU~M:
rang bzhin chos kyi dbyings las ma g.yos kyang :
gdug pa 'dul phyir gsang bdag 'phrul pa'i sku :
stobs ldan nag po yab yum 'khor dang bcas :
gnas 'dir dam tshig dbang gis gshegs su gsol :
badzra sa mA dza :
hU~M:
dur khrod rol pa'i gzhal yas dam pa 'dir :
dregs pa ru dra bsnol ba'i gdan steng du :
khro rgyal yab yum 'khor dang bcas pa rnams :
dgyes shing mi g.yo brtan par bzhugs su gsol :
dzaHhU~M baM ho :
sa ma ya tiSh+Tha lhan :
hU~M:
chos kyi dbyings las skur bzhengs pa'i :
he ru ka pa'i tshogs rnams la :
gus pa'i yid kyis gar dang bcas :
brkyang bskum stabs kyis phyag bgyi 'o :
a ti b+hU ho :
pra ti b+hu ho :
hU~M:
ru dra bsgral pa las byung ba'i :
me tog bdug spos mar me dri :
zhal zas rkang gling thod rnga'i sgra :
he ru ka yi tshogs la 'bul :
ma hA puSh+pe d+hU pe A lo ke gan+d+he nai bid+ya shab+da pU dza ho :
hU~M:
gti mug bsgral ba'i sha chen dang :
'dod chags 'bar ba'i khrag chen dang :
zhe sdang 'bar ba'i rus chen rnams :
dpal chen 'khor dang bcas la 'bul :
ma hA mAM sa rak+ta kiM ni ri ti khA hi :
rang byung gdod nas dag pa'i rdzas :
rtsa brgyad stong la sbyar ba'i sman :
ye shes lnga rdzogs grub pa'i rdzas :
he ru ka yi tshogs la 'bul :
sarba pany+tsa a mr-ita khA hi :
mtshan don sbyar zhing dngos grub blang :
!
dmod pa drag sngags kyi bdud rtsi lag mchod ni /
bcom ldan kun bzang he ru ka'i zhal du oM AHhU~M/
gsang bdag rdo rje 'dzin pa'i zhal du\u0f8e
dpal chen stobs ldan nag po'i zhal du\u0f8e
las can drwa ma lnga'i zhal du\u0f8e
skal ldan rdo rje chos kyi zhal du\u0f8e
slob dpon shAn+tiM gar+b+ha'i zhal du\u0f8e
pa gor bai ro tsa na'i zhal du\u0f8e
lha sras dam 'dzin chen po'i zhal du\u0f8e
gter chen mchog gyur gling pa'i zhal du\u0f8e
rig 'dzin rtsa brgyud bla ma'i zhal du\u0f8e
yi dam dkyil 'khor lha tshogs zhal du\u0f8e
ye shes 'jig rten chos skyong zhal du\u0f8e
gter srung dregs pa pho mo'i zhal du\u0f8e
snang srid dag pa rab 'byams zhal du oM AHhU~M/
zhes pa'ang karma ka theg mchog ming 'dzin gyis bris pa'o //
lce yi rdo rje'i dam tshig la :
rnal 'byor can gyis hU~M bsgom zhing :
oM AHhU~M gis dngos grub blangs :
lce la thim pas mchog thob 'gyur :
sarba sid+d+hi hU~M:
dung chen snod du ru dra bsgral :
dmar chen rba rlabs mkha' la 'phyo :
'khor ba stongs pa'i rak+ta 'di :
dpal chen 'khor dang bcas la 'bul :
ma hA rak+ta khA hi :
b+han+d+ha 'bar ba'i snod nang du :
srid gsum bsgral pa'i ba liM ta :
dpal gyi gtor ma chen po 'di :
he ru ka yi tshogs la 'bul :
ma hA ba liM ta khA hi :
hU~M:
chos dbyings yum gyi b+ha ga'i klong :
bde chen thabs kyi rdo rjes srub :
bde stong 'du 'bral med pa 'di :
dpal chen 'khor dang bcas la 'bul :
ma hA mu drA b+hany+dza mok+Sha pU dza ho :
hU~M:
nga la bar chad byed pa'i bgegs :
lha 'am 'on te bdud kyang rung :
e yi dkyil 'khor chen por bsgral :
dpal chen 'khor bcas zhal du bstab :
ma hA ru dra khA hi :
![ \u0f88 ]hU~M:
stobs ldan nag po zhal gsum phyag drug pa :
rdo rje dung khrag lha klu'i tsit+ta bsnams :
zhabs bzhi rab bgrad spu gri'i gshog pa lding :
'jigs rung gar dgu dur khrod chas brgyad brjid :
'byung lnga'i bdag mo mthing nag khro mo'i chas :
phyag g.yas gzugs khams bcu bdun nam mkhar 'degs :
g.yon pas 'dod khams gnon cing yab dang 'khril :
gtso bo yab yum gnyis la phyag 'tshal bstod :
gshin rje'i sngags bdag gshin rje 'chi bdag ni :
nag po gri gug dang ni thod khrag thogs :
yum mchog gsod byed nag mo ral pa can :
mun pa'i mdog can zangs gri tsit+ta bsnams :
dmod pa'i mtshon cha can la phyag 'tshal bstod :
bdud kyi sngags bdag me yi kha rlangs can :
nag po phyag gnyis rtse gsum khram shing thogs :
yum mchog bdud mo nag mo khrag ral can :
dud kha khram shing dang ni dgra mgo 'dzin :
dmod pa'i mtshon cha can la phyag 'tshal bstod :
srin po'i sngags bdag gsod byed 'bar ba ni :
smug nag phyag gnyis bsha' gri thod khrag thogs :
yum mchog za byed nag mo rngam pa'i sku :
mig sman mdog can gri gug thod khrag 'dzin :
dmod pa'i mtshon cha can la phyag 'tshal bstod :
gnod sbyin sngags bdag gnod sbyin gang ba bzang :
sngon po phyag gnyis ral gri dar nag phyar :
yum mchog sha za sngon mo srin mo'i gdong :
mthing nag phyag gnyis dar nag mi lpags rdeb :
dmod pa'i mtshon cha can la phyag 'tshal bstod :
lha yi sngags bdag ma hA d+he ba dkar :
ber dkar gsol nas dar dkar ral gri phyar :
dmod pa'i mtshon cha can la phyag 'tshal bstod :
ru dra'i sngags bdag thar pa nag po nag :
zhing lpags gsol nas mchod gtor thun gtor thogs :
dmod pa'i mtshon cha can la phyag 'tshal bstod :
dmu yi sngags bdag dmu rje btsan po nag :
ber nag gsol nas mdung dang zhags pa thogs :
dmod pa'i mtshon cha can la phyag 'tshal bstod :
mu stegs sngags bdag gu lang nag po ni :
zhing lpags gsol nas rtse gsum thod khrag thogs :
dmod pa'i mtshon cha can la phyag 'tshal bstod :
gza' yi sngags bdag rA hu la nag po :
sprin gyi gos can be con khram shing thogs :
dmod pa'i mtshon cha can la phyag 'tshal bstod :
klu yi sngags bdag sog ma med ser po :
phyag gnyis gter gyi bum pa rus sbal bsnams :
dmod pa'i mtshon cha can la phyag 'tshal bstod :
rgyal po'i sngags bdag li byin har legs ni :
dkar po ral gri mdung dar dkar po phyar :
dmod pa'i mtshon cha can la phyag 'tshal bstod :
'gong po'i sngags bdag khu le sku mdog ser :
lag pa dgu ni phyogs mtshams kun tu gdengs :
dmod pa'i mtshon cha can la phyag 'tshal bstod :
dgra lha'i sngags bdag rdo rje legs pa dkar :
phyag gnyis mdung dar dkar po ber ka phyar :
dmod pa'i mtshon cha can la phyag 'tshal bstod :
btsan gyi sngags bdag yam shud dmar po ni :
khrag mdog ral gri dang ni mdung dmar phyar :
dmod pa'i mtshon cha can la phyag 'tshal bstod :
'khor yug shan pa lha srin sde brgyad dang :
rang rang sde dpung bsam gyis mi khyab pa :
drag shul mthu ldan dmod pa'i mtshon cha can :
sangs rgyas bstan srung mdzad la phyag 'tshal bstod :
