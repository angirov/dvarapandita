mkha' 'gro gsang ba kun 'dus mchod skong bye brag pa drug gi skabs su spyan 'dren mchod bstod las rim mdor bsdus byed na /
hU~M hU~M:
dbyings dang ye shes pho brang nas :
rdo rje phag mo khros ma nag :
lhan skyes rigs lnga'i d+hA ki nI:
thabs shes dpa' bo rnal 'byor ma :
phra men dam tshig mkha' 'gro rnams :
'bum phrag 'khor dang bcas te gshegs :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M baM ha ri ni sa sarba d+hA ki nI maN+Dal e h+ye hi :
dzaHhU~M baM ho :
hU~M:
dur khrod rol pa'i dkyil 'khor du :
dam tshig ye shes dbyer med bzhugs :
byin rlabs dngos grub gter gyi mdzod :
mkha' 'gro'i tshogs la phyag 'tshal lo :
sa ma ya tiSh+Tha lhan :
a ti pU ho :
pra tIts+tsha ho :
hU~M:
dngos bshams yid kyis rnam 'phrul pa'i :
phyi nang gsang gsum mchod pa'i sprin :
ye shes mkha' 'gro'i lha tshogs mchod :
bzhes nas dam bskangs dngos grub stsol :
oM sarba dz+nyA na d+hA ki nI sa pa ri bA ra badzra ar+g+ha nas /
shab+da rU pa shab+da gan+d+he ra sa spar+she pra tIts+tsha swA hA:
ma hA pany+tsa a mr-ita rak+ta ba liM ta khA hi :
hU~M:
bde gshegs kun gyi sku gsung thugs yon tan :
phrin las rnam 'phrul sa gsum khyab par snang :
las dang ye shes dngos grub thogs med stsol :
mkha' 'gro 'dus pa'i dkyil 'khor lha la bstod :
!
sngags ni /
oM badzra b+ha ra hi kro d+hI kA li ha ri ni sa A be sha ya d+hA ka d+hA ki nI sarba sid+d+hi hU~M hU~M:
zhes pa'i gsham du so so'i sngags gdags /
!
ma rnyed yongs su ma tshang sogs /
oM badzra DA ki nI sa ma ya ma nu pA lA ya /
badzra DA ki nI twe no pa tiSh+Tha /
dr-i D+ho me b+ha wa /
su to Sh+yo me b+ha wa /
su po Sh+yo me b+ha wa /
a nu rak+to me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga wAna?/
sarba ta thA ga ta /
DA ki nI mA me muny+tsa /
DA ki nI b+ha wa /
ma hA sa ma ya satwa AH

!

las rim shin tu bsdu na /
lhun grub dam tshig dkyil 'khor che :
ye shes 'khor lo dbyer med gshegs :
'du 'bral med pa'i ngang du bzhugs :
gnyis med brda yis phyag bgyi 'o :
oM dz+nyA na b+ha ra hi A be sha ya pheM pheM dzaHhU~M baM ho :
sa ma ya tiSh+Tha lhan :
a ti pU ho :
a la la ho :
oM AHhU~M:
yul kun stong gzugs mchod pa'i sprin :
dbang po sgyu ma'i bde bas rol :
bde stong dbyer med thig le'i sku :
rdo rje btsun mor phyag 'tshal bstod :
!
sngags ni /
oM badzra b+ha ra hi kro d+hI kA li ha ri ni sa A be sha ya d+hA ka d+hA ki nI sarba sid+d+hi hU~M hU~M:
zhes pa'i gsham du so so'i sngags gdags /
