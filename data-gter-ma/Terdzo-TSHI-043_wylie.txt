@#//
thugs rje chen po 'khor ba dong sprug gi bum chog dang 'brel ba'i byang chog shin tu bsdus pa bzhugs so //
bla ma dang thugs rje chen po la phyag 'tshal lo //
'dir thugs rje chen po 'khor ba dong sprug gi bum chog dang 'brel ba'i byang sreg byed pa la stegs bu khebs ldan la me tog sil ma dgram /
maN+Dal tshom bu gcig bkod pa'i steng du bum pa bcud ldan chas spras bsham /
gzhan yang gtor ma /
mchod pa ming byang khebs ldan /
zas bsngo /
bgegs gtor /
me long /
yungs dkar /
sngags bye /
rdor dril rnams 'du bya /
de bas kyang bsdu na /
rang mdun bum stegs kyi khar bum pa bsham pa'i mthar rnam lnga bshams pa tsam gyis 'thus /
de'i tshe cho ga'i skabs mchod pa 'bul sngags rnam lnga kho na las gzhan dor bas chog cing /
gang ltar na'ang las byang gter gzhung dkyus bzhin gtong ba'i bum bzlas byas pa'i mthar /
ming byang la bsang chu 'thor zhing /
oM badzra a mr-ita sogs /
stong pa'i ngang las ming byang nr-iHlas tshe 'das dngos su gyur /
bdag gi thugs ka nas 'od zer 'phros tshe 'das kyi rnam shes gang du gnas kyang nr-i'i rnam par bkug nas gzugs la thim par gyur /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
rten 'brel bslu ba med pa'i bden pa dang /
bcom ldan 'das thugs rje chen po 'khor ba dong sprug gi bka' bden pa dang /
bden pa chen po'i mthu la brten nas 'jig rten 'di nas tshe pha rol tu 'das pa'i rnam shes rigs drug dang srid pa bar ma do gar gnas kyang skad cig gis 'dir mchis par gyur cig
/nr-i badzra aM ku sha dzaH
lan gsum /
bgegs sbyong ba ni /
gtor ma /
raM yaM khaM/
oM AHhU~M:
sarba big+h+nAn a kar+Sha ya dzaH
sarba big+h+nAn ba lin+ta khA hi /
lan gsum /
hU~M hrI:
gnyis snang 'khrul pa'i gdon bgegs 'byung po kun :
gtor ma 'di longs rang rang gnas su dengs :
gnyis med ye shes lha sngags chos sku'i ngang :
mtshams kyi dkyil 'khor rang bzhin lhun gyis grub :
hU~M hU~M hU~M:
badzra rak+Sha rak+Sha b+h+rU~M:
sdig pa sbyong ba ni /
thal mo sprad bsdam dral bas /
tshe 'das lus kyi gnas drug tu :
rigs drug sa bon drug bkod de :
bdag nyid thugs rje chen po yi :
phyag sor rigs lnga yab yum gyur :
oM hU~M trAM hrIHA:
mUM lAM mAM pAM tAM:
oM su ra satwaM:
badzra any+dza li :
badzra b+han+d+ha baM:
de dag rnams kyi sbyor mtshams nas :
ye shes 'od zer 'phros pa yis :
rigs drug sa bon bsregs par gyur :
oM sarba ta thA ga ta a d+hiSh+ThA nA a d+hiSh+Thi te sarba pA paM A ba ra Na b+hasmiM ku ru swA hA:
sngags bye dang yungs dkar rdeg cing /
oM da ha da ha sarba na ra ka ga te he tuM hU~M phaT:
oM pa tsa pa tsa sarba pre ta ka ga te he tuM hU~M phaT:
oM ma tha ma tha sarba tir+ya ka ga te he tuM hU~M phaT:
oM ts+tshin+da ts+tshin+da sarba nr-i ga te he tuM hU~M phaT:
oM traT traT sarba a su ra ga te he tuM hU~M phaT:
oM b+h+r-i ta b+h+r-i ta sarba su ra ga te he tuM hU~M phaT:
me long ngogs su bum pas khrus byas la /
hU~M:
bkra shis bum pa'i gzhal yas na :
'khor ba dong sprug lha tshogs bzhugs :
chu ni phar phyin rang bzhin te :
nyon drug dri ma rnam par sbyong :
oM ma Ni pad+me hU~M hrI:
oM bi pu la gar+b+he sogs /
byang phyag 'tshal /
tshe 'das skad cig gis thugs rje chen por gyur /
hU~M:
bum pa rin chen gzhal yas khang :
nang du thugs rje'i lha tshogs bzhugs :
chu ni ye shes bdud rtsir gyur :
'khor ba dong nas sprug bya'i phyir :
skal ldan bu la dbang bskur bas :
lus ngag yid gsum sgrib dag nas :
sku gsung thugs kyi dbang thob shog :
sngags mthar /
kA ya wA ka tsit+ta sarba a b+hi Shiny+tsa oM AHhU~M hrI:
zhes dbang bskur /
bza' btung rnams chus bran la /
raM yaM khaM:
oM AHhU~M:
yig drug bzla zhing zas bsngo bsregs la /
oM:
thams cad nam mkha'i mdzod bzhin du :
zad pa med pa'i longs spyod ni :
'dod yon rgya mtsho'i sprin chen po :
bzhes shig bde ba chen por bzhes :
oM badzra rU pa shab+da gan+d+he ra sa spar+she AHhU~M:
zhes bsngo /
lam sbyong bstan ni /
nyon cig tshe 'das rigs kyi bu :
'khor ba'i gnas rigs gar skyes kyang :
sdug bsngal gsum gyi rang bzhin yin :
de la ma chags ma zhen par :
byang chub mchog tu sems bskyed nas :
chos nyid bden pa dran par gyis :
lam lnga rang bzhin med pa ste :
sgyu ma lta bu'i ngang du rdzogs :
'od gsal snying po yid kyi lus :
pad+mo bkod pa'i zhing du song :
snang ba mtha' yas ye shes dang :
dbyer med mngon par byang chub shog :
rnam shes a yi rnam pa ni :
'od dpag med kyi thugs kar 'pho :
snyigs ma ye shes me lce yis :
gting gsal ka dag dbyings su sbyang :
yig drug dang gzungs sngags bzlas shing byang bu bsreg
/dmigs med ngang du bzhag la /
thal ba 'jim pa la bsres nas sAts+tsha gdab /
rten 'brel snying pos rab tu gnas shing /
bde ba can du skye ba'i smon lam yang gdab bo //
dge ba bla med bsngo bas rgyas gdab la /
oM badzra puSh+pe sogs /
hU~M:
rgyal kun 'dus pa'i spyi gzugs che :
byin rlabs thugs rje'i gter chen po :
'khor ba dong nas sprug mdzad pa'i :
thugs rje can la phyag 'tshal bstod :
yig brgya brjod /
ye shes pa badzra muH
dam tshig pa bdag la thim /
hU~M:
bdag nyid lhar snang ba 'od gsal gyi ngang du thim /
phaT:
slar yang thugs rje chen po'i skur gsal bar gyur /
hU~M:
thugs rje'i lha tshogs bsgrubs pa'i mthus :
bdag dang mtha' yas sems can rnams :
'khor ba dong nas sprug pa dang :
thugs rje chen po'i sku thob shog :
byin rlabs mkha' la sprin 'khrigs bla ma'i tshogs :
thugs rje'i char 'beb yi dam spyan ras gzigs :
dgos 'dod 'bras bu smin mdzad mkha' 'gro'i tshogs :
rtsa gsum lha tshogs rnams kyi bkra shis shog :
'di yang nyer mkho'i phyir du mchog gyur gling pa ri bo cher bskyod skabs ngom chu kha nas bris pa 'brel tshad thugs rje chen pos rjes su 'dzin pa'i rgyur gyur cig //
/
ming byang skabs su dbang rgyas par bskur yang rung /
ma bskur yang rung chad pa'i skyon med /
bum dbang kho nas 'thus /
rigs drug gnas 'dren skabs su /
smin mtshams su a /
ltag par su /
snying gar nr-i /
lte bar tri /
gsang bar pre /
rkang mthil du du re re bcas rigs drug gi sa bon mchan /
!
khrus kyi skabs spro na /
hU~M:
bkra shis bum pa'i gzhal yas na :
'khor ba dong sprug lha tshogs bzhugs :
chu ni bzod pa'i rang bzhin te :
khong khro'i dri ma rnam par sbyong :
yig bdun dang gzungs brjod /
sbyin pa'i dang ser sna'i /
shes rab dang gti mug
/brtson 'grus dang le lo'i /
tshul khrims dang phrag dog
/bsam gtan dang rnam g.yeng /
zhes so sor sbyar ro ///
/
