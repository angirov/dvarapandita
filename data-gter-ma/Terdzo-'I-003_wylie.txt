@#//
byang gter rten 'brel chos bdun gyi nang tshan lha chen gyi chog khrigs bzhugs so //
byang gter rten 'brel chos bdun gyi nang tshan lha chen gyi chog khrigs la /
thog mar brgyud gsol sngon du 'gro ba'i /
skyabs sems bla ma gsang 'dus ltar dang /
bla ma bde gshegs mkha' 'gro gnas 'dir gshegs /sogs yan lag bdun pa rdzogs rjes /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
zhes brjod /
de nas gnyen po stobs kyi sgrub pa ni /
dang po /
stong pa'i ngang las zhes pa nas /
hU~M hrI:
sngon bskal ma'i spyan 'dren byed /
a b+hi Shiny+tsa maM/
zhes dkyus ltar brjod rjes /
de la mchod pa 'bul ba ni :
zhes par /
le'u bdun ma'i /
hU~M/
me tog bdug spos mar me dang //
lha bshos zhes sogs brjod /
de nas dkyus ltar bzlas pa la 'jug
/thun mthar /
gu ru pad+ma sa pa ri bA ra sogs kyis mchod /
bltas pa tsam gyis 'gro rnams dbang du sdud //
ces pas bstod /
de nas rta mgrin dregs pa dbang sdud kyi las byang bya ste /
thog mar skyabs sems lan gsum /
bgegs gtor bsang sbyang spyi ltar la /
dbang drag pad+ma'i lha tshogs kyi dkyil 'khor chen po 'dir zhes kha sgyur /
gzhan ma las byang gi dkyus sor bzhag ltar bstod pa'i rjes bzlas pa la 'jug
/thun mtshams su /
dbang chen yongs rdzogs spyan 'dren gshegs //
zhes sogs mchod /
skyer sgang pa ltar /
rgyal ba kun gyi chos sku pad+ma'i gsung //
zhes shwa lo ka gcig gis bstod /
de nas lha chen gyi phrin las la 'jug ste /
dang po /
stong pa'i ngang las hrIHdmar po gcig bsam :
zhes pa nas /
nyi zla pad+ma'i gdan la bzhugs pa :
zhes gong non bskyed nas /
de'i thugs ka'i hrIHlas 'od 'phros pas :
srid pa gsum gyi skye 'gro dang :
bsod nams longs spyod thams cad bsdus te :
ces pa'i bar 'dir sgrub thabs ltar /
tshur 'dus pas :
mdun du hrIHlas dbang phyug ces pa nas /
nor lha'i 'khor bsam gyis mi khyab pas bskor bar gyur /
ces pa'i rjes su /
rang slob dpon pad+mar gsal ba'i thugs ka'i hrIHlas 'od 'phros :
zhes sogs mchod rdzas byin rlabs dkyus ltar dang /
dkar gtor sngags drug phyag rgya drug gis byin gyis brlab /
dmar gtor yaM las zhes sogs dang gdan bskyed /
spyan 'dren mchod 'bul gyi rim pa dang bstod pa /
rang nyid dbang phyug tu gsal bas bzlas pa sogs dkyus ltar dang /
de rjes spyi bye brag bzlas pa sogs mtshams rtsa sngags gang mang rjes su /
mchod bstod bsdus pa re bya /
hU~M:
sum cu rtsa gsum zhes pa'i lha chen gyi bstod bskul dang /
dbang gi gsham du /
ho :
bdag nyid slob dpon 'khor bcas kyis :
zhes sogs brjod par bya'o //
yang gung thun skabs spyi sngags dang rtsa sngags gang mang /
mchod bstod /
dgong mo gter srung thang lha'i gsol kha /
de nas rta mgrin dregs pa dbang sdud kyi phrin las tshogs byin rlabs /
spyan 'dren dbang chen phrin las ltar lha chen spyan 'dren dbang du sdud pa'i dkyil 'khor nas :
zhes dang /
rta mgrin gyi tshogs mchod /
lha chen gyi tshogs mchod /
rta mgrin gyi bshags pa rnams go rim bsgrig
/de rjes dgug gzhug bden bdar sogs sngon du 'gro bas gdab las /
zhal bstab sogs rta mgrin las byang ltar byas rjes /
rtsa gsum skong gso bya /
lha chen gyi bstod bskul /
hU~M:
sum cu rtsa gsum ma /
de nas rta mgrin ltar chad tho brtan skyong rtsa gsum zhi khros mchod /
chos dbyings ngang las lha yi lhar gyur rtsa gsum nor lha che //
zhes shwa lo ka gcig dang /
phun tshogs longs spyod gter la mnga' brnyes shing //
sogs /
phyag 'tshal dpal dang 'byor pa'i dngos grub stsol //
zhes bstod cing dngos grub bskul /
rta mgrin gyi /
bdag cag rig 'dzin sgrub mchog gi
/zhes shwa lo ka gcig dang /
bdag gi dge ba'i rtsa ba 'dis :
zhes tshig gsum gyis lha chen phrin las ltar smon lam gdab /
dbang gsham ltar /
ho :
bdag nyid slob dpon 'khor bcas kyis :
zhes pa'i smon lam yang bya zhing /
rjes chog rnams spyi ltar bya /
sgrub pa grol skabs lha chen bstod bskul gyi rjes rta mgrin ltar lhag ma gtang /
brtan skyong gi rjes su bro brdung rta mgrin ltar bya zhing /
rta mgrin gyi las byang gi
/chos dbyings ngang las sku sprul rta mgrin rgyal //
zhes bsdu chog kyang spyi ltar skabs thob shes par bya zhing /
mjug bsngo smon bkra shis dga' ston sogs gang rgyas bya'o ///
/

@#//
lha chen gyi me mchod khams gsum dbang du sdud pa'i lcags kyu bzhugs so //
oM swasti /
dpal pad+ma gar gyi dbang phyug la phyag 'tshal lo //
'dir byang gter lha chen gyi me mchod dbang gi sbyin sreg bya ba ni /
yar ngo'am mar ngor yang rung ste las skar rgyal gyi nyi mar dben pa'i gnas yid dang mthun pa /
mi 'gro 'ong gi rgyu 'grul dang klag cor sogs med pa gong mas byin gyis brlabs pa'i gnas sam /
de min dur khrod bas mtha' rgyal po'i pho brang lta bur yar ngo'i tshes brgyad dang bcu /
mar ngo'i nyer lnga dgu lta bu'i dgong gi cha la /
tshong 'dus chen po'i sa dge bshes bsod nams can gyi gdan khri'i sa rgyal po'i bang mdzod kyi sa rnams kyis bri thab yin na chag chag gdab cing /
rtsig thab kyi tshe de las rgyu byas pa'i thab khung zla gam dmar po rgyar mdzub gang dang /
dpangs su de'i phyed cha sor bzhi pa'i kha khyer mu ran dang bcas pa lcags kyu dgus mtshan pa'i dbus su /
sa bon tshom bu gang rung bkod /
rgya skyegs dang tsan+dan dmar po byugs pa'i nang du tsan+dan dmar po'i shing /
ka ra'i shing /
yog mong /
phur mong /
dUr ba ste shing sna lnga po mdzub re'i tshad du gtubs la zla gam dbyibs su brtsig
/g.yas phyogs su /
til mar ram ma 'byor na 'bru mar tsan+dan dmar po'i phye mas sbags pa dang /
tsan+dan nam mdzo mo shing gang rung gi yam shing sor lnga pa mngar gsum dang spos mar byug pa grangs ji ltar 'os pa dang /
rtsa ba'i rdzas ha lo /
ug chos /
glang po sna /
kun ti ra /
sri shing /
sran ma'i me tog
/ut+pal sogs me tog dmar po'i rigs /
mngar gsum mar til 'bras lan tshwa tsan+dan dmar po kham bu rgun 'brum ku shu la sogs myos byed kyi 'bras bu /
sha lnga bdud rtsi lnga /
byi ru sogs rin chen dmar po'i rigs /
'bru sna bza' bca' sogs kha zas bzang dgu /
se 'bru bse yab sogs skyur ba'i 'bras bu /
zla mtshan sogs dbang sdud kyi rdzas rnyed tshad gcig tu bsres nas zho zan lta bur sbol la rgya skag gi khu bas kha dog bsgyur pa gdan dmar po la bsham /
khyad par rgya shog la dmigs bya'i rU pa ming rus can bris la pho mo'i khyad par gyi zag rdzas byug pa yang bsgrig
/g.yon ngos su zangs gzhong du 'bru sna'i phye sman spos mngar gsum dang sbyar pa chang dang sbrang rtsis sbrus pa'i spyi gtor rtags gsum tshang ba ting lo brgyad kyis bskor ba bza' bca' sna tshogs kyis brgyan cing dar dmar gyi gur phub pa dang /
sman raka
/mngar gsum chang dang sbyar ba'i mchod yon /
me tog dmar po /
sbyar spos /
til mar sgron me /
tsan+dan dri chab /
zhal zas dmar po rnams dang /
rin chen sna tshogs kyang mchod par bsham /
mdun du rdor dril DA ru dgang blug nang mchod /
mi lag g.yab dar /
rlung g.yab
dmar po /
me yol sogs kyang nyer bsdog bya /
rang nyid chas gos rgyan sogs dmar pos spras nas /
stan dmar po'i steng du chags pa'i sems dang ldan pas pad+ma'i skyil krung gis kha nub tu phyogs pas 'dug la /
thog mar gnyen po stobs sgrub rta mgrin gyi las byang dbang chen mchod pa'i phrin las tshogs 'bul bar gtang /
me mchod dngos ni /
dbang phyug mchod phrin bzhin /
dang po stong pa'i ngang las :
paM las pad+ma'i sdong po gcig bsam :
de'i steng du hrIHyig dmar pos mtshan pa las 'od 'phros :
de zhu ba las 'od kyi thig le dmar por gyur :
de las gu ru pad+ma 'byung gnas sku mdog dmar po zhal gcig phyag gnyis pa :
spyan rtsa dmar zhing 'dzum pa'i mdangs dang ldan pa :
dbu la sha ba'i mnyen zhu dang :
sku la dar gyi ber dmar gsol ba :
phyag gnyis dbang sdud kyi phyag rgya bcas nas :
nyi zla pad+ma'i gdan la bzhugs par gyur /
zhes rang nyid pad+ma rgyal por gsal btab /
rang slob dpon pad+mar gsal ba'i thugs ka'i hrIHlas 'od 'phros :
mchod rdzas la phog :
zag pa med pa'i bdud rtsir byin gyis brlab :
a las ar+g+haM ro brgya ldan pa :
d+hU pe las bdug spos :
puSh+pe las me tog :
A lo ke las mar me :
gan+d+he las dri chab :
nai bid+yA las zhal zas :
shab+da las rol mo sogs bsam gyis mi khyab pa dang ldan par gyur /
zhes mchod pa byin gyis brlab /
dmar gtor yaM las rlung gi dkyil 'khor gzhu'i dbyibs lta bu :
lte ba la rdo rje rgya gram gyis mtshan pa :
de'i steng du raM las me'i dkyil 'khor gru gsum :
de'i steng du kaM las mi mgo'i sgyed pu gsum :
de'i steng du b+h+rU~M las gtor snod zangs kyi zla gam 'jig rten gyi khams dang mnyam pa'i steng du :
oM AHhU~M:
zhes brjod pas sha lnga bdud rtsi lnga :
ri rab lhun po :
gser gyi ri bdun dang :
rol pa'i mtsho bdun :
gling bzhi gling phran gyis bskor bar gyur :
zhes mchod gtor byin gyis brlabs :
bsreg rdzas rnams bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du oM AHhU~M zhu ba las byung ba'i bsreg rdzas rnams dwangs shing thogs pa med par gyur /
oM AHhU~M/
zhes lan gsum gyis byin brlab /
de nas thab bsang sbyang /
stong pa'i ngang las dbang gi thab khung zla gam dbyibs can yangs shing rgya che ba pad+ma rA ga las grub pa'i rang bzhin can dmar po kha khyer dang bcas pa 'od zer dmar po 'phro bar gyur /
oM ag+na ye dz+wa la raM zhes smad 'tshong ma'i mes sbar la rlung g.yab kyis g.yab bo //
thab kyi nang du raM las 'bar ba'i me'i dbus su 'og tu rlung gi dkyil 'khor pad+ma dang nyi ma'i steng mi'u rigs bzhi bsnol ba'i gdan la hrIHyig dmar po las 'od 'phros pas :
srid pa gsum gyi skye 'gro dang :
bsod nams longs spyod thams cad bsdus te :
tshur 'dus pa hrIHyongs su gyur pa las /
'dod khams dbang phyug chen po rlung gi zhags pa sku mdog dmar po gcer bu ral pa sprin ltar gtibs pa :
phyag g.yas kyis kha T+wAM rtse gsum dang :
g.yon pas lcags mda' lcags gzhu bsnams pa :
mtshan ma dmar po gyen du sgreng ba :
zhabs gnyis rlung gi dkyil 'khor gyi steng na brkyang bskum du bzhugs pa :
yum u mAHde bI sku mdog dmar mo gcer bu b+ha ga rgyas pa /
phyag g.yas zangs kyi gri gug bsnams pas yab la 'khyud pa /
g.yon pas me rlung gi 'khor lo 'dzin pa /
zhabs g.yon brkyang g.yas bskum gyis yab la 'khril ba /
gnyis ka rin chen rgyan gyis spras pa /
mdun du pad+ma nyi zla'i gdan la /
mu ste+egs dbang phyug chen po :
smug nag gcer bu ral pa sprin ltar gtibs pa :
phyag g.yas lcags kyu bsnams pas gang la bya ba'i rnam shes 'gugs pa :
g.yon zhags pa bsnams pas lo ka'i zas nor sdud pa :
mtshan ma dmar po gyen du sgreng ba :
zhabs gnyis brkyang bskum mdzad pa :
g.yas su dbang phyug chen po nor bu bsam 'phel :
sku mdog dmar po gcer bu ral pa sprin ltar gtibs pa :
phyag gnyis nor bu thugs kar 'dzin pa :
zhabs g.yas rdo rje'i gdan mnan pa :
g.yon gyis gangs ti se mnan pa :
mtshan ma dmar po gyen du sgreng ba gcig tu gyur :
g.yon phyogs su dbang phyug chen po snang ba dbang sdud ces bya ba :
dmar nag gcer bu ral pa can :
phyag g.yas 'phrul gyi me long bsnams pas khams gsum sa ler gzigs pa :
g.yon na nyi zer zhags pa bsnams nas khams gsum gyi zas nor sdud pa :
mtshan ma dmar po gyen du sgreng ba :
g.yas kyi zhabs kyis rdo rje'i gdan mnan pa :
g.yon gyi zhabs kyis gangs ti se mnan pa gcig tu gyur :
gtso bo'i shar du rdo rje mkha' 'gro dkar nag :
lho ru rin chen mkha' 'gro ser nag :
nub tu pad+ma mkha' 'gro dmar nag :
byang du las kyi mkha' 'gro ma ljang nag dang bzhi :
gcer bu ral pa can /
phyag g.yas lcags kyu dang kha T+wAM bsnams pa /
g.yon na rlung gi ba dan g.yob pa /
rin chen rgyan gyis spras pa /
sku las 'od zer dmar po 'phros pas 'dzam bu'i gling mer mer 'khyom 'khyom g.yo ba'i sku can du gsal ba'i /
gtso 'khor thams cad kyi spyi bor oM/
mgrin par AH
thugs kar hU~M gsal bar gyur /
ces dang /
bdag nyid slob dpon pad+mar gsal ba'i thugs ka'i hrIHlas 'od dmar po lcags kyu lta bu 'phros pas :
dbang phyug chen po'i thugs ka'i hrIHla phog ste :
nub phyogs dbang gi gzhal yas rigs bzhi+i'i pho mo bsnol ba'i gdan las hur bzhengs te :
mkha' 'gro ma bzhis phyogs bzhi nas kha T+wAM ga dang ba dan g.yob cing :
bar snang la tshur 'u ru ru byon par gyur :
ces dang /
mi lag g.yab dar gu gul sbyar spos rol mo bcas /
hrI:
bskal pa me ltar 'bar ba'i klong dkyil nas :
nub phyogs pad+ma 'bar ba'i gzhal yas nas :
nyi zla rlung gi 'khor lo'i gdan steng nas :
hrIHlas byung ba'i dbang phyug chen po ni :
bzhengs shig dbang phyug dbyings nas bzhengs :
gnas mchog 'di ru gshegs su gsol :
gshegs shing bzhugs pa'i gnas ngan yang :
slob dpon pad+ma'i spyan snga ru :
srid gsum dbang du sdud par zhal bzhes ltar :
dad mos dad pa bskyed pa dang :
bdag cag phongs pa bsal ba'i phyir :
pad+ma 'bar ba'i gzhal yas nas :
dbang phyug yab yum 'khor dang bcas :
dam las ma 'da' da tshur byon :
dbang chen bkod pa'i shar phyogs nas :
rdo rje rigs kyi mkha' 'gro ma :
dkar nag gcer bu ral pa can :
dam las ma 'da' da tshur byon :
dbang chen bkod pa'i lho phyogs nas :
rin chen rigs kyi mkha' 'gro ma :
ser nag gcer bu ral pa can :
dam las ma 'da' da tshur byon :
dbang chen bkod pa'i nub phyogs nas :
pad+ma rigs kyi mkha' 'gro ma :
dmar nag gcer bu ral pa can :
dam las ma 'da' da tshur byon :
dbang chen bkod pa'i byang phyogs nas :
las kyi rigs kyi mkha' 'gro ma :
ljang nag gcer bu ral pa can :
dam las ma 'da' da tshur byon :
ka b+hi ra ko b+hi ra :
dzaHhU~M baM ho :
u tsus ma kug ta hU~M:
dzaHhU~M baM ho :
badzra DA ki nI:
rat+na DA ki nI:
pad+ma DA ki nI:
karma DA ki nI:
dzaHhU~M baM ho :
zhes brjod cing spyan drang /
dzaHhU~M baM hoHsa ma ya tiSh+Tha lhan /
zhes pas dam tshig pa dang gnyis su med par bzhugs par bsam mo //
de nas byon zan ni /
dbang phyug chen po 'khor dang bcas pa'i ljags la raM dang gzar bu gnyis la aM yig gis mtshan par gyur /
oM ag+na ye swA hA/
zhes blug gzar bdun gyis dgang gzar bkang rjes gzar bu kha sbyar ba pad+ma'i khu tshur gyis bzung ba g.yas su gcig bskor zhing /
e many+dzu kug ta hU~M:
ka b+hi ra ko b+hi ra :
u tsus ma kug ta hU~M:
badzra DA ki nI:
rat+na DA ki nI:
pad+ma DA ki nI:
karma DA ki nI:
dz+wa la raM sarba sid+d+hi a la la ho :
che ge mo'i gtsor byas khams gsum srid pa'i skye 'gro dbang du 'du bar gyur cig pA shaM ku ru ye swA hA:
zhes lan gsum gyis til mar phul la /
mchod pa ni /
hrI:
dri med dag pa'i ar+g+haM 'di'i :
dbang phyug chen po yab yum dang :
mkha' 'gro rigs bzhi 'khor bcas kyi :
phyag dang zhabs ni bsil bar mdzod :
oM sarba ta thA ga ta ka b+hi ra ko b+hi ra Ar+g+haM pra tIts+tsha hU~M:
dag cing gtsang mar sbyar pa yi :
dri zhim bdug spos thams cad kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra d+hU pe pU dza hU~M:
dag cing gtsang mar sbyar pa yi :
me tog dam pa thams cad kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra puSh+pe pU dza hU~M:
dag cing gtsang mar sbyar pa yi :
snang gsal sgron me dam pa kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra A lo ke pU dza hU~M:
dag cing gtsang mar sbyar pa yi :
dri chab dam pa thams cad kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra gan+d+he pU dza hU~M:
dag cing gtsang mar sbyar pa yi :
zhal zas dam pa thams cad kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra nai bid+yA pU dza hU~M:
dag cing gtsang snyan gdangs ring ba'i :
sgra dbyangs rol mo thams cad kun :
dbang phyug chen po yab yum dang :
rigs bzhi'i mkha' 'gro rnams la 'bul :
bdag gi bsam pa 'grub par mdzod :
oM sarba ta thA ga ta ka b+hi ra ko b+hi ra shab+da pU dza hU~M:
de nas rin po che'i mchod pa 'bul te :
hrI:
rin chen gser dngul g.yu dang zangs :
bye ru mu tig mu men bdun :
dbang phyug chen po yab yum dang :
rigs bzhi'i DA ki rnams la 'bul :
rat+na'i pU dza 'di bzhes la :
bdag la rin chen char ltar phob :
snyan grags nam mkha' khyab par spel :
bsod nams nor dang longs spyod spel :
oM na maHsarba ta thA ga ta ka b+hi ra ko b+hi ra rat+na pU dza hU~M:
zhes dang /
gtor 'bul ni /
nam mkha'i khams su lha dbang phyug chen po 'khor dang bcas pa byon nas :
kha T+wAM rtse gsum gtor ma la brgyabs nas gsol bar bsam la 'di skad do :
hrI:
bskal pa rlung gi gdan steng du :
lha chen dbang phyug chen po ni :
sku mdog dmar smug 'od zer 'phro :
phyag na kha T+wAM mda' gzhu bsnams :
mtshan ma dmar po gyen du sgreng :
ba liM gtor ma 'di bzhes la :
bdag gi las rnams sgrub tu gsol :
ka b+hi ra ko b+hi ra hU~M gr-ih+Na gr-ih+Na ba liM ta kha kha khA hi khA hi :
zhes gtso bo la 'bul lo :
hrI:
yum chen u mAHde bI ni :
dmar mo gcer bu b+ha ga rgyas :
phyag g.yas dbang gi gri gug bsnams :
g.yon na me rlung 'khor lo bskor :
ba liM gtor ma 'di bzhes la :
'jig rten dbang du sdud du gsol :
u tsus ma kug ta hU~M gr-ih+Na gr-ih+Na ba liM ta kha kha khA hi khA hi :
zhes yum la 'bul lo :
hrI:
nyi zla gnyis kyi gdan steng na :
lha chen dbang phyug chen po ni :
dmar nag gcer bu ral pa can :
phyag na lcags kyu zhags pa bsnams :
mtshan ma dmar po gyen du sgreng :
'jig rten khams kyi dbang po che :
ba liM gtor ma 'di bzhes la :
dbang gi phrin las mdzad du gsol :
ka b+hi ra ko b+hi ra hU~M gr-ih+Na gr-ih+Na ba liM ta kha kha khA hi khA hi :
zhes phyi'i rten la 'bul lo :
hrI:
rdo rje rlung gi gdan steng na :
rdo rje sa gzhi yid bzhin gling :
lha chen dbang phyug chen po ni :
dmar nag gcer bu ral pa can :
phyag gnyis rin chen thugs kar bsnams :
mtshan ma dmar po gyen du sgreng :
'jig rten nor gyi mnga' bdag yin :
ba liM gtor ma 'di bzhes la :
rin chen char ltar dbab tu gsol :
ka b+hi ra ko b+hi ra hU~M gr-ih+Na gr-ih+Na ba liM ta kha kha khA hi khA hi :
zhes nor bu bsam 'phel rten la 'bul lo :
hrI:
rdo rje rtsa ba'i gdan steng na :
lha chen dbang phyug chen po ni :
dmar nag gcer bu ral pa can :
phyag gnyis me long zhags pa bsnams :
mtshan ma dmar po gyen du sgreng :
ba liM gtor ma 'di bzhes la :
snang ba dbang du sdud du gsol :
ka b+hi ra ko b+hi ra hU~M gr-ih+Na gr-ih+Na ba liM ta kha kha khA hi khA hi :
zhes snang ba dbang sdud kyi rten la 'bul lo :
hrI:
shar phyogs rdo rje mkha' 'gro ma :
dkar nag gcer bu ral pa can :
phyag gnyis kha T+wAM ba dan g.yob :
bka' yi gtor ma 'di bzhes la :
shar phyogs 'gro ba dbang du sdus :
rnal 'byor las rnams sgrub tu gsol :
badzra DA ki nI gr-ih+Na gr-ih+Na ba liM ta kha kha khA hi khA hi :
lho phyogs rin chen mkha' 'gro ma :
ser nag gcer bu ral pa can :
phyag gnyis kha T+wAM ba dan g.yob :
bka' yi gtor ma 'di bzhes la :
lho phyogs 'gro ba dbang du sdus :
rnal 'byor las rnams sgrub tu gsol :
rat+na DA ki nI gr-ih+Na gr-ih+Na ba liM ta kha kha khA hi khA hi :
nub phyogs pad+ma mkha' 'gro ma :
dmar nag gcer bu ral pa can :
phyag gnyis kha T+wAM ba dan g.yob :
bka' yi gtor ma 'di bzhes la :
nub phyogs 'gro ba dbang du sdus :
rnal 'byor las rnams sgrub tu gsol :
pad+ma DA ki nI gr-ih+Na gr-ih+Na ba liM ta kha kha khA hi khA hi :
byang phyogs las kyi mkha' 'gro ma :
ljang nag gcer bu ral pa can :
phyag gnyis kha T+wAM ba dan g.yob :
bka' yi gtor ma 'di bzhes la :
byang phyogs 'gro ba dbang du sdus :
rnal 'byor las rnams sgrub tu gsol :
karma DA ki nI gr-ih+Na gr-ih+Na ba liM ta kha kha khA hi khA hi :
zhes 'khor la 'bul lo :
de ltar gtor ma'i cho ga yang gzhung bzhin bya /
bstod pa ni /
hrI:
bskal pa rlung gi 'khor lo'i gzhal yas na :
mi'u rigs bzhi bsnol ba'i gdan steng na :
lha chen dbang phyug chen po ni :
dmar nag gcer bu ral pa can :
phyag g.yas kha T+wAM rtse gsum bsnams :
g.yon pas lcags mda' lcags gzhu 'gengs :
'gro ba dbang du sdud la phyag 'tshal bstod :
hrI:
lha mo dmar mo yid 'gugs ma :
sku mdog dmar mo b+ha ga rgyas :
'gro ba pho mo'i blo sems 'gugs :
sku la rin chen rgyan gyis spras :
phyag g.yas zangs kyi gri gug bsnams :
g.yon pa me rlung 'khor lo bskor :
'jig rten thams cad dbang du sdud :
lha chen dbang phyug chen po'i yum :
lha mo u mAHde bI zhes :
dbang gi lha la phyag 'tshal bstod :
bdag la 'jig rten pho mo kun :
mos su chugs la dbang du sdus :
hrI:
bskal pa me ri 'bar ba'i klong dkyil na :
nyi ma zla ba gnyis kyi gdan steng na :
hrIHlas byung ba'i ma hA de ba ni :
sku mdog smug nag gcer bu ral pa can :
zhal nas hrIHdang dzaHyi sngags sgra sgrog :
srid gsum zil gnon 'jig rten dbang du sdud :
phyag g.yas lcags kyus dmigs pa'i rnam shes 'gugs :
phyag g.yon zhags pas zas nor longs spyod sdud :
slob dpon pad+ma'i bka' nyan dam tshig can :
phongs pa kun sgrol mdzad la phyag 'tshal bstod :
hrI:
rin chen 'bar ba'i gzhal yas na :
gangs dkar ti se'i gdan steng na :
lha chen dbang phyug chen po ni :
dmar po 'od 'phro ral pa can :
dbang gi na bza' 'jol ber mnabs :
phyag gnyis rin chen thugs kar 'dzin :
rin chen rgyan cha mang pos spras :
rnal 'byor phongs pa sel ba'i rtags :
rin chen char pa 'beb par byed :
nor bu bsam 'phel khyod la phyag 'tshal bstod :
hrI:
pad+ma 'bar ba'i gzhal yas na :
dbang sdud 'khor lo'i gdan steng na :
mu stegs dbang phyug chen po ni :
dmar nag gcer bu ral pa can :
phyag g.yas me long lcags kyu bsnams :
g.yon na nyi zhags mtshan ma bsnams :
'gro ba thams cad dbang du sdud :
snang ba dbang sdud khyod la phyag 'tshal bstod :

shar na rdo rje mkha' 'gro ma :
lho na rin chen mkha' 'gro ma :
nub na pad+ma mkha' 'gro ma :
byang na las kyi mkha' 'gro ma :
srid gsum dbang du sdud pa'i phyir :
phyag g.yas lcags kyu kha T+wAM bsnams :
g.yon pas rlung gi ba dan g.yob :
mkha' 'gro bzhi la phyag 'tshal bstod :
ces brjod /
de nas rdzas rnams ye shes kyi bdud rtsi dmar po dwangs pa gsol bar bsam la /
lha sngags gong bzhin dang rdzas sngags ka b+hi ra ko b+hi+i ra dz+wa la raM sarba sid+d+hi a la la ho :
zhes dang spel tshig gong bzhin gyis yam shing 'bul /
de bzhin 'bru mar me tog sogs rdzas gzhan rnams brgya rtsa brgyad la sogs 'bul /
grangs gsog byed na /
yam shing dang 'bru mar ji ltar rigs pa phul rjes /
rdzas kho na la grangs gsag cing sngags kyang rdzas sngags kho na chig bsgril bya'o //
de mjug khyad par gyi rdzas 'bul ba'i gong du /
hU~M:
sum cu rtsa gsum lha yi gnas mchog dang :
'phrul dga'i yul gyi dbus na lha yi gnas :
dbang mchog pad+ma zla gam zhes bya yi :
gzhal yas khang na nor lha chen po bzhugs :
'dod khams lha chen bsod nams dpal du 'bar :
dbang phyug chen po ma hA de ba ni :
sku mdog pad+ma rA ga'i mdog ltar dmar :
rin chen nor bu mang pos dbu la brgyan :
zhal gcig spyan gsum mche gtsigs 'dzum bzhad zhal :
dbu skra ral pa mdzes pas bar snang khyab :
ral pa lan gsum gsigs pas 'jig rten dbang du sdud :
dbang phyug chen po phyag bzhi stobs po che :
lha chen nor lha brgyad kyi 'khor gyis bskor :
'phrul dga' gzhan 'phrul dbang byed lha rnams 'dul :
g.yas kyi dang po zangs kyi lcags kyu bsnams :
'jig rten zas nor thams cad 'gugs par mdzad :
g.yas kyi 'og ma rin chen zhags pa bsnams :
'jig rten che btsan mi rnams 'dzin par nus :
g.yon gyi dang po nor bu rin chen bsnams :
nor bu rin chen dgos 'dod char bzhin phob :
'og ma 'jig rten srid pa'i mes po bsnams :
'dod khams thams cad g.yo zhing 'gul bar byed :
'jig rten mi 'u rigs bzhi khyod kyis khug :
mdog dmar 'dod khams mi rnams dbang du sdud :
dbang du sdus la zas nor longs spyod khug :
gcer bu brjid ldan rin chen rgyan gyis spras :
yon tan phrin las thams cad lhun gyis grub :
sku las 'od zer dmar po phyogs bcur 'gyed :
'jig rten khams kyi khrom chen dbang du sdud :
tshogs kyi bdag po gzhon nu kAr+t+ti ke :
trig sha nag po nor lha dzaM b+ha la :
rnam thos sras dang gter bdag a pa rA:
zhang blon bdud 'dul gang ba bzang po dang :
nor lha mang po bka' nyan pho nyar 'gyed :
nor lhas zas dang nor rnams dbang du sdud :
dbang phyug chen po khyod la phyag 'tshal bstod :
hU~M:
lha mo yum chen u mAHde bI ni :
sku mdog dmar mo 'jig rten dbang du sdud :
sku las 'od zer 'phros pa'i mdangs kyis 'jig rten sdud :
'jig rten dbang du sdud pa'i phrin las mdzod :
rin chen rgyan spras dgos 'dod char ltar 'beb :
zas nor char ltar 'beb pa'i phrin las mdzod :
zhal gcig spyan gsum 'dzum mdangs bzhad pa'i zhal :
dgyes shing mnyes te dbang gi phrin las mdzod :
g.yas pa dngul gyi me long srid gsum gzigs :
g.yabs pas 'jig rten pho mo dbang du sdud :
pho mo dbang du sdud pa'i phrin las mdzod :
g.yon na mi zad rin chen gter bum bsnams :
gter la bdag gi longs spyod byed du chugs :
dbang phyug chen po yab yum dus la babs :
srid pa'i mes pos g.yab cing phrin las mdzod :
lan gcig g.yabs pas 'jig rten thams cad g.yos :
lan gnyis g.yabs pas zas nor longs spyod 'gugs :
lan gsum g.yabs pas srid gsum 'ur zhing 'dud :
'ur 'ur theg thegs thams cad dbang du sdus :
'dir gshegs brgyan gyi gtor ma 'di bzhes la :
'jig rten thams cad dbang du bsdu ba dang :
zas nor dgos 'dod char ltar dbab tu gsol :
'byor pa longs spyod mang po ri ltar spungs :
che btsan 'jig rten thams cad bran du khol :
snyan grags sgra yis rgyal khams khengs par mdzod :
'jig rten kun gyi bdag po byed par shog :
dbang phyug chen po yab yum gyi mchod bskul rdzogs so :
'khor rnams bskul ba ni :
hU~M:
lha chen gtso bo'i g.yas kyi bka' nyan ni :
tshogs kyi bdag po mdog dmar glang chen dbu :
phyag g.yas rin po che yi lcags kyu bsnams :
g.yon pa la phug dang ni rin chen 'dzin :
rin chen brag ri byi ba'i gdan la bzhugs :
lho nub mtshams kyi bka' nyan pho nya ni :
lha yi sras po gzhon nu kAr+t+ti ke :
mdog dkar g.yas pa nor bu rin chen bsnams :
g.yon pa rin po che yi sgrom bu bsnams :
rin chen brag gi ri la mdzes par bzhugs :
nub kyi bka' nyan tri+ig sha nag po ni :
phyag g.yas rin chen 'bar ba thugs kar 'dzin :
g.yon pa ne'u le yi rkyal pa bsnams :
rin chen nyi zla pad+ma'i gdan la bzhugs :
nub byang mtshams kyi nor lha dzam+b+ha la :
sku mdog dmar po phyag g.yas rin chen 'dzin :
g.yon pa ne'u le nor gyis gang ba bsnams :
pad+ma nyi zla bum pa'i steng na bzhugs :
g.yon gyi bka' nyan rgyal chen rnam thos sras :
sku mdog dmar po zhal gcig phyag bzhi pa :
g.yas gnyis mdung dmar dang ni rin chen bsnams :
g.yon gnyis ne 'u le dang lcags kyu bsnams :
sbom zhing seng ge'i gdan la brkyang bskum bzhugs :
byang shar mtshams kyi gnod sbyin a pa rA:
dkar po phyag gnyis rin chen bum pa bsnams :
pus btsug bum pa'i steng na brjid ldan bzhugs :
mdun na zhang blon rdo rje bdud 'dul ni :
sngon po phyag g.yas rin chen sgrom bu bsnams :
g.yon na nor bu rin chen 'bar ba bsnams :
rin chen bai DUr sngon po'i khri la bzhugs :
shar lhor gnod sbyin gang ba bzang po ni :
gser mdog phyag g.yas gter gyi bum pa bsnams :
g.yon na rin chen ne'u le'i rkyal pa bsnams :
rta mchog gser gyi mdog can steng na bzhugs :
lha chen nor lha brgyad la mchod pa 'bul :
dbang gi phrin las 'grub par mdzad du gsol :
zhes bstod bskul bya /
dmigs bya'i rten la dmigs te rang pad+ma rgyal por gsal ba'i thugs ka nas lha chen dmar po lcags kyu dang zhags pa thogs pa dpag med spros /
bsgrub bya'i snying nang nas sems kyi ngo bo r+n+r-i dmar po'i rnam par gnas pa rdo khab len gyis lcags phye bsdus pa ltar bkug nas gzugs la thim par bsam la /
lcags kyu'i phyag rgya bcas te /
na mo /
dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
gu ru pad+ma rgyal po gar dbang pad+ma drag po'i lha tshogs rnams kyi bka' bden pa dang /
dbang phyug chen po yab yum sprul pa yang sprul dang bcas pa'i bden pa dang /
bden pa chen po'i byin rlabs kyis che ge mo la sogs te khams gsum gyi 'gro ba thams cad mtshan ma rdzas kyi rten 'di la mchis par gyur cig
/a r+n+r-i tri badzra a kar+ShA ya hU~M dzaH
dzaHhU~M baM hoH
zhes lan gsum gyis bstim /
e many+dzu sogs pho sngags mo sngags sgril ba nyer gcig tsam bzlas pas bsgrub bya dngos su gyur par mos la /
e man+dzu kug ta hU~M:
ka b+hi ra ko b+hi ra :
u tsus ma kug ta hU~M:
badzra sid+d+hi pha la hU~M:
rat+na sid+d+hi pha la hU~M:
pad+ma sid+d+hi pha la hU~M:
karma sid+d+hi pha la hU~M:
hrIHa tri r+n+r-i dza :
A kar+ShA ya hring dza :
ka b+hi ra ko b+hi ra :
mi snying sgul :
mi 'gram chog :
mi sems dkrugs :
rang dbang med par khug la shog :
ka b+hi ra ko b+hi ra :
hrI a tri r+n+r-i dza :
dung dung 'dus 'dus :
sdus sdus :
'du 'du :
mgo nag mi'i sems dkrugs ya :
snying 'phyo ru chug :
rkang pa 'gro ru chug :
yid kyi rnam shes rang dbang med par khug la shog :
zhes phyi nang gsang gsum gyi sngags rnams bsgril ba dang /
las sbyor ni rgyal po lta bu la /
oM dbang phyug lha chen :
e sha tsit+ta hring hring :
e many+dzu kug ta hU~M:
rA dza khug sid+d+hi khug :
rA dza pA shaM aM gu sha dzaHdza :
zhes dang gzhan rnams des rigs 'gre bas gang 'dod sbyar la bzla bzhin du bsgrub bya dngos su bsam nas phul bas lha chen gyi thugs ka'i 'od zer gyis mkha' 'gro dang 'jig rten gyi dregs pa can thams cad rang dbang med par bskul bas /
de rnams kyis dmigs bya gcer bu skra 'bal ba rlung gi dkyil 'khor gyi steng du bzhag
/lcags kyus snying nas btab /
zhags pas mgrin pa bcings nas myur ba'i rlung shugs kyis drangs te rang gi mdun du btegs shing gtan pa dang bral bas dbang du gyur par bsam mo //
mthar dmigs bya nyid thig le dmar po'i rnam par ltem gyis zhu nas rang gi snying khar bsdus nas rang sems dang dbyer med du gyur par mos la de'i ngang la mnyam par bzhag go
/slar yang byon zan ltar gshegs skyems lan gsum 'bul /
de nas rjes chog ni /
oM ma hA de ba sa pa ri bA ra ar+g+haM nas /
shab+da'i bar dang /
ma hA pany+tsa ba liM ta rak+ta khA hi /
zhes sman raka gtor gsum 'bul /
phun tshogs long spyod gter la mnga' brnyes shing //
chos byed phongs pa sel mdzad nor gyi lha //
'dod dgu'i dpal kun ster mdzad thams cad la //
phyag 'tshal dpal dang 'byor pa'i dngos grub stsol //
ces pas bstod /
lha chen ma hA de ba 'khor dang bcas pa rnams la phrin las su gsol ba ni /
bdag cag 'khor dang bcas pa rnams kyis 'gro ba che ge mo sogs khams gsum gyi skye 'gro thams cad dbang du 'dus nas dbang gi phrin las mthar phyin par mdzad du gsol /
zhes 'don don gsol /
pad+ma satwa'i yig brgya lan gsum gyis lhag chad kha bskang /
ma 'byor pa dang nyams pa dang //
sogs kyis bzod par gsol /
oM/
khyed kyis sems can don kun mdzad //
sogs kyi mthar /
badzra muHsa ye shes pa rang bzhin gyi gnas su gshegs /
dam tshig pa bdag la thim par bsam zhing /
bdag gi dge ba'i rtsa ba 'dis :
bsam pa yid bzhin 'grub gyur nas :
thar pa'i 'bras bu thob gyur cig :
dbang gsham ltar /
ho :
bdag nyid slob dpon 'khor bcas kyis :
sreg blug mchod pa phul pa yis //
lha chen dbang phyug 'khor bcas kyi :
dngos grub dam pa thob gyur cig :
khams gsum dbang du 'dus gyur cig :
srid gsum zil gyis non gyur cig :
'gro rnams dbang du 'dus gyur cig :
'jig rten lha srin sde brgyad dang :
mi nor longs spyod thams cad kun :
bdag gi dbang du 'dus gyur cig :
ces pa'i smon gsol yang bya zhing /
dge bsngo bkra shis sogs spyi ltar bya'o //
mthar me rang zhi'am chang gis gzhil la thal ba rnams dbang dong 'og tu mnan pa'am yang na ri'am sa dmar po la sba'o //
de min mi phyugs mang pos 'thung ba'i chu la bskyal kyang rung ngo //
tshul 'di la 'bad pas bsgrubs pa'i 'bras bu skad cig la ster bar gsungs pas nyams su len 'tshal lo //
byang gter lha chen gyi me mchod khrigs su byas pa 'di yang skal bzang pad+ma'i ming can gyis bris pa dza yan+tu ///
/
