@#:
d+hA ki gtsug gi rgyan gcig ye shes mtsho rgyal gyi sgrub pa bzhugs so :
\u0f88\u0f88\u0f88\u0f88\u0f88
gu ru kun bzang yab yum la phyag 'tshal lo :
gu ru pad+ma 'byung gnas la mon mkhar steng du :
mon mo bkra shis 'dren gyis gser skyogs g.yus bkang ba gcig phul nas zhus pa :
gu ru pad+ma he ru ka :
he ru ka dang yang dag sbyor :
jo mo ma gcig mtsho rgyal 'di :
bdag sogs kun la drin che bas :
gtsug gi rgyan gcig rnal 'byor ma :
thang cig ma dang gnas 'gyangs tshe :
rang rig gser dang 'dra ba 'dis :
ma gcig bsgrub cing gsol 'debs gang :
bdag sogs phyi rabs don ched du :
gu ru nyid kyis gsung bar zhu'o :
zhes phyag dang bskor ba mang du byas nas zhus pas :
gu rus dgyes bzhin du bka' bstsal pa :
nyon cig dad ldan snod ldan ma :
mtshan ldan DA ki /   'od 'chang sprul pa khyod nyon cig :
de don khyod kyis zhus pa legs :
mtsho rgyal ma gcig 'dug pa 'di :
lha mo sgrol ma'i sprul pa yin :
sngon ni gang+gA'i lha mo yin :
da lta bod mo'i cha lugs bzhugs :
phyi ltar yum chen mtsho rgyal ma :
nang ltar ma gcig mtsho rgyal ma :
gsang ba ma mo bdag med ma :
'di nyid bsgrub cing gsol 'debs na :
phyi nang gsang ba'i tshul du bsgrub :
ces gsungs so :
gleng slong gnang ba'i skabs phye ba'i le'u ste dang po'o :[ \u0f88\u0f88\u0f88 ]gu ru chen po pad+ma la :
bkra shis 'dren gyis yang zhus pa :
jo mo'i phyi sgrub ji ltar lags :
gu ru chen pos 'di skad gsungs :
snod ldan dad brtson the tshom spang :
dben pa bkra shis dge gnas su :
sa gtsang yid 'ong maN+Dal bsham :
phyogs tshon pad+ma 'dab bzhi bri :
tshom bu lha lnga bskyed la dgram :
skyabs su 'gro zhing sems bskyed bya :
de nas stong gsal 'gag med bsgom :
stong pa'i ngang las rang rig sems :
ma dmar mig nang hrIHyis mtshan :
ma de'i 'od las pad 'dab bzhi :
gzhal yas lhun stug nang du ni :
pad steng ma bsam 'od 'phros pas :
phyogs bzhi'i pad 'dab steng du ni :
ha ri ni sa rnam bzhi bsam :
hrIHma ha ri ni sa zhes brjod pas :
ma gcig jo mo mkhar chen ma :
sku mdog dkar la dmar chags pa :
lha mo zhal mdzes gzi brjid can :
thor cog   phyed bcings /phyed bkrol dar lngas brgyan :
phyag gnyis thal sbyar snyim pa na :
nor bu rin chen dgos 'dod skong :
yid 'ong zhabs gnyis skyil krung bzhugs :

sku gsung thugs las 'od gsum   dkar dmar mthing /'phros :
bdag gi gnas gsum dag tu phog :
lus ngag yid gsum sgrib pa sbyangs :
sku gsung thugs kyi dngos grub thob :   par bsam /

thugs dkyil ma bsam ma nang hrI:
o rgyan pad+ma bdag nyid bsam :
sprul sku'i cha lugs gzi brjid can :
'od ldan byin dang ldan par bsam :
ha ri ni sa yig bzhi las :
na gzhon bu mo mdzes sdug bzhi :
gser dngul rat+na'i phreng bas brgyan :
dar gyi cod pan rnam lnga 'phur :
phyag g.yas thod pa'i DA ru 'khrol :
phyag g.yon thod pas dgos 'dod skong :
gar stabs sgyur zhing dngos grub 'beb :
de rnams kun las 'od zer ni :
lcags kyu lta bur 'phros pa las :
bskyed dang 'dra ba rang bzhin gsal :
sa mA ti yis spyan drangs bstim :
rang nyid mdun du de ltar bsam :
dngos 'byor yid kyis rnam sprul pa'i :
mchod gtor bdun pa rnam dag bya :
de nas skal ldan sgrub pa po :
ma yengs rab tu gus pa yis :
gsol ba 'di ltar gdab par bya :
oM AHhU~M:
a ma jo mo :
jo mo la gsol ba 'debs so :
ma gcig yum chen gos dkar mo :
mdangs ldan ma la gsol ba 'debs :
oM AHhU~M:
a ma jo mo :
jo mo la gsol\u0f8e
ma gcig yum chen kun sgrol ma :
'gro kun sgrol la gsol ba 'debs :
oM AHhU~M:
'gre'o :
ma gcig jo mo rnal 'byor ma :
bdag med ston la gsol\u0f8e
oM\u0f8e
ma gcig jo mo mtsho rgyal ma :
las can skyong la gsol\u0f8e
oM\u0f8e
ma gcig ye shes lnga ldan ma :
ye shes lnga yi dbang skur cig :
oM\u0f8e
ma gcig gter gyi mnga' bdag mo :
thugs gter gsang ba'i sgo phyes shig :
oM\u0f8e
ma gcig yid bzhin nor 'chang ma :
mchog dang thun mong dngos grub stsol :
oM\u0f8e
mkha' 'gro sde bzhi ma gcig 'khor :
phrin las rnam bzhis 'gro 'dul mdzod :
oM\u0f8e
mkha' 'gro tshad med bzhi ldan ma :
ngan song skyob la gsol ba 'debs :
oM\u0f8e
ma gcig khams gsum dbang sdud ma :
lha 'dre mi gsum dbang du sdus :
oM AHhU~M:
a ma jo mo :
jo mo la gsol ba 'debs so :
oM AHhU~M hrIHma ha ri ni sa sarba sid+d+hi pha la ho :
zhes bzlas gsol ba btab rjes la :
rang gi gtsug tu spyan drangs bstim :
byin brlabs bdag gi rnam shes ldang :
rjes la mi rtog ngang la bzhag :
yi ge brgya pas lhag chad bskang :
'dod pa'i don la gsol ba gdab :
de ltar sgrubs shig dge ldan ma :
de ltar bsgrubs pa'i byin rlabs kyang :
lus ngag yid gsum sgrib pa sbyong :
sku gsung thugs kyi dngos grub thob :
dngos grub rnam gnyis gter sgo 'byed :
las rnams kun bsgrub sngon du 'gro :
dam tshig nyams chag thams cad skong :
de phyir phyi sgrub 'di la 'bad :
ces gsungs so :
ma gcig jo mo'i phyi sgrub kyi le'u ste gnyis pa'o :
sa ma ya :
gu ru chen po pad+ma la :
bkra shis 'dren gyis yang zhus pa :
ma gcig gtsug gi rgyan gcig ma'i :
jo mo'i nang sgrub bshad du gsol :
gu ru chen pos bka' bstsal pa :
nyon cig skal ldan dge sems ma :
dam tshig gtsang ldan las can gyis :
dur khrod mkha' 'gro'i 'du gnas su :
maN+Dal dpe'u chung bzhin du bsham :
sman rag gtor gsum mchod rdzas bsham :
rnga dang dril bu DA ru rkang :
gsur dud mar me rus rgyan bsham :
pad+ma brtsegs pa'i gtor ma dang :
jo mo'i sku ni dpe chung ltar :
brjid ldan sin+d+hu ra yis bris :
mtshams gcad rim pa 'di lta ste :
rang nyid khro bo'i nga rgyal gyis :
bka' bsgo gsang sngags 'di skad brjod :
oM pad+ma kro d+hI shwa rI badzra kI li kI la ya :
ma hA yak+Sha kA la rU pa karma raM raM dz+wa la raM hU~M phaT:
brgya rtsa brgyad pas bgegs rnams brlag :
nyams chag sdig dang gnong 'gyod rnams :
yi ge brgya pas bshags par bya :
sman dang rak+ta gtor ma rnams :
byin gyis brlabs kyis sbyang spel ba :
oM dang AHdang hU~M dang gsum :
lan gcig brjod pas stong par bsam :
lan gcig spel la lan gcig gis :
bdud rtsi ba liM rak+ta dang :
'dod yon lnga ldan mchod par bsam :
tshogs rnams raM yaM khaM gsum gyis :
bsregs sbyangs bkrus dang dag par bsam :
oM dang AHdang hU~M gsum gyis :
tshogs 'khor 'dod yon lngar spel lo :
de nas bskyed pa'i rim pa ni :
thog mar byang chub sems bskyed nas :
skad cig ma yi sa mA ti :
dngos rnams mi dmigs mkha' 'dra bar :
pad+ma dmar po 'dab bzhi'i dbus :
ma bsam ma las 'od 'phros pas :
ha ri ni sa dmar po bzhi :
pad+ma 'dab bzhir rim par bsam :
oM AHhU~M hrIHma gu ru rkyen zlog drag mo rtsal badzra sa ma ya dza :
ha ri ni sa hU~M sid+d+hi pha la ho :
bya ba'i gsang sngags de brjod pas :
rang nyid jo mo rnal 'byor ma :
gcer bu zhal gcig phyag gnyis ma :
g.yas pa dbang sdud phyag rgya can :
g.yon pas thod khrag rin chen bsnams :
bcu drug na tshod rus rgyan can :
dbu skra phyed grol sku mdog dmar :
zhabs gnyis brkyang bskum nyi zla brdzis :
zhi ma khro tshul thugs ka na :
pad+ma 'dab bzhi dmar dkyil hrI:
rta mgrin zhal gcig phyag gnyis pa :
rgyan med phyag g.yas dbang sdud can :
g.yon pa'i zhags pas thams cad 'gugs :
dbu gtsug rta mgo rta skad 'tsher :
rnam pa rta mgrin 'dra mod kyang :
ngo bo o rgyan nga ru bsam :
'dab bzhir ma las yi ge bzhi :
d+hA ki bzhi yi ngo bor bsam :
gsang sngags sgrog dang gsol gdab tshe :
de rnams kun las 'od 'phros pas :
pheM pheM hrIHyi sgra dang bcas :
'od zer stong gsum gang bar bsam :
snang srid dbang sdud dngos grub kyi :
char 'beb 'gro drug 'dul bar bsam :
gzhal yas 'dab bzhi'i yig bzhi las :
mkha' 'gro sde bzhi dmar mor bskyed :
de yang bcu drug na tshod la :
zhal gcig phyag gnyis g.yas dbang sdud :
g.yon pas thod khrag thugs kar 'dzin :
rang rang sa bon thugs kar mtshan :
rang 'dra'i DA ki 'bum 'bum bskor :
dpa' bo ging gi tshogs dang bcas :
snang srid dbang sdud rang bzhin du :
gar stabs shigs se sgyur bar sgoms :
skyed dang ye shes gnyis med pas :
spyan drangs bzhugs gsol bya mi dgos :
nyams dang rig pa dpa' gding bskyed :
che btsan thams cad bran bzhin bsam :
gong bzhin rtsa sngags drag tu bzlas :
yang na yig bzhi   ha ri ni sa /dkrug ste bzlas :
bskyed rim 'di yi nga rgyal gyis :
ci la'ang thogs rdugs yod mi bsam :
rig pa hur bton hU~M phaT brjod :
gang la mi phod thog brdzis na :
dngos grub chen po bdud kyis ster :
ma yengs ting 'dzin rig gsal gdab :
'di dus yengs na dam tshig nyams :
thod rnga bsgrag cing gling bu 'bud :
gu gul nag po'i gsur dud bdug :
'di skad byin chen dbab par bya'o :
hU~M:
bzhengs shig bzhengs shig rje btsun bzhengs :
dgongs shig bla ma rje btsun dgongs :
rig 'dzin gnas nas sku skyod cig :
rtsa ba gsum gyi dngos grub zhu :
dbu la thor tshugs rgyan gyis brgyan :
rin chen rgyan cha khra la la :
gser gyi gdu bu si li li :
rgyan cha mang po pu ru ru :
glu len gar byed khyugs se khyug :
rol mo mang po di ri ri :
yi dam lha yi 'khor gyis bskor :
ma dang mkha' 'gro'i tshogs kyis gtibs :
chos skyong tshogs rnams bran du khol :
dpa' bos bro rdung khrabs se khrab :
dpa' mos gar byed khyugs se khyug :
zhub chen stong dang si li li :
mkha' 'gro 'bum dang spungs se spung :
lha srin sde brgyad sha ra ra :
g.yas nas pho rgyud thibs se thib :
g.yon nas mo rgyud thibs se thib :
dar gyi ru mtshon lhabs se lhab :
dri zhim ngad pa thu lu lu :
mkha' 'gro'i brda skad di ri ri :
dpa' bo'i shugs glu kyu ru ru :
hU~M gi snang glu di ri ri :
phaT kyi brda skad sangs se sang :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
mos pa'i bu la byin gyis rlobs :
sku gsung thugs kyis byin gyis rlobs :
dbang bzhi rdzogs par bdag la skur :
bgegs dang log 'dren bar chad sol :
mchog dang thun mong dngos grub stsol :
hU~M:
bzhengs shig yi dam lha tshogs bzhengs :
dgongs shig rgyal ba rigs lnga dgongs :
rkyen zlog rdo rje drag mo rtsal :
mkha' 'gro gtsug gi rgyan gcig ma :
chos kyi dbyings nas sku skyod 'tshal :
dbu la thor tshugs sogs man chad 'gre'o :
hU~M:
bzhengs shig ye shes mkha' 'gro bzhengs :
dgongs shig rdo rje rnal 'byor ma :
ye shes mkha' 'gro sde bzhi'i tshogs :
dur khrod gnas nas sku skyod 'tshal :
dbu la thor tshugs sogs\u0f8e
oM AHhU~M:
oM 
sku yis byin gyis brlab tu gsol :
lus kyi sgrib pa sbyang du gsol :
sku mi 'gyur tshe yi dngos grub stsol :
AH
gsung gis byin gyis brlab tu gsol :
ngag gi sgrib pa sbyang du gsol :
gsung snying po lung gi dngos grub stsol :
hU~M 
thugs kyis byin gyis brlab tu gsol :
sems kyi sgrib pa sbyang du gsol :
skye med rdo rje'i dngos grub stsol :
hrI:
sku gsung thugs kyis byin gyis rlobs :
ye shes lnga yi dbang skur cig :
gsol 'debs brgyud 'dzin byin gyis rlobs :
dbang bzhi yongs su rdzogs par skur :
oM AHhU~M:
hrIHma pheM pheM kA bA tsi sid+d+hi hU~M A:
de skad gsol ba btab rjes la :
mchod pa'i bye brag 'bul ba ni :
hU~M:
ma gcig jo mo 'khor dang bcas :
phyi nang gsang mchod tshogs la rol :
thugs dam gnyan skongs dbang dang dngos grub stsol :
mi mthun rkyen dang bar chad sol :
oM AHhU~M hrIHma puSh+pe d+hU pe A lo ke gan+d+he nai bid+ya shab+da pU tsa ho :
badzra ni ra ti hU~M:
gu ru rkyen zlog drag mo rtsal :
badzra ma ma yaM dzaHha ri ni sa hU~M:
ma hA ba liM ta a mr-ita ma hA rak+ta bo d+hi tsit+ta i daM sarba pU dza me g+ha sa mu dra s+pha ra Na sa ma ye hU~M:
ar+g+haM pra tIts+tsha hU~M khA hi khA hi :
ma hA sid+d+hi A yur sid+d+hi dz+nyA na sid+d+hi sarba sid+d+hi hU~M A:
de ltar mchod tshogs phul rjes la :
mkha' 'gro'i spyi lung dbang gi sgrom :
rang nyid zhu zhing gzhan la bskur :
bla ma yi dam spyan drangs nas :
gsol ba 'di bzhin gdab par bya'o :
byang chub rdo rjes sangs rgyas la :
sngon tshe ji ltar dbang bskur pas :
bdag kyang lha mor dbang bskur zhing :
dngos grub mchog kyang bstsal du gsol :
de ltar gsol ba gdab par bya :
lan du bla ma nyid kyis kyang :
dbyer med chen por dbang bskur bas :
gsang gsum gnas nas byung ba yi :
rtsa ba gsum gyi dam bsrung na :
sangs rgyas kun gyi dbang sbyin bya :
gnang ba thob nas 'di ltar ro :
bla ma thugs ka'i rta mgrin las :
rigs lnga yab yum bum pa thogs :
bdag gi spyi bor bdud rtsi'i dbang :
blugs pas tshangs bug nang du babs :
lus kyi sdig sgrib dag par bsam :
chu rngub mtha' ma spyi gtsug 'khyil :
oM AHhU~M swA hA lnga las :
ye shes lnga yis dbur brgyan bsam :
des ni bum pa'i dbang thob cing :
sku yi dngos grub thob pa yin :
bla ma yi dam skur bsgom ste :   'di'i dus su jo mo'i thugs kar gu ru bskyed jo mo dang sbyor ba mdzad par bsgom :
sbyor mtshams byang sems dkar dmar 'dres :
bdag gi lce thog babs par bsam :
rang lus bde bas rgyas par bsgom :
ngag gi sgrib dag gsang dbang thob :
gsung gi dngos grub thob par bsam :
de nas bla ma'i thugs ka nas :
'od zer kha dog lnga 'phros pas :
bdag gi snying gar phog cing thim :
gsal la 'dzin med bde nyams skyes :
yid kyi sgrib pa dag par bsam :
shes rab ye shes dbang thob cing :
thugs kyi dngos grub thob pa yin :
de nas bla ma rang la tshur :
thim pas lus ngag yid gsum gyi :
sgrib pa ma rig dri ma dag :
dran rtog dbyings su thim par bsam :
rig pa khong glod rang sems nyid :
ma bcos spros bral ngang la bzhag :
rig pa ye shes dbang thob cing :
mchog gi dngos grub thob pa yin :

dbang rdzogs bla mar dbang yon gyis :
mnyes par bya ba shin tu gces :
bla ma'i dam tshig ci gsung bsgrub :
yi dam dam tshig sgrub la brtson :
DA ki'i dam tshig gsang thub pa :
sku gsung thugs dang mnyam par sbyor :
de nas gtor tshogs dngos grub blang :
gu ru d+he wa DA ki nI   gtor ma mi gtang bar tshogs kyi phud bcad la sbyin sreg bya'o :
lhag ma dang tshogs la rol te sngags 'dis bya'o :
sarba sid+d+hi ma hA pha la a la la ho :
rol pas bdag mchod kun mnyes bsam :
de nas snang srid dbang sdud pa'i :
sbyin sreg brtsam ste thab zla gam :
dbus su hrIHbris ma dang sprad :
jo mo 'khor bcas der bzhugs bsam :
seng ldeng shug pa'i me yang sbar :
gong bzhin gsol btab rol mo bsgrag :
bsreg rdzas phye ma sha khrag chang :
gtor phud rin chen mer dor bas :
jo mo 'khor bcas mchod pas mnyes :
slar yang dngos grub char ltar phab :
sems kyi gding bskyed sngags 'di bzla :
oM AHhU~M hrIHma ha ri ni sa gu lu gu lu ma ma b+ha tri :
ma ma tsa shi :
mi snying sgul :
mi 'gram chog :
hring hring :
sdus sdus :
nr-i A kar+Sha ya dzaHdza :
nr-i A kar+Sha ya hring hring :
badzra sid+d+hi A be sha ya hrIHswA hA:
de ltar sbyin sreg las tshar nas :
mjug sdud rdzogs pa'i rim pa ni :
snang srid rang gis bskyed pa'i phyir :
rang nyid gsal stong 'dzin med bsgom :
ma rtogs gnyis 'dzin rang sar dag :
snang ba stong par rdzogs pas rdzogs :
snang srid thams cad stong par rdzogs :
rdzogs rim byed 'dzin rnam dag nas :
rang bzhin blo bral ngo bo gnyis su med :
thams cad gnyis med rgya yis thebs :
snyem med gtad yengs dang bral bas :
bdag 'dzin re dogs gnyis bral bas :
de ltar sgrubs shig dgongs ldan ma :
de ltar bsgrubs pa'i yon tan yang :
bla ma yi dam mkha' 'gro dang :
skad cig nyid dang mi 'bral zhing :
dbang bzhi rang rdzogs don dbang thob :
lha srin bran byed shes rab skyed :
lha 'dre mi gsum dbang du 'gyur :
'jig rten zas nor char ltar babs :
khyad par bud med tshogs rnams 'du :
mchog dang thun mong dngos grub thob :
bde ba chen po'i don chen rtogs :
mtsho rgyal ma yis bu bzhin skyong :
gtsug gi rgyan gcig las bzhi 'grub :
de phyir nang sgrub 'di la 'bad :
bkra shis 'dren khyod skal ba bzang :
mkha' 'gro'i dril sgrub mtsho rgyal srog :
snying bzhin 'chang la gter du sbos :
zhes gsungs so :
ma gcig jo mo'i nang sgrub khyad par gyi le'u ste gsum pa'o :[ \u0f88\u0f88\u0f88 ]ma hA gu ru pad+ma la :
bkra shis 'dren gyis yang gsol pa :
jo mo'i gsang sgrub gsung bar zhu :
ma hA gu rus bka' bstsal pa :
dge ldan sems ma yang nyon cig :
ma gcig jo mo mtsho rgyal ni :
gsang bar ma mo bdag med ma :
'khor ba blos btang gangs brag gi :
ri khrod dben sar 'bol gdan steng :
gsang sngags bla ma bzang bsten nas :
gtsug gi rgyan gcig bdag med ma :
rang dang gnyis med blta 'dod na :
'di ltar bdag la gzhig pa btang :
phyi nang yul la bdag tshol cig :
snang yul sems la phar brtags pas :
snang ba'i yul la bdag med na :
ming rus bdag tu 'dug gam ltos :
ming dang rus ni bdag yin na :
ming rus 'pho tshe bdag mi 'pho :
de phyir ming rus bdag ma yin :
lus 'di bdag tu 'dug gam ltos :
lus 'di bdag nyid yin gyur na :
lus 'di bsregs tshe bdag mi tshig :
phyi yi lus ni bdag ma yin :
'o na sems ni bdag yin nam :
sems 'di bdag gcig yin gyur na :
da lta gar gnas dang po gang nas byung :
rjes la gar 'gro dbyibs dang kha dog ltos :
gang du yang ni grub pa med :
sems ni stong pa skye 'gag med :
de phyir sems la nga bdag med :
gzhan na'ang yod pa ma yin te :
de ltar lta byed bdag ma yin :
ci ste rang bzhin brjod dang bral :
bdag med pa la bdag bzung bas :
sems can thams cad 'khrul cing sdug :
nyon mongs brgyad khri bzhi stong yang :
rtsa ba bdag tu rtog las gyes :
bdag med rang rig de rtogs na :
sangs rgyas byang chub bde ba rgyas :
chos sgo brgyad khri bzhi stong yang :
bdag med zad sar skyol la 'dus :
de phyir ma mo bdag med ma :
ma ni skye ba med pa'i don :
mo ni 'gag pa med pa'i don :
bdag med skye 'gag gnyis las 'das :
de ltar rtogs na lta ba yin :
rang rig bdag med gsal ba de :
ma yengs rgyun du sgom pa yin :
de las mi 'da' dam tshig yin :
yid la mi byed gegs sel yin :
de bzhin spyad pa spyod pa yin :
de don mngon gyur 'bras bu yin :
de ni theg pa kun gyi gtsug :
mya ngan 'das pa'i rgyan gcig yin :
bdag med yongs grol ngo mtshar che :
bdag med dbang thob chos sku yin :
ji ltar nam mkha' dwangs pa la :
nyi ma'i 'od zer 'char ba bzhin :
gzugs sku rnam gnyis shugs la 'byung :
'gro don lhun grub chen por spyod :
'di lta bu yi rin chen 'di :
blo dman rnams la gsang ba'i don :
skal ldan 'di spyod gsang sgrub ces :
tha snyad tsam du btags pa bas :
de phyir gsang sgrub 'di ltar rtogs :
bkra shis 'dren khyod skal ldan nam :
gtsug gi rgyan gcig rnal 'byor ma :
bdag med pa yi don rtogs shog :
jo mo'i gsang sgrub yang dag don gyi le'u ste bzhi pa'o :   dpe gcig la /
zla 'od gzhon nu'i sprul pa mon tsan+d+ras yi ger btab pa'o :
mchan /
sa ma ya :
i thi :
rgya rgya rgya :
gu ru chos kyi dbang phyug gi gter ma'o ///
/
