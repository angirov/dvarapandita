[<!TCC Tibetan character 3,183 undefined in unicode!>]:
rje karma pak+shi zhal gzigs ma'i las byang bzhugs so :
gu ru bud+d+ha d+hArma kA ya na mo :
bla ma chos kyi sku la phyag 'tshal lo :
de yang nyams len bla ma sgrub pa'i tshul :
rig 'dzin mi 'gyur rdo rje'i ming can des :
rang lo nyer lnga lon pa'i sbrul lo la :
mgon po rdo rje ber can sgrub pa'i tshe :
tho rangs mnal lam ma yin dngos nyams su :
mig lam 'od dmar khyug khyug khyim kun khengs :
gza' nad na'am cho 'phrul yin nam bsam :
cung zad dran med nyid du brgyal nas song :
de tshe rang mdun nam mkha'i klong las ni :
'khrul snang mngon snang bla ma'i dkyil 'khor mthong :
de yi 'khor gyi bud med gcig gis ni :
bdag la lta zhing mdzub mo lha la btsugs :
gtso bo'i zhal nas bdag la 'di skad gsungs :
sa ma ya :
kye ho :
rang rig ye shes brjod med ni :
zhen pa'i yul ljongs snang ba'i rang mdangs las :
'khrul pa'i gzhi 'byung rig rtsal de rjes 'brang :
a 'thas bden 'dzin bag chags lu gu rgyud :
sna tshogs snang ba'i cho 'phrul ci yang 'char :
gang shar bde sdug bden med snang ba'i yul :
de la gcer ltos rang rig gcer bur zhog :
snang ba brda yi bla ma snang ba'i yul :
gang shar zhen med rang grol e ma ho :
de ni gzhi yi sems nyid lta tshul yin :
snang ba brda yi bla ma de yin no :
de ni sems kyi gnas lugs sgom tshul yin :
de nas lam gyi spyod yul sbyong tshul ni :
kye ho :
ma 'gag sna tshogs 'char ba'i tshe :
'khrul las yid 'phreng gnyis 'dzin re dogs ni :
gang shar dug lnga'i rang zhal 'di ltar ltos :
nyon mongs rgyu las byung ba'i 'khrul cha 'di :
dug gsum 'dod chags bde bar zhen pa'i yid :
zas nor longs spyod mnga' thang zla grogs la :
a 'thas re dogs med pa'i bya bral gyis :
blo 'das klong yangs chen po'i klong du zhog :
gang shar ma zhen gang shar rang grol ngang :
de la ma yengs dran rig gcer mthong lam :
de ni lam gyi sems sbyong tshul yin no :
sa ma ya :
kye ho :
rang rig rang byung 'phro 'du las :
gang shar ma zhen zhen 'dzin spros pa bral :
spros bral de yi ngang las nyams snang sbyang :
snang ba'i yul stong stong nyid nam mkha'i klong :
de dbus blo 'das brjod med ye shes bzhugs :
de yang yengs med 'khrul med gcer mthong bzhugs :
de la dngos po ma mchis sna tshogs 'phro :
'phro 'du'i byed las rig rtsal rgyu yi lam :
byed las gang shar bden med shar grol lam :
'di don rtogs na tshe gcig sangs rgyas 'gyur :
sa ma ya :
ces gsungs :
de ni zhal gdams slad med pa'o :
sa ma ya :
de la brten nas rang 'dod du brtsams pa :
de yi las byang bstan pa ni :
dkyil 'khor pad+ma 'dab brgyad steng du bla ma'i gtor ma dang :
de'i mdun rgyab tu gtor ma zur gsum bdun gyis bskor :
sman gtor rak+ta mchod rdzas sna tshogs bshams te :
yid gnyis the tshom dang bral bas :
bcos min gyi mos gus dang ldan pas bsgrubs na dngos su zhal mthong bar the tshom med do :
dngos gzhi las byang ni :
skyabs 'gro sems bskyed :
bdag mdun bskyed rim :
spyan 'dren :
phyag 'tshal :
bzhugs gsol :
phyi nang gsang ba'i mchod pa :
skong bshags :
bstod pa :
gsol gdab :
dbang blang sogs :
sa bcad bcu po 'di la ma bcos :
ma bsre :
ma bslad par nyams su len pa gal che :
sa ma ya :
na mo :
sangs rgyas chos dang dge 'dun la :
sgo gsum gus pas skyabs su mchi :
ma gyur 'gro drug sems can rnams :
ngan song sdug bsngal zhi gyur cig :
bde ldan sangs rgyas thob par shog :
rtog tshogs gnyis 'dzin rang sar zhi :
rang gsal gcer mthong 'grub gyur cig :
hU~M hU~M hU~M:
nam mkha' yangs pa'i dkyil 'khor du :
chos 'byung dmar po bsnol ba'i dbus :
pad+ma 'dab brgyad kha bye'i steng :
chos sku'i rang sgra hU~M yig las :
grub chen karma pak+shi pa :
dmar smug gtum rngam 'bar ba'i sku :
spyan rtsa dmar zhing lta stangs 'dril :
ag tshom zur gsum nag snum dkyus :
zhwa nag gser mdangs dbu la gsol :
chos gos rnam gsum sku la bklubs :
rdo rje phur bu phyag na bsnams :
rdo rje skyil krung lham mer brjid :
pad+ma nyi zla'i khri steng gsal :
spyi bor pad+ma 'byung gnas ni :
sku mdog dkar la dmar mdangs ldan :
pad zhwa phod ka chos gos gsol :
rdo rje thod pa kha T+wAM bsnams :
rdo rje skyil krung pad zlar bzhugs :
g.yas su ha ya grI wa dmar :
zhal gdangs mche gtsigs spyan gsum dmar :
spyi bor rta mgo ljang zhur 'tsher :
gtum rngam khro bo'i dbang rtags rdzogs :
thod dbyug me zhags phyag na bsnams :
zhabs gnyis 'dor stabs ru dra brdzis :
g.yon du rdo rje phag mo dmar :
drag gtum khros rngam khro chas rdzogs :
spyi bor phag zhal ngur sgra ldir :
gri gug thod khrag phyag na bsnams :
kha T+wAM mchan bcug gar stabs 'gyings :
bam ro pad+ma nyi zlar gnas :
rgyab tu ras chung rdo rje grags :
ras zhwa dkar po rwa gzugs mnabs :
yid 'ong mdzes sdug ras gzan gsol :
gzugs mdzes yid 'ong lta na sdug :
rdo rje dril bu phyag na bsnams :
rnal 'byor spyod pa'i cha lugs can :
rdor skyil pad+ma nyi zlar gnas :
mdun du rdo rje ber nag can :
mthing nag khros rngam srin po'i gzugs :
zhal bgrad mche gtsigs spyan gsum g.yo :
dur khrod chas brgyad khro chas rdzogs :
dar nag 'jol ber sku la gsol :
zangs gri thod khrag phyag na bsnams :
zhabs gnyis 'dor stabs log 'dren mnan :
rang byung rgyal mo dre 'u zhon :
mthing nag khro gtum 'od du 'bar :
kha T+wAM phur bu me long sbrul :
phyag bzhir bsnams shing zhabs btsan skyil :
rdo rje legs pa ra skyes 'chib :
dmar nag tho ba sbud pa 'dzin :
drag gtum sku la dar gos gsol :
de ltar snang stong 'od 'bar gsal :
bdag mdun bla ma'i dkyil 'khor las :
'od zer phyogs bcur rab 'phros pas :
snang srid bla ma phyag rgya che :
'khor bcas gnas 'dir gshegs su gsol :
oM AHhU~M hrIHhrIHhrIHhrIHhrIHhU~M b+h+yo tri badzra sa ma ya dzaHhU~M baM ho :
hU~M:
pad+ma 'od kyi gzhal yas nas :
rigs bdag pad+ma 'byung gnas mchog :
rig 'dzin rgya mtsho'i tshogs dang bcas :
gnas 'dir spyan 'dren gshegs su gsol :
snang srid chos dbyings dkyil 'khor nas :
grub chen karma pak+shi rje :
bka' brgyud rgya mtsho'i tshogs dang bcas :
gnas 'dir spyan 'dren gshegs su gsol :
lcang lo can gyi gnas mchog nas :
ras chung rdo rje grags pa ni :
grub thob rgya mtsho'i tshogs dang bcas :
gnas 'dir spyan 'dren gshegs su gsol :
zla gam dbang drag gzhal yas nas :
ha ya grI wa rta mchog dpal :
dpa' bo rgya mtsho'i tshogs dang bcas :
gnas 'dir spyan 'dren gshegs su gsol :
o rgyan mkha' spyod zhing khams nas :
rdo rje phag mo rgyal kun yum :
mkha' 'gro rgya mtsho'i tshogs dang bcas :
gnas 'dir spyan 'dren gshegs su gsol :
'og min byang phyogs dur khrod mchog :
drag po thugs kyi dkyil 'khor nas :
ma hA kA la rdo rje ber :
chos skyong rgya mtsho'i tshogs dang bcas :
gnas 'dir spyan 'dren gshegs su gsol :
mu le mthing gur gzhal yas nas :
lha mo rang byung rgyal mo ni :
ma mo bye ba'i tshogs dang bcas :
gnas 'dir spyan 'dren gshegs su gsol :
'dzam gling dag pa'i yul ljongs nas :
dam can rdo rje legs pa che :
mched zla sum brgya drug cur bcas :
gnas 'dir spyan 'dren gshegs su gsol :
snang srid zil gnon lha tshogs rnams :
da lta snyigs dus bskal pa la :
rnal 'byor bdag la bsrung ba'i phyir :
ma thogs myur du gnas 'dir byon :
rtsod ldan snyigs ma lnga bdo 'dir :
bdag gis lhang lhang mi 'bod rgyus :
bar chad bsal phyir gshegs su gsol :
dngos grub stsol phyir gshegs su gsol :
byin gyis brlab phyir gshegs su gsol :
dbang mchog bskur phyir gshegs su gsol :
lam sna 'dren phyir gshegs su gsol :
thugs rje'i dbang gis 'dir gshegs shig :
oM AHhU~M:
hrIHhrIHhrIHhrIHhrIHhU~M b+h+yo tri badzra sa ma ya dzaHhU~M baM ho :
hU~M hU~M hU~M:
chos 'byung gru gsum bsnol ma 'dir :
pha rol phyin drug yongs su rdzogs :
pad+ma nyi zla 'bar ba'i gdan :
thabs shes dbyer med lhun gyis grub :
'od 'bar brjid ldan lhun chags pa'i :
gdan mchog 'di ru bzhugs su gsol :
hU~M hU~M hU~M:
snang srid dbang sgyur lha tshogs la :
sgo gsum gus pas phyag 'tshal lo :
dgyes rdzas mchod pa 'bul ba ni :
mchod yon zhabs bsil me tog dang :
bdug spos mar me dri chab dang :
zhal zas rol mo na bza' sogs :
'dod yon phyi yi mchod pa 'dis :
snang srid 'khor 'das kun bkang ste :
rtsa ba gsum gyi lha tshogs la :
mchod do 'bul lo dgyes par rol :
dgyes rdzas thod chang sngo la dwangs :
gur gum sbrang rtsi'i bcud kyis sbags :
thabs kyi bdud rtsir spel ba 'di :
mchod do 'bul lo dgyes par rol :
dmar chen rak+ta 'od zer 'bar :
shes rab bdud rtsir spel ba 'di :
mchod do 'bul lo dgyes par rol :
ri rab tsam gyi gtor chen la :
dkar thig dmar rgyan brgyan pa 'di :
mchod do 'bul lo dgyes par rol :
snang srid zil gnon lha tshogs rnams :
thugs dam gnyan po bskang gyur cig :
rtsa ba yan lag dam tshig dang :
sku gsung thugs kyi dam tshig rnams :
nyams gyur thams cad mthol lo bshags :
byang dag tshangs pa'i dngos grub stsol :
hU~M hU~M hU~M:
snang srid zil gnon bdud bzhi bcom :
skye 'chi med pa 'od kyi sku :
'pho 'gyur med par 'gro don mdzad :
pad+ma 'byung gnas sku la bstod :
de nyid sprul pa'i gnas 'gyur las :
dge slong tshul 'dzin he ru ka :
mthu stobs rdzu 'phrul dbang sgyur ba'i :
karma pak+shi'i sku la bstod :
rgyal ba kun gyi thugs rdo rje :
mthu stobs dbang phyug rdo rje 'dzin :
rdo rje theg pa'i mdzod 'dzin pa :
ras chung rdor grags sku la bstod :
ha ya grI wa ru dra'i gshed :
nga rgyal rnam dag rta gdong ljang :
khams gsum dbang sdud sku mdog dmar :
dbang chen rta mgrin sku la bstod :
rdo rje phag mos dus mtshan btul :
gti mug rnam dag phag zhal nag :
rnam rtog rtsad gcod gri thod 'dzin :
rdo rje phag mo'i sku la bstod :
ma hA kA la rdo rje ber :
phrag dog rnam dag khro gtum rngam :
dug lnga rtsad gcod zangs gri 'dzin :
kun rtog kun 'joms thod khrag rol :
rdo rje ber can sku la bstod :
bstan srung lha mo rang byung ma :
srid gsum lha 'dre'i sde dpon mchog :
nyams pa'i srog dbug sdud mdzad mo :
rang byung rgyal mo'i sku la bstod :
bka' sdod pho nya rdo rje legs :
stong gsum sku yi sprul pas gang :
glog ltar myur zhing phrin las sgrub :
rdo rje legs pa'i sku la bstod :
hU~M hU~M hU~M:
rang nyid bla mar gsal ba yi :
thugs kar 'od kyi thig le'i dbus :
pad+ma 'byung gnas gtso 'khor gsum :
bkra gsal lham mer gsal ba yi :
thugs kar hrIHla rig sngags bskor :
gang bsam phrin las myur 'grub shog :
oM AHhU~M badzra gu ru pad+ma sid+d+hi hU~M:
oM AHkarma pak+shi hU~M:
oM badzra pA Ni hU~M:
oM badzra kro d+ha ha ya grI wa hU~M:
oM badzra bai ro tsa nI yai hU~M:
oM ma hA kA la gu Na hr-i da hU~M phaT:
oM ru ru ro ru tsa pa la a shug me ma hU~M ma b+h+yo dzaHdza :
oM badzra sA d+hu sa ma ya wA ka traM traM shi ni kra ma ni sa ma ya sA d+hu tri dzaHdzaHhU~M baM ho :
don sngags byang bstan pa'o :
/[<!TCC Tibetan character 4,50 undefined in unicode!> ]mdun bskyed bla ma'i lha tshogs thugs ka nas :
sku dang yig 'bru phyag mtshan 'od zer rnams :
char ltar babs te rang la sib sib thim :
lus gnas rtsa 'khor bzhi po mer gyis gang :
dbang bzhi yongs rdzogs gcig car thob par gyur :
kA ya wA ka tsit+ta a b+hi Shiny+tsa hU~M:
mdun bskyed bla ma rang gi snying gar thim :
'khor rnams 'od zhu rang la thim par gyur :
de yang dmigs med blo 'das brjod med ngang :
!
de nas dbang blang ba ni :
khrus dang maN+Dal sngon du song nas :
bla ma'i rnam thar brjod :
skyabs su 'gro ba :
sems bskyed pa :
slob ma lhar bskyed pa :
spyan 'dren byin dbab la :
slob ma'i mgor rdo rje bzhag la :
tiSh+Tha badzra :
de nas bum pa thogs te :
hU~M:
snang ba snod kyi bum pa ru :
stong pa bcud kyi bdud rtsis gtams :
snang stong bla ma phyag rgya che :
gsal stong sku yi dbang thob shog :
sngags byang mthar :
kA ya a b+hi Shiny+tsa oM:
de nas hU~M dkar dmar mthing gsum thogs te :
hU~M:
grags stong ma 'gags hU~M yig dkar :
rig stong rtsal 'byongs hU~M yig dmar :
gsal stong lhun grub hU~M yig mthing :
grags stong bla ma phyag rgya che :
bla ma'i gsung gi dbang thob shog :
sngags byang mthar :
wA ka a b+hi Shiny+tsa A:
rdo rje phur bu thogs te :
hU~M:
ye shes lnga yi thugs rdo rje :
sku gsum lhun grub kI la ya :
rnam rtog sna tshogs thal bar rlog :
ma rig log rtog dbyings su sgrol :
bde stong bla ma phyag rgya che :
bla ma'i thugs kyi dbang thob shog :
sngags byang mthar :
tsit+ta a b+hi Shiny+tsa hU~M:
de nas me long thogs te :
hU~M:
rang sems yid bzhin nor bu la :
ye shes lnga yi rang mdangs gsal :
dgos 'dod kun 'byung 'bras bu smin :
yon tan kun 'byung phyag rgya che :
bla ma'i yon tan dbang thob shog :
sngags byang mthar :
rat+na a b+hi Shiny+tsa b+h+rU~M:
de nas rgyal mtshan thogs te :
hU~M:
kun khyab ye shes rgyal mtshan la :
thabs shes dbyer med nyi zlas brgyan :
las nyon bdud bzhi'i g.yul las rgyal :
'jigs bral bla med phyag rgya che :
bla ma'i phrin las dbang thob shog :
sngags byang mthar :
karma a b+hi Shiny+tsa hU~M:
de nas thig le thogs te :
hU~M:
bde ba'i nyams kyi nam mkha' la :
ye shes lnga yi thig le shar :
snang srid bla ma phyag rgya che :
brjod med ye shes dbang thob shog :
sngags byang mthar :
d+harma d+hA tu a b+hi Shiny+tsa A:
de nas sku gzugs thogs te :
hU~M:
snang ba yab la stong pa yum :
bde stong zung 'jug mkha' dbyings sbyor :
gsal stong bla ma phyag rgya che :
rdo rje 'chang gi dbang thob shog :
rtsa sngags mthar :
d+harma d+hA tu a b+hi Shiny+tsa AH
cod pan thogs te :
hU~M:
ma 'gag mi dmigs dar dpyang ni :
glo bur yid byed rlung gis skyod :
sna tshogs cho 'phrul rgyan du che :
'gag med shar grol phyag rgya che :
gang shar shar grol dbang thob shog :
sngags byang sngar ltar :
de nas me tog thogs la :
hU~M:
snang srid stong pa'i cho 'phrul las :
rang rig ye shes me tog bkra :
nyon mongs rtog tshogs gang shar rnams :
bung bas me tog rtsi len ltar :
gang shar bde sdug lam du khyer :
re dogs med pa'i dbang thob ste :
bya bral chen po'i dbang thob shog :
gtor ma thogs te :
hU~M:
dam rdzas gtor chen 'bar ba 'di :
bla ma'i sku dang gnyis su med :
dbang mchog 'di ni bskur ba'i mthus :
dngos 'dzin a 'thas 'dun gros kun :
sgyu mar shes par byin gyis rlobs :
tshe 'di'i rtag brtan 'dun gros rnams :
'khrul par shes par byin gyis rlobs :
sngon byung srid pa'i yid lus rgyun :
rang ngo 'phrod par byin gyis rlobs :
da lta'i sgyu lus gces 'dzin mkhar :
'jig par shes par byin gyis rlobs :
cal sgrog rjes 'jug 'chal gtam 'di :
brag cha lta bur rtogs gyur cig :
rang chas dug lnga'i rlung 'tshubs 'di :
ye shes lnga ru rtogs gyur cig :
snang srid 'khor 'das zhing khams 'di :
rmi lam lta bur rtogs gyur cig :
spyir bdag dang mtha' yas sems can rnams :
rten sgyu lus dus min 'jig pa'i dus :
rang gcig pur bar dor 'khyams pa'i dus :
grogs nor rdzas shul du lus pa'i dus :
las dge sdig 'bras bu smin pa'i dus :
gnas gshin rje'i pho brang mthong ba'i dus :
sems 'khrul snang sngangs skrag g.yeng ba'i dus :
yid bzod med yi re mug pa'i dus :
tshe sngar byas dge sdig dran pa'i dus :
thabs gang drag sems la 'phreng ba'i dus :
tshe phyi ma'i gnas khang btsal ba'i dus :
rang lag stong mchan du bcug pa'i dus :
sems dbang med g.yeng bar 'phyo ba'i dus :
pha pad+ma 'byung gnas mthu ma chung :
rje karma pak+shi'i thugs rje'i rtsal sprugs shig :
'khor yi dam chos skyong rtsal ma zhan :
dus gnas skabs de tsam shar ba'i dus :
pha bla ma'i thugs rje ci 'dug blta :
bdag ngan song gsum du ma gtang zhig :
zhing dag pa mkha' spyod zhing khams su :
yid skad cig glog 'gyu'i rdzu 'phrul gyis :
'bras phyir mi ldog par gnas gyur cig :
sngags byang mthar :
ma hA ba liM ta a b+hi Shiny+tsa hU~M:
rgya gram thogs te :
hU~M:
skal ldan skyes bu khyod nyid la :
rdo rje rgya gram dbang bskur bas :
rten 'brel bcu gnyis dag gyur cig :
theg pa rim dgu'i rgyas gdab bo :
rdo rje 'chang dang dbyer med shog :
tiSh+Tha badzra :
rjes maN+Dal la sogs bya'o :
yang zab bla ma'i sgrub pa dbang dang bcas pa 'di /
bka' babs kyi rig 'dzin mi 'gyur rdo rje drag po nus ldan rtsal gyis brtsams pa'i chos so //
sa ma ya /
mang+ga laM//

//
