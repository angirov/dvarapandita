@#//
'ja' tshon ma ning zhi ba'i las tshogs mkha' 'gro grib sel bklag chog tu bkod pa shel dkar bum pa'i chu rgyun zhes bya ba bzhugs so //
na mo gu ru dz+nyA na DA ki nI yai /
byin rlabs zla zer thigs pa lhung ba'i mod //
sdig ltung grib kyi mun rum rgya dral nas //
phan bde'i ku mud dga' tshal rgyas mdzad pa //
rtsa ba gsum la 'dud do byin rlabs stsol //
rkang gnyis 'gro ba'i gsos sman te /
khyad par snyigs dus grib ma la //
'phrad chog blo bde'i gdams zab nyid //
mdo rgyas 'tsham pa'i cho ga bkod //
dgongs 'dus rnam gsum gtsor byas gter gzhung rnams su grib sel gyi cho ga rgyas bsdus mang du 'byung yang ches zab pa'i gnad 'dus shing lag len bde ba ni 'di yin te /
de la gsum /
gang la bya ba'i yul /
ji ltar bya ba'i tshul /
de ltar byas pa'i phan yon no /

/dang po ni /
rgyu dug gsum gyis kun nas bslangs te thog med nas sdig sgrib
nyes ltung dang da lta'i dam tshig chag nyams sogs la brten /
rkyen mkha' 'gro'i bka' chad srung ma'i 'khu ldog dang /
phal pa la'ang gdon gsum gyis bskyed de /
rtags sgo gsum la mi 'dod pa bying rmugs 'thib gsum dang /
khams nyog cing snying mi dga'/
sems rtsing zhing kun gyis gshe
/gnyid yer zhing bsam pa mi 'grub pa la sogs pa grib kyi rigs mtha' dag 'byung ste /
de la dbye na drug
/sdom pa dam tshig nyams shing sems can la gnod 'tshe byas pa las byung ba'i dam grib /
'byung po ma rungs pa'i gnas rten dang 'dris shing de dag brten pa'am /
dam med gdon can gyi rigs la dbang dang byin rlabs byas pa /
sa rko rdo rlog
/glo bur skrag dngangs /
rten dang rdzas 'dre can 'chang ba'i gdon grib /
dam nyams sdom shor ngo tsha khrel med dang 'grogs pa dang /
de dag la dbang bskur chos bshad phan tshun dam sel yod pa'am mthu 'gras can gyi zas nor blangs pa'i mkhon grib /
mkhon sel dang mi gtsang ba'i zas zos pa'i grib /
phung shul dang bkra mi shis pa'i gnas su bsdad pa'i gnas grib /
dam nyams shan pa dme yugs sogs kyi ro grib ste grib ma drug po gang yang rung bas bskyed de 'bras bu lus la nyes gsum gyi nad /
sems la sdug bsngal sogs mi 'dod pa du ma 'byung ba rnams sel ba'i thabs 'di la brtson par bya'o /
gnyis pa ji ltar bya tshul la gsum /
sbyor ba bca' gzhi /
dngos gzhi cho ga
/rjes mtha' sdud kyi rim pa'o //
dang po la gnyis /
yar gzhi dang mar mdos so /
dang po ni /
phugs logs su 'dzom na sku gsung thugs kyi rten dang khyad par phag mo mkha' 'gro sde bzhi'i zhal thang bkram pa'i mdun du stegs bu'i dbus su 'bru tshom gtso 'khor lnga pa gnyis bkod pa'i steng du /
bum pa nyer lnga'i rdzas dang dri bzang gi chus bkang ba mgul chings sna lnga'am dkar po dang mthing gas bcings pa kha rgyan gzungs rdor dang bcas pa gnyis g.yas g.yon byas te bzhag
/bla ma'i gtor ma /
de'i g.yas g.yon sman raka
mchod pa rnam bdun phreng tshar du bsham /
dung zhal /
mda' dar dkar po dang snam ras sam pags bu dkar po /
me long rnams nye logs su bzhag
/tshogs gtor /
mda' dar /
tshe ril /
tshe chang sogs kyang tshogs par bya'o //
gnyis pa mar mdos ni /
de'i nye logs su stegs dma' bar gdan nag po'i steng du 'bras kyi tshom bu
lnga bkod pa'i steng du snod bzang por 'brang rgyas phyed dkar phyed nag gi dkar po'i ngos su dpal 'bar ram zan kong gi mar me sbar dus yun brtan pa can lnga btsug
/nag ngos su khrag kong zur gsum lnga btsug pa bzhag
/mthar bra bo /
sran ma /
nas nag rnams theb re dang /
mda' dar nag po la sre long mtshal gyis kha mig ram gyis ral pa bris pa btags /
snam ras sam pags bu nag po rnams kyang bkod /
gzhi mdun du lcags snod dam slo ma lta bur grib bdag nag mo rta nag la zhon pa /
g.yas mdung dar nag po /
g.yon spen ma sogs kyi phyags shing thogs pa gtso 'khor lnga /
so so la re nag gam ras nag gi sbra phub pa bkod /
de re re la /
bshos zlum /
khrag zan /
mtheb kyu /
grib mtsho /
'brang rgyas /
ting lo /
grib bshos zur gsum nag po /
ngar glud /
bya /
khyi /
mdzo /
rto le /
ra re re ste tshar lngas bskor /
de rgyab bud med nag mo g.yas grib bshos dang g.yon kong zor thogs pa lnga bkod /
mtha' skor du zor kong zur gsum rtsang btsugs pa gcig
/de bzhin du yungs dkar nag
/mtshe /
khrag
/ral gri btsugs pa dang /
skyer pa'i mda' gzhu /
dmar gtor /
rdo nag la khrag gis b+h+yo bris pa rnams kyis bskor /
spros pa che bar byed na zor re re'ang lnga lnga snod gzhan zhig tu bzhag la /
mdos bor dus zor 'phen tshig re re bzhin 'gres bshang la 'don nas 'phang /
dkyus 'dir mi dgos /
snod gzhan gcig tu bsgrub bya'i dri ma bsres pa'i zan la sku glud rgyan ldan glud rabs nas 'byung ba'i rdzas dang bcas pa /
glud yas spyi 'gro pho tang mo tang mda' 'phang sogs kyis brgyan pa dang /
rdzongs 'debs bya rgyu /
grib bshos nag po rgyan ldan /
khrag mtsho /
khrag zan /
u kyu /
'brang rgyas nag po /
'bru nag gi rigs /
sbra tshal ras nag sogs logs su bzhag
/bal 'dab dkar nag
/gser skyems sogs mkho ba'i yo byad rnams tshogs par bya'o //
gnyis pa dngos gzhi la gsum /
bdag mdun bsnyen sgrub /
grib sel las sbyor /
cho ga'i rjes rim mo //
dang po ni /
gsol 'debs nas brtsam bzlas pa grub kyi bar lha gzhung gzhan nam /
chos bka' 'di dang 'brel mtshungs dkon mchog spyi 'dus gtang /
dkon spyi zhi rkyang kho nas kyang chog la /
zhi drag seng gsum ka btang na'ang bzlas pa yan bya /
de nas gter gzhung du bum par rdo rje rnam 'joms bskyed bzlas bya ba'i zur gyis bstan pa ltar khrus bum sgrub pa la thog mar mchod pa kha gsos la /
raM yaM khaM/
thams cad stong nyid nam mkha'i mdzod //
b+h+rU~M las rin chen snod yangs su //
oM las phyi nang mchod pa'i tshogs //
so so'i lha mo'i rol par bcas //
rab 'byams nam mkha' gang bar gyur //
oM badzra ar+g+haM nas /
shab+da AHhU~M gis byin brlab /
khrus lha spyi bsdus kyi bum pa bsang sbyang /
stong pa'i ngang las b+h+rU~M las rin po che'i bum pa mtshan nyid thams cad yongs su rdzogs pa'i nang gzhal yas khang yangs shing rgya che ba bum bcud dag byed bdud rtsi'i rgya mtshor 'khyil ba'i nang du /
pad zla'i gdan lnga tshom gyi dbus su bcom ldan 'das rnam par snang mdzad zhal bzhi dkar ba zhi bas gzigs pa /
phyag mnyam gzhag rdo rje skyil krung gis bzhugs shing dar dang rin po ches brgyan pa /
shar du dpal rdo rje sems dpa' dkar gsal rdo rje dang dril bu 'dzin pa longs spyod rdzogs pa'i chas can sems skyil gyis bzhugs pa /
lhor mgon po mi 'khrugs pa mthing kha sprul sku'i cha lugs can sa gnon mnyam gzhag rdo rje 'dzin cing skyil krung gis bzhugs pa'i mdun du khro bo bgegs mthar byed dang bcas pa /
nub tu mtha' yas tshe dpag med dmar po mnyam gzhag tshe bum 'dzin pa dar dang rin po ches brgyan cing skyil krung gis bzhugs pa'i thugs kar bdud rtsi 'khyil pa ljang dmar phyag thal sbyar bdud rtsi'i bum pa bsnams shing zhi ma khro'i chas can /
byang du bcom ldan 'das sman gyi bla bai DUr+Ya'i mdangs can phyag g.yas mchog sbyin a ru ra'i sdong po dang g.yon mnyam gzhag lhung bzed bsnams pa sprul sku'i cha lugs can rdo rje'i skyil krung gis bzhugs pa /
de dag gi g.yas phyogs pad nyi'i gdan la rdo rje rnam par 'joms pa ljang sngon g.yas sna tshogs rdo rje thugs kar gtod cing g.yon dril bu dkur brten pa khro 'dzum longs sku'i chas can skyil krung gis bzhugs pa /
g.yon phyogs su pad nyi'i gdan la khro rgyal sme ba brtsegs pa ljang nag zhal gsum g.yas dmar g.yon mthing phyag g.yas gsum rdo rje rtse dgu ral gri sbrul zhags /
g.yon gsum dgra satwa dril bu bum pa bsnams pa /
khro bo'i chas can g.yas bskum g.yon brkyang ba'i stabs can /
steng gi phyogs su gu ru pad+ma thod phreng rtsal la rgyal ba rab 'byams kyis bskor nas bzhugs pa /
thams cad kyi dpral bar oM dkar po /
mgrin par AHdmar po /
thugs kar hU~M sngon pos mtshan pa'o //
bdag mdun lha tshogs rnams kyi thugs ka nas 'od zer dpag tu med pa 'phros pas rang bzhin gyi gnas dang /
phyogs bcu'i zhing khams rnams nas bsgoms pa dang 'dra ba'i ye shes pa dpag tu med pa spyan drangs par gyur /
hrI:
sngon gyi bskal pa'i dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes sngon bskal ma dang /
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
oM gu ru sarba ta thA ga ta sa pa ri bA ra badzra sa mA dzaH
bcom ldan 'dir ni byon pa legs //
bdag cag bsod nams skal par ldan //
bdag gi mchod yon bzhes slad du //
'di nyid du ni bzhugs su gsol //
pad+ma ka ma lA ya satwaM/
oM badzra ar+g+haM AHhU~M/
sogs nas shab+da AHhU~M/
zhes mchod /
slar yang thugs ka'i sa bon las 'od zer 'phros pas dbang gi lha rigs lnga 'khor dang bcas pa mdun gyi nam mkha'i gnas su spyan drangs /
badzra sa ma ya dzaH
pany+tsa ku la sa pa ri bA ra ar+g+haM nas /
shab+da AHhU~M/
de bzhin gshegs pa thams cad kyis 'di la dbang bskur du gsol /
zhes gsol ba btab pas rigs lnga 'khor dang bcas pas /
oM na maHsarba ta thA ga ta a b+hi She ka te sa ma ya shrI ye hU~M/
zhes dbang bskur /
sku gang dri ma dag
/chu'i lhag ma yar lud pa las rigs so so la so so'i rigs bdag gis dbu brgyan par gyur /

rgyal ba rgya mtsho'i mchod rdzas las grub pa'i //
zhing khams rgya mtsho'i mchod pa sna bdun tshogs //
yon tan rgya mtsho bum pa'i lha tshogs la //
dad pa rgya mtshos 'bul lo khrus mchog stsol //
oM badzra ar+g+haM nas /
shab+da pra tIts+tsha swA hA/
hrI:
rgyal ba thams cad ye shes klong du gcig :
chos nyid don la cha lugs mi mnga' yang :
thabs mkhas gang 'dul so so'i skur ston pa :
thugs rje'i sprul bsgyur 'gyed la phyag 'tshal bstod :
gu ru pad+ma rnam snang rdo rje sems //
mi 'khrugs tshe 'od dpag med sman gyi bla //
rnam 'joms sme brtsegs rgyal ba sras bcas la //
lus ngag yid gsum gus pas phyag 'tshal bstod //
bstod par 'os pa sogs brjod /
lha zhi ba rnams kyi thugs kar zla ba dang /
khro bo rnams kyi thugs kar nyi ma'i steng du so so'i sa bon la bzla bya'i sngags kyis bskor ba /
rang gi thugs ka'i 'od zer gzungs thag la brgyud de song /
thugs kar phog pas sngags phreng g.yas su 'khor /
thugs dam gyi rgyud bskul /
de dag las 'od zer dpag tu med pa 'phros /
sems can thams cad kyi sgrib gnyis sbyangs /
phyogs bcu'i rgyal ba sras bcas kyi thugs rgyud bskul /
byin rlabs nus bcud thams cad tshur bsdus thugs kar thim /
sngags phreng las bdud rtsi'i rgyun babs bum pa gang /
'od zer bdud rtsi'i rang bzhin tshur byung nas rang la thim pas sgrib gnyis bag chags dang bcas pa sang gis dag par gyur /
ces mos la gzungs thag blangs te steng gi gu ru la dmigs nas /
oM AHhU~M badzra gu ru pad+ma sid+d+hi hU~M hU~M hU~M:
zhes ci nus bzla /
mthar sngags sham du /
oM swa b+hA ba bi shud+d+haHsarba d+harmAHswa b+hA ba bi shud+d+ho\u0f85 haM:
shud+d+he shud+d+he :
nyams grib thams cad shAn+tiM ku ru ye swA hA:
zhes btags pa'ang cung zad bzla ba 'og ma thams cad la rigs 'gre'o //
dbus phyogs kun rig la dmigs te /
na mo b+ha ga wa te :
sarba durga ti pa ri sho d+ha ni :
rA dzA ya :
ta thA ga tA ya :
ar+ha te :
samyak+saM bud+d+hA ya :
tad+ya thA:
oM sho d+ha ni sho d+ha ni :
sarba pA paM:
bi sho d+ha ni :
shud+d+he bi shud+d+he :
sarba karma A wa ra Na bi sho d+ha na ye swA hA:
rdor sems yig brgya oM badzra satwa sa ma ya :
ma nu pA lA ya :
badzra satwa twe no pa tiSh+Tha dr-i D+ho me b+ha wa :
su to Sh+yo me b+ha wa :
su po Sh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre yAMHku ru hU~M:
ha ha ha ha ho :
b+ha ga wAna?:
sarba ta thA ga to hri da ya :
badzra mA me muny+tsa :
badzrI b+ha wa :
ma hA sa ma ya satwa A:
zhes dang /
oM badzra satwa hU~M:
yang snying bzla /
mi 'khrugs pa la /
na mo rat+na tra yA ya :
oM kaM ka ni kaM ka ni :
ro tsa ni ro tsa ni :
tro Ta ni tro Ta ni :
trA sa ni trA sa ni :
pra ti ha na pra ti ha na :
sarba karma pa raM pA ra Ni me sarba satwA nAny+tsa swA hA:
oM ak+Sho b+h+ya dzaHbig+h+nAn ta kr-ita hU~M phaT:
tshe dpag med kyi thugs ka'i khro bo la /
oM badzra a mr-ita kuN+Da lI ha na ha na hU~M phaT:
gzungs ring ni /
oM na mo b+ha ga wa te a pa ri mi ta A yur+dz+nyA na :
su bi nish+tsi ta te dzo rA dzA ya :
ta thA ga tA ya :
ar+ha te samyak+saM bud d+hA ya :
tad+ya thA:
oM puN+ye puN+ye :
ma hA puN+ye a pa ri mi ta puN+ye :
a pa ri mi ta puN+ye dz+nyA na saM b+ha ro pa tsi te :
oM sarba saMskA ra pa ri shud+d+ha d+harma tA+e :
ga ga na sa mut+ga te swa b+hA wa bi shud+d+he ma hA na ya pa ri wA re swA hA:
yang snying ni /
oM hrIHswA hA:
sman bla la /
oM na mo b+ha ga wa te :
b+hai Sha dz+ye :
gu ru bai DUr+Ya pra b+ha rA dzA ya :
ta thA ga tA ya :
ar+ha te :
samyak+saM bud+d+hA ya :
tad+ya thA:
oM b+hai Sha dz+ye b+hai Sha dz+ye ma hA b+hai Sha dz+yai rA dzA sa mut+ga te swA hA:
rnam 'joms la /
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
ban+d+ha b+han+d+ha :
ha na ha na :
a mr-ite hU~M phaT:
sme brtsegs la /
oM b+hur kuM ma hA pra mA Na ye :
bi mA na se :
u tsuSh+ma kro ta hU~M hU~M phaT phaT swA hA:
'khor lha sogs spyi la dmigs te /
na mo bud+d+hA ya :
na mo d+harmA ya :
na mo saM g+hA ya :
na mo gu ru d+he wa DA ki nI sarba sid+d+hi pha la hU~M:
oM AHhU~M:
oM a ka ni :
ni ka ni :
a b+hi la ma d+ha la ma ye swA hA:
dbyangs gsal /
rten snying rnams sbrel la ci nus bzla zhing sngags sham sngar bzhin sbyar /
mthar mchod bstod gong ltar byas la /
bshags pa ni /
ho :
dgongs su gsol lo rtsa ba gsum :
rgyal ba'i bka' dang bla ma'i lung :
ji bzhin ma spyad slob dpon smad :
rdo rje'i mched dang lcam dral la :
lta log gnod sems ngan du smras :
brdeg btsog gnod pa dngos su bgyis :
lha dang dkyil 'khor nyams ma gsal :
dzapa? bzlas ma dag zur chag g.yel :
gsang bar 'os dang gnyer gtad smras :
gsang bcu bsgrags shing bla ma bslus :
rtsa ba'i dam nyams mthol zhing bshags :
gzhan yang spyad bya'i dam tshig lnga :
mi spang lnga dang dang len lnga :
shes bya lnga dang bsgrub bya lnga :
yan lag dam nyams mthol zhing bshags :
bsnyen sgrub ting 'dzin dam g.yel zhing :
nya shi dus drug dus mchod chag :
le lo gsog 'jog tshogs spyang byas :
phung lhag nyams shing kha tshar shor :
tshor dang ma tshor rkyen dbang gis :
sgo gsum bag med dam 'gal bshags :
dam tshig nyams dang tshogs 'dres dang :
bskangs shing chos bshad 'grogs la sogs :
nyams chag skyon gyis gos pa rnams :
'gyod pas bshags so dag gyur cig :
ces pa tsam mam /
spro na /
hU~M:
bla ma yi dam mkha' 'gro'i tshogs rnams dang :
sangs rgyas byang sems rig 'dzin grub pa'i tshogs :
chos skyong dam can srung ma rgya mtsho'i tshogs :
'go ba'i lha srung sdongs grogs byed pa'i tshogs :
thams cad kun nas bdag la dgongs su gsol :
bdag cag ma rig rmongs pa'i las dbang dang :
tshe 'di'i rkyen dang yun gyi sgrib gyur rnams :
rang gnong 'gyod pa'i sems kyis mthol lo bshags :
khyed kyi thugs dgongs nam mkha' lta bu la :
thugs la bdag rtog gnyis 'dzin mi mnga' yang :
rang gnong 'gyod pa'i sems kyis mthol bshags na :
mi dmigs btang snyoms ngang du bzhes nas kyang :
mi sgrib tshangs pa'i dngos grub bstsal du gsol :
rnal 'byor gang zhig dam tshig nyams pa dang :
skad cig tsam yang 'phrad par mi bya zhes :
bka' gsang gnyan po'i rgyud nas de skad gsungs :
ma rig bdag cag lus dang ngag sems kyis :
bag med tshul gyis dam las 'gal gyur te :
pha rol bag chags skyon gyi grib ma des :
bdag lus sgyu ma 'di la gos gyur na :
ye shes lha tshogs spyan sngar mthol lo bshags :
nyams dang grib ma'i skyon rnams byang bar mdzod :
nyams dang tshogs 'dres nyams pa bskangs pa dang :
nyams dang snod min rnams la chos bshad dang :
nyams pa'i zas zos nyams pa'i chu 'thungs dang :
nyams dang gtam brjod kha rlangs phog pa kun :
ye shes lha tshogs rnams la mthol lo bshags :
nyams dang grib ma'i skyon rnams byang bar mdzod :
sa ma ya shud+d+he a a a :
mkha' 'gro khrus bum bsang sbyang /
stong pa'i ngang las b+h+rU~M las rin po che'i bum pa yangs shing rgya che ba /
phyi bum pa'i dbyibs la nang gzhal yas khang du gyur pa /
dpag bsam shing gis kha brgyan pa /
dar sna tshogs kyis mgul chings byas pa /
de'i nang du sdig sgrib thams cad yongs su dag byed chu bcud sna tshogs pa'i bdud rtsi'i rgya mtshor 'khyil ba'i nang du pad+ma 'dab brgyad kyi dbus dang mtshams bzhir nyi ma'i gdan /
phyogs bzhir zla ba'i gdan gyi /
dbus su dus gsum rgyal ba thams cad kyi yum ye shes mkha' 'gro ma sku mdog dkar gsal gcer bu rus rgyan can /
mtshams bzhir rigs bzhi'i mkha' 'gro sngo ser dmar ljang gi mdog can /
phyag g.yas pa rnams rang rtags phyag mtshan gyis yu ba byas pa'i gri gug dang thod khrag bsnams pa /
kha T+wAM ga mchan g.yon bcug cing rus pa'i rgyan can zhabs brkyang bskum gyis bde drod me dpung 'khrigs pa'i dbus su bzhugs pa'o //
gtso mo'i mdun du   zla gdan la /nam mkha'i lha mo dbyings phyug ma sngon mo 'khor lo dang mthing bum bsnams pa /
shar du chu'i lha mo mA ma kI dkar mo rdo rje dang shel bum bsnams pa /
lhor sa'i lha mo spyan ma ser mo rin po che dang gser bum bsnams pa /
nub tu me'i lha mo gos dkar mo dmar mo pad+ma dang bye ru'i bum pa bsnams pa /
byang du rlung gi lha mo dam tshig sgrol ma ljang gu rgya gram dang g.yu bum bsnams pa /
thams cad kyang dar dang rin po che'i rgyan ldan 'dzum pa'i mdangs kyis zhabs brkyang bskum du bzhugs pa /
thams cad kyi gnas gsum yig 'bru gsum las 'od zer 'phros pas mkha' spyod 'og min gyi gnas nas ye shes pa spyan drangs par gyur /
hU~M:
phyi ni 'byung ba lnga yi klong :
nang ni ye shes lnga yi 'od :
gsang ba dbyings kyi rang bzhin la :
rdo rje phag mo gtso dang 'khor :
sangs rgyas rin chen pad+ma las :
sa chu me rlung 'byung ba'i lha :
ye nas chos nyid dag pa'i ngang :
snod bcud thams cad sbyong ba'i phyir :
chos kyi dbyings nas gshegs su gsol :
pany+tsa DA ki nI yai e yaM raM baM laM dzaHhU~M baM ho :
hU~M/
pho brang gzhal yas dam pa 'dir //
nyi zla pad+ma'i gdan steng du //
mkha' 'gro 'byung ba'i lha mo rnams //
dgyes shing brtan par bzhugs su gsol //
sa ma ya tiSh+Tha lhan /
na mo /
ye shes lnga yi rang bzhin nyid //
'byung ba khams lnga rnam par dag
/mkha' 'gro rigs lnga yum lnga la //
sgo gsum gus pas phyag 'tshal lo //
a ti pU hoH
pra tIts+tsha hoH
hU~M/
mkha' 'gro sde lnga yum lnga'i lha tshogs la //
dngos 'byor yid sprul rnam dag mchod pa'i sprin //
me tog bdug spos snang gsal dri mchog dang //
zhal zas sgra snyan gzugs sgra dri ro reg
/bkra shis rdzas rtags rgyal srid bkod mdzes dang //
sman rag gtor tshogs phyi nang gsang mchod 'bul //
thugs rje brtse ba chen pos bzhes su gsol //
bzhes nas grib dang mi gtsang nyams grib sol //
oM badzra ar+g+haM pA d+yaM sogs /
shab+da pra tIts+tsha swA hA/
hU~M/
gdod nas rang byung ye shes mkha' 'gro lnga //
gang 'dul skur bstan 'byung ba'i lha mo lnga //
bar chad sel zhing dngos grub rnam gnyis ster //
thogs med las mdzad 'khor dang bcas la bstod /

/mkha' 'gro sde lnga'i thugs kar nyi ma'i gdan la ma ha ri ni sa /
lha mo lnga'i thugs kar zla ba'i gdan la e yaM raM baM laM rnams kyi mthar so so'i sngags phreng gis bskor ba /
bdag bskyed thugs ka'i 'od zer gzungs thag la brgyud de song bas thugs rgyud bskul /
de las 'od zer 'phros pas don gnyis mdzad /
byin rlabs nus mthu brtan g.yo'i dwangs bcud thams cad bdud rtsi'i rnam par bsdus te thim /
lha tshogs rnams kyi sku las bdud rtsi'i chu rgyun babs pas bum pa dag byed kyi bdud rtsis khengs /
zer ma rang la phog pas dug lnga'i nyams grib dag par gyur /
gzungs thag blangs mkha' 'gro lngar /
oM badzra bai ro tsa nI yai ha ri ni sa hU~M phaTaH
ces bzla /
mthar sngags sham /
nad gdon bar chad zhi bar gyur cig shAn+tiM ku ru ye swA hA/
zhes btags pa'ang skabs sbyar bzla /
lha mo lnga la /
oM e ho shud+d+he shud+d+he /
yaM ho shud+d+he shud+d+he /
baM ho shud+d+he shud+d+he /
laM ho shud+d+he shud+d+he /
raM ho shud+d+he shud+d+he /
e yaM baM laM raM shud+d+he shud+d+he /
tsit+ta raM shud+d+he shud+d+he a a a swA hA/
zhes dang /
mthar sham bu'ang sngar ltar sbyar /
sngags tsam gyis mchod cing sho lo kas bstod /
bshags pa spro na 'og nas 'byung ba ltar /
hU~M:
rang bzhin chos dbyings sogs tshang bar brjod /
bsdu na /
hU~M hrI:
mkha' 'gro'i tshogs rnams gsan cing dgongs su gsol :
bdag sogs 'gro rnams ma rig las dbang gis :
bla ma yi dam mkha' 'gro'i lha tshogs kyi :
sku gsung thugs dang yon tan phrin las sogs :
rtsa ba yan lag dam tshig nyams pa dang :
dam tshig nyams chag gyur pa'i 'gro rnams dang :
skad cig tsam yang 'phrad par mi bya zhes :
bka' gsang gzhung las de ltar byung na yang :
bdag sogs 'gro ba'i lus ngag yid gsum gyis :
bag med tshul gyis dam las 'gal gyur te :
pha rol gzhan gyi bag chags dri ma yis :
sgyu lus phung po 'di la gos gyur nas :
de yi skyon gyis gnas skabs mthar thug tu :
nyes skyon sgrib par gyur pa ci mchis rnams :
ye shes mkha' 'gro'i tshogs la bzod par gsol :
'jig rten mkha' 'gro'i tshogs la mthol zhing bshags :
nyams dang dri ma'i tshogs rnams byang gyur cig :
oM AHhU~M:
kA ya wA ka tsit+ta sa ma ya :
a a :
bum sgrub zhag mang du byed na /
nyin snga ma rnams su dung zhal gyi chu bum pa gnyis kar phul la /
oM AHhU~M/
bum lha ye shes pa gshegs /
dam tshig pa 'od du zhu ba las dag byed bdud rtsi'i rgyun gyis bum pa gang bar gyur /
ces dang /
nyin gcig ma'am nyin rjes mar las la sbyor ba'i skabs su /
hU~M s+pha ra Na phaTaH
bum lha ye shes pa gtso 'khor rnams steng gi nam mkhar bzhugs /
dung chu phul la /
oM AHhU~M/
dam tshig pa 'od du sogs sngar ltar brjod /
de gnyis gang byed kyang mthar /
rang nyid yi dam gnas 'gyur te skad cig gis khro rgyal sme ba brtsegs pa sku mdog ljang nag g.yas dmar g.yon mthing ba /
phyag g.yas gsum rdo rje rtse dgu ral gri sbrul zhags /
g.yon gsum dgra satwa dril bu bum pa bsnams pa /
zhabs g.yas bskum g.yon brkyang pas nyi zla'i gdan la 'gying ba'i thugs kar nyi ma'i gdan la hU~M yig ljang nag gi mthar sngags kyi phreng bas bskor ba /
g.yon du 'khor ba las me 'od kha dog lnga ldan rab tu 'bar bas lus kyi nang thams cad gang /
nad gdon sdig sgrib thams cad bsreg par gyur par mos la /
oM b+hur kuM ma hA pra mA Na ye :
bi mA na se :
u tsuSh+ma kro ta hU~M hU~M phaT phaT swA hA:
zhes ci nus bzla /
zhag grangs yin na nub snga ma rnams su spyi 'dus kyi gtor 'bul /
tshogs skong dang man chad rjes kyi rim pa tshang bar bya /
nyin rjes ma las sbyor skabs gtor 'bul /
tshogs skong lhag ma gtong ba yan grub par bya'o /
!
/gnyis pa grib sel las la sbyor ba la bcu /
chas su zhugs pa /
byin rlabs /
bskyed bstim /
nyams bshags /
bkru ba /
grib phyags /
glud bsngo /
grib 'ded /
zlog pa /
zor 'phen pa rnams so //
dang po las kyi bu mo chas su zhugs pa ni /
rab rigs ldan nam grong pa'i chos kyis ma gos pa /
tha ma dme yugs nal gyis ma gos pa'i bu mo zhig lha bum gyis khrus byas la de'i sngags rnams bzla /
gu gul bdug
/dbu rgyan rus rgyan sogs chas zhugs 'dzom na legs shing /
ma 'dzom na ras dkar gyi gos sam dar dkar stod g.yogs gyon /
khye'u mgo gtsang mda' mde'u can bcas pa'ang sta gon bya /
sbyin bdag chas zhugs ni /
gzhi mdun dang slob dpon gnyis ka khad nyer gos nag gam stod g.yogs nag po tsam gyon la gdan nag gam bal 'dab nag po'i steng du sdod bcug go
/gnyis pa mdos rdzas sogs byin gyis brlab pa ni /
yas rnams la chu gtsang bran la /
bdag nyid bcom ldan shAkya thub //
phyag rgya'i yi ge a dkar las //
'od 'phros gtor rdzas dngos 'dzin gyi //
dri ma sbyangs nas stong par gyur //
thal mo khong stong sbyar la /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
lan gsum re re bzhin phyag rgya bkrol nas se gol gtogs pa phyi ma rnams la'ang 'gre
/chos nyid rnam dag phyag rgya sngags //
ting 'dzin bden pas gtor rdzas kyi //
'bags btsog nyams grib nyes skyon dang //
mtshan 'dzin dri ma dag gyur cig
/bdag nyid bcom ldan rnam snang mdzad //
phyag rgya'i yi ge khaM sngon las //
'od 'phros gtor rdzas zad med mdzod //
nam mkha'i khams kun khyab par gyur //
thal mo sbub stong du sbyar ba'i tshigs bar pa rnams bcag pa rin chen sgrom bu'i phyag rgya smin mtshams su bskor zhing /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
nam mkha' mdzod kyi phyag rgya sngags //
ting 'dzin bden pas gtor rdzas rnams //
bskal pa'i bar du zad mi shes //
rgya che nam mkha' gang gyur cig
/bdag nyid bcom ldan bdud rtsi 'khyil //
phyag rgya'i yi ge hrIHdmar las //
'od 'phros gtor rdzas ye shes kyi //
bdud rtsi chen po'i rang bzhin gyur //
mthe bong bsnol /
sor mo gzhan rnams gshog pa ltar gdengs pa kha'i thad du bzhag la /
oM badzra a mr-ita kuN+Da lI ha na ha na hU~M phaT/
bdud rtsi thab sbyor phyag rgya sngags //
ting 'dzin bden pas gtor rdzas rnams //
bdud rtsi ye shes lnga yi dngos //
'chi gsos dug lnga'i sman gyur cig
/bdag nyid bcom ldan rin chen 'byung //
phyag rgya'i yi ge trAM ser las //
'od 'phros gtor rdzas 'dod yon lnga //
so so'i mos pa ji bzhin gyur //
lag pa gnyis mdzub mo bsgrengs pa'i khu tshur g.yon snying gar bzhag
/g.yas brkyangs te rdzas la gtod pa'i tshul byas la /
na maHsarba ta thA ga ta a ba lo ki te oM sam+b+ha ra sam+b+ha ra hU~M/
rgya chen shugs ldan phyag rgya sngags //
ting 'dzin bden pas gtor rdzas rnams //
dbang po'i spyod yul tshim byed pa'i //
'dod yon sna tshogs char 'beb shog
/bdag nyid bcom ldan don yod grub //
phyag rgya'i yi ge hA ljang las //
'od 'phros mchog dman skal pa bzhin //
'thab rtsod med par thob par gyur //
lag pa g.yas rdo rje khu tshur snying gar bcang /
g.yon pa mchog sbyin gyi phyag rgyas   'di go ldog pa'ang snang /snod 'degs pa'i tshul byas la /
oM dz+nyA na a ba lo ki te sa man+ta s+pha ra Na rasmi b+ha ba sa ma ya ma hA ma Ni du ru du ru hri da ya dz+wa la ni hU~M/
ye shes skar mda'i phyag rgya sngags //
ting 'dzin bden pas mgron rnams kun //
pham rgyal 'khrugs rtsod med par thob //
dgyes shing re ba gang gyur cig
/bdag nyid bcom ldan rdo rje 'dzin //
phyag rgya'i yi ge dzaHdmar las //
'od 'phros mgron rnams dbang du 'dus //
phrin las gang 'dod sgrub par gyur //
lag gnyis sor mo nang du bsnol ba'i khu tshur ngos mthe bong gnyis gshibs te brkyang pa spyi bor bskor te /
na maHsa man+ta bud+d+ha naM gra he shwa ri pra b+ha dz+yo ti ni ma hA sa ma ya swA hA/
dbang sgyur 'khor lo'i phyag rgya sngags //
ting 'dzin bden pas mgron rigs kun //
bdag gi dbang 'dus gang bcol las //
sgrub pa'i sdongs grogs mdzad gyur cig
/mthar /
na mo /
bdag gi bsam pa'i stobs dag dang //
de bzhin gshegs pa'i sbyin stobs dang //
chos kyi dbyings kyi stobs rnams kyis //
lan chags mgron rnams brngan pa dang //
sems can kun la phan gdags slad //
don rnams gang dag bsam pa kun //
de dag thams cad ci rigs pa //
'jig rten khams ni ma lus par //
thogs pa med par 'byung gyur cig
/ces bden pa'i stobs kyis kyang byin gyis brlab bo //
gsum pa bshags yul dang mdos bskyed bstim ni /
oM swa b+hA bas sbyang /
stong pa'i ngang las rang gi mdun du nad rlangs dang grib rlangs 'tshubs ma'i dbus su re sbra nag po 'ding ba'i nang du /
tri nag po yongs su gyur pa las nad dang grib kyi bdag mo zhal gcig phyag gnyis pa /
g.yas pas grib mdung dang g.yon pas phyags shing 'dzin cing lus la dar nag gi ral ga gyon pa /
chibs su grib rta nag po la bcibs pa /
lus la grib kyi na bun 'thul ba /
de'i 'khor du bud med nag mo g.yas na grib bshos dang g.yon na khrag gi zor kong thogs pa bzhis bskor ba skad cig gis gsal bar gyur /
mdun gyi nam mkhar dus gsum rgyal ba thams cad kyi yum mchog rdo rje phag mo la :
skyabs yul thams cad kyis bskor nas bzhugs pa'i mos pa mdzod :
rang gi thugs ka nas 'od zer 'phros pas ye shes kyi mkha' 'gro sde lnga 'khor dang bcas pa rnams dang /
'jig rten grib bdag lha srin 'byung po'i tshogs rnams skad cig gis spyan drangs te thim par gyur /
dbyangs rol bcas /
hU~M:
phyi ni 'byung ba lnga yi klong :
nang ni ye shes lnga yi 'od :
gsang ba dbyings kyi rang bzhin la :
rdo rje phag mo gtso dang 'khor :
sangs rgyas rin chen pad+ma las :
sa chu me rlung 'byung ba'i lha :
ye nas chos nyid dag pa'i ngang :
snod bcud thams cad sbyang ba'i phyir :
chos kyi dbyings nas gshegs su gsol :
nad dang yams kyi bdag mo dang :
dal yams grib kyi bdag mo rnams :
nyams chag sbyang phyir gshegs su gsol :
rang bzhin srid pa'i lha srin dang :
lan chags 'byung po'i tshogs rnams kyang :
'phral rkyen bzlog phyir gshegs su gsol :
thab gzhob 'khon dang btsog grib bdag :
rgyu dang rkyen las gnas gyur pa'i :
gnod cing 'tshe ba gang yang rung :
ma lus thams cad gshegs su gsol :
DA ki nI yai e yaM raM baM laM dzaHhU~M baM ho :
hU~M:
dam tshig gnyan po'i dkyil 'khor 'dir :
nyams chag sbyong zhing chag chen zlog :
phrin las bsgrub phyir bzhugs su gsol :
'bar ba'i gdan la bzhugs pa la :
bdag cag gus pas phyag bgyi 'o :
bzhi pa nyams chag bshags pa ni /
'brang rgyas kyi me ru'am mar me spar ba bu mo de'i lag tu bzhag
/bsgrub bya'i mgo thad du bzung bcol la /
bu mo nyid ye shes kyi mkha' 'gro rdo rje phag mo rigs bzhi'i mkha' 'gro 'khor dang bcas pa dngos su gsal /
mar me dug lnga sreg pa'i me kha dog lnga ldan du 'bar ba'i klong du rigs lnga'i mkha' 'gro sku mdog phyag mtshan rgyan cha lugs yongs su rdzogs par gsal ba'i sku las ye shes lnga'i me 'od rab tu 'bar ba 'phros pas /
bsrung bya'i nyon mongs nad gdon sdig sgrib mi mthun pa'i phyogs ngan pa thams cad thul thul bsregs pa'i gzhob nag me 'ur dang bcas pa kong nag tu nyil nyil song bar gyur /
hU~M:
rang bzhin chos dbyings dag pa'i pho brang nas :
rdo rje phag mo gsan cing dgongs su gsol :
khyed ni chos dbyings rnam par dag pa la :
bdag cag ma rig gti mug rtag tu 'khrul :
rdo rje phag mo'i sku la bzod par gsol :
hU~M:
rdo rje mkha' 'gro gsan cing dgongs su gsol :
chos rnams me long ye shes dag pa la :
bdag rtog dbang gis zhe sdang rang sar bzung :
rdo rje mkha' 'gro'i sku la bzod par gsol :
hU~M:
rin chen mkha' 'gro gsan cing dgongs su gsol :
gzung 'dzin mtha' bral mnyam nyid ngo bo la :
gnyis rtog dbang gis nga rgyal rang sar bzung :
rin chen mkha' 'gro'i sku la bzod par gsol :
hU~M:
pad+ma mkha' 'gro gsan cing dgongs su gsol :
ma 'dres rang gsal sor rtog ngo bo la :
zhen 'dzin dbang gis 'dod chags rang sar bzung :
pad+ma mkha' 'gro'i sku la bzod par gsol :
hU~M:
las kyi mkha' 'gro gsan cing dgongs su gsol :
phrin las rnam dag bya grub ngo bo la :
log rtog dbang gis phrag dog rang sar bzung :
las kyi mkha' 'gro'i sku la bzod par gsol :
hU~M:
'byung ba lnga yi bdag nyid dgongs su gsol :
ye nas rnam dag sangs rgyas ngo bo la :
gzung 'dzin dbang gis a 'thas dngos por bzung :
'byung lnga'i bdag mo'i sku la bzod par gsol :
hU~M:
sha za mkha' 'gro las kyi mkha' 'gro dang :
dkyil 'khor skyong mdzad ma yams brtan ma'i tshogs :
ma rig dbang gis nyes pa'i skyon byung ba :
rigs 'dus mkha' 'gro'i sku la bzod par gsol :
hU~M:
bla ma yi dam mkha' 'gro'i tshogs rnams dang :
sangs rgyas byang sems rig 'dzin grub pa'i tshogs :
chos skyong dam can srung ma rgya mtsho'i tshogs :
'go ba'i lha srung sdongs grogs byed pa'i tshogs :
thams cad kun nas bdag la dgongs su gsol :
bdag cag ma rig rmongs pa'i las dbang dang :
tshe 'di'i rkyen dang yun gyi sgrib gyur rnams :
rab gnong 'gyod pa'i sems kyis mthol lo bshags :
khyed kyi thugs dgongs nam mkha' lta bu la :
thugs la bdag rtog gnyis 'dzin mi mnga' yang :
rab gnong 'gyod pa'i sems kyis mthol bshags na :
mi dmigs btang snyoms ngang du bzhes nas kyang :
mi sgrib tshangs pa'i dngos grub bstsal du gsol :
rnal 'byor gang zhig dam tshig nyams pa dang :
skad cig tsam yang 'phrad par mi bya zhes :
bka' gsang gnyan po'i rgyud nas de skad gsungs :
ma rig bdag cag lus dang ngag sems kyis :
bag med tshul gyis dam las 'gal gyur te :
phrag dog bag chags skyon gyi grib ma des :
bdag lus sgyu ma 'di la gos gyur na :
ye shes lha tshogs spyan sngar mthol lo bshags :
nyams dang grib ma'i skyon rnams byang bar mdzod :
nyams dang tshogs 'dres nyams pa bskangs pa dang :
nyams dang snod min rnams la chos bshad dang :
nyams pa'i zas zos nyams pa'i chu 'thungs dang :
nyams dang gtam brjod kha rlangs phog pa kun :
ye shes lha tshogs rnams la mthol lo bshags :
nyams dang grib ma'i skyon rnams byang bar mdzod :
sa ma ya shud+d+he a a a :
spro zhing nus na ye shes sku mchog dang /
ye shes mkha' 'gro'i bshags pa sogs bya /
oM AHhU~M hrIHsa ma ya d+hA ki nI badzra satwa sa ma ya sogs yi ge brgya pa'i mthar /
d+hA ki nI sa ma ya a a a :
zhes pa gsum sogs brjod /
'brang rgyas dkar nag phan tshun ma gos par gris bcad /
dkar po mchod gzhi'i steng dang /
nag po mdos nang bzhag
/lnga pa bkru ba la /
'dir mi gsal yang bla ma dgongs 'dus sogs nas gsungs pa ltar /
thog mar lha khrus gsol ba ni /
bla mas lha bum dang me long thogs la /
khyed rang gi bla ma yi dam mkha' 'gro chos skyong 'go ba'i lha lnga dang bcas pa la grib phog pas nag thibs se 'dug pa la /
ye shes kyi lha mo lngas khrus gsol bas 'phral du dag par bsam zhing /
ji ltar bltams pa sogs sngags bcas brjod la khrus gsol /
hrIH
dkon mchog rnams kyi thugs rje dang //
gzungs sngags bzlas brjod mthu rtsal las //
legs byung bdud rtsi'i rang bzhin mchog
/lha mo dag byed khrus kyi rdzing //
rnam dag lha yi chu rgyun gyis //
ji ltar sangs rgyas bcom ldan 'das //
rgyal dang rgyal ba sras bcas dang //
rtsa gsum srung ma'i tshogs rnams dang //
pho lha dgra bla 'go ba'i lha //
dkar phyogs skyong ba'i gzhi bdag rnams //
sku gsung thugs rnams sgrib bral zhing //
nyon mongs la sogs mi mnga' yang /
khams gsum 'khor ba'i sems can gyi //
sgo gsum sgrib pa sbyong slad du //
sku gsung thugs la khrus gsol bas //
gnas ngan 'khor bar 'khyams pa yi //
'gro ba ma lus thams cad kyi //
las dang nyon mongs bag chags dang //
nad gdon sdig sgrib la sogs pa //
mi mthun phyogs rnams kun byang nas //
bde legs yon tan kun ldan zhing //
bla med byang chub myur thob shog
/oM AHhU~M hrIHbadzra gu ru d+he ba d+hA ki nI sarba bud+d+ha bo d+hi satwa d+harmA pA la kA ya bi sho d+ha ya a b+hi She ka te sa ma ya shrI ye hU~M/
zhes khrus gsol la khrus chu gtsang sar dor /
bkru byab dngos la gnyis /
mkha' 'gro grib khrus dang /
khrus lha rnams kyis bkru ba'o //
dang po la bkru byab gnyis las bkru ba ni /
bu mos lag g.yas su mkha' 'gro khrus bum dang g.yon du me long thogs la de'i ngos su tshig mtshams rnams su khrus byar gzhug pa'am /
rtog pa chung na spyi bor blug tu gzhug
/ye shes kyi lha mo lnga'i phyag gi bum pa nas dag byed bdud rtsi'i chu rgyun khyed rang gi spyi bor sbreng pa tsam gyis /
tshe 'khor ba thog mtha' ma mchis pa nas da lta'i bar gyi nad gdon sdig sgrib las dang nyon mongs rkyen ngan bar chad nad dang gnod pa chag nyams 'gal 'khrul pham ltung grib dang mi gtsang ba sogs /
mdor na mi mthun pa'i phyogs ngan pa thams cad sang sang dag cing glud dang gdon la thim par gyur pa'i mos pa mdzod /
hU~M:
chos dbyings ye shes dag pa la :
rang byung lha mo kun tu bzang :
sku mdog mthing nag 'bar ba la :
phyag na mthing gi bum pa bsnams :
gti mug sel mdzad bsam gtan chus :
nyams grib thams cad dag gyur cig :
oM badzra bai ro tsa nI yai ha ri ni sa hU~M phaTaH
nad gdon bar chad zhi bar gyur cig shAn+tiM ku ru ye swA hA/
zhes dang /
oM e ho shud+d+he shud+d+he /
yaM ho shud+d+he shud+d+he /
baM ho shud+d+he shud+d+he /
laM ho shud+d+he shud+d+he /
raM ho shud+d+he shud+d+he /
e yaM baM laM raM shud+d+he shud+d+he /
tsit+ta raM shud+d+he shud+d+he a a a swA hA/
zhes pa'i sngags brjod pa phyin chad tshig mtshams rnams su 'gre /
hU~M:
me long ye shes dag pa la :
rdo rje'i lha mo mA ma kI:
sku mdog dkar gsal 'od du 'bar :
phyag na shel gyi bum pa bsnams :
zhe sdang dag mdzad tshul khrims chus :
nyams grib thams cad dag gyur cig :
hU~M:
mnyam nyid ye shes dag pa la :
rin chen lha mo sangs rgyas spyan :
sku mdog ser gsal 'od zer 'bar :
phyag na gser gyi bum pa 'dzin :
nga rgyal dag mdzad bzod pa'i chus :
nyams grib thams cad dag gyur cig :
hU~M:
sor rtog ye shes dag pa la :
pad+ma'i lha mo gos dkar mo :
sku mdog dmar gsal 'od zer 'bar :
phyag na bye ru'i bum pa 'dzin :
'dod chags dag mdzad brtson 'grus chus :
nyams grib thams cad dag gyur cig :
hU~M:
bya grub ye shes dag pa la :
las kyi lha mo dam tshig sgrol :
sku mdog ljang gsal 'od zer 'bar :
in+d+ra nI la'i bum pa 'dzin :
phrag dog dag mdzad shes rab chus :
nyams grib thams cad dag gyur cig :
hU~M:
dug lnga'i grib kun rang bzhin dag :
ye shes lnga ni rab rgyas dpal :
pha rol phyin drug khrus kyi chus :
nyams grib mi gtsang dag gyur cig :
sngags brjod la khrus bya zhing me long phyar /
byab pa ni /
bu mo'i lag pa g.yas kyis mda' dar dkar po /
g.yon pas snam ras pags bu dkar po thogs la /
phyi'o phyi'o nam zer dus phyi zhing mdos la sprug pa'i tshul byar gzhug la /
hU~M:
chos dbyings ye shes rnam par dag :
ma rtogs 'khrul pa'i sems can rnams :
ma rig gzung 'dzin dbang gis bcings :
rnam dag ye shes ngang du phyi'o :
sangs rgyas rdo rje rin chen dang :
pad+ma las kyi mkha' 'gro dang :
chos dbyings me long mnyam nyid dang :
sor rtog bya grub ye shes lnga'i :
rang bzhin dag pa'i dbyings su phyi'o :
gti mug zhe sdang nga rgyal dang :
'dod chags phrag dog ma rig sogs :
rnam dag chos dbyings chen po la :
ma rig rtog pa'i gnyis 'dzin gyis :
nga bdag gzung 'dzin 'khrul pa yis :
ma rig 'khrul pas don ma rtogs :
ngar 'dzin dbang gis rtog sgrib byung :
mkha' 'gro chos skyong lha srung la :
nyams grib phog pas nongs gyur pa :
mthol lo yi dam lha la mthol :
bshags so mkha' 'gro chos skyong dang :
'go zhing sdongs grogs byed rnams la :
nyes pa thams cad byang gyur cig :
na tsha sdug bsngal zhi gyur cig :
phyi khrus dung bas dkar gyur cig :
nang khrus mchong bas dmar gyur cig :
gsang khrus shel las gsal gyur cig :
lus kyi na tsha nyams chag phyi'o :
sems kyi sdug bsngal rnam rtog phyi'o :
mdze yugs mkhon dang mnol grib phyi'o :
thab gzhob dme dang nyams grib phyi'o :
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
shud+d+he shud+d+he nyams grib thams cad sarba a pa na ye swA hA:
oM badzra bai ro tsa nI yai ha ri ni sa hU~M phaT:
nad gdon bar chad zhi bar gyur cig shAn+tiM ku ru ye swA hA:

khyed rang gi steng nas byabs te mdos steng du sprugs pa tsam gyis nyams grib mi gtsang ba thams cad dbang po'i sgo nas nag lam lam don nas grib mdos la thim par mos shig
/hU~M:
sems can thams cad byang chub snying po can :
glo bur ma rig ma rtogs mun pas bsgribs :
na tsha sdug bsngal ma lus dag gyur cig :
ye shes lnga ldan gsal ba'i ngang du phyi'o :
hU~M:
phyi'o phyi'o gangs las dkar bar shog :
phyi'o phyi'o zangs las dmar bar shog :
phyi'o phyi'o dbyings las gsal bar shog :
hU~M:
phyi'o lus kyi na tsha phyi :
phyi'o sems kyi sdug bsngal phyi :
phyi'o srog gi bar chad phyi :
gsal bar gyur cig chos nyid stong pa'i ngang :
byang bar gyur cig mnyam nyid rang gsal ngang :
gnyis med zung 'jug chen po brjod bral ngang :
ka dag kun bzang ngang du gnas par shog :
gong gi sngags brjod do //
gnyis pa khrus lha rnams kyis bkru ba la'ang bkru byab gnyis las bkru ba ni /
de nas khrus kyi lha mchog rnams la bsten nas khrus bya ba yin pas dmigs pa 'di bzhin du mdzod /
mdun gyi nam mkhar ye shes me dpung 'bar ba'i nang du yum mchog rdo rje phag mo la mkha' 'gro sde lngas bskor ba :
de'i rgyab tu shar la dpal rdo rje sems dpa' mi bskyod pa'i lha tshogs :
lhor mgon po 'od mi 'khrugs pa'i lha tshogs :
nub tu sangs rgyas snang ba mtha' yas kyi lha tshogs :
byang du bcom ldan 'das sman gyi bla ma'i lha tshogs :
dbus su kun rig rnam par snang mdzad kyi lha tshogs :
g.yas su rdo rje rnam par 'joms pa'i lha tshogs :
g.yon du khro rgyal sme ba brtsegs pa'i lha tshogs rnams bzhugs pa :
de dag la mos gus byas pa la brten nas :
dpal rdo rje sems dpa'i thugs ka nas 'od zer skar mda' mched pa lta bu'i bdud rtsi khyed rang gi lus ngag yid gsum la thim pas :
tshe rabs kyi las ngan rgyu 'bras bag la nyal dang bcas pa thams cad dag :
gnas skabs su mi gtsang grib kyi nyes pa thams cad sang sang dag pa'i 'dun pa mdzod cig :
bla mas khrus lha'i bum pa me long thogs la /
cung zad spro na /
hU~M:
bcom ldan rdo rje sems dpa'i thugs rje'i chus :
skal ldan khyod kyi lus ngag yid gsum la :
gnod pa'i nyes skyon sgrib pa'i tshogs rnams kun :
bkru bar bgyi 'o byang zhing dag gyur cig :
ces pa'i tshigs bcad 'og gi khrus lha so so la kha bsgyur ba'am /
yang na spyi bsdus /
bde gshegs rgyal ba rnams kyi thugs rje'i sogs 'dir lan gcig sbyar yang rung /
oM badzra satwa sa ma ya :
ma nu pA lA ya :
badzra satwa twe no pa tiSh+Tha dr-i D+ho me b+ha wa :
su to Sh+yo me b+ha wa :
su po Sh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre yAMHku ru hU~M:
ha ha ha ha ho :
b+ha ga wAna?:
sarba ta thA ga to hri da ya :
badzra mA me muny+tsa :
badzrI b+ha wa :
ma hA sa ma ya satwa A:
zhes yi ge brgya pa dang /
oM badzra satwa hU~M:
zhes brjod la thog mar kha bshal /
yan lag lnga khrus bya /
de nas mgor blugs pa'am me long 'od khrus gang bder bya'o //
yang lho phyogs su mgon po 'od mi 'khrugs pa'i thugs ka nas 'od zer gser btso ma lta bu'i bdud rtsi khyed rang gi lus ngag yid gsum sogs gong dang 'dra /
na mo rat+na tra ya yA/
oM kaM ka ni kaM ka ni :
ro tsa ni ro tsa ni :
tro Ta ni tro Ta ni :
trA sa ni trA sa ni :
pra ti ha na pra ti ha na :
sarba karma pa raM pA ra Ni me sarba satwA nAny+tsa swA hA:
oM ak+Sho b+h+ya dzaHbig+h+nAn ta kr-ita hU~M phaT:
ces brjod la khrus bya /
yang nub phyogs nas sangs rgyas snang ba mtha' yas kyi thugs ka nas 'od zer pad+ma rA ga'i phreng ba lta bu'i bdud rtsi khyed rang gi lus ngag yid gsum sogs dang /
oM badzra a mr-ita kuN+Da lI ha na ha na hU~M phaT:
oM na mo b+ha ga wa te a pa ri mi ta A yur+dz+nyA na :
su bi nish+tsi ta te dzo rA dzA ya :
ta thA ga tA ya :
ar+ha te samyak+saM bud d+hA ya :
tad+ya thA:
oM puN+ye puN+ye :
ma hA puN+ye a pa ri mi ta puN+ye :
a pa ri mi ta puN+ye dz+nyA na saM b+ha ro pa tsi te :
oM sarba saMskA ra pa ri shud+d+ha d+harma tA+e :
ga ga na sa mut+ga te swa b+hA wa bi shud+d+he ma hA na ya pa ri wA re swA hA:
oM hrIHswA hA:
zhes brjod la khrus bya /
yang byang phyogs nas bcom ldan 'das sman gyi bla ma'i thugs ka nas 'od zer bai DUr+Ya'i mdangs ldan gyi bdud rtsi khyed rang gi lus ngag yid gsum sogs dang /
oM na mo b+ha ga wa te :
b+hai Sha dz+ye :
gu ru bai DUr+Ya pra b+ha rA dzA ya :
ta thA ga tA ya :
ar+ha te :
samyak+saM bud+d+hA ya :
tad+ya thA:
oM b+hai Sha dz+ye b+hai Sha dz+ye ma hA b+hai Sha dz+yai rA dzA sa mut+ga te swA hA:
zhes brjod la khrus bya /
yang dbus phyogs nas bcom ldan 'das kun rig rnam par snang mdzad kyi thugs ka nas 'od zer zla ba'i mdog can gyi bdud rtsi khyed rang gi lus ngag yid gsum sogs dang /
na mo b+ha ga wa te :
sarba durga ti pa ri sho d+ha ni :
rA dzA ya :
ta thA ga tA ya :
ar+ha te :
samyak+saM bud+d+hA ya :
tad+ya thA:
oM sho d+ha ni sho d+ha ni :
sarba pA paM:
bi sho d+ha ni :
shud+d+he bi shud+d+he :
sarba karma A wa ra Na bi sho d+ha na ye swA hA:
zhes brjod la khrus bya /
yang g.yas phyogs nas rdo rje rnam par 'joms pa'i thugs ka nas 'od zer mar gad kyi mdangs can gyi bdud rtsi khyed rang gi lus ngag yid gsum sogs dang /
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
ban+d+ha b+han+d+ha :
ha na ha na :
a mr-ite hU~M phaT:
ces brjod la khrus bya /
yang g.yon phyogs nas khro rgyal sme ba brtsegs pa'i thugs ka nas 'od zer mthing zhun dri ma med pa'i bdud rtsi khyed rang gi lus ngag yid gsum sogs dang /
oM b+hur kuM ma hA pra mA Na ye :
bi mA na se :
u tsuSh+ma kro ta hU~M hU~M phaT phaT swA hA:
zhes brjod la khrus bya /
yang dkyil 'khor gyi gtso bo dbus nas gu ru pad+ma thod phreng gi thugs ka nas 'od zer 'ja' tshon lnga ldan gyi bdud rtsi khyed rang gi lus ngag yid gsum sogs dang /
oM AHhU~M badzra gu ru pad+ma sid+d+hi hU~M hU~M hU~M:
zhes brjod la khrus bya /
gzhan yang phyogs bcu dus gsum gyi rgyal ba rab 'byams thams cad kyi thugs ka nas :
'od dang 'od zer 'khrugs shing bdud rtsi'i rnam par khyed rang gi lus ngag yid gsum sogs dang /
na mo bud+d+hA ya :
na mo d+harmA ya :
na mo saM g+hA ya :
na mo gu ru d+he wa DA ki nI sarba sid+d+hi pha la hU~M:
oM AHhU~M:
oM a ka ni :
ni ka ni :
a b+hi la ma d+ha la ma ye swA hA:
oM a A:
i I:
u U:
r-i r-I:
l-i l-I:
e ai :
o au :
aM a :
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha swA hA:
oM ye d+harmA he tu pra b+ha bA:
he tun+te ShAn+ta thA ga te h+ya ba dat+ta :
te ShAny+tsa yo ni ro d+ha :
e waM bA dI ma hA shra ma NaHye swA hA:
zhes rtsa gsum spyi bsdus dang /
snang brgyad sngags /
dbyangs gsal /
rten snying rnams brjod la bkru /
do gal che na gzungs re re bzhin lan bdun la sogs pa skabs dang sbyar la bzla /
byab pa ni /
rma bya'i sgro mdongs dang dar dkar gyis phyi ba'i tshul byas la /
hU~M:
sdig sgrib thams cad dag gyur cig :
nyes pa thams cad byang gyur cig :
na tsha sdug bsngal zhi gyur cig :
phyi khrus dung las dkar bar shog :
nang khrus mchong las dmar bar shog :
gsang khrus shel las gsal bar shog :
lus kyi na tsha thams cad phyi'o :
sems kyi rnam rtog sdug bsngal phyi'o :
mdze yugs 'khon dang mnol gyi grib phyi'o :
thab gzhob dme dang nyams pa'i grib phyi'o :
oM swa b+hA ba bi shud+d+haHsarba d+harmAHswa b+hA ba shud+d+ho\u0f85 haM:
shud+d+he shud+d+he nyams grib thams cad sarba a pa na ye swA hA:
gzhan yang lo ngan pa dang :
zla ba ngan pa :
zhag ngan pa :
dus tshod tshes grangs ngan pa'i nyes pa thams cad dang :
dam tshig sdom pa nyams chag 'gal 'khrul rmongs pa'i las ngan gyi nyes grib phog pa thams cad da lta nyid du dag par gyur cig :
zhi bar gyur cig :
nad gdon sdig sgrib thams cad sarba a pa na ya swA hA:
drug pa grib phyags pa ni /
bla mas ku sha dang /
bu mos pags bu'am snam ras nag pos phyi tshul byas la /
khyed rang gi nad grib mi gtsang ba thams cad nag nu ru ru sngo bun bun song ba dang :
khyad par du sna bug gnyis nas 'ja' tshon sngon dmar gyi rnam par don song bsam pa'i 'dun pa mdzod cig :
kye :
grib byung dang po gang nas byung :
grib byung lha yi yul nas byung :
lha nad smyo 'bog grib ma yis :
stong khams thams cad gang nas kyang :
rnal 'byor lha yi grib ma phog :
de nas grib byung gang nas byung :
grib byung bdud kyi yul nas byung :
bdud nad 'thibs pa'i grib ma phog :
de nas rgyal po'i yul nas byung :
rgyal nad srog rlung grib kyis phog :
de nas btsan gyi yul nas byung :
btsan grib gzer nad bla gnyan phog :
de nas drang srong gza' yul byung :
gza' grib lkugs dang rengs pa phog :
nyams grib thams cad phyags mas sdus :
grib ma thams cad da longs shig :
mdze grib yugs grib da longs shig :
dme grib btsog grib da longs shig :
mnol grib chas grib da longs shig :
btsog grib nyams grib da longs shig :
sdug grib nad grib da longs shig :
ces brjod la ras nag sogs las dum bu gcig bcad la mdos nang du 'phen no //
bdun pa glud bsngo ba ni /
byin rlabs smrang tshig rnams glud rabs lha'i gan+d+he ltar 'dir blang ngo //
brgyad pa grib bda' zhing ded pa ni /
rdzongs 'debs rnams bshams la bran /
bda' zer ba'i tshig mtshams rnams su bu mo des g.yab nag gis g.yab cing bda' ba'i tshul dang /
khye'u des mda' rtse gsir zhing ded pa'i tshul byas la /
kye :
phyogs bzhi mtshams brgyad grib bdag dang :
de yi phyag brnyan 'khor bcas kun :
grib bdag pho mo mdos la byon :
grib zan mtheb kyu 'di bzhes la :
nyams grib phyogs bzhi mtshams la bda' 'o :
hU~M:
da ni grib kyi khung phyung nas :
grib bskyal ma rig yul du bskyal :
lha nad smyo dang btsog grib dang :
bdud nad lci zhing 'thibs pa dang :
chag che nyam nga srog gi bdud :
las las grub pa'i shugs 'gro dang :
mthu rtsal ldan pa'i ging chen rnams :
grib skyol nyams pa'i yul du bda' 'o :
hU~M:
rgyal grib smyo 'bog nag po dang :
btsan grib gzer thabs dmar po yang :
rnal 'byor lus srog nyams pa'i bdud :
las las grub pa'i shugs 'gro dang :
mthu rtsal ldan pa'i ging chen rnams :
grib skyol dgra dang bgegs la bda' 'o :
hU~M:
gza' grib lkugs rengs smyo ba dang :
ma mo'i grib nag 'thibs rmongs kyang :
rnal 'byor tshe srog nyams pa'i bdud :
las las grub pa'i shugs 'gro dang :
mthu rtsal ldan pa'i ging chen rnams :
grib skyol rang rang gnas su bda' 'o :
hU~M:
bla ma yi dam mkha' 'gro dang :
skyabs gnas dkon mchog gsum po'i tshogs :
lha srung sdongs grogs byed pa rnams :
bden pa'i mthu dang rdzu 'phrul gyis :
nyams grib ma lus dag par mdzod :
chag che nyam nga zlog tu gsol :
ces brjod /
grib bdag mo rnams la thun rdeg pa tsam gyis grib bdag mo dang nyams grib mi gtsang ba thams cad DA ki 'khor bcas kyis gnod byed dgra bgegs kyi gnas su bskyal bar gyur /
hU~M:
chos nyid bden pa'i byin rlabs dang :
mdos rdzas sngags kyi nus mthu yis :
da ni grib bdag gnas su bda' 'o :
shar lho nub byang dbus dag na :
nad dang grib kyi bdag mo lnga :
re ba'i sbra nag lding ba'i nang :
grib rta nag po chibs su bcibs :
dar nag ral ga zhams se zham :
grib mdung grib phyags yugs se yug :
grib kyi na bun thu lu lu :
nad rlangs grib rlangs chil li li :
bud med nag mo'i 'khor gyis bskor :
kun kyang nad dang grib kyi bdag :
'o dod gnam du lhangs se lhang :
grib rta thur du 'du ru ru :
grib mdung grib phyags yugs se yug :
de 'dra'i grib bdag 'khor bcas la :
grib bshos nag po rgyan can dang :
grib khrag nag po zhag can dang :
grib zan u kyu sran nag dang :
'brang rgyas nag po grib rdzas bcas :
grib bdag khyod la rdzongs su 'debs :
nyams grib mtha' dbus phyogs mtshams nas :
grib skyol nag po gnas su skyol :
nyams grib nag po gnas su bda' 'o :
mi las bshus te bda' 'o :
glud las dkris te bda' 'o :
nyams grib btsog grib dang :
thab grib gzhob grib dang :
dme grib yugs grib dang :
mdze grib mnol grib dang :
sngon las 'phral rkyen dang :
lus dang srog gi bdud :
chag chen nyam nga ba :
thams cad gnas su bda' 'o :
mdos bdag mdos longs la :
rang rang gnas su gshegs :
glud bdag glud longs la :
phyogs bzhi mtshams la gshegs :
zhes brjod cing yas rdzas rnams mdos nang du blugs la mdos kyi kha phyir sgyur ro //
bda' 'o :
zhes pa'i skabs khyim nang mi du yod kyis /
grib bda' 'o zhes zer dgos par gsungs /
dgu pa zlog sgyur bya ba ni /
mda' dar nag po sre long bcas bu mo de'am slob dpon gyis g.yab la /
hU~M:
sre long rgyal po rdzu 'phrul can :
sre long rgyal po dgra bgegs gshed :
sre long rgyal po khro bo'i sku :
bye ru'i ral pa dung gi tshems :
dam nyams kun gyi gshed po che :
mkha' 'gro sde lnga'i sprul pa'i mchog :
rgyal chen sde bzhi'i bka' sgyur la :
phyogs bzhi mtshams brgyad gdon grib zlogs :
ltas ngan brgyad cu rtsa gcig zlogs :
ye 'drog sum brgya drug cu\u0f8e
rkyen ngan nyi khri chig stong\u0f8e
sdug bsngal brgya dang rtsa brgyad zlogs :
zhes brjod la sre long mdos nang du bor /
zlog sngags gang shes kyang brjod /
bsrung bya nad gdon las grol te lus shel gong dri ma med pa lta bur gyur cing :
sbyin bdag gi lha srung dang bcas pa grib las grol te mdangs ldan 'od zer gyi lus su gyur nas :
rnal 'byor bdag gi grogs la byon nas dgra bgegs kyi steng du dmag dpung chas par gyur :
skabs 'dir gser skyems dkar gtor spyi 'gro mdos gtang phyogs su 'bul /
de'ang sbyin bdag bla ma lta bu yin na mkha' 'gro'i 'gyu thebs kyi phyogs sam /
nub stod smad /
lho nub /
nub byang rnams la lam du 'gro bar bshad cing /
gang yang rang dang yon bdag gi lo lha'i steng dang /
mkha' 'gro tshur rgyu ba dang gdong ma thug pa dgos /
skye bo phal pa yin na 'dre lnga bdud gcod kyi steng /
dus kyi rim gro la chu bo chen po'i gzhung du bskyal bar gsungs so //
skabs 'dir las gzhung gi chad tho gtang ngo //
bcu pa zor 'phen ni /
spros pa che na mdos zlog spyi ltar ser sbreng gis rgyab tu bskyal yang chog
/skabs der ni bor ba'i gnas su phyin pa dang gser skyems gtang ba sogs spyi bzhin bya /
bsdu na 'don bya khyim nas bya /
mdos yas skyel mi rnams kyis btegs /
bu mos mda' dar dang khye'us mda' rtse gsir bas rjes nas 'ded la /
hU~M b+h+yo :
yum mchog mkha' 'gro'i gtso mo ste :
mthu dang nus pa bsam mi khyab :
rkyen zlog mkha' 'gro'i tshogs bcas rnams :
dar dkar g.yab mo lings se ling :
re nag dul mo thibs se thib :
sku las ye shes me dpung 'bar :
dug lnga'i rnam rtog thams cad sreg :
bag chags gzhob tu thu lu lu :
zhal nas sngags zor ldi ri ri :
chag che nyam nga rdul du rlogs :
hU~M:
shar phyogs rdo rje mkha' 'gro ma :
yul 'khor srung gi bka' sgyur la :
dri za'i dmag tshogs dgra la sgyur :
nad gdon grib tshogs shar du skyol :
hU~M:
rin chen rigs kyi mkha' 'gro ma :
'phags skyes po yi bka' sgyur la :
gshin rje'i dmag tshogs dgra la sgyur :
nad gdon grib tshogs lho ru skyol :
hU~M:
pad+ma rigs kyi mkha' 'gro ma :
spyan mi bzang gi bka' sgyur la :
klu gdon dmag tshogs dgra la sgyur :
nad gdon grib tshogs nub tu skyol :
hU~M:
las kyi rigs kyi mkha' 'gro ma :
rnam thos sras kyi bka' sgyur la :
gnod sbyin dmag tshogs dgra la sgyur :
nad gdon grib tshogs byang du skyol :
hU~M:
dbus nas sangs rgyas mkha' 'gro ma :
tshangs pa brgya byin bka' sgyur la :
sde brgyad dmag tshogs dgra la sgyur :
nad gdon grib tshogs dbus su skyol :
sdang ba'i de ni dgra la sgyur :
gnod pa'i de ni bgegs la skyol :
za ba'i de ni 'dre la skyol :
ces brjod la sgo phyi ma tsam du gnas spags te /
hU~M:
da ni mdos glud gtong re ran :
da ni khrag zor 'phen re ran :
mkha' 'gro sde lnga'i phyag brnyan ma :
shugs 'gro lnga yi pho nya mo :
ma bdud chen mo'i las mkhan mo :
ma mo 'bum gyi tshogs dang bcas :
nad bdag chen mo las la chos :
zor bdag chen mo zor la bzhengs :
sku mdog mthing nag lhags se lhag :
spyan gsum sdang mig hrigs se hrig :
khrag gi ral pa sha ra ra :
thun dang dug rlangs chil li li :
zhal nas b+h+yo zlog di ri ri :
ru lu'i sgra skad 'u ru ru :
dul brdab g.yab mo lings se ling :
hU~M dang phaT sgra di ri ri :
mda' zor skya bo sha ra ra :
nyungs zor rbab tu hri li li :
mtshe zor mda' ltar ta la la :
gtor zor sgyogs 'debs chems se chem :
khrag zor dug rlangs chil li li :
rdo zor thog ltar sha ra ra :
rtsang zor ngar skad 'u ru ru :
grib zor me 'bar lhabs se lhab :
thams cad ru mtshon rongs se rong :
ma mo'i dpung tshogs nyi li li :
bdag dang rgyu sbyor 'khor bcas kyi :
nad gdon rkyen ngan zlog tu gsol :
chag che nyam nga zlog\u0f8e
bar chad rkyen ngan zlog\u0f8e
nad kha dal yams zlog\u0f8e
rbod gtong rbad 'dre zlog\u0f8e
byad kha zor kha zlog\u0f8e
gtad kha phung sel zlog\u0f8e
phra men rlung 'khor zlog\u0f8e
rmis ltas mtshan ngan zlog\u0f8e
hU~M:
da ni 'jig rten g.yo zhing 'gul :
da ni srid gsum 'khyam zhing ldeg :
snang srid thams cad g.yo zhing 'gul :
ma bdud chen mo sku bzhengs shig :
zor bdag chen mo bskyod pa'i tshe :
'khor gyi ma mo ci la sdod :
sbyin bdag 'khor bcas chag che dang :
gdon grib rkyen ngan thams cad kyang :
ma mo khyod kyis da shus la :
drag po'i zor dang bcas nas ni :
sdang ba'i dgra dang gnod pa'i bgegs :
za ba'i 'dre dang sri la phongs :
brnag pa'i dgra bgegs steng du phongs :
zlog zlog :
b+h+yo b+h+yo :
zor ya zor ya b+h+yo :
zhes brjod la mdos gzhi nag po'ang phyir brdal /
skyel mi rnams kyi glud mdos rnams kha phyir bstan la bor /
tshur lam bu mo chas zhugs yod na chas rnams phud nas 'ong /
sgo rtsar sleb pa dang thams cad khrus chus bkru /
gu gul dud pas bdug
/slob dpon sogs kyis de tshe lok+t+ri'i gtsor byas zlog pa thal rdeb bya /
bskyel zin pa dang /
hrI:
bdag nyid 'gyur med ye nas rdo rje'i sku :
sogs srung 'khor bsgom mo /
!
/gsum pa rjes rim ni /
brtan ma bskyang /
rta bro brdung /
tshe 'gugs brjod cing tshe bsnyen bzla /
mchod bstod bya /
dngos grub len chog dang 'brel par tshe ril chang bkye /
bum pa'i ye shes pa dang mgron thabs tshogs zhing la dmigs te brtan bzhugs dang /
bsngo smon /
shis brjod /
bsdu ldang gi bar las gzhung ltar bya'o //
gsum pa de ltar byas pa'i phan yon ni /
gzhung las /
gnas skabs kyi rkyen ngan bzlog cing :
'phral du rbod gtong byad kha phur kha la sogs pa'i las sbyor ngan pa thams cad zlog nus :
dal yams chag sgo nyams grib rmi lam ngan pa ltas dang mtshan ma ngan pa thams cad zlog pas na yon tan dpag tu med pa'o :
gzhan yang rtsa ba dang yan lag gi dam tshig chag nyams dang :
gzhan gyi dri ma ngan pas gos pa dang :
mkha' 'gro chos skyong gi bka' chad byung ba dang :
chag che zhing nyam nga ba dang :
nges par 'chi ltas byung yang bslu thub cing dmag 'khrugs 'thab rtsod myur du zhi ba dang :
mkha' 'gro chos skyong sprin 'thibs pa ltar 'du ba dang :
zas nor longs spyod snyan grags 'phral du 'byung bar the tshom med do :
las bzhi'i sgrub pa gang byed kyang sngon 'gro 'di byas na bar chad med cing dngos grub rnam gnyis nges par 'byung ngo :
zhes gsungs pa ltar ro //
'di la lag len gnyis kyi dbye ba'ang phyed dgos te /
gzhung las /
de'ang bla ma dge ba'i bshes gnyen yin na zhib rgyas su bya ba dang :
sde dpon bran lta bu la 'bring tsam dang :
skye bo phal pa la khrus byab tsam gang 'os shes par bya'o :
zhes gsungs pa ltar te /
khrus ni lha bum byin rlabs tsam las mkha' 'gro grib khrus phal pa la mi rung ba sogs rnam dbye phyed par bya'o //
dgongs 'dus rnam gsum gzhung sogs rgyas drags shing /
kha cig ha cang bsdus pas sab dgos mang //
mchog dman kun la 'phri bsnan chog pa'i gzhung //
'di bris nyes sgrib shel ltar dag gyur cig
/ces rang gzhan la shin tu nye bar mkho ba'i cha rkyen du gyur pas /
grub chen karma chags med zhabs sogs chos 'di'i bka' babs skyes chen rnams kyi gsung dang gter rnying gi dgongs pa gung bsgrigs te /
sngags rig 'chang ba pad+ma gar dbang bstan gnyis gling pas tsa 'dra rin chen brag gi dben khrod du bgyis pa dge legs 'phel ///
/
