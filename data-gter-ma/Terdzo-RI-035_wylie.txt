sngags srung e ka dzA Ta'i skong gso bzhugs so //
hU~M/
kun tu bzang mo chos kyi dbyings bdag mo //
mkha' gsang nyi ma 'bum gyi dkyil 'khor du //
chos nyid zhi ba'i ngang las ma g.yos kyang //
'gro ba'i log rtog 'dul phyir gshegs su gsol //
trag rak+sha sa ma ya dzaHdzaH
bde chen gsang ba mchog gi dkyil 'khor du //
mnyam nyid zhi ba'i ngang las ma g.yos kyang //
phyag rgya chen po'i tshul gyis sku bzhengs pa //
gru gsum yum gyi mkha' la bzhugs su gsol //
trag rak+sha sa ma ya tiSh+Tha lhan /
bde chen nam mkha'i rgyal mo gzungs ma'i mchog
/kun nas ma bcos rang byung bde ba'i yum //
thabs shes dbyer med 'du 'bral med pa'i ngang //
bdag med chos kyi sku la phyag 'tshal lo //
trag rak+sha na mo pu ru sha ho /
thugs rje zhi ba'i ngang las ma g.yos kyang //
'gro drug rim gyi thugs rjes sgrol mdzad ma //
stobs ldan khro mo'i gzugs can brjid pa'i sku //
ba ling rak+ta sha chen bdud rtsi dang //
gsur chen dza gad rol mo pi waM sgra //
snang grags ye nas bdud rtsi'i ngo bo la //
yi ge gsum gyis sbyangs shing spel pa yi //
'dod pa'i yon tan nam mkha' bkang ste 'bul //
dam can sngags kyi srung ma mthu mo che //
'das dang ma 'das mkha' 'gro'i dam tshig can //
dregs pa pho mo'i tshogs la mchod pa 'bul //
mthu rtsal thogs med dngos grub myur du stsol //
trag rak+sha ba liM ta la khA hi khA hi /
hU~M/
sngags kyi srung ma rgyal mo mthu mo che //
skye med chos kyi dbyings las ma g.yos kyang //
snying rje chen po'i tshul gyis skur bstan te //
'dul ba'i phrin las so so tha dad snang //
zhi ba'i tshul gyis rnal 'byor kun gyi ma //
brtse ba'i tshul gyis dam tshig srung mdzad ma //
rngams pa'i tshul gyis za byed lce spyang rgyug
/dbang drag tshul gyis bcol ba'i phrin las sgrub //
rnal 'byor gang zhig bstan pa 'dzin pa la //
bar chad bdud dang srin po ma rungs tshogs //
thugs rje'i dbang gis dgra bgegs myur du sgrol //
sgrol byed ral gcig ma la phyag 'tshal bstod //
ces brjod do //
mang+ga laM///
/
