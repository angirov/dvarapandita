@#//
rdzas srung gi gdams pa bzhugs so //
bla ma yi dam mkha' 'gro la //
sgo gsum gus pas phyag 'tshal lo //
gal po che yi man ngag la //
pad+ma rgyal pos phyi rabs don //
mna' dang phru slog gtad khram dang //
klu gnyan sa bdag bsrung ba'i phyir //
rdzas kyi sbyor thabs gsungs pa rnams //
bu la phan phyir bsdeb kyis gson //
rta nag mi nag khyi nag dang //
spyang ki stag dang dom la sogs /
khyi rgod pad mtshal gtsang ma dang //
yugs khrag bya yi khrag rnams dang /
khrag sna thams cad gtang bar bshad //
spyang dug dang ni ra dug pa //
bang nga nag po bong dug pa //
mdor na dug sna thams cad gtang //
'on kyang khyad par dbye ba ni //
bse dri dom khrag lug gi khrag
/dme khrag phyi ba phug ron khrag
/mdzo dri'u sngags pa'i khrag rnams dang //
btsun pa bon po bya rgod khrag
/'di rnams ma gtogs kun la gsag
/gzhan yang dug gi khyad par ni //
spyang dug g.ya' dug big pan mtshur //
mu zi nag po la sogs spang //
de ma gtogs pa'i dug kun gsag
/thod pa so sor dug rnams blug
/stegs bu'i steng du bzhugs bya ste //
rang nyid yi dam gang rung bsgom //
sgom bzlas byas pa'i rjes thob tu //
bsang sbyang byas te stong pa las //
rdzas rnams thams cad khro bo ni //
rang gi lha dang mtshungs par bsgom //
snying rje'i sngags las 'od 'phros pas //
kun kyang me ru bsgom bya ste //
me ni sbud pas bus pa bzhin //
sngags bzlas tshe na me rnams kun //
rab tu 'bar bas dgra bgegs ni //
thams cad sreg pa nyid du bsgom //
oM na mo bud+d+ha ya /
badzra kI li kI la ya /
nA ga du tsan+d+he tsan+d+he /
mi li mi li /
b+han+d+ha b+han+d+ha /
nA ga ni swA hA/
sngags 'di 'bum du bzla bar bya //
rtags ni me 'od 'bar ba 'am //
thod pa 'phar ba la sogs kyang //
rmi lam dngos su 'byung bar bshad //
de yi rjes su dug khrag rnams //
drag las byed na rgod ru g.yas //
g.yas g.yon rgur ba man ngag go
/gzhi gcig gnas na oM b+hir bya //
kun la spra rtsi sgo ngas byug
/de nang dug khrag kun blugs te /
khrag rlon dag gis sbyar byas nas /
kha bcad gzungs thag btags nas ni //
sngar ltar sgom bzlas 'bum du byas //
rtags ni drod brtan dgun mi 'khyag
/de sogs dngos su 'byung ba yin /
!
/med thabs med pa'i rdzas bshad kyis /
khra dang gri khrag pad+ma'i khrag
/khrag sna 'di rnams med mi rung //
bong nga sha chen 'bri tshil ma //
dug sna 'di rnams med mi rung /
!
/dug khrag sbyor lugs bstan pa ni //
rang gi lha srung dgyes bya'i phyir //
bzang drug thum po btags par bya //
drag las chu mig gnyan du 'bo //
phru slog la sogs mna' byed na //
gnas gsum dug khrag thig le bya //
rims dang 'go bag la sogs la //
bu ga dgu por thig le bya //
ser srung la sogs phran tshegs la //
rang rang gzhung ltar byas pas 'grub //
'di yi phan yon dpag tu med //
klu dang sa bdag gtad khram ldog
/mdze 'phro gcod cing mna' yang ldog
/rims dang gag lhog gzer rnams thub //
mdor na kun thub rgyal po yin //
'di la dam tshig rnam gnyis te //
bud med rnams kyis mthong mi rung //
lag pas reg pa smros ci dgos //
dam med dgra la bstan mi bya //
gnam lcags ser ba 'bab gyur na //
tho cos sa la brdab mi bya //
'di la dgos pa rnam gnyis yod //
nyin rer lcags mkhar 'od kyi sngags /
kha gso'i phyir du gdab par bya //
rlan dang ma bral chang gtsang blug
/'di ni man ngag gdams pa yin //
'di la 'khor lo gsum yod de //
pho 'khor mo 'khor spyi 'khor gsum //
lus la btags pas kun thub yin /
khyad par klu dang sa bdag thub //
gzhan gyi mnan gtad byad rnams thub //
'khor lo yig chung zur na gsal /
!
/sngags rnams sham bu bstan pa ni //
lcags 'khor 'od sngags sham bu ni //
rA dza mA ra ya ni rbad /
rA tsa sid+d+hi mA ra ya gtub /
rA dza sid+d+hi mA ra ya dzaH
pho gdon gnod na gdags par bya //
ma ma zhung tri dza mA ra ya dza /
ma nu tri mA ra ya rbad //
mo gdon gnod na gdags par bya //
tri'u mA ra ya dza /
tri shi mA ra ya /
tri'u mA ra ya rbad /
'gong po gnod na gdags par bya /
oM sa ra sa ra bi ya ra hU~M phaT/
zho chang bsrung na gdags par bya //
hU~M b+ha ta ya /
b+ha ta ya /
lo ka b+ha ta ya hU~M phaT zlog
/rbod gtong zlog na gdags par bya /
oM tad+ya thA/
tig gi tig gu li u li sha shu gi gu la ti b+hi ri hu ya hu ya /
hi ri hi ri swA hA/
ser ba srung na gdags par bya /
oM ka sha ka sha ka pra tshal shag nad kyi snying mgo dkar po chod swA hA/
lha srin sde brgyad sa bdag klu gnyan dang //
sde brgyad kun la rgyun du bzlas pas chog
/de rnams sngags kyi ngar gso bstan pa'o /
!
/las mtha' so sor bstan pa ni //
srung ba byed na gzhung bzhin bya //
pho gdon gnod na khyi dkar thod ling gzhug
/nyungs dkar nyungs nag gu gul dris //
thun gyis brabs la rgya gram mnan //
mo gdon khyi mo nag mo yi //
thod par ling+ga kun bcug la //
nyungs dkar nyungs nag mu nag dang //
zi ra nag po'i thun gyis brab //
ma them 'og tu mnan pa bya //
'gong pos gnod par ri bong gi
/thod pa'i nang du ling ga btsud //
nyungs dkar nyungs nag ke tshe dang //
thun gyis legs par de la brab //
tha ma mal gyi 'og tu mnan //
gang la byed kyang zhag gsum gzir //
zho chang rde'u dkar nag sngags //
snod kyi phyi nang dug khrag byug
/rbod gtong zlog na dmar gtor la //
sngags te zor du 'phangs pas zlog
/ser srung phur pa bcu la sngags //
phyogs mtshams dbus su 'dzug par byed //
ke tshe thal chen nyungs dkar nag
/sngags bzlas byung tshe gdong du brdeg
/phur pa gsor zhing sdigs par bya //
'khor lo bstan zhing zhag bdun bsgyur //
des ni lo tog thub nges so //
nad rims bsrung bar 'dod pa na //
tshon skud lnga la srung sngags bzlas //
dug khrag thum po lus la btags //
nad dang rims kyis tshugs mi 'gyur //
las kyi mtha' bsgyur bstan pa'o //
sri'u gso bar 'dod pa na //
skar ma rgyal gyi nam phyed la //
ma la srung btags dbang bskur bya //
skyes nas bu la chags med bskur //
gal te smyo 'bog 'dul ba na //
dug khrag ril bu khog tu btang //
rang gi gdong dang lus la byug
/drag sngags bzlas shing spyi brdeg bya //
sho mur khyi nag thod pa ru //
dug khrag thal chen nyungs dkar nag
/blugs la yugs sa'i dor rtas dril //
tshon skud sna lngas rgya gram dkris //
rang la sbas pas nges par thub //
'di ltar pad+ma 'byung gnas kyis //
mnga' bdag rje la gdams pa yin //
man ngag rin chen gser 'dra 'di //
chos dpal bzang po zhes bya yis //
kun la phan phyir yi ger bris //
dge zhing bkra shis mang+ga laM///
/
!
bla ma la na mo /
'dir thun gyi zin bris la /
snod gsum la rwa gnyis oM b+hi dang gsum /
rdzas ni khrag sna tshogs tshad la /
yugs sa /
mdze can /
sngags pa /
lug
/btsun pa /
bse dri can /
mdzo dang dre'u dme can gyi khrag spang /
med du mi rung ba la skyes dar ma grir shi ba'i khrag
/bra dkar /
nya dkar /
ag tse /
spyang ki
/rta g.yag
/khyi nag
/gtsod /
gcan gzan /
dri can ma yin pa'i khrag
/pad+ma sad kyis ma khyer ba'i khrag
/spyang dug dbyig dug ma yin pa'i dug sna tshogs tshad la mtshur big pan /
mu zi dman gyi rigs mi nyan /
med du mi rung ba la btsan dug shang lang nag po /
ra dug nag po /
'bri tshil /
thar nu /
dur byid /
thang phrom pa /
bong nga nag po /
!
sgrub pa la skam sgrub dang rlon sgrub gnyis las /
thod pa'i nang du khrag rnams nyi ma la bskams pa chab hrol pos thod pa ci khengs par bkang /
lha gang yin bdag bskyed rdzogs rjes /
mdun bskyed 'od zer spro bsdu /
khro chung me ris dgra bgegs log 'dren sa bdag klu gnyan bsregs bcom par bsam la /
rtags nam byung bzla /
thun mtshams ma da na nyung ba gcig la mchil ma btab /
ye shes pa gshegs /
dam tshig pa rdzas dang ro gcig tu gyur pas rdzas nus ldan du gyur par bsam /
de dag gtun du phye mar brdungs nas /
snod gsum gang rung nang du /
su rA dang /
sngags kyi su rA rnying pas bska sla zho tsam du byas la /
bdag mdun dmigs pa sngar dang mthun /
lha sngags sham du /
bud+d+ha ya yi sham bu btags la /
rtags ma byung bar du phus btab cing bzla /
'dir ye shes pa yang yang thim pa'i rdzas nus ldan du bsam /
rtags kho las me 'bar /
rlangs pa 'byung /
drod skyes 'byung /
dam tshig bud med kyis mthong mi rung zhing /
reg pa yang mtshungs /
phan yon tshad pas shes so //
rwa dong gi snyan brgyud rwa ban chos dpal bzang pos bdag bya bral nam mkha' dge la gnang ba'o //
de nas rim brgyud rin chen bkra bzang bas bdag sgrol ma pa chos rgyal la'o ///
/
