rtsa gsum 'od gsal snying tig las /
phyi sgrub sgyu 'phrul drwa ba gsang 'dus thod phreng rtsal gyi rgyun gyi rnal 'byor bzhugs //
bla ma rtsa gsum la btud nas //
de yi rgyun gyi rnal 'byor nyid //
nyams su len la sbyor ba'i chos //
skyabs su 'gro zhing sems bskyed ni /
na mo :
bdag dang mkha' mnyam 'gro ba ma lus kun :
deng nas gzung ste byang chub snying po'i bar :
rab 'byams rtsa gsum rgyal ba'i dkyil 'khor lhar :
mi phyed gus pa chen pos skyabs su mchi :
ho :
mar gyur khams gsum rigs drug sems can kun :
rnam grol sku bzhi'i go 'phang la 'god phyir :
smon dang 'jug pa'i byang chub sems bskyed nas :
pad+ma thod phreng lha tshogs bsgrub par bgyi :
lan gsum /
dngos gzhi bskyed pa'i rnal 'byor ni /
hU~M:
ka dag de bzhin nyid dbyings ye shes las :
lhun grub kun snang snying rje'i rang rtsal ni :
zung 'jug rgyu yi ting 'dzin hU~M mthing ga :
de las 'od 'phros brtan g.yo'i dngos po kun :
'od gsal stong pa nyid kyi dbyings su thim :
skad cig dran rdzogs phyi snod pad+ma 'od :
shin tu nyams dga' ngo mtshar bkod pas mdzes :
de dbus thar pa chen po'i gzhal yas dbus :
lte bar rin chen pad+ma nyi zla'i steng :
rdo rje hU~M yig mnyam sbyor 'phro 'du las :
bdag nyid lhun grub rig 'dzin thod phreng rtsal :
che ba'i che mchog chos sku gsang ba 'dus :
mthing nag zhal gcig phyag gnyis rdor dril bsnams :
khro chags sgeg pa'i nyams ldan spyan gsum 'bar :
gcer bu dar dang rin chen rus pas brgyan :
thabs shes zhabs gnyis brkyang bskum gar gyis rol :
yum mchog dga' bzhi'i bde ster man+dA ra :
dmar mo gri gug thod 'dzin yab la 'khril :
rin chen rus rgyan dar sna'i cod pan 'phur :
yid 'ong bcu drug bde ba'i lang tshos sgeg :
ral pa'i skra gseb rtsa brgyud bla ma dang //
sku yi gnas brgyad yi dam sgrub sde brgyad //
rtsa khams nyer bzhi'i dpa' bo mkha' 'gro ma //
phyogs mtshams thod phreng sde lnga mtshan brgyad dang //
sgo ba rtsa gsum chos skyong dang bcas pa //
dam ye gnyis med lhun grub chen po gsal //
zhes gtso bo yab yum gyi gsal snang dang lus dkyil mos bskyed kyis gsal legs par btab la sems gzung /
bzlas pa ni /
snying dbus ye shes sems dpa' yi :
thugs kar pad+ma nyi zla'i steng :
rdo rje'i rtse lnga'i lte bar hU~M:
mtha' skor sngags phreng g.yas su 'khor :
de las 'od 'phros rgyal ba kun :
pad+ma thod phreng rnam rol du :
sku gsung thugs kyi phyag rgyar byon :
bdag nyid la thim byin rlabs gyur :
oM AHhU~M badzra gu ru pad+ma sid+d+hi hU~M:
thun mtshams tshig bdun gsol 'debs kyis :
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
oM AHhU~M hrIHhrIHbadzra gu ru pad+ma thod phreng rtsal de ba DA ki nI badzra sa ma ya dzaHsarba sid+d+hi pha la hU~M A:
hU~M hU~M hU~M:
gsang gsum byin rlabs yang yang bsdu :
'di nyid phyogs dus bde gshegs kyi :
gsung gi gsang ba kun gyi bcud :
rtag tu g.yel med nyams blangs pas :
tshe 'dir mchog gi btsan sa zin :
'bum phrag bcu gnyis bzlas gyur kyang :
rig 'dzin DA ki sprin bzhin 'du :
gnas skabs phrin las rnam bzhi 'grub :
tshe 'di'i snang ba nub ma thag :
rnga yab pad+ma 'od du 'gro :
zung 'jug 'chi med rdo rje'i skur :
dbugs 'byin 'di la the tshom med :
sa ma ya :
khyad par nang ltar sgrub pa ni :
thugs srog las byung yi ge'i sprin :
yab yum gnas bzhi'i pad+mor son :
bde stong dga' bzhi dbyer med pa'i :
rnam kun mchog ldan rang zhal blta :
oM AHhU~M hrIHhrIHbadzra gu ru pad+ma thod phreng rtsal de ba DA ki nI badzra sa ma ya dzaHsarba sid+d+hi pha la hU~M A:

slar yang 'od zer 'phro 'du yis :
gang 'dul phrin las lhun gyis grub :
'gro kun chos nyid gcig gi ngang :
sgyu 'phrul drwa ba'i dbang thob gyur :
shAn+tiM puSh+TiM wA shang mA ra ya phaTa?:

snod bcud dkyil 'khor 'khor lor shar :
srog rtsol rdo rje'i sngags su rdzogs :
dran rtog rang grol gnyug ma'i ngang :
gzhom med hU~M lnga'i snang glu len :
hU~M hU~M hU~M hU~M hU~M:
thun mthar dbyangs gsal rten snying yig brgya bzlas la /
bsdu ldang ni /
ho :
snang stong sgyu 'phrul drwa ba'i ye shes lha :
zung 'jug mtshan ma med pa'i dbyings su thim :

slar yang snang grags rig pa lha dang sngags //
ye shes chen po'i dgongs par rtag tu spyod //
bsngo smon shis brjod ni /
ho :
phung khams 'ja' lus rdo rje'i skur smin zhing :
srog rtsol 'od gsal dbu ma'i klong du rdzogs :
rig stong brjod bral gdod ma'i gzhi dbyings su :
rab 'byams rtsa gsum mngon gyur bkra shis shog
/ces pa'ang dus gsum kun mkhyen bla ma'i phrin las kyis pha ran se'i rgyal khab tu rtsa gsum 'od gsal snying tig gi sgrub sde theg mchog 'od gsal gling gsar tshugs skabs /
tshul 'di'i smin grol 'bogs pa'i tshe dad ldan rnams la nyer mkho'i dbang gis rgyal khams pa 'gyur med theg mchog bstan pa'i rgyal mtshan gyis bsam gtan gyi khang bu bkra shis dpal 'bar gling du bris pa /
dpal o rgyan chos kyi rgyal po'i gsang gsum rdo rje'i dbyings su mngon par byang chub pa'i rgyur gyur cig
/sarba mang+ga laM/
dge'o ///
/
