@#:
phyag rdor dregs 'dul nang sgrub las mtha' dzam dmar gyi sgrub thabs bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
dpal phyag na rdo rje la phyag 'tshal lo :
dzam dmar thugs kyi sgrub thabs 'di :
zas nor dbang du bsdu 'dod na :
spyi don gsum du shes par bya :
sbyor ba dngos gzhi mjug don no :
dang po yid dang mthun pa'i gnas su :
zangs kyi dzam dmar bskyed rim dang mthun pa'i nang du :
dbang sdud kyi tsakra bcug la :
zangs gzhong ngam :
ka pA la dum bu gsum par bcug la :
rab gnas spyi dang mthun par bya :
dngos gzhi ni :
stong pa'i ngang las b+h+rU~M yongs su gyur pa las :
pad+ma rA ga'i dkyil 'khor zla gam gcig bsam :
de'i nang du chu las chu bur brdol ba bzhin du :
dzaM dmar po yongs su gyur pa las :
nor lha dmar po zhal gcig phyag gnyis pa :
phyag g.yas na a ru ra zur drug pa bsnams pa :
g.yon na pad+ma dmar por rat+nas spel ba bsnams pa :
mchan khung g.yas na gter gyi bum pa rat+na sna tshogs pas gang zhing lud 'ong ba :
mchan khung g.yon na yum mkha' 'gro ma nor gyi rgyun ma :
ne'u le'i tshul du sku de nyid sbas te :
kha nas rin po che skyug pa :
zhabs g.yas brkyang ba g.yon bskum pa :
bum pa'i khri la bzhugs pa :
rat+nas sku brgyan pa zhig wal gyis bskyed do :
de nas yan lag bdun gyi sgo nas ye shes sems dpa' bsgrub pa ni :
gong du bskyed pa lta bu'i ye shes kyi dzam b+ha la lcang lo can gyi pho brang nas spyan drangs te :
byang chub sems dpa' dbul ba sel :
gter bdag chen po 'dir gshegs shig :
dzaM hrIHsa ma ya dza :
zhes pa spyan drang ba'i yan lag go :
de nas thal mo sbyar te :
dngos grub thams cad ster mdzad pa'i :
nor bdag khyed la phyag 'tshal lo :
na mo pu ru sha ya ho :
de ni phyag gi yan lag go :
de nas rten dang gnyis su med par bstim ste :
gter bdag chen po thugs rjes dgongs :
bdag don rten la brtan par bzhugs :
oM e h+ye hi :
dzam b+ha la sa ma ya dzaHhU~M baM ho :
tiSh+Tha lhan :
bzhugs su gsol ba'i yan lag go :
de nas snying po bzla ste :
oM Ar+Ya dzaM b+ha la nA tha ku be ra rat+na tra yA ya dza len+d+ra ya swA hA:
zhes brgya rtsa brgyad bzlas pas lha'i ba spu'i bu ga nas :
'od zer dmar po lcags kyu lta bu 'phros pas :
lo ka'i khams kyi 'dod yon dngos grub rnams :
slar lha'i ba spu'i bu gar 'dus :
ne'u le'i kha nas bdag la ster bar bsam :
de ni bsnyen pa'i yan lag yin te :
tshes gcig nas zla ba phyed du bsgrub bo :
de nas drin lan gyi tshul du chu sbyin te :
bum pa chus bkang ba :
b+h+rU~M las rat+nar bskyed la :
nang du oM dkar po :
AHdmar po :
hU~M sngo nag gsum las 'od zer spro bsdu las :
chu bdud rtsi ro mchog brgya dang ldan pas khengs par bsam :
oM AHhU~M:
zhes chu thigs pa gcig lag mthil g.yon par blugs pa :
dzaM dmar po zhig bsam :
de las 'od zer 'phros pa :
dzam lha rigs lnga la thim ste :
srin lag gi rtse las bdud rtsi dang bcas te dzaM rigs lnga 'bu ru ru byung nas :
lag pa rten la sbyar te :
rten de'i khar babs pas :
dzam lha'i zhal du song bar bsam zhing :
dzaM dzaM dzaM dzaM dzaM dzaM dzaM:
zhes lan bdun brjod la :
chu phul bas shin tu mnyes par bsam :
de chu sbyin gyi yan lag go :
de nas 'di skad ces brjod :
gnod sbyin gter skyong rin chen lta bu'i sku :
che ba'i yon tan dngos grub bsam mi khyab :
yid bzhin nor bu lta bu'i dngos grub mchog :
skal ldan sgrub pa po la bstsal du gsol :
dzaM hrIHdzaHsarba sid+d+hi ku na pha la hU~M:
a a A:
zhes chu hub gcig 'thung ngo :
dngos grub blang ba'i yan lag go :
de nas tshig 'di lan gsum brjod :
dzam lha nor skyong chu dbang 'khor dang bcas :
nyi zla ltar brjid rin chen lta bu'i sku :
dngos grub 'dzad med mchog la mnga' mdzad pa :
chu dbang gter bdag khyod la phyag 'tshal bstod :
bstod pa'i yan lag ste bdun pa'o :
de nas ye shes pa rang gi snying gar thim pas dngos grub thob par bsam mo :
mjug gi don la gsum ste :
grub rtags bstan pa dang :
dam tshig bsrung ba dang :
las la sbyar ba'o :
dang po grub rtags ni :
rmi lam du bud med kyi tshogs 'dus nas :
zas nor ster ba nyams dang blo snang gnyis la 'ba' zhig yong :
ci yin yang rung bdag gis dbang byed pa rmi :
dngos rtags su'ang nor gyi phyi mo bud med 'du zhing rtsi :
bud med kyis mthun rkyen sbyor ba yong :
bsnyad ci la btags nas kyang zas nor 'du :
yid la med pa'i sa nas zas nor 'du 'o :
dam tshig ni chu sbyin rgyun mi gcad par ma chag par bya :
rmi lam ci byung yang bud med la gsang :
bla rten mi la mi bstan :
nor gang rnyed kyang phud bla ma la 'bul :
mi gtsang ba dang 'khon la gzab :
snying rje'i sgo nas long sprang bskyang :
the tshom mi bya'o :
las sbyor ni de ltar grub rtags byung nas :
bdag skad cig gis dzaM lha dmar po gong ltar bskyed pa'i thugs kar dbang sdud kyi 'khor lo yig 'bru dang bcas pa dmar krong gis bsgom :
dbus kyi dzaM hrIHdzaMHgsum las :
'od dmar po lcags kyu lta bu 'phros pas :
rgyal po'am bud med skyes pa la sogs pa gang dbang du bsdu ba de'i snying gar zug pa bdag gi mdun du bkug ste ltem gyis zhu nas :
bdag gi snying gar 'dus pa slar yig 'bru gsum la 'dus par bsam :
yang spro zhing nus na ngag sgrub pa'i rjes la :
bdag gi snying ga'i 'khor lo thams cad las 'od 'phros te :
'dzam bu gling la sogs pa thams cad 'od dmar por gyur :
khyad par du gnas gzhi dang :
grong dang dgon pa dang :
rang 'dod pa'i yul khams thams cad la phog pas :
de yang 'od dmar por gyur :
'khor lo g.yon du 'khor bas de dag thams cad snying gar 'dus par bsam :
oM dzaM b+ha la dza len+d+ra ya sid+d+hi sarba hU~M:
che ge mo wa shaM ma na ya pA shang ku ru ye swA hA:
zhes pa zhag bdun mtshams bcad nas bsgrubs na dang :
rgyun bsnyen brgya rtsa re byas na dmigs pa gang gtad thams cad dbang du 'du bar the tshom med do :
gsang ba rin chen gter rgyud nas :
dzam dmar thugs kyi sgrub thabs 'di :
o rgyan pad+ma bdag gis btus :
shin tu gsang sgrub zab pa'i phyir :
rin chen sa yi gter du sbas :
shes rab blo ldan snying rje can dang 'phrad par shog :
dzam la dmar po'i sgrub thabs le'u bzhi pa 'o :[ \u0f80]atsha :
rgya rgya rgya :
sa ma ya :
!
dzam dmar dbang sdud kyi 'khor lo ni :
rin po che 'bar ba mig gsum tsakra rtsibs brgyad mu khyud dang bcas pa'i lte ba la :
rat+na'i mig gsum du dzaM hrIHdza :
zhes bri :
rtsibs brgyad la :
oM dzam b+ha la dza len+d+ra ya zhes bri :
rtsibs mchan brgyad la A li bri :
de'i phyi rim mu khyud la kA li bri :
de'i phyi rim mu khyud la sngags 'di bri :
rat+na sid+d+hi hU~M A:
A yuHsid+d+hi hU~M A:
puN+ye sid+d+hi hU~M A:
nA nA kha d+he sid+d+hi hU~M A:
sid+d+hi sarba hU~M A:
na ku la pha la sid+d+hi hU~M A:
zhes pa kha bsgyur spel tshig dang bcas pa bri'o :
de ni dzaM la'i nang du gzhug go :
!
dzam b+ha la la phyag 'tshal lo :
phyi nang gsang ba'i sgrub thabs kun :
rten cing 'brel bas mtha' rgyas phyir :
rten 'brel zab mo'i sgrub pa bya :
bdag nyid dzaM la'i nga rgyal gyis :
zas dang slob ma bu dang nor :
bud med mal gos khrom dbang sdud :
ces dngos grub 'byung ba'i rgyud nas gsungs so :
de la don bcu ste :
dang po zas bsdu ba ni :
rang gi dpral bar mtshal dang ra'i 'o ma sbyar te :
A+o~M bri :
me long mtheb gang pa gcig la :
kha d+he hU~M bya ba gur gum gyis bris te :
gong mo'i sgro dang bcas pa bcangs na zas 'du 'o :[ \u0f80]atsha :[ \u0f88\u0f88\u0f88 ]slob ma sdud na :
mgrin par chang gis AHbris te :
me long la so khrag gis d+ha la saM b+ho bri :
khu byug gi sgro dang bcas pa bcangs na slob ma 'du 'o :[ \u0f80]atsha :
bu 'byung bar 'dod na :
lte ba'i thad kar bu ram gyis yi ge ma gcig bri :
me long la byang sems kyis :
pu tra bya ba bris te :
sreg pa'i sgro dang bcas lte ba'i thad kar bcangs na bu 'phel lo :[ \u0f80]atsha :
nor sdud na :
snying gar rat+nas hU~M gcig bris la :
me long la d+ha naM me bya ba bris te :
khra'i sgro dang bcas pa bcangs na nor 'du 'o :[ \u0f80]atsha :
bud med 'gugs na :
rang gi mtshan ma la g.yu yis dzaHzhes bris te :
me long la mtshal gyis dzaHhU~M bya ba bris la :
pu shud kyi sgro dang bcas nas mtshan ma la btags na bud med dbang du 'du 'o :[ \u0f80]atsha :
mal gos dbang du 'du bar 'dod na :
lag mthil g.yas su :
bal tshis me d+hi ni bya ba bri :
me long la snag tshas si ri ma bya ba bris te :
'ug pa'i sgro dang bcas te bcangs na mal gos 'du 'o :[ \u0f80]atsha :
khrom 'du bar 'dod na :
glang ma'am lcang ma khru gang ma gcig la :
sin+d+hu ras puN+ye sid+d+hi bya ba bris te :
me long la :
d+ha pi bya ba chang gis bris la :
de dbyug pa la btags te :
bal tshon sna lnga dang smyon pa'i gos dum gcig :
pak+sha'i bya ru'am :
mda' gsum :
'phang gcig :
'ur rdo gcig kyang btags la dbyug pa de nam mkha' la phyar na khrom 'du 'o :
bri ba'i rdzas so so ma rnyed na :
mtshal :
'o ma :
gur gum tsho gang rnyed pas bri'o :[ \u0f80]atsha :
rta phyugs 'phel bar 'dod na :
ra ba'i gra bzhir rdza'i gwa'ur :
phyugs kyi spu :
rat+na lnga :
'bru sna lnga :
dar sna lngas bkang la :
dzam+b+ha la'i sngags bzlas la :
bkra shis kyi tshigs su bcad pa brjod la sbas na rta phyugs 'phel zhing 'du 'o :[ \u0f80]atsha :
rang gi khyim gyi god kha bsrung na :
rang gi sgo'i ya them la sngags 'di bri'o :
oM ni ri tan tra ni di tan ta swA hA:
oM bi sa b+ha bi sa b+ha swA hA:
oM nan thun nan thun swA hA:
oM bi d+hi sngas se ru ta ga ye swA hA:
oM a li bi li pa ra tsu tu le tho ra g+ha na g+ha na sa man+ta pa d+ha mi swA hA:
ro sha na ya hU~M phaT:
sngags 'di bris nas ya them la glan na khang pa'i god kha thams cad thub pa yin no :[ \u0f80]atsha :
de rnams kun gang byed kyang :
dzam+b+ha la'i bsnyen pa la 'grub par shog ces nyer gcig btags la bzla :
A+o~M AHhU~M hrIHbadzra me d+hi ni puN+ye sid+d+hi nA nA kha d+he hU~M d+ha la saM b+ho :
d+ha naM pu tra :
dza hU~M ma hA sid+d+hi :
zhes nyer gcig bzla'o :
sgo'i logs la bri :
sngags brgya rtsa bzla :
des dngos grub las tshogs rnams 'grub bo :
spyi'i man ngag tu byams snying rje thun mong ma yin pa bsgom :
dzam+b+ha la bsnyen pa rdzogs nas ji ltar dgos pa ltar 'grub bo :
rten 'brel zab mo'i las tshogs thun mong ma yin pa 'di :
dzam la'i las mtha' rgyas pa yin no :
o rgyan pad+ma'i man ngag yang zab gter du sbas :
dzam b+ha la dmar po'i sgrub thabs :
shes rab blo ldan snying rje can dang 'phrad par shog :[ \u0f80]atsha :
khra mo brag gi gter ma 'o //
pad+ma las 'brel rtsal gyi gter ma zur ban gyi dpe'o //
sarba dA mang+ga laM///
/
