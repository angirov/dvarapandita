@#//
slob dpon bi ma la mi tra'i sgrub thabs lam zab snying po'i dbang bskur byin rlabs gter mdzod ces bya ba bzhugs so //
slob dpon bi ma la mi tra'i sgrub thabs lam zab snying po'i dbang bskur byin rlabs gter mdzod ces bya ba /
rang rig dang gnyis su med pa'i bla ma he ru ka la phyag 'tshal lo //
kun khyab gdod ma'i dbyings su mi 'gyur sku
/bde chen ye shes lhun grub bla ma'i zhabs //
rang rig klong du gnyis med phyag 'tshal nas //
byin rlabs 'pho ba'i dbang chen skur thabs 'bri //
de la sbyor ba yo byad kyi bsham /
dkyil 'khor sngon du 'gro ba /
dngos gzhi dbang bskur ba /
rjes mjug bsdu ba'o //
dang po ni /
gnas dben par sgrub khang byi dor byas la rgyan gyis brgyan /
stegs bur dri yis chag chag gdab la /
thig tshon rnams oM AHhU~M gis byin gyis brlabs nas /
dkyil 'khor rdor rwa me ri'i dbus su pad+ma 'dab brgyad kyi lte bar zla ba la a yig gis mtshan pa bri /
de steng bum pa rdzas ldan me long la a yig bris pas brgyan pa bsham /
shar du thod pa a mr-ita dang bur sbrang sbyar ba'i chang gis bkang ba'i steng der me long /
'ja' ris /
shel rdo /
bla ma dang he ru ka yab yum gyi sku 'bag rnams dang /
de mdun dpal gyi gtor ma'i g.yas su sman dang g.yon du rak+ta /
lhor pho mo'i thod pa mtshan ldan kha sbyar chos sman gyis gang ba dar sna lnga yis dril mtshon skud lngas rgya gram du bcings nas g.yas g.yon du rdor dril gyi rgyas gdab cing dbu rgyan cod pan dang bcas pas brgyan /
nub tu tshe mda'/
tshe ril /
tshe chang /
thod pa mtshan bzang du bcud len gyi rdzas kyis bkang ba dar gyis dgab pa /
byang du gsang sgrub mkha' 'gro'i dpal gtor mda' dar mthing ga me long can dang sha khrag gis brgyan la bka' gtad byed na sku tsaka kyang 'dzug
/srung zlog gi 'khor lo dang bsad pa'i thun chas dang rdzas srung sogs kyang bkram /
mthar nyer spyod /
tshogs 'khor chos skyong gi gtor ma /
chad brtan /
sngon 'gro'i gtor ma cha gnyis bcas gtsang zhing bkod legs su bsham /
rang gi mdun du nang mchod /
DA ma ru /
rdor dril /
gdab phur /
gul yungs /
'thor nas /
spos snod sogs 'du bya zhing bde ba'i stan la 'dug go
/gnyis pa dkyil 'khor sngon du 'gro ba ni /
gsol 'debs gang rigs mthar sngon gtor raM yaM khaM gis bsang /
oM AHhU~M gis byin gyis brlab /
b+hU mi pa ti sa pa ri wA ra badzra sa mA dzaHsa sa bdag lha klu sogs spyan drang /
hU~M:
sa bdag lha klu 'jig rten skyong ba dang :
gnas dang yul gyi bdag por gyur pa kun :
rin chen sa glud mchod pa 'di bzhes la :
bdag gis gnas 'dir snying po byang chub bsgrub :
ko long ma mdzad khyod kyis sdongs grogs gyis :
mthar phyin bar du dge ba'i mthun rkyen mdzod :
sa 'di bkra shis byin chags mdzad du gsol :
b+hU mi pa ti gats+tshas gshegs /
tshogs gsag pa ni /
oM AHhU~M:
mdun mkhar phun sum tshogs pa'i zhing khams dbus :
rin chen la sogs gdan khri bzhi brtsegs steng :
slob dpon chen po dri med bshes gnyen ni :
dkar ljang spyan zlum a tsar gzhon nu'i tshul :
gsang gos sngo skya chos gos gsum gyis bklubs :
paN zhwa dmar po rtse smyug dbu la gsol :
phyag g.yas thugs kar chos 'chad phyag rgya mdzad :
g.yon pas thod pa bdud rtsis bkang ba bsnams :
zhabs gnyis rdor skyil 'od phung 'khrigs par bzhugs :
re ltos gyur pa'i skyabs rnams 'dus par gyur :
na mo :
bzod med gdung bas bla mar skyabs su mchi :
'gro kun ka dag klong du bsgral bar bya :
'chi med rdo rje'i sku la phyag 'tshal lo :
kun bzang mchod sprin nam mkha' gang bas mchod :
ma rig sdig pa'i las rnams mthol lo bshags :
rang bzhin bya rtsol bral la rjes yi rang :
rgya che rgyun mi 'chad par chos 'khor skor :
lhun grub bde ba chen por bzhugs su gsol :
'khor ba rang bzhin med par dge ba bsngo :
thams cad lhun grub rig 'dzin thob par shog :
sdig sgrib sbyong ba ni /
spyi bor pad+ma zla steng hU~M dkar po :
yongs gyur bla ma rigs 'dus rdo rje sems :
dkar gsal zhal gcig phyag gnyis skyil krung bzhugs :
rdo rje dril 'dzin yum dang gnyis med 'khril :
chas gos bcu gsum gyis spras 'od 'bar ba :
zhi ba'i tshul dgu ldan pa'i thugs ka ru :
zla steng hU~M mthar yi ge brgya pas bskor :
'od 'phros rang gi sdig sgrib sbyong bar bsam :
yig brgya bzlas mthar rol mo bsgrag nas /
hU~M:
rang gi sems dang gnyis med lhag pa'i lha :
rdo rje sems dpa' dkyil 'khor kun gyi gtso :
thugs rje'i brtse bas bdag la dgongs su gsol :
ye nas ma rig 'khrul pas bsgribs pa yi :
rnam rtog kun brtags blo yis sgro btags pas :
rang rig ye shes don la rmongs pa yis :
bsrung mtshams med pa'i dam las 'gal ba dang :
bla mar smod cing yi dam spangs pa dang :
bsnyen sgrub dzapa? bzlas tshad du ma bskyal ba :
ting 'dzin lta ba klong du ma gyur cing :
gsang bcu gzhan la bsgrags sogs mthol lo bshags :
gzhan yang mi spang dang du blang bya dang :
spyad par bya dang bsgrub par bya ba dang :
shes bya lnga sogs nyi shu rtsa lnga yi :
dam las 'gal bar gyur pa mthol lo bshags :
nya stong dus bzhi'i mchod pa chag pa dang :
sdig can rnams la rtag tu byams byas shing :
mkha' 'gro rnams la sha khrag gtor ma chag :
sbyor sgrol mchod pa dus las g.yel ba dang :
rtsa ltung bcu bzhi dang 'gal mthol zhing bshags :
gzhan yang sbom po yan lag phra zhib kyi :
dam tshig bye ba sa ya grangs med pa :
de las 'gal bar gyur pa'i rnal 'byor gyis :
'gyod tshangs gdung ba'i smre ngag 'di 'don pas :
rgyal ba rnams kyi thugs rje'i spyan ras kyis :
yud tsam gzigs te thugs rjes bzod bzhes gsol :
tshangs par bstsal nas mchog dang thun mong gi :
dngos grub dka' ba med par 'grub pa dang :
rdzogs pa chen po'i bstan pa mthar bgyid cing :
kun tu bzang po'i rgyal sa zin par shog :
rdo rje sems dpa' dgyes pa chen po yis :
rang la thim nas rtog med ngang la bzhag :
maN+Dal 'bul ba ni /
maN+Dal gyi gzhi spos chus byug cing rin chen 'bru sman sogs bkod nas /
oM AHhU~M:
stong gsum maN+Dal mngon mtho'i 'byor pas bkang :
'dod pa'i yon tan sna tshogs sprin 'phro ba :
mchog gsum bla ma sprul pa'i sku la 'bul :
'gro kun sprul sku'i zhing la spyod par shog :
stug po bkod pa'i zhing khams bsam yas pa :
ye shes rol pa'i longs spyod rnams kyis brgyan :
rtsa gsum bla ma longs spyod rdzogs skur 'bul :
'gro kun longs sku'i zhing la spyod par shog :
chos dbyings rnam par dag pa'i zhing khams su :
'gag med 'od gsal rig pas brgyan pa 'di :
sku gsum bla ma chos kyi sku la 'bul :
'gro kun chos sku'i zhing la spyod par shog :
gsol ba 'debs pa ni /
oM AHhU~M:
rje btsun bi ma mi tra'i zhabs la 'dud :
bdag rgyud byin gyis rlob par mdzad du gsol :
yi dam dpal chen lha la gsol ba 'debs :
sgo gsum ye shes mchog gis smin par mdzod :
yum mchog mkha' 'gro'i tshogs la gsol ba 'debs :
rang rig ye shes rtogs par byin gyis rlobs :
bya rtsol bral ba bla ma chos kyi sku :
'gag med gsal gdangs bla ma longs spyod rdzogs :
cir snang ye shes bla ma sprul pa'i sku :
thams cad rang la mngon rdzogs sku bzhi'i bdag :
'gyur ba med pa'i ngang du gsol ba 'debs :
'pho chen sku brnyes de dang mtshungs par shog :
snang bzhi mthar phyin dbyings rig tshad la phebs :
bde ba chen po'i sku 'grub byin gyis rlobs :
zhes rtse gcig pas gsol ba phur tshugs su gdab la /
bla ma'i gnas gsum 'bru gsum gsal ba la rig pa gtad de oM AHhU~M ci nus bzlas /
bla ma'i gnas gsum 'bru las 'od zer 'phros :
bdag gi gnas gsum thim pas dbang bzhi thob :
bla ma 'od zhu rang dang gnyis med 'dres :
skye 'gag gnas gsum bral ba'i ngang du bzhag :
de nas bgegs bskrad pa ni /
karma ma hA shrI he ru ka hU~M phaTaH
rang nyid las kyi he ru ka mthing nag rdo rje dang dril bu 'dzin pa'i skur gyur /
raM yaM khaM gis gtor ma bsang sbyang /
oM AHhU~M gis 'dod yon du byin gyis brlab /
sarba big+h+nAn aM ku sha dzaHsa bgegs bkug
/oM sarba big+h+nAn na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Na daMM ba l+yA di swA hA/
lan gsum gyis bsngos la /
hU~M:
rnal 'byor chen po'i dkyil 'khor 'dir :
lha dang mkha' 'gro 'byung po'i tshogs :
thams cad thugs dam bskangs zin pas :
'dus pa'i lha ni ma gtogs pa :
dam med bdud rigs 'byung po'i tshogs :
gnas 'dir ma 'dug gzhan du dengs :
gal te mi 'gro 'dug srid na :
he ru ka dpal thugs khros nas :
sprul pa'i khro tshogs mang po yis :
rdul du brlag par gdon mi za :
hU~M hU~M hU~M bi shwa badzra kro d+ha dz+wa la maN+Dal phaTa? phaTa? phaTa? ha la ha la hU~M:
zhes drag tu brjod cing yungs dkar gyis brab /
gu gul gyis bdug
/mtshams gcad pa ni /
hU~M:
nga ni las kyi he ru ka :
khros pa'i stangs stabs phyogs bcur bsgyur :
b+h+rU~M las phyogs bcu'i khro bo yis :
phyogs bcu'i gdon tshogs snying la gzir :
khro bo'i sprin chen rnam par 'khrigs :
phyag mtshan lnga yi gur du phub :
mtshon cha khro chung skar ltar 'khrugs :
ye shes me lnga phyogs bcur 'bar :
ma bcos chos dbyings klong yangs na :
bgegs zhes bya ba'i ming yang med :
mtshams kyi dkyil 'khor lhun gyis grub :
oM karma he ru ka sUr+Ya tsan+d+ra dz+wa la raM:
sarba ma hA kro d+ha badzra rat+na pad+ma karma tIk+Sha tsa karma kro d+ha dz+nyA na dz+wa la pany+tsa raM raM rak+Sha rak+Sha ku ru hU~M:
mchod rdzas byin rlabs ni /
raM yaM khaM:
raM yaM khaM gis mchod rdzas bsreg gtor bkrus :
a yig gsum las ye shes ka pA lar :
oM las gtor ma 'dod yon phung por 'bar :
AHlas chags med rak+ta rgya mtshor 'khyil :
hU~M las phyi nang gsang ba'i bdud rtsir gyur :
gzhan yang mchod pa'i bye brag bsam mi khyab :
oM AHhU~M badzra s+pha ra Na khaM:
bskyed rim bsgom pa ni /
oM AHhU~M:
chos kun ka dag ye shes rdzogs pa che :
de ltar ma rtogs 'gro ba bsgral ba'i phyir :
stong nyid rtsal las rang rig a dkar las :
'od 'phros srung ba'i 'khor lo'i gur gyi dbus :
rin chen la sogs gdan khri bzhi brtsegs steng :
a yig 'od zhu rang rig bla ma'i sku :
bi ma mi tra a tsar gzhon nu'i tshul :
spyan zlum mdzod spu snyan gong shangs kyi sgor :
a yig 'bar zhing sku mdog dkar po la :
ljang ba'i 'od 'phro gsang gos sngo skya dang :
thang sham dmar po chos gos gsum gyis bklubs :
che mchog grub brnyes brda rtags phyag g.yas kyis :
gser gyi rdo rje thugs kar sgreng thabs 'dzin :   yang na chos 'chad phyag rgya mdzad par bsgom :
g.yon pas mnyam gzhag phyag rgya lte 'og mdzad :
zag med bde chen rdo rje'i thod pa'i nang :
rang rig byang sems bdud rtsis bkang ba bsnams :
zhabs gnyis rdor skyil lam ni mnyam skyil can :
lta ba rab mtho gzhan snang zil gnon cing :
pha rol rgol 'joms dbu zhwa rtse smyug la :
thugs rje'i dpyang thag rna lhan thur du 'phyang :
srid zhir dbang bsgyur dbang gi mdangs ldan gsol :
mtshan bzang dpe byad rdzogs pa 'od lnga'i klong :
g.yo med rdo rje'i sku ru lhun gyis grub :
g.yon du sbas yum dkar mos bdud rtsi 'bul :
phyogs bzhir rigs bzhi'i mkha' 'gro gsang ba'i yum :
mthing ser dmar ljang gri thod kha T+wAM 'dzin :
brkyang bskum gar gyis gtso la 'dud pa'i tshul :
gnas gsum 'bru gsum 'bar las 'od 'phros pas :
rdo rje gsum gyi dkyil 'khor spyan drangs nas :
yi ger bstims pas gnas gsum byin gyis brlabs :
rdo rje dbyings kyi lha tshogs mkha' gang bas :
ye shes lnga yi dbang mchog bskur bar gyur :
oM AHhU~M:
oM hU~M trAM hrIHA:
zhes dbang bskur byin gyis brlabs la /
gnas gsum 'bru las 'od 'phros ye shes pa spyan drangs :
oM AHhU~M:
yul gyi ming ni rgya nag yul :
ri bo rtse lnga'i gnas mchog nas :
yon tan bdud rtsi'i dngos grub brnyes :
bi ma mi tra gshegs su gsol :
skye med chos sku'i pho brang nas :
ka dag bla ma gshegs su gsol :
'gag med longs sku'i pho brang nas :
gsal gdangs bla ma gshegs su gsol :
sprul pa sku yi pho brang nas :
thugs rje can rnams gshegs su gsol :
oM AHgu ru bi ma la mi tra ha ri ni sa badzra sa ma ya dza :
dzaHhU~M baM hoHsa dam tshig gi 'khor lo dang gnyis su med par bstim /
oM AHhU~M:
ye shes rang snang lhun grub gzhal yas dbus :
rin chen khri mchog mdzes pa'i gdan la bzhugs :
'chi med sku brnyes bde gshegs kun gyi gtsor :
rang bzhin dbyer med ngang du phyag 'tshal lo :
oM AHhU~M:
snang srid rnam dag phyi yi mchod pa dang :
phung khams rnam dag nang gi mchod pa 'bul :
bde chen ye shes gsang ba'i mchod pa mchog :
ka dag de kho na nyid mchod pa 'bul :
dug lnga rnam dag bdud rtsi sman chen po :
nyon mongs 'khor ba bsgral pa'i rak+ta 'bul :
'jig rten phung po dbyings kyi b+han+d+ha la :
phyi nang gsang ba'i dpal gyi gtor chen bshams :
'dod yon lnga yi lha mos rab brgyan te :
gus pas 'bul lo dgyes pas bzhes su gsol :
oM badzra ar+g+haM nas /
shab+da pra tIts+tsha swA hA:
ma hA pany+tsa rak+ta ba liM ta khA hi :
oM AHhU~M:
rgya gar yul 'khrungs rig pa'i gnas lnga sbyangs :
che mchog grub brnyes paN chen lnga brgya'i gtso :
'phags bod kun tu gsang sngags zab don spel :
'chi med grub brnyes rje la phyag 'tshal bstod :
de nas bzlas pa ni /
gnas gsum 'bru las 'od 'phros sdig sgrib sbyangs :
phyir 'bud gsum byas rgyal ba'i byin rlabs bskul :
'od zer sna la drangs te nang du rngubs :
zhes pa'i dmigs gnad dang sbyar te /
oM AHhU~M rdor bzlas bya /
de nas dzapa? khang dbye ba ni /
oM AHhU~M gu ru bi ma la mi tra ha ri ni sa tsit+ta hrIng hrIng dzaHdzaHsarba sid+d+hi pha la hU~M:
hU~M phaTa? dzaH
bla ma'i ye shes kyi dkyil 'khor mdun du bzhugs par gyur /
hU~M:
snang srid gzhir bzhengs dkyil 'khor chen po 'dir :
rin chen pad+ma nyi zlar bzhugs pa yi :
rang rig don gyi lha rnams dbyings nas bzhengs :
sku gsung thugs kyi dam tshig dus la babs :
bsnyen sgrub rnam bzhi'i srog 'di brtan pa dang :
rig 'dzin rnam bzhi'i go 'phang thob par mdzod :
ces bskul zhing /
gtso bo'i thugs kar zla steng a dkar po :
srog sngags zla skar phreng ltar 'od zer bcas :
gtso bo'i zhal thon sbas yum zhal du brgyud :
pad+ma'i lam nas rdo rje nor bur zhugs :
thugs kar thim pas bde chen rgyas par bsam :
de ltar mgal me'i 'khor lo lta bur bskor :
'od zer spro bsdus don gnyis byed pa dang :
rnal 'byor ma bzhi yi ge bzhis bskul bas :
las bzhi'i phrin las 'bad med 'grub par gyur :
oM AHhU~M gu ru bi ma la mi tra ha ri ni sa tsit+ta hrIng hrIng dzaHdzaHsarba sid+d+hi pha la hU~M:
las sbyor sham bu ni /
shAn+tiM puSh+TiM bA shaM mA ra ya rbad :
khyad par tshe'i las dmigs ni /
bdag nyid bla ma'i gnas gsum 'bru gsum las :
'od 'phros rgyal ba'i byin rlabs snod bcud kyi :
tshe dpal bdud rtsi'i ngo bor bsdus nas su :
zhal nas zhugs te lus gang tshe 'phel gyur :
ces gsal btab la /
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
zhes bzla zhing skabs su tshe rdzas la'ang thim par dmigs /
thugs dam bskul ba ni /
bdag nyid yon tan bdud rtsi'i rig 'dzin 'chi med bi ma la mi trar gsal ba'i thugs ka nas 'od zer 'phros :
mkha' 'gro rigs lnga'i thugs kar phog pas thugs rgyud bskul :
de rnams kyi thugs ka nas sprul pa yang sprul nyi zer gyi rdul ltar 'phros pas :
rang gi bla tshe chad nyams yar pa thams cad dang :
'khor 'das kyi tshe bcud thams cad bsdus te rang la thim pas 'chi med tshe'i dngos grub thob :
mdun gyi tshe rdzas rnams la thim pas 'chi med tshe'i bdud rtsir gyur par bsam la :
spos bsreg :
rol mo dbyangs dang bcas mda' dar g.yab cing 'di skad ces bskul lo :
hU~M hrI:
chos dbyings rnam par dag pa'i dkyil 'khor nas :
'pho ba chen po 'ja' lus rdo rje'i zhal :
'od gsal ye shes snying po bi ma la :
'chi med sku brnyes tshe bdag skur bzhengs shig :
rang snang sbas pa'i yum mchog dbyings phyug ma :
yon tan bdud rtsi'i dngos grub mchog brnyes pa'i :
rig 'dzin dpa' bo mkha' 'gro 'bum dang bcas :
rdo rje tshe mchog 'gugs phyir thugs dam bskul :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
steng 'og mtshams bzhi'i gdon gyis brkus pa dang :
nam mkha'i bcud rnams ma lus gnas 'dir sdus :
de bzhin rigs kyi tshe yi dngos grub stsol :
sems kyi khams nas tshe nyams sor chud la :
mi 'gyur mi shigs mkha' ltar khyab par mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
shar gyi phyogs nas rdo rje tshe yi bdag :
'gugs byed lha mo dkar mo'i pho nya spros :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
shar phyogs dri za'i gdon gyis brkus pa dang :
chu yi bcud rnams ma lus gnas 'dir sdus :
rdo rje rigs kyi tshe yi dngos grub stsol :
khrag gi khams nas tshe nyams sor chud la :
chu bo'i rgyun bzhin chad pa med par mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
lho yi phyogs nas rin chen tshe yi bdag :
'gugs byed lha mo ser mo'i pho nya spros :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
lho phyogs gshin rje'i gdon gyis brkus pa dang :
sa yi bcud rnams ma lus gnas 'dir sdus :
rin chen rigs kyi tshe yi dngos grub stsol :
sha yi khams nas tshe nyams sor chud la :
ri rab lta bur rab tu brtan par mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
nub kyi phyogs nas pad+ma tshe yi bdag :
'gugs byed lha mo dmar mo'i pho nya spros :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
nub phyogs klu dbang gdon gyis brkus pa dang :
me yi bcud rnams ma lus gnas 'dir sdus :
pad+ma rigs kyi tshe yi dngos grub stsol :
drod kyi khams nas tshe nyams sor chud la :
bde drod ye shes me ltar 'bar bar mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
byang gi phyogs nas las rab tshe yi bdag :
'gugs byed lha mo ljang mo'i pho nya spros :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
byang phyogs gnod sbyin gdon gyis brkus pa dang :
rlung gi bcud rnams ma lus gnas 'dir sdus :
las kyi rigs kyi tshe yi dngos grub stsol :
dbugs kyi khams nas tshe nyams sor chud la :
bskal pa'i rlung bzhin tshe bcud 'phel bar mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
rtsa brgyud bla ma yi dam mkha' 'gro'i tshogs :
thugs dam bskul lo thugs rje'i mthu rtsal skyed :
'khor 'das tshe yi dpal rnams deng 'dir sdus :
bar chad kun sel 'chi med dngos grub stsol :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
zhes mos gus gdung shugs drag pos gsol ba gdab /
dbyangs gsal dang rten 'brel snying pos tshe'i phrin las 'phel zhing brtan par bya'o //
stong tshigs 'bul ba ni /
hU~M:
ye shes lha tshogs spyan 'dren gshegs :
phyi nang gsang ba'i mchod pa 'bul :
sku gsung thugs yon phrin las bstod :
bag med nyams chag 'gal 'khrul bshags :
ma hA pany+tsa a mr-ita rak+ta ba liM ta khA hi :
smon lam ni /
mi 'gyur tshe yi dpal la longs spyod cing :
thos bsam sgom pa'i bya ba mthar phyin nas :
'chad rtsod rtsom pas gzhan don dpag med rgyas :
bi ma mi tra de bzhin lhun grub shog :
'dir tshogs skal ldan thams cad 'bral med par :
srid dang zhi ba'i dpal la longs spyod cing :
sku tshe yar ngo'i zla ba ji bzhin 'phel :
snyan grags nam mkha' bzhin du khyab par shog :
ces bya bas rgyas gdab bo //
de yan phyi sgrub nang sgrub las sbyor dang bcas song nas gsang sgrub la 'jug pa ni zhi ba gnas 'gyur gyi tshul du /
oM AHhU~M:
chos kun ka dag ye shes rdzogs pa che :
de ltar ma rtogs 'gro ba bsgral ba'i phyir :
stong nyid rtsal las mtshon chen hU~M sngon 'bar :
'od 'phros srung ba'i 'khor lo'i gur gyi dbus :
dur khrod rol pa'i gzhal yas chen po'i nang :
rdo rje'i brag chen la sogs khri rkang steng :
hU~M yig yongs gyur ngo bo bla ma la :
rnam pa dpal chen che mchog yab yum bcu :
zhal gcig phyag gnyis smug mthing ser dmar ljang :
rdo rje dung khrag 'dzin cing dur khrod chas :
ye shes me phung 'bar ba'i dbus su gsal :
gnas yul zhing skyong ma mo mkha' 'gros bskor :
sku gsung thugs kyi rdo rjer byin gyis brlabs :
ye shes lnga yi dbang mchog yongs su rdzogs :
de ltar sgom zhing /
oM AHhU~M bzlas la gsal btab :
gnas gsum 'bru las 'od 'phros pas ye shes pa spyan drangs :
hU~M:
mi mngon dbyings kyi dkyil 'khor nas :
dpal chen khro rgyal skur bzhengs shig :
byin gyis brlab pa'i dus la babs :
bar chad bsal ba'i dus la babs :
dbang mchog bskur ba'i dus la babs :
dngos grub stsol ba'i dus la babs :
thugs dam chen po'i sgo phyes la :
dgyes pa chen pos gshegs su gsol :
sa ma ya dza :
hU~M:
'jigs rung dur khrod rol pa'i gzhal yas khang :
stobs ldan byol song gtso bo'i gdan la bzhugs :
dug lnga'i tshul gyis dug lnga 'joms mdzad pa'i :
bcom ldan khro bo'i rgyal la phyag 'tshal lo :
hU~M:
snang srid rnam dag phyi yi mchod pa dang :
phung khams rnam dag nang gi mchod pa 'bul :
bde chen ye shes gsang ba'i mchod pa mchog :
ka dag de kho na nyid mchod pa 'bul :
dug lnga rnam dag bdud rtsi sman chen po :
nyon mongs 'khor ba bsgral pa'i rak+ta 'bul :
'jig rten phung po dbyings kyi b+han+d+ha ru :
phyi nang gsang ba'i dpal gyi gtor chen bshams :
'dod yon lnga yi phung pos rab brgyan te :
gus pas 'bul lo dgyes pas bzhes su gsol :
oM badzra ar+g+haM nas /
shab+da pra tIts+tsha swA hA:
ma hA pany+tsa rak+ta ba liM ta khA hi :
hU~M:
gtum chen dus mtha'i me ltar 'bar ba'i sku :
dug lnga gnas gyur ye shes he ru ka :
dbyings kyi yum chen gnas dang yul gyi bdag :
ma mo 'bum gyi tshogs dang bcas la bstod :
spro na /
hU~M ha he phaTa? dza :
hU~M:
snang srid gzhir bzhengs dkyil 'khor chen po 'dir :
ru dra la sogs gdan la bzhugs pa yi :
rang rig don gyi lha rnams dbyings nas bzhengs :
sku gsung thugs kyi thugs dam dus la babs :
bsnyen sgrub rnam bzhi'i srog 'di brtan pa dang :
rig 'dzin rnam bzhi'i go 'phang thob par mdzod :
bdud rtsi dbab cing bde ba'i 'od 'phro 'dus bzlas dmigs dang sbyar bas /
oM badzra kro d+ha ma hA shrI he ru ka hU~M phaT:
ces grangs ci rigs bzla /
bum pa sgrub pa ni /
bum pa rang byung gi gzhal yas khang du gsal ba'i dbus su che mchog yab yum bcu dang :
spyi bor bi ma la 'khor dang bcas pa skad cig gis gsal bar gyur :
bdag gi thugs ka'i 'od zer gzungs thag la 'khril te song :
bum nang gi lha'i thugs kar phog :
sku las bde ba chen po'i ye shes kyi bdud rtsi babs pas bum pa gang bar gyur :
oM AHhU~M gu ru bi ma la mi tra ha ri ni sa tsit+ta hrIng hrIng dzaHdzaHsarba sid+d+hi pha la hU~M:
oM badzra kro d+ha ma hA shrI he ru ka hU~M phaT:
kA ya wA ka tsit+ta a b+hi Shiny+tsa A be sha ya a A:
ci lcogs bzlas mthar bdud rtsi 'bul zhing /
lha rnams bde ba chen pos 'od du zhu bas bum pa'i chu dang ro gcig tu gyur par mos /
bdud rtsi sman gyi sgrub pa ni /
stong pa'i ngang las me rlung thod sgyed steng :
b+han+d+ha'i nang du sha lnga bdud rtsi lnga :
ye shes lnga ldan 'khor 'das kun gyi bcud :
me rlung sbyor bas dam rdzas chen por bsgom :
zhu khol rlangs pa 'od kyi gur khyim 'khyil :
dbus su dpal chen che mchog yab yum bcu :sogs gong bzhin phrin las rgyas par gtang :
bsnyen pa'i skabs bdag gi thugs ka nas 'od zer 'phros :
dkyil 'khor pa'i thugs kar phog :
lha rnams bde ba chen por sbyor ba'i 'od zer kun tu 'phros pas bde bar gshegs pa thams cad kyi thugs dam gyi rgyud bskul :
lha rnams spyi bor byon nas sbyor ba mdzad pa'i ye shes kyi bdud rtsi byang sems dkar dmar gyi rang bzhin char ltar babs nas thod pa'i bdud rtsi dang gnyis med du 'dres par gyur :
hU~M hrI:
bde bar gshegs pa thams cad thugs rgyud bskul :
dam rdzas myong grol 'di la byin gyis rlobs :
lha dang drang srong ma mo mkha' 'gro rnams :
thugs dam dus babs dngos grub 'dir skyol cig :
oM AHhU~M sarba pany+tsa a mr-ita hU~M hrIHThAH
zhes bzla /
sgrub chen skabs yin na nyul le bskrad pa dang dngos grub blang ba sogs bya'o //
bcud len sgrub pa ni /
bcud len gyi rdzas kyi steng du bdud rtsi 'khyil pa ljang sngon rgya gram dang dril bu 'dzin pa yum dang bcas pa'i sku las 'od zer dang bdud rtsi'i rgyun byung bas sman gyi ma dag pa thams cad sbyangs :
slar yang 'od zer gyis brtan g.yo'i dwangs bcud bsdus te zhal du zhugs :
thugs kar zhu ba sbyor mtshams nas sman la thim pas nus pa ches cher bskyed par bsam :
oM badzra a mr-ita kuN+Da lI ha na ha na hU~M phaTa?:
ces bzla /
stong pa'i ngang las rlung me thod sgyed steng :
b+han+d+ha'i nang du sha lnga bdud rtsi lnga :
ye shes lnga ldan 'khor 'das kun gyi bcud :
me rlung sbyor bas dam rdzas chen por bskol :
zhu khol rlangs pa 'od kyi gur khyim 'khyil :
dbus su 'chi med rig 'dzin bi ma la :
'khor bcas gsal ba'i sku las 'od zer 'phros :
'khor 'das tshe yi bcud rnams ma lus pa :
bdud rtsi'i rnam par bsdus nas sku la thim :
sku las bdud rtsi'i rgyun bab dam tshig gi :
bdud rtsir thim pas srid zhi'i bcud 'dus nas :
'chi med grub pa'i bdud rtsir 'khyil bar gyur :
oM AHhU~M gu ru bi ma la mi tra ha ri ni sa A yu She hU~M nr-i dzaHsarba sid+d+hi pha la hU~M:
oM AHhU~M sarba pany+tsa a mr-ita ra sA ya na sarba sid+d+hi hU~M hU~M:
zhes sngags tshan gnyis sbrel ba ci lcogs bzlas rjes /
steng gi lha tshogs 'od du zhu nas bdud rtsi la thim pas bcud len gyi ril bu 'od 'bar bar gyur /
yang gsang mkha' 'gro'i phrin las ni /
hU~M b+h+yo :
ma skyes rang byung 'od gsal dbyings kyi ngang :
rig pa ye shes kun bzang gnam zhal ma :
drag tu khros pa bdud 'dul seng ge'i gdong :
nam mkha'i mdog can gar dgu'i nyams dang ldan :
phyag g.yas gri gug gzung 'dzin drwa ba gcod :
g.yon pas thod khrag bde chen ye shes 'bar :
he ru ka dpal kha T+wAM mchan g.yon bzung :
rin chen rus rgyan dar dpyang cod pan 'phur :
sku smad gnam lcags phur bu me 'bar bas :
pad+ma nyi zla bdud bzhi'i snying khar gzir :
phur pa'i dbal las me rlung 'khrugs pa'i klong :
bde gshegs rin chen pad+ma las mkha' 'gro :
dkar ser dmar ljang rigs kyi gtso mor bzhengs :
de las phra men dbang phyug sgo ma'i tshogs :
bsam gyis mi khyab nyi zer rdul ltar 'phro :
snod bcud dag pa seng gdong mkha' 'gro'i dal :
sku gsung thugs mchog gdod nas rdo rje gsum :
dug lnga gnas gyur ye shes rnam pa lnga :
sku lnga ye rdzogs chen por dbang bskur ro :
oM AHhU~M oM hU~M trAM hrIHA:
hU~M b+h+yo :
kun tu bzang mo gnam zhal dbyings phyug ma :
drag tu khros pa DA ki seng ge'i gdong :
'bum phrag mkha' 'gro phra men tshogs dang bcas :
bar chad bdud tshogs 'dul phyir dbyings nas bzhengs :
oM badzra d+hA ki siM ha mu kha sa pa ri wA ra badzra sa ma ya dzaHdza :
dzaHhU~M baM ho :
a ti pU ho :
pra tIts+tsha ho :
hU~M:
snang srid rnam dag phyi yi mchod pa dang :
phung khams rnam dag nang gi mchod pa 'bul :
bde chen ye shes gsang ba'i mchod pa mchog :
ka dag de kho na nyid mchod pa 'bul :
dug lnga rnam dag bdud rtsi sman chen po :
nyon mongs 'khor ba bsgral pa'i rak+ta 'bul :
'jig rten phung po dbyings kyi b+han+d+ha la :
phyi nang gsang ba'i dpal gyi gtor chen bshams :
'dod yon lnga yi lha mos rab brgyan te :
gus pas 'bul lo dgyes pas bzhes su gsol :
oM badzra ar+g+haM pA d+yaM puSh+pe d+hU pe A lo ke gan+d+he nai wid+ya shab+da pra tIts+tsha swA hA:
ma hA pany+tsa rak+ta ba liM ta khA hi :
hU~M b+h+yo :
gnam zhal dbyings phyug rab khros seng ge'i gdong :
sangs rgyas phrin las rdzogs mdzad kI la ya :
bde gshegs rin chen pad+ma las mkha' 'gro :
ma mo 'bum gyi tshogs dang bcas la bstod :
bzlas pa bya ba ni /
thugs kar sbas pa'i yab ya ma rA tsa'i ngo bo gnam lcags kyi rdo rje rtse dgu rwa gdengs shing me 'bar ba'i lte bar nyi ma la gnas pa'i hU~M yig gi mthar sngags kyi phreng bas bskor ba las 'od zer 'phros :
ma rungs pa'i gdug pa can thams cad tshar bcad :
rtsa gsum chos skyong srung ma'i byin rlabs dang nus stobs thams cad rang la thim pas lha sngags ye shes kyi gzi byin ches cher 'bar bar bsam la :
oM badzra kro d+hI shwa rI siM ha mu kha hU~M phaTa?:
ces bsnyen sngags ci nus dang /
hU~M yig gi mthar sgrub pa'i sngags kyi phreng bas bskor ba las 'od zer 'phros :
snod bcud kyi dngos 'dzin thams cad bsregs shing sbyangs :
snang grags rtog tshogs dbyings phyug DA ki seng gdong ma'i sku gsung thugs kyi phyag rgyar sad par bsam la :
aHkaHsaHmaHraHtsaHshaHdaHraHsaHmaHraHyaHphaTa?:
ces sgrub pa'i sngags kyang ci rigs bzla zhing /
skabs 'dir bka' srung dang gter srung la gtor ma 'bul lo //
de nas tshogs bya ba ni /
tshogs rdzas rnams raM yaM khaM gis bsang sbyang /
stong pa'i ngang las tshogs gzhong b+han+d+ha 'bar ba'i snod du tshogs rdzas bdud rtsi'i rgya mtsho 'dod yon gyi sprin phung 'phro bar gyur /
oM AHhU~M ha ho hrI:
dbyings kyi b+han+d+ha'i snod du rig pa'i bcud :
kha sbyor 'khor lo sdom pa'i bdud rtsir gyur :
ces byin gyis brlabs nas tshogs zhing spyan 'dren pa ni /
oM AHhU~M:
yul gyi ming ni rgya nag yul :
ri bo rtse lnga'i gnas mchog nas :
yon tan bdud rtsi'i dngos grub brnyes :
bi ma mi tra gshegs su gsol :
skye med chos sku'i pho brang nas :
ka dag bla ma gshegs su gsol :
'gag med longs sku'i pho brang nas :
gsal gdangs bla ma gshegs su gsol :
sprul pa sku yi pho brang nas :
thugs rje can rnams gshegs su gsol :
hU~M:
mi mngon dbyings kyi dkyil 'khor nas :
dpal chen khro rgyal skur bzhengs shig :
byin gyis brlab pa'i dus la babs :
bar chad bsal ba'i dus la babs :
dbang mchog bskur ba'i dus la babs :
dngos grub stsol ba'i dus la babs :
thugs dam chen po'i sgo phyes la :
dgyes pa chen pos gshegs su gsol :
hU~M:
'og min chos dbyings pho brang dang :
dur khrod drag po'i gnas mchog nas :
bdud 'dul mkha' 'gro seng gdong ma :
rigs lnga sprul pa yang sprul dang :
phra men ma mo 'bum sde'i tshogs :
longs spyod tshogs kyi 'du bar gshegs :
oM AHhU~M gu ru bi ma la mi tra ha ri ni sa badzra kro d+ha ma hA shrI he ru ka badzra siM ha mu kha sa pa ri wA ra e h+ye hi :
dzaHhU~M baM ho :
dang po 'bul ba ni /
oM AHhU~M:
rje btsun bi ma mi tra rig 'dzin tshogs :
che mchog yab yum 'khor bcas tshogs mchod bzhes :
hU~M:
bla med mchog gi dam tshig rdzas :
'dod yon rgya mtsho'i sprin phung 'phro :
tshogs kyi mchod pa dam pa 'di :
thugs dam dbang gis bzhes su gsol :
sarba ga Na tsakra pU dza ho :
bar pa skong bshags ni /
oM AHhU~M:
bdag cag rnal 'byor nyams chag sor chud nas :
bdud rtsi yon tan tshe yi dngos grub stsol :
ho :
bdag cag ma rig 'khrul pa yis :
ye shes DA ki'i lha tshogs kyi :
thugs dang 'gal ba'i nyes ltung kun :
mthol bshags tshangs pa'i dngos grub stsol :
yig brgya brjod /
tha ma bsgral ba ni /
bden stobs brjod mthar /
nr-i tri sarba sha trUn A kar+Sha ya yaM yaM dzaHdza :
oM badzra aM ku sha dza :
badzra pA sha hU~M:
badzra s+pho Ta baM:
badzra gaN+De ho :
nr-i tri sha trUn sarba de ba shag shag phye phye u tsaT+Ta ya phaTa?:
phur pa bsgril zhing /
hU~M b+h+yo :
bdud 'dul DA ki seng gdong 'khor bcas kyi :
phrin las yongs rdzogs badzra kI la yas :
dgra bgegs gnod byed byad ma'i tshogs rnams la :
mngon spyod drag po'i phrin las dus la babs :
sgrub sngags dang /
oM badzra kI li kI la ya sarba sha trUn hU~M hU~M hU~M a yaM mA ra ya rbad :
ces gdab /
ts+tshin+d+ha ts+tshin+d+ha b+hin+d+ha b+hin+d+ha ha he phaTa?:
ces brjod /
bstab pa ni /
hU~M b+h+yo :
gdug pa'i dgra bgegs bsgral pa'i sha khrag rus :
bdud 'dul seng gdong lha tshogs zhal du bstab :
rngams shing dgyes pa'i tshul gyis bzhes nas kyang :
mngon spyod drag po'i phrin las yongs rdzogs mdzod :
oM badzra siM ha mu kha sa pa ri wA ra ma hA mAM sa rak+ta tsit+ta go ro tsa na ba su ta kiM ni ri ti kha kha khA hi khA hi :
don dam gyi bsgral ba ni /
oM AHhU~M:
dpal chen che mchog sku las pho nya spros :
dam sri bkug nas yum gyi e ru tshud :
yab kyis rdo rjes gtun gyi rnam par brdung :
gnyis 'dzin kun gzhom bde ba chen por bsgral :
lus khams tshe bsod sku yi tshogs su rol :
zhes bsgom mo //
de nas rig pa'i me tog dor ba ni /
dkyil 'khor pa'i sku gsung thugs yon tan phrin las thams cad bdag dang dbyer med du gyur /
oM badzra sa ma ya oM/
AHbadzra sa ma ya AH
hU~M badzra sa ma ya hU~M/
swA badzra sa ma ya swA/
hA badzra sa ma ya hA/
oM/
ye shes rgyal po'i sku gsung thugs //
yon tan phrin las rmad po che //
de nyid du ni mnyam sbyor ba //
phyag rgya chen por bdag sbyor cig
/oM badzra sa ma ya hU~M/
ye shes pa'i dkyil 'khor dang dam tshig pa'i dkyil 'khor dbyer med du gyur /
oM badzra sa ma ya satwaM/
ji srid bar du brtan par gyur /
oM badzra sa ma ya hoH
shin tu dbang du gyur te dgyes par gyur /
dzaHhU~M baM hoH
zhes brtan cing gsal bar gyur par bsam mo //
gsum pa dngos gzhi dbang bskur ba las /
slob ma 'jug par gsol ba gdab ba ni /
oM/
rdo rje ye shes thob byed pa'i //
de bzhin gshegs pa thams cad kyi //
pho brang snying po'i dkyil 'khor 'dir //
bdag gis slob ma gzhug par bya //
zhes gsol bas de bzhin gshegs pa rnams zhal 'dzum pa'i mdangs kyis /
slob bu dkyil 'khor du chugs la dbang gi rim pa rnams snod dang 'tsham par skur cig ces gnang bar bsam mo //
de nas slob bu rnams ji ltar bltams pa sogs kyis khrus nas byung /
karma ma hA shrI he ru ka sogs bgegs bskrad mtshams gcad yan las byang mgor bstan pa mthar chags su gtang /
maN+Dal bkye bsdu bya ba song nas /
'o /
nam mkha' dang mnyam pa'i sems can thams cad rdzogs pa'i sangs rgyas kyi go 'phang thob par bya /
de'i ched du smin byed kyi dbang bskur ba zab mo gsan nas grol byed kyi gdams pa tshul bzhin du nyams su blang bar bgyi'o snyam pa'i sems bskyed pa gsal btab nas ma yengs par gsan 'tshal /
de la 'dir theg pa thams cad kyi rtse mo a ti rdzogs pa chen po'i man ngag dang 'brel ba bi ma la mi tra'i yang thig zab mo bla ma'i rnal 'byor gyi dbang bskur ba'i skabs su babs pa ste /
nged slob dpon gyis bgyi bar 'os pa rnams sngon du song nas /
khyed rang slob ma rnams kyi ngo skal du gyur pa maN+Dal 'bul 'tshal /
zhes slob dpon la maN+Dal 'bul du gzhug
/oM AHhU~M gis mig dar 'ching /
me tog dang bcas pa'i thal mo sbyor la gsol ba gdab pa 'di'i rjes zlos lan gsum mdzod /
oM AHhU~M:
rje btsun bi ma mi tra'i zhabs la 'dud :
bdag rgyud byin gyis brlab par mdzad du gsol :
yi dam dpal chen lha la gsol ba 'debs :
sgo gsum ye shes mchog gis smin par mdzod :
yum mchog mkha' 'gro'i tshogs la gsol ba 'debs :
rang rig ye shes rtogs par byin gyis rlobs :
bya rtsol bral ba bla ma chos kyi sku :
'gags med gsal gdangs bla ma longs spyod rdzogs :
cir snang ye shes bla ma sprul pa'i sku :
thams cad rang la mngon rdzogs sku bzhi'i bdag :
'gyur ba med pa'i ngang du gsol ba 'debs :
'pho chen sku brnyes de dang mtshungs par shog :
snang bzhi mthar phyin dbyings rig tshad la phebs :
bde ba chen po'i sku 'grub byin gyis rlobs :
de nas rgyud sbyong zhing sdom pa gzung ba'i phyir 'di'i rjes zlos lan gsum mdzod /
na mo :
bzod med gdung bas bla mar skyabs su mchi :
'gro kun ka dag klong du bsgral bar bya :
'chi med rdo rje'i sku la phyag 'tshal lo :
kun bzang mchod sprin nam mkha' gang bas mchod :
ma rig sdig pa'i las bgyis mthol lo bshags :
rang bzhin bya rtsol bral la rjes yi rang :
rgya che rgyun mi 'chad par chos 'khor skor :
lhun grub bde ba chen por bzhugs su gsol :
'khor ba rang bzhin med par dge ba bsngo :
thams cad lhun grub rig 'dzin thob par shog :
bdag gis gsang sngags sdom pa ma lus bzung :

slob dpon gyis dam bsgrag pa ni /
'di ni bla na med pa gsang ba'i dkyil 'khor rmad du byung ba yin pas :
'di'i tshul rnams las 'gal zhing gsang bar gdams pa 'di dam med rnams la smra ba dang bdag la brnyas na na raka tu skye bar 'gyur bas :
de bas na dam tshig thub par srungs shig :
ces rdo rje mgo bor bzhag la bdud rtsi sbyin /
slob ma rnams che mchog he ru kar gsal ba'i thugs ka'i hU~M la sems bzung :
lus gnad dang bcas pas rlung bkag :
de'i tshe bla ma'i thugs ka'i 'od zer gyis bskul bas ye shes pa'i tshogs bsam gyis mi khyab pa spyan drangs nas thim par mos mdzod :
gu gul bdug la rol mo'i sgra bsgrag
/oM AHhU~M gu ru bi ma la mi tra ha ri ni sa tsit+ta hrIng hrIng dzaHdzaHsarba sid+d+hi pha la hU~M:
oM badzra kro d+ha ma hA shrI he ru ka hU~M phaTa?:
badzra sa ma ya dz+nyA na A be sha ya a A:
zhes mang du brjod /
oM AHhU~M gis mig dar bsal /
kye rigs kyi bu :
dbyings dang rig pa bsre bya bsre byed med par khru gang gi nam mkha' la gzigs dang :
don dam pa'i dkyil 'khor skye 'gag gnas gsum dang bral ba zhig 'dug go :

de brtan par bya ba'i phyir bum dbang bskur ba ni /
bla ma'i smin mtshams oM las oM dkar 'phros :
skal ldan dpral bar thim pas dbang bzhi bzhag :
'od kyis lus gang lus kyi sgrib pa dag :
paN chen bi ma mi tra'i sku ru gsal :
zhes brda sprad la /
bum pa thogs nas /
a ho ye :
ngo bo stong pa chos dbyings kun khyab bum :
skye 'gag gnas gsum 'gro 'ong bral ba'i bcud :
yul dbang shes gsum sku dang ye shes su :
rtogs pa 'di ni bum pa'i dbang gi glu :
zhes dang /
oM AHhU~M:
rje bla ma rnams la gsol ba 'debs :
sgos bi ma mi tras byin gyis rlobs :
dbang bum pas gtor bkrus blug cing gtams :
a ho ye :
yul dbang shes gsum rnam par dag pa'i phyir :
ngo bo rang bzhin thugs rje bum pa'i dbang :
gsum ka dbyer med chen por bskur ba yis :
dbyings rig zung 'jug rtogs pa'i dbang thob shog :
bum pa spyi bor bzhag cing /
gu ru de ba DA ki nI ka la sha a b+hi Shiny+tsa hU~M:
sku thogs la /
rje bla ma'i sku sprul char ltar babs :
de slob ma'i lus la gnyis med thim :
lus lha ru bsgom pa'i dbang thob shog :
oM AHhU~M:
rgya gar yul 'khrungs rig pa'i gnas lnga sbyangs :
che mchog grub brnyes paN chen lnga brgya'i gtso :
'phags bod kun tu gsang sngags zab don spel :
'chi med grub brnyes rje yi dbang bskur ro :
sku spyi bor bzhag la /
oM AHhU~M gu ru bi ma la mi tra ha ri ni sa tsit+ta hrIng hrIng dzaHdzaHsarba sid+d+hi pha la a b+hi Shiny+tsa hU~M:
de nas gsang dbang bskur ba ni /
bla ma'i mgrin pa'i AHlas AHdmar 'phros :
skal ldan mgrin par thim pas dbang bzhi bzhag :
'od kyis rtsa khams gang bas ngag sgrib sbyangs :
dpal chen che mchog yab yum sku ru gsal :
zhes brda sprad la /
b+han+d+ha bdud rtsi thogs nas /
a ho ye :
thabs shes mkha' gsang dag pa'i b+han+d+ha ru :
bde ba chen po'i ye shes byang chub sems :
rtsa rlung thig le sems rnams gnyis med du :
rtogs pa 'di ni gsang ba'i dbang gi glu :
zhes dang /
che mchog yab yum sbyor ba'i byang sems rgyun :
slob ma'i mgrin par myong bas bde drod 'phel :
a ho ye :
sna tshogs snang ba thabs shes sgyu 'phrul gyis :
rtsa thig rlung gsum drwa ba gsang ba'i dbang :
thams cad sems su 'brel ba'i dbang bskur bas :
dbyings rig dbyer med rtog pa'i dbang thob shog :
bdud rtsi lce la bzhag cing /
gu ru de ba DA ki nI gu h+ya a b+hi Shiny+tsa hU~M:
che mchog gi sku thogs la /
oM AHhU~M:
lha yi dam tshogs la gsol ba 'debs :
dpal he ru ka yis byin gyis rlobs :
sku spyi bor byon pas byin gyis rlobs :
dbyings ye shes gnyis med bdud rtsi sbyin :
ngag gsang sngags bzla ba'i dbang thob shog :
hU~M:
gtum chen dus mtha'i me ltar 'bar ba'i sku :
dug lnga gnas gyur ye shes he ru ka :
khro bo'i rgyal po dkyil 'khor kun gyi gtso :
dpal chen che mchog dbang bskur yongs rdzogs shog :
che mchog gi sku spyi bor bzhag cing /
oM badzra kro d+ha ma hA shrI he ru ka hU~M phaTa?:
a b+hi Shiny+tsa hU~M:
de nas shes rab ye shes kyi dbang bskur ba ni /
bla ma'i thugs ka'i hU~M las hU~M sngon 'phros :
skal ldan snying khar thim pas dbang bzhi bzhag :
'od kyis yid kyi rtog tshogs yid sgrib sbyangs :
rig ma mtshan ldan gnam zhal dbyings phyug ma :
'du shes gsum gyis mnyam par rab tu sbyor :
ces brda sprad /
rig ma bzung la /
a ho ye :
stong pa'i ngang las rig pa gsal ba'i cha :
thabs shes reg bya'i bde bas rkyen byas te :
dga' ba rim par 'phel zhing rgyas pa ni :
zhen med rang bzhin shes rab dbang gi glu :
zhes dang /
rig ma gtad la /
a ho ye :
snang ba bde ba yab la stong pa yum :
zung 'jug bde chen dga' bzhi'i 'gros kyi mthar :
ma bcos gnas lugs shes pa'i dbang bskur bas :
dbyings rig dbyer med rtogs pa'i dbang thob shog :
gu ru de ba DA ki nI ma hA su kha a b+hi Shiny+tsa hU~M:
gnam zhal ma'i sku spyi bor bzhag la /
oM AHhU~M:
rje rnal 'byor ma la gsol ba 'debs :
yum mkha' 'gro'i tshogs kyis byin gyis rlobs :
bu 'di la ye shes bskyed du gsol :
mchog 'du shes gsum po brtan pa dang :
dpe bde ba'i ye shes gtan phebs nas :
don bde stong thugs kyi dbang thob shog :
kro d+hI shwa rI a b+hi Shiny+tsa hU~M:
de nas tshig gis ngo sprad don dbang bskur ba ni /
oM AHhU~M:
e ma rigs kyi bu lus a yig tu yod pa nam mkhar yer re yod par sgoms :
sgom mkhan dang a yig dbyer med par 'dug gam :
'dug na de'i ngang du bya rtsol bral bar bzhag pa sangs rgyas kyi dgongs pa yin no :
a yig kyang nam mkhar thim par sgoms :
sems dngos med gsal rig 'di zhes brjod pa dang bral ba'i ngang la zhog :
e ma :
sems bya rtsol bral ba'i ngang la zhog :
dbyings rig pa bsres pa'i ka dag la :
don rig pa 'gyur med shar tsam na :
smra med la yid ches ngo mtshar che :
de kun tu bzang po'i dgongs pa yin :
a gsum gyis nyams bskyang :
phaT gsum gyis sad par bya :
hU~M gsum gyis byer ba sdud :
de nas rig pa'i gshis ji lta ba'i ngang du a grangs med brjod :
gzhan gyis ma thos par ka dag bya rtsol dang bral ba de kho na'o :
zhes ngo sprad la :
slob dpon bi ma mi tra'i zhal na re :
ci yang dmigs pa med la cir yang gsal :
ji ltar bsgoms kyang rang rig las gzhan med :
blo dang bral ba kun bzang dgongs pa'i mthil :
'di dang 'bral med nam mkha'i rnal 'byor nga :
lta ba'i rgyal po gnam 'phang gcod pa 'dra :
gsang sngags zab don 'di yi bka' drin lags :
zhes gsungs so :
me long 'ja' ris shel rdo rnams bstan la /
a ho ye :
ngo bo stong pa rang bzhin gsal cha las :
yul dbang shes gsum mtshams sbyar snang ba rnams :
gang shar ma bcos ngang du bzhag pa ni :
dbang chen zhes bya don dam chen po'i glu :
zhes dang /
a ho ye :
ngo bo stong pa dbyings kyi mkha' klong du :
rang bzhin bde chen lhun grub 'ja' ltar shar :
sna tshogs snang ba'i chos rnams so sor gsal :
gsum ka dbyer med don dam ngang du rdzogs :
zhes rdo rje'i glus gsal gdab par bya'o //
de nas bdud rtsi sman dbang bskur ba ni /
slob mas /
e ma he ru ka dpal dang :
dbyer med rdo rje rgyal po yis :
dur khrod gsang ba'i dkyil 'khor 'dir :
dngos grub rdzas kyi byin dbang stsol :
ces gsol ba btab pas slob dpon gyi thugs ka nas hU~M gi sgra drag po sgrog pa'i khro bo'i sprin rab 'byams kyis dngos grub sbyin pa la bar du gcod pa'i bgegs thams cad bskrad par bsam la :
hU~M hU~M hU~M zhes khro bo'i gdangs kyis glu blang /
slob ma dpal chen por bskyed cing byin dbab :
badzra a mr-ita dz+nyA na sa ma ya tiSh+Than+tu :
zhes pas brtan par bya :
sman gyi pho brang spyi bor bzhag la :
oM AHhU~M:
gdod nas ma skyes rnam dag chos kyi dbyings :
dag dang ma dag mi rtog rtog las 'das :
dus gsum gcig la sku brtan phyi bshol med :
dngos grub sna tshogs rlabs chen 'bar ba'i dbyig :
su 'dod sbyin gyis da lta nga las longs :
bskal par bsgribs pa'i gti mug mun pa la :
sprin mthongs nyi shar khud par dro ba bzhin :
bdud rtsi rgyal po'i dbang chen 'di byin pas :
rig 'dzin rgyal po gtso bo'i go 'phang thob :
mchog thun dngos grub deng 'dir 'grub par shog :
sngags mthar /
sarba pany+tsa a mr-ita sid+d+hi sid+d+hi a b+hi Shiny+tsa mAM:
zhes pas bdud rtsi'i dkyil 'khor las 'od zer byung :
slob ma'i rgyud kyi rtog sgrib nyams chag thams cad byang :
dngos grub ma lus pa 'grub pa'i skal ba dang ldan par bsam :
slar yang bdud rtsi lag tu gtad cing :
tshe dang skong dang yid du 'ong :
bgegs rnams zhi ba la sogs te :
nad dang bral nas ci 'dod pa'i :
yon tan brgya rtsa brgyad 'dis thob bo :
zhes rjes su gnang ba byin pas dngos grub de dang de dag thams cad thob par bsam :
de ni thun mong gi dbang bskur ba'o :
de'i rjes su thun mong ma yin pa'i bdud rtsi'i dbang bzhi bskur ba ni :
sman dzapa? bzla bzhin pas :
badzra pra be sha ya phaTa? kyis rgya bkrol :
dz+nyA na a mr-ita A be sha ya a A:
zhes pas /
sman gyi bdud rtsi'i sku gsung thugs kyi dngos grub rgya mtsho'i ngo bo dkar dmar mthing ba'i dwangs bcud kyi rnam par bdag la thim par bsam :
oM AHhU~M zhes brjod cing rang gi gnas gsum du byug :
slob ma'i gnas gsum du bzhag la :
oM AHhU~M:
dur khrod gsang ba mchog gi pho brang du :
dpal chen 'khor bcas ye shes sku dang ldan :
dngos grub rdzas kyi byin dbang 'di bskur bas :
rtags kyi bdud rtsi'i dbang mchog thob par shog :
kA ya wA ka tsit+ta a b+hi Shiny+tsa oM AHhU~M:
zhes pas /
bdud rtsi'i pho brang las 'od zer dkar dmar mthing gsum byung :
slob ma'i gnas gsum du thim pas dpal chen po'i sku gsung thugs ye shes dang dbyer med pa'i byin dbang thob par mos te :
glu 'di'i don la gsan cing mnyam par zhog mdzod :
e ma ho :
a la la ho :
dus gsum rtog bral ka dag gdod ma'i dus :
rang snang rig pa 'od gsal zang thal klong :
ye shes sku can bi ma mu dra yis :
rdo rje'i glu 'di chos nyid rang sgras blangs :
e ma srid gsum ye nas bdud rtsi lnga :
ma bcos ma bslad rdzogs sangs rgyas kyi dbyings :
bsam brjod dpe bral mtshan ma'i yul 'das bzhin :
rig pa'i ye shes cho 'phrul cir yang shar :
shar tsam nyid nas rang gi ngang du grol :
dbyings rig zung 'jug bden gnyis dbyer med pa :
lhag pa'i chos sku gcig pu yin shes na :
don gyi bdud rtsi chen po de la bya :
snod bcud dag pa gzhal yas dkyil 'khor lha :
nyon mongs rgyud dag 'od gsal 'du 'bral med :
nyi ma'i snying por mun pa'i ming med bzhin :
de nyid rtogs na 'khor ba'i ming yang med :
ma rtogs 'gro rnams sems kyi gzhan dbang gis :
rang byung ye shes nyi ma'i snying po bsgribs :
sems ni yul dang bcas shing gzung 'dzin can :
nyon mongs 'phel byed ma rig gti mug la :
rig pa yul med gzung dang 'dzin pa spangs :
nyon mongs rang grol ye shes ngang gis gsal :
rtag pa ma yin ngo bo gdod nas stong :
chad pa ma yin rang bzhin zang thal le :
gnyis ka ma yin gnyis min mtha' las 'das :
dang por ma skyes bar du gnas pa med :
tha mar 'chi med don gyi a mr-i ta :
gang gis brten pas bdud bzhi ngang gis 'joms :
'pho med byang chub sems su lhun gyis grub :
lta ba bdud rtsi dri med gnyug ma'i glu :
nam mkha'i rnal 'byor bi ma mu dras blangs :
'dod chags zhen pa'i sems ni bdud yin te :
zhen med rig pa'i rtsal sbyong rtsi yis gdab :
dri med bde stong ngang du rang grol na :
so sor rtog pa'i ye shes mngon du 'gyur :
zhe sdang rigs pa'i sems ni bdud yin te :
gzung dang 'dzin bral rig pa'i rtsi yis gdab :
dri med snang stong sgyu mar rang grol na :
me long lta bu'i ye shes mngon du 'gyur :
gti mug 'thibs po'i sems ni bdud yin te :
gsal la mi rtog rig pa'i rtsi yis gdab :
dri med gsal stong gnyug mar rang grol na :
chos kyi dbyings kyi ye shes mngon du 'gyur :
nga rgyal khengs pa'i sems ni bdud yin te :
bdag med rang byung rig pa'i rtsi yis gdab :
dri med rig stong thig ler rang grol na :
mnyam pa nyid kyi ye shes mngon du 'gyur :
phrag dog zug rngu'i sems ni bdud yin te :
skye 'gag las 'das rig pa'i rtsi yis gdab :
dri med tshor stong dbyings su rang grol na :
bya ba grub pa'i ye shes mngon du 'gyur :
chos kun rang byung gdod nas rnam dag pa'i :
rig pa ye shes lnga yi rtsa ba las :
yan lag shes bya kun la khyab par shar :
rtags kyi bdud rtsi zhes ni de la bya :
de ltar shes na nyon mongs 'khrul pa'i bdud :
rig pa ma 'khrul ye shes rtsis thebs pas :
lcags la gser 'gyur rtsi yis btab pa ltar :
sku dang ye shes dbyer med lhun gyis grub :
sgom pa bdud rtsi dri med zang thal glu :
rang grol rnal 'byor bi ma mu dras blangs :
zhes blangs shing /
de ni bdud rtsi'i pho brang la brten nas bum pa'i dbang bskur ba'o :
bdud rtsi'i phud myos byed dang sbyar ba bla ma dang dkyil 'khor gyi lha tshogs nam mkha' gang ba la phul bas bde chen gyi ye shes bskyed :
snyoms par zhugs pa'i mkha' gsang nas byang sems dkar dmar char ltar babs nas thod rdzas dang ro gcig tu 'dres pa rang gis myong zhing slob ma la sbyin te :
oM AHhU~M:
dur khrod gsang ba mchog gi pho brang du :
dpal chen 'khor bcas ye shes sku dang ldan :
dngos grub rdzas kyi byin dbang 'di bskur bas :
rdzas kyi bdud rtsi'i dbang mchog thob par shog :
a ho ma hA su kha a b+hi Shiny+tsa oM AHhU~M:
zhes brjod cing mtheb srin gyis gnas gsum du 'thor zhing thig le byas te myong bas :
rtsa khams thams cad bdud rtsis khyab ste bde chen rdo rje'i srog 'grub par bsam la :
oM AHhU~M ma hA su kha a mr-ita sarba sid+d+hi hU~M hU~M:
zhes dpon slob rnams lhan cig tu dzapa? dbyangs bya :
de nas glu 'di'i don la gsan cing mnyam par zhog mdzod /
e ma ho :
a la la ho :
rdzas kyi bdud rtsi phyi nang khyad par khams :
phyi ni sman gyi rtsa ba yan lag dang :
nang ni sha lnga bdud rtsi lnga sogs la :
gtsang sme blang dor 'dzin pa bdud yin te :
gnyis med lha sngags dgongs pa'i rtsis btab pas :
thams cad thig le gcig tu 'khyil ba'i rdzas :
gang gis zos pas nad gdon bgegs sel zhing :
rdo rje sems dpa'i tshe dang lang tsho 'grub :
ces blangs shing /
de ni rdzas la brten nas gsang ba'i dbang bskur ba'o :
bdud rtsi'i pho brang lte bar gtugs pas ye shes kyi dwangs ma thams cad lte ba nas zhugs dbu ma'i nang khyab :
bde ba'i nyams 'bar bas yas babs kyi dga' bzhi rtsol med du lam lam 'char bar mos pa mdzod :
oM AHhU~M:
dur khrod gsang ba mchog gi pho brang du :
dpal chen 'khor bcas ye shes sku dang ldan :
dngos grub rdzas gyi byin dbang 'di bskur bas :
dpe yi bdud rtsi'i dbang mchog thob par shog :
ma hA su kha a b+hi Shiny+tsa hU~M hU~M hU~M hU~M:
zhes hU~M bzhi ldan blangs shing /
bdud rtsis lte ba sogs gnas bzhir thig le byas pas mas brtan gyi dga' ba bzhi brtan par mos te :
glu 'di'i don la gsan cing mnyam par zhog mdzod /
e ma ho :
a la la ho :
khyad par bdud rtsi rnal 'byor pa rnams kyi :
byang sems nyams pas 'chi ba bdud yin te :
'pho med bde ba chen po'i rtsis btab pas :
'chi med kha sbyor rdo rje'i sku 'grub bo :
thig le 'phel bas bde ba'i nyams 'phel zhing :
de 'phel ye shes lus mchog thob 'gyur phyir :
lta bas rgyud sbyangs bskyed pa'i gsal snang grub :
rdzogs rim drod thob sbyor ba lam byed pa :
dben pa'i gnas su mtshan ldan mi mo btsal :
dbang gi gzungs ma pad+ma rigs kyi yum :
pad+ma'i mdog can yid 'ong bde ba skyed :
de dang rjes mthun rdo rje'i rigs kyi yum :
ri dwags mig can 'gros dal spyod lam snyom :
rgyas pa'i gzungs ma rin chen rigs kyi yum :
glang chen dri 'phro sha rgyas 'dod pas myos :
zhi ba'i gzungs ma bde gshegs rigs kyi yum :
dung ltar lte ba rab 'khyil skad gdangs gsal :
drag po'i gzungs ma las kyi rigs kyi yum :
lte bar ri mo gsum mtshan khro zhing gtum :
rigs kyi yum lnga gang yang rung ba ni :
rgyud sbyangs dbang bskur 'dod pa'i sgyu rtsal rtse :
lus ngag lhar mnyam mkha' gsang byin rlabs mnyam :
lhan skyes ye shes 'dod pa mnyam ldan pas :
snyoms par zhugs pa'i 'dod chags chen po'i mes :
spyi bo'i ha~M las byang sems bdud rtsi'i rgyun :
'khor lo rnam bzhir ru sbal 'gros kyis dbab :
rlung rig dbyer med ka dag ngang du bzung :
dud 'gro'i 'gyur ba bzhi yis gnas bzhir ldog :
seng ge rnam rol phyag rgyas khyab par dgram :
de tshe bsnyen sgrub yan lag bzhi dang ni :
dga' ba bzhi ldan rdzas kyi a mr-i tas :
lus khams bcud kyi dwangs ma 'phel zhing rgyas :
rtsa yi mdud grol rlung bcu las su rung :
thig le 'pho med nang gi sa dang lam :
skad cig gcig bgrod sku bzhir lhun gyis grub :
spyod pa bdud rtsi dri med bde chen glu :
lhan skyes rnal 'byor bi ma mu dras blangs :
zhes blangs shing /
de ni dpe'i thabs la brten nas shes rab ye shes kyi dbang bskur ba'o :
de nas slob bu rnams mnyam par bzhag pa'i lag tu bdud rtsi'i pho brang bzhag la slob dpon gyis dgongs pa mi g.yo ba'i ngang nas :
oM AHhU~M:
dur khrod gsang ba mchog gi pho brang du :
dpal chen 'khor bcas ye shes sku dang ldan :
dngos grub rdzas kyi byin dbang 'di bskur bas :
don gyi bdud rtsi'i dbang mchog thob par shog :
ma hA dz+nyA na a b+hi Shiny+tsa a a a :
zhes brjod pas slob ma lha dang sgrub pa'i rdzas rnams dang dbyer med pa 'od gsal de kho na nyid kyi ye shes chen po'i ngo bor ro gcig tu 'dres te 'chi med gdod ma'i gnas lugs mngon du gyur par mos pas :
glu 'di'i don la gsan cing mnyam par zhog mdzod /
e ma ho :
a la la ho :
yid dpyod mtshan ma'i sems ni bdud yin te :
de la mngon sum rig pa'i rtsi sbyar bas :
rags lus 'pho chen rdo rje'i sku 'grub pa :
chos kyi bdud rtsi bla med mngon byed phyir :
lus ngag yid ni dben pa gsum la brten :
phyi nang gsang ba'i bya ba dgu phrugs btang :
bzhugs stangs gsum gyis rtsa yi byed pa bcing :
srog rtsol rang bab 'gro 'ong ngang gis zhi :
gzigs stangs gsum gyis thig le dwangs mar smin :
ye shes lam ni dkar 'jam rtsa yi sbubs :
snang ba'i sgo ni rgyang zhags chu yi sgron :
phyi nang yul ni dag pa dbyings kyi sgron :
shar ba'i rang bzhin thig le stong pa'i sgron :
de yi ngo bo shes rab rang byung sgron :
nam mkha'i gzugs can 'od gsal lnga ldan lus :
stong gsal ris med kun gyi srog tu shar :
ye shes snang ba dbang por lam me bas :
chos dang chos can 'khrul pa'i phung po bcad :
bltar med ngang nas gza' gtad kun bral bas :
dbyings kyi phyag rgya rig pa'i sgrom du gzhug :
rgya mtsho ar gtad mi g.yo dgongs pa'i gzer :
dang po'i sa nas mthar phyin bar du gdab :
snang ba mngon sum nyams kyi 'phel chas skyed :
tshad la phebs pas rang sa zin pa na :
chos nyid dbyings su chos can kun zad pas :
byar med nam mkha' sbar gyis 'debs pa yin :
'di ltar snang ba'i chos rnams ye shes dang :
stong pa'i gshis ni sku dang 'du 'bral med :
sku dang ye shes dbyer med mthar thug pa :
rdo rje'i sa la lhun gyis grub pa 'o :
'bras bu bdud rtsi dri med lhun grub glu :
'od gsal rnal 'byor bi ma mu dras blangs :
bdud bzhi lam bzhi'i rtsi yis rab sbyangs pas :
'chi med sku bzhi mngon du 'gyur ba ste :
dga' brod lha bu'i bdud kyi sgyu ma ni :
byar med lta ba chos sku'i klong du thim :
thogs med nyon mongs bdud tshogs gang skyes kyang :
rang grol bsgom pas longs sku'i phyag rgyar bsgrub :
thogs bcas 'chi bdag bdud kyi 'pho ba kun :
bde chen spyod pas sprul pa'i brtul zhugs 'chang :
snyem byed phung po'i bdud kyi nyer len tshogs :
lhun grub 'od gsal ngo bo'i sbubs su gzhug :
dbang po rab rnams lta ba rtogs pas grol :
'bring ni bsgoms pas ye shes lhug par 'char :
tha ma bde chen thabs kyis lhan skyes mtshon :
gang yang 'bras bu'i lam du mngon sum 'grub :
de phyir shin tu rab zab snying po'i don :
yon tan bdud rtsi'i rgyud kyi gsang ba dang :
man ngag rdzogs chen mthar thug thig le'i bcud :
dbyings kyi rnal 'byor bi ma mu dra yis :
rig pa rang shar 'dus pa'i tshogs la gdams :
zhes blangs shing /
de ni don dam ngo sprod la brten nas dbang bzhi pa bskur ba'o :
de nas bcud len gyi dbang bskur ba ni :
thod pa ril bu bcas spyi bor bzhag la :
bcud len gyi ril bu'i steng du rig 'dzin bla ma'i dkyil 'khor gsal ba'i sku las bdud rtsi'i rgyun byung :
ka pA la'i tshangs bug nas brgyud :
lus kyi nang gang bas sgrib pa thams cad dag cing bum pa'i dbang thob par mos la :
oM:
snod ni bkra shis rang byung ka pA lar :
bcud ni 'chi med bde chen bdud rtsir 'khyil :
rig 'dzin bla ma'i dkyil 'khor 'ja' ltar shar :
bu la dbang bskur ye shes sku 'grub shog :
sngags mthar ka la sha a b+hi Shiny+tsa oM:
zhes brjod :
lha tshogs 'od du zhu ba'i byang sems dang bcud len gyi dam rdzas sman gyi ril bu dbyer med pa lce la bzhag pas gsang ba'i dbang thob par mos la :
bo d+hi tsit+ta a mr-ita a b+hi Shiny+tsa A:
zhes brjod cing ril bu sbyin :
bdud rtsi'i dwangs mas lus thams cad gang zhing 'khor lo bzhir khyab pas dga' bzhi'i ye shes nyams su myong bas shes rab ye shes kyi dbang thob par mos la :
ril bu bdud rtsi dang sbyar bas gnas bzhir thig le bya zhing :
ma hA su kha a b+hi Shiny+tsa hU~M:
da khyed rang rnams lus bsrang :
rlung kha sbyar :
sems rtog med du bzhag pas dbang bzhi pa'i ye shes skyes par mos mdzod :
bla mas dgongs pa mi g.yo ba'i ngang nas :
dz+nyA na d+hA tu a b+hi Shiny+tsa a a a :
zhes brjod :
bkra shis kyi glu blangs shing me tog gi char dbab par bya'o :
skabs 'dir mkha' 'gro gsang ba'i bka' gtad byed na /
slob ma skad cig gis ye shes kyi mkha' 'gro seng gdong nam mkha'i mdog can gri gug dang thod khrag 'dzin cing sku smad phur bu'i dbal can du gsal bar gyur /
gtor ma dbyings phyug DA ki seng gdong ma 'khor dang bcas pa'i ye shes kyi sku dngos su gsal ba spyi bor bzhag pa'i tshe gnas gsum las 'od zer dkar dmar mthing gsum byung :
slob ma'i gnas gsum du thim pas sku gsung thugs kyi dngos grub thob :
mthar 'od du zhu nas dbyer med du thim pas bdud 'dul DA ki dngos su gyur par bsam la :
hU~M b+h+yo :
kun tu bzang mo gnam zhal dbyings phyug ma :
drag tu khros pa DA ki seng ge'i gdong :
'bum phrag mkha' 'gro phra men tshogs dang bcas :
bar chad bdud tshogs 'dul phyir dbyings nas bzhengs :
skal ldan slob ma rigs kyi bu rnams la :
sku gsung thugs kyis byin gyis brlab tu gsol :
ye shes lnga yi dbang mchog bskur du gsol :
yon tan phrin las rdzogs par mdzad du gsol :
oM badzra DA ki siM ha mu kha kA ya wA ka tsit+ta dz+nyA na sarba sid+d+hi ba liM ta a b+hi Shiny+tsa hU~M:
bzlas lung sbyin pa ni /
mdun bskyed kyi thugs ka nas sngags kyi phreng ba byung /
khyod rang gi thugs kar 'khod pa'i mos pa mdzod /
oM badzra kro d+hI shwa rI siM ha mu kha hU~M phaT:
aHkaHsaHmaHraHtsaHshaHdaHraHsaHmaHraHyaHphaTa?:
lan gsum rjes zlos byed du gzhug
/srung zlog bsad gsum gyi dbang bskur ni zhal las shes so //
de nas mtha' rten tshe yi dbang bskur ba'i don du gsol gdab ni /
rje btsun bi ma mi tra'i zhabs la 'dud :
bdag rgyud smin cing grol bar byin gyis rlobs :
'gal rkyen nad gdon bar chad zhi ba dang :
'chi med tshe dang ye shes dngos grub stsol :
zhes gsol ba btab pas /
khyed rang rnams yon tan bdud rtsi'i rig 'dzin 'chi med bi ma mi trar gsal ba'i thugs ka nas 'od zer 'phros :
mkha' 'gro rigs lnga'i thugs kar phog pas thugs rgyud bskul :
de rnams kyi thugs ka nas sprul pa yang sprul nyi zer gyi rdul ltar 'phros pas :
bla tshe chad nyams yar pa thams cad dang :
'khor 'das kyi tshe bcud thams cad bsdus te khyed rang rnams la thim pas 'chi med tshe'i dngos grub thob par sgoms shig :
hU~M hrI:
chos dbyings rnam par dag pa'i sogs dbang sgrub skabs ltar tshe 'gugs tshang bar bya /
de nas bum pa spyi bor bzhag la /
hU~M hrI:
snying po'i bcud bsdus tshe yi bum pa nas :
skal ldan rnams la tshe yi dngos grub stsol :
mi shigs rdo rje tshe yi dbang bskur bas :
sgrib bral 'chi med 'ja' lus thob par shog :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
bum chu sbyin no //
ril bu blangs la /
thabs shes byang chub sems kyi snying po dang :
srid zhi'i tshe yi dwangs ma kun 'dus pa'i :
thugs rje'i byin rlabs bcud bsdus rdzas mchog 'di :
zos pas bdag cag rdo rje'i tshe thob shog :
rtsa sngags brjod cing sbyin /
bdud rtsi blangs la /
dbyings kyi b+han+d+har 'khor 'das bcud bsdus te :
bde stong dbyer med ngang du byin brlabs pa :
'di spyod zag med bde bas lus sems gang :
rang byung ye shes tshe mchog thob par shog :
rtsa sngags brjod cing myong du gzhug
/'chi ba med pa rdo rje'i sku :
'pho ba med pa rdo rje'i gsung :
'gyur ba med pa rdo rje'i thugs :
tshe ni rnam par 'phel gyur cig :
b+h+rU~M b+h+rU~M b+h+rU~M:
zhes pas tshe bcud dwangs ma thams cad snying khar hU~M gi khog par nr-i yig ljang gu gsal ba la 'dus :
lus rdo rje'i go khrab kyis bzhu blugs su g.yogs pas brtan par bsam la dbyings rig bsre :
me tog 'thor zhing :
mi 'gyur tshe yi dpal la longs spyod cing :
thos bsam sgom pa'i bya ba mthar phyin nas :
'chad rtsod rtsom pas gzhan don dpag med rgyas :
bi ma mi tra de bzhin lhun grub shog :
'dir tshogs skal ldan thams cad 'bral med par :
srid dang zhi ba'i dpal la longs spyod cing :
sku tshe yar ngo'i zla ba ji bzhin 'phel :
snyan grags nam mkha' bzhin du khyab par shog :
ces pas dge legs su byas te /
de ltar na yon tan bdud rtsi'i rig 'dzin bi ma la mi tra rtsa ba gsum gyi dkyil 'khor du dbang bskur ba legs par thob nas rtsa ba dang yan lag gi dam tshig ma nyams par bsrung snyam pas 'di'i rjes zlos mdzod /
gtso bos ji ltar bka' bstsal pa //
de dag thams cad bdag gis bgyi //
dbang bskur zab mo rdzogs par thob pa'i bka' drin gtang rag gi yon du maN+Dal phul /
zhes maN+Dal 'bul du gzhug
/der ma zad lus dang longs spyod dge rtsa dang bcas pa kun tu bzang po'i mchod sprin du dmigs te bla ma dang dkyil 'khor gyi lha la 'bul snyam pas 'di'i rjes zlos mdzod /
deng nas brtsam ste bdag bran tu /
khyed la bdag ni 'bul lags kyis /
khyed kyis slob mar bzung ba dang //
cha yis kyang ni spyad du gsol //
de ltar bi ma'i yang thig lam zab snying po'i dbang bskur nye brgyud legs par thob pas deng phyin chad 'di'i sgo nas rang dang gzhan gyi don rgya chen po sgrub mdzod /
bsod nams 'di yis thams cad gzigs pa nyid //
ces sogs bsngo smon bya'o //
bzhi pa rjes kyi phyag las /
tshogs la rol ba ni /
oM AHhU~M:
rnal 'byor pho mo lha dang mkha' 'gror gsal :
bde chen ye shes sbyor ba'i tshogs su rol :
lus dkyil 'khor lo'i lha tshogs bde bas dgyes :
sngon gyi rnal 'byor rnams dang dam tshig gcig :
lhun grub rig 'dzin gral du 'khod par shog :
ces yongs su sbyang /
lhag ma bsdus la oM AHhU~M gis byin gyis brlab /
oM AHhU~M:
gnas dang zhing skyes mkha' 'gro'i tshogs :
dam rdzas tshogs lhag 'di bzhes la :
phyi nang bar chad zhi ba dang :
phrin las rnam bzhi 'grub par mdzod :
hU~M b+h+yo :
lhag la dbang ba'i dregs tshogs kun :
sha khrag bdud rtsir bcas pa yi :
lhag ma'i gtor ma 'di longs la :
bcol pa'i phrin las myur du sgrubs :
oM u ts+tshiSh+Ta ba liM ta kha raM khA hi :
zhes gtsang sar spung /
chad tho bsgrag pa ni /
b+h+yo :
e ka dzA Ti la sogs pa :
dpal gyi spyan sngar dam bcas pa'i :
bdud rtsi gsang ba'i srung ma rnams :
mchod gtor bzhes la dgra bgegs sgrol :
khyad par kla klo 'tshe byed zlog :
sngon gyi thugs dam ma g.yel cig :
tha tshig bsgrag pa ni /
hU~M b+h+yo :
dbyings kyi thig le e ka dzA:
rig pa rang shar rA hu la :
gnyis med ye shes ma ning nag :
rgyud gsum dregs pa'i tshogs dang bcas :
sngon tshe kun bzang che ba'i mchog :
pad+ma thod phreng spyan snga ru :
ji ltar zhal bzhes dam bcas bzhin :
'dir gshegs dam rdzas gtor ma bzhes :
rig 'dzin bdag cag 'khor bcas kyi :
dus min 'chi dang bar chad sol :
tshe bsod dpal 'byor 'khor slob spel :
rnam bzhi'i phrin las 'grub par mdzod :
shrI badzra d+harmA pA la sa pa ri wA ra i daM ba liM ta b+huny+dza ho :
bshal chus brtan ma skyong ba ni /
hU~M:
dus sbyor 'pho ba gnas dag pa'i :
bden don yan lag bcu gnyis klong :
ye shes grub kyang las kyi tshul :
bod khams skyong ba'i brtan ma'i tshogs :
a su ra yi brag phug tu :
'chi med pad+ma 'byung gnas kyis :
ji ltar bka' bsgos dam bzhag bzhin :
tshur gshegs rtsa gsum dkyil 'khor du :
he ru ka yi 'du bar spyon :
bshal chu'i bdud rtsi 'di gsol la :
gangs can 'gro kun bde ba dang :
bstan pa dar ba'i phrin las mdzod :
ma ma hrIng hrIng a mr-ita pU dza ho :
rdo rje'i bro ni /
hU~M:
gnyis 'dzin 'khrul pa'i dam sri'i tshogs :
rnam thar gsum ldan dbyings su mnan :
rdo rje'i gar gyis rgyas btab pas :
byang chub bar du ma ldongs shig :
sarba sha trUn big+h+nAM satwaM b+ha ya nan :
hU~M b+h+yo :
bdud 'dul drag mo'i dkyil 'khor du :
dbyings phyug khros ma'i rdo rje'i bros :
bar chad dam sri 'byung po kun :
skye med chos kyi dbyings su mnan :
oM AHhU~M satwaM b+ha ya lam nan :
ces bro brdung /
dngos grub blang ba ni /
oM AHhU~M:
byin rlabs gter chen dngos grub mdzod :
phrin las char 'beb lhag pa'i lha :
rtsa gsum kun 'dus lha tshogs rnams :
deng 'dir rnal 'byor bdag cag la :
'chi med tshe dang 'dzad med nor :
nus pa sngags dang ting 'dzin sgo :
las bzhi grub pa chen po brgyad :
rig 'dzin bzhi dang dbang bcu'i dpal :
sku dang ye shes dbyer med pa'i :
thun mong mchog gi dngos grub rnams :
da lta nyid du bstsal nas kyang :
don gnyis 'grub par mdzad du gsol :
oM AHhU~M badzra gu ru de wa DA ki nI kA ya wA ka tsit+ta sarba sid+d+hi pha la hU~M A:
mchod bstod nyes bshags ni /
hU~M:
snang srid rnam dag phyi yi mchod pa dang :
sogs nas ma hA pany+tsa rak+ta ba liM ta khA hi :
bar dang /
hrI:
ngo bo stong pa bla ma chos kyi sku :
rang bzhin gsal ba yi dam longs spyod rdzogs :
thugs rje sna tshogs mkha' 'gro sprul pa'i sku :
dbyer med 'od gsal ngang du phyag 'tshal bstod :
ho :
don dam gzod nas spros bral la :
gzung 'dzin mtshan ma las 'das kyang :
kun rdzob glo bur 'khrul pa'i tshogs :
'khor gsum dmigs med dbyings su bshegs :
yi ge brgya pa lan gsum brjod /
bsdu ldang ni /
a :
sems nyid skye ba med pa las :
skye ba'i cho 'phrul dkyil 'khor lha :
mkha' la 'ja' tshon yal ba ltar :
'od gsal gnyug ma'i klong du thim :
a a a :
oM AHhU~M:
lha nyid rang la rang nyid lha :
rang bzhin ka dag ngang la gnas :
bdag nyid gnyug ma'i he ru ka :
snang srid zhing khams chen por blta :
dge bsngo ni /
de lta'i dge bas mkha' mnyam 'gro :
bde gshegs rgyal ba'i sku thob shog :
shis brjod ni /
oM AHhU~M:
yon tan kun 'byung 'chi med bi ma la :
paN chen lnga brgya'i gtsug rgyan bkra shis gang :
'dir tshogs skal ldan rjes 'jug bu slob la :
dpal 'byor phun sum tshogs pa'i bkra shis shog :
gzhan yang shis pa'i tshigs su bcad pa ci rigs brjod cing me tog char du bsnyil bar bya'o //
smras pa /
'khor 'das kun khyab 'od gsal rdzogs pa che //
rang bzhin lhun grub 'dus ma byas sku'i gdangs //
snang ba'i rol gar dkyil 'khor gsum du shar //
bi ma mi tra'i go 'phang brnyes gyur cig
/ces slob dpon bi ma la mi tra'i sgrub thabs lam zab snying po'i dbang bskur byin rlabs gter mdzod ces bya ba 'di ni /
kho bo o rgyan mchog gyur bde chen gling pas dpal spungs chos grwa chen por sbyar ba'i yi ge pa ni karma tshe dpal gyis bgyis pa /
zab chos 'di nyid kyi smin grol mchog gi dgongs don rnal ma la dbang 'byor ba'i grub pa du mas sa steng yongs su khyab pa'i rgyur gyur cig
/dge legs 'phel //

//
