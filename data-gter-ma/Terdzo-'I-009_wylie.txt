\u0f01\u0f83:
thugs rje chen po'i bka' srung lha chen dbang phyug gi sgrub thabs bzhugs so :
thugs rje chen por phyag 'tshal lo :
de'i yang sprul lha chen dbang phyug sgrub pa la :
sa dmar po'i stegs bu gru bzhi pa'i steng :
me ri rdor rwa sna tshogs pad+ma'i lte bar pho brang zla gam dmar po sgo gcig nang du pad+ma 'dab bzhi lcags kyus mtshan pa bri :
de'i steng du thod pa mtshan ldan myos byed dam :
lan tshwa 'bru dang me tog gis bkang ba'i khar dar dmar la bris pa'i sku gzugs :
'khor lo rtsibs bzhi pa'i lte bar rtsa sngags /
oM ma hA de ba hU~M:
u mAHde bI hriM:
rtsibs bzhi la :
hA badzra DA ki nI:
ri rat+na DA ki nI:
ni pad+ma DA ki nI:
sa karma DA ki nI:
kun gyi mthar :
pA shaM ku ru ho :
mu khyud la :
lha chen dbang phyug 'khor dang bcas pa rten 'dir bzhugs nas dbang sdud kyi phrin las mdzad du gsol :
zhes bris la pad+ma rA ga la :
hrIHbris pa :
zangs las byas pa'i srid pa'i ling+ga cong zhis bkang ba :
me long :
lcags kyu :
bum pa sin+d+hu ras bkang ba :
dkor cha dang bcas te zangs kyi gwa'ur bcug :
dar dmar gyi gur phub :
gtor ma sha chang sogs mchod rdzas rgyas par bsham :
skyabs 'gro sems bskyed yan lag bdun pa srung 'khor mtshams gcod la sogs byas nas rang nyid spyan ras gzigs su bsgom :
gtor mchod rnams byin gyis brlab :
mdun du lha tshogs bskyed cing spyan drang :
mchod bstod byas la :
bzlas pa 'bum phrag gcig bya 'o :
'grub pa'i rtags byung na gtor ma rgyas par 'bul :
lha rnams rten la bstims te mdzod kyi phugs su bzhag la rgyun du mchod bstod bya :
sa ma ya :
rgya rgya rgya :
las sbyor ni :
pho mo nyal po byas pa'i sa dang :
smad 'tshong ma'i 'og gi sa blangs la stegs bu zla gam byas pa'i steng nas mar brub khung zla gam bru :
smad 'tshong ma'i nang gos la bsgrub bya'i ling+ga bris pa'i snying gar nr-i dang ming gi mthar :
aM ku sha dza :
pA shaM ku ru hring hring :
zhes bris pa bcug :
de'i steng du lha chen gyi gtor ma bsham :
dkyil 'khor du bskyed cing bzlas pa'i mthar :
rang gi thugs ka'i hrIHlas 'od zer dmar po 'phros :
dbang phyug gi thugs kar phog par bsam la :
hU~M:
khams gsum kun gyi yid 'gugs pa'i :
lha chen dbang phyug u mAr bcas :
kun la dbang sgyur mthu rtsal can :
sems med pa yang 'gugs byed na :
yid dang ldan pa smros ci dgos :
khyod kyi mthu rtsal dus la bab :
gang la bya ba khyed kyis shes :
de yi lus ngag yid gsum la :
khyod kyis chags pa'i 'od zhags 'phongs :
'gugs byed lcags kyus snying nas drongs :
srid pa'i rlung gi zhags pas chings :
skad cig yud tsam gnas 'di ru :
da lta nyid du khug la shog :
sgo gsum 'khor dang longs spyod bcas :
bdag gi dbang du 'du bar mdzod :
zhes brjod pas thugs rgyud rab tu bskul te chags pa'i dbang gis yab yum sbyor mtshams :
lcags kyu'i rtse :
rlung zhags rnams las 'od zer dmar po lcags kyu dang zhags pa'i dbyibs can 'phros :
dmigs bya pho yi spyi bo dang :
mo'i gsang gnas nas zhugs dwangs ma gsum dbang du bsdus :
gnas 'dir rten la thim par bsam :
gtso 'khor sngags kyi mthar :
che ge mo'i tsit+ta hring hring pA shaM ku ru ho :
zhes drag tu bzlas la dmigs bya brub khung du dngos su bkug par bsam :
thun bzhi ru gtor ma 'bul :
las grub nas dri bzang gi shing dmar po zla gam du brtsegs pa'i hom la me sbar :
nang du lha chen 'khor bcas bskyed la byin gyis brlabs pa'i myos byed lan tshwa :
shing tog dar dmar :
rin po che dmar po'i rigs :
zhal zas rnams 'bul zhing :
rgyan dang na bzar gsol bar bsam la me la bsreg :
bsgrub bya bdag la bstim zhing ming byang me la bsreg :
thal ba la sAts+tsha dmar po gdab bo :
gtang rag 'bul zhing lha rten la bstim :
gtor ma mer bsreg :
stegs bu thab kyi sa la bsre 'o :
des gang bsam pa thams cad dbang du 'du bas shin tu zab :
sa ma ya :
rgya rgya rgya :[  \u0f01\u0f83]:
thugs rje chen po'i bka' srung lha chen dbang phyug gi phrin las bzhugs so :
spyan ras gzigs la phyag 'tshal lo :
de yi yang sprul lha chen dbang phyug gi phrin las la :
rang nyid thugs rje chen por bsgom :
mchod pa rnams byin gyis brlab :
mdun du lha'i yul nyams dga' ba'i dbus su rin po che'i pho brang zla gam 'od 'bar ba'i nang du pad+ma 'dab bzhi'i lte bar nyi ma'i gdan la hrIHlas lha chen dbang phyug sku mdog dmar po g.yas pas lcags kyu dang :
g.yon zhags pa 'dzin pa :
chags pa'i nyams can :
u mAHdmar mo g.yas me long dang :
g.yon bum pa 'dzin pa :
bde ba'i nyams kyis 'khril ba :
yab kyi spyi bor zla tshes dang :
gnyis ka dar dang rin po che me tog gi rgyan can :
'dab bzhir mkha' 'gro dkar ser dmar ljang bzhi :
g.yas pas rang rtags dang :
g.yon pas lcags kyu zhags pa lcags sgrog dril bu 'dzin pa :
cha lugs gtso bo dang mthun pa :
lha bran pho mo bsam gyis mi khyab pas bskor ba'i gnas gsum du oM AHhU~M:
thugs ka'i hrIHlas 'od 'phros :
'dod khams nas 'khor dang bcas pa spyan drangs :
hU~M:
khams gsum kun la dbang byed pa'i :
spyan ras gzigs kyi sprul pa mchog :
dbang phyug ma hA de ba dang :
btsun mo u mAHde bI bcas :
'khor gyi mkha' 'gro sde bzhi rnams :
nam mkha'i dbyings nas 'dir gshegs la :
dgyes pa'i gdan la bzhugs su gsol :
dzaHhU~M baM ho :
hU~M:
khyod la dgyes pa'i mchod sprin ni :
gtsang ma'i mchod yon rgya chen sbreng :
yan lag brgyad ldan zhabs bsil bltams :
rab mdzes me tog rin chen rgyan :
dri bsung bzang po'i dud pa'i sprin :
snang gsal mar me nyi ltar gsal :
bde ba skyed pa byug pa'i mtsho :
gzugs mdzes lha mo'i zlos gar dang :
lha yi zhal zas bsam mi khyab :
glu dbyangs rol mo ngo mtshar ba :
reg bya yab yum rol pa'i bde :
a mr-i ta dang dmar chen po :
dam rdzas gtor ma'i mchod pa 'bul :
khams gsum dbang du 'du bar mdzod :
oM badzra ar+g+haM nas /
shab+da pany+tsa kA ma gu Na a mr-ita rak+ta ba liM ta khA hi :
hU~M:
rgyal ba kun gyi bstan srung mthu bo che :
khams gsum kun la dbang sgyur myur mgyogs can :
rA ga'i mdog 'chang khro 'dzum chags pa'i nyams :
yid 'gugs lcags kyu dbang sdud rlung zhags bsnams :
che ba'i yon tan zla tshes cod pan can :
dar dang rin chen rgyan gyis legs par brgyan :
srid gsum yid 'gugs lha mo u mAHni :
snang srid gsal ba'i las kyi me long dang :
bdud rtsi'i bcud bltams bum pa 'dzin pa yi :
yab yum mnyam rol bde ba chen pos tshims :
rdo rje rin chen pad+ma las rab kyi :
mkha' 'gro sde bzhi las kyi pho nyar 'gyed :
khyod ni lha yi rgyal po tshogs kyi rje :
yab yum 'khor dang bcas la phyag 'tshal bstod :

thugs kar nyi ma'i steng du hrIHyig gi mthar sngags kyi phreng bas bskor :
rang gi thugs ka nas 'od zer 'phros gtso 'khor rnams la phog pas thugs dam bskul bas ci 'dod pa'i phrin las thams cad 'grub par bsam :
oM ma hA de ba dza :
u mAHde bI hring :
ha ri ni sa pA shaM ku ru ho :
zhes bzlas gtor ma 'bul zhing :
hU~M:
thugs rje chen po'i bka' srung ba :
dbang phyug u mAHde bI yum :
'khor gyi mkha' 'gro sde bzhi bcas :
dam rdzas bdud rtsi'i gtor ma ni :
sha lnga bdud rtsi 'bras chan dang :
shing thog la du myos byed chang :
dkar dmar sgog tsong spod kyi rigs :
zhal zas longs spyod 'di bzhes la :
yid la gang 'dod dbang du sdus :
bcol pa'i phrin las 'grub par mdzod :
zhes bcol zhing rten la bstim pa'am :
gats+tshas rang gnas su gshegs par bya'o :
sa ma ya :
rgya rgya rgya :
mchog 'gyur bde chen gling pa'i gter ma'o ///
/
