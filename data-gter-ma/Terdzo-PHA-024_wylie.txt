@#//
sgrub chen bka' brgyad bder gshegs 'dus pa'i sgrub khog dngos grub gter mdzod gsal ba'i me long zhes bya ba bzhugs so //
oM swasti /
sgrub chen bka' brgyad bder gshegs 'dus pa'i sgrub khog dngos grub gter mdzod gsal ba'i me long zhes bya ba /
bla ma he ru ka la phyag 'tshal lo //
kun bzang he ru ka dpal ye shes kyi //
sgyu 'phrul tshom bu dgu yi dkyil 'khor lhar //
mngon par snang mdzad 'khor lo'i mgon de dang //
dbyer med drin can bla mar phyag bgyi'o //
rdo rje can gyi rgyal thabs mchog gi sar //
bde bar dkri ba'i myur lam bla na med //
bde gshegs 'dus pa'i sgrub chen cho ga'i khrigs //
'jug bde dngos grub gter mdzod 'dir gsal bya //
de yang sgrub pa chen po'i rim pa nyams su len pa la /
sngon 'gro
/dngos gzhi /
rjes kyi rim pa dang gsum las /
dang po la /
phun sum tshogs pa lngas sgrub pa'i gzhi bzung ba dang /
sgrub pa'i sngon 'gro dngos gnyis las /
dang po ni /
ston pa gnas dang 'khor dang dus :
yo byad la sogs gzhir ldan nas :
zhes gsungs pa'i cha rkyen thams cad tshogs par bya'o //
gnyis pa sgrub pa'i sngon 'gro la lnga las /
dang po sa'i cho ga la /
brtag
/bslang /
dbang du bya ba /
sbyong ba /
gzung ba dang lnga las /
dang po brtag pa ni /
dur khrod chen po rab 'jigs pa //
zhes sogs gsungs pa'i skyon yon gyi mtshan nyid las spang blang spyir shes pa dang /
bye brag brkos pa'i ro lnga bsal bas khung bu phyur bur khengs pa bzang /
ma khengs na ngan ltas sel thabs bya'o //
gnyis pa bslang ba la gnyis las /
snang ba la bslang ba ni /
gzhi de gzugs can gyis bdag na rin dang bden pas bslang ngo //
mi snang ba la bslang ba ni /
gang du dkyil 'khor bya ba'i gnas khang gtsang zhing mdzes par brgyan pa'i dbus su /
stegs ci ltar rigs pa khebs ldan bang rim can gyi dang po'i dbus su 'bru tshom gyi steng du bdag bskyed kyi gtor ma dpal gtor pho rgyud dmar po 'khor rang 'dra brgyad kyis bskor ba mtheb kyu dang nyi zla sogs kyis brgyan pa /
g.yas su bdud rtsi'i thod pa /
g.yon du rak+ta /
de'i mdun du stegs gnyis par g.yon nas brtsam pa'i chu gnyis nyer spyod lnga phreng tshar du bkod /
dkyil 'khor gyi stegs bu'i dbus su 'bru'i tshom bu bkod pa'i steng du many+dzi'i khar sa lha'i gtor ma dkar zlum mtheb kyu dang ril bus mtshan pa /
mdun du gser skyems dang bcas pa'i mthar byang shar du mtshams 'dzin me tog nas brtsam ste chu gnyis nyer spyod dang bcas pas g.yas su bskor /
gzhan yang nye bar mkho ba'i yo byad thams cad tshogs par byas la /
bdag gi rnal 'byor ni /
thog mar tshig bdun gsol 'debs lan gsum /
brgyud 'debs nas tshogs gsag bar las byang ltar sngon du 'gro bas /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
'khor 'das kyi chos thams cad 'od gsal gyi rang mdangs rdo rje srung ba'i 'khor lo chen por dag pa'i dbus su /
paM las pad+ma dang raM las nyi ma'i dkyil 'khor gyi steng du hU~M las rdo rje hU~M gis mtshan pa ye shes lnga'i 'od zer mchog tu 'bar ba yongs su gyur pa las /
bdag nyid bcom ldan 'das che mchog he ru ka sku mdog mthing nag mthing dkar dmar ba'i zhal gsum phyag drug gi g.yas gsum rdo rje rtse dgu rtse lnga rtse gsum pa dang /
g.yon gsum thod pa khrag gis gang ba 'dzin pa /
dbyings phyug ma sngon mo kha T+wAM dang thod pa 'dzin pa dang snyoms par 'jug pa /
zhabs bzhi g.yon brkyang gis dregs pa pho mo'i gdan la gnas pa /
dur khrod rol pa'i chas can /
gar gyi nyams dgu dang ldan pa /
de bzhin gshegs pa thams cad kyi bdag nyid du rnam par dag pa'i sku can bskal pa'i me dpung 'bar ba'i klong na bzhugs pa'o //
de'i spyi bor oM dkar po //
mgrin par AHdmar po /
thugs kar hU~M mthing ga
/hU~M las 'od zer 'phros pas rang bzhin gyi gnas nas bsgoms pa dang 'dra ba'i ye shes kyi 'khor lo bsam gyis mi khyab pa'i tshogs badzra sa mA dzaHsa spyan drang /
oM badzra ar+g+haM nas shab+da pra tIts+tsha swA hA'i bar gyis mchod /
dzaHhU~M baM hoHsa gnyis su med par bstim /
slar yang rang gi thugs ka'i hU~M gi 'od zer gyis dbang gi lha de bzhin gshegs pa rigs lnga 'khor bcas badzra sa mA dzaHsa spyan drang /
ar+g+haM la sogs pas mchod de /
de bzhin gshegs pa thams cad kyis bdag la mngon par dbang skur ba bstsal du gsol /
zhes gsol ba btab pas /
oM sarba ta thA ga ta a b+hi She ka ta sa ma ya shrI hU~M/
zhes gsung zhing bum pa bzang po las byung ba'i bdud rtsi'i chus spyi bo nas dbang bskur /
sku gang dri ma dag
/chu'i lhag ma yar lud pa las kun bzang yab yum gyis dbu brgyan par bsam zhing /
sangs rgyas thams cad kyi sku gsung thugs mi zad pa rgyan gyi 'khor lo'i bdag nyid du snyems pa mchog tu brtan pos /
rang gi thugs kar nyi ma la gnas pa'i rdo rje sngon po rtse lnga pa'i lte bar hU~M yig gi mthar sngags phreng bai DUr+ya'i phreng ba lta bus g.yas su 'khor bar bltas la spro bsdu'i dmigs pa dang sbyar te /
oM badzra kro d+ha ma hA shrI he ru ka hU~M phaT/
ma hA kro d+hI shwa ri satwaM/
zhes yab sngags nyis brgya tsam dang yum sngags brgya rtsa sogs ci nus bzlas la /
hU~M hU~M hU~M gis nyer bsdu byas te /
phaT phaT phaT ces pas thun mtshams kyi he ru ka'i skur langs la gtso bo'i nga rgyal tsam la gnas pas /
mchod pa rnams a mr-itas bsang /
raM yaM khaM gis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe d+hU pe A lo ke gan+d+he nai wid+ya shab+da pU dza sa ma ya hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M lan gsum rgya dang bcas pas brlab /
b+hU mi pa ti sa pa ri wA ra badzra sa mA dzaH
zhes rdo rje bsdu ba'i rgya dang bcas spyan drang /
oM badzra ar+g+haM nas shab+da pra tIts+tsha swA hA'i bar so so'i phyag rgya dang bcas pas mchod /
rdor thal phye bas /
b+hU mi pa ti sa pa ri wA ra na maHsarba ta thA ga te b+h+yo bi shwa mu khe b+h+yaHsarba thA khaM ud+ga te s+pha ra Na i maM ga ga na khaM swA hA/
lan gsum gyis gtor ma phul la /
hU~M:
dgongs shig sa bdag lha klu sde dang dpung :
gangs ri g.ya' rtse lu ma skyed mos tshal :
mtsho rdzing lteng ka so so'i gnas rnams nas :
lha klu sa bdag gnas 'dir spyan 'dren gyis :
dzam gling gru bzhir sgrub pa'i sa bslang phyir :
sa bdag 'khor dang bcas pa 'dir gshegs te :
byin brlabs bsngos pa'i gtor ma 'di bzhes la :
rin chen gter gyi sa 'di bstsal du gsol :
sngon bcom ldan 'das rgyal ba shAkya thub pa sangs rgyas pa dang bdud sde bzhi btul cing chos kyi 'khor lo bskor pa yang sa gzhi rin po che'i steng du mdzad pa lags pas :
de dang rjes su mthun par bdag cag sgrub pa po rnams kyis kyang :
tshogs chen po gnyis rdzogs par bgyi ba'i slad du gnas 'dir mi gnas pa'i dpal chen po rgyal ba zhi khro sgrub pa bka' brgyad kyi lha tshogs rig 'dzin dang bcas pa'i pho brang 'debs par 'tshal bas :
sa bdag lha klu sa'i lha mo dang bcas pa kun sa glud chen po 'di khyer la bdag gis sgrub pa 'di dbu btsugs nas mjug ma thon gyi bar du gnas gzhan du spos te sa gzhi yang brtan zhing bkra shis par mdzad du gsol :
zhes 'dod don gsol nas /
b+hU mi pa ti sa pa ri wA ra gats+tsha :
gnang ba byin nas rang gnas su gshegs par bsam zhing 'jam rol dang bcas gtor ma dang gser skyems phyir 'bul /
mchod pa rnams bsdu'o //
gsum pa dbang du bya ba ni /
stegs bu'i mdun nas slob dpon gyis dbang mchog gi phur bu bzung la /
bdag nyid che mchog he ru ka zhal gcig phyag gnyis par gsal ba'i thugs ka'i hU~M las 'od 'phros phur bu la thim /
de nyid dpal rta mgrin gyi skur gyur par bsams la /
hU~M pad+mAn+ta kr-ita hU~M phaT/
ces btab ste lan bdun bzlas pas /
phur bu las byung ba'i 'od zer dmar pos sa gzhi thams cad khyab /
bdag gi dbang du gyur par bsam mo //
bzhi pa sbyong ba la /
sngags dang phyag rgyas sbyong ba ni /
slob dpon gyi lag g.yas rdo rje rtse lnga par bsams nas phyag rdo rje dang bcas stegs bu'i steng du bzhag
/thams cad kyis rdo rje dang bcas lag g.yas sa la reg pa'i tshul byas nas /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
lan gsum gyis sa la bsnun /
ting nge 'dzin gyis sbyong ba ni /
bdag nyid che mchog he ru kar gsal ba'i thugs ka'i hU~M las hU~M phra mo grangs med pa phyogs bcur 'phros /
'phags pa mchod /
sems can gyi don byas /
tshur 'dus ye shes kyi me rlung chur gyur pas ma dag pa'i dngos 'dzin thams cad bsregs gtor sbyangs /
dur khrod rol pa'i zhing khams chen por gyur par bsam mo //
lnga pa sa bzung ba ni /
slob dpon stegs bu'i dbus nas zhal mdun du phyogs par phyag g.yas tho ba dang /
g.yon pas khro bcu'i steng gi phur bu sogs rim bzhin thogs nas /
oM badzra ma hA shrI he ru ko\u0f85 haM/
zhes rdo rje khro bo'i nga rgyal dang ldan pas /
hU~M/
bdag nyid thugs nas 'bar ba'i hU~M//
sogs las byang ltar gyi mthar /
oM badzra kro d+ha hU~M kA ra hU~M/
gardza gardza hU~M phaT/
oM g+ha g+ha g+hA ta ya sarba duSh+TAM hU~M phaT/
kI la ya kI la ya sarba pA paM phaT/
hU~M hU~M hU~M badzra kI la ya badzra d+ha rod A dz+nyA pa ya ti sarba big+h+nAM kA ya wA ka tsit+ta badzra kI la ya hU~M phaT/
des 'gres te khro bcu'i snying po so sor las sngags btags pa brjod cing 'bar ba'i stangs stabs dang bcas steng gi phur bu shar gyi shar dang /
phyogs bzhi shar nas g.yas skor dang /
mtshams bzhi byang shar nas g.yon skor dang /
'og gi phur bu nub kyi nub tu gdab cing /
phyogs bcur phur bu btab pas de las byung ba'i ye shes kyi me dpung phyogs thams cad du khyab par 'bar bas bgegs rnams bsregs shing mi gnas par gyur par bsam mo /
spro na chas su zhugs te gsol btab bgegs bskrad stangs stabs ci rigs pa sogs gzhan du 'byung ba ltar bya'o //
skabs 'dir rgyab rim gyi dpung du phyi bshags bya ba ni /
sAts+tsha gdab pa /
srog bslu /
nye'u 'don /
bshags skong /
sbyin sreg
/mgron bzhi la mchod sbyin ci 'byor dang /
gzungs mdo sgrog
/khyad par gnas khang gi shar du sher phyin /
lhor stobs po che /
nub tu lang gshegs /
byang du tog gzungs rnams 'don pa sogs dge ba'i dpung bskyed pa'i phyir rang ngam gzhan gyis kyang ci 'grub tu bya'o //
gnyis pa mtshams bcad pa la gnyis las /
dang po phyi mtshams ni /
sgrub khang gi phyogs bzhir tho bzhi la rgyal chen so so'i sku rten rgyal mtshan dang bcas pa btsugs pa'i mdun du stegs khebs ldan gyi khar me tog gi tshom bu'i steng du gtor ma dkar zlum mdun du mtheb kyu ril bus mtshan pa re dang /
de'i mdun du g.yon nas brtsam pa'i chu gnyis nyer spyod lnga dang bcas pa bshams la /
shar gyi mchod gtor /
a mr-itas bsang /
raM yaM khaM gis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe nas /
shab+da pU dza sa ma ya hU~M:
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M gis brlab /
tho sku rten dang bcas pa a mr-itas bsang /
swa b+hA was sbyang /
rang gi thugs ka nas 'od zer 'phros pas ri rab kyi shar phyogs nas rgyal po chen po yul 'khor srung 'khor dang bcas pa badzra sa mA dza :sa spyan drang /
dzaHhU~M baM ho :sa rten la bstim /
oM d+h+r-iSh+Ta rASh+Ta hU~M dza :
lan nyer gcig mthar /
oM badzra ar+g+haM nas /
shab+da pra tIts+tsha swA hA'i bar gyis mchod /
rdor thal phye rgyas snying po'i mthar /
ba liM ta nA nA khA dan+tu gr-ih+Na hU~M khA hi khA hi :
zhes btags pa lan gsum gyis gtor ma phul /
hU~M:
ri rab gling bzhi'i shar phyogs nas :
phyag na rdo rje'i dbang gis mthus :
rgyal po chen po yul 'khor srung :
bdag cag re ba bskang ba'i phyir :
ma dag pa rnams mtshams chod cig :
dpal ldan rgyal po chen po yul 'khor srung :
zhi ba'i phrin las mthar phyin sku mdog dkar :
thugs rje'i dbang gis 'gro don pi wang bsnams :
shar phyogs dri za'i 'khor tshogs mtshams chod cig :
ces phrin las gsol bas srung ba'i las mdzad par bsam zhing /
tiSh+Tha badzra :
zhes me tog 'thor la brtan bzhugs bya /
de nas lho'i mchod gtor sngar ltar byin gyis brlab /
tho bsang sbyang /
rang gi thugs ka nas 'od zer 'phros pas ri rab kyi lho phyogs nas rgyal po chen po 'phags skyes po 'khor dang bcas pa badzra sa mA dza :sa spyan drang /
dzaHhU~M baM ho :sa bstim /
oM bai rU D+ha ka hU~M dza :
lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa gsum gyis gtor ma phul /
hU~M:
ri rab gling bzhi'i lho phyogs nas :
phyag na rdo rje'i dbang gis mthus :
rgyal po chen po 'phags skyes po :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po 'phags skyes po :
mngon spyod tshul gyis 'gro don mthar phyin sku :
dug gsum 'joms pa'i be con ral gri bsnams :
lho phyogs grul bum 'khor tshogs mtshams chod cig :
ces dang /
tiSh+Tha badzras brtan bzhugs bya /
de nas nub kyi mchod gtor sngar ltar byin gyis brlab /
tho bsang sbyang /
rang gi thugs ka nas 'od zer 'phros pas ri rab kyi nub phyogs nas rgyal po chen po spyan mi bzang 'khor dang bcas pa badzra sa mA dza :sa spyan drang /
dzaHhU~M baM ho :sa bstim /
oM bai rU pAk+Sha hU~M dza :
lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa gsum gyis gtor ma phul /
hU~M:
ri rab gling bzhi'i nub phyogs nas :
phyag na rdo rje'i dbang gis mthus :
rgyal po chen po spyan mi bzang :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po spyan mi bzang :
dbang drag dmar smug 'bar ba 'jigs pa'i sku :
bsod nams tshogs rdzogs rin chen sbrul zhags bsnams :
nub phyogs klu dbang 'khor tshogs mtshams chod cig :
ces dang /
tiSh+Tha badzras brtan bzhugs bya /
de nas byang gi mchod gtor sngar ltar byin gyis brlab /
tho bsang sbyang /
rang gi thugs ka nas 'od zer 'phros pas ri rab kyi byang phyogs nas rgyal po chen po rnam thos sras 'khor dang bcas pa badzra sa mA dza :sa spyan drang /
dzaHhU~M baM ho :sa bstim /
oM bai shra ma Na hU~M dza :
zhes lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa gsum gyis gtor ma phul /
hU~M:
ri rab gling bzhi'i byang phyogs nas :
phyag na rdo rje'i dbang gis mthus :
rgyal po chen po rnam thos sras :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po rnam thos sras :
che ba'i yon tan longs spyod mthar phyin sku :
rin chen gter ldan ne'u le be con bsnams :
byang phyogs gnod sbyin 'khor tshogs mtshams chod cig :
ces dang /
tiSh+Tha badzras brtan bzhugs bya'o //
gnyis pa bar mtshams la gnyis kyi /
dang po dam sri mnan pa ni /
dug shog la dam sri'i ling+ga spyi mthun gyi snying gar tri'i mthar /
ya ma dam sri gaM pa ri mA ra ya dza :
zhes bris la dug khrag byugs pa brub khung du bkod nas bskul gser skyems gzu dpang dmigs bya bskyed 'gugs bstims pa thun gyis brabs nas mnan thod du 'jug pa rnams lag len zur gsal byas nas brub khung du bcug pa /
sgrub khang gi sgo drung du dam sri mnan pa'i sar slob dpon gyi mdun du bkod la /
gser skyems /
raM yaM khaM/
'dod yon zag pa med pa'i bdud rtsi'i rgya mtshor gyur /
zhes byin gyis brlabs nas /
hU~M:
byin rlabs mchog stsol rtsa brgyud bla ma dang :
yi dam zhi khro bsgrub pa bka' brgyad lha :
sangs rgyas byang sems dpa' bo mkha' 'gro la :
gser skyems mchod pa 'bul lo phrin las mdzod :
mthu stobs dbang phyug ma mgon lcam dral dang :
dregs pa'i sde dpon chen po sum cu sogs :
ye shes las las grub pa'i dam can la :
gser skyems mchod pa 'bul lo phrin las mdzod :
phyi nang gsang ba gab sbas bstan pa skyong :
dregs pa sde brgyad yul lha gzhi bdag sogs :
srid gsum 'byung po mthu stobs can rnams la :
gser skyems mchod pa 'bul lo phrin las mdzod :
zhes gser skyems btang /
e yaM raM dz+wa la raM:
brub khung yangs shing gting zab pa'i nang du tri las dam sri pho mo rid cing nyam thag pa'i lus can du gyur /
na mo /
rig 'dzin sogs bden stobs brjod pa sngon du 'gro bas /
khyad par bcom ldan 'das bde gshegs bsgrub pa bka' brgyad kyi lha tshogs rnams kyi bka' bden pa dang /
bden pa chen po'i byin gyi rlabs kyis ma rungs pa'i sems can ya ma dam sri thams cad mtshan ma rdzas kyi rten 'di la mchis par gyur cig tri yaM dzaHtri badzra ang+ku sha dzaH
dzaHhU~M baM hoH
zhes dgug gzhug byas nas phur chung gcig mi g.yo bar bskyed pa slob dpon gyi phyag tu thogs /
oM badzra kro d+ha Ar+Ya a tsa la hU~M b+han+d+ha b+han+d+ha hU~M phaT:
ces tshar gsum gyis gzi byin bskyed nas /
hU~M:
dur khrod chen po'i gnas mchog 'dir :
sgrub pa'i bar chad byed pa'i bgegs :
bka' las 'das pa'i dam sri rnams :
bsad cing mnan pa'i dus la bab :
hU~M mdzad hU~M gi khro bo Ar+Ya a tsa la :
sprul pa'i 'od zer rngam brjid dgra bgegs 'dul :
dur khrod bgegs kyi tshogs 'joms badzra kI la ya :
ya ma dam sri thal ba'i rdul du rlogs :
Ar+Ya a tsa la dam sri b+han+d+ha b+han+d+ha mA ra ya hU~M phaT:
ces mnan thod la slob dpon gyis phur chung btab /
thun rdzas kyis brab /
mnan chas dong nang du bskyur /
ro g.yam la ri gling dang rdo rje rgya gram bris pas bkab pa'i steng sAts+tsha nag pos mnan rjes /
thams cad kyis Ar+ya a tsa la'i sngags brjod bzhin pas sa chu me rnams kyis rgyas gdab nas mi mngon par byas la slob dpon gyi rdo rjes rgya gram du mnan la /
hU~M:
ri rab chen po'i rmang du mnan :
rgya mtsho chen po'i gting du skyur :
gshin rje nag po'i lag tu gtad :
chu srin gdug pa'i kha ru brdzang :
'khor lo 'bar ba'i phyag rgyas mnan :
bdun rgyud rigs ni brlag par 'gyur :
nam yang ldang bar mi nus so :
byang chub sems ni skyes na gtang :
zhes brjod cing don bsam mo //
de'i steng du las bzhi'i bro brdung ba ni /
thams cad kyi lag g.yas steng dang g.yon 'og tu byas la /
suM b+ha ni'i sngags zlo bzhin pas mdzub mo rnams lu gu rgyud du sbrel nas bro ra zlum po byas la /
hU~M:
sangs rgyas kun gyi sku gsung thugs :
gti mug bde gshegs 'khor bcas rnams :
de bzhin rigs mchog ma lus kyi :
'jig rten khams ni rab 'byams na :
shin tu rmongs pa'i sems can rnams :
zhi ba thugs rje chen po yis :
zhi bar ma gyur gang yang med :
zhi mdzad lha la phyag 'tshal bstod :
suM b+ha ni sogs dang /
shAn+tiM ku ru swA hA:
zhes rgya bkrol /
yang hU~M bzhi pa'i sngags dang bcas gung mo rnams sbrel nas bro ra gru bzhi byas te /
hU~M:
sangs rgyas kun gyi sku gsung thugs :
nga rgyal bde gshegs 'khor bcas rnams :
rin chen rigs mchog ma lus kyi :
'jig rten khams ni rab 'byams na :
shin tu dregs pa'i sems can kun :
tshe dbang dngos grub rgyas mdzad pas :
rgyas par ma gyur gang yang med :
rgyas mdzad lha la phyag 'tshal bstod :
suM b+ha ni sogs dang /
puSh+TiM ku ru swA hA:
zhes rgya bkrol /
yang hU~M bzhi pa dang srin lag sbrel ba'i bro ra zla gam byas la /
hU~M:
sangs rgyas kun gyi sku gsung thugs :
'dod chags bde gshegs 'khor bcas rnams :
pad+ma rigs mchog ma lus kyi :
'jig rten khams ni rab 'byams na :
shin tu chags pa'i sems can rnams :
yud tsam gyis ni sdud mdzad pas :
dbang du ma gyur gang yang med :
dbang mdzad lha la phyag 'tshal bstod :
suM b+ha ni sogs dang /
ba shaM ku ru swA hA/
zhes rgya bkrol /
yang hU~M bzhi pa dang mthe'u chung sbrel ba'i bro ra gru gsum byas la /
hU~M:
sangs rgyas kun gyi sku gsung thugs :
zhe sdang bde gshegs 'khor bcas rnams :
rdo rje rigs mchog ma lus kyi :
'jig rten khams ni rab 'byams na :
shin tu gdug pa'i sems can kun :
yud tsam gyis ni bsdus nas kyang :
rdul du ma brlag gang yang med :
brlag mdzad lha la phyag 'tshal bstod :
suM b+ha ni'i sngags mthar /
ya ma dam sri mA ra ya hU~M phaT:
ces las bzhi'i bro brdung ngo //
gnyis pa sgo byang gdags pa ni /
ra sog gam ro ras la gshin rje'i sku mngon rtogs ltar bris pa'i rgyab tu snying po dang 'dod gsol bcas bris pa sgo'i ya them gyi phyi ngos su btags pa'i mdun du gtor ma gru gsum dmar po mtheb ril gyis mtshan pa dang /
chu gnyis nyer spyod bcas bshams pa sngar ltar byin gyis brlab /
sku rten /
a mr-itas bsang /
swa b+hA was sbyang /
stong pa'i ngang las hU~M las gshin rje chos kyi rgyal po mthing nag 'khor lo dang thod dbyug 'dzin pa khro gtum 'jigs pa'i chas can ma he la dor stabs kyis gnas pa'o //
ye shes pa badzra sa mA dza :
dzaHhU~M baM ho :
zhes drangs bstim /
oM badzra karma ya ma rA dza hU~M phaT:
ces nyer gcig bzla /
oM badzra ar+g+haM nas shab+da pra tIts+tsha swA hA sogs kyis mchod la /
rang sngags kyi mthar /
ba liM ta nA nA khA dan+tu gr-ih+Na hU~M khA hi khA hi :
zhes lan gsum gyis rdor thal gyi rgyas gtor ma phul nas phrin las gsol ba ni /
hU~M:
gsang chen lhun grub pho brang nas :
las kyi gshin rje'i bdag po la :
bcom ldan chos rjes bka' bstsal ltar :
de bzhin rig 'dzin sgrub pa pos :
bka' gsang gzhung chen 'di bsgrubs nas :
yang dag don chen deng sgrub na :
'di la gnod cing bar gcod pa :
lha srin sde brgyad 'byung po kun :
khyod kyi 'khor dang g.yog lags kyis :
rnam par smin pa'i chos shod la :
gsang ba mchog gi rnal 'byor pas :
bla med 'bras bu ma thob bar :
sa 'di yan chad ma gtang bar :
phyi 'khor skyong ba'i mu ran la :
rdo rje'i yal gam thub par mdzod :
oM badzra ya ma rA dza sa ma ya satwaM:
zhes rten la me tog 'thor nas brtan bzhugs bya /
sgo them gyi nang du brub khung zhig gi nang du zan ling la seng ldeng ngam skyer pa'i phur bu'i dbal la mi g.yo ba'i sngags dang /
mgul du rgya shog la sgo 'di yan chad su yang ma 'da' zhig ces bris te btags la btab /
sgo 'di yan chad su yang ma 'da' zhig :
ces brjod /
gsum pa nang mtshams la dang po ma traM bsgral ba ni /
dkyil 'khor gyi gzhir ma traM gi gzugs brnyan mgo lho nub tu bstan pa gan rkyal du bzhag
/stegs bu'i shar ngos su slob dpon zhal nub bstan gyis phyag tu g.yab dar dang dril bu bsnams nas /
oM badzra kro d+ha ma hA shrI he ru ko\u0f85 haM:
bdag nyid badzra he ru ka'i skur gyur ces brjod cing /
slob dpon gyis lcags kyu'i phyag rgya bcings te /
ma traM ka ru dra dza :
lan bdun brjod /
na mo :
rig 'dzin rtsa brgyud sogs bden stobs brjod pa sngon 'gros /
bden pa chen po'i byin gyi rlabs kyis rnam pa ma traM ru dra :
ngo bo dngos grub la bar du gcod pa'i bdud dang log 'dren thams cad ma traM ru dra A kar+sha ya dza :
tri yaM dza :
dzaHhU~M baM ho :
zhes bkug ste gzugs la bstims nas /
hU~M:
ma traM bya ba'i sdig can khyod :
sngon yang sgrub pa kun la bsgribs :
sngon tshe dpal chen he ru kas :
bsgral nas dur khrod chen por byas :
khungs dang rdzas bcas gang las byung :
khungs dang rdzas bcas bdag las byung :
bdag med stong pa'i tho bas gzhom :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
ma traM ru dra dza :
A kar+sha ru dra dza :
kha trang ru dra dza :
zhes pas chos dang gang zag gi bdag rtag pa dang chad par lta ba rnams gzhom pa'i don dang /
ma traM gi gzugs de nyid slob dpon gyi zhabs g.yas pa'i dor stabs kyis mnan la /
hU~M:
ma traM bya ba'i sdig can khyod :
rol pa'i stabs kyis mnan pa ni :
'jigs byed chen po he ru kas :
mgo ni lho nub mtshams su bstan :
rkang pa byang shar mtshams su bstan :
khro rgyal zhabs ni g.yas g.yon gyis :
gyad kyi dor stabs tshul du mnan :
oM ma hA shrI he ru ka dr-i sh+ya ho :
sa ma ya satwaM:
ma hA de ba ru dra dza :
dzaHhU~M:
zhes lan bdun bzla zhing /
thams cad kyi lag g.yas kyi sor mo gsum sgreng pa kha T+wAM ga'i rgyas snying gar snun tshul byas la /
gzugs phung hrul gyis zhig
/ma rig sgo lnga'i sbub dral /
rnam shes tri nag por gnas pa thugs ka'i 'od kyis sbyangs pas hU~M yig dkar por gyur pa bdag gi thugs kar thim nas gnyis su med par gyur par bsam zhing /
stegs bu'i mthar sngar dam sri mnan pa'i skabs ci lta ba bzhin du gzhung gral sogs rags bsdus kyis las bzhi'i bro brdung /
gzhan rnams gral du 'khod /
las kyi rdo rjes ma traM gi lhu tshigs so sor phral nas stegs bu'i lho nub tu mgo
/nub tu snying /
nub byang du lag g.yon /
byang du rkang g.yon /
byang shar du gsang gnas /
shang du rkang g.yas /
shar lhor lag g.yas /
lhor glo ba ste phyogs mtshams rnams so sor bkod /
slob dpon shar du gnas pas /
b+h+rU~M dz+nyA na maN+Da la b+h+rU~M:
thugs ka nas b+h+rU~M 'phros khog pa la thim pas khog pa dur khrod rol pa'i gzhal yas khang dur khrod brgyad ra ba me dang bcas pas bskor bar gyur /
thams cad kyis lag g.yas phyi dang g.yon nang du byas pa'i khu tshur dpung mgor bsnol zhing /
hU~M pra be sha ya phaT:
ces lan bdun bzlas nas rgya bkrol te /
dkyil 'khor gyi sgo shag gis bye bar gyur par bsams la /
de nas slob dpon rdo rje'i 'gros gar gyis /
hU~M hU~M hU~M/
ha ha ha /
phaT phaT phaT/
ces brjod nas dkyil 'khor la g.yas su lan gsum bskor nas /
dkyil 'khor gyi nang du tshud par gyur /
ces brjod la stegs bu'i dbus kyi khri'u khar slob dpon zhal shar du phyogs par bzhugs /
gnyis pa srung 'khor bsgom pa ni /
hU~M/
bdag nyid las kyi he ru ka
/sogs nas /
mtshams kyi dkyil 'khor lhun gyis grub //
sa ma ya a ti /
zhes pa'i bar las byang ltar 'bar ba'i stangs stabs la sogs pa lnga dang /
de bzhin nyid gsang ba'i mtshams gcod rnams bya'o //
gsum pa rten gyi dkyil 'khor bca' ba la bzhi las /
dang po chag chag gdab pa ni /
bdud rtsi lnga chang dang sbyar bas dkyil 'khor gyi gzhir byang shar nas g.yas skor du khyem med par byugs shing /
hU~M:
tshe mchog 'dzin pa'i dngos grub dri :
byang chub sems ni dkar bas na :
mAM sa yon tan kun dang ldan :
rak+ta chags pa'i gnas chen po :
bdud rtsi gur gum dri yi chu :
gdod nas dag pa'i rtsa ba lnga :
nyon mongs dug lnga 'khor ba'i rgyu :
ye shes rnam lngar byin brlabs nas :
dkyil 'khor dgu ru lhun gyis grub :
oM ma hA he ru ka pany+tsa a mr-ita dz+nyA na maN+Da la hU~M:
zhes brjod /
gnyis pa thig gdab pa ni /
thig skud 'du byas te slob dpon nub dang /
slob ma shar du gnas pas 'khod de /
bdag nyid che mchog he ru kar gsal ba'i thugs ka'i hU~M las raM yaM khaM 'phros /
slob ma la phog sdig sgrib thams cad bsregs sbyangs gnam zhal dbyings phyug mar gsal /
yab kyi gnas lngar rnam snang sogs rigs kyi yab lnga dang /
yum gyi gnas lngar spyan ma sogs rigs kyi yum lngas mtshan par gyur /
zhes dang /
hU~M:
bkra shis mtshan ldan gzung ma yum :
kha nas ut+pal dri ldang zhing :
skad kyang ngang pa gzhon nu 'dra :
snyan par smra zhing tshul dang ldan :
mnyen lcug 'khril ba dbyer mi phyed :
rdo rje las kyi don grub ma :
gsang ba rdo rje'i thig 'debs pas :
las rnams ma lus kun byos shig :
b+h+rU~M dz+nyA na tiSh+Tha maN+Da la swA hA:
zhes brjod pas lus kyi rigs lnga yab yum snyoms par zhugs pa'i byang chub kyi sems sprin yum gyi mkha' las 'thon pa thig la phog pas dngos po'i rtog pa sbyangs nas ye shes lnga'i rang bzhin du gsal bar bsams la /
thig skud nub nas shar du brgyangs pa'i thig sna yum gyi lag tu gtad de cung zad bsgril ba'i tshul byas nas /
hU~M:
stong gsum maN+Dal yum gyi sa gzhi la :
thugs rje 'gyur med yab kyi thig btab pas :
srid pa dkyil 'khor 'byams klas dbyings su gsal :
bsgrub pa'i lha dgu'i bzhugs gnas lhun gyis grub :
b+h+rU~M dz+nyA na tiSh+Tha maN+Da la swA hA:
zhes brjod de /
rdo rje dang bcas pa'i mthe bong dang gung mos thig skud bzung ba 'og nas gyen tu bcus te se gol gyis /
nub shar lho byang tshangs thig gnyis //
me rlung srin dbang zur gyi thig
/me dbang rlung srin shar nub gra
/rlung dbang me srin byang dang lho'i //
gra yi thig yin slob dpon dang //
slob ma'i gnas te rim bzhin no //
zhes sdom tshig ltar thig chen brgyad gdab cing /
'gro tshul spyi ltar tshangs logs rgyab 'gros dang /
zur thig la rgyab 'gros spangs te g.yas kho nas te gnam thig btab pas sngags dang thig gi sgras sangs rgyas thams cad sad par byas /
nam mkhar ye shes kyi dkyil 'khor gsal bar bsam zhing /
slob dpon nub tu gnas pas srad bu bsdu /
de bzhin du sa la'ang gdab ste //
dang por shar nub tshangs thig gdab //
dbus nas phyogs bzhir mtshan ma bya //
shar nub tshangs nas gnyis pa dang //
phyogs bzhi'i tshangs nas zur thig btsal //
tshangs pa'i thig gi phyogs bzhi ru //
cha chen dgu dgu bco brgyad las //
rtsa ba'i brgyad cha sgo yin te //
sgo yi bzhi cha cha phran no //
cha chen drug pa'i phyi mtha' nas //
logs thig bzhi gdab mda' yab thig
/mda' thig nas ni lte ba'i bar //
zur thig bzhi po cha gsum bgos //
sum cha phyi ma'i steng bzung nas //
logs thig bzhi gdab rtsa ba'i thig
/mda' thig dang ni rtsa ba'i bar //
phyed bgos re re yang bzhir bgos //
nang ma dbus dor mtha' gnyis gdab //
rtsig pa 'dod snam pha gu 'byung //
phyi ma phyed gdab phyi ma bsil //
drwa phyed shar bu mda' yab 'byung //
de nas nang gi rtsa thig nas //
rta babs phyi thig bar du ni //
logs bzhi'i tshangs thig g.yas g.yon du //
cha chen gnyis gnyis gdab par bya //
nang ma phyed gdab phyi ma phyed //
phyi ma cha bzhir bgo bar bya //
sgo khyud sgo 'gram sgo logs dang //
mun pa ka ba ka rgyan 'byung //
rta babs snam bu brgyad ma ni //
mda' phyir cha chen gsum bcad pa'i //
nang ma gnyis po bzhi bzhir bgos //
rta babs snam bu brgyad yin no //
phyi ma dbus dor mtha' gnyis gdab //
pad+ma chos 'khor gdugs kyi sa //
rta babs phyi mtha'i rim pa ni //
ka rgyan mtha' ru cha phran bsnan //
rta rkang ka rgyan mtha' dang mnyam //
chu skyes dang ni sgrom bu gnyis //
de las cha phran gcig gis ring //
zar tshags de las gnyis kyis thung //
sna 'phyang de las gcig gis ring //
chun 'phyang de las gnyis kyis thung //
shar bu de las gcig gis ring //
de las khyung mgo gcig 'phyar ro //
pad+ma 'khor lo gdugs gsum po'i //
rgya tshad cha phran gnyis re ste //
pad+ma'i g.yas g.yon cha phran phyed //
dog sar ri dwags re re bri //
glang rgyab mig gsum bskor tshul ni //
snam bu gsum pa'i phyi thig dang //
tshangs thig 'dzom sa nas bzung ste //
cha phran gnyis kyis dbus ma bskor //
mun pa pa ti'i phyi thig dang //
tshangs thig 'dzom pa'i g.yas g.yon du //
cha phran gnyis re phyin pa nas //
cha phran gnyis kyis g.yas g.yon bskor //
de rnams phyi ru cha re bskor //
sna tshogs rdo rje'i rwa bskor tshul //
snam bu gsum pa'i phyi thig dang //
tshangs phyir gnyis phyin 'dzom sa nas //
bzung ste ka rgyan rtse nas bskor //
de nas 'phred gnyis phyi ru gcig
/phyin te snga ma'i tshad des bskor //
dbus rwa rtsa ba'i rgya tshad du //
cha chen gcig yin mi mthong yang //
rim pa rtse mo cha phran gnyis //
pad 'khor gdugs kyi 'og tu bri //
de yi phyi rol cha phran gnyis //
cha chen gcig dang cha phran gcig
/cha chen gcig rnams rim par bskor //
nang nas pad+ma dur khrod dang //
rdor ra me ri rnams kyi sa //
lte ba'i lha gnas bskor tshul ni //
rtsa thig nang du cha chen re //
dor ba gru chad thig tu 'gyur //
tshangs thig dang ni gru chad thig
/'dzom pa'i g.yas g.yon thig rgyud du //
cha mnyam gsum bgos mtshan ma bya //
mtshan ma nang ma'i steng bzung nas //
thig bzhi bsnol btab ling tshe dgu
/thig bzhi gru thig bcas pa yi //
phyi nang cha phran phyed re gdab //
mig mang ris bris rdo rje'i gdung //
rtsa ba'i tshangs zur thig rnams ni //
so so'i tshangs thig dang po ste //
phyogs bzhi'i dkyil 'khor zur nas zur //
gdung bzhi bsnol mtshams steng drang gdab //
phyogs bzhi'i dkyil 'khor zur thig grub //
zur gyi ling tshe bzhi po yi //
zur nas zur du logs bzhin gtub //
mtshams dkyil tshangs thig gnyis pa 'byung //
de dag dbus kyi bya rjes steng //
bsnol te brkyangs nas phyogs bzhir gdab //
phyogs dkyil tshangs thig gnyis pa dang //
mtshams dkyil so so'i zur thig 'gyur //
ling tshe dgu po rang rang gi
/gdung thig la reg zlum por bskor //
de nang cha phran re bskor bas //
so so'i dam can khor yug 'byung /
khor yug dang ni rang rang gi
/zur thig 'phrad pa'i steng bzung nas //
ngos bzhir thig gdab mda' thig yin //
de nas dkyil 'khor dbus ma yi //
mda' thig nas ni lte ba'i bar //
sum cha'i phyi gdab rtsa thig go
/de dang mda' thig bar phyed bgo //
cha chen gnyis 'byung nang ma de //
dbus dor mtha' gnyis gdab par bya //
phyi ma phyed gdab phyi ma phyed //
sgo ni tshangs thig g.yas g.yon du //
cha chen re gdab de phyed bgo
/de mthar cha phran gcig re gdab //
de nas rtsa thig nang du ni //
cha chen gnyis gdab gru chad thig
/so so'i dbus nas gru thig bar //
tshad mnyam zlum thig gnyis bskor ba'i //
re re'i nang du cha chung bskor //
lte ba'i mu khyud nang thig dang //
nub kyi tshangs thig 'phrad sa nas //
dbus tshad g.yas g.yon mtshan ma bya //
de gnyis shar gyi nang thig dang //
sbrel bas chos 'byung rtse shar bstan //
so so'i lte ba chos 'byung dang //
mu khyud rtsibs bzhi rtsibs gtan no //
de ltar nang dkyil dgu po ni //
rta babs spangs pa'i sgo rdzogs yin //
zhes pa ltar ro //
gsum pa tshon dgye ba ni /
tshon sna lnga mdog rigs bsdebs pa'i dbus dang phyogs bzhir /
oM hU~M swA AMHhA zhes bkod pa bzhag
/rdul tshon la bkod pa'i yig 'bru lnga las 'od zer 'phros /
'phags pa mchod /
sems can gyi don byas /
tshur 'dus rdul tshon la thim /
ye shes lnga'i rang bzhin gyi rin po che'i rdul phra rab tu gyur par bsam zhing /
oM hU~M swA AMHhA/
zhes 'bru lnga brgya rtsa sogs brjod pas byin gyis brlabs /
tshon thob ni /
nang dkyil rnams kyi lte ba'i chos 'byung mthing /
zla gam dmar /
rtsibs bzhi sngo /
mu khyud thod phreng /
sgo rnams shar nang bstan gyi khyams sogs phyogs mdog
/rtsig pa nang nas dkar dmar sngo ba'i rim pa gsum pa /
mu khyud nag po sogs nang dkyil dgu dur khrod kyi bkod pa can dang /
gzhi dkyil gyi dbus sngo /
rdo rje'i gdung mthing /
sgo khyams phyogs mdog
/rtsig pa nang nas rim bzhin sngo dkar ser dmar ljang ba'i lnga sbrags /
'dod snam dmar po /
pha gu ser po /
drwa ba gzhi nag po la drwa ba dkar po /
shar bu gzhi sngon po la zar tshags dkar po /
mda' yab dkar po mchod rten ris /
mun pa dang glang rgyab nag po /
rta babs snam bu brgyad kyi rta rkang gzhi sngon po rdo rje ser po 'greng ba /
chu skyes dmar po /
sgrom mdzes tshon /
zar tshags dkar gzhi nag
/sna 'phyang ser /
sgril 'phyong gzhi nag po la drwa ba dkar po /
shar bu dkar po sngon po'i gzhir bsgrig pa /
rgya phub khyung mgo mthing ga
/pad+ma dmar po /
'khor lo dang ri dwags ser po /
gdugs dkar po /
sna tshogs rdo rje phyogs mdog
/phyi khyams ljang gu pa tra ris /
ge sar ser po /
pad 'dab so gnyis sna tshogs /
dur khrod gzhi nag po la khyad chos rnams kyis mdzes pa /
rdor ra gzhi nag po la rdo rje dkar po 'am ser po /
me ri sna tshogs /
sgo dang sgo khyud kyi mtshams rnams su zla phyed rdo rje re re /
rta babs dang mda' yab kyi khor yug la rgyal mtshan dang /
ba dan la sogs pa dang /
sgo'i phyi rol du tA la'i ljon pa /
dpag bsam gyi shing ljon pa /
rin po che'i phung po /
khrus kyi rdzing bu rnams phyogs rer gnyis gnyis rnams spel mar bris pa ste phyi dkyil rin po che'i gzhal yas khang gi bkod pa can du byas pa'i lha gnas su sku'am phyag mtshan nam sa bon nam rang mdog dang mtshungs pa'i thig le ci rigs par bya /
phyi'i grwa bzhi la /
lho nub tu gzugs me long /
nub byang du sgra pi wang /
byang shar du dung zhal dri'i chus gang ba /
shar lhor ro zhal zas rgyan ldan rnams mdzes tshon gyis bri zhing /
thig tshon gyi bya ba rdzogs nas /
badzra muHsa ye shes pa gshegs gsol bya /
'di yan chad nub dang po'i bya ba'o //
bzhi pa rgyan dgod pa la /
de ltar dkyil 'khor bri tshar ba'i nangs par bdag bskyed kyi gtor ma nyin snga ma'i de ka gso ba'am gsar du grub kyang legs te /
bdag gi rnal 'byor lhar ldang gi bar sngar sa chog skabs ltar song nas /
thog mar dngos grub kyi rdzas b+hany+dza dgod pa ni /
so so'i mtshan nyid dang ldan pa'i thod pa legs nges bcu la /
gcig gi nang du che mchog bskyed rdzogs rgyas pa'i sku thod pa'i dpral bar dbu phyogs pa dang /
gzhan dgu po'i nang du gser gyis 'khor lo rtsibs bzhi lte ba mu khyud sogs dang bcas pa srung 'khor bzhin bris pa'i nang du 'bru sman sogs kyis bkang ba la gtso dgu'i srog rten dang bcas pa 'du byas la /
tshogs pa thams cad zhwa dang bcas bzhengs te dkyil 'khor la phyogs par khrom tshogs kyis gnas shing /
rdo rje slob dpon gyis dril spos dang bcas sna drangs te /
rgyal tshab pas sman gyi pho brang /
yum gyis gtso bo'i thod sku
/gzhan rnams kyis rim par dpal dgu'i rten thod /
sngar sa chog skabs kyi khro bcu'i phur bu /
ral gri bzhi /
mda' dar me long btags pa bzhi /
tshon skud /
'phan bzhi /
rgyal mtshan bzhi /
mar me dgu
/gser skyems bcas thogs pa'i ser phreng gis 'jam rol dang bcas dkyil 'khor g.yas su bskor ba lan gsum mdzad nas dril gdangs dang bcas /
hU~M:
'phrul bzhad yid bzhin 'dod dgu'i rgyan gyis brgyan :
rkang med mkhar 'gro tog tog rkan sgra can :
'di ni sngon gyi skyes mchog sgrub pa'i rdzas :
su zhig dngos grub 'dod pa nga las longs :
gang zhig bka' dang dam la mi gnas pa :
nga yi gzugs mthong tsam gyis 'tshig pa dang :
sgra dag thos pa tsam gyis brlag par 'gyur :
dkar po zang yag shin tu 'tsher ba ni :
snga rabs 'das pa'i sangs rgyas bcom ldan 'das :
chos sku rab ldan 'gro don de bzhin gshegs :
bkra shis lcang lo nam mkhar 'phyar ba ni :
dus gsum rgyal ba rnams kyi thugs dam skong :
phyogs bcur g.yo bas 'gro ba'i don yang byed :
thur du gtibs pas ngan song gnas nas 'dren :
thabs kyi rgyal po dpal chen dpal gyi gur :
pho brang rtags ldan snod bcud rgyan du che :
sprul pa lcang lo mang po'i kha bad can :
dbang po rnam lnga snod bcud rgyan du dgram :
mi 'da' dpal chen bzhugs pa'i rten tu 'bul :
zhes pa tsam gyi mthar gtso bo'i sngags dbyangs lan gsum 'jam rol bcas sman gyi pho brang dang thod sku lding khri'i dbus su bkod /
de bzhin du yang dag sogs dpal brgyad po'i thod pa rten phur bcas rim bzhin rang rang gi sngags dang bstun phyogs mtshams so sor bkod /
de nas bar chad bsrung ba'i phyir phur bu bcu po slob dpon gyi mdun du bkod la /
bdag gi thugs ka nas hU~M 'phros /
oM TA ki rA dza ma hA kro d+ha hU~M phaT/
ces brjod pas khro bo lcags kyu dang tho ba thogs pa spros /
phyogs skyong bcu bkug nas tho bas bsnun te gzir /
e bcur bkod par gyur /
drag sngags so lnga pa'i sngags dbyangs lan gsum gyis dang por las rdor gyis gu gul bdug
/gnyis par slob dpon gyis yungs kar gyis brab /
gsum par rak+ta byugs nas /
hU~M yig bcu las khro bo bcu smad phur pa'i rnam pa can du gyur /
gnas gsum du /
oM AHhU~M gis byin gyis brlab /
oM badzra kA ya wA ka tsit+ta a b+hi Shiny+tsa hU~M/
zhes dbang bskur /
oM badzra kro d+ha hU~M kA ra hU~M gardza gardza hU~M phaT:
ces sogs khro bcu'i rang sngags kyis gzi byin bskyed nas /
phyogs bcu'i bgegs la phur bu'i tshul du btab par bsams la /
hU~M:
tshangs la dbang mdzad khro rgyal 'bar ba'i sku :
dregs pa'i bdud 'joms gdug pa kun 'dul ba :
zhi ba'i ngang las 'bar ba'i skur bzhengs te :
phyogs mtshams srung ba'i bdag por bzhugs su gsol :
oM badzra kro d+ha kI la ya hU~M:
zhes steng gi phur bu nas rim bzhin phyogs bzhi g.yas skor /
mtshams bzhi 'og bcas g.yon skor gyis dkyil 'khor gyi rdor ra'i steng du phur gdan bcu la bkod /
de nas srid pa'i drwa ba gcod pa'i phyir ral gri bzhi thogs la /
hU~M:
log rtog 'khor ba'i rtsa ba rgyun gcod phyir :
thugs rje thabs kyis sgrol ba'i phyag rgya ni :
'jam dpal rnon po'i ye shes mtshon cha mchog :
sdug bsngal drwa ba gcod phyir bzhugs su gsol :
oM badzra many+dzu shrI tIk+Sh+Na sa ma ya lhan :
zhes phyogs bzhir bkod /
de nas ye shes bzhis ma rig pa rtsad gcod phyir mda' dar me long dang bcas pa bzhi thogs la /
hU~M:
me long bzhi ldan don gyi smyug ma la :
ye shes rnam pa lnga yi sgro bsgron te :
thabs mchog bcas la shes rab mde'u btsugs :
mnyam nyid dbyings kyi ngang du bzhugs su gsol :
ma hA dz+nyA na swa b+hA wa hU~M:
zhes dang /
hU~M:
dkyil 'khor gsal bkra'i ngang nyid du :
sgrib med dag pa ye shes tshogs :
don la 'gag pa med pas na :
ting 'dzin gsal ba'i mdangs dang ldan :
'od mchog mnyam par bzhugs su gsol :
oM ma hA A dar+sha dz+nyA na swa b+hA wa At+ma ko\u0f85 haM:
zhes mtshams bzhir bkod /
de nas rigs lnga ye shes lngar mtshon phyir tshon skud lnga thogs la /
hU~M:
mdzes pa'i sku mchog yon tan rtags dang ldan :
mnyam la 'jam pas shes rab thabs su snang :
kha dog gsal bas rigs kyi khyad par rdzogs :
dpa' brjid ldan pas dkyil 'khor lha tshogs mnyes :
bkra shis don la rim par bzhugs su gsol :
oM pra dz+nyA u pA ya d+harma kA ya hU~M:
zhes mda' dar ral gri phur bu rnams drwa bar sbrel /
de nas spang bya mi mthun pa sel ba'i phyir /
'phan bzhi /
rgyal mtshan bzhi bcas thogs la /
hU~M:
dkyil 'khor chen po'i gzhal yas pho brang ni :
mnyam nyid don gyi khyad par dbyer med kyang :
kun rdzob rigs lnga phyi nang bye brag gsal :
ma 'dres kha dog so sor gsal bkra zhing :
khyad par yon tan mdzes pa'i rgyan bres pas :
phyogs bzhi mtshams dang steng 'og thams cad du :
pho brang rgyan dang ldan par bzhugs su gsol :
b+h+rU~M bi shwa bi shud+d+he rat+na trAM sa ma ya lhan :
zhes phyogs bzhir 'phan bzhi /
mtshams bzhir rgyal mtshan bzhi /
gzhan yang yol ba bla re lda ldi gdugs la sogs pas brgyan no //
ye shes dgus nyon mongs sel byed mar me dgu thogs la /
hU~M:
skye med chos dbyings dag pa lha yi gnas :
lcang lo can gyi pho brang dam pa na :
dur khrod gzhal yas ma traM khog pa la :
dkyil 'khor dgu la ye shes dgu snang gsal :
zhes dang /
oM:
chos dbyings ye shes mar me dbus su bzhugs :
me long ye shes mar me shar du bzhugs :
mnyam nyid ye shes mar me lho ru bzhugs :
sor rtog ye shes mar me nub tu bzhugs :
nan tan ye shes mar me byang du bzhugs :
stong nyid ye shes mar me shar lhor zhugs :
'da' dka' ye shes mar me lho nub bzhugs :
dbyings sgrol ye shes mar me nub byang bzhugs :
klong gyur ye shes mar me byang shar bzhugs :
pho brang gling dgu ye shes dgu ru gsal :
oM mAM sa dI paM ku ru swA hA:
zhes sngar gyi thod pa dgu po'i thad sogs lha gnas dang mthun pa'i dbus dang phyogs mtshams so sor tshig dang bstun rim par bkod /
de nas phyi nang gi mchod pa ni /
dkyil 'khor gyi phyogs bzhir mchod stegs ci ltar rigs pa'i shar du shar lho nas brtsam pa'i chu gtsang 'o mas bran pa'i mchod yon /
tsan dan chu dang sbyar ba'i zhabs bsil /
thang skyes chu skyes sogs me tog
/lhan skyes dang sbyar ba'i bdug spos /
rtsi mar dang 'bru mar gyi mar me /
dkar gsum sman sna sbyar ba'i dri chab /
ro bcud phun sum tshogs pa'i zhal zas rnams bsham /
lhor shar lho nas g.yas skor gyis gser dngul sogs dza gad kyi bum pa kha rgyan mgul chings can /
thabs shes tshe'i gal te nyi zla kha sbyor rtser rdo rje'i tog dang gdan pad+ma 'dab brgyad can /
tshe 'brang rgyan ldan /
rgyal srid bdun /
bkra shis rdzas rtags brgyad /
'dod yon lnga /
las bzhi mchog bcas gtor ma phyogs mdog can rang rtags nyi zla me ri'i rgyan ldan bza' bca' sna tshogs kyis brgyan pa rnams bkod /
nub tu dkyil 'khor lha'i 'das gtor dpal gtor dmar po gtso 'khor dgu pa so so'i mdun du mtheb kyu gyen langs re sbyar ba rtse khrom can /
g.yas g.yon du chos skyong spyi sger /
gter srung dang /
gzhi bdag spyi gtor /
sman raka dang bcas pa bsham /
byang du nub byang nas brtsam ste bam mtshan ldan gyi dbang po lnga'i me tog
/gsur chen gyi spos /
zhun chen ro ras la sbar ba'i mar me /
dri chu a mr-ita dang sbyar ba'i dri chab /
sha chen gyi zhal zas rnams dang /
lcags hom du nyul le'i ling+ga sogs bsham /
gzhan yang nyin re bzhin 'bul rgyu'i chos skyong 'bul gtor /
chad tho /
brtan ma /
tshogs rdzas sogs nye bar mkho ba'i mchod gtor gyi rigs thams cad ci ltar 'os pa'i mchod par legs par bshams shing /
de dag spyi khyab tu /
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
na maHsarba ta thA ga te b+h+yo bi shwa mu khe b+h+yaHsarba thA khaM ud+ga te s+pha ra Na i maM ga ga na khaM swA hA:
zhes nam mkha' mdzod kyi sngags rgyas mkha' khyab tu spel lo //
bzhi pa sgrub pa po rnams phrin las la 'jug rung gi bya ba la gsum las /
dang po gnas su 'god pa ni /
gzhung du dkyil 'khor gyi phyogs so sor gsungs kyang da lta lag len du las tshan so sor dmigs bsal can rnams go rim ltar gzhung gral g.yon gyi rgyab tu 'khod pa dang /
rdo rje rgyal tshab pas gzhung gral gsham nas snam sbyar dang bcas bzhengs te 'brel chags pa'i gtong thun ji ltar rigs pa sngon du 'gro bas dbyangs dang bcas /
hU~M:
sangs rgyas gdung 'tshob rdo rje rgyal po nyid :
sku gsung thugs dang yon tan phrin las rdzogs :
dug lnga rtsad gcod dngos grub kun 'byung gnas :
ston pa'i sgron mer mnga' gsol dgyes par bzhugs :
zhes dang /
rgyal tshab la /
hU~M:
bla ma'i gdung 'tshob sku gsung thugs kyi sras :
dam chos char 'beb tshe dang dngos grub spel :
dbang bskur phrin las rnam bzhi mthar phyin pa :
rgyal tshab ston par mnga' gsol dgyes par bzhugs :
yum la /
gnyis med bde skyed mtshan nyid rab tu bzang :
kun bzang yum du mnga' gsol dgyes par bzhugs :
rdo rje las par /
phrin las gzhung srong bsnyen sgrub mthar phyin mdzad :
rdo rje karma mnga' gsol dgyes par bzhugs :
ging la /
bar gcod bgegs bsgral gzugs phung lha la stob :
rdo rje ging mchog mnga' gsol dgyes par bzhugs :
mtshams par /
phyi nang mtshams gcod bar chad thams cad srung :
rdo rje mtshams par mnga' gsol dgyes par bzhugs :
spyan par /
dngos grub bgegs gnyis dus dang drod tshad mkhyen :
rdo rje spyan par mnga' gsol dgyes par bzhugs :
dus mtshams par /
phrin las skabs sbyar dus 'dzin nam tshod mkhas :
rdo rje dus mtshams mnga' gsol dgyes par bzhugs :
phyag tshang la /
phud gtsang g.yos mkhas phyi nang bya byed mkhas :
rdo rje phyag tshang mnga' gsol dgyes par bzhugs :
byan por /
g.yo mkhan chad lhag med cing gtsang sbra ldan :
rdo rje byan por mnga' gsol dgyes par bzhugs :
mched lcam gzhan rnams la /
gsal dag dzapa? mkhas dad ldan brtson par bzhugs :
gser phreng mched rnams mnga' gsol dgyes par bzhugs :
rdul 'phyag la /
kun gyi bka' sgrub phyi yi nyul le skrod :
rdul 'phyag skyes bur mnga' gsol dgyes par bzhugs :
zhes rjes zlos bskul zhing /
so so'i tshig mthar las rdor gyis bdud rtsi re blud pas mnga' gsol lo //
gnyis pa chas su 'jug pa ni /
slar yang rdo rje rgyal tshab pas sngon dpal chen pos ru tra btul nas dpal gyi chas rnams dpa' rtags su bzhes tshul sogs kyi lo rgyus ji ltar 'tsham pa'i gtong thun sngon du 'gro bas /
hU~M:
don dam spros med rgyu ma'i khong gseng can :
ye shes lnga ldan thod pa'i dbu rgyan gsol :
theg mchog don ston glang chen ko rlon gsol :
'khor ba mi spang mi lpags g.yang gzhi gsol :
zhe sdang nyid 'joms sbrul nag chun po gsol :
phrin las rnam bzhi lhun grub stag sham gsol :
'khor ba'i bcud len zhag gi zo ris gsol :
chags pa dbang sdud rak+ta'i thig le gsol :
skye 'chi rtsad gcod thal chen tshom bu gsol :
sku gsum lhun grub thod phreng tshar gsum gsol :
cis kyang mi shigs rdo rje'i go khrab gsol :
ma rig nags sreg ye shes me dpung gsol :
zhing bcu yongs sgrol dpal gyi chas bcu 'di :
dbang phyug chen po'i sku la rgyan du bzhes :
zhes rjes zlos dang bcas tshig dang bstun nas dpal gyi chas rnams las kyi rdo rjes rgyal tshab par rim par phul la rdo rje slob dpon sogs thams cad kyi gnas so sor rgyan tshul mdzad /
de nas las byang ltar /
hU~M/
snang srid 'khor 'das gdod ma nas //
sogs kyis brda' sgo dbye zhing /
hU~M/
khams gsum ye nas rang byung ba'i //
sogs kyis brda' phyag 'tshal /
gsum pa bsre bsnan ni /
skabs 'dir dbang ma thob pa'i mched gsar bu rnams dkyil 'khor byang shar lta bur logs su phye /
slob dpon gyi mdun rdor dril /
bdud rtsi /
yungs thun sogs bkod nas /
bdud rtsi byin rlabs las byang ltar sngon du 'gro bas /
hU~M/
rang byung gdod nas rnam par dag pa ste //
sogs rkang pa bdun dang /
che mchog yang dag gshin rje pad+ma dbang //
sogs sh+lo ka gcig gi mthar /
sarba pany+tsa a mr-ita kha raM khA hi /
zhes btags pas sman mchod mdzad /
de nas slob dpon gyis /
bdag nyid che mchog he ru kar gsal ba'i thugs ka nas ya las lcags kyi sdig pa mgo dgu rwa bco brgyad pa spros /
de las ye shes kyi me 'bar bas slob bu'i sdig sgrib thams cad bsregs par bsam zhing /
oM AHhU~M badzra yak+Sha kro d+ha ha na ha na hU~M phaT:
ces bzla zhing yungs thun gyis brab /
bar gcod kyi bgegs bskrad pa'i phyir /
hU~M/
bde gshegs 'dus pa'i dkyil 'khor 'dir //
zhes sogs dang /
drag sngags spos rol ging dang me chu'i thun sogs tsham rngam dang grwa mang gis 'jam rol dang bcas bgegs bskrad /
rdo rje slob dpon sangs rgyas dpal //
sogs kyi rjes zlos gsar bu rnams la byed bcug
/snying gar rang 'dra'i ye shes sems dpa' tshon gang bar bsgoms la byin gyis brlabs pa'i bdud rtsi rdo rjes lce thog tu lan gsum bzhag nas /
hU~M:
ji snyed sangs rgyas thams cad dang :
byang chub sems dang rdo rje 'dzin :
de bzhin sgrub pa'i rnal 'byor pa :
de dag la ni snying ring na :
rdo rje yak+sha gnod sbyin gyis :
khyod kyi snying la zhugs te 'thung :
snying la yang dag gnas pa 'o :
'di ni sems can dmyal ba'i chu :
dam tshig nyams na sreg par byed :
dam tshig bsrungs na dngos grub ni :
rdo rje bdud rtsi'i chu 'dis 'grub :
ces byin pa /
slob mas kyang i dan+te na ra kan sa ma ya yak+Sha hU~M:
zhes myangs pa snying ga'i ye shes sems dpa' la thim nas dbyer med du gyur par bsam mo //
'dres zin bsnan pa ni /
rgyal tshab pas bdud rtsi g.yon skor du gsar rnying thams cad la brim zhing che mchog gi sngags dbyangs lan gsum mjug tu 'jam rol dang bcas pas bdud rtsi myangs nas thams cad kyis /
oM:
dpal ldan sangs rgyas sku 'chang ba :
rdo rje mi phyed sku dang ldan :
deng bdag sangs rgyas thams cad kyi :
rdo rje sku yi dngos grub stsol :
oM sarba ta thA ga ta kA ya badzra swa b+hA wa At+ma ko\u0f85 haM:
A:
dpal ldan sangs rgyas gsung 'chang ba :
rdo rje mi phyed gsung dang ldan :
deng bdag sangs rgyas thams cad kyi :
rdo rje gsung gi dngos grub stsol :
AHsarba ta thA ga ta wA ka badzra swa b+hA wa At+ma ko\u0f85 haM:
hU~M:
dpal ldan sangs rgyas thugs 'chang ba :
rdo rje mi phyed thugs dang ldan :
deng bdag sangs rgyas thams cad kyi :
rdo rje thugs kyi dngos grub stsol :
hU~M sarba ta thA ga ta tsit+ta badzra swa b+hA wa At+ma ko\u0f85 haM:
zhes dang /
slob dpon gyis /
deng phyin chad mched gsar rnying thams cad skal pa mnyam zhing dam tshig gcig tu 'dus pa yin pas dam tshig gzhung bzhin bsrung bar gyis shig
/ces bsgo
/thams cad kyis phyag thal sbyar gyi bar du me tog bzung la /
sku gsung thugs kyi rdo rje slob dpon dang :
dam tshig 'brel ba'i mched dang lcam dral gyi :
sgrub mchog rnams su byin gyis brlabs pa yi :
bka' drin rjes su dran phyir gtang rag gtong :
zhes drin lan gyi me tog 'thor /
de nas rdo rje'i gral du bzhag pa ni /
mched gsar pa rnams rang rang gi gral du 'khod nas /
rtsa ba sku gsung thugs kyi dam tshig dang :
bsnyen sgrub rnam bzhi bsnyen zhing bsgrub pa dang :
yi dam lha mchog dzapa? bsnyen bgrang ba'i phyir :
dam tshig rdo rje'i gral du mchi bar gnang :
zhes brjod cing lha'i nga rgyal dang ldan pas /
oM ma hA badzra hU~M zhes rdo rje thugs kar gsor ba dang /
oM badzra g+haN+De hU~M zhes dril bu dkrol zhing dkur brten /
oM sarba ta thA ga ta ma hA a nu rA ga Na badzra swa b+hA wa At+ma ko\u0f85 haM/
zhes thugs kar 'khyud rgya byas nas dril bu dkrol ba dang rol chen brgya brdung sogs rol mo'i sgra cher sgrog go
/lnga pa lha tshogs spyan drangs shing dpal dgu'i lha phur dang /
bum pa sogs gnas su dgod pa ni /
dkyil 'khor gyi mdun du g.yang gzhi'am stegs khebs lta bu'i khar dpal dgu'i lha phur dang /
dbang phyug nyer brgyad kyi phur bu /
bum pa dgu rnams bkod pa'i mdun du slob dpon bzhugs la lha phur rnams gzi byin bskyed pa ni /
tshil chen dang gu gul gyis bdug cing /
dpal dgu bka' sdod bcas pa'i sngags rnams gsum mam ji ltar rigs pa bzla zhing /
yungs thun gyis brab /
rak+ta byugs nas /
rten de dag lha so sor gyur te srid gsum dus gcig la sgrol nus pa'i mthu dang ldan par bsam mo //
de nas thams cad kyi zhwa bcas rang rang gi gral nas dkyil 'khor la phyogs par bzhengs la rdor dril dang bcas pas /
bdag nyid dpal chen por gsal ba'i thugs ka nas 'od zer 'phros pas ye shes kyi lha tshogs rnams sprin gtibs pa bzhin byon nas rang rang gi gnas su bzhugs par bsam zhing rol mo dang bcas pas /
hU~M:
spros med rtog bral mkha' dbyings dag pa nas :
skye med rdo rje'i sku gsung thugs mnga' ba :
'gro don rang byung bcom ldan thugs rje'i lha :
sgrub pa bka' brgyad yab yum sras 'khor bcas :
stong nyid dbyings nas thugs dam rgyud bskul gyis :
sprul pa dbyings nas rol zhing gshegs su gsol :
zhes 'jam rol dang bcas gsal gdab cing bskul nas so so'i gnas su dgod pa ni /
las kyi rdo rjes che mchog gi phur bu dang bum pa rgyal tshab pa'i phyag tu phul la /
hU~M:
dbus nas rang byung grub pa'i lha :
bcom ldan che mchog he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
lha brgyad klu brgyad gdan steng du :
dgyes shing brtan par bzhugs su gsol :
rang sngags kyi mthar /
sa ma ya tiSh+Tha lhan :
zhes pas che mchog gi rten rnams dbus kyi thod pa dang go sa mthun par dgod /
de bzhin du /
hU~M:
shar nas rang byung grub pa'i lha :
bcom ldan badzra he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
ru dra bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
lho nas rang byung grub pa'i lha :
bcom ldan 'jam dpal gshin rje gshed :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
ma he glang chen gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
nub nas rang byung grub pa'i lha :
dpal chen rta mgrin he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
klu brgyad bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
byang nas rang byung grub pa'i lha :
rdo rje gzhon nu he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
lha chen bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
shar lho rang byung grub pa'i lha :
bcom ldan bla med he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
ma mo bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
lho nub rang byung grub pa'i lha :
rig 'dzin mi yi thod pa can :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
dar gyi pho long bsgril ba'i steng :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
nub byang rang byung grub pa'i lha :
dpal chen dregs 'dul he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
dregs pa bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
hU~M:
byang shar rang byung grub pa'i lha :
dpal chen stobs ldan he ru ka :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
gdug can bsnol ba'i gdan steng du :
dgyes shing brtan par bzhugs su gsol :
rang sngags mthar /
sa ma ya tiSh+Tha lhan :
zhes 'jam rol dang bcas phyogs mtshams so sor bkod /
oM badzra sarba yak+Sha sa ma ya hU~M phaT:
sa ma ya tiSh+Tha lhan :
zhes 'jam rol dang bcas dbang phyug nyer brgyad kyi phur bu rnams khyams kyi shar stod nas bzung phyogs re rer drug drug dang sgo bzhir re re bcas rim par bkod /
de dag ni nub gnyis pa'i bya ba ste sgrub pa'i sngon du 'gro ba'i rim pa'o //
spyi don gnyis pa dngos gzhi bsnyen sgrub phrin las kyi gzhung bsrang ba la /
cho ga'i sngon 'gro dang /
dngos gzhi /
rjes kyi bya ba dang gsum las /
dang po ni /
tshig bdun gsol 'debs /
brgyud 'debs /
rol mo byin rlabs rnams sngon du 'gro bas /
las byang gi sngon gtor nas mchod rdzas byin gyis brlab pa'i bar bya'o //
gnyis pa ni /
bdag mdun dbyer med du shes pa'i sgom rgyun gyis ting 'dzin rnam gsum nas bstod pa'i mtha' bar btang /
dzapa? dgongs ni /
rten dang brten pa'i dkyil 'khor pa rnams sems dpa' sum brtsegs rgyan cha phra mo'i bar du snang la rang bzhin med par gsal btab la /
rang gi thugs rin po che zur brgyad pa mchong gur phub pa lta bu'i klong du pad nyi zla ba'i dkyil 'khor la rang 'dra'i ye shes sems dpa' tshon gang ba /
de'i thugs kar rdo rje sngon po rtse lnga pa'i lte bar nyi ma la gnas pa'i mi 'gyur ba'i thig le hU~M yig gi mthar sngags kyi phreng ba rnams shin tu phra ba'i gzugs kyis gnas pa las a dkar po dang phaT nag por las mthun gyi 'od zer 'phros /
rgyal ba rnams mchod cing 'gro ba'i don byas /
byin rlabs dang dngos grub thams cad tshur bsdus nas bdag la thim /
snod bcud dag pa lha dang gzhal yas khang gi rang bzhin dang grags stong rdo rje'i sngags sgras zhing khams thams cad yongs su gang bar gyur par bsams la /
thugs dmigs med mkha' ltar dag pa'i dbyings las rtsal 'gag med du 'char bas rgyas thebs pa srog tu bzung nas dzapa? bsnyen la 'jug ste /
hU~M:
gsang ba'i dkyil 'khor che mchog phyag steng na :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
kun bzang bde gshegs zhi ba bzhi bcu gnyis :
mnyen lcug 'khril ldem gzhon tshul can :
gsal 'tsher lhun sdug gzi byin 'bar :
zhi zhing phra la brtag dka' ba :
sku la zhi ba'i chas dgu rdzogs :
gsung ni sgra sgrog sngags kyi sgra :
thugs ni mi 'gyur ye shes sems :
dzapa? kyis rgyud bskul sku gsung thugs :
a las spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM bo d+hi tsit+ta ma hA su kha dz+nyA na d+hA tu AH
zhes dal la 'gyur bar bzla'o //
hU~M:
tshom bu dgu yi gru gsum dkyil 'khor na :
lha klu la sogs so so'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
sgrub pa bka' brgyad dkyil 'khor lha tshogs rnams :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra tsaN+Da sarba duSh+TAM ta ka ha na da ha pa tsa hU~M phaT:
ces bzla /
hU~M:
dbus kyi smug nag gru gsum dkyil 'khor na :
lha brgyad klu brgyad bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen che mchog he ru ka :
gnyis med yum mchog gnam zhal dbyings phyug ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra kro d+ha ma hA shrI he ru ka hU~M phaT:
khog klod de ring bar bgrang /
hU~M:
shar phyogs mthing nag gru gsum dkyil 'khor na :
dregs pa ru dra bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen badzra he ru ka :
gnyis med yum mchog kro d+hI shwa rI ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM ru lu ru lu hU~M b+h+yo hU~M phaT:
phra 'gyur ring bar bgrang /
hU~M:
lho phyogs ser nag gru gsum dkyil 'khor na :
chu glang ma he bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen 'jam dpal gshin rje'i gshed :
sbyor yum bai tA sgrol yum ral gcig ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM a kro te ka ya mAn+ta ka ha na ma tha b+hany+dza hU~M phaT:
mgo ring mjug thung bar bgrang /
hU~M:
nub phyogs dmar nag gru gsum dkyil 'khor na :
gdug pa klu rgyal pho mo'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen rta mgrin rgyal po dang :
yum chen khro mo e ka dzA Ti ma :
bka' nyan phra men byi la pu shud mgo :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM pad+mAn+ta kr-ita badzra kro d+ha ha ya grI wa hU~M phaT:
gdangs la 'gying che bar bzla /
hU~M:
byang phyogs ljang nag gru gsum dkyil 'khor na :
ma hA de ba lha chen gdan ste du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen rdo rje gzhon nu dang :
yum chen 'khor lo rgyas 'debs ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra kI li kI la ya sarba big+h+nAM baM hU~M phaT:
che la ngar drags par bgrang /
hU~M:
shar lho mthing nag gru gsum dkyil 'khor na :
srid pa ma mo bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen bla med he ru ka :
yum chen nyid bzhi bde mchog ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi nI ru lu ru lu hU~M b+h+yo hU~M phaT:
thung la ngar drags par bgrang /
hU~M:
lho nub mthing nag gru gsum dkyil 'khor na :
dar gyi pho long bsgril ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bla ma rig 'dzin rdo rje thod pa rtsal :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra ma hA gu ru sarba sid+d+hi hU~M phaT:
ring la ldir chags par bgrang /
hU~M:
nub byang mthing nag gru gsum dkyil 'khor na :
dregs pa lha chen bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen dregs pa kun 'dul dang :
gsang ba'i yum gcig khams gsum spyi 'dul ma :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra tsaN+Da sarba duSh+TAM hU~M phaT:
drag la 'ur chags par bgrang /
hU~M:
byang shar mthing nag gru gsum dkyil 'khor na :
dregs pa ru dra bsnol ba'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
bcom ldan dpal chen stobs ldan nag po dang :
gsang ba'i yum gcig 'byung lnga'i bdag mo gnyis :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
oM badzra sarba duSh+TAM hU~M phaT:
thung la bstud par bgrang /
de yang zhi ba spyi sngags dang /
khro bo spyi sngags sum brgya /
che mchog la stong phrag gcig
/gzhan dpal brgyad por brgya rtsa re dang /
oM badzra sarba yak+sha sa ma ya hU~M phaT:
ces bka' sdod sum cu /
drag sngags so lnga pa thun ma 'khor bar bzla zhing /
de ltar bzlas pa'i mtshams so sor /
hU~M/
ye shes lha tshogs spyan 'dren gshegs //
phyi nang gsang ba'i mchod pa 'bul //
sku gsung thugs yon phrin las bstod //
bag med 'gal 'khrul nyams chag bshags //
ma hA a mr-ita ba liM ta rak+ta khA hi /
zhes stong tshigs kyi mchod pa yang bya zhing /
oM b+h+rU~M badzra A yu She hU~M A:
zhes tshe'i dzapa? kyang brgya rtsa tsam bzla'o //
de nas phyi thun la las byang bsdus pa ni /
hU~M/
rnam dag byang chub sems kyi rang bzhin ni //
sogs nas /
mthing gsal rang snang yum bcas mkha' la gsal //
zhes pa'i bar gyis ting 'dzin rnam gsum dang /
e las nam mkha' mthing nag 'byams klas dbyings //
sogs nas /
pho mo kha bub gan rkyal bsnol mar gyur //
zhes pa'i bar gyis rten gzhal yas khang gdan dang bcas pa bskyed /
nam mkhar gnas pa'i he ru ka yab yum dbus kyi gdan la 'khod /
de yongs su gyur pa las khrag 'thung thams cad 'dus pa'i spyi gzugs dpal chen po'i skur gyur /
hU~M/
dbus phyogs mi 'gyur mthing nag e dbyings su //
sogs nas /
rab 'byams nam mkha'i khams kun gang bar gyur //
oM badzra sarba yak+sha sa ma ya hU~M phaT/
ces pa'i bar gyis brten pa lha bskyed /
hU~M/
bdag nyid dus gsum sangs rgyas thams cad kyi //
sogs sho lo ka gcig gi mthar sku gsung thugs sngags dang /
rigs lnga'i sngags tsam gyis byin gyis brlabs shing dbang bskur /
rang gi thugs ka'i hU~M las sogs nas /
sa ma ya A we sha ya tiSh+Tha lhan /
zhes pa'i bar gyis spyan drangs shing bzhugs su gsol /
hU~M/
chos sku skye med dbyings las ma g.yos kyang //
sogs nas /
pra tIts+tsha hoH
zhes pa'i bar gyis phyag 'tshal /
che mchog yang dag gshin rje pad+ma dbang //
sogs shwa lo ka gcig gis sman mchod dang /
hU~M/
don dam thig le bde ba chen po las //
sogs kyis dngos grub len /
hU~M/
'og min chos dbyings mtha' bral zhing khams su //
sogs nas /
thun mchog rigs kyi dngos grub bstsal du gsol //
zhes pa'i bar gyis mchod nas /
hU~M/
bde gshegs sku lnga'i yon tan rdzogs pa'i lha //
sogs nas /
dpal gyi bka' sdod 'khor dang bcas la bstod //
ces bstod /
bzlas dmigs ni /
rang gi thugs rin po che sogs sngar ltar gsal btab nas zhi ba spyi sngags dang khro bo spyi sngags gnyis brgya re tsam bzlas mthar so sor stong tshigs kyi mchod pa yang byed /
de nas bum bzlas ni /
bum pa rang byung gi gzhal yas khang du lha rnams dwangs pa'i mtsho la gza' skar shar ba bzhin skad cig gis gsal bar mos nas gzungs thag la 'jus te /
rang srog sngags kyi 'od zer gzungs thag la //
'khril te bum pa'i lha tshogs thugs kar zhugs //
de dag sku las byang sems bdud rtsi'i rgyun //
babs pas bum chur gnyis med ro gcig gyur //
zhi ba dang khro bo'i spyi sngags so so'i mthar /
kA ya wA ka tsit+ta a b+hi Shiny+tsa A be sha ya AH
zhes btags pa brgya rtsa re bzlas mthar /
oM badzra satwa AHsa las bum du rdor sems bskyed nas /
yi ge brgya pa dang yig drug ci ltar rigs pa bzla'o //
gsum pa ni /
tshogs byin rlabs nas stob pa'i bar las byang bzhin song nas /
bdag 'jug gi cho ga la /
'jug pa dang dbang dngos gnyis las /
dang po ni /
las rdor gyis bum chu 'thor zhing /
ji ltar bltams pa sogs kyis khrus dang /
drag sngags so lnga pas bgegs bskrad /
sa gzhi spos sogs kyis maN+Dal phul la /
oM AHhU~M gis mig dar bcing tshul bya /
A khaM wI ra hU~M gis me tog blangs nas thal mo sbyar te gsol ba 'debs pa ni /
mgon po sangs rgyas kun bdag nyid :
brtse bas bdag la dgongs su gsol :
mi bzad sdug bsngal 'jigs rung ba'i :
srid pa'i rgya mtsho las bsgral te :
bde gshegs kun 'dus dkyil 'khor du :
bdag nyid gzhug par mdzad du gsol :
rgyun bshags ni /
rdo rje slob dpon sangs rgyas dpal //
zhes pa nas /
bsdus te byang chub chen por bsngo //
zhes pa'i bar las byang bzhin brjod /
slar yang thal mo sbyar te sdom pa bzung ba ni /
bde gshegs rgyal ba 'khor dang bcas :
brtse bas bdag la dgongs su gsol :
bdag gis 'di bzung byang chub bar :
bde gshegs rigs lnga'i sdom pa dang :
shes dang mi spang spyad bya dang :
dang du blang dang bsgrub bya ba :
nyi shu brgyad dang khyad par du :
sku gsung thugs dang mnyam sbyor ba'i :
sdom pa ma lus yongs bzung ste :
srog gi phyir yang mi gtong ngo :
de nas dam la bzhag pa ni /
'di ni khyod kyi dmyal ba'i chu :
dam tshig 'das na sreg par byed :
dam tshig bsrungs na dngos grub thob :
rdo rje bdud rtsi'i chu thungs shig :
sa ma ya rak+sha i daM na ra kan :
zhes nang mchod kyi bdud rtsi thams cad kyis myang /
ye shes dbab pa ni /
rang nyid dpal chen po che mchog he ru ka'i skur gyur pa'i snying gar hU~M yig sngon po mar me ltar 'bar zhing gsal ba'i 'od kyis bskul bas /
dkyil 'khor gyi lha tshogs rnams kyi thugs ka nas sku dang yig 'bru phyag mtshan gyi rnam pa grangs med pa 'od zer gyi phung por 'bar zhing 'phro ba kha char dang bu yug 'tshubs pa bzhin du byung /
ba spu'i khung bu nas zhugs lus thams cad mer khrig gang bas bde ba bzod med du 'bar bar bsam zhing /
oM badzra gu ru sarba sa ma ya A be sha ya a b+hi Shiny+tsa a AH
zhes drag tu brjod cing /
las rdor gyis gu gul dang tshil chen gyis bdug
/dar tshon lnga'i g.yab dar dang bcas dkyil 'khor dang sgrub pa po rnams la bskor zhing /
DA dril gyis drangs pa'i rol mo'i sgra myur dal spel ma'i sbyor ba dang bcas pas byin dbab pa tiSh+Tha badzra gyis g.yas pa'i rdo rjes spyi bor rgya gram du bzhag ste brtan par bya /
pra ti badzra hoHsa me tog 'thor /
oM pra ti gr-ih+Na i maM satwa ma hA ba la tiSh+Tha zhes me tog mgo bor 'jog
/g.yas pa'i rdo rjes mig dbye rgya dang bcas /
he ru ka dpal deng khyod kyi :
mig 'byed par ni brtson par mdzad :
phye bas thams cad mthong 'gyur te :
rdo rje'i mig ni bla na med :
oM badzra dz+nyA na pra be sha ya phaT:
ces mig dar yod na 'grol /
dkyil 'khor bstan pa ni /
thams cad kyis g.yas pa'i rdo rjes dkyil 'khor la bstan zhing /
legs par ltos shig sems dpa' che :
da ni dad pa rab tu skyed :
bde gshegs kun 'dus rig 'dzin pa'i :
dngos grub kun bdag khyod 'gyur ro :
zhes mthong ba bstan pas bde gshegs kun 'dus dpal chen tshom bu dgu'i rten dang brten par bcas pa'i dkyil 'khor thams cad mngon sum bzhin du mthong bar bsam mo //
gnyis pa la phyi nang gsang ba phrin las dang bzhi las /
dang po phyi dbang ni /
sa gzhi spos sogs maN+Dal phul nas /
thal mo sbyar te /
byang chub rdo rjes sangs rgyas la //
mchod chen ji ltar bstsal pa ltar //
bdag kyang skyob pa'i don gyi phyir //
nam mkha'i rdo rje deng bdag stsol //
zhes gsol ba btab la /
slob dpon gyis lag g.yas rdo rje dang bcas pas bum pa thogs la /
hU~M:
rin chen rgyan ldan bum pa na :
rgyal ba zhi khro 'od du zhu :
skal ldan spyi bor dbang bskur bas :
sgo gsum sgrib pa byang bar shog :
oM badzra ka la sha kA ya wA ka tsit+ta a b+hi Shiny+tsa hU~M:
su ra ta satwaM a haM:
zhes dril bsil dang bcas dbang bskur zhing bum chu myang /
las rdor gyis tshogs pa rnams la dung zhal gyis bum chu 'gyed /
dbu rgyan lag gnyis mtheb mdzub sprad pas 'dzin cing /
hU~M:
snying po lnga las phyag mtshan lnga :
de las rigs lngas dbu brgyan pas :
khams gsum ye shes bskyed pa'i phyir :
sku lnga ye shes lnga thob shog :
oM AHhU~M swA hA badzra mu kuT a b+hi Shiny+tsa hU~M:
su ra ta satwaM a haM:
zhes dbu rgyan mgo bor bcing /
rdo rje dang dril bu gnyis nu ma'i thad du bzung la /
hU~M:
sku lnga ye shes lnga'i rdo rje :
sangs rgyas dbyangs kyi rjes 'gro dril :
thabs dang shes rab dbang bskur bas :
zung 'jug lam la spyod par shog :
oM dz+nyA na badzra hU~M:
g+haN+De a A:
oM a d+hi pa ti satwaM a b+hi Shiny+tsa mI tiSh+Tha badzra sa ma ya :
zhes rdo rje thugs kar gso+ol /
dril bu dkrol zhing dkur brten /
slob dpon gyis phyag g.yas rdo rje dang bcas pas gtor ma 'dzin cing /
sman raka gnyis las rdor gyis bzung la /
hU~M:
sman raka gtor ma mchod pa'i tshogs :
dam rdzas rnams kyi dbang bskur bas :
lha dang dam can bsten mchod dang :
sgom sgrub nyan bshad dbang thob shog :
oM a mr-ita rak+ta ba liM ta a b+hi Shiny+tsa A be sha ya A:
zhes dbang bskur tshul byed /
chas gos kyi tsakli phyag g.yas rdo rje dang bcas pas bzung la /
hU~M:
de ring dus 'dir bu khyod la :
ko rlon zhing lpags thod phreng dang :
sbrul chun stag sham la sogs pas :
brgyan pa'i dpal chas dbang thob shog :
oM shrI he ru ka a b+hi Shiny+tsa sa ma ya shrI ye hU~M swA hA:
zhes dur khrod kyi chas rnams bgo tshul bya'o //
gnyis pa nang lha'i dbang las zhi ba'i dbang ni /
dkyil 'khor gyi gtso bo las zhi ba rigs bzhi mar me gcig las gnyis mched kyi tshul du byon /
gnas bzhir dwangs gsal sgrib med du bzhugs par mos te /
hU~M:
spyi bor 'jam dpal ye shes sems :
mgrin par spyan ras gzigs dbang ste :
thugs kar rdo rje sems dpa' nyid :
lte bar drug pa rdo rje 'chang :
rgyal ba rigs bzhis dbang bskur bas :
sku bzhi lhun grub dbang thob shog :
oM wA gI shwa ri muM:
Ar+Ya a ba lo ki te shwa rA ya :
badzra satwa :
ma hA badzra d+hA ra a b+hi Shiny+tsa A:
zhes rigs bzhi'i sku tsaka gnas bzhir bzhag
/khro bo'i dbang ni /
dkyil 'khor dgu'i lha tshogs so so las lha gnyis pa re mar me gcig las gnyis mched kyi tshul du byung ba spyi bo nas zhugs snying ga chos kyi 'khor lo'i rtsa 'dab brgyad lus kyi gnas so sor gyes pa la thim par mos la dpal dgu'i sku tsaka rim bzhin thogs te /
hU~M:
dbus nas rang byung grub pa'i lha :
bcom ldan che mchog he ru ka :
yab yum 'khor dang bcas rnams kyis :
rigs kyi bu la dbang bskur ro :
rtsa sngags mthar /
sarba sa ma ya a b+hi Shiny+tsa A:
de bzhin du sbyar te /
hU~M:
shar nas rang byung grub pa'i lha :
bcom ldan badzra he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags mthar /
sarba sa ma ya a b+hi Shiny+tsa A:
hU~M:
lho nas rang byung grub pa'i lha :
bcom ldan 'jam dpal gshin rje'i gshed :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
nub nas rang byung grub pa'i lha :
dpal chen rta mgrin he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
byang nas rang byung grub pa'i lha :
rdo rje gzhon nu he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
shar lho rang byung grub pa'i lha :
bcom ldan bla med he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
lho nub rang byung grub pa'i lha :
rig 'dzin mi yi thod pa can :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
nub byang rang byung grub pa'i lha :
dpal chen dregs 'dul he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
hU~M:
byang shar rang byung grub pa'i lha :
dpal chen stobs ldan he ru ka :
yab yum 'khor dang bcas rnams kyis :
rigs kyi bu la dbang bskur ro :
rang sngags /
sarba sa ma ya a b+hi Shiny+tsa A:
khyung dkar nag dpung pa g.yas g.yon du bzhag ste /
hU~M:
klu 'dul bya khyung ga ru Na :
sku mdog dkar nag rnam pa gnyis :
rigs lnga sprul pa'i khyung bcas kyis :
rigs kyi bu la dbang bskur ro :
khroM ga ru Na hU~M phaT:
sarba sa ma ya a b+hi Shiny+tsa A:
mtha' rten bzlas lung ni /
dkyil 'khor pa'i thugs ka nas sngags kyi phreng ba rnams mgrin pa nas zhugs snying ga'i yi ge'i 'khor lo la thim par mos te zhi ba dang khro bo'i spyi sngags lan bdun re tsam bzla /
de ltar phyi mtshan ma'i dkyil 'khor du bum pa'i dbang thob /
lus kyi dri ma sbyangs /
lam bskyed rim bsgom pa la dbang /
'bras bu sprul sku thob pa'i skal pa can du byas so //
zhes rtogs pa bskyed do //
gsum pa gsang ba zab mo'i dbang las gsang dbang ni /
bla ma yab yum snyoms par zhugs pa'i byang chub kyi sems kyi thig le lce thog tu bzhag par bsam la /
hU~M:
bla ma lha tshogs yab yum rnams :
gnyis med sbyor ba'i byang chub sems :
skal ldan ngag la dbang bskur bas :
bde chen gsang ba'i dbang thob shog :
oM sarba pany+tsa a mr-ita ma hA su kha a b+hi Shiny+tsa A be sha ya a A:
a ho ma hA su kha zhes nang mchod kyi bdud rtsi myang /
de ltar kun rdzob byang chub sems kyi dkyil 'khor du gsang ba'i dbang thob /
ngag gi dri ma sbyangs /
lam rtsa rlung bsgom pa la dbang /
'bras bu longs sku thob pa'i skal pa can du byas so //
zhes rtogs pa bskyed /
sher dbang ni /
dkyil 'khor pa'i thugs ka nas rig ma gzugs dang lang tshos brgyan pa byon nas rang la 'khyud par bsams nas lag g.yon dril bu bzung la /
hU~M:
bkra shis mtshan ldan gzung ma 'di :
bsten na gnyis med bde ba bskyed :
'khor lo'i gnas bzhir dbab bzung gis :
bde chen chos nyid rtogs par gyis :
a ho ma hA su kha b+hany+dza mok+Sha ho :
'khyud rgya dang bcas /
oM sarba ta thA ga ta ma hA a nu rA ga Na badzra swa b+hA wa At+ma ko\u0f85 haM:
de dang snyoms par zhugs pas dga' bzhi'i ye shes nyams su myong bar bsam /
de ltar b+ha ga'i dkyil 'khor du shes rab ye shes kyi dbang thob /
yid kyi dri ma sbyangs /
lam thig le bsgom pa la dbang /
'bras bu chos sku thob pa'i skal pa can du byas so //
zhes rtogs pa bskyed /
tshig dbang ni /
me long shel rdo bstan la /
hU~M:
sems nyid ka dag lhun rdzogs pa'i :
snang stong zung 'jug sgyu ma'i sku :
gnyis med 'dzin bral sprul pa'i sku :
yang dag nges don rtogs par gyis :
dz+nyA na pany+tsa d+harma kA ya a b+hi Shiny+tsa a A:
zhes rang byung ye shes kyi ngang la blo bzhag ste me long shel dang bcas pas rdo rje gsor zhing dril bu dkrol /
de ltar don dam byang chub sems kyi dkyil 'khor du dbang bzhi pa thob /
ye shes kyi dri ma sbyangs /
lam rdzogs pa chen po bsgom pa la dbang /
'bras bu ngo bo nyid sku thob pa'i skal pa can du byas so //
zhes rtogs pa bskyed /
bzhi pa phrin las drag po'i sgrol dbang ni /
sras mchog gi phur bu lhar gsal ba 'dril zhing !
hU~M:
phrin las ma lus sgrub pa'i rdzas :
drag po'i lcags phur lhar gsal nas :
dril te 'debs par dbang bskur bas :
phrin las ma lus 'grub par shog :
drag sngags so lnga pa'i mthar karma a b+hi Shiny+tsa A:
zhes brjod /
rjes dam tshig bsgrag bzung ni /
gtso bos ji ltar bka' bstsal pa //
sogs dang /
deng nas brtsam ste sogs brjod /
gtang rag maN+Dal /
sa gzhi spos sogs bya'o //
de nas dam can spyi gtor /
sde dpon sum cu /
gter bdag dang gzhi bdag spyi gtor bcas gtor bsngo bzhin bya /
tshogs la rol zhing lhag ma bsngos la btson du bzung /
bskul /
chad tho dang mnyam du chos skyong gtor 'bul kyang mdzad /
brtan skyong nas nongs bshags bar las byang ltar dang /
phyogs bcu na bzhugs pa'i sangs rgyas dang byang chub sems dpa' thams cad bdag la dgos su gsol /
ji srid nam mkha'i mtha' dang mnyam pa'i sems can thams cad mi gnas pa'i mya ngan las 'das pa'i sa la ma bzhag gi bar du rgyal ba rnams mya ngan las mi 'da' bar brtan par bzhugs su gsol /
khyad par du'ang rdul tshon gyi dkyil 'khor la bskyed cing spyan drangs pa'i lha tshogs rnams ji srid gshegs gsol gyi cho ga ma byas kyi bar du brtan par bzhugs su gsol /
brtan par bzhugs nas kyang bdag dang sems can thams cad la mchog dang thun mong gi dngos grub ma lus pa bstsal du gsol /
oM su pra tiSh+Tha badzrA ya swA hA/
zhes me tog 'thor te rdul tshon gyi dkyil 'khor la gshegs gsol ma byas bar du brtan bzhugs bya /
nyer bsdu nas shis brjod bar las byang bzhin bya zhing /
de nas 'gal rkyen bsrung phyir nyul le 'dul zhing bskrad pa ni /
tshogs pa thams cad zhwa dang bcas bzhengs /
slob dpon sogs chas zhugs pa rnams dkyil 'khor gyi mdun du 'khod pa'i drung du nyul le'i ling ga bcas la /
e yaM raM dz+wa la raM/
brub khung yangs shing gting zab pa'i nang du tri las dngos grub la bar du gcod cing log par lta ba'i 'byung po nyams len bdud kyi rigs su gyur pa thams cad rid cing nyam thag pa'i lus can du gyur /
ces brub khung bskyed /
na mo /
rig 'dzin rtsa brgyud sogs bden stobs brjod pa sngon du 'gro bas /
bden pa chen po'i byin gyi rlabs kyis dngos grub la bar du gcod cing log par 'dren pa'i 'byung po nyams len bdud kyi rigs su gyur pa thams cad mtshan ma rdzas kyi rten 'di la mchis par gyur cig
/tri yaM dza :
tri badzra ang+ku sha dza :
dzaHhU~M baM ho :sa dgug gzhug byas nas ging pa las kyi che mchog tu gsal ba'i thugs ka nas pho nya mtshon cha'i char 'beb pas rdul du brlag par bsam zhing /
rol mo dbyangs dang TA ki'i 'cham stabs dang bcas phur thun tshom bur bskul ba ni /
hU~M:
chos kyi dbyings las rang byung grub pa'i lha :
khro bo rol pa'i dur khrod chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
ces dang /
hU~M:
nga ni che mchog he ru ka :
nga ni 'jam dpal gshin rje gshed :
nga ni dbang chen pad+ma'i sku :
nga ni rdo rje gzhon nu che :
nga ni bla med he ru ka :
nga ni rig 'dzin thod phreng rtsal :
nga ni dregs pa kun 'dul rje :
nga ni stobs ldan nag po ste :
sras dang sprul pa bye ba 'bum :
bka' sdod rab 'jigs pho nyar bcas :
bka' brgyad lha tshogs dus la bab :
g.yas kyi phyag na phur bu bsnams :
g.yon gyi phyag na lcags kyu bsnams :
lcags kyus zungs la phur bus thobs :
gnod byed dgra bgegs rdul du rlogs :
zhes phur thun tshom bur bskul mthar slob dpon gyis drag sngags phur skor dang bcas pas gdab cing /
TA ki rnams kyis thun gyis brab pa dang /
khyad par dpal gyi pho nya kun thub rgyal mo bskul ba ni /
hU~M:
shar phyogs dkar mo dung gi gzhal yas nas :
khrag mdog dmar mo bse yi lan phran can :
spyan rtsa dmar po nyi zla skar ltar 'phro :
smin ma glog 'gyu mun pa'i go skabs 'byed :
bu yug thog 'beb shangs nas rdo rje 'khrugs :
bzhad pas he dang dpal gyi spu gris gtams :
rngam pa'i ljags 'dril bskal pa'i me chen 'bar :
ag tshom mer 'bar rab 'byams srid pa sreg :
bskal pa'i 'brug sgra snyan nas gsung sgra sgrog :
lag pa dmar po spu gri 'bum gyis gtams :
sen mo lcags kyu'i rtse la bskal pa'i me chen 'bar :
ba spu rdo rje gnam lcags zhun ma 'khrugs :
smin ma lcags kyi khro chung char 'bebs shing :
zhabs kyi phur pas srin po lnga brgya gzir :
ral pa'i gseb nas khrag gi dug char 'beb :
shin tu mi bzad gtum chen khrag 'thung ma :
srin mo snying 'byin changs par bcug nas gsol :
shin tu mi bzad 'bar ba'i sku gcig ma :
dpag tshad lnga brgyar rgyug cing klu srin ma lus sgrol :
khros pa'i zhal mdog khrag gi mchin pa kha :
na bza' dmar po srin gyi g.yang gzhi gyon :
phyogs bcur kha bltas phyogs skyong zhabs kyis gnon :
bdud la bab na snying khrag dron mo 'thung :
srin la bab na srog rtsa dmar po gcod :
dgra la bab na dug gi kha chu 'debs :
bgegs la bab na rU pa rdul du rlog :
dpal gyi pho nya dpal gyi thugs las byung :
dam tshig dgra dang 'byung po bgegs kyi tshogs :
phung po dum bur gtubs shing don snying ma lus sreg :
bru bu bru a pa tse ru pa tse ni tsa ra Na thun du thun na sha satwaM b+ha ya yak+sha 'byin yak+Sha 'byin ya phye ma phye ma :
rdul phran :
rdul phran :
zhes drag sngags spos rol dang khyad par gyi dbyug pas bsdigs shing thun gyis brab pa sogs drag po'i tsham rngam dang bcas gzir bar bya zhing srung 'khor gyi ra bas bcings nas /
slar yang /
hU~M/
dus gsum bde gshegs rgyal ba rnams //
sogs kyis byin dbab rjes zhi khro'i spyi sngags kyi 'dzab bzla bzhin pas thun brje len bya zhing /
mtshan thun snga phyi gnyis po'ang cho ga bsdus pa bum bzlas ma gtogs sngar ltar gtong zhing /
de lta bu'i cho ga'i rim pas thun bzhir nyams su blang bar bya'o //
spyi don gsum pa rjes kyi rim pa la /
dngos grub blang ba /
mtha' rgyas kyi bya ba /
dkyil 'khor bsdu zhing smon lam gdab pa /
rdul tshon chu bor gshegs pa dang bzhi las /
dang po la /
dngos grub kyi ltas brtag pa ni /
yi dam lha'i zhal mthong ba dang /
dam can dang mkha' 'gros lung ston pa dang /
sku gzugs bzhad cing dregs pas bka' nod pa dang /
sgrub rdzas 'phel zhing 'od 'phro ba dang /
snyan pa'i sgra dang dri bzang 'thul ba /
nyi zla shar ba /
ri bo la 'dzeg pa /
mkha' la 'phur ba /
longs spyod kyi gter thob pa sogs dngos nyams rmi lam las rab 'bring tha ma'i rtags su mtshon pa dang /
nyams rtogs dang dge sems 'phel ba sogs yid ches par gtan la phebs pa'am /
zhag dang dus grangs kyi nges pa can yin yang rung ste nyin tha ma la dngos grub len pa'i cho ga la drug las /
dang po dngos grub kyi rten bsham pa ni /
dkyil 'khor gyi mdun du stegs bu khebs ldan dkar po'i steng du 'bru dkar pos g.yung drung g.yas 'khyil du bris pa'i khar many+dzi mtho bar sman gyi pho brang bkod la phyi nas stegs khebs kyis g.yogs /
de'i mdun du lha bum bcu po'i bum chu slob dpon mdun gyi rnam bum du blugs pa dang /
g.yas su rin po che'i snod du gser g.yu sogs rin po che sna tshogs kyi phye ma dang dkar mngar gyis sbrus pa'i las bzhi'i 'brang rgyas ril bus bskor ba /
mAM sa /
mar /
thud /
'bras chan /
khur ba /
zho dang la du /
shing thog sna tshogs /
su rA sogs bza' bca' btung ba'i bye brag sna tshogs pas bskor ba /
g.yon du chang bzang por mngar gsum dang a mr-itas sbags pas b+hany+dza bkang ba bsham mo //
gnyis pa bar gcod bskrad pa ni /
hU~M/
bde gshegs 'dus pa'i dkyil 'khor du //
sogs drag sngags bzla zhing gu gul gyis bdug
/rgyal tshab pas dkyil 'khor la bskor zhing thun gyis brab pa sogs tsham rngam dang bcas pas bgegs bskrad /
hU~M/
mi bzad khro gtum rngam pa'i tshogs //
sogs kyis mtshams bcad /
gsum pa dngos grub kyi dzapa? bya ba ni /
las rdor gyis spos dang /
dar tshon sna lnga'i g.yab dar /
rgyal tshab pas g.yab dang dril bu bcas thogs nas tshogs pa dang dkyil 'khor la bskor zhing /
hU~M/
dus gsum bde gshegs rgyal ba rnams //
sogs kyis byin 'bebs pas gzi byin bskyed /
bdud rtsi dza gad sogs dngos grub kyi rdzas rnams byin gyis brlab pa ni /
stong pa'i ngang las yaM las rlung gi sogs bdud rtsi ltar byin gyis brlabs nas /
rtsa ba'i dkyil 'khor gyi lha rnams yab yum snyoms par zhugs pa'i sbyor mtshams nas 'od zer dmar po phyogs bcur 'phros 'gro ba'i rgyud sbyangs /
bde bar gshegs pa rnams la phog dgyes pa bskyed sku gsung thugs yon tan phrin las dang bcas pa'i dngos grub tshur 'dus bdag la thim gsal zhing brtan par byas rdzas rnams la thim pas 'chi med kyi bdud rtsi dngos grub kun gyi snying por 'khyil bar bsam zhing /
bde gshegs zhi ba dang dpal dgu'i snying po'i mthar sarba a mr-ita kuN+Da lI sarba sid+d+hi hU~M hU~M:
zhes btags pa zhi ba dang che mchog la brgya rtsa dang /
gzhan dpal brgyad por lnga bcu tsam re bzla'o //
bzhi pa lha gnad la dbab pa ni /
bdag nyid dpal chen por gsal ba'i thugs ka nas 'od zer lcags kyu lta bu 'phros pas bde gshegs zhi khro'i lha tshogs rnams la phog sngon gyi thugs dam bskul bas so so'i dam tshig gi dkyil 'khor la thim par bsam zhing /
hU~M:
bde gshegs zhi khro bka' brgyad lha tshogs rnams :
'og min chos kyi dbyings kyi pho brang nas :
sngon gyi thugs dam bzhin du spyan 'dren gyis :
dam tshig dkyil 'khor 'di la brtan par bzhugs :
dngos grub ma lus dus 'dir bstsal du gsol :
gnas 'dir bde gshegs dngos grub mi ster na :
sngon gyi byang chub sems bskyed nyams pa dang :
sku gsung thugs kyi dam las 'gal bar 'gyur :
zhes pa'i mthar sngags tshan bcu po'i mthar sa ma ya badzra sa ma ya hU~M:
zhes btag pa zhi ba dang che mchog la nyer gcig re dang /
dpal brgyad por bdun re tsam bzla /
lnga pa mchod cing dngos grub blang ba ni /
slob dpon gyi mdun du chang dang rak+ta sbyar ba'i snod /
bzed zhal /
khem thur bcas bkod nas /
hU~M hU~M hU~M:
zhes lan gcig 'phyar bas /
gnyis bsdus kyi chos thams cad byang chub kyi sems chos sku bde ba chen por gyur /
yang /
hU~M hU~M hU~M zhes lan gnyis pa 'phyar bas /
snang srid bde ba chen po'i ye shes su gyur /
yang /
hU~M hU~M hU~M zhes lan gsum pa 'phyar bas /
bde gshegs rnams chos sku skye ba med pa'i ngang las gzugs sku zhi khro rgyal ba'i dkyil 'khor du bzhengs par bsams la /
oM AHhU~M sarba pany+tsa a mr-ita hU~M hrIHThA:
zhes lan gsum gyis rak+ta de bdud rtsir byin gyis brlabs nas /
hU~M:
bcom ldan bde gshegs zhi ba'i lha tshogs dang :
che mchog dpal dgu'i khro bo 'khor bcas rnams :
dang po mchod 'os skyabs kyi ye shes lha :
bar du bsgoms bsgrubs bdag gi yi dam lha :
da lta bdag dang gnyis med chos kyi sku :
gnyis med bde chen rol pa'i mkha' dbyings su :
rak+ta dmar gyi ar+g+haM mchod par 'bul :
mchod pa bzhes la dngos grub bstsal du gsol :
sa ma ya ho :
sa ma ya satwaM:
zhi ba dang dpal dgu'i snying po lan gsum re brjod so so'i mthar ma hA rak+ta khA hi :
zhes bzed zhal du lan gsum phul bas /
dang pos lha tshogs rnams gsal btab /
gnyis pas rang gtso bo yab yum gyi mkha' las bdud rtsi dmar po 'phros lha rnams mchod /
gsum pas de dag gi dngos grub thams cad bdag la bstsal bar bsam zhing /
zhi ba dang dpal dgu'i snying po rnams lan nyer gcig re stong tshigs kyi mchod pa dang bcas pa bya'o //
drug pa dngos grub bsdu ba ni /
de ltar gsol ba'i dngos grub thams cad bdag gis thob par bsam zhing /
las rdor gyis bzed zhal gyi rak+ta gtor mar sbreng ba dang /
slob dpon gyis de bzhin thig gtor dbul zhing /
hU~M/
rang byung gdod nas rnam par dag pa ste //
sogs kyis sman mchod las byang ltar byas nas /
hU~M/
don dam thig le sogs kyi mthar /
lhag ma'i nang du 'bru gsum bsam pa mtheb srin gyis blangs te /
kA ya sid+d+hi oM/
wA ka sid+d+hi AH
tsit+ta sid+d+hi hU~M/
zhes che mchog gi sngags dbyangs lan gsum rol mo dang bcas rgyal tshab pas rdo rje rgyal po'i gtsos tshogs pa thams cad kyi gnas gsum du bzhag pas /
sku gsung thugs kyi dngos grub thams cad thob par bsam zhing /
las rdor gyis sgrub rdzas las bzhi'i 'brang rgyas sogs dngos grub gyi rdzas rnams nas phud dum re bcad /
bde gshegs zhi khro bsgrub pa bka' brgyad kyi lha tshogs rnams kyi dngos grub thams cad bdag cag rnams kyis thob nas sku lnga ye shes lnga'i yon tan ma lus pa rtsol ba med par lhun gyis grub par gyur cig
/ces brjod nas /
lha tshogs thams cad mnyam par sbyor bas 'od du zhu ba dngos grub kyi rdzas rnams la thim par bsam zhing /
hU~M/
dur khrod gsang ba mchog gi dkyil 'khor nas //
sogs kyi mthar che mchog gi sngags dbyangs lan gsum mjug tu 'jam rol dang bcas pas rdo rje rgyal tshab pas sman gyi pho brang /
yum gyis rnam bum /
las rdor gyis bdud rtsi /
las bzhi'i 'brang rgyas sogs sgrub rdzas rnams sbreng tshar du rdo rje rgyal po nas bzung ste dngos grub kyi rdzas la rol rjes /
lhag ma dngos grub tu rol pas lha bdag gnyis med bde ba chen po de bzhin gshegs pa thams cad kyi rdo rje gsum gyi rang bzhin du gyur par bsam mo //
gnyis pa ni /
rdo rje slob dpon sogs rag bsdus kyis rgyas pa'i sbyin sreg dang /
rgyal tshab pa sogs rag bsdus kyis zhi ba'i sbyin sreg bsgrub pa yin zhing de'i cho ga ni zur du shes so //
de nas tshogs byin rlabs nas stob pa'i mjug tu nyul le'i ling ga mer bsreg
/lhag ma bsdus nas sngar btson 'dzin byas pa'i tshogs lhag mchod pa'i ras ma dang bcas phyi rol du btang /
bskul nas bzung /
nongs bshags bzod gsol bar bya'o //
gsum pa ni /
oM/
khyed kyis sems can don kun mdzad //
sogs kyi ye shes kyi 'khor lo chos kyi dbyings su gshegs /
dam tshig gi 'khor lo rim bzhin bsdus nas thun mtshams kyi lhar langs nas go bgo ba'i bar byas te /
phyi rol gyi shar la sogs pa'i rgyal chen bzhi dang sgo byang gi lha bcas so so'i mdun du mchod pa bsham /
bsang sbyang byin brlab drang bstim mchod pa rnams sngar ltar las /
mchod sbyin gtor ma 'di bzhes la /
sogs kyis phrin las bcol /
tiSh+Tha badzra gyis me tog 'thor bas brtan bzhugs bya /
phur bu rnams oM badzra kI la ya ut+kI la ya sarba kI la ya badzra d+hA ra A dz+nyA pa ya hU~M hU~M hU~M phaT swA hA:
zhes lag gnyis skam pa'i rgya dang bcas dang po'i gdab rim las ldog phyogs su phyungs te /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hAs phur rtse 'o mas bkru
/chos thams cad skye ba med pa'i don yid la byas te dril bu dkrol zhing /
a kA ro'i sngags brjod bzhin pas 'jam rol dang bcas g.yas pa'i rdo rjes byang shar gyi rtsig pa nas brtsam ste lte ba'i bar bskor ba'i re khA gsum 'then la /
lha mtshan cung zad blangs pa mgo bor bkod la /
lhag ma rnams kyang rjes mi mngon par phyags la bum par blugs nas bkur sti chen pos mchod /
thig shul dri bzang gis dbyi /
de nas mar me'i smon lam gyis dge ba'i rtsa ba bla na med pa'i rgyur bsngo ba ni /
dpon slob thams cad lag bsnol bas srin lag sbrel /
rdo rje rgyal theb kyis snam sbyar dang bcas bzhengs te mar me'i smon lam gyi gtong thun sngon du 'gro bas /
hU~M/
dur khrod gsang ba mchog gi dkyil 'khor du //
snying po byang chub lam la zhugs pa yis //
'khor ba'i g.yang sa chen por mi ltung zhing //
chags sdang gcong rong gnas su mi skye dang //
'og lta dmyal ba'i zangs khar rbab mi 'gril //
'khon 'dzin gcan gzan gdug pa'i skad mi thos //
nyon mongs mtshon rtse gdug pa'i zer mi 'phog
/dge ba'i bshes gnyen bka' drin che ba dang //
srog gis sbrel ba'i mched dang lcam dral dang //
gsum pa'i dbang gis sbrel ba'i rig ma gsum //
skye ba 'di dang tshe rabs thams cad du //
mi 'bral rtse gcig 'grogs pa'i ting 'dzin gyis //
sa bcu khyad par rim gyis bgrod par shog
/nam zhig tshe 'phos lus brje'i dus byung nas //
'khor ba'i g.yang sar lan gcig ltung srid kyang //
snang ba'i go 'byed zhun mar mdangs gsal 'dis //
rig 'dzin sgrub pa po yi shul mtshon cing /
kun tu 'od kyi sa la rgyud sbyangs nas //
pad+ma chen po'i sa la lhun gyis grub //
'khor lo tshogs chen sa la gshegs pa'i tshe //
sngon gyi rgyal ba rnams kyis mdun bsus shig
/yi dam lha yis rgyab nas srog rten cig
/byang chub sems dpa' rnams kyis mtha' skyor cig
/mchod pa'i lha mo rnams kyis sna drongs shig
/ma tshogs dbang mo rnams kyis rjes skyongs shig
/lcang lo can gyi sa la phyin pa'i tshe //
mi ldog pa yi sa la gnas nas kyang //
rdo rje khro rgyal khyod kyi zhal mthong nas //
rig 'dzin rnams dang dbyer med gyur nas kyang //
bla med sku gsung thugs su 'grub par shog
/ces thams cad kyis rjes zlos dang bcas smon lam gdab rjes /
hU~M/
mi gnas ye shes sogs smon lam dang shis brjod las byang ltar bya'o //
bzhi pa ni /
rdul tshon gyi bum pa mchod pa la sogs pa'i yo byad rnams tshogs par byas nas slob dpon slob mar bcas pas dril spos kyis spyan drangs te bkur sti dang bcas te rgya mtshor 'bab pa'i chu bo'am /
mtsho dang chu mig sogs skam par mi 'gyur bar rgyun du gnas pa'i chu 'gram du maN+Dal lta bu'i gzhi la rdul tshon dkar po'i pad+ma 'dab brgyad 'bri ba'am par du btab pa'i dbus dang 'dab ma la me tog gi tshom bu bkod /
mthar chu gnyis nyer spyod lnga /
klu sman btab pa'i 'o ma gtor ma dang bcas pa dang /
de la rgyab mdun gang 'os kyi stegs bu mtho ba la rdul tshon bzhugs su gsol /
mchod pa rnams /
a mr-itas bsang /
swa b+hA was sbyang /
hU~M:
rnam dag chos dbyings ngang nyid las :
rang byung mchod pa'i phung po ni :
kun bzang mchod pa'i sprin lta bus :
dpag yas nam mkha' gang bar bsam :
zhes pas byin gyis brlabs nas slar yang rten bsang sbyang /
stong pa'i ngang las baM las byung ba'i rgya mtsho rin po che dang me tog gis gang ba'i dbus su pad+ma dkar po 'dab ma brgyad pa'i lte bar hU~M las rdo rje hU~M gis mtshan pa las rdo rje sems dpa' dkar po rdo rje dang dril bu 'dzin pa rang snang gi yum dang bcas pa'o //
snying ga nas 'od zer 'phros pas klu chen brgyad 'khor dang bcas pa badzra sa mA dzaHsa sbyan drang /
'dab ma brgyad la 'khod pa ni /
stod lha'i lus can thal mo sbyar ba /
sbrul mgo'i gdengs ka dang ldan pa /
smad sbrul mjug tu 'khyil zhing dar dang rin po che'i rgyan gyis brgyan pa 'khor dang bcas par gyur /
oM badzra satwa aSh+Ta nA ga a d+hi pa ti sa pa ri wA ra ar+g+haM nas /
shab+da'i bar gyis mchod /
gdengs ka nor bu 'bar ba'i 'od zer gyis //
sa 'og mun pa'i tshogs rnams rab 'joms shing //
bstan la rab dga' mthu stobs bsam mi khyab //
klu rgyal 'khor dang bcas la phyag 'tshal bstod //
lag g.yon gdengs ka'i tshul dang /
g.yas mchog sbyin gyi rgyas /
oM/
klu rgyal mtha' yas nor rgyas bu //
'jog po dang ni stobs kyis rgyu //
pad+ma pad+ma chen po dang //
dung skyong dang ni rigs ldan no //
lha mo lha mo chen mo dang //
zla ba'i spyi gtsug spyi gtsug che //
dbyug 'dzin dbyug 'dzin chen po dang //
sog ma med dang hu luN+Da //
dga' bo dang ni nye dga' bo //
rgya mtsho rgya mtsho chen po dang //
tsha ba tsha ba chen po dang //
dpal gyi 'od dang 'od po che //
rin chen 'od dang gzugs mdzes dang //
gzugs mdzes chen po sbrul bzang dang //
lto 'phye chen po tshi li dang //
tshi li chen po rnams dag go
/oM b+hak+Sha b+hak+Sha A gats+tsha A gats+tsha ma hA nA ga a d+hi pa ti sarba b+hur+b+hu wa phruM phruM swA hA/
zhes pa gsum gyis gtor ma phul nas /
gong bzhin mchod bstod dang /
mchod sbyin gtor ma 'di bzhes la //
zhes pa nas /
yid la 'dod pa kun 'grub shog
/ces dang /
klu'i rgyal po 'khor dang bcas pa rnams kyis /
de bzhin gshegs pa rnams kyis byin gyis brlabs pa'i rdul tshon rin po che'i rang bzhin 'di rnams bdag gir mdzad nas mchod pa dang /
'jig rten gyi khams spyi dang khyad par sa phyogs 'di dag tu bde legs kyi dpal phun sum tshogs pa 'phel zhing rgyas par mdzad du gsol //
zhes sogs skabs su bab pa'i phrin las gsol nas /
oM/
phun sum tshogs pa mnga' ba sogs kyis shis brjod dang /
yig brgya dang /
ma rnyed yongs su ma tshang dang //
sogs kyis bzod par gsol /
oM/
khyed kyis sems can don kun mdzad //
sogs kyi mthar /
gats+tsha gats+tsha swa b+hA wA nAM/
oM AHhU~M muMH
zhes pas rol mo'i sgra dang bcas pas klu rnams gshegs /
dzaHhU~M baM hoH
rdo rje sems dpa' rang la bstim /
rdul tshon dang mchod gtor bsdus rim bzhin chur dor /
gzhi'i maN+Dal gyi tshom bu rnams chur gshegs shing re khA yang 'khrud /
tshon snod kyi bum pa chu gtsang gis bkang /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hA/
zhes spyan ma'i sngags bzla bzhin dkyil 'khor khang pa sogs la bkra shis pa'i phyir bsang gtor bya zhing phyogs thams cad du bde legs kyi snang ba chen pos yongs su khyab par bya'o //
zhi dang khro bo ma lus pa'i //
bde gshegs rgyal ba'i dkyil 'khor rnams //
yongs 'dus sgrub chen bka' brgyad kyi //
bsnyen sgrub sgrub pa chen po'i tshul //
'di las mchog dang thun mong gi
/dngos grub 'dod dgu'i gter mdzod la //
ci dgar spyod pa'i skal bzang dpal //
phyogs dus kun tu khyab byed shog
/de ltar sgrub chen bka' brgyad bde gshegs 'dus pa'i sgrub khog dngos grub gter mdzod gsal ba'i me long zhes bya ba 'di ni rig 'dzin chen po gter bdag gling pas mdzad pa'i sgrub khog dngos grub gter mdzod nyid gzhir bzhag nas bya sla ba'i ched du kha skong dgos rigs rnams smin grol gling pa'i phyag bzhes ji lta ba bzhin dkyus su bris pa'i dge ba gsang chen rdo rje theg pa'i bstan pa phyogs thams cad du rgyas pa'i rgyur gyur cig /

//
