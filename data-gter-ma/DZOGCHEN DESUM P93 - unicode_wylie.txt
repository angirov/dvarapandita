@#//
rdzogs pa chen po sde gsum gyi bka' srung ye shes pa'i dbang bskur byin rlabs ye shes yongs su grub pa'i thig le zhes bya ba bzhugs so //

sde gsum spyi skor /
na mo gu ru /
ye shes mkha' 'gro'i tshogs la phyag 'tshal lo //
rdzogs chen sde gsum gyi srung ma ye shes pa'i dbang la stegs bur sgom don dang mthun pa'i ras bris sam /
tshom bu dgu bkod pa'i khar bum pa chas ldan /
g.yas su gsang thod /
g.yon du pad+ma dmar po rdo rje dkar pos mtshan pa /
gang bder bka' sdod bum pa /
lha tsaka dang yum lnga'i sku'am sa bon /
mdun du dbang gtor /
phur pa /
zor gtor thun rdzas /
me hom /
gnan chas dngos sam tsaka lir bris pa /
sman raka nyer spyod /
sngon gtor /
las bum rnams 'du bya /
las byang rgyas bsdus gang 'os /
bdag mdun chig rdzogs bzlas pa ci 'grub /
stong tshigs dzapa? mchod /
tshogs mchod 'grub na bya /
las bum du karma DA ki bskyed la /
A+o~M karma DA ki nI hU~M phaTa?/
bzlas pa bum lha 'od zhu bya /
rig me dor /
slob ma la khrus bya /
bgegs bskrad /
srung 'khor bsgom /
maN+Dal bkye bsdu byas la /
'o /
mtha' yas pa'i sems can thams cad dpal gdod ma'i mgon po'i go 'phang la 'god par bya /
de'i ched du 'jug sgo dbang gi rim pa zab mo nod cing /
lam rim pa gnyis nyams su len par bgyi'o snyam pas gsan 'tshal /
de la 'dir mdo khams smad shod sa'i thig le 'dzom phu klong sems 'od gsal shel gyi phug pa nas spyan drangs pa'i zab chos rdzogs chen sde gsum gyi bka' srung ye shes pa'i dbang gi don du maN+Dal phul /
de nas gsol ba 'debs pa 'di'i rjes zlos mdzod /
hoH
bde gshegs kun 'dus bla ma mchog
/ma lus rgyal ba kun gyi dngos //
mkha' 'gro'i dbang phyug dkyil 'khor du //
bdag nyid smin pa mdzad du gsol //
lan gsum /
rgyud dag par bya ba'i phyir bla ma dang dkyil 'khor gyi gtso bo tha mi dad pa'i spyan sngar rgyun bshags yan lag brgyad pa 'di'i rjes zlos /
rdo rje slob dpon sangs rgyas dpal //
sogs gsum /
de nas ye shes pa dbab pa'i slad du dmigs pa 'di bzhin du mdzod /
las sngags kyis bsang /
swa b+hA was sbyang /
snang srid chos kyi 'byung gnas rdzogs :
slob ma skad cig dran rdzogs su //
rdo rje phag mo gnam zhal ma :
mthing nag zhal gsum phyag drug pa :
g.yas dkar g.yon dmar phag zhal ngur :
yab ni sbas tshul kha T+wAM 'khyud :
gri thod thod rnga zhing dbyug dang :
rdor dril 'dzin cing gar stabs sgyur :
dpal dang dur khrod chas kun rdzogs //
pad+ma nyi ma bam ro'i steng //
ye shes me phung klong du gsal //
ye shes klong dgu'i mkha' 'gro'i tshogs //
grangs med nyi zer rdul ltar 'tshubs //
gnas gsum A+o~M AHhU~M gis mtshan //
de las 'od 'phros ye shes pa //
spyan drangs slob mar gnyis med thim //
A+o~M ma hA kro d+hI shwa rI badzra b+ha ra hi hU~M phaTa?:
spro na sngags yongs rdzogs dang /
bsdu na /
A+o~M pad+ma kro d+hI shwa rI badzra ma hA kro d+hA badzra kI li kI la ya ma hA yak+Sha kA la rU pa karma raM raM dz+wa la raM hU~M phaTa?:
badzra dz+nyA na A we sha ya a A:
zhes rol mo dang bcas byin dbab la /
ye shes pa de nyid brtan par gyur cig
/tiSh+Tha badzra /
rdo rje me tog spyi bor bkod /
de nas dngos gzhi'i dbang bskur ba la /
slob dpon gyi thugs ka nas 'od zer 'phros /
dbang gi lha nam mkha' gang bar bzhugs pa'i rgyal ba sras dang bcas pa rnams kyis bkra shis pa'i rnam pa du ma dang ldan pa'i rin po che'i bum pa dkyil 'khor pa'i rang bzhin can gyi dbang bskur bar gyur /
hU~M:
dbyings kyi bum par rig pa'i bcud :
zung 'jug ye shes klong dgu'i lha :
gnyis med mnyam sbyor bdud rtsi'i mchog :
ye shes chu yi dbang bskur ro :
ka la shaHa b+hi Shiny+tsa hU~M:
bdud rtsi'i chu rgyun spyi bo nas zhugs lus kyi nang thams cad gang /
dri ma thams cad dag
/dbang thams cad thob /
chu'i lhag ma gyen du 'khyil ba las mi bskyod rdo rje 'chang gis dbu brgyan par gyur /
lha sku'i phyag rgya'i dbang bskur ba ni /
sku gzugs thogs la /
hU~M:
chos kyi dbyings las skur bzhengs pa :
rdo rje phag mo gnam zhal ma :
yab yum 'khor dang bcas rnams kyis :
rigs kyi bu la dbang bskur ro :
A+o~M ma hA kro d+hI shwa rI badzra b+ha ra hi hU~M phaTa?:
sarba sa ma ya a b+hi Shiny+tsa A+o~M:
zhes spyi bor bzhag
/'khor rnams la bsdus pa'i tshe /
hU~M:
ye shes brgyad las skur bzhengs pa //
kro d+hI shwa rI bai tA li //
gzi ldan rgyas 'debs mu kha le //
las dbang spyi 'dul 'byung lnga'i bdag
/'khor dang bcas pas dbang bskur ro //
sarba ma hA kro d+hI shwa rI hU~M phaTa?/
sarba sa ma ya a b+hi Shiny+tsa A+o~M:
zhes mgor bzhag
/bka' sdod bum pa thogs la /
hU~M:
snod bcud yongs rdzogs bka' sdod bum pa ru :
ma mo nyer brgyad gtsor gyur bye ba 'bum :
bsam gyis mi khyab yongs rdzogs dbang bskur bas :
phrin las sna tshogs lhun gyis 'grub par shog :
A+o~M badzra sarba yak+Sha hU~M sa ma ya hU~M phaTa?:
sarba a b+hi Shiny+tsa hU~M:
zhes bum pa spyi bor bzhag bum chu blud /
ye sems yum lnga'i sku'am sa bon thogs la /
hU~M:
chos dbyings kun tu bzang mo dang :
rdo rje snyems ma glu ma dang :
gsang ba ye shes sgrol ma sogs :
rgyal ba yum lngas dbang bskur bas :
rang rig byang chub sems rtogs shog :
badzra tsit+ta b+ho d+hi tsit+ta gIrtI d+hU ma g+ha ye Ar+Ya tA re a b+hi Shiny+tsa hU~M:
zhes snying gar bzhag
/des lha sku sgom pa'i dbang thob pa'o //
bla ma yab yum mnyam par sbyor ba'i byang sems kyi rgyun thod pa'i bdud rtsi dang ro gcig pa ljags la byin pas rtsa khams thams cad khyab ngag byin gyis brlabs par mos shig
/thod pa'i bdud rtsi sbyin la /
AH
bla ma gnam zhal b+ha ra hi //
snyoms par zhugs pa'i byang chub sems //
slob ma'i lce la bzhag pa yis //
bde chen gsang ba'i dbang thob shog
/A+o~M ma hA kro d+hI shwa rI badzra b+ha ra hi hU~M phaTa?:
gu h+ya a b+hi Shiny+tsa AH
des gsang ba'i dbang thob /
rtsa rlung sgom pa la dbang ba'o /
khyed rang skad cig gis dpal he ru kar gsal ba la /
mtshan nyid ldan pa'i rig ma kro d+hI shwa rI pang du byin pa dang snyoms par zhugs pas dga' bzhi'i ye shes mthar thug pa rgyud la skyes par sgoms shig
/brda rtags gtad la /
hU~M/
slob ma dpal chen he ru kaH
dbyings kyi yum chen la sbyor nas //
dga' bzhi'i ye shes rtogs nas su //
shes rab ye shes dbang thob shog
/sngags mthar /
ma hA su kha a b+hi Shiny+tsa hU~M:
des shes rab ye shes kyi dbang thob /
thig le sgom pa la dbang ba'o //
dbang bzhi pa tshig gi ngo sprad pa ni /
pho nya'i lam las skyes pa'i dpe'i ye shes kyi rang ngor bltas te mnyam par bzhag pas don dam dpe bral lhan cig skyes pa'i ye shes rig stong nam mkha' lta bu'i dgongs pa mngon du gyur pa de nyid bskyang bar zhu /
hU~M/
thabs dang shes rab dbyer med par //
zung du 'jug pa'i ye shes ni //
rdul bral mkha' ltar rnam par dag
/mkha' dang mnyam pa'i dbang thob shog
/sngags mthar /
d+harma d+hA tu a b+hi Shiny+tsa hU~M/
des dbang bzhi pa thob /
rdzogs pa chen po sgom pa la dbang ba'o //
slar yang brtan byed gtor ma'i dbang bskur ba la /
gtor ma gnam zhal b+ha ra hi tshom bu dgu'i lha tshogs su gsal bas dbang bskur bar gyur /
hU~M b+h+yoH
he ru kaHdpal thams cad kyi //
byin rlabs mthu stobs gcig bsdus pa //
gnam zhal dbyings phyug b+ha ra hi //
'khor dang bcas pa thams cad kyi //
rdo rje bzhi yi dbang bskur ro //
gtso sngags dang spyi dril mthar /
kA ya wA ka tsit+ta sarba a b+hi Shiny+tsa A+o~M AHhU~M hrIH
gtor ma gnas bzhir bzhag go
/las kyi mtha' sdud gnan sreg 'phang gsum gyi dbang bskur ba ni //
dngos sam tsaka? li gang yod thogs la /
hU~M:
dus gsum sangs rgyas phrin las 'dus pa'i dpal :
sras mchog phur pa khyod kyi lag tu gtad :
gsal gsum rdzong 'phrang srog gi gnad shes pas :
gdeng gsum dgongs pa gsum gyis gzhi bzung ste :
byang chub lam gyi bar chad ma lus kun :
'od gsal rig pa zang thal dbyings su sgrol :
dgra la thun rdzas rnams kyi char pa phob :
shin tu mi bsrun tshogs rnams hom du sregs :
chag chen zlog phyir zor gyi dmag dpung skul :
slar yang mi ldang phyir du gnan par gyis :
mdor na gdug pa'i tshogs kun tshar gcod pa'i :
drag po'i las rnams thams cad 'grub par shog :
A+o~M pad+ma kro d+hI shwa rI badzra ma hA kro d+ha badzra kI li kI la ya ma hA yak+Sha kA la rU pa karma raM raM dz+wa la raM hU~M phaTa?:
rbad dgu'i sngags sbrel la gtor ma yod na zor du 'phang /
tsaka? li yin na brim pas chog go
/dbang don gyi ye shes pa brtan par bya ba'i phyir shis pa brjod cing me tog 'thor /
de dag gi sgo nas stod las byang chub sgrub pa'i dbang dang smad las drag po dgra bgegs bsgral ba'i dbang bcas snying por dril ba legs par thob pa yin pas dam tshig khas len pa'i rjes zlos /
sku drin gtang rag tu maN+Dal lus 'bul dge bsngo spyi ltar bya'o //
'di ni 'jug pa bde phyir snying por dril ba ste /
rgyas skabs gsang skor yab ka'i dbang la lha dbang brje ba tsam las gzhan yab ka ji lta ba bzhin bskur dgos so //
zhes pa'ang dge byed chu stag gi lo gro zhun zla ba'i dmar phyogs kyi dga' ba dang por gter slob karma rat+nas thun bar du bkod pa mchog gter dar zhing rgyas pa'i rgyur gyur cig
/shu b+haM///
/
