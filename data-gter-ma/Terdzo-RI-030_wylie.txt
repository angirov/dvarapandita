[<!TCC Tibetan character 3,182 undefined in unicode!>]:
phyag rgya chen po mun sel nyi ma'i snying po'i them byang gser gyi thur ma bzhugs so :
e ma ho :
thugs rje khyab gdal 'gro ba yongs kyi dpal :
dus gsum rgyal ba'i thugs dgongs nyag gcig po :
snang srid phyag rgya che la phyag 'tshal lo :
rgyal ba'i thugs sras pad+ma bdag 'dra yis :
tshe gcig lus kyis sangs rgyas 'thob bya'i phyir :
rgyal ba'i thugs bcud mkha' 'gro'i gsang brdol nas :
nyams len phyag rgya chen po dril te bstan :
kun dang mi 'dra yang zab zhi rtse yin :
gab 'khrul med pa'i bka' rtsis them byang ni :
yid ches bskyed pa brgyud pa'i lo rgyus dang :
yon tan kun rdzogs bla ma'i mtshan nyid dang :
dam ldan rjes 'jug slob bu'i mtshan nyid dang :
dal 'byor rnyed dka' skyo shas nges 'byung ste :
dang por gces pa chos kyi ma bzhi yin :
thun mong mi 'dra chos kyi mtshan nyid ni :
mchog tu gces pa skyabs 'gro sems bskyed dang :
bsod nams gsag pa sgrub mchod maN+Dal dang :
bla ma'i rnal 'byor snying po'i gsol 'debs dang :
chos sgo 'byed pa bla ma'i gtor dbang ste :
spyi la gces pa gong gi bu lnga yin :
sngon 'gro gces pa ma bzhi bu lnga ste :
'di dgu spyi la gces pa'i srog shing yin :
mtshan nyid ldan pa'i bla mas rim gyis khrid :
'di yi drod thob rjes kyi rten 'brel 'char :
dngos gzhi'i chos la nyams len gnad drug ste :
ma bcos gnas lugs zhi gnas rang bab dang :
gegs sel bogs 'don lam gyi drod rtags bstan :
mkhan po rtsad gcod rang rig gcer bu ston :
rang babs gnas pa grub pa'i gnad gsum yin :
rjes la gces pa de yi bu gsum las :
yid dpyod bzo med rang shar lhag mthong dang :
dbyer med blo 'das gol sgrib mtha' gcod dang :
rang byung lhun grub sgom med zad sar skyol :
skad cig sangs rgyas 'grub pa'i gnad gsum yin :
dngos gzhi'i chos drug sangs rgyas lag 'chang yin :
kun la mi bstan skal ldan snying la gab :
dus gsum rgyal ba'i thugs bcud 'di kho na'o :
rjes la gces pa zhal gyi gdams pa bzhi :
rjes spyod nyams len rgyud kyi skyong thabs dang :
spyi la gces pa gnad kyi dam tshig dang :
snod min gzhan la bka' rgyas gdab pa dang :
dge ba'i rtsa ba thun mong bsngo ba ste :
rjes la gces pa'i mtha' rten chos bzhi yin :
de ltar ma bu rkang grangs mtha' rten bcas :
pad+ma 'byung gnas thugs bcud gsang ba'i bka':
skal ldan las can 'gro la smin dgongs nas :
zab mo'i bka' rtags gser shog log na brnan :
nyi zla'i snying po chos kyi sgos them yin :
thun mong mi 'dra zab pa'i gdams skor las :
rgyal ba'i thugs bcud yang gsang sgrub pa dang :
chos dang gang zag spyi sgos bstan pa'i lung :
mu tig rtsar phreng sku gsum sgrub bstod dang :
dbang chen pad+ma rtags kyi sgrub bstod yin :
tsakra gsum po sku gsung thugs 'khor las :
kha sgyur bco lnga las kyi mde kha yin :
kha sgyur bcu po zab gter lde mig yin :
las can 'ga' yis 'gro don spyod par nges :
chad lhag med pa gsang ba'i rgya them 'di :
snying gi bu la phan dgongs lhag bsam gyis :
mon kha ne ring seng ge'i rdzong du bris :
ye shes mtsho rgyal gsang phug chen mor sbas :
rin chen gter du sbas nas rgya gsum btab :
sngon sbyangs las sad skyes thob blo ldan sad :
gshed bzhi'i lo pa gcig dang 'phrad par shog :
sa ma ya :
kha thaM:
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dus mtha'i zog po rat+na yis //
mkhar chu phug ring brag nas bton //
'dod na ster ro mi 'dod sba //
shing stag lug zla'i bcu gsum la /
kho bos phyung yod skal ldan kun //[  <!TCC Tibetan character 3,182 undefined in unicode!>]:
phyag rgya chen po mun sel nyi ma'i snying po'i lo rgyus gsal ba'i sgron me zhes bya ba bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]bdag 'dra pad+ma 'byung gnas kyis :
rgyud dang man ngag zab mo'i chos :
kun las khyad par 'phags don du :
bcud nas bcud kyi snying por dril :
ma 'ongs las can don du ni :
gter kha dpag med sbas nas bzhag :
mun pa sel ba'i sgron mer shog :
de la sku gsum nas brgyud pa 'gro ba'i gsang rdol nas :
sangs rgyas lag 'chang du gtad pa :
bcud nas bcud du dril ba :
phyag rgya chen po mun sel nyi ma'i snying po 'di la lo rgyus dang man ngag dngos so :
'di'i lo rgyus ni 
sku gsum nas brgyud ces pas :
de yang bde chen pad+mo bkod pa zhes bya ba :
rang bzhin rnam par dag pa'i zhing khams su :
dang po'i sangs rgyas rang rig 'od mi 'gyur ba de nyid kyis :
chos sku rnam par dag pa ci'i ngo bor yang ma grub pa dmigs su med pa'i ngang nas :
longs spyod rdzogs pa'i sku mtshan dang dpe byad du ldan pa :
ming dang don du mthun pa :
sangs rgyas snang ba mtha' yas kyi sku yongs su rdzogs par bstan pa dang :
sku gsung thugs kyi sprul pa sems dpa' dang sems ma dpag tu med pa la gsungs te :
de yang nyid kyi spyan gyi mdzod spu nas 'phags pa 'jam dpal sprul :
thugs las gsang ba'i bdag po sprul :
ljags kyi pad+mo las thugs rje chen po sprul nas zhi ba'i tshul mdzad do :
de nas longs spyod rdzogs pa'i sku spyan ras gzigs dbang phyug gis :
bdag sprul sku pad+ma 'byung gnas la brag phug mA ra ti ka zhes bya ba :
dus gsum du me tog gi char 'beb pa rigs gsum mgon pos byin gyis brlabs pa'i gnas der :
tshig don brda yis bkrol te bshad do :
des na sku gsum nas brgyud de sangs rgyas kun gyi tshul gyi tshul gcig pa :
zhes pas sku gsum nas brgyud pa ste go sla'o :
yang mkha' klong rnam par dag pa'i dbyings nas :
dpal kun tu bzang pos tshig brjod pa bral ba'i ngang nas ye shes mkha' 'gro ma las kyi dbang mo che la brgyud :
dur khrod bsil ba'i tshal mchod rten bde byed brtsegs su bdag pad+ma 'byung gnas la brgyud de sku gsum mo :
don la gcig ste dbyer med pas na :
rgyud las :
ma grub thog ma'i ston pa yis :
rang bzhin dag pa'i 'khor rnams la :
brjod du med pa'i don 'di gsungs :
gcig dang gnyis zhes tha snyad bral :
brjod du med pa'i chos nyid do :
zhes so :
de yan chad kyis sku gsum rig 'dzin brda brgyud mdo tsam bstan pa'o :
o rgyan bdag gis jo mo mtsho rgyal :
shel dkar rdo rje 'tsho :
shel dkar mgon skyid :
lha sras mu ne btsan po rnams la zab par gdams pa'o :
de yang gdams pa 'di lho brag mkhar chu dpal gyi rta rgyun mar bka' rtags su yi ger btab pa'o :
ma 'ongs pa'i dus su sems can rnams tshe thung zhing bsgrub long med pa'i dus su sangs rgyas lag 'chang du gtad pa 'di gces par rgyas btab ste :
o rgyan dang mtsho rgyal gnyis kyis rten 'brel thabs kyi rgya dang bcas nas gter du sbas so :
sa ma ya :
kha thaM:
gu h+ya :[ \u0f88\u0f88\u0f88\u0f88\u0f88\u0f88\u0f88\u0f88 ]gter ston rat+na gling pa'i gter ma mkhar chu gsang phug dpal gyi rta rgyun nas so //
[  <!TCC Tibetan character 3,182 undefined in unicode!>]:
phyag rgya chen po mun sel nyi ma'i snying po'i sngon 'gro ma rig mun sel lags so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88]    bkra shis pa'i phyag rgya dge ba'o //[ \u0f88\u0f88\u0f88\u0f88\u0f88\u0f88\u0f88]   o rgyan mkha' 'gro'i brda skad /[ \u0f88\u0f88\u0f88\u0f88\u0f88\u0f88]   bka' rtags rgya can /[ \u0f88\u0f88\u0f88\u0f88]    sku gsung thugs rgya gsum mo //
ma bcos lhun grub rnam dag chos kyi dbyings :
spros pa nyer zhi bde chen longs spyod rdzogs :
thugs rje dbang phyug 'khor 'das sprul pa'i sku :
sku gsum ye shes lnga la phyag 'tshal lo :
dus gsum sangs rgyas kun gyi dgongs pa'i bcud :
gsang sngags bla na med pa'i yang snying las :
mthar thug zhal gyi gdams pa dri med 'di :
tshig dang yi ger bri bar mi 'os kyang :
snyigs ma'i sems can 'gro ba'i don gyi phyir :
ma bcos sgrib med bka' rtags yi ger bkod :
rang 'dod med par mkha' 'gros bzod par gsol :

de yang yang dag par rdzogs pa'i sangs rgyas drug pa rdo rje 'chang chen pos gsungs pa'i chos thams cad kyi snying po gcig tu bsdus pa :
rgyal ba'i dgongs pa :
mkha' 'gro'i khong snying :
phyag rgya chen po mun sel nyi ma'i snying po yid bzhin gyi nor bu lta bu 'di la don gsum gyis bstan te :
mos gus bskyed pa'i don du lo rgyus bshad pa dang gcig :
nges shes bskyed pa'i don du dgos ched bstan pa dang gnyis :
nyams su blang ba'i don du gdams pa bstan pa dang gsum :
dang po lo rgyus ni gzhan du shes :

gnyis pa chos kyi dgos ched ni :
nam mkhas gar khyab sems can gyis khyab :
de rnams kyang nyon mongs pa brgyad khri bzhi stong du 'dus :
de yang bsdu na dug gsum du 'dus :
de yang rtsa ba gzung 'dzin gyi rnam rtog la 'dus :
de las zhen pas 'khor bar 'khyams pa yin no :
de yang 'khor ba de las thar bar byed dgos byung bas :
nyon mongs pas gar khyab 'phags pa'i thugs rjes khyab :
thugs rjes gar khyab gnyen po ye shes kyis khyab :
de rnams bsdus pas chos kyi sgo mo brgyad khri bzhi stong du 'dus :
de yang bsdus pas theg pa dgu'am gsum du 'dus :
byang chub kyi gnad du bsnun nas sangs rgyas par byed pa la zab mo'i gdams ngag dgos pa byung :
gdams ngag rnams kyang bstan pa'i mgo stod tshe ring bsod nams che bas bsgom long yod cing rim gyis bsgom pa la brten nas bsgoms pas sangs rgyas pa'i gdams ngag bstan :
da lta bstan pa'i mar sham la tshe thung zhing bsod nams chung bsgom long med pas na :
gcig char ba'i gnad la brten nas sangs rgyas lag tu gtad pa'i gdams pa 'di yin no :
gnad la brten nas bsgom mi dgos pa'i gdams pa 'di la gsum ste :
gsung ba po bla ma'i mtshan nyid dang :
nyan pa po slob ma'i mtshan nyid dang :
nyams len gdams pa'i mtshan nyid do :
dang po bla ma'i mtshan nyid ni :
byin rlabs kyi brgyud pa ma nyams shing :
chos nyid kyi don rtogs pa :
mdo rgyud kyi dgongs pa khrol ba :
mkhyen pa'i yon tan dang dam tshig tu ldan pa :
chos brgyad kyi ri mo sub pa :
rang spros pa chod pa :
zol dang g.yo sgyu spangs shing rten 'brel thabs la mkhas pa :
byin rlabs dang snying rje che zhing gzhan khrid pa la mkhas pa :
mtshan nyid de lta bu dang ldan pa'i bla ma zhig dgos so :
bla ma mtshan nyid dang ma ldan na :
nor bu mching bu la gsol ba btab kyang byin rlabs mi 'byung ba ltar :
gzhan rgyud la byin rlabs mi 'byung ngo :
mtshan nyid dang ldan pa'i bla ma de nor bu bsam 'phel dang 'dra ste :
byin rlabs char bzhin 'byung ngo :
don gnyis pa slob ma'i mtshan nyid ni :
zas gos snyan grags la mi re ba :
tshe 'dir zhen log che ba :
dad pa che zhing rnam smin la 'dzem pa :
mos gus shes rab che zhing bka' bzhin sgrub pa :
snying rus che zhing skyo dub med pa :
bla ma sangs rgyas su mthong ba de lta bu'i slob ma snod du rung ba zhig dgos so :
mtshan nyid dang mi ldan na snod dug can dang mthil med du bcud blugs pa bzhin spyad du med pa'o :
snod dang ldan na gser dngul du bcud blug pa dang 'dra ste :
snod du rung zhing bcud 'phel ba'o :
don gsum pa man ngag gi mtshan nyid ni :
tshegs chung la don che ba :
thabs che la lam myur ba :
sgo yangs la bya sla ba :
rgya che la don 'dril ba'o :
tshegs chung ba ni bskal pa gsum la sogs par tshogs gsog mi dgos te :
'dir lus ngag yid gsum rang sar bzhag pas 'khor ba'i g.yang sa chad pas na tshegs chung ba'o :
don che ba ni skad cig ma'i shes pa ngos zin pas skye ba gtan gyi rang sa zin pas na don che ba'o :
thabs che ba ni nyan thos rnams nyon mongs pa spangs :
rang rgyal 'gegs :
byang chub sems dpa' lam gyis sbyong :
gsang sngags gzhan bsgyur te :
'dir de nyid rang bzhin shes pas cir yang mi dgos te :
spang blang mi dgos par gang la brten nas kyang sangs rgyas pas thabs che ba'o :
lam myur ba ni pha rol tu phyin pa'i theg pa ltar na grangs med du tshogs bsags nas sangs rgyas par 'dod de :
'dir tshe gcig gis don gnyis ldan pa'i sangs rgyas 'grub pas na lam myur ba'o :
sgo yangs pa ni theg pa gzhan rnams snang 'gags dag gsum gyi sgo nas brtags dpyad byed dgos te :
'dir pho mo ma ning med :
na so la rgas gzhon med :
las la bzang ngan med par grol nus pas na sgo yangs pa'o :
bya sla ba ni pha rol tu phyin pa ltar byang chub kyi chos sum cu rtsa bdun la sogs nying la nying bsing du bya mi dgos te :
bla mas gnyug ma mngon sum du ngo sprod pas rtogs grol dus gcig tu grol bas na bya sla ba'o :
rgya che ba ni sde snod gsum la sogs pa la sbyang mi dgos te :
'di nyid gnad bstan pa tsam gyis mdo rgyud kyi dgongs pa tha dag khrol bas na rgya che ba'o :
don 'dril ba ni tshig tha snyad mang po la brten mi dgos te :
gdams ngag tshig gsum gyis rang sems chos skur gtan la phebs pas na don 'dril ba'o :
de rnams ni mtshan nyid rnam pa gsum dang ldan pa ste :
mdor bsdus pas thabs rgya che ba shes rab zab pa gnyis su med pa'i gdams ngag gcig dgos so :
mtshan nyid dang mi ldan pa'i gdams ngag ni :
nyams su blangs kyang sems kyi gnad du mi 'gro ste :
sbrul la 'o ma blud pa dang 'dra'o :
mtshan nyid dang ldan pa'i gdams ngag de nad la sman btang ba dang 'dra'o :
de la 'dir zab rgyas gnyis su med pa'i gdams pa zhig bstan te :
sngon 'gro dngos gzhi rjes gsum mo :
dang po sngon 'gro'i chos la drug ste :
'chi ba mi rtag pa bsgom pas 'khor ba las blo ldog par bya ba dang :
dkon mchog gsum la skyabs su 'gro bar byas pas 'khor ba'i 'jigs pa las grol bar bya ba dang :
byang chub tu sems bskyed pas lam dman pa las 'phags pa dang :
maN+Dal mchod pa phul bas bdag gzhan gyi tshogs gsag pa dang :
bla ma la gsol ba btab pas byin rlabs dngos grub 'byung ba dang :
zab mo'i dbang bskur bas pha rol tu phyin pa las khyad par 'phags par byed do :
de yang dang po 'chi ba mi rtag pa bsgom pa ni :
da res dam chos shig ma byas na 'khor ba la gtan du 'khyams dgos par 'dug :
'khor ba ni sdug bsngal gyi lu gu rgyud dang 'dra ste thar dus med do :
rigs drug gi sdug bsngal ni :
lha ltung ba'i duHkha :
lha ma yin la 'thab rtsod :
mi la skye rga na 'chi :
dud 'gro la bkol spyod :
yi dwags la bkres skom :
dmyal ba la tsha grang la sogs te bsam gyis mi khyab pa :
de las thar pa'i thabs chos min pa cis kyang mi phan te :
chos la gdod bya long yod du mi btang :
da lta rang mi 'chi'i nges pa med :
sngar skyes pa rnams kyang 'chi :
da lta yod pa rnams kyang 'chi :
da gzod skyes pa rnams kyang 'chi :
'o na bsam dang :
na so la rgas gzhon med :
gzugs byad la bzang ngan med :
'o na yang bsam dang :
nam 'chi la nges pa med :
'chi rkyen la bsam gyis mi khyab :
ma shi bar 'dug pa'am :
mi 'chi ba'i sa yod bya ba ni med :
nges par 'chi ste shi bas mi chog 'dir 'gro ni med :
sngar shi ba'i dus ni mi dran :
gnas mal mthun rkyen grabs su tshud pa ni med :
'o na bsam dang :
rang gar 'gro med :
yang de bzod snyam na :
ngan song gsum gyi sdug bsngal bsam gyis mi khyab :
de dag las thar pa'i thabs chos min pa gang gis kyang mi phan pas :
des na da lta nyid du brtson 'grus drag pos blo sna thung rbud byas nas nyams su len pa gal che'o :
'o de lta bu'i 'khor ba la btson dong lta bu'i skyo shas kyis :
chos la tshad nad can skom gyis gdung ba lta bur byed pa gal che'o :[ \u0f88\u0f88\u0f88\u0f88\u0f88\u0f88\u0f88 ]gnyis pa skyabs su 'gro bar bya ba ni :
'khor ba'i btson dong 'di la dgra mi sha bos gri mdung gis bdas pa dang 'dra bas :
'jigs pa de la skyob nus bla ma dkon mchog min pa med pas :
de la skyabs su 'gro ba ni :
de yang dkon mchog gsum 'gro ba yongs la khyab bdal chen por bzhugs pas :
mos pa'i snang ngor mdun gyi nam mkhar skyabs gnas thams cad sprin bzhin 'thibs par bsam la :
rang nyid 'khor ba'i sdug bsngal dang sngar byas kyi las la 'gyod pa dung dung skye ba'i gdung ba drag pos thal mo sbyar la 'di skad do :
na mo :
phyogs bcur bzhugs pa'i sangs rgyas dang :
bla ma yi dam mkha' 'gro'i tshogs :
thams cad bdag la dgongs su gsol :
'di nas brtsam ste mgon med bdag :
rkang gnyis gtso bo sangs rgyas dang :
zhi ba 'dod bral dam pa'i chos :
tshogs mchog phyir mi ldog pa la :
bdag ni nye bar skyabs su mchi :
sangs rgyas kun gyi rang bzhin sku :
bla ma rnams la skyabs su mchi :
dkyil 'khor kun gyi mnga' bdag gtso :
yi dam lha la skyabs su mchi :
dpa' bo dpa' mo dbang phyug gtso :
mkha' 'gro'i tshogs la skyabs su mchi :
bdag gis sngon chad sdig bgyis pa :
mgon po khyed kyi spyan sngar bshags :
da ni khyed kyi rjes su slob :
khyed kyi bka' las bdag mi 'da':
kun nas thugs rjes bskyab tu gsol :
ces lan gsum bya'o :
des sdom pa gsum gyi rten du rung :
'khor ba'i 'jigs pa las skyob :
mu stegs la sogs pa'i lam log par mi 'gro :
chos kyi gzhi'am rming things bas chos bka' lung thams cad kyi sngon du 'gro ba yin no :
gsum pa sems bskyed pa ni :
shes rab zab mo'i don stong nyid mngon du gyur kyang :
thabs mkhas snying rje'i sems bskyed med na :
theg dman nyan rang du gol bas :
ma nor theg pa'i lam mchog thabs shes zung 'jug gi snying rjes byang chub mchog tu sems bskyed pa yin pas :
bdag gi pha ma 'gro drug gi sems can thams cad la snying rje bzod glags med pa'i sgo nas bdag gis pha ma 'gro drug gi sems can 'di rnams kyi don ma byas na :
bdag gson pas ci rung snyam pa'i blos 'di skad do :
deng nas gzung ste byang chub bar :
byang chub sems mchog bskyed par bgyi :
sangs rgyas rnal 'byor sdom pa la :
sdom pa yi ni tshul khrims dang :
dge ba'i chos ni sdud pa dang :
sems can don byed tshul khrims gsum :
bdag gis brtan por gzung bar bgyi :
sems can kun gyi don gyi phyir :
bdag gis sdom pa brtan por gzung :
lus dang srog la ma ltos par :
khyed kyi rjes su bdag slob bo :
tshad med thugs rjes nyer dgongs te :
kun nas byin gyis brlab tu gsol :
ces lan gsum brjod pas :
rgyal ba rgyal sras kyi spyod pa rlabs chen la 'jug cing :
gsang sngags theg pa chen po'i gral du 'gro ba yin no :[ \u0f88\u0f88\u0f88\u0f88\u0f88\u0f88\u0f88 ]des chos spyi'i rnam gzhag dang skyabs 'gro sems bskyed yan chad 'gro ba yin no :
sa ma yA:
bzhi pa maN+Dal 'bul ba ni :
dngos po kun la zhen pa log cing :
tshogs gnyis rdzogs par bya ba'i phyir :
phyi longs spyod :
nang lus ngag yid gsum :
gsang ba snang srid thams cad blos blangs te 'bul bar bya'o :
g.yas g.yon du maN+Dal thogs te :
oM rat+na maN+Dal b+h+rU~M:
zhes brjod pas :
gser gyi sa gzhi yangs shing rgya che bar gyur :
dbus su paM pad+ma sUr+Ya maN+Da la :
a tsan+d+ra maN+Da la zhes pas :
pad+ma'i sdong po nyi zla'i gdan gyi steng du :
oM d+he wa ku ru ta ra ya hU~M:
zhes me tog bkod pas yi dam gyi lha bla ma spyi bo na bzhugs pa zhig bsam :
na mo bud+d+ha ya :
zhes g.yas su sangs rgyas dkon mchog :
d+harmA ya :
zhes rgyab tu chos dkon mchog :
saM g+hA ya :
zhes g.yon du dge 'dun dkon mchog bzhugs par bsam mo :
de'i steng 'og phyogs mtshams thams cad rgya che zhing dri zhim pa :
longs spyod 'dod yon mchod pa'i sprin phung bsam gyis mi khyab par sprul te 'di skad do :
oM AHhU~M:
rje btsun brgyud pa'i bla ma dang :
dkon mchog gsum dang yi dam lha :
byang chub sems dpa'i tshogs rnams dang :
mkha' 'gro dam can rgya mtsho dang :
zhing khams chen po'i sa gzhi la :
phun sum tshogs shing rgya che ba'i :
mdzes shing gtsang ma'i rgyan gyis spras :
phyi nang gsang ba'i mchod pa 'bul :
thugs rjes dgongs nas bzhes su gsol :
ces dga' brod dang bcas te zhen med kyi mchod pa 'bul bas :
dgos med rgyud la skye zhing mchog thun mong gi dngos grub thams cad 'di nyid la thob par 'gyur ro :
gsol 'debs snying gi dum bu bzhugs so :[ \u0f88\u0f88\u0f88\u0f88\u0f88\u0f88 ]don lnga pa bla ma la gsol ba btab pa ni :
sangs rgyas kyi rgyu rang rang la gnas kyang de ston par byed pa'i bla ma de la gsol ba ma btab na byin rlabs mi 'byung bas sngon du rang gi spyi gtsug nyi zla'i gdan gyi steng du :
drin chen rtsa ba'i bla ma mtshan dang dpe byad kyis brgyan pa la :
bka' brgyud kyi bla ma dang phyogs bcu'i sangs rgyas mkha' 'gro chos skyong dpag tu med pas bskor bar bsgom :
rang tha mal mos gus dang bcas pas 'gro drug sems can dpag tu med pas bskor bar bsam la :
bdag gis gtso byas thams cad ku ti ri ri gsol ba 'debs par mos la :
lus ba spu langs pa :
ngag 'o dod 'bod pa :
gdong mchi mas dag par 'di skad do :
ma nam mkha' dang mnyam pa'i sems can thams cad bla ma sangs rgyas chos kyi sku la gsol ba 'debs :
ma rig mun pa sangs par byin gyis rlobs :
bla ma longs spyod rdzogs pa'i sku la gsol ba 'debs :
ting 'dzin rgyud la skye bar byin gyis rlobs :
bla ma thugs rje sprul pa'i sku la gsol ba 'debs :
nyams dang rtogs pa skye bar byin gyis rlobs :
bla ma rgyal ba rgya mtsho'i tshogs la gsol ba 'debs :
bdag gzhan don gnyis 'grub par byin gyis rlobs :
de ltar gsol ba nyin mtshan du btab cing :
'phro 'jog dus dbang bzhi blang :
rang gi spyi bor thim nas rang dang dbyer med du 'dres par bsam :
de ltar byas pas tshe 'di'i blo sna bud :
bla ma'i thugs rje zhugs nas :
snang ba bden med bun long 'gro zhing :
'od gsal gyi nyi ma dus re bzhin 'char ba yin no :
rten 'brel 'di la 'char bas kha tsam min par byed pa gal che 'o :
dbang gi rjes gnang bzhugs so :[ \u0f88\u0f88\u0f88\u0f88\u0f88\u0f88\u0f88 ]spyi don drug pa dbang bskur ba'i rim pa ni :
lus ngag nyes zag dang bcas pa 'di tha mal du zhen na 'khor ba las mi thar bas :
dbang gis nyon mongs pa rnams dag cing smin par byas na :
pha rol du phyin pa las khyad par 'phags te :
gsang sngags rdo rje theg pa chen po zab pa'i khyad par dbang gis phye ba'o :
dbang ni ting 'dzin bla ma'i gtor dbang gang dag cig gis smin par bya ste :
'dir ma spros zhal las shes par bya'o :
de ltar smin par byed pa'i dbang la brten nas :
grol byed thabs bskyed rim gyis nyon mongs pa ma spang rang sar dag nas yi dam lha dang skal pa mnyam par gzugs sku'i sangs rgyas thob :
bskyed rdzogs zung 'jug du bsgoms pas 'du 'bral med par don gyi phyag rgya chen po gnyis med kyi don chos skur sangs rgyas par 'gyur ro :
'di lta bu'i gdams pa 'dis sgom ma skyes pa skye bar byed pa :
skyes pa brtan cing bogs 'don :
des na dwangs shing dben pa'i gnas su gnas lugs phyag rgya chen po'i rtogs pa 'di'i sgom skyong ba gal che 'o :
gdams pa 'di nyid ston pa'i dus su bla ma la phyag rten :
yi dam la mchod pa :
mkha' 'gro chos skyong la gtor tshogs la sogs pa snga phyi bar gsum du byed pa gal che 'o :
de'i rten 'brel gyis bar chad mi 'byung zhing rtogs pa khyad par can rgyud la skye'o :
phyag rgya chen po'i sngon 'gro ma rig mun sel zhes bya ba :
o rgyan pad+ma'i thugs bcud yang dag pa rdzogs so :[ \u0f88\u0f88\u0f88\u0f88\u0f88\u0f88\u0f88 ]nyi ma'i snying po skyon bral 'di :
las 'phro can dang 'phrad par shog :
zab rgya :
sbas rgya :
gsang rgya :
gab rgya :
gtad rgya :
d+hA ki nI rgya :[ \u0f88\u0f88\u0f88\u0f88 ]nges med rat+na'i ming can gyis //
mkhar chu'i brag nas phyung pa lags so //
shu b+haM//[  <!TCC Tibetan character 3,182 undefined in unicode!>]:
phyag rgya chen po ma rig mun sel nyi ma'i snying po'i khrid gzhung dngos gzhi bzhugs so :
rgya gar skad du :
mu dra ma hA sur+Ya a b+hi me trig d+ha ra na na tri ta na ma :
bod skad du :
phyag rgya chen po ma rig mun sel nyi ma'i snying po zhes bya ba :
sku gsum rdo rje 'chang la phyag 'tshal lo :

dus gsum sangs rgyas kyi dgongs bcud :
mkha' 'gro ma'i snying gi gsang gtam :
sgom long med par sangs rgyas pa'i chos 'di la :
gang zag gi bab dang :
de la dbab pa'i gdams ngag gnyis so :
dang po ni lus 'byung bzhi las grub pas :
'byung bzhi shas che chung gis blo rigs so sor yod pas :
snod kyis bcud sgyur ba yin te :
rang bzhin sems kyi ngo bo la 'gyur ba med kyang gnas skabs kyi blo rigs tha dad pa ni :
dpe shel gong dag pa la kha dog rigs lnga gang bstan pa de 'ong ba dang 'dra bas :
dbang po mtho dman gyi rim pa la man ngag 'debs lugs 
zhal las shes par bya'o :
dngos gzhi gnad kyi gdams pa 'di la :
spyi don drug gis bstan te :
dang po ma bcos gnas lugs kyis zhi gnas gtan la phab pa :
gnyis pa gegs sel bogs 'don gyis nyams kyi drod rtags bstan pa :
gsum pa mkhan po rtsad gcod kyis rig pa gcer bur ngo sprad pa :
bzhi pa gnyis med rang shar gyis lhag mthong ngo sprad pa :
lnga pa byar med blo 'das kyis gol sgrib mtha' gcad pa :
drug pa sgom med rang byung blo 'das kyis zad sar skyol ba'o :
dang po ma bcos gnas lugs kyis zhi gnas gtan la dbab pa ni :
phyi nang gi bya ba btang la bsam gtan gyi chos bdun gyi steng du rang lugs su glod de bzhag :
ngag ma bcos smra ba gcad :
yid ma bcos spros bral ngang du khrigs se bzhag :
de ltar lus ngag yid gsum cha cha nas rang babs ma bcos pa'i sems la ma yengs pa'i blos mjal tsam las ci yang yid la mi byed par glod :
shes pa yul gang la yang mi 'phro bar bcos bslad med pa'i ngang du lhug par bzhag go :
de'i dus su rnam rtog cig 'phro na :
phaTaHces pas shigs kyi bshigs la sngar bzhin klod la bzhag :
de ltar khams dang bstun cing rgyun chad med par nyams su blangs pas :
snga phyi'i rtog pa rags pa tshor ba'i zug gzer zhi nas :
bde gsal mi rtog par glod de gnas pa ni :
zhi gnas kyi gzhi gtan la phebs pa ste :
nges don rgyud la skye ba yin no :
'di la drod thob pa gal che'o :[ \u0f88\u0f88\u0f88\u0f88\u0f88 ]gnyis pa gegs sel bogs 'don gyis nyams kyi drod rtags bstan pa ni :
de ltar nyams su blang tshe bying rgod la sogs byung na :
gegs sel bogs 'don ni :
gang zag mkhris shas che na gnyid dang bying rmugs 'byung ste :
de la zas gos bsil zhing skya bar bya ba dang :
rig pa hur 'don phaTaHces bsring :
bla ma la gsol ba gdab :
bying ba'i mkhan po la bltas pas :
rang bzhin skye med yin pas bogs thon te :
dam tshig ni nyi tshan dang mun nag spang ngo :
bogs 'don ni lta stangs thad ka'i nam mkha' la gtad :
shes pa gsal sing nge ba'i ngang du bzhag pas nyams dang bcas pa'i ngar 'char ro :
gnyis pa gang zag rlung dang grang shas che na :
mi gnas bsam blor 'phyo bas rtog pa rags pa gcig rting la gcig skyes nas ma phebs na :
de sel ba la zas gos dro zhing snum pa brten :
gnas dro zhing dben sar rig pa g.yo dus 'phang smad gnas lugs ngang du dbab bo :
rgod mkhan rang la bltas pas gzhi skye med du grol lo :
dam tshig ni ser bu dang g.yeng ba spang ngo :
bogs 'don ni lta stangs mdun du dbab bo :
shes pa glod drag na gzhi la lus 'gro bas :
seng nge :
ye re grungs thon pa'i ngang du bzhag go :
des gsal la mi rtog pa'i nyams 'char ro :
gsum pa gang zag bad kan shas che ba la ltengs pa 'byung ste :
rig pa'i rtsal ma slong bar gnas pa la zhen te ngar med ting 'dzin la gegs byed pa'o :
de sel ba la zas gos yang zhing bsil drod snyoms pa dang :
grang dro cha snyoms bya :
phaTaHces rig pa'i gzengs bstod dgongs pa gsal gdab bo :
ltengs pa'i ngo bo rang la bltas pas gsal stong du 'gro 'o :
dam tshig ni rlan dang grib spang ngo :
bogs 'don ni thad kar shed bskyed shes pa ma bcos pa'i ngang du lhan ne bzhag pas :
bde gsal gyi nyams 'char ro :
de ltar lta stangs gsum po gang bde nyams su blang zhing :
rjes la 'gyu ba thol pa gcig byung na de ma spangs par bag chags gnyug ring bas 'das pa'i rjes mi bcad :
'dod pa'i rtog pas ma 'ongs pa'i mdun mi bsu :
'khrul pa'i blos da lta ba la bzo mi bya bar :
spros med blo 'das kyi ngang du glod de glod :
de ltar nan gyis bsgoms pas gang zag rtsal che ba rnams kyis 'gyu ba'i mtha' chod :
mnyam rjes gnyis med du shes nas sems kyi ngo bo mthong bar 'gyur ro :
chung ba rnams kyis kyang 'khor ba'i chos la zhen pa ldog :
bla ma sangs rgyas su mthong :
sgom btang snying mi 'dod pa 'byung :
phyi lus yod du mi tshor ba :
nang dbugs 'gyu ba mi tshor ba :
gsang ba bde gsal mi rtog pa'i nyams khad kyis 'char ro :[ \u0f88\u0f88\u0f88\u0f88\u0f88\u0f88 ]gsum pa mkhan po rtsad gcod kyis rig pa gcer bur bstan pa ni :
mnyam bzhag gi steng nas rjes kyi 'gyu ba rang ngos bzung ste :
de yang zhi gnas kyi nyams 'thug po la zhen na :
rjes shes kyi 'gyu ba chos nyid du ngos mi zin pas rnam rtog ye 'gyu ru ma gzhug cig :
'gyus na sgom mi yong ngo byas pas de'i rten 'brel gyis 'gyu ba zin 'ong :
de la bag chags kyi rnam rtog phra rags gang skyes de la skyon du mi bzung :
ngo bo la gcer gyis bltas pas gzugs kha dog :
'gro 'ong gnas gsum rang bzhin dag pa ngo bos stong pa de 'di zhes bstan du med :
nam mkha' ltar mnyam bzhag gi steng du lhan ner phebs pa 'ong :
'o na mnyam bzhag chos sku skye med ngang du gnas pa dang :
rjes shes sna tshogs su 'char ba rang bzhin med pa :
de gnyis gcig gam tha dad bltas pas :
de gnyis rang bzhin gcig pas gnyis med du thag chod :
'o na rnam rtog gcig pu de chos skur 'dug gam kun chos skur 'dug bltas te :
dga' mi dga' gang shar ngo bo mtha' 'ded du btang bas :
ngo bo stong par kun nas zang thal le :
dper na chu'i chu bur bzhin rnam rtog skyes grol dus mnyam du song ste :
a sgom bya ba de rnam rtog 'di ru 'dug pa la :
de ngas ngo ma shes par 'dug snyam pa'i sems nges shes skye'o :
de tsam na 'gyu ba rang sangs dran rtog ye shes su shar zhes bya'o :
de ltar nyams su blangs pas rnam rtog gcer bur 'char ba yin no :
de yang rtsal chung ba rnams kyis mnyam bzhag rjes thob stong pa rang gsal yin no snyam pa tsam mo :
blo'i 'dzin pa las grol nas :
'dzin byed kyi mkhan po rtsad gcad pa ni :
'dzin byed rtog pa'i sems kho rang la kha nang du log nas gcer gyis bltas pas :
phyi rol yul snang 'byung 'jug 'gro 'ong nang du bsdus nas :
mtshan nyid 'di zhes rdul tsam ma grub par skye sa med pas byung sa ma rnyed :
yul med pa'i gnad kyis gnas sa med :
'gags pa med pa'i don gyis tha ma 'gro sa mi rnyed :
bsam brjod blo'i yul du ma gyur pas rgyus ma bskyed :
rkyen gyis mi 'jig :
gnyug ma :
rjen pa :
phyogs lhung dang bral ba'i steng nas rang ngo rjen ne :
ye re :
tshogs drug gi snang ba sngar 'dris kyi mi ltar rtogs te :
don la snang srid 'khor 'das rang chos skur thag chod de :
'khor bar 'khyams mkhan mi 'dug pa la 'di ma rtogs pa rnams snying re rje snyams pa'i nges shes gting nas skye zhing :
bla ma sangs rgyas su mthong :
mkhan po rtsad chod :
rig pa gcer bur rtogs :
'khor yug phyag rgya chen por 'char ro :
de nyid bsgom du med kyang ma yengs tsam du skyong ba yin no :[ \u0f88\u0f88\u0f88\u0f88\u0f88\u0f88 ]bzhi pa gnyis med rang shar gyis lhag mthong gi ngo sprad pa ni :
gang zag gi dbang po dang bstun te :
lung dang rtogs pa'i ngo sprod bla mas shes par bya'o :
dbang po rab rtogs grol dus mnyam du song ste :
snang sems gnyis med du shes pas :
kun rdzob la 'phrigs tshud de nyams myong 'khor 'das gnyis med du thag chod do :
'bring 'dzin bya'i sems phyir ma lus :
'dzin byed kyi rig pa nang du ma zhen :
bem rig gnyis med du nyams su blangs pas :
snang stong gnyis med du grol te :
de ltar snang sems gnyis med du rtogs pas 'khor 'das kyi chos thams cad du ma ro gcig tu thag chod pa'o :
tha ma kun rdzob la 'phrigs ma tshud :
glo bur gyi 'khrul rtog chod kyang sngar gyi zhen chags la brten nas :
rnam rtog phra'u gcig la'ang snang sems gnyis su 'dzin pa'i blo shor nas :
the tshom ma chod pa la mnyam bzhag gi steng nas rjes shes lhag mthong du ngo sprad pa ni :
phyi rol gyi 'char rgyu dang :
nang na gnyis su byed mkhan gyi rig pa 'dug gam legs par brtags pas don gnyis med las ma 'das te :
gnyis 'dzin gyi mkhan po gang yang ma grub ste :
snang ba thams cad sems kyi mdangs tsam du mtshungs pa ste :
des na sna tshogs su snang ba'i dus na yang ngo bo stong par 'dug :
stong pa'i dus na yang dran rtog ma 'gags sna tshogs su 'char bar 'dug pas :
snang stong tha mi dad par nyi ma dang 'od zer :
chu bo dang rlabs lta bu :
tsan+dan dang dri lta bu :
ngo bo gcig la dbyer med pa'o :
de ltar rtogs pas gzung 'dzin gyi sgrog rang grol la song ste :
phyi rol du gang shar gzhi med zang thal du shes shing sna tshogs su 'gyu yang sems nyid skye med tsam du rtsad chod pas :
sems byung 'gyu byed kyi rtog pa ma spang bar rang grol te :
ci ltar shar yang snang stong :
grags stong :
tshor stong :
myong stong :
reg stong :
de ltar sems las byung :
sems chos sku stong pa :
chu dang rlabs ltar du stong pa'o :
'o de ltar 'char tshul ci shar yang :
ngo bo sems chos sku las ma 'das pa yin :
'char tshul ma 'gags pa ni :
dper na nam mkha' la g.yos pa med par :
sprin dang 'ja' tshon sna tshogs shar yang :
ngo bo nam mkha' las ma 'das te :
ci ltar nam mkha' skad cig kyang g.yos pa med do :
de ltar sems chos sku la g.yos pa med kyang :
snang ba'i 'char tshul 'khor 'das sna tshogs su 'char te :
shar tshul bye ba ther 'bum shar yang :
byung gnas 'gro gsum sems las ma 'das :
gser 'gyur rtsi'am me dang tsha ba ltar rnam rtog gang shar mtsho nang gi kha ba ltar :
thams cad sems su ro gcig pa lags so :
de ltar snang grags thams cad thabs kyi cha :
rang bzhin med pa de shes rab :
gnyis med chos sku khyab gdal chen po yin no :
de ltar gdod ma nas rnam par dag pa yin pas :
rnam rtog gnyen pos ched du spang mi dgos :
mi rtog pa ched du bsgrub mi dgos :
yin lugs kyi shes pa rnam dag tu grol na :
'khor ba dang myang 'das :
rnam rtog dang chos sku :
nyon mongs dang ye shes :
sems can dang sangs rgyas :
ming sna tshogs btags kyang :
don sems nyid gcig pu las ma 'das te :
rang bzhin la bzang ngan med do :
gdod ma nas rnam dag blo las 'das pa'i don 'di la mtshan lhag mthong zhes bya ste :
mkhyen pa'i yon tan ma lus par 'char ro :
de ltar rang bzhin rnam par dag pa 'di nyid ya ki sangs rgyas nas :
ma ki 'jag ma'i srin bu yan chad la bzang ngan med par dus gsum mnyam nyid lhun grub tu gnas kyang :
de ltar ma rtogs pa rnams snang ba sna tshogs la zhen pas :
gzung 'dzin ma rig pas 'khor bar 'khyams te :
'khor 'das kyi bar la rtogs dang ma rtogs las med do :
dus skad cig ma'i rig ma rig las byung ba'o :[ \u0f88\u0f88\u0f88\u0f88\u0f88\u0f88 ]lnga pa gol sgrib kyi mtha' chod pa byar med blo 'das su bstan pa ni :
tshogs drug snang ba sna tshogs gnyis med du shes kyang :
nyams myong la zhen pa'i mtha' ma chod na :
gol sgrib tu 'gro bas :
dge mi dge lung ma bstan gsum gyi bsam blo'i steng du gcun la :
dge sdig dang 'dzin pa'i cha gnyis phra mo 'dug na :
da rung mtha' ma chod pa yin pas gong bzhin nyams len la nan tan bya zhing thad ka'i gegs sel lo :
dge mi dge lung ma bstan bzang ngan gyi blo la sogs :
gnyis 'dzin gyi mtshan ma zad nas gang gi rtsis gdab re dogs med par 'dzin med blo 'das nam mkha'i dkyil ltar :
mthar thug gnyis med du thag chod 'dug na zol mi 'jog par 'dug pa gar byung ba len nas ched kar 'phros su gzhug :
mnyam bzhag gi thad ka nas ya nga ba med do :
de ltar du rjes la yang ngo bo'i thog tu lhod de 'dug na :
gol sgrib kyi mtha' chod nas phra mo tsam gyi 'dzin rtog med de :
byar med blo 'das su skyong ba yin no :
de yang mtha' chod tshul ni :
ma bcos rang gsal gyi ngo bo rjen ne mer re ba 'di :
ngo bo gsal zhing 'gags med du shar bas :
med par 'dzin pa'i blo las 'das te :
chad pa'i gol sa chod cing :
ci ltar shar yang rang bzhin ngo bo ma grub pas :
yod par 'dzin pa'i blo 'das te :
rtag pa'i gol sa chod do :
ma bcos khyab bdal phyogs su ma lhung ba :
yod med gnyis ka'i blo las 'das te :
gnyis med nyams myong gi zhen pa'i gol sa chod do :
'o de lta bu'i sems nyid mtha' bral rjen pa :
'di ltar 'dug go snyam pa'i go yul du ma lus :
'di ltar yin no snyam pa'i yid dpyod du ma lus par nyams su myong :
rus gtugs rgyud la skyes :
de la brtan pa thob na snang sems thams cad ngo bo brjod med gcig chod rang grol :
mnyam bzhag dang rjes thob gnyis su med par 'khor yug snang srid phyag rgya chen por grol ba de la :
sdig pas gnod ma bskyal :
'di ltar snang srid 'khor 'das chos nyid rol par shes pas :
nyon mongs shes sgrib rang sar dag ste :
rang sems las ngan song dang rigs drug gzhan zhig log na med pas :
'ching mkhan rtog pa yang 'gro 'ong gnas gsum dang bral bas :
'khor ba'i duHkha la dogs pa med pas :
gcig chod pas kun chod :
gcig rig pas kun rig :
byed pa'i mkhan po gzhan na med par rtogs pa'i gnad kyis :
mar 'khor ba la dogs pa'i dri ma dang bral :
phyi rol yul :
nang 'dzin pa'i blo dang :
sems can dang sangs rgyas gnyis su 'dzin pa :
skye ba dang 'chi bar 'dzin pa :
nga bdag dang gzung 'dzin :
mdor na snang srid thams cad rang rig sems kyis bkod :
sems las byung :
don dam snang sems ma 'dres kyi bar du :
a 'thas kyi blo yod par snang yang :
snang sems :
snang srid :
rang sems phyag rgya chen po blo 'das kyi ngo bor rdzogs pa'i tshe :
ma spangs gnas su dag nas thams cad dag pa chos sku'i rol pa dang :
rang sems kho na rtogs pas 'byung bas na :
dge bas phan ma btags :
rang sems chos sku cis kyang 'gyur du med pa'i don ye nas yin pa'i don mngon du gyur pa las :
log na yar sangs rgyas bzang po gcig la re ba'i dri ma dang bral te :
snang srid 'khor 'das thams cad rang gi sems gsal stong nam mkha' lta bu 'di la yengs ma yengs med :
bsgoms ma bsgom med par dus gsum du rgyun chad med par ma bcos lhun grub tu gnas pas nyams su len par byas kyang byed mkhan shes bral phyogs lhung re dogs gang gi yang rtsis gdab med de :
byar med blo las 'das pa phyag rgya chen po zhes bya ba yin no :
drug pa rang byung lhun grub kyis bsgom med zad sar skyol ba ni :
rang sems chos sku skye ba med par rang byung gi ye shes chen po kun la khyab cing gzugs can ma yin pa :
phyogs ris med cing 'du 'bral med pa :
'gags pa med cing gsal 'grib med pa :
dbyings rnam par dag pa nam mkha'i dkyil lta bu :
rgyu rkyen las ma byung :
gsal la go ma 'gags pa :
'khor 'das kun gyi rtsa ba tha mal gyi shes pa 'di rgyu sems can :
lam sbyor ba :
'bras bu sangs rgyas kyi dus dang gsum la yang bzang ngan dang snga phyi tha dad med de :
de ltar grwa ma chag :
zur ma nyams pa 'di ka sems can blun nas ngan du bslad pa med :
sangs rgyas mkhas nas bzang du bcos pa med :
bsgoms pas bzang du 'gro ba med :
ma bsgom pas ngan du 'gro rgyu med :
'di glo bur du byung ba ma yin :
rang bzhin gdod ma nas lhun grub rang chas su dus gsum dus med du yod pa'o :
yod par bsgrub tu med :
med par btang du med :
ngo bo gzung du med cing rang bzhin rgyun chad med par tshig tu brjod du med cing :
blos sgom du med pa :
don dam blo'i yul las 'das pa :
'khor ba ye dag blo zad chos zad du song pas :
'dzin rtog phra mo'i nyams grib kyang zad nas :
bsgom bya sgom byed kyi blo dang bral ba'i yul med rang gsal gyi rig pa :
gzhi med rtsa bral du mngon sum du song ba :
mnyam bzhag gi gnas pa med pa :
rjes shes kyi 'gyu ba zad nas rten med gcer bu lhing pa ngo bo mtha' bral du khres se ba :
'di nyid las sgom du med pas chos nyid zad sar skyol ba de chos sku zhes bya ba de nyid la zer ba yin no :
de tsa na sku gnyis 'bad med lhun grub tu :
longs sku snang la rang bzhin med pa :
gdul bya lhun grub dag pa'i snang ba la 'char zhing :
sprul sku gang la gang 'dul du :
ma dag pa'i gdul bya la 'byung ba ste :
sems can gyi don 'bad rtsol med par 'grub pa'o :
de rnams rang bzhin dbyer med bde ba chen po'i sku ste :
de la thams cad mkhyen pa'i sangs rgyas zhes ming du btags pa las kha mig rna ba can du grub pa med pa'o :
gdul bya'i snang ba 'char lugs tsam yin no :
!
phyag chen mun sel nyi ma 'dis :
snang srid 'khor ba ye dag tu :
'dul ba rang sar grol ba 'di :
gzhan dang mi 'dra khyad par 'phags :
dus gsum sangs rgyas gros byas kyang :
don 'di bas lhag pa yod re kan :
dus gsum sangs rgyas nam mkha'i skar ma tsam gyi :
dgongs pa gcig tu dril ba nyi ma dang zla ba lta bu :
phyag rgya chen po mun sel nyi ma'i snying po zhes bya ba :
o rgyan pad+ma'i thugs bcud yang dag pa 'di rdzogs so :
rgya rgya rgya :[ \u0f88\u0f88\u0f88\u0f88\u0f88 ]las 'phro can dang 'phrad par shog :
tsit+ta gu h+ya :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]e ma yang gsang snying po yi :
sangs rgyas lag tu gtad pa'i chos :
dus kyi tha ma lnga bcu'i chos :
smon lam mtha' btsan thugs sras kyi :
snying la bstims so sa ma yA:
(khathaM)
s+m+'a :
rgya rgya rgya :
mun sel nyi ma'i snying po 'di //
gter kha gnyis su sbas nas bzhag
/khyad par 'di zab snying la 'chang //
phyag chen nyi ma'i snying po 'di //
dus mtha'i gter ston rat+na ngas //
lho brag mkhar chu'i gnas mchog gi
/gsang phug dpal gyi rta rgyun nas //
gnam lo shing rta lug zla yi //
bcu gsum nyin par kho bos bton //
pha nor bu yis blangs pa lags //
yid bzhin nor bu lta bu 'dis //
'gro ba'i ma rig mun sel shog
/e ma kho bo skal bar ldan //
shu b+haM//[  <!TCC Tibetan character 3,182 undefined in unicode!>]:
phyag rgya chen po nyi ma'i snying po'i lhan thabs gsal ba'i sgron me bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]phyag rgya chen po'i lhan thabs 
zhal gyi gdams pa 'di la don gsum gyis bstan te :
dang po gang zag gi bab lta ba ni :
rgyu 'byung ba'i shas che chung gis lam blo rigs mi gcig pa la nyams len khyer lugs la gsal mi gsal re yod pas :
de'i 'bras bu skyon dang yon tan gnyis yod pas :
gang zag gi bab la gdams ngag bstan pa'i yul brtag pa gal che'o :
spyir blo rigs mang yang :
mdor bsdu na gsum du 'dus te :
de yang 'byung ba sa shas che ba'i mi de :
lus lji :
sdod tshugs :
sha rdza :
blo brtan :
mig har :
nyal la dga':
zas la ngan :
tshig gtum :
zhe nag :
rgyu ba ngan :
lag mi bzo :
shes rab chung :
gti mug shas che :
nad du pho mchin bad kan na :
gdon klu dang sa bdag gnod :
chos med phyi ma byol song du skye :
lha mir skyes kyang dran pa nyams shing lkugs par 'gyur :
de la lam khyer gyi gdams pa 'debs lugs log na glen pa zang mar 'gro bas :
ma nor ba'i gdams pa steng sgo ye shes lha'i ting nge 'dzin gyis :
nyams gsal la ngar chags pa 'char te phyag rgya chen po rtogs par 'gyur ro :
rgyu 'byung ba rlung shas che ba'i gang zag ni :
lus yang :
'gro 'dug mang :
sha skya :
mig nag :
gnyid chung :
khro 'dod :
blo srab :
tshig rtsub :
smra ba mang zhing 'khon 'dzin chung :
zhe sdang shas che bas snying rlung dang tshad pa mgo dang ro stod na :
gdon du pho gdon rgyal pos gdon :
chos med phyi ma lha ma yin gyi yul du skye :
gal te mir skyes kyang 'thab rtsod bdag por 'gyur :
de la gdams pa'i 'debs lugs log na smyon pa zang mar 'gro bas :
ma nor ba'i gdams pa ni :
'og phyogs klu'i ting 'dzin gyis nyams gsal la mi rtog pa 'char te phyag rgya chen po skyon med 'char ro :
rgyu 'byung ba me shas che ba'i gang zag ni :
lus la le lo che :
tshig smra ba nyung :
sha mdog smug :
mig dmar :
zas la bzang :
gnyid la dga':
blo rno :
shes rab che :
lag bzo :
'dod chags shas che bas nad du grang ba dang rgyu zhabs na :
gdon du mo gdon gnod :
de la gdams pa 'debs nor na mdze pho'am :
thom por 'gro :
de la ma nor bar gdams pa ni :
bar mi'i ting 'dzin rang rgyud du bstan pas :
nyams bde stong mdangs dang ldan pa 'char te :
phyag rgya chen po rtogs par 'gyur ba yin no :
de lta bu'i gang zag rnams la dbang po rab 'bring tha ma gsum du yod pas :
dbang po rab sbyangs pa sngon du song ba dang :
shes rab phun sum tshogs pa la lung rigs myong ba gsum gyis lam cig car du bgrod pa'i sgo nas gdams pa bstan :
'bring po goms pa sngon ma song :
dad brtson shes rab mos gus su 'dzom pa la :
rgya chen thabs la mkhas pa'i sgo nas :
lam thod rgal du bgrod par bstan no :
tha ma shes rab med :
blo chung le lo can rnams la sngon 'gro dang rang don mdzub khrid la bsten nas :
lam rim skyes su bgrod pa'i sgo nas gdams pa bstan no :
de ltar gang zag gi blo rigs dang dbang po mtho dman gyi tshad shes par bya zhing :
gdams pa ma nor bar bstan pa ni :
snod bcud du bstun pa zhes bya ste :
long ba'i sna khrid dang 'dra bas rten cing 'brel bas zab pa zhal gyi gdams pa mthar thug pa'o :[  \u0f88\u0f88\u0f88\u0f88\u0f88\u0f88\u0f88 ]gnad kyi gegs sel rten 'brel zab pa'i bogs 'don :
lag khrid lhan thabs gsal ba'i sgron ma 'di :
skal ldan las 'phro can gyi snying la gtad :
ma 'ongs 'gro ba mang po'i mun sel nas :
gnas lugs phyag rgya chen po'i don rtogs shog :[ \u0f88\u0f88\u0f88\u0f88\u0f88 \u0f88\u0f88\u0f88 ]rat+na gling pas bton pa lags so //[ <!TCC Tibetan character 3,182 undefined in unicode!>]:
phyag rgya chen po nyi ma'i snying po'i rjes chos bzhugs so :[ \u0f88\u0f88\u0f88\u0f88\u0f88\u0f88\u0f88 ]bla ma DA ki la gus par 'dud :

phyag rgya chen po ma rig mun sel rin chen sgron me la :
spyi don gsum las rjes kyi gdams pa bstan :
de la bzhi ste :
skyong thabs dang gcig :
dam tshig dang gnyis :
bka' rgya gdams pa dang gsum :
dge ba'i rtsa ba bsngo ba'o :
phyag rgya chen po skyong thabs ni :
las dang po dbang po tha ma rnams la dgongs pa ste :
rang gcig pu dben pa'i gnas su mnyam bzhag dang rjes thob gnyis kyis thun gyi grangs su bcug la :
dran pa'i rtsi bzung nas gri skor mkhan bzhin du ma yengs par skyong ba yin no :
de nas gnad du tshud pa dang :
grogs chags sdang sna tshogs dang bsre zhing :
rtsol med du rtsal sbyangs te :
nam mkha' la bya 'phur ba bzhin du zhen med du skyong bas :
mngon zhen gyi gzung 'dzin 'khrul pa thams cad chod nas :
shugs 'byung lhun grub kyi rtogs pa 'char ba yin no :
gnyis pa dam tshig dbog pa ni :
sangs rgyas thams cad kyi rtsa ba bla ma yin pas :
mtshan nyid dang ldan pa'i bla ma de la gus pa'i sgo nas zhabs tog gsum gyis mnyes par byas na :
yon tan thams cad dus gcig la rdzogs par 'gyur ro :
pad+ma bdag gis kyang dus gsum gyi sangs rgyas rgyal ba rgya mtsho tsam du bsten te mnyes par byas pas :
da ltar sangs rgyas kun gyi sras kyi thu bo lta bur gyur pa yin no :
bla ma la mos gus med na bskal par bsgoms kyang byin rlabs mi 'jug cing sangs rgyas thob par mi 'gyur ro :
de bas 'bral med gsol ba thobs shig sa ma yA:
gsang sngags kyi bdag po bla ma yi dam mkha' 'gro yin pas dus gsum gyi sgo nas tshogs gtor mchod pa gsum gyis mnyes par byas pas :
thun mong gi dngos grub thams cad char bzhin du 'bab par 'gyur ro :
pad+ma bdag gis kyang dur khrod chen po brgyad du tshogs kyi mchod pa byas pas snang srid thams cad dbang du sdud pa yin no :
dus gsum gyi tshogs mchod med na bar chod kyi bdud zhugs nas dngos grub thob par mi 'gyur ro :
de bas zab mo tshogs kyi pU tsas mchod cig sa ma yA:
byang chub bsgrub pa'i rten grogs po bzang po khrims shing dang 'dra ba :
dag pa gsum gyi sgo nas bla ma dang gnyis su med par blta bar byas pas :
phyi nang gi rten 'brel shin tu 'grigs par 'gyur ro :
pad+ma bdag gis kyang mtho dman med pa'i grogs po thams cad la dag pa'i snang ba nam mkha' bzhin du sbyangs pas :
nga skye 'chi med pa tshe'i rig 'dzin thob ste :
kun gyis bkur bar gyur pa yin no :
dag pa'i snang ba med na mkhas par gyur kyang kun gyis smad pa'i gnas su 'gyur ro :
de bas dag snang phyogs med du sbyongs shig sa ma yA:
dam chos mthar thug sgrub pa yin pas :
dus tshod gsum gyi sgo nas zab pa gsum ldan du nyams su blangs pas :
rtogs grol dus gcig la song nas tshe gcig gis sangs rgyas pa yin pas :
pad+ma bdag gis kyang phyag rgya chen po 'di nyid nyams su blangs pas :
dus gsum gyi sangs rgyas kyi dgongs pa dang skad cig gis mnyam par gyur pa yin no :
gdams ngag nyams su ma blangs na :
yid bzhin nor bu 'dam du bskyur ba bzhin du bdag gzhan gyi dgos 'dod 'byung bar mi 'gyur ro :
de bas tshul bzhin nyams su longs shig sa ma yA:
'gro don gyi rtsa ba phan sems yin pas :
dmigs med byams dang snying rje'i sgo nas sbyor dngos dang brgyud pa gsum gyis sems can gyi don du ci 'gyur byas pas :
'gro don phrin las dpag tu med pa 'grub par 'gyur ro :
pad+ma bdag gis kyang lus srog sems can gyi don du btang bas :
ji snyed bskal pa'i bar du phrin las mdzad pa yin no :
snying rje phan sems med na stong nyid lta ba rtogs kyang :
'bras bu nyan rang gi sa las thob par mi 'gyur ro :
de bas zhen med sgyu ma lta bus 'gro don mdzod cig sa ma yA:
dus gsum sangs rgyas 'dus pa'i sras :
o rgyan pad+ma bdag gi 'khor du gtogs pa la :
dam tshig de rnams ngang las ma 'da' zhig sa ma yA:
tsit+ta :
gsum pa gdams ngag gi khyad par bka' rgya yin pas :
bka' rgya gdams pa ni :
dus gsum sangs rgyas kyi dgongs pa mkha' 'gro ma'i snying khrag :
theg chen gsang sngags kyi snying po :
zab pa'i nang nas yang zab :
myur mgyogs sangs rgyas lag 'chang :
bstan pa'i sgron me :
dkar po gcig thub :
thob pa don ldan :
gcig shes kun grol :
yod pa des chog :
dgos pa kun 'byung :
thos pas grol ba'i gdams pa :
'dzam bu'i gling na rnyed par dka' ba 'di nyid :
snyigs ma'i 'gro ba dad pa can 'ga' re yod pa la :
skal ldan byang chub sems dpa' rnams kyis ci ltar rigs pas spel bar bya'o :
skal med log lta can gyi gang zag la pir gyi kha bzhin bsdam par bya :
skal med rnams la spel na chos bdag mkha' 'gro ma rnams kyis lus dang grib ma bzhin du 'bral med yod pas :
mkha' 'gro mas dngos dang rmi lam bzhin du :
mi dge phung gyod sna tshogs dang :
ltas ngan g.yul sdig sna tshogs gtong :
kha nas snying khrag thang la phos :
tshe srog myur du bstung bar 'gyur :
des na spel bar mi bya 'o :
sku gsum gyi brgyud pa las gang zag gis bar du ma chod pa'i gdams pa 'di la :
tshig gis 'phri bsnan dang :
bzo mi bya zhing :
'di lung khrid ma thob pa'i mi la spel ba dang :
yi ge yang bstan par mi bya'o :
zab pa'i rgya :
dkon pa'i rgya :
gtad pa'i rgya dang gsum du bka' rgya btab bo :
bka' las 'das nas tsit+ta'i rak+ta 'bo 'o :
bka' bzhin bsgrub na tshe gcig sangs rgyas thob bo :
sa ma yA:
bzhi pa phyag rgya chen po nyams su blangs pa'i dge ba'i rtsa ba thams cad bla na med pa'i byang chub tu bsngo ba ni :
bdag gzhan dus gsum bsags rtogs dang :
byas dang byed 'gyur dge ba rnams :
mkha' mnyam sems can thams cad kyis :
ma lus chos sku thob par shog :
de ltar dge ba'i rtsa ba rnams :
'gro ba sems can thams cad kyi :
chos kyi dbyings dang mnyam pa yi :
dmigs med mtshan ma med par shog :
ces pas zab rgyas gnyis su med par bsngo bar bya'o :
rjes kyi gdams pa rin chen rgyan phreng zhes bya ba :
o rgyan pad+ma bdag gi dgongs pa rdzogs so :
e ma ho :
stong gsum mi mjed bye ba phrag brgya na :
bde gshegs 'phags pa'i dam chos bsam 'das kyang :
mkha' spyod o rgyan yul nas byung ba yi :
gsang sngags bla med snying po bsdus pa'i bcud :
phyag rgya chen po ma rig mun sel 'di :
dus gsum sangs rgyas dgongs pa'i snying po ste :
gzugs kyi phung po snying dang 'dra ba yin :
thos pa tsam gyis grol ba 'di 'dra dgod :
'di ni da lta bstan pa'i dus min pas :
phyi rabs dus su o rgyan bdag nyid kyis :
rab tu zab phyir rin chen gter du sbas :
phyi ma'i dus su skyes bu byang sems zhig :
shes rab lhag pa rgyal ba'i sras po ste :
bder gshegs lung bstan chos kyi rigs rgyud can :
skal ldan rigs kyi bu dang 'phrad par shog :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]phyag rgya chen po ma rig mun sel nyi ma'i snying po 'di /
rat+na'i ming can nges med bdag gis dpal gyi mkhar chu rta rgyun ma'i brag logs nas phyung pa lags so //
gus ldan slob ma grogs gsum khrid nas bton pa yin /
thon pa yin byas pas byung ba yin /
a la la e ma ho /
mang+ga laM//

//
