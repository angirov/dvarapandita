sde gsum spyi skor /   gshin po rjes 'dzin cho ga bzhugs //
gshin po rjes su 'dzin pa yi :
myur lam thugs rje'i phrin las ni :
bdag nyid lha yi nga rgyal dang :
bum par rdo rje sems dpa' bskyed :
dmigs rten byang bu mdun du bkod :
bgegs dang sdig pa sbyong ba dang :
khrus dang 'dod pa'i yon tan sogs :
ji skad bshad pa'i yo byad rnams :
ma tshang med par 'du byas nas :
stong pa'i ngang las pad zla'i steng :
hrIHlas tshe 'das phung khams skye mched rnams :
mngon sum bzhin du gsal bar bsam :
na mo :
bla ma mchog gsum lha tshogs dang :
chos nyid bsam gyis mi khyab pa'i :
bden pa'i stobs dang rten 'byung mthus :
tshe 'das rnam shes rten 'dir khug :
nr-i badzra ang+ku sha dza :
sarba pA paM dzaHhU~M baM ho :
sa ma ya shud+d+he a :
hU~M:
nyon cig log 'dren bgegs kyi tshogs :
tshe 'das thar lam bar chad kun :
mchod sbyin gtor ma 'di khyer la :
rang rang gnas su myur du dengs :
hU~M hU~M hU~M uts+tshaT ya phaTa?:
gzungs sngags bzlas pa'i bye mas brab :
A+o~M sarba pA paM da ha na b+hasmiM ku ru swA hA:
sdig sgrib thal bar byas par bsam :


de nas bum pa'i bdud rtsis bkrus :
hU~M:
bum pa bzang po che ba'i mchog :
byed pa sems can kun don byed :
rig pa ye shes bdud rtsi'i chus :
ma rig sgrib gnyis dri ma bkru :
sarba pA paM shAn+tiM ku ru swA hA:
hU~M:
'dod chags zhe sdang gti mug gsum :
'di dag 'jig rten dug gsum ste :
sku gsum lha tshogs dug mi mnga':
sku gsum bden pas dug bcom mo :
sarba pA paM bi Sha shAn+tiM ku ru swA hA:
hU~M:
'byung dang 'byung ba las gyur pa'i :
dug gsum rgyu 'bras bcas pa kun :
ye shes yum bzhi'i byin rlabs kyis :
rang bzhin med pa'i dbyings su sbyangs :
sarba pA paM bi shwa d+ha na swA hA:
de nas tshe 'das dkyil 'khor par :
phyag 'tshal skyabs su 'gro bar bsam :
shis pa'i glu dbyangs rol mor bcas :
bum pa'i bdud rtsis dbang bskur bya :
hU~M:
nam mkha' gang ba'i rgyal ba yis :
bkra shis bum pa bzung nas ni :
rdo rje bdud rtsi'i dbang skur bas :
bde chen ye shes 'phel bar shog :
ma hA su kha ka la sha a b+hi Shiny+tsa hU~M:
byang chub sems kyi bdud rtsi yis :
sgo gsum bag chags kun sbyangs nas :
dkyil 'khor gtso bo'i gsang gsum dang :
dbyer med rigs bdag dbu brgyan bsam :
'dod yon nam mkha' gang bas mchod :
snying rje'i shugs kyis lam bstan bya :
kye ma tshe 'das rigs kyi bu :
sdug bsngal khams gsum 'khor ba la :
nges 'byung drag pos mtshams sbyar te :
byang chub mchog tu sems skyed cig :
'di nas steng gi phyogs rol na :
'og min chos dbyings zhing khams dbus :
rang bzhin kun tu bzang po bzhugs :
rang 'od rig ma'i bde ba dang :
ye shes nam mkha' mnyam pa yi :
bkod pa tshad med bsam mi khyab :[ \u0f88 ]'od gsal rdo rje'i mig gis ltos :
chos nyid seng ge'i rtsal chen dang :
mkha' lding rgyal po'i rlabs kyis gshegs :
phyir mi ldog pa'i ting 'dzin gyis :
sku gsum sa la lhun grub shog :
a a a :
phaTa?:
dbyings rig dbyer med ngang du gzhag :
byang bu ye shes me yis bsregs :
a :
skye med dbyings kyi kong bu ru :
rig pa ye shes me sbar bas :
gzung 'dzin mtshan ma'i rtog pa kun :
ka dag gting gsal ngang du bsreg :
a a a :
thal ba rtags kyi sku gdung bya :
A+o~M:
nang gsal gzhon nu bum pa'i sku :
lhun grub gzugs kyi rnam par shar :
rgyun mi 'chad par rtag bzhugs nas :
phrin las 'khor ba dong sprug mdzod :
sa ma ya dz+nyA na tiSh+Tha hU~M:
slar yang shis pa rgya cher brjod :
chos nyid don gyi sgo mthong zhing :
rnal 'byor snying rje ldan pa yis :
thugs rje'i phrin las 'di brtsam na :
'brel tshad rig 'dzin zhing du 'dren :
sa ma ya :[   \u0f01\u0f83]:
dngos 'byor yid kyis rnam sprul pa'i :
ye shes bdud rtsi'i 'dod yon gyis :
zhing khams rab 'byams yongs bkang ste :
dkyil 'khor lha la 'bul bar bgyi :
gzugs kyi lha mos me long 'dzin :
nam mkha' khyab par gar bsgyur te :
dkyil 'khor lha tshogs spyan la thim :
bde ba chen pos mnyes gyur cig :
ces dang /
sgra yi lha mos pi waM 'dzin :
nam mkha' khyab par gar bsgyur te :
dkyil 'khor lha tshogs snyan la thim :
bde ba chen pos mnyes gyur cig :
dri yi lha mos spos khang 'dzin :
nam mkha' khyab par gar bsgyur te :
dkyil 'khor lha tshogs shangs la thim :
bde ba chen pos mnyes gyur cig :
ro yi lha mos zhal zas 'dzin :
nam mkha' khyab par gar bsgyur te :
dkyil 'khor lha tshogs ljags la thim :
bde ba chen pos mnyes gyur cig :
reg gi lha mos reg bya 'dzin :
nam mkha' khyab par gar bsgyur te :
dkyil 'khor lha tshogs sku la thim :
bde ba chen pos mnyes gyur cig :
chos kyi lha mos pusti 'dzin :
nam mkha' khyab par gar bsgyur te :
dkyil 'khor lha tshogs thugs la thim :
bde ba chen pos mnyes gyur cig :
ces zas gtad skabs dgos pa yin no ///
/
