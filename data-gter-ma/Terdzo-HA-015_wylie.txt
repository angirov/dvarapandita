\u0f01\u0f83:
slob dpon bi ma la mi tra'i sgrub thabs lam zab snying po zhes bya ba bzhugs so :
bi ma la mi tra'i snying tig
/
na mo ma hA gu ru b+h+ya :
'dir paN chen bi ma la mi tra'i sgrub thabs dag snang du byung tshul ni :
shar phyogs kaHthog rdo rje gdan dang nye ba'i byang shar gyi cha :
'chi med grub pa'i slob dpon rnam gnyis kyi sgrub gnas ri bo dbang zhu'i gnas sgo gsar du phye ba'i skabs :
bi ma mi tra'i sgrub phug ngo mtshar ba de 'od kyi gur khyim du gyur pa'i nang :
paN chen nyid dngos su bzhugs pa'i dag pa'i snang ba shar :
de'i tshe tshogs mchod kyi phrin las klong rdol du byung ba :
phyis rang gzhan gyi nyams len byed pa'i ched 'khrugs bsdebs te yi ger bkod na rung min gsol ba btab pas gnang ba bstsal ba'i mtshan ma byung ba bzhin bri bar bya'o :
de la sngon 'gro phyi sgrub :
dngos gzhi nang dang gsang sgrub :
rjes tshogs 'khor sogs dang :
las kha tshar zur du bkol ba dang bcas pa las :
dang po ni :
spro na rten mchod bshams shing stan bde ba la 'dug ste :
sngon gtor bgegs bskrad mtshams gcod rnams bya :
de nas rlung ro bsal zhing nges 'byung gi blo sbyangs nas tshogs rten bskyed pa ni :
oM AHhU~M:
mdun mkhar phun sum tshogs pa'i zhing khams dbus :
rin chen la sogs gdan khri bzhi brtsegs steng :
slob dpon chen po dri med bshes gnyen ni :
dkar ljang spyan zlum a tsar gzhon nu'i tshul :
gsang gos sngo skya chos gos gsum gyis bklubs :
paN zhwa dmar po rtse smyug dbu la gsol :
phyag g.yas thugs kar chos 'chad phyag rgya mdzad :
g.yon pas thod pa bdud rtsis bkang ba bsnams :
zhabs gnyis rdor skyil 'od phung 'khrigs par bzhugs :
re ltos gyur pa'i skyabs rnams 'dus par gyur :
na mo :
bzod med gdung bas bla mar skyabs su mchi :
'gro kun ka dag klong du bsgral bar bya :
'chi med rdo rje'i sku la phyag 'tshal lo :
kun bzang mchod sprin nam mkha' gang bas mchod :
ma rig sdig pa'i las bgyis mthol lo bshags :
rang bzhin bya rtsol bral la rjes yi rang :
rgya che rgyun mi 'chad par chos 'khor skor :
lhun grub bde ba chen por bzhugs su gsol :
'khor ba rang bzhin med par dge ba bsngo :
thams cad lhun grub rig 'dzin thob par shog :
gzhan yang ye shes sku mchog gi bshags pa dang :
sku gsum gyi maN+Dal phul la :
oM AHhU~M:
rje btsun bi ma mi tra'i zhabs la 'dud :
bdag rgyud byin gyis rlob par mdzad du gsol :
yi dam dpal chen lha la gsol ba 'debs :
sgo gsum ye shes mchog gis smin par mdzod :
yum mchog mkha' 'gro'i tshogs la gsol ba 'debs :
rang rig ye shes rtogs par byin gyis rlobs :
bya rtsol bral ba bla ma chos kyi sku :
'gag med gsal gdangs bla ma longs spyod rdzogs :
cir snang ye shes bla ma sprul pa'i sku :
thams cad rang la mngon rdzogs sku bzhi'i bdag :
'gyur ba med pa'i ngang du gsol ba 'debs :
'pho chen sku brnyes de dang mtshungs par shog :
snang bzhi mthar phyin dbyings rig tshad la phebs :
bde ba chen po'i sku 'grub byin gyis rlobs :
bla ma'i gnas gsum 'bru gsum gsal ba la :
rig pa gtad de 'bru gsum ci nus bzla :
bla ma'i gnas gsum 'bru las 'od zer 'phros :
bdag gi gnas gsum thim pas dbang bzhi thob :
bla ma 'od zhu rang dang gnyis med 'dres :
skye 'gag gnas gsum bral ba'i ngang du bzhag :
gnyis pa nang sgrub kyi sngon du 'gro ba mchod rdzas byin brlab ni :
raM yaM khaM:
raM yaM khaM gis mchod rdzas bsregs gtor bkrus :
a yig gsum las ye shes ka pA lar :
oM las gtor ma 'dod yon phung por 'bar :
AHlas chags med rak+ta rgya mtshor 'khyil :
hU~M las phyi nang gsang ba'i bdud rtsir gyur :
gzhan yang mchod pa'i bye brag bsam mi khyab :
oM AHhU~M badzra s+pha ra Na khaM:
de nas bla ma'i bskyed rim bsgom pa ni :
oM AHhU~M:
chos kun ka dag ye shes rdzogs pa che :
de ltar ma rtogs 'gro ba bsgral ba'i phyir :
stong nyid rtsal las rang rig a dkar las :
'od 'phros srung ba'i 'khor lo'i gur gyi dbus :
rin chen la sogs gdan khri bzhi brtsegs steng :
a yig 'od zhu rang rig bla ma'i sku :
slob dpon chen po dri med bshes gnyen ni :
dkar ljang spyan zlum a tsar gzhon nu'i tshul :
gsang gos sngo skya chos gos gsum gyis bklubs :
paN zhwa dmar po rtse smyug dbu la gsol :
phyag g.yas thugs kar chos 'chad phyag rgya mdzad :
g.yon pas thod pa bdud rtsis gang ba bsnams :
zhabs gnyis rdor skyil 'od phung 'khrigs par bzhugs :
rigs lnga la sogs mkha' 'gro 'bum gyis bskor :
sku gsung thugs kyi rdo rjer byin gyis brlabs :
ye shes lnga yi dbang mchog yongs su rdzogs :
de ltar bsgom zhing :
oM AHhU~M:
bzlas shing gsal btab :
gnas gsum 'bru las 'od 'phros ye shes pa spyan drangs :
oM AHhU~M:
yul gyi ming ni rgya nag yul :
ri bo rtse lnga'i gnas mchog nas :
yon tan bdud rtsi'i dngos grub brnyes :
bi ma mi tra gshegs su gsol :
skye med chos sku'i pho brang nas :
ka dag bla ma gshegs su gsol :
'gag med longs sku'i pho brang nas :
gsal gdangs bla ma gshegs su gsol :
sprul pa sku yi pho brang nas :
thugs rje can rnams gshegs su gsol :
oM AHgu ru bi ma la mi tra ha ri ni sa badzra sa ma ya dza :
dzaHhU~M baM hoHsa dam tshig gi 'khor lo dang gnyis su med par bstim :
oM AHhU~M:
ye shes rang snang lhun grub gzhal yas dbus :
rin chen khri mchog mdzes pa'i gdan la bzhugs :
'chi med sku brnyes bde gshegs kun gyi gtsor :
rang bzhin dbyer med ngang du phyag 'tshal lo :
oM AHhU~M:
snang srid rnam dag phyi yi mchod pa dang :
phung khams rnam dag nang gi mchod pa 'bul :
bde chen ye shes gsang ba'i mchod pa mchog :
ka dag de kho na nyid mchod pa 'bul :
dug lnga rnam dag bdud rtsi sman chen po :
nyon mongs 'khor ba bsgral pa'i rak+ta 'bul :
'jig rten phung po dbyings kyi b+han+d+ha la :
phyi nang gsang ba'i dpal gyi gtor chen bshams :
'dod yon lnga yi lha mos rab brgyan te :
gus pas 'bul lo dgyes par bzhes su gsol :
oM badzra ar+g+haM nas /
shab+da pra tIts+tsha swA hA:
ma hA pany+tsa rak+ta ba liM ta khA hi :
oM AHhU~M:
rgya gar yul 'khrungs rig pa'i gnas lnga sbyangs :
che mchog grub brnyes paN chen lnga brgya'i gtso :
'phags bod kun tu gsang sngags zab don spel :
'chi med grub brnyes rje la phyag 'tshal bstod :
ces dang bstod pa rigs mthun gzhan yang sbyar :
rlung gnad dang sbyar ba'i 'od zer spro bsdu'i rdor bzlas bya :
mthar bsdu ldang dang dge bsngo bkra shis rnams bya ba ni nang sgrub bo :
gsang sgrub ni :
khog phub nang sgrub ltar la mi 'dra ba'i khyad par ni :
oM AHhU~M:
chos kun ka dag ye shes rdzogs pa che :
de ltar ma rtogs 'gro ba bsgral ba'i phyir :
stong nyid rtsal las mtshon chen hU~M sngon 'bar :
'od 'phros srung ba'i 'khor lo rtsibs dgu'i dbus :
dur khrod rol pa'i gzhal yas chen po'i nang :
rdo rje'i brag chen la sogs khri rkang steng :
hU~M yig yongs gyur ngo bo bla ma la :
rnam pa dpal chen che mchog yab yum bcu :
zhal gcig phyag gnyis smug mthing ser dmar ljang :
rdo rje dung khrag 'dzin cing dur khrod chas :
ye shes me phung 'bar ba'i dbus su gsal :
gnas yul zhing skyong ma mo mkha' 'gros bskor :
sku gsung thugs kyi rdo rjer byin gyis brlabs :
ye shes lnga yi dbang mchog yongs su rdzogs :
de ltar bsgom zhing :
oM AHhU~M:
bzlas la gsal btab :
gnas gsum 'bru las 'od zer 'phros pas ye shes pa spyan drangs :
hU~M:
mi mngon dbyings kyi dkyil 'khor nas :
dpal chen khro rgyal skur bzhengs shig :
byin gyis brlab pa'i dus la babs :
bar chad bsal ba'i dus la babs :
dbang mchog bskur ba'i dus la babs :
dngos grub stsol ba'i dus la babs :
thugs dam chen po'i sgo phyes la :
dgyes pa chen pos gshegs su gsol :
sa ma ya dza :
hU~M:
'jigs rung dur khrod rol pa'i gzhal yas khang :
stobs ldan byol song gtso bo'i gdan la bzhugs :
dug lnga'i tshul gyis dug lnga 'joms mdzad pa'i :
bcom ldan khro bo'i rgyal la phyag 'tshal lo :
hU~M:
snang srid rnam dag sogs kyis mchod :
hU~M:
gtum chen dus mtha'i me ltar 'bar ba'i sku :
dug lnga gnas gyur ye shes he ru ka :
dbyings kyi yum chen gnas dang yul gyi bdag :
ma mo 'bum gyi tshogs dang bcas la bstod :
spro na /
hU~M ha he phaTa? dza :
hU~M:
snang srid gzhir bzhengs dkyil 'khor chen po 'dir :
ru tra la sogs gdan la bzhugs pa yi :
rang rig don gyi lha rnams dbyings nas bzhengs :
sku gsung thugs kyi thugs dam dus la babs :
bsnyen sgrub rnam bzhi'i srog 'di brtan pa dang :
rig 'dzin rnam bzhi'i go 'phang thob par mdzod :
dzapa? bskul 'di sngar zangs mdog dpal ri la phyin pa'i dag snang la thos pa don yod pa'i phyir 'dir bkod pa'o /
bdud rtsi dbab cing bde ba'i 'phro 'du'i bzlas dmigs dang sbyar bas :
oM badzra kro d+ha ma hA shrI he ru ka hU~M phaTa?:
ces ci nus bzla :
de ltar gsang sgrub shin tu zab pa'o :
rjes kyi bya ba tshogs mchod ni :
dza gad la sogs longs spyad 'os rnams bsham :
oM AHhU~M:
dbyings kyi b+han+d+ha'i snod du rig pa'i bcud :
kha sbyor 'khor lo sdom pa'i bdud rtsir gyur :
oM AHhU~M:
rje btsun bi ma mi tra rig 'dzin tshogs :
che mchog yab yum 'khor bcas tshogs mchod bzhes :
oM AHhU~M:
bdag cag rnal 'byor nyams chag sor chud nas :
bdud rtsi yon tan tshe yi dngos grub stsol :
oM AHhU~M:
dpal chen che mchog sku las pho nya spros :
dam sri bkug nas yum gyi e ru btsud :
yab kyi rdo rjes gtun gyi rnam par brdung :
gnyis 'dzin kun gzhom bde ba chen por bsgral :
lus khams tshe bsod sku yi tshogs su rol :
oM AHhU~M:
rnal 'byor pho mo lha dang mkha' 'gror gsal :
bde chen ye shes sbyor ba'i tshogs su rol :
lus dkyil 'khor lo'i lha tshogs bde bas dgyes :
sngon gyi rnal 'byor rnams dang dam tshig gcig :
lhun grub rig 'dzin gral du 'khod par shog :
oM AHhU~M:
gnas dang zhing skyes mkha' 'gro'i tshogs :
dam rdzas tshogs lhag 'di bzhes la :
phyi nang bar chad zhi ba dang :
phrin las rnam bzhi 'grub par mdzod :
b+h+yo :
e ka dzA Ti la sogs pa :
dpal gyi spyan sngar dam bcas pa'i :
bdud rtsi gsang ba'i srung ma rnams :
mchod gtor bzhes la dgra bgegs sgrol :
khyad par kla klo 'tshe byed zlog :
sngon gyi thugs dam ma g.yel cig :
oM AHhU~M:
lha nyid rang la rang nyid lha :
rang bzhin ka dag ngang la gnas :
bdag nyid gnyug ma'i he ru ka :
snang srid zhing khams chen por blta :
de lta'i dge bas mkha' mnyam 'gro :
bde gshegs rgyal ba'i sku thob shog :
oM AHhU~M:
yon tan kun 'byung 'chi med bi ma la :
paN chen lnga brgya'i gtsug rgyan bkra shis gang :
'dir tshogs skal ldan rjes 'jug bu slob la :
dpal 'byor phun sum tshogs pa'i bkra shis shog :
ces khrigs su bsdebs te bkod pa 'di ni mchog gyur gling pas dpal spungs ri khrod kun bzang bde chen 'od gsal gling zhes rje bla ma'i gdan sar bris pa rnam pa kun tu dge bar gyur cig
/mang+ga laM//[ \u0f01\u0f83]:
zur bkol dbang bskur ba'i gdams pa ni :
dkyil 'khor rdor rwa me ri'i dbus su pad+ma 'dab brgyad zla ba la a yig gis mtshan pa bri :
de steng bum pa rdzas ldan mgul chings la a yig gis mtshan pas brgyan pa bsham :
g.yas su sman snod thod chang che mchog gi sku :
g.yon du gtor ma dang gnam zhal ma'i sku :
rgyab tu bla ma'i sku 'bag :
mdun du tshe gal sogs phyi nang gi mchod pa rnams bsham :
bla ma'i las byang phyi nang gsang gsum dkyus bzhin las :
khyad par bum pa rang byung gi gzhal yas khang du gsal ba'i dbus su che mchog yab yum bcu dang :
spyi bor bi ma la 'khor dang bcas pa skad cig gis gsal bar gyur :
bdag gi thugs ka'i 'od zer gzungs thag la 'khril te song :
bum nang gi lha yi thugs kar phog :
sku las bde ba chen po'i ye shes kyi bdud rtsi babs pas bum pa gang bar gyur :
slob ma rnams la khrus bya :
bgegs bskrad :
mtshams bcad :
chos bshad maN+Dal 'bul du gzhug :
yan lag bcu pa sngon du 'gro bas :
bdag gis gsang sngags sdom pa ma lus bzung :
zhes sbyar :
slob dpon gyis /
'di ni bla na med pa gsang ba'i dkyil 'khor rmad du byung ba yin pas :
'di'i tshul rnams las 'gal zhing :
gsang bar gdams pa 'di dam med rnams la smra ba dang :
bdag la brnyas na na raka tu skye bar 'gyur bas :
de bas na dam tshig rnams thub par srungs shig :
ces rdo rje mgo bor bzhag :
bdud rtsi sbyin :
slob ma rnams che mchog he ru kar gsal ba'i thugs ka'i hU~M la sems bzung :
lus gnad dang bcas pas gdong g.yogs 'ching rlung bkag :
gu gul bdug la rol mo'i sgra bsgrag :
de'i tshe :
bla ma'i thugs ka'i 'od zer gyis bskul bas ye shes pa'i tshogs bsam gyis mi khyab pa spyan drangs nas thim par mos :
slob dpon gyis sngags mang du brjod :
oM AHhU~M gis mig dar bsal :
kye rigs kyi bu dbyings dang rig pa bsre bya sre byed med par khru gang gi nam mkha' la gzigs dang :
don dam pa'i dkyil 'khor skye 'gag gnas gsum bral ba zhig 'dug go :
de brtan pa'i phyir :
bla ma'i smin mtshams oM las oM dkar 'phros :
skal ldan dpral bar thim pas dbang bzhi bzhag :
'od kyis lus gang lus kyi sgrib pa dag :
paN chen bi ma mi tra'i sku ru gsal :
oM AHhU~M:
rje bla ma rnams la gsol ba 'debs :
sgos bi ma mi tras byin gyis rlobs :
dbang bum pas gtor bkrus blug cing gtams :
rje bla ma'i sku sprul char ltar babs :
de slob ma'i lus la gnyis med thim :
lus lha ru bsgom pa'i dbang thob shog :
'bru gsum dang rtsa sngags brjod :
bla ma'i mgrin pa'i AHlas AHdmar 'phros :
skal ldan mgrin par thim pas dbang bzhi bzhag :
'od kyis rtsa khams gang bas ngag sgrib sbyangs :
dpal chen che mchog yab yum sku ru gsal :
che mchog yab yum sbyor ba'i byang sems rgyun :
slob ma'i mgrin par myong bas bde drod 'phel :
oM AHhU~M:
lha yi dam tshogs la gsol ba 'debs :
dpal he ru ka yis byin gyis rlobs :
sku spyi bor byon pas byin gyis brlabs :
dbyings ye shes gnyis med bdud rtsi sbyin :
ngag gsang sngags bzla ba'i dbang thob shog :
'bru gsum dang rtsa sngags brjod :
bla ma'i thugs ka'i hU~M las hU~M sngon 'phros :
skal ldan snying khar thim pas dbang bzhi bzhag :
'od kyis yid kyi rtog tshogs yid sgrib sbyangs :
rig ma mtshan ldan gnam zhal dbyings phyug ma :
'du shes gsum gyis mnyam par rab tu sbyor :
oM AHhU~M:
rje rnal 'byor ma la gsol ba 'debs :
yum mkha' 'gro'i tshogs kyis byin gyis rlobs :
bu 'di la ye shes bskyed du gsol :
mchog 'du shes gsum po brtan pa dang :
dpe bde ba'i ye shes gtan phebs nas :
don bde stong thugs kyi dbang rdzogs shog :
oM AHhU~M:
e ma rigs kyi bu lus a yig tu yod pa nam mkhar yer re yod par sgoms :
sgom mkhan dang a yig dbyer med par 'dug gam :
'dug na de'i ngang du bya rtsol bral bar bzhag pa sangs rgyas kyi dgongs pa yin no :
a yig kyang nam mkhar thim par sgoms :
sems dngos med gsal rig 'di zhes brjod pa dang bral ba'i ngang la zhog :
e ma :
sems bya rtsol bral ba'i ngang la zhog :
dbyings rig pa bsres pa'i ka dag la :
don rig pa 'gyur med shar tsam na :
smra med la yid ches ngo mtshar che :
de kun tu bzang po'i dgongs pa yin :
a gsum gyis nyams bskyang :
phaTa? gsum gyis sad par bya :
hU~M gsum gyis byer ba sdud :
de nas rig pa'i gshis ji lta ba'i ngang du a grangs med brjod :
gzhan gyis ma thos par :
ka dag bya rtsol dang bral ba de kho na'o :
zhes ngo sprad la :
slob dpon bi ma mi tra'i zhal na re :
cir yang dmigs pa med la cir yang gsal :
ji ltar bsgoms kyang rang rig las gzhan med :
blo dang bral ba kun bzang dgongs pa'i mthil :
'di dang 'bral med nam mkha'i rnal 'byor nga :
lta ba'i rgyal po nam 'phang gcod pa 'di :
gsang sngags zab don 'di yi bka' drin lags :
zhes gsungs so :
tshe'i dza gad byin la :
'chi ba med pa rdo rje'i sku :
'pho ba med pa rdo rje'i gsung :
'gyur ba med pa rdo rje'i thugs :
tshe ni rnam par 'phel gyur cig :
b+h+rU~M b+h+rU~M b+h+rU~M:
de nas dpon slob rnams lhan cig par tshogs kyi 'khor lo bya :
gtang rag dbul zhing dge bsngo bkra shis kyis mtha' brgyan par bya'o :
'di yang dpal spungs ri khrod du mchog gyur gling pas yi ger bkod pa dge legs 'phel /
sarba mang+ga laM//[ \u0f01\u0f83]:
sman sgrub byed tshul ni :
byang sems dkar dmar dang sman gyi rtsa brgyad yan lag rnams zhib tu btags shing sbol la pho mo'i thod pa kha sbyor du blugs :
dkyil 'khor gyi dbus su bzhag la :
bla ma'i phyi nang gsang sgrub tshar ba'i rjes :
stong pa'i ngang las me rlung thod sgyed steng :
b+han+d+ha'i nang du sha lnga bdud rtsi lnga :
me rlung sbyor bas dam rdzas chen por bsgom :
zhu khol rlangs pa 'od kyi gur khyim 'khyil :
dbus su dpal chen che mchog yab yum sogs phrin las rgyas par gtang :
bsnyen pa'i skabs :
bdag gi thugs ka nas 'od zer 'phros :
dkyil 'khor pa'i thugs kar phog :
lha rnams bde ba chen por sbyor ba'i 'od zer kun tu 'phros pas bde bar gshegs pa thams cad kyi thugs dam gyi rgyud bskul :
lha rnams kyi spyi bor byon nas sbyor ba mdzad pa'i ye shes bdud rtsi byang sems dkar dmar gyi rang bzhin char ltar babs nas thod pa'i bdud rtsi dang gnyis med du 'dres par gyur :
hU~M hrI:
bde bar gshegs pa thams cad thugs rgyud bskul :
dam rdzas myong grol 'di la byin gyis rlobs :
lha dang drang srong ma mo mkha' 'gro rnams :
thugs dam dus babs dngos grub 'dir skyol shog :
'bru gsum kho na'i dzapa? bzla :
thun bar du nyul le bskrad cing grub pa'i mtshan ma byung na dngos grub blang bar bya'o :
zhes pa 'di yang dpal spungs ri khrod du mchog gyur gling pas yi ger bkod pa'i dge bas 'gro kun 'chi med rdo rje'i sku 'grub pa'i rgyur gyur cig
/\u0f01\u0f83:
dngos grub blang ba ni :
sman la 'od dang sgra dang dri bzang 'thul ba sogs rtags byung na :
ye shes sku mchog gis dam tshig nyams chag bshags :
tshogs 'khor rgyas par bskor :
nyul le bskrad cing byin 'beb sngon du 'gro bas :
bdud rtsi'i pho brang nas lha tshogs rnams kyi gsang ba gsum gyi ye shes yon tan dang phrin las kyi dngos grub ma lus pa 'chi med bdud rtsi 'od zer gyi rnam pas bdag la bstsal zhing brtan par bsam la :
sngags kyi mthar /
sarba sid+d+hi sid+d+hi pha la hU~M hU~M:
zhes btags pa bzla :
hU~M:
'gro rnams thugs rjes yongs su sgrol ba'i phyir :
'chi med bdud rtsi'i phrin las brtsams pa yi :
dngos grub 'bras bu deng 'dir 'tshal lags na :
dpal chen 'khor bcas thugs dam ma g.yel cig :
ma mo 'bum gyi tshogs rnams gzi byin skyed :
mkha' 'gro shugs 'gro bye bas phrin las mdzod :
thun mong khyad par mchog gi dngos grub rnams :
da lta nyid du bdag la bstsal du gsol :
ces gdung ba'i glus bskul :
rig pa'i me tog dor ba sngon du 'gro bas bdud rtsi'i pho brang rang gi spyi bor bkod cing :
bdag rang bzhin gyi dkyil 'khor dang dam tshig bdud rtsi'i lha tshogs rnams kyi sku gsung thugs yon tan phrin las so so ma yin tha mi dad pa'i dngos grub rgya mtsho'i byin chen po thob par bsam :
gzhan rjes su 'dzin na :
snod dang ldan pas :
e ma he ru ka dpal dang :
dbyer med rdo rje rgyal po yis :
dur khrod gsang ba'i dkyil 'khor du :
dngos grub rdzas kyi byin dbang stsol :
ces gsol ba btab pa la :
slob dpon gyi thugs ka nas hU~M gi sgra sgrog pa'i khro bo'i sprin rab 'byams kyis dngos grub sbyin pa la bar du gcod pa'i bgegs thams cad bskrad par bsam la :
hU~M hU~M hU~M zhes khro bo'i gdangs kyis glur blang :
slob ma dpal chen por bskyed cing byin dbab :
badzra a mr-ita dz+nyA na sa ma ya tiSh+Than+tu :
zhes pas brtan par bya :
sman gyi pho brang spyi bor bzhag la :
oM AHhU~M:
gdod nas ma skyes rnam dag chos kyi dbyings :
dag dang ma dag mi rtog rtog las 'das :
dus gsum gcig la sku bstan phyi bshol med :
dngos grub sna tshogs rlabs chen 'bar ba'i dbyig :
su 'dod sbyin gyis da lta nga las longs :
bskal par bsgribs pa'i gti mug mun pa la :
sprin mthongs nyi shar khud par dro ba bzhin :
bdud rtsi rgyal po'i dbang chen 'di byin pas :
rig 'dzin rgyal po gtso bo'i go 'phang thob :
mchog thun dngos grub dus 'dir 'grub par shog :
sngags mthar /
sarba pany+tsa a mr-ita sid+d+hi sid+d+hi a b+hi Shiny+tsa maM:
zhes pas bdud rtsi'i dkyil 'khor las 'od zer byung :
slob ma'i rgyud kyi rtog sgrib nyams chag thams cad byang :
dngos grub ma lus pa 'grub pa'i skal pa dang ldan par bsam :
slar yang bdud rtsi lag tu gtad cing :
tshe dang skong dang yid du 'ong :
bgegs rnams zhi ba la sogs pa :
nad dang bral nas ci 'dod pa'i :
yon tan brgya rtsa brgyad 'dis thob bo :
zhes rjes su gnang ba byin pas dngos grub de dang de dag thams cad thob par bsam :
de ni thun mong gi dbang bskur ba'o :
thun mong ma yin pa'i bdud rtsi'i dbang bzhi bskur ba ni :
de nas sman dzapa? bzla bzhin pas :
badzra pra be sha ya phaT kyis rgya bkrol :
dz+nyA na a mr-ita A be sha ya a A:
zhes pas sman gyi bdud rtsi sku gsung thugs kyi dngos grub rgya mtsho'i ngo bo dkar dmar mthing ga'i dwangs bcud kyi rnam pas bdag la thim par bsam :
oM AHhU~M zhes brjod cing rang gi gnas gsum du gtug :
slob ma'i gnas gsum du bzhag la :
oM AHhU~M:
dur khrod gsang ba mchog gi pho brang du :
dpal chen 'khor bcas ye shes sku dang ldan :
dngos grub rdzas kyi byin dbang 'di bskur bas :
rtags kyi bdud rtsi'i dbang mchog thob par shog :
kA ya wA ka tsit+ta a b+hi Shiny+tsa oM AHhU~M:
zhes pas /
bdud rtsi'i pho brang las 'od zer dkar dmar mthing gsum byung :
slob ma'i gnas gsum du thim pas dpal chen po'i sku gsung thugs kyi ye shes dang dbyer med pa'i byin dbang thob par bsam :
de ni bdud rtsi'i pho brang la brten nas bum pa'i dbang bskur ba'o :
bdud rtsi'i phud myos byed dang sbyar ba bla ma dang dkyil 'khor gyi lha tshogs nam mkha' gang ba la phul bas bde chen gyi ye shes bskyed :
snyoms par zhugs pa'i mkha' gsang nas byang sems dkar dmar char ltar bab :
thod rdzas dang ro gcig tu 'dres pa rang gis myong zhing slob ma la sbyin te :
gong gi tshig mthar :
rdzas kyi bdud rtsi'i dbang mchog thob par shog :
a ho ma hA su kha a b+hi Shiny+tsa oM AHhU~M:
zhes brjod cing mtheb srin gyis gnas rnams su 'thor zhing thig le byas te myong bas :
rtsa khams thams cad bdud rtsis khyab ste bde chen rdo rje'i srog 'grub par bsam la :
oM AHhU~M ma hA su kha a mr-ita sarba sid+d+hi hU~M hU~M:
zhes dzapa? dpon slob rnams dbyangs lhan cig tu bya :
de ni rdzas la brten nas gsang ba'i dbang bskur ba'o :
bdud rtsi'i pho brang lte bar gtug pas ye shes kyi dwangs ma thams cad lte ba nas zhugs :
dbu ma'i nang khyab :
bde ba'i nyams 'bar bas yas bab kyi dga' bzhi rtsol med du lam lam 'char bar bsam :
dpe yi bdud rtsi'i dbang mchog thob par shog :
ma hA su kha a b+hi Shiny+tsa hU~M hU~M hU~M hU~M:
zhes hU~M bzhi glur blangs shing /
bdud rtsis lte ba sogs gnas bzhir thig le byas pas mas brtan gyi dga' ba bzhi bskyed par bsam :
de ni dpe'i thabs la brten nas shes rab ye shes kyi dbang bskur ba'o :
de nas slob ma rnams mnyam par gzhag pa'i lag tu bdud rtsi'i pho brang bzhag la :
slob dpon gyis dgongs pa mi g.yo ba'i ngang nas :
don gyi bdud rtsi'i dbang mchog thob par shog :
ma hA dz+nyA na a b+hi Shiny+tsa a a a :
zhes brjod pas slob ma dang sgrub pa'i rdzas dbyer med pa 'od gsal de kho na nyid kyi ye shes chen po'i ngo bor ro gcig tu 'dres te 'chi med gdod ma'i gnas lugs mngon du gyur par bsam la mnyam par bzhag :
slob ma nyams myong can la rdo rje'i glus lta ba'i ngo sprod gdab cing sgom pa'i thabs bshad :
de ni don dam ngo sprod la brten nas dbang bzhi pa bskur ba'o :
rjes su shis pa brjod pas brtan par bya zhing tshogs kyi 'khor lo'i dga' ston la rol :
bde ba chen po'i nyams bskyang :
rdo rje'i glu dang rdo rje'i gar gyis spyod pa spyad :
bdud rtsi rang gzhan gyi don du bcang zhing spel bas dngos grub thams cad 'grub ste :
bdud rtsi chen po bla na med :
mthong bas bskal mang sdig sgrib dag :
dri tshor tsam gyis ngan song byang :
myong na bde chen ye shes skye :
bcangs pas mi mthun thams cad srung :
che bsod ye shes rgyas par 'gyur :
mdor na bla med dam tshig rdzas :
thugs rje 'khor 'das mnyam nyid phyir :
'brel pa thob pa thams cad kun :
tshe ring nad med bsam dgu 'grub :
mchog thun khyad par dngos grub kun :
dpal chen po dang mnyam pa 'thob :
ces sogs rgya cher gsungs so :
yon tan bdud rtsi'i thun mong ma yin pa'i zab dbang gud du sbas pa'i yig chung \u0f80atsha :
gu h+ya :
sa ma ya :
rgya rgya rgya :
shin tu gsang ngo :[ \u0f01\u0f83]:
bi ma'i bla sgrub lam zab snying po las :
'chi med tshe yi phrin las bzhugs :[ \u0f01\u0f83]:
gu ru bi ma la mi tra na mo :
slob dpon chen po bi ma la'i bla sgrub la brten nas tshe 'gugs pa'i phrin las ni :
gnas dben par tshe'i dkyil 'khor dmar po zla gam gyi dbus su lding khri'i khar bum pa rgyun 'babs kyi chu dang bcud nyer lnga tshe rdzas bcas kyis bkang ba la dar dmar po'i mgul chings kyis spras pa :
g.yas g.yon du rin po che'am thod pa mtshan ldan tshe rdzas kyi ril bu dang :
tshe rdzas dza gad kyi nying khu dang sbyar bas gtams pa bsham :
de la tshe rdzas ni :
thabs shes kyi rdzas cong zhi dang brag zhun :
tshe'i rten 'brel gyi rdzas dUr+Wa :
tshe sring ba'i rdzas ra mo shag :
bcud len gyi rdzas dbang lag :
nad sel ba'i rdzas a ru ra :
gdon bgegs zhi ba'i rdzas gla rtsi :
byin gyis rlob pa'i rdzas tshe'i rig 'dzin brnyes pa'i sgrub ril :
dngos grub kyi rdzas sha lnga bdud rtsi lnga'am bdud rtsi chos sman :
stobs 'phel ba'i rdzas dkar gsum :
mdangs 'phel ba'i rdzas mngar gsum :
de rnams sel med gtsang ma sbyar bar bya'o :
tshe'i 'khor lo bri bar 'dod na :
dar ram ras sam shog bu dmar po la 'khor lo rdo rje rgya gram gyi lte ba yangs par mu khyud lnga bskor ba'i dbus su hU~M:
de'i khog par nr-i :
g.yas su AH
g.yon du b+h+rU~M:
mtha' skor du rtsa sngags :
mu khyud dang por rtsibs bzhir shar nas g.yas skor du :
ha badzra d+hA ki nI/
ri rat+na d+hA ki nI/
ni pad+ma d+hA ki nI/
sa karma d+hA ki nI/
de rnams so so'i mthar skul tshig dang mthun pa'i 'dod gsol rgyas bsdus ji ltar rigs pa 'bri :
rtsibs mchan bzhir :
b+h+rU~M re re :
mu khyud gnyis par A li :
gsum par kA li :
bzhi par ye d+harmA:
lnga par rdo rje'i ra ba :
phyi rol gyi sna tshogs rdo rje'i rwa bzhir b+h+rU~M:
bar mtshams thams cad me ri kha dog lngas khyab pa bri :
tshe rdzas kyis byugs la rab gnas spyi ltar bya :
tshe'i rig 'dzin brnyes pa'i dbu skra na bza' sogs byin rlabs kyi rdzas dang lhan cig tu legs par bltab :
tshon skud sna lngas dkris la bum pa'i kha rgyan gseb tu gzhug go :
gzhan yang tshogs dang mchod pa'i yo byad sogs legs par bshams la mtshams dam par bcad :
de nas bla ma'i rnal 'byor phyi nang gi sgrub gzhung bsrangs la 'bru gsum gyi bzlas pa ji ltar 'os pa song mtshams :
khyad par gyi bzlas dmigs ni :
bdag nyid bla ma'i gnas gsum 'bru gsum las :
'od 'phros rgyal ba'i byin rlabs snod bcud kyi :
tshe dpal bdud rtsi'i ngo bor bsdus nas su :
zhal nas zhugs te lus gang tshe 'phel gyur :
ces gsal btab :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
ces bzla :
skabs su tshe rdzas la'ang bstim :
nam mkha'i bcud len :
'jam rlung bzung zhing dbyings rig bsre :
de lta bu'i bskyed rdzogs zung 'jug la thun bzhi sogs ci nus su bslab :
thun mthar thugs dam bskul ba ni :
bdag nyid yon tan bdud rtsi'i rig 'dzin 'chi med bi ma la mi trar gsal ba'i thugs ka nas 'od zer 'phros :
mkha' 'gro rigs lnga'i thugs kar phog pas thugs rgyud bskul :
de rnams kyi thugs ka nas sprul pa yang sprul nyi zer gyi rdul ltar 'phros pas :
rang gi bla tshe chad nyams yar pa thams cad dang :
'khor 'das kyi tshe bcud thams cad bsdus te rang la thim pas 'chi med tshe'i dngos grub thob :
mdun gyi tshe rdzas rnams la thim pas 'chi med tshe'i bdud rtsir gyur par bsam mo :
spos bsreg :
rol mo dang bcas gdangs snyan pas mda' dar g.yab cing tshe g.yang len pa'i tshul du 'di skad ces bskul lo :
hU~M hrI:
chos dbyings rnam par dag pa'i dkyil 'khor nas :
'pho ba chen po 'ja' lus rdo rje'i zhal :
'od gsal ye shes snying po bi ma la :
'chi med sku brnyes tshe bdag skur bzhengs shig :
rang snang sbas pa'i yum mchog dbyings phyug ma :
yon tan bdud rtsi'i dngos grub mchog brnyes pa'i :
rig 'dzin dpa' bo mkha' 'gro 'bum dang bcas :
rdo rje tshe mchog 'gugs phyir thugs dam bskul :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
steng 'og phyogs bzhi'i gdon gyis brkus pa dang :
nam mkha'i bcud rnams ma lus gnas 'dir sdus :
de bzhin rigs kyi tshe yi dngos grub stsol :
sems kyi khams nas tshe nyams sor chud la :
mi 'gyur mi shigs mkha' ltar khyab par mdzod :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
hU~M hrI:
shar gyi phyogs nas rdo rje tshe yi bdag :
'gugs byed lha mo dkar mo'i pho nya spros :
sprul pa yang sprul stong gsum 'jig rten khengs :
rnal 'byor bdag cag 'khor dang bcas pa yi :
bla tshe bsod nams dbang thang klung rta sogs :
shar phyogs dri za'i gdon kyis brkus pa dang :
chu yi bcud rnams ma lus gnas 'dir sdus :
rdo rje rigs kyi tshe yi dngos grub stsol :
khrag gi khams nas tshe nyams sor chud la :
chu bo'i rgyun bzhin chad pa med par mdzod :
oM AHhU~M gu ru bi ma\u0f8e
hU~M hrI:
lho yi phyogs nas rin chen tshe yi bdag :
'gugs byed lha mo ser mo'i\u0f8e
sprul pa\u0f8e
rnal 'byor\u0f8e
bla tshe bsod nams dbang thang klung rta sogs :
lho phyogs gshin rje'i gdon\u0f8e
sa yi\u0f8e
rin chen\u0f8e
sha yi\u0f8e
ri rab lta bur rab tu brtan par mdzod :
oM AHhU~M\u0f8e
hU~M hrI:
nub kyi phyogs nas pad+ma tshe yi bdag :
'gugs byed lha mo dmar mo'i\u0f8e
sprul pa\u0f8e
rnal 'byor\u0f8e
bla tshe\u0f8e
nub phyogs klu dbang\u0f8e
me yi\u0f8e
pad+ma\u0f8e
drod kyi\u0f8e
bde drod ye shes me ltar 'bar bar mdzod :
oM AHhU~M\u0f8e
hU~M hrI:
byang gi phyogs nas las rab tshe yi bdag :
'gugs byed lha mo ljang mo'i\u0f8e
sprul pa\u0f8e
rnal 'byor\u0f8e
bla tshe\u0f8e
byang phyogs gnod sbyin\u0f8e
rlung gi\u0f8e
las kyi\u0f8e
dbugs kyi\u0f8e
bskal pa'i rlung bzhin tshe bcud 'phel bar mdzod :
oM AHhU~M\u0f8e
hU~M hrI:
rtsa brgyud bla ma yi dam mkha' 'gro'i tshogs :
thugs dam bskul lo thugs rje'i mthu rtsal skyed :
'khor 'das tshe yi dpal rnams deng 'dir sdus :
bar chad kun sol 'chi med dngos grub stsol :
oM AHhU~M gu ru bi ma la mi tra ha ri ni sa A yu She hU~M nr-i dzaHsid+d+hi pha la hU~M:
zhes mos gus gdung shugs drag pos gsol ba gdab :
dbyangs gsal rten 'brel snying pos tshe'i dngos grub 'phel zhing brtan par bya :
mchod bstod nongs bshags bsdu rim sogs bya'o :
de ltar 'bad pas rab dngos sam :
'bring nyams su rig 'dzin tshe'i lha tshogs kyi zhal mthong ba :
dzapa? dbyangs thos pa :
tshe mda' dang tshe rdzas 'phel ba sogs 'byung :
tha ma rmi lam du nam mkha' dwangs pa las nyi zla shar ba :
gyen du 'dzegs pa :
chu bo rgyas pa :
me 'bar ba :
me tog dang 'bras bu rgyas pa sogs rmi na grub pa'i rtags yin pas dngos grub blang ba ni :
tho rangs las gzhung rgyas par bsrang :
bdag mdun dbyer med las byung mdun bskyed lhag par gsal btab la dzapa? dbyangs bya :
tshogs 'khor bskor :
bshags pa bya :
byin dbab :
thal mo sbyar bas btud de :
rje btsun bi ma mi tra'i zhabs la 'dud :
bdag rgyud smin cing grol bar byin gyis rlobs :
'gal rkyen nad gdon bar chad zhi ba dang :
'chi med tshe dang ye shes dngos grub stsol :
ces gsol ba gdab la bum pa spyi bor blangs te :
hU~M hrI:
snying po'i bcud bsdus tshe yi bum pa nas :
skal ldan rnams la tshe yi dngos grub stsol :
mi shigs rdo rje tshe yi dbang bskur bas :
sgrib bral 'chi med 'ja' lus thob par shog :
rtsa sngags brjod cing bum chu btung :
ril bu blangs la :
thabs shes byang chub sems kyi snying po dang :
srid zhi'i tshe yi dwangs ma kun 'dus pa'i :
thugs rje'i byin rlabs bcud bsdus rdzas mchog 'di :
zos pas bdag cag rdo rje'i tshe thob shog :
rtsa sngags brjod cing rol :
bdud rtsi blangs la :
dbyings kyi b+han+d+har 'khor 'das bcud bsdus te :
bde stong dbyer med ngang du byin brlabs pa :
'di spyod zag med bde bas lus sems gang :
rang byung ye shes tshe mchog thob par shog :
rtsa sngags brjod cing myang :
'chi ba med pa rdo rje'i sku :
'pho ba med pa rdo rje'i gsung :
'gyur ba med pa rdo rje'i thugs :
tshe ni rnam par 'phel gyur cig :
b+h+rU~M b+h+rU~M b+h+rU~M:
zhes pas tshe bcud dang dwangs ma thams cad snying khar hU~M gi khog par nr-i yig ljang gu gsal ba la 'dus :
lus rdo rje go khrab kyis bzhu blugs su g.yogs pas brtan par bsam la dbyings rig bsre :
me tog 'thor zhing :
mi 'gyur tshe yi dpal la longs spyod cing :
thos bsam bsgom pa'i bya ba mthar phyin nas :
'chad rtsod rtsom pas gzhan don dpag med rgyas :
bi ma mi tra de bzhin lhun grub shog :
ces dang :
'dir tshogs skal ldan thams cad 'bral med par :
srid dang zhi ba'i dpal la longs spyod cing :
sku tshe yar ngo'i zla ba ji bzhin 'phel :
snyan grags nam mkha' bzhin du khyab par shog :
ces smon lam gdab :
gzhan yang bkra shis rgya cher brjod cing rjes spyi ltar bya :
tshe rdzas rnams yun tu bsten :
'khor lo dar dmar gyis dril la mgul du drod dang ma bral bar bcang :
de ltar byas pas nyi zla dang mnyam pa'i rig 'dzin gyi tshe thob par 'gyur ro :
skal ldan gzhan la tshe'i dbang bskur na :
khrus bya :
bgegs bskrad :
mtshams gcad :
maN+Dal gsol gdab rgyud sbyong ba rnams byed du gzhug :
lhar bskyed ye shes dbab cing brtan par bya :
tshe 'gugs pa'i phrin las sngon du 'gro bas bum dbang sogs gong ltar la tshig phrad cung zad kha bsgyur la bya'o :
de ltar dbang bskur bas tshe'i gegs rnams sel ba dang :
tshe bsod 'phel ba sogs yon tan dpag tu med pa 'thob bo :
'di yang paN grub bi ma mi tra'i byin rlabs las byung ba ltar /
mchog gyur gling pas yi ger bkod pa bstan 'dzin gyi skyes bu rnams zhabs pad brtan cing phrin las rgyas pa dang /
sems can thams cad tshe nyi zla dang mnyam par gyur cig
/mang+ga laM///
/
