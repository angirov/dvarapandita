[<!TCC Tibetan character 3,182 undefined in unicode!>]:
bla ma drag po las :
mtshon srung rdo rje'i go cha zhes bya ba them med pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
rab 'jigs me'i phreng ba can la phyag 'tshal lo :
dus kyi tha mar mtshon gyi bskal pa dar :
phal cher mi phyed mtshon gyis 'chi ba'i tshe :
rdo rje'i go khrab lcags khang lta bu 'di :
las can bu yi don du sa ma ya :
'di la gsum ste :
'dogs pa rdo rje'i go chas bsrung ba :
sngags bzlas pas mtshon gyis dbal zlog pa :
ting nge 'dzin sems kyis srung ba sum phrugs rdo rje'i go cha'o :
tsakra bri ba ni :
mthing shog dag la thal chen gyis byug ste :
dam ldan sngags pas :
zla stod gza' skar bzang zhing dar ba la bri ba'am :
mchog tu gza' dmag dpon dar ba la :
skyabs 'gro sems bskyed ldan pas :
kha byang phyogs su bltas te :
bri ba'i rgyu ni :
rab gser :
'bring mtshal :
tha ma yang rgya snag la rin po che brdar la bya'o :
rgyu de dag la yang sngags   oM ta yan+te zhes sogs /brgya rtsa brgyad bzlas te bri :
tsakra mu khyud bdun du bskor la :
lte ba che ru byas te rdo rje sbrags pa gcig bris pa'i lte bar :
bsrung bya'i gzugs dang ming rus dang bcas pa bris pa'i mthar :
mda':   srungs shig
/gri :   srungs shig
/mdung :   srungs shig
/rdo la sogs pa'i mtshon thams cad srungs shig bri :
de'i phyi rim mu khyud la :
oM ta yan+te :
nyag phaT:
sa li sa li phaT phaT:   dpe gcig la sil sil phaT phaT:snang /
'chang ba po la srungs shig bri :
de'i phyi rim rdo rje'i rwa bzhi la :
oM the the bo shra bun the bo shra phaT:
dum shri shri na tre tre ke :
pho pho shri mi swA hA:
'chang ba po la mda' gri mdung rdo la sogs pa'i mtshon thams cad las srungs shig bri :
mtshams bzhir rdo rje rkyang pa re bri :
de rnams kyi lte ba la hU~M re bri :
de'i phyi rim mu khyud la :
sngags 'di tshar bcu bri :
oM mtshon rno sod zlog chum dril swA hA:
'chang ba po la rak+Sha bri :
de'i phyi rim rtsibs brgyad la :
oM zlog mtshon gyi dbal zlog :
mda' rdo snyil :
rdo ma lcags kyi mdangs 'phrog :
ces tshar re bri :
de'i phyi rim mu khyud la :
oM pra ma tha ra sod :
zhun chi li li sod :
lcags ngar drag pos bya'i sod :
lcags kyi pha sod :
lcags kyi ma sod :
rno ba'i kha snyil :
nyal nyal sod :
khung thal sod :
gri sod :
mda' sod :
mdung sod :
rdo sod :
che ge la srungs shig rak+Sha rak+Sha swA hA:
de'i phyi rim mu khyud la :
oM su pra tiSh+Tha badzrA ya swA hA:
dang rten 'brel snying po bri :
de'i phyi rim me ri g.yon skor :
de nas tsakra la dri bzang gis byug :
rtsa sngags brgya dang rten 'brel snying pos rab gnas bya'o :
de nas ming gzugs mgo mjug ma log par dril te :
dar dmar gyis thum legs par byas te :
khyi dang bud med kyis ma reg par mgul lam mchan khung g.yon du bcang :
de nas 'di'i man ngag mtha' rgyas ni :
nyungs dkar dang bye ma la tsakra'i sngags brgya stong khri sogs bzlas te :
gser gyi 'khor lo me'i dbal can du bsam ste :
dar gyi khug mar blug ste bcang ngo :
nam g.yul du zhugs dus go khrab la btab pas sra ba yin no :
g.yul sprad pa'i tshe :
bdag nyid gsang bdag gi bskyed rim dang ldan pas :
rkang pa g.yon gyi 'og gi sa blangs te thun dang bsres la :
sngags bzlas shing gom pa nyer gcig phyin nas gtor bas :
che ge'i dpal du 'gyur te pha rol gyi mtshon cha thams cad bsnyil :
rtse gug gzhu gzhob song bar bsgom :
pha rol gyi mtshon rnams nus med du 'gyur ro :
mdor na sngags 'di blo la yod pa rang gis mtshon gyis mi tshugs so :
ting nge 'dzin gyis gsad pa ni :
rdo rje rgya gram gyi lte bar bsrung bya gsang bdag tu bsgom :
g.yas rdo rje g.yon sdigs mdzub las me 'bar ba :
rkang mthil nas spyi bo'i bar la rdo rje'i go khrab zhu lugs su gsol bas :
nyam nga bag tsha med par bsgom :
de ltar gsal ba'i 'od zer rdo rje'i rgya gram la phog :
rdo rje'i rwa las rdo rje'i tshwa tshwa 'phros te :
pha rol gyi mtshon cha rnams mgar ba'i zhun ltar zhun du hril song bar bsgom :
'dis ni pha rol po rnams :
stobs shor nyams med :
nus pa thams cad brlag par 'gyur te :
pha rol nyam thag par 'gyur ro :
'di ltar sngags 'khor rdzas dmigs pa thams cad 'dzom na :
nus pa gsang ba'i bdag po dang mnyam ste :
khro chu'i pha bong lta bu'o :
des na mtshon gyis mi tshugs par lta smros kyang ci dgos te :
rdo rje'i gur dang rgya gram ni btsan po'i mkhar lta bu :
gnam lcags kyi 'khor lo ni lcags kyi ri dang mtshungs so :
me'i tshwa tshwa ni phar rgyag gi mtshon lta bu'o :
de phyir gzhung las ci ltar byung ba ltar :
des chog mi bya bar thams cad 'dzom par bya'o :
mtshon srung rdo rje'i go cha zhes :
yang zab lcags khang lta bu 'di :
dam can 'khor lo'i rgyud las phyungs :
bla ma drag po'i las tshogs su :
rin chen gter du bcas te bzhag :
snyigs ma lnga bdo'i tha ma la :
g.yul 'khrug dme gsad ham gsum dang :
'gong po'i bstan pa dar dus su :
chos mdzad dam pa grir gum dus :
de dus 'gro la phan thogs shog :
bdag 'dra a tsar ye shes kyis :
gu ru'i gsung bzhin shog ser bris :
ma 'ongs las can gcig dang 'phrad par shog :
sdig can ma yin dge ldan la :
spel tshod rig pas brtag par bya'o :
zhu yon rang la ci ri dgos :
rin chen dong tser brubs nas kyang :
mkhar chu phug ring a tham rgya :[ \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88 ]sprul sku rat+na gling pas mkhar chu dpal gyi phug ring nas gdan drangs pa'o ///
/
!
na mo gu ru de wa DA ki nI b+h+yaH
mtshon srung tsakra'i phyag len ni /
gza' skar 'phrod sbyor bzang ba dang /
khyad par bsrung bya'i dgra gshed min //
srog gza' dar nyin mchog tu legs //
dkar spyad khyi dang bud med sogs //
tho phyir mi nye dben par bya //
ngag bcad gur drag las gzhung bsrang //
nyi shar nyi mar rgyab gtad la //
zhing ngam rnga la gri khrag byugs //
de steng shog bu dgram la 'bri //
lte bar bsgrub bya'i gzugs brnyan ni //
rgyan ldan lang tsho dar la babs //
mnyam pa'i stabs kyis langs pa yi //
snying gar nr-i mthar ming rus dang //
srung ba'i spel tshig mgo phyir bstan /   dper na /
'chang ba po shing khams sga rigs lha srung rdo rje zhes bya ba'i lus la mda' gri mdung rdo rje la sogs pa'i mtshon cha thams cad srungs shig
/lta bu'o //
gzhan rnams gzhung du gsal ltar bri //
bris tshar thod nang 'bru blugs la //
de dbus shing bur 'khor lo btsug
/bgegs bskrad khrus gsol las gzhung bsrang //
tsakra gzhal yas lte ba ru //
gtso bo'i thugs kar mchod rten gyi //
bum par phyag na rdo rje yi //
thugs kar ye shes sems dpa' dang //
de yi thugs kar nyi zla'i dbus //
hU~M gi khog par ming gzugs dang //
dbyer med bsrung bya nr-i yig bsgom //
bsnyen mthar rten dang brten pa'i lha //
'od zhu 'khor lor gyur par bsam //
rang sngags yid bzlas tshar bdun bya //
'khor lo'i 'od kyi snang ba ni //
rdo rje'i go khrab lta bu yis //
bsrung bya bzhu blugs g.yogs par bsam //
rten 'brel brgya rtsas rab gnas bya //
zur gsum dbyibs su lteb pa dang //
srung chings mchod rten ris su bcing //
slar yang gong ltar legs par bsgrub //
rmi ltas srung rtags spyi dang ni //
dngos su 'od dang du ba sogs //
byung na nges par grub pa yin //
zangs kyi gwa'ur gzhug la 'chang //
thog mtha' bar gsum thams cad du //
sngags pa rang dang bsgrub bya las //
gzhan pas 'khor lo reg mi rung //
g.yul du zhugs dus dmar skyur dang /
khyi dang bud med sogs spangs nas //
'khor lo drod dang ma bral bar //
bcangs las nges par bsrung ba yin //
'di yang phyag len rgyun ldan gyi //
bla ma'i zhal las thos pa ltar //
mtsho skyes dgyes pas bris pa'i dges //
'gro rnams 'jigs pa kun bral shog
/mang+ga laM///
/
