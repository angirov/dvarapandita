@#:
kha 'bar ma dkar nag khra gsum gyi gzhung bzhugs so :
na mo gu ru :
kha 'bar dkar nag khra gsum gyi dkar po la bste+en nas 'chi ba bslu ba ni :
snod gtsang mar :
ngar glud gcig :
mtheb kyu gcig :
ril bu gcig rnams bcug pa la chus bran te :
rang nyid skad cig gis shAkya thub par bsgoms nas :
sngon gcung dga' bos tshe ring ba dang bar chad zhi ba'i gtor ma btang pa ltar :
bdag gis kyang gtong ngo snyam du sems bskyed :
gtor snod b+h+rU~M las rin po che'i snod yangs shing rgya che ba'i nang du zla ba'i dkyil 'khor :
de'i steng du gtor ma a dkar po gcig tu gyur par bsam :
lag pa g.yas pa mchog sbyin byas pa'i mthil du zla ba'i dkyil 'khor gyi steng du a'am hrIHdkar po gcig bsam ste :
na maHsa man+ta bud+d+ha naM:
na maHsarba ta thA ga ta a ba lo ki te oM sam+b+ha ra sam+b+ha ra hU~M:
bdag cag 'khor dang bcas pa'i tshe dang :
bsod nams dang :
longs spyod kyi bar du gcod pa thams cad shAn+tiM ku ru ye swA hA:
zhes pa gsum mam bdun brjod pas a zhu nas bdud rtsir gyur pa :
yi dwags rnams kyis thob pas tshims par bsam la :
na mo :
sangs rgyas kyi bden pa dang :
chos kyi bden pa dang :
dge 'dun gyi bden pa dang :
bdag gi bsam pa rnam par dag pa'i bden pa dang :
bden pa chen po'i byin gyi rlabs kyis :
bdag cag 'khor dang bcas pa la gnod pa'i gdon gyi rigs su gyur pa :
lha'i gdon dang :
klu'i gdon dang :
lha ma yin gyi gdon la sogs pa gdon stong phrag brgyad cu'i gnod pa thams cad zhi bar gyur cig :
nad kyi rigs su gyur pa rlung las gyur pa dang :
mkhris pa las gyur pa dang :
bad kan las gyur pa dang :
'dus pa las gyur pa ste :
nad bzhi brgya rtsa bzhi'i gnod pa zhi bar gyur cig :
bgegs kyi rigs su gyur pa :
dmu dang :
bdud dang :
btsan dang :
'gong po dang :
rgyal po dang :
ma mo dang :
pe dkar dang :
nad bdag :
rims bdag :
dkor bdag :
the'u rang :
sa bdag klu gnyan la sogs pa'i gnod pa thams cad zhi bar gyur cig :
ces brjod de thal mo brdab :
gtor ma dor ro :
nag po'i gtor ma la brten nas dgra bgegs 'dul ba ni :
bshos bu zur gsum pa gcig :
changs bu gsum mam :
bdun nam nyer gcig la sogs pa bshams la chab bran la :
kha 'bar nag mo la bsten nas :
bstan pa dang bdag cag 'khor dang bcas pa la gnod par byed pa'i dgra bgegs thams cad tshar gcad par bya snyam du sems bskyed nas :
sngar gyi lha dang yig 'bru nag por bsams nas :
g.yas pas mchog sbyin byas la :
na maHsa man+ta bud+d+ha naM:
na maHsarba ta thA ga ta a ba lo ki te oM sam+b+ha ra sam+b+ha ra hU~M:
zhes bdun brjod pas :
dgra bgegs dang gnod byed thams cad kyi sha khrag bdud rtsir gyur pa yi dwags rnams kyis zos par bsam la :
na mo :
sangs rgyas kyi bden pa dang :
chos kyi bden pa dang :
dge 'dun gyi bden pa dang :
bdag gi bsam pa rnam par dag pa'i bden pa dang :
bden pa chen po'i byin gyi rlabs kyis :
bdag cag 'khor dang bcas pa la mi dang mi ma yin pa'i rbod gtong dang :
ma mo'i rbod gtong dang :
phur pa'i rbod gtong dang :
gza'i rbod gtong dang :
bdud kyi rbod gtong dang :
btsan gyi rbod gtong dang :
klu'i rbod gtong dang :
yam shud kyi rbod gtong la sogs pa thams cad phyir la zlog go zlog par gyur cig :
dgra bgegs thams cad brlag par gyur cig :
mA ra ya rbad :
dgra bgegs kyis ci byas pa thams cad kho rang la zlog par gyur cig :
dkon mchog gsum gyi bden pa dang :
bden pa chen po'i byin gyi rlabs kyis bdag cag 'khor dang bcas pa'i rmi lam ngan pa dang :
ltas ngan pa dang :
pra ngan pa dang :
yas kyi bdud g.yos pa dang :
mas kyi sri langs pa dang :
pha tshan gyi rgyab 'dre :
ma bu'i byur 'dre :
yul mi'i stong 'dre :
zor kha :
dmod kha :
thun kha thams cad phyir zlog go zlog par gyur cig :
mA ra ya rbad :
ces brjod la thal mo brdab :
gtor ma dgra phyogs su 'phang :
khra bo la bsten nas kha smras mi kha zlog pa ni :
ngar mi gcig :
changs bu gcig :
mtheb kyu gcig bshams la :
yos pad kha :
zwa :
lo ma :
sbang ma :
sgog pa :
sran ma :
bra'o la sogs pa blugs la :
chus bran te :
oM AHhU~M:
tad+ya thA:
oM mu ne mu ne ma hA mu ne hU~M phaT:
ces pas byin gyis brlab :
rang nyid bstan gtsor gsal ba'i thugs ka nas 'od zer 'phros :
gtor ma la phog pas :
gtor ma las bstan gtso ser po :
sngon po :
dmar po :
nag po la sogs pa 'khar gsil dang :
dung dang :
cha lang dang :
rnga yab thogs pa dpag tu med pa 'phros :
dgra'i yul gyi sa gzhi dang :
bar snang dang :
nam mkha' thams cad gang :
de rnams las mtshon cha sna tshogs pa 'phros te :
dgra bo'i kha :
mig :
spyi bo :
snying ga rnams su thag thag zug par gyur par bsam la :
na maHsa man+ta bud+d+ha naM:
na maHsarba ta thA ga ta a ba lo ki te oM sam+b+ha ra sam+b+ha ra hU~M:
zhes gsum mam bdun brjod la :
sangs rgyas kyi bden pa dang :
chos kyi bden pa dang :
dge 'dun gyi bden pa dang :
bdag gi bsam pa rnam par dag pa'i bden pa dang :
bden pa chen po'i byin gyi rlabs kyis :
bdag cag 'khor dang bcas pa la :
snga dgra dar ba :
phyi dgra rtsom pa :
da dgra sems pa :
mi kha dug mchu sgrog pa :
bsam ngan dang :
sbyor rtsub dang :
kha smras gleng gzhi 'dzug pa dang 'dzug par sems pa thams cad zlog zlog :
sgyur ro :
yang bden bdar gong bzhin byas pa'i rjes su :
bdag cag 'khor dang bcas pa la :
mthon po'i gnya' gnon :
mnyam pa'i 'gran sems :
dma' ba'i phrag dog la sogs pa 'gal rkyen mi mthun pa'i phyogs thams cad kyis mi tshugs par gyur cig :
mi mthun pa'i phyogs thams cad phyir la zlog par gyur cig :
ces brjod la thal mo brdab :
gtor ma dgra phyogs su 'phang ngo :
bdag 'dra pad+ma 'byung gnas kyis :
snyigs dus bstan pa bsrung ba'i phyir :
kha 'bar dkar nag khra gsum gyi :
lag len yi ger bkod nas bzhag :
gnam skas can la gter du sbas :
snying rje las 'phro can dang 'phrad par shog :
sa mA ya :
rgya rgya rgya :
gu ru chos dbang gis gter nas bton pa'o ///
/
@#/
kha 'bar ma dkar mo la bsten nas 'chi ba bslu zhing /
bar gcod zlog pa dbang po'i sdes khrigs su bkod pa bzhugs so //
na mo shAkya mu na ye /
kha 'bar ma dkar mo'i lag len ngag 'don gyi rim pa la /
rin po che'i snod gtsang mar /
ngar mi gcig
/changs bu gcig
/mtheb kyu gcig
/mngon par 'du bgyis nas /
chu gcig gis sbyangs la /
sangs rgyas chos tshogs sngon du 'gro bas /
sngon gcung dga' bos gtor ma 'di la brten nas tshe ring ba dang /
nad med pa dang /
bar chad thams cad zhi ba de bzhin du /
bdag gis kyang kha 'bar ma dkar mo'i gtor ma 'di la brten nas bdag cag dpon slob 'khor dang bcas pa thams cad tshe ring ba dang /
nad med pa dang /
bar chad thams cad zhi bar bya ba'i ched du kha 'bar ma dkar mo'i gtor ma la 'jug par bgyi'o //
tad+ya thA/
oM mu ne mu ne ma hA mu na ye swA hA/
rang nyid bcom ldan 'das shAkya thub pa sku mdog dkar po /
phyag gnyis mchog sbyin gyi phyag rgya mdzad pa'i phyag mthil du zla ba'i dkyil 'khor gyi lte bar yi ge a dkar po re res mtshan par gyur /
mu ne'i sngags ji ltar 'tsham par bzlas rjes gtor ma la dmigs nas /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
stong pa'i ngang las b+h+rU~M las rin po che'i snod yangs shing rgya che ba'i nang du zla ba'i dkyil 'khor gyi steng du yi ge a dkar pos mtshan par gyur /
bdag nyid thub par gsal ba'i phyag mthil gyi a gnyis las bdud rtsi'i chu rgyun dkar po dpag tu med pa nar gyis byung ba gtor snod kyi a la babs pas /
a de yang bdud rtsi'i rgya mtsho chen por gyur /
oM AHhU~M zhes byin gyis brlabs nas /
lag gnyis mchog sbyin gyi phyag rgya'i sor mo gtor ma la gtad la /
na maHsa man+ta bud+d+ha naM/
na maHsarba ta thA ga ta a ba lo ki te oM sam+b+ha ra sam+b+ha ra hU~M/
bdag cag dpon slob 'khor dang bcas pa'i nad gdon bar chad thams cad zhi bar gyur cig
/shAn+tiM ku ru ye swA hA/
zhes sngags mjug tu se gol gtogs pa re dang bcas pa lan bdun gyis bsngos pas /
yi dwags kyi gtso mo kha 'bar mas gtso byas pa'i yi dwags gang+gA'i klung gi bye ma snyed kyi grangs dang mnyam pa rnams bdud rtsis tshims par bsam /
de rjes snying gar thal mo sbyar la /
na mo /
sangs rgyas la phyag 'tshal lo //
sangs rgyas kyi bka' bden pa dang /
chos kyi bka'\u0f8e
dge 'dun gyi\u0f8e
bdag gi bsam pa rnam par dag pa'i bden pa dang /
bden pa chen po'i byin rlabs kyis /
bdag cag dpon slob 'khor dang bcas pa rnams la /
nad kyi rigs su gyur pa /
rlung las gyur pa dang /
mkhris pa las gyur pa dang /
bad kan las gyur pa dang /
'dus pa las gyur pa'i nad bzhi brgya rtsa bzhi'i gnod pa thams cad zhi bar gyur cig
/gdon gyi rigs su gyur pa /
lha'i gdon dang /
klu'i gdon dang /
lha ma yin gyi gdon dang /
dri za'i gdon dang /
'byung po'i gdon dang /
rgyal po'i gdon la sogs pa gdon stong phrag brgyad cu rtsa bzhi'i gnod pa thams cad zhi bar gyur cig
/bgegs kyi rigs su gyur pa /
bdud /
btsan /
rgyal po /
dmu /
ma mo /
gshin rje dam sri la sogs pa bgegs rigs stong phrag brgyad cu rtsa bzhi'i gnod pa thams cad zhi bar gyur cig
/shAn+tiM ku ru ye swA hA/
zhes lan gsum gyis bden stobs brjod /
re re'i mthar thal mo gsum re brdab cing /
khyad par gyi dmigs pa ni /
yi dwags kyi gtso mo kha 'bar ma la sogs pa gang gA'i klung gi bye ma snyed kyi grangs dang mnyam pa de rnams kyi lag pa g.yas par tshe'i mda' dar dang /
g.yon par tshe'i bum pa thogs nas bsgrub bya dpon slob 'khor dang bcas pa'i tshe srog 'thor ba dang 'khyams pa dang yar pa kun /
mda' dar gyis bkug
/bum pa gang bar byas nas /
tshe'i mda' dar dang bum pa gnyis /
rang nyid dang bsgrub bya rnams la so sor gtad nas /
sgra mi snyan pa'i tshe gzungs di ri ri bzlas shing phyir song bar bsam la /
na mo bud+d+hA ya /
na mo d+harmA ya /
na maHsaM g+hA ya /
tad+ya thA/
iT+Te /
baT+Te /
naT+Te /
ku naT+Te /
Tak+ke /
Thak+ke /
Tha rak+ke /
u ru ma ti /
ru ru ma ti /
ru ru hil+li mil+li /
sab+ba dz+nyA/
du pa dag+ga /
namaHsab+ba /
sam+ma sa mu dz+dz+nyA ni /
si dz+dz+nyAn+tu me man+t+ra pAdAHswA hA/
glud dang bcas pa phyi rol gtsang sar dor ro /
kha 'bar ma dkar mo la bsten nas 'chi ba bslu zhing bar gcod zlog pa'i thabs o rgyan rin po ches lho brag gnam skas can du klu bdud nag po'i lto bar gtams pa /
gu ru chos kyi dbang phyug gis zab gter nas spyan drangs pa'i dgongs don bzhin phyag len ltar rig 'dzin dbang po'i sdes /
kong lang gi mtshams rin thang zhes pa'i e waM lcog sgar du bkod pa'o //
'di yis 'gro ba mang po la phan thogs par shog
/sarba dA mang+ga laM///
/
