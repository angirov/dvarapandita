\u0f88
gtum po dregs pa kun 'dul las :
phyi sgrub bdud dpung zil gnon zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88
thugs gsang 'dus pa'i lha la phyag 'tshal lo :
bdag 'dra rig 'dzin pad+ma 'byung gnas kyis :
ma 'ongs skal ldan skyes bu'i don ched du :
gtum po chen po dregs pa kun 'dul las :
phyi sgrub bdud dpung zil gnon 'di ltar bstan :
dben pa'i gnas su stegs bu che 'bring chung :
skabs dang bstun la sman raka chag chag btab :
de steng gsang bdag sku gsung thugs rten ni :
dang po ras bris lugs sku gang yod bsham :
de mdun thod pa mtshan dang ldan pa'i nang :
bdud rtsi sman dang rak+tas bkang bar bya :
thod pa'i steng du dar nag dri med la :
gsang bdag snying po gser ram mtshal bris dgab :
de yi mtha' skor sman raka gtor ma dang :
mchod pa'i bye brag ji ltar 'byor pa bsham :
dang po skyabs 'gro las byang gzhung ltar bya :
de nas dkar gtor bgegs gtor gzhung ltar gtang :
srung 'khor nas gzung ting 'dzin yan chad bya :
de nas 'don bsgom bsgrag la 'di skad do :
oM swa b+hA ba sogs /
skad cig gis bdag med rtogs pa'i don yid la dran bzhin du :
rang gi bdag 'dzin gyi lus de nyid 'od du ltems se zhu :
de yang 'od zer kha dog lnga dang ldan pa :
nyi ma sprin char 'dres pa'i 'ja' lta bur gyur :
de yongs su gyur pa las 'od zer de gzhal yas kyi khang pa gru bzhi sgo bzhi :
mi mgo skam gsher rin chen lnga 'brel gyi rtsig pa dang :
rtsig pa'i phyi rol du 'dod snam dmar po la mchod pa'i lha mo du mas spras shing :
rin po che yi pha gu ser po la 'od lnga'i thig le dang thal chen tshom bu rnam par bkra ba :
mi mgo skam rlon dang rus pa las grub pa'i phreng ba :
rgyu mar brgyus pa'i drwa ba drwa phyed 'phyang zhing :
g.yer kha la zla ba rlung gis bskyod pas brgyan pa :
gzhan yang bar khyams kha dog sna tshogs pa dang ldan zhing :
mda' yab dang pu shu dag gis legs par brgyan pa :
sgo bzhi'i thad du ka ba bzhi bzhis bteg pa'i rta babs bang rim bzhi ldan gyi rtse mor lcags kyi 'khor lo dang zhing gdugs :
de'i g.yas g.yon du ri dwags pho mo khyung chen gnyis gnyis gnas shing :
gzhal yas khang gi ka ba dang :
gdung ma thams cad rdo rje pha lam las grub pa :
sha chen dang zhing chen gyi thog khebs brdal ba :
gzhan yang mi lpags kyi rgyal mtshan dang gdugs la mi yi mgo dang snying gi tog yod pa :
thod pa skam rlon la me 'bar ba'i rgyan du mas brgyan pa :
gzhal yas khang gi phyi rol du khor yug chen pos yongs su khyab cing :
rdo rje'i rwa ba me yi phreng bas bskor ba :
khor yug la yang bsil ba tshal la sogs pa'i dur khrod brgyad :
tsu ta la sogs pa'i shing brgyad :
sgrog pa la sogs pa'i sprin brgyad :
thugs rje'i chu brgyad :
ye shes kyi me brgyad :
rang byung gi ri bo brgyad :
rang grub kyi mchod rten brgyad :
rtog med kyi bam chen brgyad :
de dag la gnas pa'i mkha' 'gro shugs 'gro ma brgyad :
dpa' bo rnal 'byor chen po brgyad :
zhing skyong lha klu phra men dge sbyong bram ze la sogs pa brgyad brgyad gnas pa'o :
gzhal yas khang gi phyi nang dang gzhi rnams shar dkar lho ser :
nub dmar byang ljang :
dbus mthing ka ste dbus nas rim pa bzhin du :
gnam lcags ur mo las grub pa'i 'khor lo rtsibs bzhi :
bcu :
bcu drug :
mu khyud phyi nang gsum dang ldan pa :
'khor lo'i dbus kyi lte bar pad+ma nyi zla 'bar ba'i gdan la :
rang gi shes rig gi ngo bo hU~M mthing nag yongs su gyur pa las :
bcom ldan 'das lag na rdo rje shin tu khros pa :
sku mdog mthing nag dbu dgu phyag bco brgyad zhabs brgyad dang ldan pa :
rtsa zhal mthing nag g.yas dkar g.yon dmar ba :
de steng zhal dmar nag g.yas ser g.yon ljang ba :
de steng zhal dud kha g.yas dmar zhing g.yon dkar ba'o :
dbu re re la'ang spyan gsum gsum dang ldan pa :
spyan nyi shu rtsa bdun gyis phyogs kun tu g.yo zhing sdang mig tu gzigs pa :
zhal gdangs ljags 'dril rno ngar dang ldan pa'i mche ba bzhi rnams rab tu gtsigs pa :
sma ra dang smin ma dbu skra dmar ser bskal pa tha ma'i me ltar du 'bar ba :
rtsa ba'i phyag gnyis gri gug dang thod khrag 'dzin nas yum la 'khyud pa :
lhag ma g.yas brgyad kyis rdo rje dang :
dbyug pa :
rtse gsum :
ral gri :
mdung thung :
dgra satwa :
lcags kyu :
gtun shing :
lha brgyad kyi mgo bo 'dzin pa :
g.yon gyi lhag ma brgyad kyis phur bu dang :
spu gri :
zhags pa :
lcags sgrog :
dril bu :
me zhags :
bya khyung :
chu gri :
klu brgyad kyi tsit+ta 'dzin pa :
mtshon cha 'bar ba'i gshog pa gnyis dang ldan zhing :
zhabs brgyad gyad kyi 'dor stabs su bsgrad pa :
gza' brgyad la zhon pa :
thod pa skam po lnga yis dbu brgyan pa :
rlon pa khrag 'dzag pa lnga bcu rtsa gcig gis do shal 'phyang ba :
glang chen gyi ko bas stod g.yogs :
zhing lpags g.yang gzhi'i rked dkris :
stag lpags rlon pa'i sham thabs can :
sbrul dang mi sdug pa'i rgyan sna tshogs kyis brgyan pa'o :
de'i pang du yum rdo rje gtum mo ljang nag khro mo'i cha byad can :
gri gug dang thod khrag 'dzin pas yab la 'khyud pa :
thod pa skam rlon gyi phreng ba dang gzig lpags dang rus rgyan gyis spras pa :
gnyis ka'ang ye shes kyi me 'bar ba'i klong du bzhugs pa :
yab kyi thugs kar ye shes sems dpa' mthing nag tshon gang ba rdo rje dang sdigs mdzub mdzad pa'i thugs kar hU~M yig gi mthar sngags phreng g.yas su 'khor ba :
yum gyi thugs kar nyi ma'i steng du b+h+yoHyig gi mthar sngags phreng g.yon du 'khor ba :
de gnyis las 'od 'phros shing snang srid 'khor 'das kyi bcud thams cad sdud par byed pa'o :
de'i phyi rol rtsibs bzhi la :
shar du bud+d+ha he ru ka dmar po khro bo'i cha byad can 'khor lo dang thod khrag 'dzin pa :
yum bud+d+he shwa rI ma dkar skya gri thod 'dzin nas yab la 'khyud pa :
lhor rat+na he ru ka ser po khro bo'i cha byad can thod dbyug thod khrag 'dzin pa :
yum rat+ne shwa rI ma ser skya gri thod 'dzin nas yab la 'khyud pa :
nub tu pad+ma he ru ka khro bo'i cha byad can :
kha T+wAM dang thod khrag 'dzin pa :
yum pad+me shwa rI ma dmar skya gri thod 'dzin nas yab la 'khyud pa :
byang du karma he ru ka ljang nag khro bo'i cha byad can ral gri dang thod khrag 'dzin pa :
yum karme shwa rI ma ljang skya gri thod 'dzin nas yab la 'khyud pa :
de rnams kyang rgyan cha lugs gtso bo lta bu 'o :
de'i phyi rim rtsibs bcu la :
hU~M mdzad sngon po 'khor lo sdigs mdzub can :
yum mchog snyems ma sngon mo gri thod 'dzin nas yab la 'khril ba :
rnam rgyal dkar po rdo rje thod khrag 'dzin pa :
sgra 'byin dkar mo gri thod 'dzin nas yab la 'khril ba :
dbyug pa sngon po rdor dbyug me dpung 'dzin pa :
sder mo sngon mo gri thod 'dzin nas yab la 'khril ba :
gshin rje ser po dgra satwa phyar zhing zhags pa 'dzin pa :
dur bdag ser mo gri thod 'dzin nas yab la 'khril ba :
mi g.yo ba nag po ral gri phyar zhing dgra snying 'dzin pa :
gtun khung nag mo gri thod 'dzin nas yab la 'khril ba :
rta mgrin dmar nag rtse gsum lcags sgrog 'dzin pa :
gtum mo dmar mo gri thod 'dzin nas yab la 'khril ba :
'dod rgyal dud kha phur bu mda' gzhu 'dzin pa :
mda' snyems dud kha gri thod 'dzin nas yab la 'khril ba :
bdud rtsi 'khyil pa ljang nag rgya gram dgra mgo 'dzin pa :
rlung 'byin ljang gu gri thod 'dzin nas yab la 'khril ba :
khams gsum rnam rgyal mthing ga gri gug 'khor lo 'dzin pa :
gsod byed mthing ga gri thod 'dzin nas yab la 'khril ba :
stobs po che nag po tho ba dgra satwa 'dzin pa :
skul byed nag mo gri thod 'dzin nas yab la 'khril ba :
de rnams rgyan cha lugs gtso bo lta bu shin tu khros pa'o :
de'i phyi rim rtsibs bcu drug la :
shar du ma mo gau rI dkar mo zhing dbyug thod khrag 'dzin pa :
phra men siM ha mu kha smug nag gri gug thogs nas bam chen za ba :
shar lhor ma mo puk+ka dmar ser gri gug phyar zhing rgyu ma 'dren pa :
phra men krita mu kha dkar ser spu gri phyar zhing bam chen khur ba :
lhor ma mo tsau rI ser mo mda' gzhu 'gengs pa :
phra men bya kr-i mu kha dmar mo tsit+ta gnyis 'dzin lag gnyis bsnol ba :
lho nub g+hasma rI ljang nag rdo rje thod khrag 'dzin pa :
phra men kaM ka mu kha dmar nag spu gri thogs nas bam ro khur ba :
nub tu ma mo pra mo hA dmar mo chu srin rgyal mtshan thod khrag 'dzin pa :
phra men sr-i la mu kha nag mo spu gri phyar zhing glo snying za ba :
nub byang ma mo tsaN+Da lI ser skya gri gug phyar zhing thod khrag 'dzin pa :
phra men kha kha mu kha nag mo ral gri phyar zhing thod khrag 'thung ba :
byang du ma mo be tA lI nag mo rdo rje b+han dmar 'dzin pa :
phra men shwa na mu kha mthing skya bam ro thogs nas za ba :
byang shar ma mo sme sha ni mthing nag bam ro mgo lus phral ba :
phra men u lu mu kha mthing nag lcags kyu b+han+d+ha thogs pa :
de rnams mi bzad pa'i lus can bam chen gdan la gar stabs su 'gying ba'o :
shar sgor stag gdong dkar mo lcags kyu b+han+d+ha 'dzin pa :
lho sgor phag gdong ser mo zhags pa b+han+d+ha 'dzin pa :
nub sgor seng gdong dmar mo lcags sgrog b+han+d+ha 'dzin pa :
byang sgor spyang gdong ljang nag dril bu b+han+d+ha 'dzin pa :
kun kyang phra men gyi gzugs can 'jigs su rung ba'o :
phyi'i khor yug gi shar sgor yul 'khor srung dkar po pi wang rdung ba :
lho sgor 'phags skyes po sngon po ral gri phyar ba :
nub sgor spyan mi bzang dmar po sbrul zhags 'dzin pa :
byang sgor rnam sras ser po rgyal mtshan ne'u le 'dzin pa :
kun kyang bse khrab can rgyal po rol stabs su gnas shing cung zad khros pa'o :
rang gi thugs ka nas sprul pa khor yug gi phyogs dang phyogs mtshams rnams su phyogs skyong bcu rang rang gi 'khor dang bcas te gsal bar gyur :
lha tshogs de rnams kyi thugs ka nas 'od zer 'phros pas rang bzhin gyi gnas nas bsgoms pa dang 'dra ba'i ye shes pa spyan drangs :
dzaHhU~M baM ho :
dam tshig pa dang gnyis su med par thim :
slar yang thugs ka'i 'od kyis rgyal ba dang rgyal ba'i 'khor lo spyan drangs nas dbang bskur byin gyis brlabs te :
rang rang gi rigs bdag rnams kyis dbu brgyan par gyur :
de ltar rang gi thugs ka nas mchod pa'i lha mo bsam gyis mi khyab pa sprul nas bdag mdun dbyer med lha la mchod cing bstod par gyur :
hU~M:
rdo rje gtum po'i lha tshogs gshegs su gsol :
bdag dang dam tshig ye shes dbyer med bzhugs :
klong yangs mnyam pa nyid du phyag 'tshal lo :
me tog bdug spos mar me dri zhal zas :
'dod yon lnga dang sman raka gtor ma'i tshogs :
sbyor sgrol zung 'jug mchod pa bla na med :
phyi nang gsang ba yang gsang de kho na :
mchod pa'i bye brag du mas mchod par bgyi'o :
thabs mkhas 'gro 'dul lha rnams bstod par bya :
nongs pa bshags so dngos grub rnam gnyis stsol :
de nas rang nyid kyi thugs kar ye shes sems dpa':
de'i thugs kar hU~M mthing ga :
de'i mthar sngags 'khor bai DUr+Ya gnam sngon zhun ma lta bu g.yas su 'khor ba :
yum gyi thugs kar nyi ma :
de'i steng du b+h+yo yig gi mthar sngags phreng g.yon du 'khor ba :
'khor rnams pho rgyud kyi thugs kar zla ba'i steng du rang rang gi sa bon :
mo rgyud kyi thugs kar nyi ma'i steng du rang rang gi sa bon :
de rnams las 'od zer dpag tu med pa phyogs bcur 'phros :
phyogs bcu'i sangs rgyas byang chub sems dpa' zhi ba dang khro bo'i rnam par bzhugs pa kun 'ur 'ur shig shig spyan drangs nas gtso bo la sib sib thim par gyur :
gtso bo'i thugs ka nas 'od zer 'phros pas khrag 'thung yab yum brgyad kyi thugs kar phog :
de dag gi thugs ka nas 'od zer 'phros pas khro bcu yab yum gyi thugs kar phog :
de dag gi thugs ka nas 'od zer 'phros pas ma mo phra men rnams kyi thugs kar phog pas :
de rnams kyi thugs rgyud bskul zhing gnas lnga'i 'od zer gyis rab 'byams mtha' klas pa'i zhing yul thams cad khengs pas :
snang srid 'khor 'das kyi mthu stobs gzi brjid thams cad 'ub kyis bsdus nas lha rnams la sib sib thim :
slar yang 'od 'phros pas phyi snod thams cad gzhal yas kyi khang pa :
nang bcud sems can thams cad lha dang lha mo'i rang bzhin :
sgra ru grags pa thams cad drag sngags kyi sgra 'ur di ri ri sgrog pa :
yid kyi 'phro 'du thams cad bde stong zung 'jug gi rol par 'char bar bsam nas sngags 'di bzlas so :
oM badzra tsaN+Da sarba duSh+TAM e dza b+h+yo hU~M phaT:
spyi dril gyi sngags dang :
yum gyi sngags ni :
oM badzra tsaN+DI bi shwa su khI dz+wa li nI b+h+yo hU~M phaT:
khrag 'thung yab yum gyi sngags ni :
oM bud+d+ha rat+na pad+ma karma he ru ka hU~M phaT:
oM bud+d+ha rat+na pad+ma karma kro tI shwa rI hU~M phaT:
khro bcu ni :
hU~M hU~M hU~M:
hU~M hU~M hU~M:
hU~M hU~M hU~M hU~M:
yum bcu ni :
b+h+yo b+h+yo b+h+yo :
b+h+yo b+h+yo b+h+yo :
b+h+yo b+h+yo b+h+yo b+h+yo :
ma mo brgyad ni :
ma ma hrIM hrIM dzaHdzaHhU~M hU~M:
phra men brgyad ni :
trag rak+sha kha mun tra ru lu ru lu b+h+yo :
sgo ma bzhi ni :
ha ri ni sa dzaHhU~M baM ho :
'khor rnams ni :
a raM ya sa phu yaM ga tri tsit+ta hrIM hrIM dzaHdza :
zhes pa rnams ni smra bcad gsal bar bzla :
spyi dril 'bum lnga bzlas pas thams cad 'grub :
gzhan rnams mang nyung skabs dang bstun par bya'o :
rtags ni rmi lam lcags kyi rdo rje rnyed :
go khrab gyon zhing nyi zla mnyam du shar :
me dpung 'bar dang dmag dpung chen po bskyod :
gnod byed bsad gtubs sha khrag bza' btung byas :
dur khrod 'jigs su rung bar sleb pa rmis :
de dag phyi ltar sgrub pa'i 'grub rtags yin :
rtags byung phrin las bzhi sgrub 'di lta ste :
lha tshogs de rnams thugs ka'i sa bon dkar :
sngags phreng dkar po 'khor las 'od dkar 'phros :
bdag cag 'khor bcas nad gdon sdig sgrib dang :
mi mthun phyogs kun zhi nas slar 'dus te :
lha tshogs rang rang thugs kar rdo rjer gyur :
oM yig mtshan par bsgoms la spyi dril gyi :
mjug tu sngags 'di sbyar la khri gcig bzla :
sarba dz+wa ra ro ga an+ta rA pA paM karma A ba ra Na pra duSh+TAM shAn+tiM ku ru ye swA hA:
zhes bzlas zhi ba'i phrin las sgrub pa'o :
de nas lha tshogs thugs kar sa bon ser :
sngags phreng ser po 'khor las 'od zer 'phros :
tshe lha drang srong rig 'dzin thams cad dang :
lha klu gnod sbyin stobs ldan ma lus kyi :
tshe bcud dpal 'byor gzi brjid 'ub kyis bsdus :
bdag cag 'khor dang bcas la thim gyur nas :
'od zer slar 'dus rin chen swA yig mtshan :
de ltar gyur bsam spyi dril sngags gsham du :
sngags 'di sbyar la khri phrag gcig bzlas so :
A yuHpuN+ye te dzo sid+d+hi sarba puSh+TiM ku ru ye swA hA:
zhes bzlas rgyas pa'i phrin las sgrub pa'o :
de nas lha tshogs thugs kar sa bon dmar :
sngags phreng dmar po 'khor las 'od dmar 'phros :
rgyal po rgyal rigs stobs ldan ma lus dang :
khams gsum lha mi dmigs yul thams cad kyi :
snying nang zhugs te 'phar slad 'dar phril byas :
snang sems 'ub bsdus rang la thim par dmigs :
'od zer tshur 'dus pad+ma AHsa mtshan gyur :
spyi dril sham du 'di sbyar khri gcig bzla :
sarba lo ka wA shaM ku ru ye swA hA:
a nr-i tri chol chol hrIM hrIM tsit+ta dzaHhU~M baM ho :
zhes bzla dbang gi phrin las sgrub pa'o :
de nas lha tshogs thugs kar sa bon ljang :
sngags phreng ljang khur 'khor las 'od ljang 'phros :
bdag cag 'khor bcas la gnod dgra dang bgegs :
rengs rmongs brgyal bred thal bar brlags par dmigs :
'od zer slar 'dus rgya gram hAHsa mtshan gyur :
spyi dril gsham du sngags sbyar khri gcig bzla :
sarba sha trAM duSh+TAM prA Na ts+tshin+da mA ra ya phaT:
de ni drag po'i phrin las sgrub pa 'o :
thun bsdu'i dus su 'di ltar 'don bsgom sbrags :
rang nyid gsang bdag yab yum 'od zer gyis :
snod bcud 'od zhu 'ubs bsdus srung 'khor la :
thim zhing srung 'khor 'od zhu gzhal yas kyi :
khang pa la thim de nyid 'od du zhu :
dkyil 'khor lha tshogs rnams la thim par gyur :
dkyil 'khor lha tshogs gdan bcas 'od du zhu :
gtso bo yab yum gnyis la gnyis med thim :
yum nyid 'od zhu yab la thim par gyur :
yab nyid 'od zhu thugs ka'i hU~M la thim :
hU~M yig 'og nas yar zhu thig ler thim :
thig le skye med dbyings su yal bar gyur :
mnyam gzhag rjes thob yengs med gnas lugs bskyang :
'dzin med ma bcos spros bral rdzogs pa che :
ye nas rang byung rang rdzogs rang la gnas :
de nas rgyun gyi rnal 'byor 'di lta ste :
bskyed pa sku dang nam yang mi 'bral zhing :
bzlas pa sngags la rgyun chad mi bya 'o :
cir snang thams cad thug phrad lam du khyer :
phyi snod gzhal yas nang bcud khro bo'i sku :
sgra grags sngags gsang dbyings las g.yo mi bya :
rdo rje theg pa'i dam tshig tshul bzhin bsrung :
'di ni gtum po dregs pa kun 'dul gyi :
phyi sgrub bdud dpung zil gnon zhes bya ste :
sgom khog 'dus pa'i lde'u mig 'di zab bo :
sa ma ya rgya rgya brda thim :[ \u0f88\u0f88\u0f88\u0f88 ]bdag 'dra gter ston rol pa'i rdo rjes ke rong rdo rje cong phug nas gdan drangs nas /
shog dril dang po mtsho rgyal phyag bris ngo ma las zhal bshus /
skal ldan bu la phan phyir bton pa yin gyi /
skal med the tshom can gyi don du ma bton pas so sor ngos len mdzad 'tshal ///
/
