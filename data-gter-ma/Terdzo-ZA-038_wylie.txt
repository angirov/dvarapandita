@#//
thugs rje chen po nor bu skor gsum las /
nang nor bu lugs kyi sgrub thabs dbang gi phrin las dang bcas pa dri med pad+ma'i dkyil 'khor zhes bya ba bzhugs so //
na maHshrI gu ru pad+ma d+hA ra ya /
rgyal kun 'gro la gzigs pa chos nyid kyang //
snyog ldan zhing du 'jug pa'i phrin las la //
sus kyang mi bsgrun snying rje'i 'dzum mdangs can //
pad dkar 'chang bas srid las dbugs dbyung mdzod //
dpal ldan 'phags pa'i zhabs dang bde ba che'i //
dgongs pa gcig dril sgrub thabs yid 'ong ba //
de yi nyams len dbang gi phrin las bcas //
'god do gzhan la phan pa'i byin rlabs stsol //
spyan ras gzigs yid bzhin nor bu'i lag len snying por bsdu ba la don gnyis /
sgrub thabs nyams su len pa /
dbang bskur phrin las dang bcas pa'o //
dang po ni /
'tshe bas dben pa'i gnas su mchod pa ci 'byor bsham /
bde ba'i stan la 'khod de /
khrus bya ba ni /
spro na 'og gi phrin las skabs ltar chu gtsang sngags bcas kyis nye reg 'thor 'thung bya /
rgyun du mi dgos shing 'di nyid gal che bas /
e ma /
'khor lo bdun srid steng gi nam mkha' la //
spyan ras gzigs mgon ye shes chu rgyun gyis //
bdag la khrus gsol dri ma dag par gyur //
ces mos la gzungs ring ngam yig drug brjod /
skyabs sems ni /
sangs rgyas chos dang tshogs mchog 'phags pa'i dge 'dun la :
byang chub ma thob bar du bdag ni skyabs su mchi :
bdag gis sbyin sogs dge ba'i rtsa ba 'di dag gis :
'gro la phan phyir sangs rgyas myur du 'grub par shog :
lan gsum /
bgegs bskrad pa ni /
rang skad cig gis dpa' bo rta mchog sku mdog dmar po zhal gcig phyag gnyis rdo rje dang dril bu bsnams pa /
dbu'i rta skad kyis khams gsum dbang du sdud cing srid gsum zil gyis gnon par gyur /
oM badzra kro d+ha ha ya grI ba hu lu hu lu sarba big nAn u tsa ta ya hU~M phaTaH
ces brjod pas bar du gcod pa'i bgegs dang log 'dren thams cad thal ba rlung gis btab pa bzhin song bar bsam /
yang rang gi thugs ka nas 'od zer dmar nag 'phros /
oM badzra dz+wa la raM hU~M phaTaH
phyogs mtshams thams cad rdo rje'i ra ba dang me ri'i gur du gyur te rlung yang mi thar bar gyur /
de nas bsod nams kyi tshogs gsag pa ni /
rang nyid spyan ras gzigs su gsal ba'i thugs kar hrIHdkar po /
de'i 'od zer gyis bla ma yi dam sangs rgyas dang byang chub sems dpa' thams cad mdun gyi nam mkhar spyan drangs nas bzhugs par gyur /
gang gi drin gyis bde chen nyid //
skad cig nyid la 'char ba gang //
bla ma rin chen lta bu'i sku
/rdo rje can zhabs pad la 'dud //
ces dang /
skyon gyis ma gos sku mdog dkar //
rdzogs sangs rgyas kyi dbu rgyan can //
thugs rje'i spyan gyis 'gro la gzigs //
spyan ras gzigs la phyag 'tshal bstod //
ces dang /
'das dang ma byon da ltar gang bzhugs pa //
dus gsum bde gshegs 'gro mgon phyogs bcu yi //
rgyal ba sras bcas de dag thams cad la //
sgo gsum dang bas btud de phyag 'tshal lo //
nyer spyod 'dod yon bla med mchog gyur pa :
dngos sam yid las byung ba mchod pa'i sprin :
rgyal ba 'khor dang bcas la dad pas 'bul :
thugs rjes 'gro ba'i don du bzhes su gsol :
nam mkha' mdzod kyi sngags rgya bya /
ma rig nyon mongs las byung ba'i :
thog mtha' med pa'i sdig sgrib rnams :
zhi mdzad thugs rje'i ngang nyid du :
thams cad ma lus so sor bshags :
'jig rten 'phags dang bde gshegs dang :
de bzhin slob dang mi slob pa'i :
dge ba zag bcas zag med pa :
de dag kun la rjes yi rang :
'gro rnams ma rig ling thog gis :
'khor ba'i mun par 'khyams pa la :
sel mdzad ye shes sgron me yi :
chos kyi 'khor lo bskor bar bskul :
dmigs med nam mkha' lta bu yi :
yongs la khyab pa'i thugs rje yis :
ji srid 'khor ba ma stongs bar :
mya ngan mi 'da' bzhugs su gsol :
bgyis dang bgyid du bstsal ba dang :
bgyi la rjes su yi rang ba'i :
dus gsum dge ba ci bsags pa :
kun don byang chub chen por bsngo :
zhes yan lag bdun pa phul /
gsol ba 'debs pa ni /
nub phyogs bde ba chen po'i zhing khams su :
chos sku snang ba mtha' yas la gsol ba 'debs :
oM ma Ni pad+me hU~M:
pho brang ri bo ta la'i rtser :
longs sku thugs rje chen po la gsol ba 'debs :
oM ma Ni pad+me hU~M:
lho nub srin po 'dul ba'i sa phyogs su :
sprul sku pad+ma 'byung gnas la gsol ba 'debs :
oM ma Ni pad+me hU~M:
mkha' 'gros lung bstan gsang ba'i phug pa ru :
ma gcig ye shes mtsho rgyal la gsol ba 'debs :
oM ma Ni pad+me hU~M:
nags khrod bde chen dpal gyi dben gnas su :
gter chen sangs rgyas gling pa la gsol ba 'debs :
oM ma Ni pad+me hU~M:
sna tshogs 'gro ba 'dul ba'i zhing khams su :
sras slob brgyud 'dzin rnams la gsol ba 'debs :
oM ma Ni pad+me hU~M:
bka' dang bstan pa srung ba'i pho brang du :
bka' srung mkha' 'gro chos skyong la gsol ba 'debs :
oM ma Ni pad+me hU~M:
dngos dang brgyud pa'i bla ma rin chen rnams :
bdag cag mos pa'i bu la byin gyis rlobs :
rkyen dang bar chad thams cad zhi ba dang :
mchog dang thun mong dngos grub bstsal du gsol :
kun rdzob byang sems bsgom pa ni /
nam mkha' dang mnyam pa'i sems can thams cad sdug bsngal gyi rgyu dang 'bras bu 'ba' zhig la spyod cing 'khor ba'i sdug bsngal gyi rgya mtsho na nyam thag pa 'di rnams snying re rje /
de thams cad 'khor ba'i sdug bsngal las bsgral ba'i don du bdag gis rdzogs pa'i sangs rgyas thob par bya /
de'i ched du yi dam gyi sgom bzlas la 'jug par bgyi'o //
lan gsum /
tshogs rten rnams rang bzhin gyi gnas su gshegs par gyur /
ye shes kyi tshogs gsag pa ni /
oM ma hA shUn+ya tA dz+nyA na badzra swa b+hA ba At+ma ko\u0f85 haMH
zhes chos thams cad stong zhing bdag med par bsgom /
cho ga gsum bskyed kyis lha bsgom pa ni /
stong pa'i ngang las laM las rin po che las grub pa'i ri rab gru bzhi pa'i steng du /
paM las sna tshogs pad+ma'i sdong po /
de'i steng du a las zla ba'i dkyil 'khor nya gang ba'i steng du rang sems hrIHdkar po /
de las 'od zer phyogs bcur 'phros shing sems can thams cad la phog pas lus ngag yid gsum gyi sdig sgrib rnams dag nas thams cad lha'i sku 'ba' zhig tu gyur te tshur 'dus hrIHla thim pas 'od du zhu nas pad+ma dkar po'i lte ba la hrIHsa mtshan par gyur /
de las 'od zer 'phros pas phyogs bcu'i sangs rgyas dang byang chub sems dpa' thams cad spyan drangs nas pad+ma hrIHdang bcas pa la thim pas de nyid 'od du zhu ba las /
bdag nyid bcom ldan 'das 'jig rten dbang phyug zhal gcig phyag bzhi pa phyag dang po gnyis thugs kar thal mo sbyar ba /
g.yas kyi 'og ma na mu tig gi phreng ba 'dzin pa /
g.yon gyi 'og ma na pad+ma dkar po bsnams pa /
sku mdog gangs ri la nyi ma shar ba ltar dkar la 'tsher ba /
spyan yid tsam dmar ba /
zhal cung zad 'dzum pa /
shangs kyi dbyibs mtho ba /
snyan gyi shal ring ba /
sku drang por gnas shing zhabs skyil krung du bzhugs pa /
dbu skra lcang lo'i thor tshugs 'khyil ba /
spyi bo'i gtsug la a mi d+he ba bzhugs pa /
sku mtshan dang dpe byad kyis spras pa /
rin po che sna tshogs kyis brgyan pa /
dar dmar po'i smad g.yogs gsol ba /
'jig rten gsum la thugs rjes gzigs pa'i tshul du bzhugs par gyur /
de'i thugs ka nas 'od kyi thig le dkar po gcig g.yon ngos su 'phros pa las yum yi ge drug ma sku mdog dkar mo rgyan cha lugs phyag mtshan gtso bo dang mtshungs shing /
zhal 'dzum pa'i mdangs kyis yab kyi zhal la gzigs pa /
zhabs gnyis btsun mo rol stabs kyis pad+ma dang zla ba'i gdan la bzhugs pa /
yang yab kyi thugs ka nas 'od kyi thig le ser po gcig g.yas su 'phros pa las sras nor bu 'dzin pa sku mdog ser po zhal gcig phyag gnyis pa /
phyag g.yas kyis nor bu rin po che thugs kar 'dzin pa /
g.yon pas pad+ma'i be'u dpung pa'i khar bsnams pa /
rin po che sna tshogs dang dar gyi na bzas brgyan pa /
zhal 'dzum pa'i mdangs kyis yab kyi thugs kar gzigs pa /
zhabs gnyis sems pa'i rol stabs kyis pad+ma dang zla ba'i gdan la bzhugs pa'o //
gtso 'khor rnams kyi dpral bar oM las 'khor lo dkar po rtsibs bzhi pa'i lte bar oM dkar po /
mgrin par AHlas pad+ma dmar po 'dab ma bzhi pa'i lte ba la AHdmar po /
snying gar hU~M las rdo rje sngon po rgya gram pa'i lte ba la hU~M sngon pos mtshan par gyur /
thugs ka'i 'od zer gyis snang ba mtha' yas la sogs pa'i phyogs bcu'i bde bar gshegs pa thams cad spyan drangs te mdun gyi nam mkhar byon par gyur /
oM badzra puSh+pe d+hU pe A lo ke gan+d+he nai bid+yA AHhU~M/
de bzhin gshegs pa thams cad kyis bdag la dbang bskur du gsol /
zhes gsol ba btab pas bde bar gshegs pa thams cad snang ba mtha' yas kyi sku la thim ste /
de'i thugs ka nas ye shes kyi lha mo rin po che'i bum pa bdud rtsis gang ba thogs pa bzhi byung ste spyi gtsug nas bdud rtsi'i rgyun dbab par gyur /
oM dz+nyA na a mr-ita kA ya a b+hi Shiny+tsa mAM/
zhes dbang bskur pas bdag gi lus ngag yid gsum gyi sdig sgrib thams cad dag
/chu lhag spyi gtsug tu 'khyil pa las gtso 'khor rnams la rigs bdag 'od dpag med kyis dbu brgyan cing dbang lha rnams kyang de nyid la thim par gyur /
slar yang rang gi thugs ka'i hrIHlas 'od zer 'phros te ye shes pa spyan drangs par gyur /
rgyal ba'i dbang po chos rje 'od dpag med :
pad+ma'i rigs mchog mgon po spyan ras gzigs :
phyogs bcu'i dus gsum bder gshegs 'khor bcas rnams :
thugs rje'i dbang gis gnas 'dir gshegs su gsol :
e h+ye hi b+ha ga wAn ma hA kA ru Ni kA sa pa ri wA ra sa ma ye hU~M:
mdun gyi nam mkhar bzhugs pa la sprul pa'i lha mo rnams kyis mchod cing bstod par gyur /
oM badzra puSh+pe AHhU~M swA hA:
de bzhin /
shab+da'i bar du sbyar /
hrIH
skyon gyis ma gos sku mdog dkar //
rdzogs sangs rgyas kyi dbu rgyan can //
thugs rje'i spyan gyis 'gro la gzigs //
spyan ras gzigs la phyag 'tshal bstod //
thugs rje dang ni shes rab gnyis :
thabs kyi sprul pas 'gro ba 'dren :
rgyal yum yi ge drug ma dang :
nor bu 'dzin la phyag 'tshal bstod :
ces bstod /
dzaHhU~M baM ho :
dam ye gnyis su med par gyur :
rang sems lha sku chu zla lta bu snang stong zung du 'jug pa de la ji srid mi skyo'i bar du mnyam par bzhag
/de nas dngos grub myur du bskul ba'i phyir bzlas pa bya ba ni /
rang gi thugs kar pad+ma dmar po 'dab ma drug pa'i lte ba la hrIHdkar po zla ba rgyas pa lta bu'i 'od zer can /
'dab ma drug la yi ge drug skar ma'i phreng ba lta bus bskor bar mos la /
bzlas pa'i skyon rnams spangs te de nyid klog pa'i tshul gyis rgyun ma chad par yi ge drug pa bzla ba ni bsnyen pa ste gtan la ma phebs kyi bar du 'di nyid gtso bor bya'o //
thugs ka'i sngags 'khor las sngags kyi 'od zer dkar po zhal nas thon te /
lte ba nas tshur 'khor ba 'am /
yang na ye shes sems dpa' mdun du gyes pa'i zhal du zhugs /
de'i lte ba nas rang gi lte bar brgyud snying gar thim pa'i 'khor lo rgyun ma chad par bsgom pa ni nye bar bsnyen pa'o //
thugs srog las 'od zer re re bzhin dmyal ba la sogs pa'i gnas drug tu spros /
so so'i sdug bsngal zhi zhing sdig sgrib sbyangs te thugs rje chen po'i sku 'ba' zhig tu gyur /
rin po che'i gzhal yas khang na yi ge drug pa'i chos sgra di ri ri sgrog par bsam pa ni sgrub pa'o //
thugs srog las 'od zer sna tshogs dpag tu med pa nam mkhas gar khyab tu 'phros te khams gsum gyi sems can thams cad la phog pas sgo gsum gyi sdig sgrib sbyangs /
thams cad dus gcig la thugs rje chen po'i sku 'ba' zhig tu gyur te yi ge drug pa'i sgra bung ba tshang zhig pa ltar sgrog par bsam pa ni sgrub pa chen po'o //
dkyil 'khor bsdu zhing rdzogs rim bsgom pa ni /
ye shes sems dpa' mdun du phyes la gong bzhin mchod bstod bya /
gang yang bdag blo gti mug pas :
legs spyad 'di la nyes pa gang :
'dir ni bdag gis gang bgyis pa :
'gro mgon khyed la bzod par gsol :
zhes bzod par gsol /
badzra muHsa gshegs su gsol ba gzhung gi dgongs pa yin yang bla med kyi rnal 'byor pas gshegs gsol mi bya bar slar yang rang la bstim pa'i phyag rgyun kyang 'byung ngo //
de nas /
'khor gyi lha gnyis rang gi thugs kar thim /
rang dam tshig sems dpar gnas pa'i thugs ka'i hrIHlas 'od zer phyogs bcur 'phros pas snod bcud thams cad 'od du zhu nas rim gyis 'dus te gzhal yas khang la thim /
gzhal yas khang gdan dang bcas pa rang la thim /
rang thugs ka'i sngags 'khor /
de hrIHyig
/hrIHyang rim gyis 'dus te thig le yungs 'bru tsam du gyur /
de'ang je phrar song ste mthar stong nyid du gyur par bsam la /
mtshan ma'i rtog pa rab tu zhi ba chos nyid kyi dbyings 'od gsal ba de bzhin nyid kyi ngang de la rig pa gnas la rtag lta bsal /
stong pa'i ngang las rang skad cig tsam gyis lha'i sku snang la rang bzhin med pa sgyu ma lta bu'i skur gyur /
ces zung 'jug gi skur ldangs te chad lta bsal /
spyod lam thams cad lha'i nga rgyal dang ma bral bas tshogs su bsgyur /
gzugs su snang ba thams cad lha'i sku
/sgra ru grags pa thams cad snying po'i gsung /
dran pa dang rtog pa thams cad chos nyid kyi thugs su shes par bya'o //
thun mtshams su gtor ma 'bul bar 'dod na /
rin po che'i snod du kha zas bzang dgu gtsang zhing yid du 'ong ba ci 'byor pa bshams la chu gtsang gis bran la /
gtor ma'i steng du oM AHhU~M gsum gyi dbus su yi ge hrIHgsal bar gyur /
hU~M 'od du zhu nas gtor ma la thim pas gtor ma'i dngos 'dzin dang 'bag btsog la sogs pa'i dri ma thams cad sbyangs te dag par gyur /
AHzhu ba las gtor ma'i dngos po lha'i bdud rtsi ro mchog brgya dang ldan pa dkar mer gyis gyur /
oM zhu ba las bdud rtsi'i rgya mtsho mang zhing rgya che ba dpag tu med par spel /
hrIHlas 'od zer 'phros pas phyogs bcu'i bde bar gshegs pa thams cad kyi thugs ka nas ye shes kyi bdud rtsi drangs te thim zhing hrIHyang 'od du zhu ba las gnyis su med pa'i ye shes kyi bdud rtsi kha dog sdug cing ro mchog tu zhim pa /
'dod yon gyi longs spyod nam mkha'i khams gang bar gyur /
oM AHhU~M/
gsum gyis byin brlab /
rang gi thugs ka'i 'od zer gyis gtor mgron rnams spyan drangs /
hU~M:
bla ma dam pa rnams dang yi dam lha yi tshogs :
rgyal ba dam can 'khor dang bcas pa rnams :
ma lus 'gro ba'i don la spyan 'dren gyis :
thugs rje'i dbang gis gnas 'dir gshegs su gsol :
oM e h+ye hi b+ha ga wAn ma hA kA ru Ni kA dr-i sh+ya ho sa ma ya satwaM:
dzaHhU~M baM ho :
mdun gyi nam mkhar bzhugs par mos /
oM badzra ar+g+haM AHhU~M swA hA:
de bzhin du /
pA d+yaM nas /
shab+da'i bar du sbyar bas mchod /
lha tshogs rnams kyi ljags rdo rje rtse gsum pa'i hrIHyig 'od zer gyi sbu gu can gyis drangs shing gsol bas tshim zhing dgyes par gyur /
oM gu ru i daM ba liM ta kha kha khA hi khA hi :
lan gsum dang gtor sngags sbyar ba 'gres su shes par byas la /
oM b+ha ga wAn ma hA kA ru Ni kA i daM sogs /
oM Sha Da k+Sha ra\u0f8e
oM ma Ni d+ha ra\u0f8e
oM dz+nyA na a wa lo ki te na maHsa man+ta s+pha ra Na rasmi b+ha wa sa ma ya ma hA ma Ni du ru du ru hr-i da ya dz+wa la ni hU~M:
bde gshegs rgyal ba rnams kyi zhal du i daM ba liM ta kha kha khA hi khA hi :
dam can chos skyong rnams kyi zhal du i daM ba liM ta kha kha khA hi khA hi :
sbyar bas phul la /
bla ma lha dang dam can tshogs :
khyed rnams kun la gsol ba ni :
rnal 'byor bdag cag 'khor bcas kyis :
nad med tshe dang dbang phyug dang :
dpal dang grags dang skal pa bzang :
longs spyod rgya chen kun thob cing :
zhi dang rgyas la sogs pa yi :
las kyi dngos grub bdag la stsol :
dam tshig can gyis bdag la srungs :
dngos grub can gyis stongs grogs mdzod :
dus min 'chi dang nad rnams dang :
gdon dang bgegs rnams med par mdzod :
rmi lam ngan dang mtshan ma ngan :
bya byed ngan pa med par mdzod :
'jig rten bde zhing lo legs dang :
'bru rnams rgyas shing 'phel bar mdzod :
legs pa thams cad 'grub pa dang :
nyes pa thams cad zhi ba dang :
yid la bsam pa kun 'grub shog :
ces 'dod don gsol /
yi ge brgya pa dang /
ma 'byor pa dang sogs kyis lhag chad kha bskangs la gtor mgron rnams gshegs su gsol la shis pa brjod do //
des rang don nyams len gyi rim pa bstan zin to //
gnyis pa dbang bskur phrin las dang bcas bstan pa la gsum /
sngon 'gro sta gon gyi bya ba /
dngos gzhi sgrub mchod dbang bskur /
rjes mjug chog gi rim pa'o //
dang po la sa chog dang sta gon gnyis su gsungs kyang /
'dir sgrub gnas rnying par ras bris dang 'brel ba'i dbang du byas te ma spros la sa bcad tsam du /
thog mar dkar gtor la chab bran /
rta sngags kyis bsang /
swa b+hA bas sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus mthu phun sum tshogs par gyur /
oM AHhU~M hoHsa brlab /
b+hU mi pa ti sa pa ri bA ra badzra sa mA dzaHsa drang /
gong gi sngags kyi sham du /
oM a kA ro sbyar ba lan gsum gyis phul /
sa la rgyu ba'i lha kun dang :
gang yang sa la brten pa rnams :
ma lus kun la dge don du :
byams pa'i sems kyis gnas par mdzod :
ces phrin las bcol la gtor ma gshegs /
sta gon la /
lha /
bum pa /
slob ma sta gon gsum gyi thog mar gong du ji skad bshad pa'i bdag bskyed bzlas pa bsdu ldang gi bar du gtang /
stegs bu'i steng du maN+Dal la ba byung dri bzang gi chus byugs pa'i dbus su dri'i thig le che chung gsum la me tog tshom bu de mtshungs bkod /
mtha' mchod pas bskor la /
rang nyid skad cig gis rigs kyi yum bzhi'i skur gsal bar gyur /
mchod pa byin brlab phrin las kyi skabs ltar bya /
maN+Dal gyi tshom bu paM las sna tshogs pad+ma'i sdong po /
de'i steng du a las zla ba'i dkyil 'khor nya gang ba'i steng hrIHdkar po sogs bdag bskyed kyi skabs ltar la bdag dang rang gi zhes sogs kyi tshig rnams dor /
mchod bstod spro na 'og nas 'byung ba ltar rgyas par bya /
mi lcogs na dkyus bstan gyis 'thus /
lha la sems gtad de yig drug kyang ci lcogs bzla /
de nas snyan gsan dbab pa ni /
mos gus dang ldan pas pus btsugs thal sbyar me tog thogs la /
bcom ldan 'jig rten gsum gyi mgon :
thugs rje'i bdag po dgongs su gsol :
slob ma rnams la brtse ba dang :
khyed nyid la yang mchod pa'i phyir :
mgon po thugs rje 'byung ba yi :
sang ni dkyil 'khor bri bar 'tshal :
de bzhin bdag cag gus pa la :
bcom ldan bka' drin mdzad du gsol :
zhes lan gsum gyis gsol ba btab pas /
lha rnams dgyes bzhin du gnang ba bstsal nas bar snang 'od kyi dkyil 'khor du bzhugs par bsam la mchod bstod mdor bsdus bya'o //
gnyis pa bum pa sta gon ni /
rnam bum gos dkar po dang /
las bum dmar pos dkris te chas su bcug pa gnyis gu gul gyis bdug
/drag sngags brjod la bgegs bskrad /
rnam bum du nyer lnga'i rdzas dang las bum spos chus bkang zhing kha rgyan gzungs rdor sogs spyi ltar byas la dkyil 'khor du bkod cing mchod pas bskor la byin brlab /
bsang sbyang /
stong pa'i ngang las trAM ser po 'od du zhu ba las rin po che'i bum pa mtshan nyid yongs su rdzogs pa nang gzhal yas khang gi rnam par gyur pa /
de'i nang du baM dkar po las bdud rtsi'i rgya mtsho'i dbus su paM las sna tshogs pad+ma'i sdong po sogs lha bskyed pa nas /
dam ye gnyis su med par gyur :bar gong ltar la /
mchod bstod 'og nas 'byung ba yongs rdzogs sam /
sngags tsam gyis mchod cing bstod pa ci rigs bya /
gzungs thag 'jus la /
sngags kyi 'od zer rang gi zhal nas thon bum nang gi lha'i zhal du zhugs te mchod pas mnyes te thugs ka nas thon rang gi snying gar zhugs pas sdig sgrib nad gdon dag
/yang 'od zer 'phros pas rgyal ba rnams kyi thugs ka nas ye shes kyi bdud rtsi bkug ste bum nang dam tshig gi bdud rtsi dang gnyis su med par gyur /
ces mos la yig drug ci nus dang /
na mo rat+na tra yA ya /
na ma Ar+Ya a mi ta b+hA ya /
ta thA ga tA ya /
ar+ha te samyak+saM bud+d+hA ya /
na ma Ar+Ya a ba lo ki te shwa rA ya /
bo d+hi satwA ya /
ma hA satwA ya /
ma hA kA ru Ni kA ya /
tad+ya thA/
shud+d+he bi shud+d+he /
shud+d+ha ad+ge /
shud+d+ha ak+Shi /
sho d+ha ni /
bi sho d+ha ni /
ga ga na bi sho d+ha ni /
tsit+ta bi sho d+ha ni /
sarba karma A ba ra Na bi sho d+ha ni /
karma A ba ra Na bi sho d+ha ni /
a nan+tar+Ya bi sho d+ha ni /
shud+d+he bi shud+d+he /
k+Sha Ne ya bi k+Sha Ne ya /
puSh+pe su puSh+pe /
dza yo ha ra Ni /
sarba pA paM bi sho d+ha ni /
sarba karma A ba ra Na bi sho d+ha ni /
ha na ha na sarba A ba ra Na ni /
da ha da ha sarba A ba ra Na ni /
pa tsa pa tsa pany+tsa a nan+tar+Ya ni /
pad+me pad+me ak+Shi /
pad+me nirma le /
D+ha D+ha D+ha D+ha /
ha ha ha ha /
sany+tsa le /
puny+tsa le /
sid+d+hi bA le swA hA/
zhes pad+ma'i snying po'i gzungs ring ci 'grub bzla /
mchod bstod mdor bsdus bya /
oM AHhU~M gis mchod yon phul bas /
bum lha 'od du zhu ba'i bdud rtsi dkar dmar gyi rgyun gyis bum pa gang bar gyur /
las bum nang du pad nyi'i gdan la skad cig gis khro bo rta mgrin g.yas rdo rje'i dbyug to phyar zhing g.yon sdigs mdzub mdzad pa /
khro bo'i chas kyis brgyan cing ye shes kyi me 'bar ba'i klong du gsal bar gyur /
oM badzra kro d+ha ha ya grI ba hu lu hu lu hU~M phaT/
ces nyer gcig tsam bzlas la /
dpal rta mchog rgyal pos dkyil 'khor gyi bya ba mthar ma phyin gyi bar du bgegs zlog pa'i phrin las mdzad du gsol /
lha 'od du zhu bas dag byed kyi chu nus pa dang ldan par gyur par mos la dkyil 'khor yol bas bsgrib /
gsum pa slob ma sta gon ni /
rdzas rnams 'du byas la las bum gyi chus khrus bya /
rang skad cig gis dpa' bo rta mchog sogs sgrub thabs ltar drag sngags gu gul yungs thun sogs kyis bgegs bskrad la srung 'khor bsgom /
nang du bos la /
mdun gyi nam mkhar bcom ldan 'das spyan ras gzigs rgyal ba sras dang bcas pa mngon sum bzhin du bzhugs pa'i spyan sngar zhing rdul grangs snyed kyi lus sprul te phyag bya ba'i mos pas tshig 'di'i rjes zlos dang bcas te sgo gsum gus pa chen pos phyag 'tshol cig
/spro na 'og nas phrin las nang gi phyag 'tshal blangs la rjes zlos byar bzhug
/mi nus na /
ji snyed su dag nas /
thams cad bdag gis bstod bar byas la me tog kyang 'thor ro //
nus na rgyu 'bras kyi chos spyi dang mthun par bshad /
mi nus na /
thugs rje chen po nang nor bu lugs kyi dbang bskur gyi sngon 'gro sta gon gyi chos rnams zhu ba'i yon du dmigs te maN+Dal 'bul bar zhu /
zhes 'bul du gzhug
/thog mar skyabs su 'gro ba'i sdom pa blang ba'i slad du /
bla ma rgyal ba sras bcas kyi spyan sngar mos 'dun rtse gcig pas 'di'i rjes zlos /
phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol :
slob dpon bdag la dgongs su gsol :
bdag ming 'di zhes bgyi ba dus 'di nas bzung ste ji srid byang chub snying po la mchis kyi bar du :
rkang gnyis rnams kyi mchog phyogs bcu na bzhugs pa'i sangs rgyas la skyabs su mchi'o :
zhi ba 'dod chags dang bral ba rnams kyi mchog phyogs bcu na bzhugs pa'i chos la skyabs su mchi'o :
tshogs rnams kyi mchog phyogs bcu na bzhugs pa'i dge 'dun la skyabs su mchi'o :
lan gsum /
mar gyur nam mkha' dang mnyam pa'i sems can mi gnas pa'i mya ngan las 'das pa'i sa la sgrol ba'i slad du byang chub mchog tu sems bskyed par bgyi'o snyam pas 'di'i rjes zlos /
phyogs bcu na sogs dgongs gsol gong ltar /
ji ltar sngon gyi de bzhin gshegs pa dgra bcom pa yang dag par rdzogs pa'i sangs rgyas rnams dang :
sa chen po la rab tu bzhugs pa'i byang chub sems dpa' chen po rnams kyis dang po byang chub mchog tu thugs bskyed pa de bzhin du /
bdag ming 'di zhes bgyi bas kyang bla na med pa yang dag par rdzogs pa'i byang chub chen por sems bskyed par bgyi'o :
sems can ma grol ba rnams dgrol bar bgyi'o :
ma brgal ba rnams bsgral bar bgyi'o :
dbugs ma phyung pa rnams dbugs dbyung bar bgyi'o :
mya ngan las ma 'das pa rnams mya ngan las 'das pa la bkod par bgyi'o :
lan gsum /
spro ba bskyed pa'i phyir chos bshad pa ni 'di la gsan pas khyab par gda'/
'jig rten na ni kun mkhyen rnams :
u dum+bA ra'i me tog ltar :
brgya lam na ni res 'ga' zhig :
'byung ngam yang na 'byung mi 'gyur :
gsang sngags spyod pa'i tshul mchog 'di :
de bas kyang ni dkon pa 'o :
bskal pa bye ba stong du yang :
sdig pa mi bzad bgyis pa rnams :
de kun dkyil 'khor 'di 'dra ba :
mthong bas 'byangs par 'gyur lags na :
grags pa mtha' yas sngags spyod pa'i :
tshul la gnas rnams smos ci dgos :
bdag nyid chen po khyed rnams kyis :
rnyed pa mnyam med de ring rnyed :
skud pa dmar po mdud pa sum ldan rta sngags kyis btab pa gtad la /
bar chad srung ba'i phyir rdo rje'i mdud pa 'di nyid pho'i dpung pa g.yas dang mo'i g.yon du 'ching bar zhu /
sngags brjod bzhin du bcing /
so shing dang ra ba 'du byas la /
dngos grub kyi ltas brtag pa'i phyir khyed rnams thal sbyar gyis so shing blangs la so'i dri ma drud pa'i tshul byas pas sgo gsum gyi sdig sgrib skyugs par mos te maN+Dal gyi steng du 'dor bar zhu /
oM AHhU~M gis byin brlabs la gtad /
so shing gi rtse mo phyogs bzhir bstan na phrin las bzhi /
mtshams su las phran tshegs /
steng du mchog gi dngos grub sogs 'grub par gsungs pa yin no //
ku sha la /
oM mu tsi ni swA hA:
mu kha le swA hA:
mo ha ni swA hA:
da na d+ha li swA hA:
bzlas pa gtad la /
rmi lam brtag pa'i phyir du ku sha'i chun po nyung ba sngas dang che ba gdan gyi don du zungs la rmi lam gyi mtshan ma rtogs par bya dgos pa yin zhing /
des sta gon gyi bya ba grub pa lags /
zhes brjod la dge ba bsngo'o //
gnyis pa dngos gzhi sgrub mchod dbang bskur ba la gsum /
dkyil 'khor rgyan rdzas 'god pa /
sgrub cing mchod pa'i phrin las /
slob ma la dbang bskur ba'o //
dang po ni /
dkyil 'khor zhi ba spyi 'gre la phyi rol khor yug tu pad+ma dmar po'i phreng ba /
rdor ra sngon po /
me ri dkar pos bskor ba /
pho brang nang du pad+ma dmar po 'dab ma drug pa'i lte bar ze'u 'bru ljang gu la gtso 'khor gsum gyi sku phyag mtshan /
'dab drug la yig drug dkar po /
mu khyud la 'ja' ris sna lnga'i 'od 'khor /
sgo bzhir gnam lcags kyi 'khor lo /
grwa bzhir bum pa bzang po bris pa'i dbus su 'phrul stegs la rnam rgyal bum pa /
mdun du gtso 'khor gsum la gtso bo'i sku
/yig drug
/phreng ba dang pad dkar so so ste tsakli bzhi bzhag
mdun du gtor tshogs /
mtha' phyi mchod g.yas skor /
'dzom na logs bzhir ral gri dang /
zur bzhir mda' dar bzhi btsugs la tshon skud kyis sbrel /
gzhan yang spos dang rol mo sogs mkho ba'i yo byad rnams kyang bstar ro //
gnyis pa sgrub mchod phrin las la gsum /
bdag lha'i rnal 'byor du bya ba /
rten dam tshig gi dkyil 'khor bskyed pa /
lha ye shes kyi dkyil 'khor du sgrub pa yan lag dang bcas pa'o //
dang po ni /
las bum gyi chu bsres pa'i dung zhal gyi chu lag g.yon du thogs la /
oM shud+d+he bi shud+d+he swA hA:
zhes bzlas shing g.yas pa'i srin lag gis chu blangs te lus kyi gnas rnams su nye bar reg pas lus dag par bsam /
sa gzhi rnams su gtor bas gnas dag par bsam /
chu lhag ma de khong du 'thung bas nyes pa thams cad dag par bsam /
de nas lce lag rdor dril byin gyis brlab pa ni /
lce'i rtsa bar hrIHlas pad+ma dmar po 'dab ma brgyad pa'i steng du hrIHlas badzra dzi hwA/
lce rdo rje rtse gsum pa nyal thabs su gnas par gyur /
lag pa g.yas pa'i mthil du nyi ma la hU~M/
g.yon pa'i mthil du zla ba la AH
de dag lag pa la thim /
rdo rje stong pa'i ngang las hU~M las ye shes kyi rdo rje sems can smin par byed pa'i 'od zer kun tu 'phro bar bsam zhing lag g.yas kyis gsor la /
hU~M:
rdo rje gsor ba mdzes pa ste :
sems can thams cad rab sgrol phyir :
rnam thar chos su byed pa yi :
snying po mchog gi rdo rje gsor :
oM AHma hA badzra hU~M:
dril bu stong pa'i ngang las AHlas dbyings kyi rang bzhin dril bu'i rnam pa sems can thams cad sad par byed pa'i chos sgra sgrog pa rgyun mi 'chad par bsam la g.yon gyis lan gsum dkrol te /
A:
shes rab thabs kyi cho ga yis :
'gro ba rnams ni sad pa'i bdag :
mi shes 'dam du bying ba yi :
sems can don phyir dkrol bar bya :
oM AHd+harma g+haN+De ho :
DA ma ru sogs rol mo spyir dmigs te /
A li kA li mnyam sbyor bas :
mnyam par bzhag pa hU~M gi lus :
phyogs bcu kun tu sgrog byas te :
shes rab thabs kyi sgra sgrog bya :
oM AHma hA d+harma g+haN+De hU~M:
de nas bgegs bskrad cing srung 'khor bsgom pa ni /
sgrub thabs ltar rta mgrin bskyed la rdor dril bcas /
hU~M:
chos sku rnam dag mtshan ma kun spangs kyang :
thugs rje'i dbang gis gdug pa 'dul ba'i phyir :
shin tu mi bzad khro chen 'bar ba'i sku :
yid bzhin sku mchog ston mdzad dbyings nas bzhengs :
chos dbyings nam mkha' yangs pa'i dkyil 'khor nas :
ye shes nyi ma gsal ba'i skur bzhengs pa :
ma rig 'dod pa'i dbang sgyur rta mchog dpal :
dbang chen 'bar ba'i sku la phyag 'tshal lo :
dkyil 'khor chen po'i sa gzhi la gnas pa'i :
lha la sogs pa'i bgegs tshogs kun nyon cig :
rgyal ba'i pho brang gnyan po 'dir 'debs pas :
bgegs rigs gdon gyi tshogs rnams phyir dengs shig :
gal te mi 'gro 'dug par gyur pa na :
khro rgyal dpa' bo chen po thugs khros nas :
ye shes mtshon cha rab tu 'bar ba yis :
mgo lus snying yang tshal par 'gems par 'gyur :
zhes dang drag sngags brjod /
srung 'khor ni /
hU~M:
bdag nyid dbang drag khro bo'i thugs ka nas :
'od zer steng 'og phyogs bcur 'phros pa las :
ye shes me dang mtshon cha'i tshwa tshwa 'bar :
steng 'og phyogs mtshams khor yug gur khang 'khrigs :
rlung yang rgyu ba'i skabs med rab tu gtams :
oM badzra dz+wa la raM hU~M phaT:
mchod rdzas byin gyis brlab pa ni /
bsang chu 'thor la /
oM badzra a mr-ita kuN+Da lI ha na ha na bi shud+d+he swA hA:
sngags kyi sgra las 'od byung bas :
'od zer 'bar ba'i bdud rtsi yis :
dngos 'dzin dri ma 'bag btsog kun :
dag par gyur cing stong pa'i ngang :
sgyu ma lta bu'i rnam 'phrul las :
zad med bcud rdzas mkha' mnyam gyur :
oM badzra ar+g+haM AHhU~M:
de bzhin du /
pA d+yaM nas shab+da'i bar du bskyar /
rol mo byin 'beb kyi sngags kyang brjod /
de nas tshogs gsag yan lag bdun pa nas brtsam bzlas pa ji tsam nus kyi bar bdag bskyed gong du bshad pa ltar bya'o //
gnyis pa rten dam tshig gi dkyil 'khor bskyed pa ni /
dkyil 'khor bsang sbyang /
stong pa'i ngang las mdun gyi nam mkhar yaM las rlung gi dkyil 'khor sngo skya zla gam /
baM las chu'i dkyil 'khor dkar po zlum po /
laM las sa'i dkyil 'khor ser po gru bzhi /
b+h+rU~M las rin po che'i ri rab /
hU~M las sna tshogs rdo rje rnams brtsegs mar gnas pa'i rdo rje'i lte bar b+h+rU~M las rin po che sna tshogs las grub pa'i gzhal yas khang dbyibs gru bzhi sgo bzhi rta babs bzhis mdzes pa :
dbus pho brang lte ba dkar zhing zlum pa la pad+ma dmar po 'dab ma drug dang ldan pa :
de'i phyi rol bar khyams sgo bzhi so sor gsal ba phyi rin po che sna lnga'i rtsigs pa la gser gyi pha gu'i kha bad kyis mdzes pa :
mu tig gi drwa ba drwa phyed dang chun 'phyang la shar bu'i rgyan sna tshogs kyis brgyan pa :
rmang gzhi'i phyi'i stegs la lha snam dmar po la 'dod yon gyi lha mo mang pos bskor ba :
steng gi kha khyer la ba so'i mda' yab dang :
sna tshogs dar khra'i skas kyis mdzes pa :
phyogs bzhi'i steng na gser ka g.yu gdung gis bteg pa'i rta babs cha bzhi pad+ma'i 'khor lo dang gdugs kyis phub pa :
phyi rol gyi khor yug la pad+ma'i phreng ba dang :
rdo rje'i ra ba dang :
ye shes kyi me ris bskor ba :
gzhal yas khang gi steng thams cad rin po che 'od kyi tshangs khang byi ru dmar pos byas pa la shel ltar dwangs pa :
de'i mtha' mnyam zhing dbus mtho ba :
rtse mo la rin po che dbang gi rgyal pos mtshan pa :
gzhal yas khang de yang phyi nang med par gsal ba :
rgya khyon dpag tu med cing gzhal ba'i tshad las 'das pa :
chos kyi dbyings kyi rang bzhin can no :
de'i dbus su paM las sna tshogs pad+ma'i sdong po sogs sgrub thabs ltar la /
sems dpa'i rol stabs kyis pad+ma dang zla ba'i gdan la bzhugs pa'o //
yang gtso bo'i thugs ka nas yi ge drug po pho brang pad+ma'i 'dab ma drug la 'phros te gsung chos nyid kyi rang sgra dang bcas par bsam :
yang thugs ka nas ye shes kyi 'od zer rnam pa lnga pad+ma'i mu khyud la 'phros pas :
thugs ye shes lnga'i 'od dkar po 'ja' ris su 'khyil zhing bskor bar bsam :
yang dkyil 'khor gyi sgo bzhir rgyal po chen po bzhi dang :
grwa bzhir rin po che'i bum pa bzhi yang skad cig gis gsal bar gyur :
gzhan yang phyogs mtshams steng 'og rnams su sangs rgyas dang byang chub sems dpa' dpag tu med pa til gyi gong bu bzhin du gang nas rang bzhin gyis bzhugs pa'o :
gtso 'khor rnams kyi dpral bar oM las nas /
de nyid la thim par gyur /
gsum pa lha ye shes kyi dkyil 'khor du sgrub pa yan lag bcas ni /
slar yang rang gi thugs ka'i hrIHlas 'od zer 'phros te ye shes pa spyan drangs par gyur /
hrI:
'og min chos dbyings yangs pa'i dkyil 'khor nas :
thugs rje'i dbang gis ye shes skur bzhengs shing :
kun gyi mgon mdzad lha yi lhar gyur pa'i :
mgon po thugs rje chen po gshegs su gsol :
zhing mchog bde ba can gyi zhing khams nas :
nyon mongs rnam dag pad+ma lta bu'i sku :
'jig rten kun la thugs rjes dbang bsgyur ba'i :
bcom ldan 'jig rten dbang phyug gshegs su gsol :
pho brang ri bo ta la'i rtse mo nas :
thugs rje'i spyan gyis 'gro la gzigs mdzad cing :
sna tshogs thabs kyis gdul bya 'dren mdzad pa'i :
'phags pa spyan ras gzigs dbang gshegs su gsol :
ma rig dbang gis 'khor ba'i sems can rnams :
nyam thag 'jig rten gsum du 'khyams pa la :
ye shes thugs rje mchog gis mgon mdzad pa'i :
skyob pa 'jig rten mgon po gshegs su gsol :
oM e h+ye hi b+ha ga wAn ma hA kA ru Ni kA sa pa ri wA ra sa ma ya hU~M:
dzaHhU~M baM ho :
mdun gyi nam mkhar bzhugs par mos la mchod yon 'bul ba ni /
bdud rtsi 'jam yang 'o ma'i rgya mtsho ste :
dri med yan lag brgyad dang ldan pa'i chu :
bcom ldan khyod la mchod yon 'di 'bul gyis :
thugs rjes 'gro ba'i don du bzhes su gsol :
oM b+ha ga wAn ma hA kA ru Ni kA ar+g+haM pra tIts+tsha sa ma ye hU~M:
zhabs bsil ni /
'phags pa'i sku la dri ma mi mnga' yang :
'jig rten pa dang mthun 'jug mdzad pa'i phyir :
chu gtsang spos dang sbyar ba'i khrus chab 'dis :
zhal dang phyag zhabs sku khrus gsol bar bgyi :
sngags snga ma ltar la /
ar+g+haM gnas su pra ba ra sat+kAr zhes sbyar /
bdag dang sems can kun gyi don gyi phyir :
'ja' tshon spel legs bkod 'dra'i gzhal yas 'dir :
pad+ma zla ba mdzes pa'i gdan steng du :
bcom ldan dgyes pa'i tshul gyis bzhugs su gsol :
sngags mthar /
A be sha tiSh+Tha badzra sa ma ye hU~M:
phyag 'tshal ba ni /
gang gi byin rlabs 'od zer rab 'phros pas :
bdag sogs rmongs pa ma lus thams cad kyi :
snying gi mun pa rab tu sel mdzad pa'i :
bla ma dam pa rnams la phyag 'tshal lo :
sku gsum bdag nyid mkhyen ldan bde bar gshegs :
zhi ba chags bral dus gsum dge ba'i chos :
lha mi'i mchod 'os tshogs mchog dge 'dun te :
dkon mchog rin chen gsum la phyag 'tshal lo :
rgya che rab zab chos dbyings rgya mtsho las :
rin chen mchog brnyes bde gshegs pad+mo'i zhal :
gsung mchog rdo rje thams cad mkhyen pa'i gtso :
rgyal ba 'od dpag med la phyag 'tshal lo :
'khor ba'i skyon bral pad ltar dag pa'i sku :
mtshan dpes rab brgyan nyi ma 'bum gyis brjid :
rin chen sna tshogs dar gyi na bza' mdzes :
mgon po spyan ras gzigs la phyag 'tshal lo :
ye shes dbyings las thugs rje'i sprin bsdus shing :
gsung dbyangs 'brug sgra yangs pas 'gro rnams la :
bdud rtsi chos kyi char chen 'beb mdzad pa'i :
mgon po spyan ras gzigs la phyag 'tshal lo :
stong nyid snying rje dbyer med ro gcig pa :
zhi ba spros med 'od gsal 'dus ma byas :
mkha' ltar dag pa'i ye shes thugs mnga' ba :
mgon po spyan ras gzigs la phyag 'tshal lo :
bum bzang dpag bsam shing dang yid bzhin gyi :
rin chen lta bur dgos 'dod thams cad 'byung :
kun gyi dpal mgon yon tan bsam yas pa'i :
mgon po spyan ras gzigs la phyag 'tshal lo :
'jig rten gsum mgon 'gro ba'i gnyen gcig po :
sngon gyi thugs dam yal bar mi 'dor zhing :
gang la cis 'dul phrin las thogs med pa'i :
mgon po spyan ras gzigs la phyag 'tshal lo :
chos nyid zhi ba'i ngang las ma g.yos kyang :
gdug pa can la snying rjes rab khros pa'i :
bdud bzhi'i dpung 'joms dpa' bo rta mchog sku :
gar gyi dbang phyug sku la phyag 'tshal lo :
chos dbyings rnam dag dus gsum rgyal ba'i yum :
sa gsum dkyil 'khor kun la dbang sgyur zhing :
bde chen dag pa'i gnas su 'dren mdzad pa'i :
lha mo rig byed ma la phyag 'tshal lo :
'das dang ma 'ongs da ltar bzhugs pa yi :
dus gsum bder gshegs 'gro mgon phyogs bcu yi :
rgyal ba sras bcas de dag thams cad la :
sgo gsum dang bas btud de phyag 'tshal lo :
zhes brjod cing nus na dngos su phyag bya'o //
de nas mchod pa 'bul ba ni /
hU~M:
mtha' yas sems can ma lus thams cad kyi :
nyon mongs tsha gdung ma lus spang phyir dang :
bsil ldan zhi gnas rgya mtsho thob bya'i phyir :
bdag gis khyed la mchod yon 'bul bar bgyi :
oM b+ha ga wAn ma hA kA ru Ni kA ar+g+haM pra tIts+tsha sa ma ye hU~M:
mtha' yas sems can ma lus thams cad kyi :
glo bur dri ma ma lus spang phyir dang :
dri med rnam dag ye shes thob bya'i phyir :
bdag gis khyed la zhabs bsil 'bul\u0f8e
sngags thog mtha' gong ltar la /
pA d+yaM sbyar /
mtha' yas sems can ma lus thams cad kyi :
gzugs ngan zug rngu'i skyon rnams spang phyir dang :
mtshan dang dpe byad bzang po thob bya'i phyir :
bdag gis khyed la me tog 'bul\u0f8e
puSh+pe\u0f8e
mtha' yas sems can ma lus thams cad kyi :
'chal ba'i dri ma ma lus spang phyir dang :
zag med tshul khrims rnam dag thob bya'i phyir :
bdag gis khyed la bdug spos 'bul\u0f8e
d+hU pe\u0f8e
mtha' yas sems can ma lus thams cad kyi :
gti mug ma rig mun pa spang phyir dang :
'od gsal ye shes snang ba thob bya'i phyir :
bdag gis khyed la snang gsal 'bul\u0f8e
A lo ke\u0f8e
mtha' yas sems can ma lus thams cad kyi :
gzung 'dzin rtog pa'i dri ma spang phyir dang :
mi rtog ting 'dzin dam pa thob bya'i phyir :
bdag gis khyed la dri chab 'bul\u0f8e
gan+d+he\u0f8e
mtha' yas sems can ma lus thams cad kyi :
bkres skom log 'tsho'i zas ngan spang phyir dang :
yid bzhin zas mchog dam pa thob bya'i phyir :
bdag gis khyed la zhal zas 'bul\u0f8e
nai bid+yA\u0f8e
mtha' yas sems can ma lus thams cad kyi :
ngan song 'khor ba'i gnas ngan spang phyir dang :
zhing khams rnam par dag pa thob bya'i phyir :
bdag gis khyed la maN+Dal 'bul\u0f8e
rat+na maN+Da la\u0f8e
mtha' yas sems can ma lus thams cad kyi :
ngan 'gro log pa'i sgra ngan spang phyir dang :
tshangs pa'i gsung dbyangs snyan po thob bya'i phyir :
bdag gis khyed la sil snyan 'bul\u0f8e
shab+da\u0f8e
bstod pa dang po ni /
rang bzhin rnam dag chos kyi dbyings nyid las :
stong pa nyid dang snying rje dbyer med pa'i :
nam mkha' lta bur khyab pa'i sku mnga' ba :
thugs rje chen po khyed la phyag 'tshal bstod :
'dzam bu chu bo'i gser ltar lhang nge ba :
sku yi gzi brjid nyi ma stong bas lhag :
rin chen gser gyi mchod sdong lta bu yi :
'jig rten dbang phyug sku la phyag 'tshal bstod :
'od zer kun nas 'phags pa'i dpal brtsegs zhes :
'das pa'i dus nas mngon par sangs rgyas kyang :
thugs rje'i dbang gis sa bcu'i tshul 'dzin pa'i :
'gro mgon spyan ras gzigs la phyag 'tshal bstod :
stong nyid chos sgras 'jig rten lta ngan 'joms :
ma rtogs log rtog the tshom bsal mdzad pa'i :
bdag med byang chub rdo rje'i lam ston pa :
chos sgrog rgya mtsho'i dbyangs la phyag 'tshal bstod :
blo gros rab mchog dpag med bsam yas kyis :
rnam dag chos kyi dbyings la rol mdzad cing :
shes bya mngon sum ma lus gzigs pa po :
kun mkhyen ye shes thugs la phyag 'tshal bstod :
mtshan gyi me tog rab tu rgyas pa la :
dpe byad bzang po'i 'bru chags mdzes pa'i sku :
gang gis mthong thos 'dod pa'i don rdzogs pa'i :
mtshan gyi rgyal po de la phyag 'tshal bstod :
'gro ba rgyu drug 'khor ba'i dkyil 'khor na :
sdug bsngal rgya mtshor bying ba'i sems can rnams :
thugs rje'i thabs kyis myur du 'dren pa yi :
thogs med mthu stobs ldan la phyag 'tshal bstod :
sems can smin cing grol bar mdzad pa'i phyir :
'jig rten khams na bzhugs shing spyod gyur kyang :
chags pas ma gos pad+ma ltar gnas pa'i :
ye nas rnam dag khyed la phyag 'tshal bstod :
rgyal srid ni /
yid 'ong dbyibs legs lte ba rab tu mdzes :
mu khyud rtsibs stong 'khor lo rin chen 'di :
'gro kun srid pa'i sdug bsngal gcad bya'i phyir :
bdag gis 'khor lo rin chen 'bul bar bgyi :
oM b+ha ga wAn ma hA kA ru Ni kA tsakra rat+na ye pra tIts+tsha sa ma ye hU~M:
dgos 'dod rgya chen bde legs 'byung ba'i dpal :
yon tan dpag med nor bu rin chen 'di :
'gro kun 'byor pa phun sum tshogs bya'i phyir :
bdag gis nor bu rin chen 'bul bar bgyi :
sngags thog mtha' sngar ltar la /
ma Ni rat+na\u0f8e
gzugs mdzes sgeg cing 'gying ldem lta na sdug :
shes rab rig ma btsun mo rin chen 'di :
'gro kun chos dbyings ye shes rtogs bya'i phyir :
bdag gis btsun mo rin chen 'bul\u0f8e
wastI rat+na\u0f8e
blo gros rab rgyas dran pa'i 'od zer 'gyed :
sna tshogs sgyur mdzad blon po rin chen 'di :
'gro kun phrin las dpag med bsgrub bya'i phyir :
bdag gis blon po rin chen 'bul\u0f8e
iT+Ta rat+na\u0f8e
stobs chen lus rgyas go mtshon rgyan gyis brgyan :
gdul dka'i dpung 'joms dmag dpon rin chen 'di :
'gro kun nyon mongs dgra rnams gzhom bya'i phyir :
bdag gis dmag dpon rin chen 'bul\u0f8e
b+hu sha rat+na\u0f8e
lus che stobs rtsal rab rgyas mche ba rno :
theg chen yangs pa'i glang po rin chen 'di :
'gro kun theg pa mchog gi don rtogs phyir :
bdag gis glang po rin chen 'bul\u0f8e
hasti rat+na\u0f8e
gzugs mdzes shugs drag mgyogs par 'gro ba yi :
yid 'ong cang shes rta mchog rin chen 'di :
'gro kun sangs rgyas zhing du bgrod bya'i phyir :
bdag gis rta mchog rin chen 'bul bar bgyi :
g+ho ra rat+na\u0f8e
bstod pa gnyis pa ni /
skyon gyis ma gos sku mdog dkar //
rdzogs sangs rgyas kyi dbu rgyan can //
thugs rje'i spyan gyis 'gro la gzigs //
spyan ras gzigs la phyag 'tshal bstod //
thugs rje dang ni shes rab gnyis :
thabs kyi sprul pas 'gro ba 'dren :
rgyal yum yi ge drug ma dang :
nor bu 'dzin la phyag 'tshal bstod :
bstod par 'os pa sogs kyis bstod /
sgrub thabs tshogs gsag skabs ltar /
ma rig nyon mongs sogs yan lag lhag ma rnams kyang bya'o //
de nas bdag mdun 'gal me klad bskor gtso bor gyur pa'i dzapa? dgongs rnam bzhi gsal btab la yig drug bzlas pa ci nus bya /
mthar gtor ma 'bul te 'dod pa'i don la gsol ba gdab /
skabs 'dir gtor mgron drangs gshegs mi dgos pas byin brlab /
'bul ba dngos /
mchod bstod 'dod gsol tsam byas la 'og gi dbang bskur tshang ba bdag 'jug gi tshul du len pa'am /
mi nus na rig pa'i me tog dor ba tsam bya'o //
gsum pa dbang bskur ba la gnyis /
slob ma dkyil 'khor du gzhug pa dang /
dbang bskur ba dngos so /
dang po ni /
yol ba'i phyi rol du khrus bya /
sngon chad dkyil 'khor 'dir ma zhugs pa'i mtshon byed du gdong g.yogs 'ching zhing phyag rten du rin po che'i me tog thogs par mos shig byas la de dag gtad /
kye :
khyod ni su yin ci la dga':
zhes dris pa'i lan btab pa 'di'i rjes zlos /
bdag ni rigs kyi bu mchog ste :
skal pa bzang la bdag dga' 'o :
slob dpon gyi thugs ka nas khro chung me mtshon gyi tshwa tshwa dpag tu med pa 'phros pas bar du gcod pa'i bgegs thams cad tshar bcad par mos la rta sngags brjod /
gu gul bdug
/yungs thun brab /
de nas sems bskyed gsal btab la /
de'ang gdod ma nas pad+ma gsung gi rig 'dzin 'phags pa klu sgrub zhabs la ye shes kyi d+hA ki rig byed mas lung bstan cing rjes su gnang ba la brten nas /
o rgyan d+ha na ko Sha'i gling rang byung gzi'i mchod rten nas dngos grub kyi rgyud pad+ma snying gur brtsegs pa spyan drangs pa las dngos grub brnyes shing sgrub thabs du ma zhig mdzad pa ni spyan ras gzigs kyi chos skor rnams kyi rtsa ba lta bu yin la /
'phags mchog 'jig rten dbang phyug gi snying rje'i spyan chab brtol ba las sprul pa'i grub chen rnal 'byor gyi dbang phyug mi tra dzo ki la mkha' 'gro ma e ka tsA tis lung bstan pa bzhin /
o rgyan ka ru'i nang dur khrod rab tu 'jigs byed kyi dbus dpal rang byung lhun gyis grub pa'i mchod rten nas 'phags pa'i rgyud dang sgrub thabs dpag tu med pa spyan drangs /
gangs can gyi ljongs su spyan ras gzigs dbang mi rje'i tshul bstan pa chos rgyal srong btsan sgam pos sgrub thabs dang zhal gdams kyi rim pa gang la gang 'dul du bstan /
de gsum ka las gdul bya drang ba'i don du 'od dpag med dngos o rgyan gyi slob dpon chen pos lhag ma ma lus par gsan pa'i tshul bstan cing /
chos skor de rnams gcig tu bsdams nas phyi dang nang dang gsang ba dang yan lag gi rgyud brgya rtsa brgyad de /
rgyud sde gsum dang bzhi dang rim pa dgu'i tshul du phyes pa dang /
phyi bcu gcig zhal phyag stong spyan stong /
nang phyag bzhi pa /
gsang ba rgyal ba rgya mtsho dang pad+ma rgyal po sogs dang drag po'i skor rnams su phyes shing 'gro ba'i don rgya cher mdzad /
bod du rje 'bangs skal ldan rnams kyis gsol ba btab pa'i ngor so so'i dbang po dang 'tsham pa'i spyan ras gzigs kyi gdams skor mtha' yas pa bstsal /
de rnams kyang zhi drag gnyis su bsdus /
zhi ba la'ang phyi rgyal po lugs /
nang nor bu lugs /
gsang ba sngags bla med lugs /
yang gsang mkha' 'gro'i skor drug la sogs pa dang /
drag po la phyi ma hA/
nang a nu /
gsang ba a ti'i skor sogs su bsdus par mdzad pa las /
'dir ni 'phags pa klu sgrub kyis mdzad pa'i 'gro 'dul yi ge drug pa'i rtsa ba'i sgrub thabs ngan lam rgyal ba mchog dbyangs kyis bsgyur ba la brten nas /
thugs rje chen po nor bu lugs su gdams pa rtsa ba'i chos sde lnga la yan lag sum cu rtsa bzhir phye ba'i chos sde rtsa ba'i skor rnams bla ma dgongs pa 'dus pa dang lhan cig spu ri phug mo cher sbas shing /
yan lag skor rnams rgyal po lugs kyi gdams skor dang lhan cig bsam yas mchims phu'i brag seng ge'i gdong pa 'dra bar gter du sbas pa lha sras dam 'dzin gyi rnam rol sprul pa'i gter chen sangs rgyas gling pas spyan drangs pa dang /
grub chen mi tra dzo kis mdzad pa'i yi ge drug pa'i sgrub thabs gu ru nyid kyis sgra rang 'gyur du mdzad pa la brten nas mi tra snying thig gi gdams skor tsho bzhi la le lag sum cur dbye ba /
spu bo 'dongs chu'i gtsug lag khang nas a tsa ra sa le'i skye mtha' gter chen bsam gtan gling pas spyan drangs pa gnyis ka lha sngags tshig don mtshungs shing bka' srol chu bo gcig 'dres su gyur pa las /
skabs 'dir snga ma nyid gtsor bton pa'i smin byed kyi rim pa bsgrub par bgyi ba la sogs mtshams sbyar nas maN+Dal 'bul du gzhug
/thal mo me tog dang bcas te gsol ba 'debs pa 'di'i rjes zlos /
dga' chen khyod bdag ston pa po :
slob dpon khyod ni dgongs su gsol :
sangs rgyas chos dang tshogs kyi mchog :
skyabs gsum dag kyang bdag la stsol :
byang chub chen po'i tshul bstan pa'i :
dam tshig 'di nyid bstsal du gsol :
thar pa chen po'i grong mchog tu :
mgon pos bdag ni gzhug par 'tshal :
lan gsum /
de nas slob dpon gyis thal sbyor spos reng thogs te lha la gnang ba zhu ba ni /
bcom ldan gtso bo dgongs su gsol :
ye shes lha yi grong khyer mchog :
thugs rje yangs pa'i dkyil 'khor du :
dad ldan slob ma 'jug par 'tshal :
'jig rten kun la phan mdzad pa'i :
'gro ba'i mgon pos gnang bar mdzod :
lan gsum gyis gsol ba gdab pas dkyil 'khor gyi lhas gnang ba bstsal bar bsam /
dbang gi gnang ba sbyin pa ni 'di la snyan gtod 'tshal /
khyod ni tshul can snod yin te :
bu tshur shog cig theg chen gyi :
gsang sngags spyod tshul cho ga 'di :
khyod la yang dag bstan par bya :
rdzogs pa'i sangs rgyas gang 'das dang :
de bzhin gang dag ma byon dang :
da ltar byung ba'i mgon po rnams :
'gro la phan phyir bzhugs pa dag :
de kun gsang sngags zab mo dag :
cho ga bzang po 'di mkhyen nas :
dpa' bo byang chub shing drung du :
thams cad mkhyen pa mtshan med brnyes :
gsang sngags sbyor ba mnyam med pa :
skyob pa shAkya seng ge yis :
bdud sde shin tu mi bzad pa'i :
dpung chen dag kyang de yis bcom :
de bas kun mkhyen thob bya'i phyir :
bu yi blo gros 'di gyis shig :
sdig sgrib dral ba'i slad du slob dpon gyi sor mo rnams las ye shes kyi 'od zer 'bar bas sdig sgrib thams cad nag tha ra ra gtor bar mos shig
/rdor bsdams slob ma'i spyi bor dral la /
oM badzra b+han+d+ha traT:
lan gsum /
rgyud byin gyis rlob pa'i slad du dmigs pa 'di bzhin du mdzod /
khyed rang rnams skad cig gis 'phags mchog spyan ras gzigs dbang phyug dkar po zhal gcig phyag bzhi dang po gnyis thal sbyar /
'og ma gnyis shel phreng dang pad dkar bsnams pa /
dar dang rin po che'i rgyan gyis brgyan cing pad zla la skyil mo krung gis bzhugs pa'i spyi bor oM dkar po /
mgrin par AHdmar po /
thugs kar hU~M sngon pos mtshan par gyur /
slob dpon gyi thugs ka nas 'od zer 'phros pas phyogs bcu'i bde bar gshegs pa thams cad kyi sku gsung thugs kyi byin rlabs rnams bsdus nas khyed rang rnams kyi lus ngag yid gsum la thim par mos shig
/dam tshig bsgrag pa ni /
sangs rgyas kun gyi gsang ba 'di :
dam med rnams la smra ma byed :
theg chen gsang ba ston byed pa'i :
nga la brnyas par ma byed cig :
dkyil 'khor gsum la rtag gnas shing :
ma lus sems can don brtson mdzod :
dung zhal dri bzang gi chu sbyin la /
thungs shig rdo rje 'bar ba'i chu :
dam tshig 'das na sreg par byed :
dam tshig bsrung na dngos grub ni :
rdo rje bdud rtsi'i chu 'dis 'grub :
oM badzra a mr-ita sa ma ya hU~M:
ye shes pa dbab pa'i slad du khyed rang rnams lhar gsal ba'i snying gar yi ge hrIHdkar po 'od zer ta la la 'bar ba /
slob dpon gyi thugs ka nas 'od zer lcags kyu lta bur spros te /
'jig rten dbang phyug yab sras la sogs pa'i phyogs bcu'i sangs rgyas dang byang chub sems dpa' thams cad kyi thugs ka nas ye shes kyi 'od zer dkar la 'tsher ba nyi ma'i 'od zer lta bu spyan drangs te khyed rang rnams kyi snying la zhugs par mos shig
/yig drug sham du /
dz+nyA na A be sha ya a AH
zhes brjod cing spos rol byas pas ye shes pa pheb pa'i rtags 'byung ngo //
de nas khyed rang dkyil 'khor la bskor ba lan gsum byas te shar gyi sgo nas nang du 'khod de lha la phyag 'tshal bar mos la 'di'i rjes zlos /
na mo bud+d+hA ya :
na mo d+harmA ya :
na maHsang g+hA ya :
na mo lo ke shwa rA ya :
lan gsum /
sngar byin pa'i me tog de nyid lhag pa'i lha la phog par shog cig snyam du pho brang du 'dor ba'i mos pas rjes zlos dang bcas te me tog 'dor bar zhu /
me tog rin chen phreng ba 'di :
sngon tshe bsnyen pa'i ye shes lha :
'gro la phan pa'i gtso chen gyis :
sman par dgongs te bzhes su gsol :
oM pra tIts+tsha ho :
zhes 'dor la ltas spyi ltar brtag
/ma rig pa'i sgrib g.yogs mig dar dang lhan cig tu bsal bar mos /
ji ltar mig mkhan rgyal po yis :
rab rib ling thog bsal ba ltar :
de bzhin bu khyod mi shes pa'i :
ma rig ling thog bsal bar bya :
oM dz+nyA na tsak+ShuHpra be sha ya phaT:
ye shes kyi spyan rnam par dag pa thob nas 'gro 'dul thugs rje chen po rten dang brten par bcas pa'i dkyil 'khor mngon sum bzhin du mjal ba'i mos pa mdzod /
dkyil 'khor bzang po 'di la ltos :
da ni dad pa rab tu skyed :
khyod kyi lha ni 'di yin gyis :
rtag tu yi dam 'bral med byos :
'jig rten 'das dang 'jig rten pa'i :
dngos grub thams cad 'di las 'byung :
me tog gtso bo la phog pa slar spyi gtsug tu bcings pas gtso bo las sku gnyis pa 'phros te spyi gtsug tu thim par mos shig
/oM pra ti gr-ih+Na hU~M:
zhes me tog spyi bor bcings la spro na rigs mthun gyi ming dang /
rten dang brten pa'i rnam dag bshad pa'ang 'di la gsan pas khyab ste /
e ma ho :
ngo mtshar rgyal ba'i dkyil 'khor 'dir :
yang dag tu ni 'di lta ste :
pho brang zlum zhing 'khyil pa ni :
chos dbyings spros dang bral ba ste :
ye shes lha yi sku bzhugs pa :
dbyings dang ye shes 'du 'bral med :
pad+ma dmar po chags med gsung :
yi ge drug pa rdo rje'i sgra :
'od skor thugs mchog ye shes lnga :
bar khyams sgo bzhi phrin las bzhi :
bum pa dri ma sel byed de :
rgyal mtshan mi mthun phyogs rnams gcod :
panya raka chen po rnam lnga la :
yon tan rgyas byed pha gu ser :
thabs dang shes rab drwa bas sbrel :
chags med longs spyod 'dod yon dmar :
ma 'dres chos lnga mda' yab bskor :
thugs rje sna tshogs dA ru kad :
kun rdzob thabs chen ka ba la :
don dam mi 'gyur g.yu gdung ngo :
rta bab cha bzhi theg pa bzhi :
sprul sku don chags pad+ma dmar :
longs sku chos 'khor rgyas byed ser :
chos sku dri bral gdugs dkar skyod :
chos dbyings kun khyab tshangs khang ste :
dbyings mi mngon phyir dbus mtho ba :
chos sku rtog pa med bzhin du :
gzhan don 'byung bas rin chen bzang :
'dus ma byas shing mi 'gyur bas :
'og gzhi sna tshogs rdo rje 'o :
mi mthun dug gsum spang ba'i phyir :
sku gsung thugs kyi ra bas bskor :
sgrib med gsal ba ye shes te :
dpag med gzhal yas chos dbyings so :
phyi nang snod bcud rnam dag pas :
dngos po ma yin dngos med min :
rtag pa ma yin chad pa min :
mkha' la 'ja' snang ji bzhin no :
de dag rnams kyis 'jug pa'i chos mtha' dag grub pa yin no //
zhugs nas mngon par dbang bskur ba zhu ba'i yon du maN+Dal /
gsol ba 'debs pa 'di'i rjes zlos /
'jig rten mgon po dgongs su gsol :
'khor ba rgya mtsho mtha' med du :
bying ba bdag la bskyab mdzod cig :
sgo gsum dri ma gsum spangs te :
rdzogs pa'i sangs rgyas thob bya'i phyir :
dbang bskur dam pa bstsal du gsol :
lan gsum /
gnyis pa dbang bskur ba dngos ni /
de ltar gsol ba btab pa sngon du song nas dbang bskur ba dngos dang yan lag gnyis su yod pa'i /
dang po la yon tan kun ldan bum pa'i dbang /
phyi rdzas la brten pa'i dbang bzhi /
nang ting nge 'dzin la brten pa'i dbang bzhi /
gsang ba ye shes chen po'i dbang bskur ba rnams su yod pa las /
dang po bum pa'i dbang gi slad du rnam rgyal bum pa'i nang du slar yang lha tshogs 'khor dang bcas pa skad cig gis gsal bar gyur /
oM b+ha ga wAn ma hA kA ru Ni kA sa pa ri bA ra badzra ar+g+haM nas /
shab+da pra tIts+tsha swA hA/
skyon gyis ma gos sogs sh+lo ka gsum brjod la mchod bstod bya /
gal te sgrub mchod zhag sbrel yin na bum sgrub skabs lha mi bzhu bar bzhag pas chog gi
/'dir gsal gdab mchod bstod mi dgos so //
gnang ba zhu ba ni thal sbyar bcas /
bcom ldan ye shes lha yi lha :
thugs rje chen po dgongs su gsol :
bdag cag rab tu bsgral ba'i phyir :
dngos grub dbang mchog gnang bar mdzod :
ces brjod pas bcom ldan 'das kyis gnang ba byin pa'i brdar zhal 'dzum pa mdzad par bsam :
de nas bum pa'i lha las 'od zer 'phros te /
sangs rgyas snang ba mtha' yas la sogs pa'i phyogs bcu'i bde bar gshegs pa thams cad spyan drangs nas bum pa'i lha la thim pas bum pa'i lha 'od du zhu nas ye shes kyi bdud rtsis gang bar gyur /
slob dpon skad cig gis bcom ldan 'das snang ba mtha' yas su gnas gyur te khyed rang rnams spyan ras gzigs su gsal ba la bum pa'i bdud rtsis mngon par dbang bskur ba'i mos pa mdzod /
rnam bum mgor bzhag la /
hU~M:
sgrib pa myur sel bdud rtsi mchog :
ye shes bum pas dbang bskur bas :
sgo gsum rgyud la gnas pa yi :
dri ma ma lus bsal nas ni :
yon tan kun gyi gzhir gyur pa :
rnam dag ye shes dbang thob shog :
na mo rat+na tra yA ya :
tad+ya thA:
oM ma Ni pad+me hU~M:
dz+nyA na a mr-ite ka lA sha a b+hi Shiny+tsa mAM:
bum chu spyi bor blugs la /
rin po che'i bum pa nas ye shes kyi chu rgyun byung ste /
slob ma'i spyi bo nas mar song bas lus ngag yid gsum gyi sdig sgrib ma lus pa dag nas shel sgong phyis pa ltar dkar sangs kyis song ste lus thams cad gang /
chu'i lhag ma spyi bor 'khyil pa las 'od dpag med la sogs pa sangs rgyas rigs lnga dbu rgyan du rdzogs par gyur /
slar bum pa thogs la /
'di ni khrus mchog dpal dang ldan :
thugs rje'i chu ni bla na med :
byin brlabs ye shes chu yin te :
ci 'dod dngos grub stsol bar mdzod :
yig drug dang gzungs ring brjod la khrus bya zhing hub gsum 'thung du gzhug
/gnyis pa phyi rdzas la brten pa'i dbang bzhi'i thog mar phyag rgya lha'i dbang bskur bas mdun bskyed las sku gnyis pa 'phros te khyed rang rnams kyi spyi gtsug tu thim /
lus kyi sgrib pa dag par mos shig
/sku tsaka mgor bzhag la /
thugs rje 'gro mgon ye shes kyi :
phyag rgya lha yi dbang bskur bas :
mtha' gnyis las grol lha yi sku :
sgyu ma lta bu'i dbang thob shog :
oM b+ha ga wAn ma hA kA ru Ni kA a b+hi Shiny+tsa mAM:
snying po sngags phreng mgrin pa nas thon khyed rang gi lce la thim pas ngag gi sgrib pa dag par mos /
yig drug mgrin par bzhag la /
bde gshegs kun gyi snying po'i gtso :
yi ge drug gis dbang bskur bas :
chos nyid rang sgra sngags kyi gsung :
brag ca lta bu'i dbang thob shog :
oM ma Ni pad+me hU~M:
a b+hi Shiny+tsa mAM:
phyag mtshan rin po che'i phreng ba thugs ka nas byon khyed rang gi snying gar thim pas kun gzhi'i nyon yid kyi sgrib pa dag par mos /
phreng ba lag g.yas su gtad la /
byang chub gzungs kyi phreng ba ni :
rin chen phreng bas dbang bskur bas :
bde chen rgyun chad mi mnga' ba'i :
thabs mchog ye shes dbang thob shog :
oM rat+na mA le dz+nyA na a b+hi Shiny+tsa mAM:
pad+ma dkar po thugs ka nas byon khyed rang gi snying gar thim pas sems dang sems byung gi sgrib pa dag par mos /
pad+ma lag g.yon du gtad la /
'dam gyi skyon gyis ma gos pa'i :
pad+ma dkar po'i dbang bskur bas :
stong nyid gzung 'dzin ma reg pa'i :
shes rab dbyings kyi dbang thob shog :
oM pad+ma d+hA tu a b+hi Shiny+tsa mAM:
gsum pa nang ting nge 'dzin la brten pa'i dbang bzhi bskur ba la dmigs pa 'di rnams rim gyis mdzad par zhu /
de'ang thog mar sku dbang lus la bskur ba'i slad du /
slob ma'i spyi bor yi ge oM dkar po /
de las 'od 'phros pas phyogs bcu'i bde bar gshegs pa thams cad kyi sku'i byin rlabs thams cad bsdus nas oM la thim par gyur /
oM sarba ta thA ga ta ma hA kA ya badzra swa b+hA ba At+ma ko\u0f85 haM:
zhes brjod pas oM 'od du zhu ba las sku'i lha rnam par snang mdzad du gyur par mos shig
/oM:
bde bar gshegs pa thams cad kyi :
ye shes sku yi dbang bskur bas :
lus kyi sgrib pa kun bsal te :
sku yi dbang mchog thob par shog :
rnam snang 'od du zhu nas spyi bor thim pas lus kyi sgrib pa ma lus pa thams cad sangs kyis dag par mos shig
/gsung dbang ngag la bskur ba'i slad du slob ma'i mgrin par AHdmar po /
de las 'od zer 'phros pas phyogs bcu'i bde bar gshegs pa thams cad kyi gsung gi byin rlabs thams cad bsdus nas AHla thim /
oM sarba ta thA ga ta ma hA wA ka badzra swa b+hA ba At+ma ko\u0f85 haM:
zhes pas /
AH'od du zhu ba las gsung gi lha snang ba mtha' yas su gyur par mos shig
/A:
bde bar gshegs pa thams cad kyi :
ye shes gsung gi dbang bskur bas :
ngag gi sgrib pa kun bsal te :
gsung gi dbang mchog thob par shog :
snang ba mtha' yas 'od du zhu nas lce la thim pas ngag gi sgrib pa thams cad ma lus pa sangs kyis dag par mos shig
/thugs dbang sems la bskur ba'i slad du slob ma'i snying gar hU~M sngon po /
de las 'od zer 'phros pas phyogs bcu'i de bzhin gshegs pa thams cad kyi thugs kyi byin rlabs thams cad bsdus nas hU~M la thim /
oM sarba ta thA ga ta ma hA tsit+ta badzra swa b+hA ba At+ma ko\u0f85 haM:
zhes pas /
hU~M 'od du zhu ba las thugs kyi lha rdo rje sems dpar gyur par mos shig
/hU~M:
bde bar gshegs pa thams cad kyi :
ye shes thugs kyi dbang bskur bas :
sems kyi sgrib pa kun bsal te :
thugs kyi dbang mchog thob par shog :
rdo rje sems dpa' 'od du zhu nas snying gar thim pas sems kyi sgrib pa ma lus pa sangs kyis dag par mos shig
/oM:
sangs rgyas kun gyi sku 'chang ba :
sangs rgyas kun gyi sku la gnas :
A:
sangs rgyas kun gyi gsung 'chang ba :
sangs rgyas kun gyi gsung la gnas :
hU~M:
sangs rgyas kun gyi thugs 'chang ba :
sangs rgyas kun gyi thugs la gnas :
oM AHhU~M:
dus gsum bde gshegs thams cad kyi :
sku gsung thugs kyi dbang bskur bas :
sgo gsum dri ma rnam par dag :
sku gsung thugs kyi dbang thob shog :
rgyal ba rab 'byams kyi spyi dbang bskur ba'i slad du khyed rang rnams kyi spyi gtsug tu hU~M mthing kha /
dpral ba'i ngos su oM dkar po /
rna ltag g.yas ngos su swA ser po /
ltag pa'i ngos su AHdmar po /
rna ltag g.yon du hAHljang gu rnams gsal ba las 'od 'phros pas phyogs bcu'i bde bar gshegs pa rnams bsdus nas dpa' bo 'bru lnga la thim par mos shig
/oM ma hA shUn+ya tA dz+nyA na badzra swa b+hA ba At+ma ko\u0f85 haM:
oM ma hA A dar+sha dz+nyA na badzra swa b+hA ba At+ma ko\u0f85 haM:
oM ma hA sa mA tA dz+nyA na badzra swa b+hA ba At+ma ko\u0f85 haM:
oM ma hA pra t+ya baik+Sha Na dz+nyA na badzra swa b+hA ba At+ma ko\u0f85 haM:
oM ma hA kr-it+yAnuSh+ThAn dz+nyA na badzra swa b+hA ba At+ma ko\u0f85 haM:
dpa' bo 'bru lnga 'od du zhu ste spyi gtsug tu mi bskyod pa /
dpral bar rnam snang /
rna ltag g.yas su rin 'byung /
ltag par snang ba mtha' yas /
rna ltag g.yon par don yod grub pa'i skur gyur /
hU~M:
chos dbyings ye shes mi bskyod che :
me long ye shes rnam snang mdzad :
mnyam nyid ye shes rin 'byung ldan :
sor rtog ye shes snang mtha' yas :
nan tan ye shes don yod grub :
oM AHhU~M swA hA:
ye shes sku lngas dbang bskur bas :
chags sdang rmongs dang nga rgyal dang :
phrag dog nyon mongs lnga dag nas :
sku lnga ye shes dbang thob shog :
rigs lnga 'od du zhu nas gnas lngar thim pas nyon mongs lnga'i sdig sgrib ma lus pa sangs kyis dag par mos mdzod /
bzhi pa gsang ba ye shes spyi blugs chen po'i dbang gi slad du lus gnad chos bdun dang ldan par bya /
ngag rlung rang bab tu bzhag
/sems rang thag chu bcad pa bzhin du rnam rtog gi 'gyu ba rbad kyis bcad la /
mar me rlung gis ma bskyod pa ltar rig pa gsal la mi rtog pa'i ngang la tsen gyis zhog cig
/ma bcos gnyug ma'i ting nge 'dzin :
dbyer med rang byung ye shes che :
spros bral rnam dag chos kyi dbyings :
sangs rgyas rnams kyi dgongs pa yin :
ces ngo sprad do /
de dag rnams kyis dbang gi dngos gzhi song nas yan lag tu rjes gnang sbyin pa dang dam tshig 'bogs pa gnyis su yod pa las /
dang po ni 'di la gsan pas khyab ste /
khyed rang rnams kyis deng nas brtsam ste rang don du thugs rje chen po'i chos nyan pa dang /
bskyed rdzogs bsgom pa dang /
sngags bzla ba dang /
mchod pa bya ba la sogs pa rnams dang /
gzhan don du chos bshad pa dang /
dbang bskur ba dang /
rab gnas bya ba dang /
sbyin sreg bya ba dang /
sgrib sbyong gi cho ga dang /
phrin las bzhi la sogs pa ste mdor na rang don gzhan don gyi chos de rnams la ji ltar nus pa bzhin du spyod cig
/ces brjod la shis brjod ci rigs bya'o //
gnyis pa dam tshig 'bogs pa'ang 'di la snyan gtod 'tshal /
deng nas brtsam ste bu khyod kyis :
byang chub snying po ma thob bar :
sangs rgyas chos dang dge 'dun te :
skyabs gsum rin chen thod bzhin khur :
gzhan la gnod pa spang bya zhing :
phan pa thams cad bsgrub pa dang :
rmi lam sgyu ma lta bu'i blos :
sems can don la brtson par gyis :
lha yi rnal 'byor bsgom pa dang :
rdzogs pa'i sems ni gnas par gyis :
gsang sngags rdo rje'i snying po ni :
brtson pas 'bad de bzla bar gyis :
nya stong brgyad sogs dus kun tu :
mchod pa ci nus 'bul bar gyis :
bla ma sangs rgyas kun bas kyang :
lhag pa'i sems kyis rtag tu mchod :
rtsa ba yan lag dam tshig rnams :
khyod kyis ma nyams srung bar gyis :
rtag tu dam tshig la gnas na :
dngos grub thams cad 'grub par 'gyur :
de ltar bka' bsgos shing yal gam du bcas pa las nam yang mi 'da' bar ji ltar nus pa bzhin du slob cing rjes su bsgrub par bgyi'o snyam pas 'di'i rjes zlos mdzod /
gtso bos ji ltar sogs dang /
gtang rag maN+Dal /
lus longs spyod 'bul ba /
dge bsngo spyi ltar byas la slob ma rnams gyes so /
spyi don gsum pa rjes kyi las rim la gnyis /
tshogs mchod dang /
rjes bsdu'o //
dang po ni /
ji ltar 'byor pa'i tshogs rdzas gtsang zhing dag pa 'du byas la /
zhal zas rnams kyi steng du oM AHhU~M gsum gyi dbus su yi ge hrIHgsal bar gyur /
hU~M 'od du zhu nas tshogs gtor la thim pas tshogs kyi dngos 'dzin dang 'bag btsog la sogs pa'i dri ma thams cad sbyangs te dag par gyur /
AHzhu ba las tshogs kyi dngos po lha'i bdud rtsi ro mchog brgya dang ldan pa dkar mer gyis gyur /
oM zhu ba las bdud rtsi'i rgya mtsho mang zhing rgya che ba dpag tu med par spel /
hrIHlas 'od zer 'phros pas phyogs bcu'i bde bar gshegs pa thams cad kyi thugs ka nas ye shes kyi bdud rtsi drangs te thim zhing hrIHyang 'od du zhu ba las gnyis su med pa'i ye shes kyi bdud rtsi kha dog sdug cing ro mchog tu zhim pa /
'dod yon gyi longs spyod nam mkha'i khams gang bar gyur /
oM AHhU~M/
gsum gyis byin brlab /
tshogs zhing spyan 'dren pa ni /
hU~M:
bla ma dang ni yi dam mkha' 'gro'i tshogs :
rgyal ba dam can 'khor dang bcas pa rnams :
ma lus longs spyod tshogs la spyan 'dren gyis :
thugs rje'i dbang gis gnas 'dir gshegs su gsol :
e h+ye hi b+ha ga wAn ma hA kA ru Ni ka dr-i sh+ya ho sa ma ya satwaM:
dzaHhU~M baM ho :
mdun bskyed dang gnyis med du gyur par mos la /
oM badzra puSh+pe AHhU~M swA hA:
nas /
nai bid+yA'i bar gyis mchod /
de nas tshogs rdzas btegs la /
sangs rgyas kun dngos rigs bdag rigs kyi gtso :
skyes mchog bla ma dam pa dgongs su gsol :
rgyas par lcogs na 'og gi
/'dod pa'i yon tan lnga yis sogs tshig rkang gnyis re'i mtshams su sbyar zhing /
'dir /
bla ma rnams kyi thugs dang zhes dang /
dam pa khyed kyi thugs rje'i zhes so sor kha bsgyur shes par bya'o /
mi lcogs na snga ma'i 'phros su /
rig pa ye shes thugs rje chen po'i sku :
'jig rten gsum gyi mgon po dgongs su gsol :
chos nyid dbyings kyi rang bzhin yum gyi tshul :
gzung yul mdzes pa'i lha mo dgongs su gsol :
dbyings shes dbyer med bde chen sras kyi tshul :
rgyal sras ma Ni d+ha ra dgongs su gsol :
bdud bzhi'i dpung 'joms dpa' bo rta mchog rgyal :
khro rgyal gar gyi dbang phyug dgongs su gsol :
sa gsum dkyil 'khor kun la dbang sgyur ba'i :
lha mo rig byed mkha' 'gro dgongs su gsol :
phyogs bcu'i bde gshegs rig 'dzin 'khor dang bcas :
rgyal ba rgya mtsho'i tshogs rnams dgongs su gsol :
rgyal ba'i bka' sdod 'jig rten skyong ba'i tshogs :
dam can chos skyong srung ma dgongs su gsol :
'dod pa'i yon tan lnga yis rab brgyan pa'i :
sna tshogs longs spyod tshogs kyi mchod pa 'di :
bdag cag dad pas khyed la 'bul lags kyis :
thugs rjes 'gro ba'i don du bzhes su gsol :
bdag cag ma rig lus dang ngag sems kyi :
bag med tshul gyis dam las 'gal gyur te :
rtsa gsum chos skyong thugs dang ci 'gal ba :
longs spyod tshogs kyi mchod pas thugs dam bskang :
'dod khro gti mug dbang gis nongs bgyis pa :
thugs rje che mnga' khyed la mthol lo bshags :
rtsa gsum chos skyong rnams kyi byin rlabs kyis :
bdag cag rnal 'byor 'khor dang bcas pa yi :
mi mthun gnod pa'i rkyen rnams zhi ba dang :
'dod pa'i don rnams 'grub par mdzad du gsol :
oM ga Na tsakra pU dza AHhU~M swA hA:
zhes bstabs pas /
'dod yon gyi lha mo dpag tu med pa 'phros shing lha la thim pas sku gsung thugs kyi rgyud mnyes shing tshims par bsam :
tshogs phud bcad de dkyil 'khor du mchod la /
lha tshogs rnams kyi ljags rdo rje rtse gsum pa'i hrIH'i 'od zer gyi sbu gu can gyis drangs shing gsol bas tshims shing dgyes par gyur :
oM gu ru ga Na tsakra pU dza kha kha khA hi khA hi :
oM b+ha ga wAn ma hA kA ru Ni kA ga Na tsakra\u0f8e
Sha DA k+Sha ra gaN\u0f8e
ma Ni d+ha ra ga Na\u0f8e
ha ya grI ba ga Na\u0f8e
ku ru kul+le hrIHga Na\u0f8e
bde gshegs rgyal ba rnams kyi zhal du ga Na\u0f8e
dam can chos skyong rnams kyi zhal du ga Na\u0f8e
lan gsum gyis phul la /
bla ma yi dam rgyal ba rgya mtsho chos skyong srung ma dang bcas pa rnams kyi zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
bcom ldan 'das 'jig rten dbang phyug gi zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
yum yi ge drug ma'i zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
sras nor bu 'dzin pa'i zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
khro rgyal dpa' bo rta mchog zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
lha mo rig byed ma'i zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
phyogs bcu'i rgyal ba rgya mtsho'i zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
dam can chos skyong srung ma'i zhal du zhal zas tshogs kyi mchod pa 'di 'bul lo :
gsol lo :
mchod do :
'dren no :
bzhes su gsol :
zhes phul /
phud kyi lhag ma bcad de logs su bzhag
/las rdor gyis /
hoH
tshogs kyi mchod pa rgyan du rol /
zhes drang /
len pa pos /
a la la hoH
zhes blangs te /
rnal 'byor pa lhar gsal bas zhal zas bdud rtsir dmigs te mchod pa'i tshul gyis longs spyad /
sngar gyi phud lhag
/oM AHhU~M gis byin brlabs la /
hU~M/
ye shes bdud rtsi'i tshogs lhag 'di //
bgegs rigs stong phrag brgyad cu sogs //
lan chags snying rje'i mgron rnams dang //
sa bdag gzhi bdag gnas kyi bdag
/khyad par bse rag gshin la sogs //
bkres skom yi dwags tshogs la bsngo //
re ba thams cad tshims nas kyang //
myur du sangs rgyas sa thob shog
/ces phyi rol du dor ro //
gnyis pa rjes bsdu ni /
mi tra snying thig tu bskul dang chad brtan rta bro bcas 'byung yang tshig tshogs mang bas 'dir ma blangs kyang lugs 'dir de dag nges par dgos pa'ang ma yin pas /
skabs 'dir dam can spyi gtor /
gter gzhi /
rjes chog bcas tshang bar btang pas dgos don 'grub cing de ltar gal yang che'o //
de nas dngos grub len chog spro na gzhan nas sbyar chog kyang sgrub chen dang 'brel na ma gtogs dkyus su mi dgos /
mchod pa kha gsos la byin brlab /
mchod bstod rgyas bsdus gang rung /
gang yang bdag blo gti mug pas :
legs spyad 'di la nyes pa gang :
'dir ni bdag gis gang bgyis pa :
'gro mgon khyed la bzod par gsol :
zhes dang yig brgya dbyangs gsal rten snying rnams brjod la lhag chad kha bskang /
oM/
khyed kyis sems can sogs kyis gshegs pa'am ras bris la spyi ltar brtan bzhugs bya /
bdag bskyed bsdu ldang sgrub thabs ltar bya ba'am /
yang na dkyil 'khor bsdu ba dang rgyun spyod chabs cig tu bya ste /
ho :
chos dbyings mkha' la snying rje'i dkyil 'khor shar :
'jig rten dbang phyug 'khor ba dong nas sprugs :
'gro don mthar phyin thig le gcig tu gyur :
thig le mi dmigs mtshan ma bral bar bzhag :
oM AHhU~M badzra mu :
lam khyer ni /
oM ma Ni pad+me hU~M:
oM las phyi snod gzhal yas khang :
ma las nang bcud lha yi tshogs :
Ni las sgra grags yi ge drug :
pad las dran rtog phyag rgya che :
me las phrin las 'gro don rdzogs :
hU~M las chos kun rdzogs pa che :
'gro ba 'dren pa'i dpal du shar :
oM ma Ni pad+me hU~M:
de nas smon lam 'di nyid nas 'byung ba'i bde smon nam ma lcogs na smon lam spyi ltar bya /
bsngo ba ni /
phyogs dus rgyal ba sras bcas dgongs su gsol :
'das dang ma 'ongs da lta dus gsum du :
bdag gzhan 'gro ba ma lus thams cad kyis :
sgo gsum gyis bsags dge ba ji snyed pa :
byang chub chen po'i dbyings su bsngo bar bgyi :
bla med don gyi 'bras bu mchog thob shog :
shis brjod ni /
oM:
bkra shis dang po byang chub thugs bskyed pas :
byang chub sems mchog chos dbyings mkha' ltar dag :
kun khyab stong nyid bkra shis gang lags pa :
bkra shis de yis sems can sangs rgyas shog :
bkra shis gnyis pa sa bcu'i lam la gnas :
thugs rje chen po snying rje'i nyi ma shar :
theg pa mchog gi bkra shis gang lags pa :
bkra shis de yis smon 'jug mthar phyin shog :
bkra shis gsum pa gsang sngags chos sgra sgrog :
theg chen sprin phung nam mkha'i khams kun khyab :
bskyed rdzogs chos char bkra shis gang lags pa :
bkra shis de yis smin grol mthar phyin shog :
bkra shis bzhi pa tshad med bzhi yi lam :
phrin las rnam bzhi'i rtsi bcud rgyas pa yis :
bsdu ba bzhi yi bkra shis gang lags pa :
bkra shis de yis skyes bzhi grol bar shog :
bkra shis lnga pa ye shes lnga yi 'od :
rigs lnga'i sangs rgyas 'bras bu mngon gyur pa'i :
sku lnga lhun grub bkra shis gang lags pa :
bkra shis de yis nyon mongs lnga grol shog :
bkra shis drug pa yi ge 'bru drug shar :
thugs rje drug gis 'gro don mthar phyin pas :
rigs drug bde ba'i bkra shis gang lags pa :
bkra shis de yis 'khor ba dong sprugs shog :
ces brjod la me tog 'thor ro //
yang slob ma la dbang bskur ba'i ched tsam ma yin par 'di sgrub mchod ched du byed par spro na /
bsham gyi rim pa gong smos ltar ram ma 'dzom na tshom bu dang bum pa gtor mchod tsam la brten chog cing /
thog mar sngon gtor gtang /
khrus phyi nang /
bgegs bskrad /
tshogs gsag
/bdag bskyed /
mdun bskyed kyi bzlas pa'i mjug tu bum bskyed bzlas pa dang bcas pa bya zhing gtor ma 'bul /
bdag 'jug byed na slob ma la bskur ba'i mtshams sbyor gyi tshig zur bsgyur la blang /
tshogs phyin chad sngar ltar la /
bdag 'jug mi byed na /
bum bskyed grub min skabs dang bstun /
gtor 'bul dang tshogs gnyis ka ma lcogs na gang rung gcig gis chog pa yin no //
u b+ha ya dang sgo mthun zhing //
bla med dgongs pa'ang don gyis tshang //
mchog dman kun dang 'tsham pa 'dir //
nyams len snying por cis mi dril //
'phags mchog byin rlabs bum bzang las byung ba'i //
byang chub sems gnyis bdud rtsi'i chu rgyun gyis //
bdag gzhan 'gro ba kun gyi rgyud smin te //
rnam grol ye shes dbyings su sbyor byed shog
/ces pa'ang lha dang rig sngags dang sgrub thabs kyi tshul 'di la mtha' gcig tu dad cing byang chub sems gnyis kyi rnam pa lam du byed pa pad+ma gar dbang blo gros mtha' yas pa'i sdes /
dpal spungs yang khrod tsa 'dra rin chen brag gi sgrub gnas kun bzang bde chen 'od gsal gling du sbyar ba dge legs 'phel //

//
