@#//
thugs rje chen po yid bzhin nor bu 'gro ba kun sgrol gyi phrin las bzhugs so //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
'phags pa thugs rje chen po la :
rtse gcig gus pas phyag 'tshal lo :
thugs rje chen po'i phrin las ni :
phun sum tshogs pa bzhi ldan pa'i :
sngon 'gro'i rim pa tshul bzhin bya :
skyabs 'gro sems bskyed sngon song nas :
dang po mtshams bcad pa ni :
hrI:
nyon cig bgegs dang log 'dren tshogs :
thugs rje chen po'i dkyil 'khor 'dir :
'dus pa'i lha rnams ma gtogs pa :
bar gcod dgra bgegs 'byung po'i tshogs :
gnas 'dir ma 'dug gzhan du dengs :
gal te mi 'gro 'dug gyur na :
thugs rje chen po thugs khros nas :
khro chen rta mgrin khros nas kyang :
sprul pa yang sprul stong gsum gang :
gdug pa'i mtshon cha sna tshogs bsnams :
bar chad thams cad rdul du rlog :
oM badzra ma hA kro d+ha ha ya grI ba hu lu hu lu hU~M phaT:
nr-i tri sha trUM mA ra ya hU~M phaT:
rang gi gnas de rta mgrin gyi :
sprul pa mang pos gang bar bsam :
de nas bshags pa bya ba ni :
bla ma 'phags pa 'khor bcas rnams :
mdun gyi nam mkhar dmigs byas la :
sgo gsum gus pas bshags pa 'bul :
hrI:
'phags pa 'khor bcas dgongs su gsol :
bdag sogs sems can thams cad kyis :
sngon tshe 'khor ba thog med nas :
nyon mongs dug lnga'i dbang gyur te :
ngan song gsum gyi las bsags pa :
lus ngag yid gsum sdig sgrib rnams :
'phags pa'i spyan sngar mthol zhing bshags :
tshangs pa 'phrul gyi dngos grub stsol :
pad+ma satwa A:
de nas byin dbab pa ni :
spos dang rol mo thogs byas la :
hrI:
a la la hoH
b+ha ga bAn :
sa ma ya ho :
sa ma ya satwaM:
hrI:
chos kyi dbyings nas skur bzhengs la :
longs spyod rdzogs sku spyan ras gzigs :
thugs rje sprul sku pad+ma 'byung :
yang sprul thub drug sgo ma bzhi :
'gro drug sems can thugs rjes gzigs :
dkyil 'khor 'di la byin phob la :
bdag gi sdig sgrib sbyong du gsol :
dkyil 'khor dbus su bzhugs su gsol :
kA ya wA ka tsit+ta hU~M:
de nas rang nyid khrus byas te :
gtsang ma'i gos gyon me tog thogs :
gtor ma mchod rdzas thams cad ni :
bsang sbyang byin rlabs bya ba ni :
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM:
thams cad stong par dag par sbyang :
oM A hA ra A ha ra sarba bid+yA d+ha ra pU tsi te AHhU~M:
oM badzra d+hU pe AHhU~M:
oM badzra puSh+pe AHhU~M:
oM badzra A lo ke AHhU~M:
oM badzra gan+d+he AHhU~M:
oM badzra nai bid+ya AHhU~M:
oM badzra shab+da AHhU~M:
oM AHhU~M:
de nas bum pa sgrub pa ni :
pad+ma maN+Da la b+h+rU~M:
hrI:
bum nang pad+ma'i gzhal yas khang :
dbus su pad+ma nyi zla'i gdan :
de steng hrIHlas 'od 'phros pas :
gu ru 'phags pa spyan ras gzigs :
zhal gcig phyag bzhi sku mdog dkar :
dang po'i phyag gnyis thal mo sbyar :
phyag g.yas 'og ma shel phreng 'dzin :
g.yon gyi 'og ma pad+ma bsnams :
zhi ba'i rgyan gyis mdzes par brgyan :
zhabs gnyis rdo rje'i skyil krung bzhugs :
phyi rim pad+ma 'dab ma drug :
de steng hU~M drug rang shar bas :
shar du lha dbang brgya byin dkar :
sprul sku'i cha byad chos gos gsol :
phyag gnyis sgra snyan pi waM sgrog :
lha la thugs brtse bzhengs te chas :
shar lhor shAkya seng ge ser :
sprul sku'i cha byad chos gos gsol :
phyag gnyis gseg shang par bu bsnams :
mi la thugs brtse bzhengs te chas :
lho nub nam mkha' mdzod dmar po :
sprul sku'i cha byad chos gos gsol :
phyag gnyis rin chen sgrom bu bsnams :
yi dwags thugs brtse bzhengs te chas :
nub tu seng ge dam ldan smug :
sprul sku'i cha byad chos gos gsol :
phyag gnyis glegs bam pusti bsnams :
byol song thugs brtse bzhengs te chas :
nub byang thags bzang ris sngon po :
sprul sku'i cha byad chos gos gsol :
phyag gnyis srung zlog go cha bsnams :
lha min thugs brtse bzhengs te chas :
byang shar chos kyi rgyal po mthing :
sprul sku'i cha byad chos gos gsol :
phyag gnyis sgrib sbyong me chu bsnams :
dmyal bar thugs brtse bzhengs te chas :
sgo bzhir dzaHhU~M baM hoHlas :
dkar ser dmar ljang sgo ma bzhi :
gtsang ma'i gos kyis mgul chings byas :
dpag bsam sdong pos kha brgyan pa :
byang chub sems kyi rdo rjes mtshan :
thugs rje'i rgyun gyi gzungs thag btags :
de nas dbyings kyi dbang bskur ba :
hrI:
dus gsum sangs rgyas thams cad kyis :
dbang bskur byin gyis brlabs pa ltar :
rigs kyi bdag pos dbang bskur bas :
sku gsung thugs kyi byin gyis rlobs :
oM hU~M trAM hrIHA:
a b+hi Shiny+tsa A:
de nas dbyings nas spyan drang ba ni :
hrI:
thugs rje chen po spyan ras gzigs :
sras mchog rig 'dzin pad+ma 'byung :
sprul sku bcom ldan thub pa drug :
ye shes lha mo sgo ma bzhi :
'gro drug sems can don mdzad phyir :
gnas 'dir spyan 'dren gshegs su gsol :
lo ke shwa ra sa ma ya dza dza :
hrI:
thugs rje chen po'i lha tshogs rnams :
rin chen bum pa'i gzhal yas su :
gnyis med brtan par bzhugs nas kyang :
'gro drug sgrib sbyong phrin las mdzod :
dzaHhU~M baM ho :
sa ma ya tiSh+Tha lhan :
hrI:
thugs rje chen po spyan ras gzigs :
'gro drug sdug bsngal sbyong mdzad pa'i :
dkyil 'khor lha tshogs thams cad la :
lus ngag yid gsum gus phyag 'tshal :
a ti pU ho :
pra tIts+tsha ho :
hrI:
dri med yid 'ong gtsang mar sbyar ba yi :
ar+g+haM me tog bdug spos mar me dang :
dri chab zhal zas snyan pa'i rol mo 'bul :
gzugs sgra dri ro reg bya chos la sogs :
'dod yon drug gi mchod pa rgya chen 'bul :
bzhes nas 'gro drug sdug bsngal sbyang du gsol :
oM badzra d+hU pe A hU~M:
la sogs bya /
ma hA sarba pU dza ho :
de nas bstod pa bya ba ni :
hrI:
thugs rje chen pos 'gro drug kun la gzigs :
byams dang snying rje sems can kun la snyoms :
dus gsum bde gshegs ma lus skyed pa'i yab :
'phags pa spyan ras gzigs la phyag 'tshal bstod :
rang byung lhun grub pad+ma 'byung gnas sku :
skye 'chi gnyis spangs tshe yi dngos grub brnyes :
snang srid lha srin thams cad dam la btags :
rang byung sprul pa'i sku la phyag 'tshal bstod :
hrI:
lha rnams 'dul phyir lha yi rgyal por sprul :
nga rgyal dag pas 'dod yon longs spyod rol :
ma chags zhen med chos la mnga' brnyes pa'i :
lha yi thub pa'i sku la phyag 'tshal bstod :
lha min 'dul phyir lha min rgyal por sprul :
phrag dog dag pas 'thab rtsod sdug bsngal sbyong :
zhe sdang mtshon dbal zhi la mnga' brnyes pa'i :
lha min thub pa'i sku la phyag 'tshal bstod :
mi rnams 'dul phyir mi yi rgyal por sprul :
'dod chags dag pas dka' thub nyon mongs sbyong :
dam pa chos kyi gsung la mnga' brnyes pa'i :
mi yi thub pa'i sku la phyag 'tshal bstod :
byol song 'dul phyir byol song rgyal por sprul :
gti mug dag pas shes rab ye shes gsal :
ma rig mun sel ye shes sgron me bsnams :
byol song thub pa'i sku la phyag 'tshal bstod :
yi dwags 'dul phyir yi dwags rgyal por sprul :
ser sna dag pas dgos 'dod re ba skong :
'dod yon mi zad longs spyod mnga' brnyes pa'i :
yi dwags thub pa'i sku la phyag 'tshal bstod :
dmyal ba 'dul phyir dmyal ba'i rgyal por sprul :
zhe sdang dag pas snying rje'i thabs kyis 'dren :
srid pa las kyi me long chos ston mdzad :
dmyal ba'i thub pa'i sku la phyag 'tshal bstod :
shar lho nub byang sgo bzhi'i gzhal yas su :
dkar ser dmar ljang rin chen rgyan gyis mdzes :
zhi rgyas dbang drag phrin las rnam bzhi mdzad :
ye shes sgo ma bzhi la phyag 'tshal bstod :
hrI:
lha rnams dgyes pa'i rang sgra las :
'gro drug sgrib sbyong gzungs 'di shar :
oM ma Ni pad+me hU~M hrI:
ting 'dzin gsal bas snying po bzla :
bum pa ye shes bdud rtsis gang :
lha gshegs bum chus khrus bya 'o :[ \u0f88\u0f88 \u0f88\u0f88 ]de nas dkyil 'khor sgrub pa ni :
hrI:
chos sku nam mkha' lta bu la :
thugs rjes 'gro ba'i don la dgongs :
rang byung rang rig rang shar sku :
'byung ba lnga 'dus 'jig rten 'di :
rang gsal chags med gzhal yas khang :
gru bzhi sgo bzhi rgyan dang ldan :
'dod yon pha gu drwa ba dang :
drwa phyed mda' yab rta babs rgyan :
chos kyi 'khor lo gdugs dang bcas :
twa ra Na yis rab tu brgyan :
phyi rol rdo rje me ris bskor :
rin chen gzhal yas gsal bar bsgom :
dkyil 'khor dbus kyi lte ba la :
pad+ma nyi zla'i gdan steng du :
hrIHlas 'phags pa spyan ras gzigs :
zhal gcig phyag bzhi sku mdog dkar :
dang po'i phyag gnyis thal mo sbyar :
phyag g.yas 'og ma shel phreng 'dzin :
g.yon gyi 'og ma pad+ma bsnams :
zhi ba'i rgyan gyis mdzes par brgyan :
zhabs gnyis rdo rje'i skyil krung bzhugs :
phyi rim pad+ma 'dab drug la :
de steng hU~M drug rang shar bas :
shar du lha dbang brgya byin dkar :
sprul sku'i cha byad chos gos gsol :
phyag gnyis sgra snyan pi waM sgrog :
lha la thugs brtse bzhengs nas chas :
shar lhor shAkya seng ge ser :
sprul sku'i cha byad chos gos gsol :
phyag gnyis gseg shang par bu bsnams :
mi la thugs brtse bzhengs nas chas :
lho nub nam mkha' mdzod dmar po :
sprul sku'i cha byad chos gos gsol :
phyag gnyis rin chen sgrom bu 'dzin :
yi dwags thugs brtse bzhengs nas chas :
nub tu seng ge dam ldan smug :
sprul sku'i cha byad chos gos gsol :
phyag gnyis glegs bam pusti bsnams :
byol song thugs brtse bzhengs nas chas :
nub byang thag bzang ris sngon po :
sprul sku'i cha byad chos gos gsol :
phyag gnyis srung zlog go cha bsnams :
lha min thugs brtse bzhengs nas chas :
byang shar chos kyi rgyal po mthing :
sprul sku'i cha byad chos gos gsol :
phyag gnyis sgrib sbyong me chu bsnams :
dmyal bar thugs brtse bzhengs nas chas :
sgo bzhir dzaHhU~M baM hoHlas :
shar sgor dkar mo lcags kyu 'dzin :
lho sgor ser mo zhags pa 'dzin :
nub sgor dmar mo lcags sgrog 'dzin :
byang sgor ljang mo dril bu 'dzin :
g.yon pa thams cad shel phreng 'dzin :
rin chen sna tshogs rgyan gyis mdzes :
phyi rol 'khor yug chen po la :
gtsang ris dpal mgon srung mar bcas :
bsam gyis mi khyab sprin ltar 'thibs :
bstan pa srung ba'i phrin las mdzad :
de nas dbyings kyi dbang bskur ba ni :
hrI:
dus gsum sangs rgyas thams cad kyis :
dbang bskur byin gyis brlabs pa ltar :
rigs kyi bdag pos dbang bskur bas :
sku gsung thugs su lhun gyis grub :
oM hU~M trAM hrIHA:
a b+hi Shiny+tsa A:
de nas spos dang rol mo thogs :
rtse gcig gdung bas spyan drang ba ni :
hrI:
sngon tshe bskal pa thog ma la :
'gro drug sdug bsngal thugs rjes gzigs :
smon lam stobs kyis 'gro don mdzad :
byang chub sems dpa' spyan ras gzigs :
gnas mchog 'di ru gshegs su gsol :
hrI:
thugs rje chen po'i thugs ka nas :
'od lnga rgya mtsho'i klong du spros :
rgyu med rkyen med sprul pa'i sku :
pad+ma las 'khrungs ngo mtshar can :
pad+ma 'byung gnas gshegs su gsol :
khyed kyis 'gro drug don mdzad phyir :
gang la gang 'dul thabs kyis sprul :
rgyun chad med par 'gro don mdzad :
bde gshegs sprul sku thub pa drug :
thugs dam rgyud bskul gnas 'dir gshegs :
sems can 'dzin pas bcings pa yi :
lam gyi bar chad bsal ba'i phyir :
'gugs 'dren 'ching sdom dgyes mdzad ma :
sgo srung lha mo chen mo bzhi :
gnas 'dir spyan 'dren gshegs su gsol :
lo ke shwa ra sa ma ya dza dza :
de nas bzhugs su gsol ba ni /
hrI:
thugs rje chen po spyan ras gzigs :
'gro drug sdug bsngal sbyong ba dang :
bdag gi bsam pa rdzogs bya'i phyir :
dgyes shing brtan par bzhugs su gsol :
sa ma ya A be sha ya a tiSh+Tha lhan :
de nas brda' phyag 'tshal ba ni :
hrI:
thugs rje chen po spyan ras gzigs :
'gro ba sgrol mdzad stobs chen lha :
sprul pa'i sku ru rang byung ba :
pad+ma 'byung gnas thugs kyi sras :
gang la gang 'dul thub pa drug :
tshad med lha mo sgo ma bzhi :
rgyal ba'i dkyil 'khor thams cad la :
lus ngag yid gsum gus phyag 'tshal :
a ti pU ho :
pra tIts+tsha ho :
de nas mchod pa 'bul ba ni :
hrI:
dri med yid 'ong gtsang sbyar ba'i :
gtsang ma'i ar+g+haM mchod pa 'bul :
tsan+dan la sogs spos sbyar ba'i :
dri zhim ngad ldan mchod pa 'bul :
pad+ma ut+pal mdangs ldan pa'i :
gsal 'tsher me tog mchod pa 'bul :
nyi zla'i snying po mun sel ba'i :
snang gsal sgron me mchod par 'bul :
chu bo rnyog med bsil ba yi :
gtsang ma'i dri chab mchod pa 'bul :
'bru bcud snying po kun bsdus pa'i :
dkar gsum mngar gsum rgyan gyis mdzes :
gtor ma lha yi zhal zas 'bul :
dung dang sil snyan rnga chen sgra :
pi waM pheg rdob gling bu'i sgra :
snyan pa'i rol mo sna tshogs 'bul :
oM AHhU~M:
oM A ha ra A ha ra sarba bid+yA d+ha ra pU tsi te AHhU~M:
oM badzra d+hU pe AHhU~M:
oM badzra puSh+pe AHhU~M:
oM badzra A lo ke AHhU~M:
oM badzra g+han+d+he AHhU~M:
oM badzra nai bid+ya AHhU~M:
oM badzra ba liM ta AHhU~M:
oM badzra shab+da AHhU~M:
hrI:
rigs lnga'i dbu rgyan cod pan phreng ba dang :
do shal dpung rgyan rin chen se mo do :
dar gyi stod g.yogs smad dkris sham bur ldan :
phyag gdub zhabs gdub rin chen du mas spras :
'dod yon ma spangs rang grol rgyan du bzhes :
rat+na sarba pU tsa hU~M:
hrI:
kun bzang kun khyab bla bre gur chen po :
skyabs mchog gdugs mdzes gser gyi yu ba can :
snying po mi nub rtags kyi rgyal mtshan dang :
'gro drug snying rjes skyob pa'i 'phan phreng dang :
shes skyob dar gur yol ba sum rim dang :
pho brang bkra shis yongs rdzogs mchod par 'bul :
hrI:
log rtog gcod pa'i shes rab ral gri dang :
shes rab thabs ldan ma rig 'big pa'i mda':
sgrib med sku gsum yongs rdzogs dar tshon 'phur :
ma rig bag chags kun 'khrud khrus bum dang :
rig pa snying rje thabs kyi gzungs thag dang :
ye shes lnga ldan tshon skud drwa ba dang :
bdud bzhi tshar gcod ye shes phur pas 'bigs :
dkyil 'khor rgyan rnams yongs rdzogs mchod par 'bul :
hrI:
chos sku mi 'gyur thabs kyi rdo rje dang :
chos dbyings klong yangs shes rab dril bu dang :
chos sgras stong gsum khyab byed rnga bo che :
tshangs pa'i gsung ldan pi waM chos sgra sgrog :
dngos bshams yid sprul mchod rdzas yongs rdzogs 'bul :
hrI:
'khor lo rin chen chos kyi 'khor lo bskor :
nor bu rin chen dgos 'dod thams cad skong :
btsun mo rin chen pha rol phyin bcu ldan :
khyim bdag rin chen chab srid rab tu spel :
glang po rin chen bdud kyi dpung tshogs bcom :
rta mchog rin chen 'khor ba'i pha rol sgrol :
dmag dpon rin chen nyon mongs g.yul ngo zlog :
rin chen sna bdun yongs rdzogs mchod pa 'bul :
hrI:
sgrub rdzas yungs dkar rgyal pos bgegs tshogs 'joms :
rdzas mchog bil bas yon tan thams cad rgyas :
rtswa mchog dUrbas gnod pa thams cad skyob :
li khri mtshal chen 'gro ba dbang du sdud :
gi waM sman gyis nyon mongs nad kun sel :
bcud ldan zho yis dbang po'i gzi mdangs skyed :
gsal byed me long ma rig mun pa sel :
chos dung g.yas 'khyil gsung dbyangs drug cur sgrog :
bkra shis rdzas brgyad yongs rdzogs mchod pa 'bul :
hrI:
gzugs kyi lha mo dkar mo me long 'dzin :
thugs rje chen po'i lha tshogs spyan la 'bul :
sgra yi lha mo sngon mo pi waM 'dzin :
thugs rje chen po'i lha tshogs snyan la 'bul :
dri yi lha mo ser mo spos khang 'dzin :
thugs rje chen po'i lha tshogs shangs la 'bul :
ro yi lha mo dmar mo zhal zas 'dzin :
thugs rje chen po'i lha tshogs ljags la 'bul :
reg bya'i lha mo ljang gu na bza' 'dzin :
thugs rje chen po'i lha tshogs sku la 'bul :
chos kyi lha mo mthing ga pusti bsnams :
thugs rje chen po'i lha tshogs thugs la 'bul :
'dod yon drug gi mchod pa rgya chen 'bul :
phyi nang mchod sprin rgya mtshos mnyes gyur cig :
mchog dang thun mong dngos grub bstsal du gsol :
de nas bstod pa bya ba ni :
hrI:
dang po byang chub mchog tu thugs bskyed nas :
smon lam stobs kyis 'gro ba'i don mdzad pa :
mthong thos dran pas sdug bsngal kun las grol :
'phags pa spyan ras gzigs la phyag 'tshal bstod :
de nyid thugs ka'i hrIHlas 'od 'phros pas :
rgyu med rkyen med rgya mtsho'i klong las 'khrungs :
rgyal ba'i sras mchog rang byung sprul pa'i sku :
pad+ma 'byung gnas sku la phyag 'tshal bstod :
khyed kyi thugs rjes 'gro drug sdug bsngal gzigs :
thabs mkhas thugs rjes ngan song sbyong ba'i phyir :
gang la gang 'dul sprul pa'i sku ru bstan :
bcom ldan thub pa drug la phyag 'tshal bstod :
byams dang snying rje dga' dang btang snyoms kyi :
tshad med bzhi yis 'gro ba'i don mdzad pa'i :
sems can las dang mthun pa'i lam sna 'dren :
sgo skyong lha mo bzhi la phyag 'tshal bstod :
hrI:
thugs rje chen po'i thugs ka'i snying po las :
'od 'phros phyogs bcu'i sangs rgyas zhing du thim :
bde gshegs thugs kyi bcud bsdus yi ger byon :
nam mkha'i 'brug ltar sgrog pa'i yi ge drug :
snying po yi ge drug la phyag 'tshal bstod :
snying po 'di nyid mthong thos reg pa yis :
sems can thams cad ngan song gnas las thar :
thugs rje chen po thugs kyi bcud bsdus pa'i :
gsung mchog yi ge drug la phyag 'tshal bstod :
thugs rje phyogs ris med pa kun la snyoms :
rang rig ma bcos rang grol chen por shar :
gang yang ma spangs 'dzin med bde ba che :
thugs kyi dgongs pa mchog la phyag 'tshal bstod :
de ltar cho ga rnam dag gis :
mchod pa 'bul zhing bsnyen pa bya :
rab kyis zla gcig 'bum phrag drug :
'bring gis zhag bdun 'bum dang khri tsho bzhi :
tha mas zhag gcig khri phrag gcig :
tshes bcu'i nyin par ci nus bzla :
oM ma Ni pad+me hU~M:
'di nyid ci nus bzlas par bya :
oM AHhU~M hrIHoM ma Ni pad+me hU~M:
oM ni sangs rgyas kun gyi sku :
AHni sangs rgyas kun gyi gsung :
hU~M ni sangs rgyas kun gyi thugs :
hrIHni bde gshegs 'dus pa'i sku :
oM ni ye shes lnga dang ldan :
phrin las rnam bzhi lhun gyis grub :
ma ni thugs rje chen po'i sku :
'gro drug sems can sdug bsngal sbyong :
Ni ni zhi bas sdig sgrib sbyong :
pad kyis yon tan rgyas par spel :
me ni dbang gis kun la sgyur :
hU~M gis drag pos bgegs rnams 'joms :
phrin las rnam bzhis 'gro don mdzad :
dbang dang dngos grub bstsal du gsol :
de nas rtags bstod bya ba ni :
hrI:
thugs rje chen po spyan ras gzigs :
sku mdog dkar po 'od zer 'phro :
nyon mongs skyon gyis ma gos rtags :
zhal gcig 'dzum pa'i tshul ston pa :
sems can kun la byams pa'i rtags :
spyan gnyis zhi bas gzigs pa ni :
thugs rje kun la snyoms pa'i rtags :
phyag gnyis thugs kar thal mo sbyar :
thabs dang shes rab sbyor ba'i rtags :
g.yas kyi 'og mas shel phreng bsnams :
'khor ba'i gnas nas 'dren pa'i rtags :
g.yon gyi 'og mas pad+ma bsnams :
chags med skyon gyis ma gos rtags :
zhabs gnyis mnyam pa'i skyil krung bzhugs :
mnyam nyid don las ma g.yos rtags :
pad+ma'i gdan la bzhugs pa ni :
chags med 'gro don mdzad pa'i rtags :
rin chen rgyan gyis brgyan pa ni :
'dod yon ma spang rang dag rtags :
'od zer sna lnga 'phro ba ni :
'gro drug sgrib pa sbyong ba'i rtags :
rdzogs pa'i sangs rgyas dbu brgyan pa :
pad+ma'i rigs las 'khrungs pa'i rtags :
sprul sku thub drug 'gro don mdzad :
'gro drug skye sgo gcod pa'i rtags :
lha mo bzhi yis sgo srung mdzad :
phrin las rnam bzhi 'grub pa'i rtags :
spyan ras gzigs la phyag 'tshal bstod :
de nas zhal zas tshogs mchod 'bul ba ni :
tshogs kyi yo byad ci 'byor bsham :
raM yaM khaM gis bsregs sbyangs te :
oM AHhU~M gis bdud rtsir byin gyis brlabs :
de nas tshogs la spyan drang ba ni :
hrI:
chos dbyings rnam dag pho brang nas :
thugs rje chen po 'khor bcas rnams :
longs spyod tshogs la spyan 'dren gyis :
thugs dam tshul bzhin gshegs su gsol :
badzra sa ma ya dza dza :
de nas mchod pa 'bul ba ni :
hrI:
thugs rje chen po 'khor bcas la :
zhal zas tshogs mchod 'bul ba ni :
spos dang sman dang dri mchog dang :
bza' btung gos rgyan rol mo dang :
mar thud zho dang 'o ma phrum :
dkar gsum mngar gsum mchod pa 'bul :
'bras chan 'bru chan shing tog dang :
zan bshos khur ba'i bye brag dang :
bu ram sbrang rtsi dza gad dang :
kha mngar skyur ba tsha rtsub snum :
'dod yon sna tshogs mchod par 'bul :
bzhes te dbang dang dngos grub stsol :
ga Na tsakra pU dza ho :
de nas dngos grub blang ba ni :
hrI:
'gro drug thugs rjes gzigs mdzad spyan ras gzigs :
'khor ba dong nas sprugs pa'i dngos grub stsol :
'gro drug gnas su 'dul ba'i thub pa drug :
'gro drug skye sgo gcod pa'i dngos grub stsol :
tshad med bzhi ldan ye shes sgo ma bzhi :
phrin las rnam bzhi 'grub pa'i dngos grub stsol :
kA ya bA ka tsit+ta sid+d+hi hU~M A:
de nas lhag ma gtang ba ni :
tshogs lhag rnams la chab kyis bran :
bsang sbyang byin gyis brlabs nas ni :
hrI:
thugs rje chen po'i bka' 'khor na :
dam pa chos kyi srung ma rnams :
lha chen brgyad dang klu chen brgyad :
gza' chen brgyad dang gnod sbyin brgyad :
rgyal chen bzhi dang phyogs skyong bcu :
rgyu skar nyi shu rtsa brgyad dang :
ha ri ka dang pany+tsi ka :
'phrog ma bu dang bcas pa dang :
dpal ldan mgon po lcam dral dang :
lha dang lha min mi 'am ci :
dri za gnod sbyin 'byung po dang :
lha srin sde brgyad thams cad dang :
rigs drug sems can thams cad la :
mchod sbyin gtor ma 'di bsngos pas :
ci 'dod phun sum tshogs par shog :
ji ltar nus pa'i phrin las mdzod :
ba liM ta pU dza khA hi :
de nas phyi rol brtan ma bskyang :
nang du log la dkyil 'khor bsdu :
bkra shis bsngo ba spyi mthun bya :
de nas rgyun gyi ting nge 'dzin la gnas par bya :
thugs rje chen po'i phrin las rdzogs so :
nub zangs mdzod dmar po nas /
sprul sku rig 'dzin rgod kyi ldem 'phru can gyis bton pa'o //
sa ma ya /
rgya rgya rgya /
mang+ga laM//

//
