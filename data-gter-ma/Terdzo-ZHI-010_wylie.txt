gnam chos thugs kyi gter kha snyan brgyud zab mo thun mong min pa'i skor las :
'phags pa re man+ta'i sgrub pa bzhugs so :
dbang drag pad+ma'i sku la phyag 'tshal lo :
Ar+Ya re man+ta yi sgrub pa ni :
gtor ma dpe'u ris ltar bca':
de la mngon rtogs ltar du tsakli 'dzug :
de nas dmigs pa 'di ltar bya :
rang gi mdun du re man+ta :
dmar po zhal gcig phyag gnyis pa :
lus la gser khrab ser po gsol :
g.yas pas ral gri nam mkhar g.yugs :
rta gdon rnams kyi mgo bo 'gems :
g.yon pas lcags kyus rta rnams 'gugs :
g.yang can rta sngo chu ris zhon :
dbu yi steng na bya khyung lding :
klu rnams srog rtsa he tang tang :
phrag pa g.yas g.yon bya khra lding :
sa bdag phran bu 'dar chum chum :
mdun g.yas rgya stag pho mo bdun :
mdun g.yon seng ge pho mo bdun :
shar nas 'gugs byed pho nya stong :
rang 'dra dkar po lcags kyu g.yas :
lho nas rtsol byed ser po stong :
rang 'dra g.yas pas ne'u le :
nub nas bya ra byed mkhan stong :
rang 'dra dmar po g.yas ral gri :
byang nas dgra bgegs sgrol mkhan stong :
rang 'dra nag po g.yas lcags sdig :
bdag la dngos grub ster ba'i phyir :
spyan 'dren phaiM phaiM bdag gis 'bod :
mna' dgu bzhag pa'i shag po yin :
pha ma byas na'ang de rang yin :
dpon g.yog byas na'ang de rang yin :
tsha zhang byas na'ang de rang yin :
oM Ar+Ya re man+ta swA hA:
hrIM hrIM dza dzaHpheM pheM:
de nas sngags 'di bzla'o :
oM Ar+Ya re man+ta swA hA:
g+ho ra sid+d+hi pha la hU~M:
des ni rta rnams 'phel 'gyur ro :
sa ma ya :
rgya rgya rgya :
kha tham gu h+ye :
'di thun mong ma yin pa karma chags med kho na'i chos skal yin gsungs skad de /
sprul sku mi 'gyur rdo rje dgung lo bcu gnyis me pho sprel lo khrum zla'i yar tshes bdun la gu ru drag pos dngos su bka' bstsal pa'o ///
/
