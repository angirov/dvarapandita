zab bdun rtsa gsum tshe zab las :
pad+ma mkha' 'gro'i dbang bskur bzhugs :[ \u0f88 ]rtsa gsum lha la phyag 'tshal nas :
pad+ma mkha' 'gro'i dbang bskur bstan :
sgrub thabs bzhin du dkyil 'khor bzhengs :
de bzhin rten mchod tshogs par byas :
sgrub cing bdag nyid dbang blangs nas :
slob ma khrus byas bgegs dang phral :
srung zhing chos bshad slob mas kyang :
gser gyi maN+Dal phul byas la :
bla ma sangs rgyas dgongs su gsol :
bdag la ye shes mkha' 'gro yi :
sku gsung thugs kyi rjes gnang stsol :
gsang ba gsum du 'grub par mdzod :
de nas slob ma'i rgyud sbyong zhing :
lhar bskyed ye shes dbab cing brtan :
bum pa sku 'bag spyi bor bzhag :
hrI:
don dam mi g.yo ngang nyid las :
sna tshogs snang ba sprul pa'i sku :
lus snang lha ru 'gyur ba'i phyir :
sku yi nus dbang yongs rdzogs shog :
rtsa sngags kA ya a b+hi Shiny+tsa oM:
thod chang sbyin zhing bzlas lung 'bogs :
hrI:
don dam mi g.yo ngang nyid las :
ma 'gags longs spyod rdzogs pa'i gsung :
sngags rlung nus pa bskyed pa'i phyir :
gsung gi nus dbang yongs rdzogs shog :
rtsa sngags wA ka a b+hi Shiny+tsa A:
me long sin+d+hu snying gar bzhag :
hrI:
don dam mi g.yo spros dang bral :
lhun gyis grub pa chos kyi sku :
sems nyid ka dag rtogs pa'i phyir :
thugs dbang sems la yongs rdzogs shog :
rtsa sngags tsit+ta a b+hi Shiny+tsa hU~M:
gtor ma spyi bor bzhag byas la :
hrI:
don dam mi g.yo chos kyi sku :
rang bzhin lhun grub longs spyod rdzogs :
cir yang snang ba sprul pa'i sku :
thams cad dbyer med ngo bo nyid :
sku bzhi lhun grub dbang bskur pas :
mkha' 'gro ma yi go 'phang thob :
mchog thun dngos grub 'grub par shog :
rtsa sngags sarba a b+hi Shiny+tsa hrI:
slob mas dam tshig khas len zhing :
gtang rag 'bul zhing dge bsngo bya :
bla mas phrin las mjug bsdu zhing :
rgyun gyi spyod lam brtan par bya :
sa ma ya rgya :
rgya sa ma sa :
mchog gyur gling pas nam mkha' mdzod nas spyan drangs pa'o //
