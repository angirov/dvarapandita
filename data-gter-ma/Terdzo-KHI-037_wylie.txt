\u0f01\u0f83:
gsang thig snying po'i skor las :
rdo rje gzhon nu phyag rgya gcig pa'i sgrub thabs bzhugs so :
\u0f88\u0f88\u0f88
na mo badzra ku mA ra ya :
dpal chen rdo rje gzhon nu yi :
phrin las snying por bsdus pa ni :
skyabs yul thams cad mdun du bsgom :
bla ma dkon mchog gsum rnams dang :
he ru ka dang mkha' 'gro ma :
skyabs yul rgya mtsho khyed rnams la :
byang chub bar du skyabs su mchi :

sems can kun gyi don gyi phyir :
rdzogs pa'i sangs rgyas thob 'dod la :
bar du gcod pa'i bdud 'dul phyir :
dpal chen go 'phang thob par bya :

rdo rje khros pas zhe sdang gcod :
mtshon chen sngon po 'bar ba ni :
nam mkha'i dkyil nas thigs pa shar :
hU~M gi 'od zer phyogs bcur 'phros :
snang srid phur bu'i zhing khams gyur :
mthing nag e yi klong dkyil du :
brag chen pad nyi lha chen steng :
hU~M yig yongs su gyur pa las :
rdo rje mthing nag hU~M gis mtshan :
'od zer mchog tu 'bar ba las :
ngang nyid rdo rje chos dbyings las :
'bar ba'i khro bo mi bzad pa :
mthing nag zhal gsum phyag drug pa :
g.yas dkar g.yon dmar dbus mthing zhal :
drag po'i spyan dgu phyogs bcur bgrad :
zhal gdangs ljags 'dril mche gtsigs shing :
A ral+li yi sgra chen sgrog :
sma ra smin ma me ltar 'bar :
dbu skra gyen 'khyil skra gseb tu :
rdo rje phyed pas mtshan pa yi :
lte bar bla ma mi bskyod pa :
g.yas pa dang pos rtse dgu dang :
bar pas rtse lnga phyogs bcur gzir :
g.yon pa dang pos me phung dang :
bar pas kha T+wAM rtse gsum 'dzin :
tha mas ri rab phur bu bsgril :
rdo rje rin chen gshog pa gdengs :
glang chen zhing lpags stod du gsol :
stag gi pags pa'i sham thabs mdzad :
thod phreng tshar gsum do shal dang :
thod skam rnams kyis dbu brgyan cing :
rin po che yi rtse bran dang :
sbrul rigs lnga yi chun pos brgyan :
khrag zhag thal ba rnams kyis byugs :
rus pa'i rgyan drug la sogs pa'i :
dpal gyi chas bcu sku la rdzogs :
zhabs bzhi rol pa'i stabs kyis 'gying :
de yi pang du sbyor ba'i yum :
'khor lo rgyas 'debs mthing nag 'bar :
g.yas pas ut+pal yab mgul 'khyud :
g.yon pas thod khrag yab la stob :
lang tsho rgyas pa'i 'gyur bag can :
phyag rgya lnga yi rgyan 'chang zhing :
g.yon bskum yab kyi rked la 'khril :
g.yas brkyang bde ba chen por sbyor :
spyi bor oM hU~M trAM hrIHA:
ye shes lnga yi bdag nyid can :
gnas gsum oM AHhU~M gis mtshan :
sku gsung thugs su byin gyis brlabs :
yab kyi gsang gnas hU~M yig las :
rdo rje'i lte bar hU~M gis mtshan :
yum gyi mkha' gsang pAM yig las :
pad+mar nyi ma AM gyis mtshan :
bde ba chen po'i dbyings su rol :
ba spu rdo rje phyed pa dang :
sna tshogs rdo rje'i go khrab gsol :
phung bu'i tshwa tshwa skar ltar 'khrugs :

thugs kar 'od kyi gur khyim dbus :
pad+ma nyi zla'i gdan steng du :
ye shes sems dpa' rdo rje sems :
dkar gsal rdo rje dril bu 'dzin :
snyems ma gri thod 'dzin dang 'khril :
skyil krung bzhugs pa'i srog gi gor :
rin chen cha brgyad nyi zla'i steng :
rdo rje sngon po'i lte ba la :
nyi ma'i steng du hU~M mthing ga :
mtha' skor 'bru dgu rang sgrar bcas :
de las 'od zer rab 'phros pas :
phyogs bcu'i rgyal ba thams cad kyi :
sku gsung thugs la mnyes mchod phul :
sku gsung thugs kyi byin rlabs rnams :
oM dkar AHdmar hU~M mthing ni :
dpag tu med pa spyan drangs te :
rang gi gnas gsum thim pa yis :
dbang bskur byin rlabs dngos grub thob :
bde gshegs bla ma mnyes par byas :
mched dang lcam dral nyams chag bskangs :
mkha' 'gro chos skyong 'khon pa sbyangs :
dregs pa thams cad las la btsud :
bdud dang dam sri thal bar brlags :
'gro ba'i sgo gsum sgrib pa sbyangs :
snang ba thams cad lha yi sku :
grags pa thams cad sngags kyi sgra :
dran rtog ye shes rol par bsgom :
rang gi sems nyid 'di dag ni :
rdo rje gzhon nu nyid du blta :
oM badzra kI li kI la ya sarba big+h+nAn baM hU~M phaT:
ces bzlas thun mtshams gtor ma 'bul :
skabs su dpal gyi gtor ma ni :
lha ru bsgoms la dbang blang ste :
de yang dang po me tog 'bul :
bla ma dpal chen he ru ka :
rdo rje gzhon nu yab yum gyis :
bdag la byin gyis brlabs nas kyang :
sku gsung thugs kyi dbang mchog stsol :
ces gsol rang nyid lha ru bsgom :
gtor ma lha yi gnas gsum nas :
'od zer dkar dmar mthing gsum 'phros :
rang gi gnas gsum thim pa yis :
sgo gsum sgrib pa ma lus sbyangs :
sku gsung thugs kyi dbang thob bsam :
hU~M:
gtor snod mthing nag gru gsum 'bar ba'i dbyings :
gtor ma'i ngo bo dpal chen he ru ka :
bcom ldan rdo rje gzhon nu khro bo'i rgyal :
yum mchog sgrol ma 'khor lo rgyas 'debs ma :
bdud 'dul khro bcu yab yum khra thabs dang :
sras mchog sgo skyong srung ma'i tshogs rnams kyis :
dus 'dir thugs dam gnyan po'i sgo phyes la :
gzi brjid sku yi dbang mchog lus la stsol :
lus kyi nad gdon sdig sgrib bar chod sol :
'ja' lus rdo rje'i sku ru 'grub par mdzod :
tshangs dbyangs gsung gi dbang mchog ngag la stsol :
ngag sgrib ngag mnan dig lkugs bsal ba dang :
drag sngags mthu yi dngos grub bstsal du gsol :
spros bral thugs kyi dbang mchog sems la stsol :
yid sgrib smyo 'bog brgyal nad zhi ba dang :
bde chen thugs kyi dngos grub bstsal du gsol :
gzhan yang byad kha rbod gtong zlog pa dang :
gdug cing sdang sems ldan pa tshar chod la :
tshe bsod dpal 'byor rgyas par mdzad du gsol :
sngags mthar /
kA ya wA ka tsit+ta sarba sid+d+hi pha la a b+hi Shiny+tsa ho :
zhes pas dbang blang gtor 'bul ni :
raM yaM khaM gis gtor ma bsregs gtor bkrus :
stong pa'i ngang las rlung me thod sgyed steng :
b+h+rU~M las b+hany+dza yangs shing rgya che'i nang :
go ku da ha na las sha lnga dang :
bi mu ma ra shu las bdud rtsi lnga :
kha chod nyi ma zla ba rdo rjes mtshan :
me rlung sbyor bas bdud rtsi zhu zhing khol :
rlangs pas 'khor 'das dwangs ma bcud rnams bsdus :
rigs lnga yab yum skur gyur bde chen sbyor :
kha chod bcas pa byang chub sems su zhu :
dam tshig ye shes bdud rtsir gnyis med 'dres :
'dod yon mchod sprin nam mkha' gang bar gyur :
oM AHhU~M ho :
lag pa g.yas phyar g.yon gdengs shing :
mtheb mdzub sbrel ba'i phyag rgyas brlab :
hU~M:
chos kyi dbyings kyi pho brang nas :
bcom ldan rdo rje gzhon nu dang :
srung ma dam can 'khor dang bcas :
srid pa'i phur bu sgrub pa dang :
dbang dang dngos grub stsol ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
badzra sa mA dza :
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
thugs dam bzhin du ci bder bzhes su gsol :
oM shrI badzra ku mA ra d+harma pA la sa pa ri bA ra puSh+pe d+hU pe A lo ke gan+d+he nai bid+yA shab+da pra tIts+tsha ye swA hA:
ma hA pany+tsa a mrita kha raM khA hi :
ma hA rak+ta kha raM khA hi :
oM badzra kI li kI la ya sa pa ri bA ra i daM ba liM ta gr-ih+NAn+tu :
ma ma sarba sid+d+hi m+me pra yats+tsha :
oM badzra kI li kI la ya d+harma pA la sa pa ri bA ra i daM ba liM ta kha kha khA hi khA hi :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs mdzad pa'i :
phur pa phrin las lha la phyag 'tshal bstod :
hU~M:
ma bcos spros med de bzhin nyid dbyings las :
bde chen lhun grub 'bar ba'i skur bzhengs pa :
bcom ldan dpal chen rdo rje gzhon nu dang :
yum mchog sgrol ma 'khor lo rgyas 'debs ma :
rdo rje phur bu'i rig pa 'dzin rnams dang :
khro bcu yab yum za byed gsod byed tshogs :
sras mchog nyer gcig khro mo sgo ma bzhi :
shwa na bdag nyid sa bdag skyes bu'i tshogs :
phur pa'i srung ma dam can rgya mtshor bcas :
mi mngon dbyings nas gnas 'dir skur bzhengs la :
dam rdzas phyi nang gsang ba'i mchod pa dang :
bdud rtsi rak+ta gtor ma'i mchod pa bzhes :
bdag cag dpon slob yon mchod 'khor bcas rnams :
sgo gsum longs spyod bcas pa srung ba dang :
sku gsung thugs kyi dngos grub bstsal du gsol :
nad gdon bar chad thams cad zhi ba dang :
tshe bsod dpal 'byor thams cad rgyas pa dang :
khams gsum srid gsum dbang du sdud pa dang :
dgra bgegs thal bar brlag pa'i phrin las mdzod :
byad kha phur kha thams cad zlog tu gsol :
bkra shis bde legs 'byung bar mdzad du gsol :
zhes bcol ye shes rang la bstim :
'jig rten pa rnams rang gnas gshegs :
'dis ni bar chad thams cad zhi :
bsam pa thams cad 'di yis 'grub :
de phyir 'di la brtson par gyis :
zab mo'i gdams pa 'di nyid kyang :
ma 'ongs don du gter du sbas :
las can zhig dang 'phrad par shog :
sa ma ya rgya rgya :
sprul pa'i gter chen mchog gyur bde chen gling pas tsa 'dra rin chen brag nas spyan drangs te yang khrod kun bzang bde chen 'od gsal gling du gtan la phab pa'i yig bris pad+ma gar gyi dbang phyug gis bgyis pa dge legs 'phel ///
/
