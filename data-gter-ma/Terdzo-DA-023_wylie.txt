\u0f01\u0f83:
bla sgrub rtsa ba tshig bdun pa'i :
dbang bskur pad+ma'i myu gu bzhugs :
:
rtsa gsum yongs rdzogs lha la 'dud :
bla ma'i dus thabs bstan pa yi :
ye shes rim pas rgyud smin pa :
dbang bskur kun gyi rgyal po ste :
snod bcud rten 'brel 'dzom pa'i tshe :
byin chags gnas su tshes bcu'i dus :
maN+Dal me tog tshom bus brgyan :
bum pa gtor ma phyag rgya sku :
sngags phreng rang byung shel rdo bkod :
phyi nang mchod tshogs ci 'byor spungs :
dbang rab dran rdzogs ting 'dzin gsal :
spyan 'dren bzlas pa tsam gyis 'grub :
blo dman phrin las gzhung bsrangs la :
bla ma sku gsum sku bzhi sogs :
gang dgos bskyed bzlas kha bsgyur dang :
bdag mdun sgrub tshul spyi ltar spyad :
gang yang ga Na tsakra yis :
thugs dam skong zhing byin rlabs 'bebs :
slob ma khrus bya yon phul la :
dad pas thal sbyar gsol gsum gdab :
rigs kun bdag po khyod la 'dud :
ye shes snying po'i dkyil 'khor du :
gzhug cing sgo gsum smin bya'i phyir :
bla ma che ge'i dbang bskur stsol :
gnang ba sbyin cing dam tshig bsgrag :
'dir zhugs bu khyod legs par 'ongs :
rdo rje'i dam tshig bsrung nus na :
dgongs pas rjes bzung bka' bzhin sgrubs :
tshe gcig bla med sa 'thob 'gyur :
zhes bsgos lan du 'di skad gsol :
ma hA gu ru bdag la dgongs :
bka' las mi 'da' dam tshig bsrung :
thugs rjes rtag tu bzung ba dang :
rdo rje'i ye shes bskyed du gsol :
rdo rje mgor bzhag dam chu sbyin :
ji snyed dam tshig gsang ba che :
bla ma'i sku gsung thugs su 'dus :
de nyid mi 'bral srog bzhin du :
mos gus brtan pos bsgrub par gyis :
badzra sa ma ya hU~M:
'jug sgo skyabs 'gro sems bskyed dang :
tshogs gsag dbye bsdu rgyud tshod bstun :
ye shes byin chen 'beb pa ni :
slob dpon dgongs pa'i rtsal bskyed cing :
slob ma sgo gsum mi g.yo bar :
rtog tshogs 'od gsal dbyings su sbyangs :
skad cig ye shes mkha' 'gro ma :
dmar gsal gcer bu rus rgyan can :
gri thod 'dzin cing gar sgyur ba'i :
snying nang g.yung drung lte bar hrI:
yan lag ha ri ni sas mtshan :
bdag thugs 'od zer gyis bskul bas :
g.yon skor drag tu 'khor ba yi :
'od zer nam mkha'i dbyings kun khyab :
phyogs bcu'i sangs rgyas zhing rnams dang :
pad+ma 'od kyi pho brang nas :
bla ma dkon mchog rtsa ba gsum :
gu ru che ge'i rnam pa ru :
nyi zer rdul 'khrigs lta bur byon :
dbyer med thim nas byin brlabs bsam :
tshig bdun sham bu bcas pas bskul :
cang te'u dril bu gdung dbyangs sbyar :
me tog mgor bzhag rab tu gnas :
ye shes bstims pas mkha' 'gro'i sku :
gnas 'gyur gu ru che ger gsal :
bla ma'i thugs las 'od 'phros pas :
nam mkha' gang ba'i dbang gi lha :
spyan drangs bum pa'i bdud rtsi yis :
rdo rje'i gtor blugs sbyin par bsam :
hrI:
ji ltar nus ldan rdo rje yis :
byang chub sras rnams dbang bskur ltar :
byin rlabs chu bos rtog sgrib bkru :
dbang bzhi'i ye shes rtsal rdzogs shog :
so so'i sngags mthar dbang sngags sbyar :
oM badzrI b+ha ba a b+hi Shiny+tsa hU~M:
bum pa'i bdud rtsi 'thor 'thung bya :
bum chus lus gang rtog sgrib dag :
phung khams dag pa'i 'khor lor smin :
chu lhag yar lud spyi bo ru :
rigs kyi bdag pos rgyas gdab rdzogs :
khyad par byin rlabs sbyin pa ni :
sku dang oM yig 'od zer dkar :
gu ru'i dpral ba'i gnas nas 'phros :
bu yi dpral bar thim bsams la :
mtshon byed sku brnyan spyi bor bzhag :
oM:
gu ru che ge yi :
ye shes phyag rgya sku yi dbang :
spyi bor thim pas lus sgrib dag :
snang stong sprul sku 'grub par shog :
kA ya a b+hi Shiny+tsa oM:
sngags phreng AHyig 'od zer dmar :
gu ru'i mgrin pa'i gnas nas 'phros :
bu yi mgrin par thim bsams la :
mtshon byed sngags phreng mgrin par bzhag :
A:
gu ru che ge yi :
gsang sngags yig 'bru gsung gi dbang :
mgrin par thim pas ngag sgrib dag :
grags stong longs skur 'grub par shog :
wA ka a b+hi Shiny+tsa A:
phyag mtshan hU~M yig 'od zer mthing :
gu ru'i thugs ka'i gnas nas 'phros :
bu yi snying gar thim bsams la :
mtshon byed shel rdo snying gar bzhag :
hU~M:
gu ru che ge yi :
rig rtsal rol pa thugs kyi dbang :
snying gar thim pas yid sgrib dag :
rig stong chos sku 'grub par shog :
tsit+ta a b+hi Shiny+tsa hU~M:
byin rlabs hrIHyig 'od sna tshogs :
gu ru'i gnas bzhi dag nas 'phros :
bu yi gnas bzhir thim bsams la :
gtor ma lhar gsal gnas bzhir bzhag :
hrI:
gu ru che ge yi :
byin rlabs yongs rdzogs gtor ma'i dbang :
gnas bzhir bskur bas sgrib bzhi dag :
sku bzhi lhun gyis grub par shog :
sarba a b+hi Shiny+tsa hrI:
gtor ma kho na la brten nas :
spros med snying po'i byin rlabs ni :
gsol gdab rgyud sbyong ye shes dbab :
gtor snod ye shes gzhal yas su :
gtor ma gu ru so sor gsal :
gnas bzhi nas spros yig 'bru bzhi :
'od zer dkar dmar mthing ser rnams :
slob ma'i gnas bzhir thim pa yis :
dbang bzhi thob cing sgrib bzhi sbyangs :
sku bzhi mngon du 'gyur bsams la :
gtor chen btegs mthar gnas bzhir bzhag :
hU~M hrI:
gdod nas mngon rdzogs brdal khyab nam mkha'i dbyings :
dus gsum 'gyur med thig le chen po'i klong :
'od gsal nyi ma 'bum brdal zhing khams na :
rig pa rang byung gzhon nu bum pa'i sku :
ma 'gag rang rtsal rigs brgya'i 'khor lo'i bdag :
bla med bla ma bde chen phyag rgyar bzhengs :
che ba'i che mchog gu ru thod phreng rtsal :
'dir so so'i mtshan bsgyur /
thogs med zang thal zhing kun sku la rdzogs :
'khor 'das kun khyab gsung mchog gsang sngags mdzod :
bsam yas ye shes dgongs pa phyogs lhung bral :
yon tan 'gro ba'i re ba yid bzhin skong :
lhun grub phrin las 'khor ba dong nas sprugs :
byin rlabs sprin 'khrigs smin grol char rgyun 'beb :
rtsa gsum sgyu 'phrul drwa ba'i 'khor dang bcas :
dad mos gdung bas thugs dam rgyud bskul na :
dbyings nas sku skyod skal ldan byin gyis rlobs :
lus ngag yid la rdo rje'i dbang bzhi skur :
sgrib bzhi'i bag chags byin rlabs chu bos bkrus :
rtsa rlung thig le ye shes chen por smin :
gnas skabs rig 'dzin rnam bzhi bde blag 'grub :
mthar thug bde chen sku bzhi myur thob mdzod :
snying pos thog drangs las sbyor sngags :
ba liM ta dz+nyA na mu dra kA ya a b+hi Shiny+tsa oM:
wA ka a b+hi Shiny+tsa A:
tsit+ta a b+hi Shiny+tsa hU~M:
sarba a b+hi Shiny+tsa hrI:
lha nyid 'od zhu bdud rtsi'i bcud :
dngos grub gnyis thob bsams la rol :
dbang bskur kun gyi grub mtha' ru :
ngo sprod dgongs pa dbyings su bskyal :
a :
thog mtha' med pa chos kyi sku :
rang byung rig pa'i gshis su rdzogs :
de nyid bla ma phyag rgya che :
blo 'das brjod med dbyings su zhog :
don dam bla ma kun tu bzang :
rig pa 'od gsal 'di kho na :
ma btsal gdod nas lhun gyis grub :
don rtogs dbang chen brnyes pa 'o :
a a a :
zhes brjod ngo sprod thebs par gdab :
shis pa brjod la rjes rim bya :
sa ma ya :
rdzogs smin sbyang ba sngon song ba'i :
blo chen zab mo'i snod rung la :
gong ma'i dbang gsum sbyin 'dod na :
bum dbang sku yi byin rlabs kyis :
tha mal snang zhen lhar rtogs nas :
bla ma yab yum mnyam sbyor ba'i :
byang sems bdud rtsi lce la bzhag :
AH
thabs shes mnyam par sbyor ba'i bcud :
dkar dmar lhag pa'i byang sems kyis :
rtsa rlung thig ler byin brlabs pas :
gsang ba'i lam mchog mthar phyin shog :
bo d+hi tsit+ta gu h+ya a b+hi Shiny+tsa A:
bdag byin brlab pa'i rim pa yis :
rang lus thabs ldan brtan thob bya :
mtshan ldan rig ma lag tu sbyin :
man ngag ldan pas sbyor gzhug la :
ho :
rgyal kun dam tshig bla na med :
rdo rje rig ma'i brtul zhugs kyis :
nye rgyu'i spyod pa mthar phyin nas :
sa lam gcig chod bgrod gyur cig :
karma mu dra a b+hi Shiny+tsa hU~M:
lugs 'byung lugs ldog dga' bzhi spel :
lhan skyes ye shes ngos zin bya :
mtshon byed dpe las skyes pa'i don :
mtshon bya tshig gis ngo sprad pa :
a ho :
smra med bde ba'i ngo bo nyid :
rang byung chos sku de kho na :
dgag sgrub bral ba'i ngang du zhog :
skad cig mngon par byang chub bo :
a a a :
gnas lugs thabs kyis rtogs pa'i tshe :
rig pa rtsal gyi dbang bskur sbyin :
hrI:
ngo bo ka dag chos kyi sku :
rang bzhin 'od gsal longs spyod rdzogs :
ma 'gag rtsal shar sprul pa'i sku :
dbyer med dgongs pa'i gding thob shog :
d+harma d+hA tu dz+nyA na a b+hi Shiny+tsa hU~M:
mnyam gzhag khregs chod brtan thob nas :
lhun grub thod rgal lam du khyer :
gong ma'i zab dbang gsum kar yang :
so so'i mtha' rten byin rlabs sbrel :
tha mal sgo gsum sgrib gnyis sbyong :
rgyud smin sku bzhi'i sa bon thebs :
bskyed rdzogs rdzogs pa chen po'i lam :
bsgom rung zab mo'i smin byed do :
sa ma ya :
rigs 'dzin rgyud lung kun gyi bcud :
ye shes chen po'i spyi dbang 'dir :
gang 'brel gu rus rjes su 'dzin :
gnas skabs 'dod pa'i don kun 'grub :
mthar thug bla ma'i sa la sbyor :
nor 'dod rin chen gling phyin bzhin :
bsam rgu 'grub pa'i smin byed do :
sa ma ya :
rgya rgya rgya :
:
