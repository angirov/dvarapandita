\u0f88

thugs rje chen po 'gro ba 'dul ba las mngon shes mkha' 'gro'i sgrub thabs bzhugs so :
mngon shes bsgrub na :
rang nyid thugs rje chen po zhal gcig phyag bzhi pa'i thugs khar :
zla ba'i steng du yi ge drug pa dkar rum me bsam :
mdun du ye shes mkha' 'gro ma dang lo ka'i mkha' 'gro ma rnams gling bu glu dbyangs di ri ri sngags zlos par bsam zhing bsnyen par bya :
khyad par du bud med g.yu'i zur phud can gyis phrag pa g.yas g.yon du tal tal smra bar bsam :
yid dang mthun pa'i gnas su :
phying dkar steng du nas bre gang la g.yung drung bris bya :
shug pa rting dkar gsum gzug :
dbus su bum pa gcig bca':
nang du bzang drug :
rgya gar ru rta :
mar dkar gzhug :
lha bshos :
spos :
'o ma :
mar khu :
sbrang rtsi :
spos dang tshil chen bsreg :
mda' la me long dang pags bu :
rat+na btags la bum pa'i kha rgyan la gzug :
bsnyen pa stong tsho re tshar ba dang :
brdar la bod cing rnga chung brdung :
nangs par khrus dang bsang bya :
gser nag dang stag ras bcang :
dam nyams dang mi 'grogs :
mtshams drag tu bcad :
oM ma Ni pad+me hU~M:
la ti zad khram ci ta sham :
de mA ra ya dza dza :
ling nge khud :
dud se sad :
na mo tun dza dza :
ti kra ma :
tsa ta che che :
kyor nyams la la khug dza dza :
ye shes mkha' 'gro'i snying po 'di bzlas pas :
ye shes kyi lha ci byed zlo :
rang mtho ris gar skye smra :
lo ka'i lha ci byed smra :
bdag gzhan tshe gang thub smra :
sdig po che gar skye las bzang ngan smra :
mang du bzlas na zhag bcu gnyis na thos :
bco lnga nas sems kyis rang shes :
nyi shu la me long bzhin gsal :
A+oM a tre ku la chu bur mig gi sgo dbye :
brgya rtsa brgyad dus gsum du bzlas la nangs par chu la btab ste khrus bya :
gtor ma 'bru gsum gyi byin gyis brlabs la mchod pa ci 'byor dbul :
gsol ba gdab bo :
rmi lam gsal po 'byung ngo :
kye bdag la ting che ne :
bu mo g.yu'i zur phud can :
ma thogs myur du spyon :
gser gyi wa thogs nas :
nag mo mche ba can :
ma thogs myur du spyon :
tshil chen dud pas spyan 'dren na :
nam mkha'i dbyings rum nas :
ye shes lha mo gling bu ma :
ma thogs myur du spyon :
khyed kyi rten cig yod :
nas nag bre gang yod :
'brang rgyas zhal dkar yod :
dpal gyi bshos bu yod :
shug gu rting dkar yod :
'dod pa rnam bzhi yod :
ma thogs myur du spyon :
ma mo nag mo dam la shog :
skyabs khra mun 'gro dam la shog :
bu mo g.yu'i zur phud dam la shog :
lha dang mi yi sgrib pa sel :
myur du rings par lhang lhang smros :
ma thogs ta la 'dir smros :
phye mar shing rtsis mchod :
ma mo srid pa'i rgyud lung dang :
ma mo srog gi thig le dang :
ma mo srog gi se dar gyi rgyud nas :
mkha' 'gro ma rnams kyi snying po gcig tu dril ba :
rang dbang med par 'gugs pa'i rnal 'byor gyi srung mar mnga' gsol ba :
slob dpon pad+ma 'byung gnas kyis rje khri srong lde'u btsan la gnang :
a tsa ra dmar po la gser srang bdun phul nas zhus so :[ \u0f80]atsha :
bla ma mnga' bdag pas slob dpon khams pa la gnang ba lags so //
rgya rgya rgya :
