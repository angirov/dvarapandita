\u0f01\u0f83:
klong gsal rdo rje'i snying po las :
phag mo dkar mo shes rab gsal byed kyi sgrub pa bzhugs so :
rdo rje'i snying po las :
phag mo dkar mo shes rab gsal byed kyi sgrub pa ni :
shes rab ma ni shes rab mchog gi lha :
bde chen ye shes mchog dang mkhyen brtse'i gter :
gang gi rgyud la mngon du gyur pa yi :
sgrub pa'i man ngag pad+ma bdag gis smra :
sa ma ya :
rgya rgya rgya :
pad nyi'i steng du rang sems hrIMHdkar las :
phag mo dkar mo zhal gcig phyag gnyis ma :
rdo rje rtse lnga phyar tshul thod khrag g.yon :
spyan gsum mche gtsigs ral pa'i zur phud bcings :
skam rlon dbu rgyan do shal rdor phreng dang :
me tog rnam mdzes gru mor kha T+wAM brten :
g.yon brkyang gar gyi nyams dgu'i rnam par ldan :
A+o~M AHhrIHhU~M:
rdzogs rim ni :
bzo med ma bcos mnyam pa'i mkha' dbyings nas :
gang shar rol pa'i 'ja' sprin phan gnod bral :
ka dag ma bcos yangs pa'i gding chen la :
blo 'das chos sku'i rol par 'char ba 'o :
rang mdangs mnyam pa nyid du rol pa las :
ched du rtsol sgrub rang grol yengs med la :
blos byas bral ba sna tshogs ched 'dzin stong :
khor yug mi g.yo rje btsun rnal 'byor ma :
don gyi ye shes rang zhal mthong ba ste :
mthong ba don ldan don la rtag tu rol :
sa ma ya :
rgya rgya rgya :
gang 'di spros med gangs khrod 'grim pa yi :
cha rkyen snang stong rim gnyis nyams len yin :
sa ma ya :[ \u0f80]atsha :
spros pas mdun bum phrin las bskyar ba 'am :
gzhan don dbang gis slob ma rjes su zungs :
sa ma ya :
dkyil 'khor chos 'byung bsnol dang khor yug zlum :
dbus su thod pa lha 'am phyag mtshan hrI:
bum pa gtor ma mchod pa'i tshogs kyis bskor :
ye shes pa spyan drang ba ni :
hrI:
skye med klong las skye ba'i skur snang ba'i :
mkhyen brtse zla ba'i gzugs kyi thugs rje'i mdangs :
bdag sogs dad pa'i chu snod la mngon par :
dbang skur mchog gi zhal bzang myur du ston :
chos dbyings skur snang gshegs bzhud mi mnga' yang :
thugs rje brtse ba chen po'i skur bzhengs la :
dad pa'i yul du mngon par gshegs su gsol :
rnal 'byor byin gyis brlab phyir mkhyen brtses byon :
badzra sa ma ya dzaHdza :
bzhugs su gsol ba ni :
hrI:
rig mdangs rnam shes ut+pal dkyil 'khor du :
thugs rje zla ba'i gzi byin phab nas kyang :
yon tan 'dab rgyas ma 'dres so sor gsal :
'gro kun gdul bya'i phrin las dpal thob shog :
sa ma ya tiSh+Tha lhan :
phyag 'tshal ba ni :
hrI:
rgyal ba'i sems bskyed mkhyen brtse'i mkha' sprin las :
dad pas bskul ba'i byin rlabs char rgyun gyis :
bdag rgyud smin grol bskul phyir thal mo sbyar :
sgo gsum phyag 'tshal mchog thun dngos grub stsol :
a ti pU ho :
pra ti dza ho :
mchod 'bul ni :
A+o~M badzra ar+g+haM sogs /
rU pa sogs /
ma hA sarba pany+tsa a mr-ita rak+ta ba liM ta khA hi :
bstod pa ni :
hrI:
skye ba med pa'i chos dbyings ngo bo nyid :
'gag pa med pa'i phrin las lhun grub kyi :
dbyer med shes rab pha rol phyin pa mo :
rgyal yum mkhyen brtse'i bdag la phyag 'tshal bstod :
hrI:
skye ba med pa'i rang mdangs ni :
'gag med rab dkar gangs ri 'dra :
yon tan mtshan dpes brtse ba'i nyams :
thugs rjes skur bzhengs la phyag 'tshal :
zhes pas bstod cing :
sgrub pa'i slob ma rjes su gzung ba ni :
khrus dang maN+Dal gsol ba 'debs pa ni :
e ma rdo rje 'dzin rgyal dgongs :
chos la lta ba'i mig yangs shing :
blo gros spobs pa che ba yi :
chos dbyings grub pa mchog 'dod na :
go 'phang mgon pos bstsal du gsol :
zhus pas :
bla mas :
ho :
chos dbyings rang snang ye shes te :
chos dbyings shes rab phar phyin ma :
phag mo dkar mo mchog yin te :
de yi dngos grub sbyin par bya :
zhes spro ba bskyed :
dung zhal gyi chu blud la :
ho :
chos dbyings ye shes gsang chen te :
gsang ba 'chal bar mi rung ngo :
dam med rna bar mi sgrog pa'i :
gsang chen 'dzin phyir rten 'brel che :
ye shes pa dbab pa ni :
khyed rang rnams dam tshig pa bskyed pa'i thugs kar hrIHdkar pos mtshan pa'i 'od zer dpag tu med pa rgyal ba'i zhing khams su 'phros pas :
sangs rgyas byang sems thams cad kyi thugs rje shes rab kyi cha hrIHdkar po'i rnam pa grangs med pa byon nas lus la thim par sgoms :
badzra sa ma ya dzaHdza :
dbab pa de nyid brtan par bya :
su pra tiSh+Tha badzrA ya swA hA:
bum pa thogs la :
hU~M hrI:
ye shes shes rab dkar mo yi :
ye shes gsang chen 'dus pa yis :
skal ldan lus la dbang bskur bas :
phung po lha dang dbyer med shog :
rtsa sngags :
kA ya a b+hi Shiny+tsa A+o~M:
phreng ba dang bdud rtsi khar blugs la :
hrI:
gsang chen gsang ba'i rgyud kyi bcud :
rig sngags 'dres pa mchog gi bcud :
skal ldan ngag la dbang bskur bas :
rtsa khams sngags dang dbyer med shog :
rtsa sngags :
wA ka a b+hi Shiny+tsa A:
dril bu gtad la :
hrI:
'di ni shes rab mchog gi sgra :
'gro 'ong gnas 'jug ye shes mtshon :
skal ldan yid la dbang bskur bas :
rtsa rlung snang stong dbyer med shog :
rtsa sngags :
tsit+ta a b+hi Shiny+tsa hU~M:
ril bu gtad la :
hrI:
rten la sngags kyi rtsal 'byin cing :
rig mdangs 'phro 'du'i bcud dbab pa'i :
yon tan phrin las lhun grub 'di :
skal ldan bu yis spyod par shog :
rtsa sngags :
kA ya wA ka tsit+ta a b+hi Shiny+tsa hrI:
e ma skal ldan blo gros ldan :
shes rab yon tan kun gyi gzhi :
snang stong bde ba chen po'i sku :
ma yengs rgyun du skyong ba gces :
a phaT:
gtor ma spyi bor bzhag la :
hrI:
thabs kyi spyod pa 'gro ba'i don :
shes rab las byung ye shes kyis :
sangs rgyas phrin las rdzogs mdzad ma :
lhun gyis grub par bya ba byos :
zhes ye d+harmAs me tog 'thor :
bkra shis bsngo ba smon lam bya'o :
sa ma ya :
rgya rgya rgya :
srung mas bka' yi dgongs pa gnyer :
tshul bzhin 'bras bu 'byin par gyis :
badzra sa ma ya :
rgya rgya rgya :
gter rgya :
zab rgya :
sbas rgya :[ \u0f80]atsha :[ \u0f01\u0f83]:
shes rab mchog gi rang bzhin gyis :
sgrub pa'i nus pa skyed pa'i rten :
rtsa ba ut+pal sngon po dang :
da li cu gang cong zhi dang :
mtshal dang shu dag gi waM dang :
til dkar gu gul nyungs dkar dang :
de dag cha ni mnyam bgyis nas :
skar ma rgyal la btags par gyis :
phye ma de la sngags tshig gis :
lan brgya mngon par gdab par gyis :
gtsang ma'i chu yis gcig tu bya :
bsgrubs nas longs spyod rten du spel :
sa ma ya :
rgya rgya rgya :
gter rgya :
zab rgya :
gsang rgya :
sbas rgya :
rgya rgya rgya :
zhes khe mi 'gyur gsang ba rdo rje'i sgrom nas spyan drangs pa khol ri gsang sngags sgrub khang rtser rin po che'i shog ser ngos las klong gsal snying pos zhal bshus pa'i yi ge pa ni pad+ma kun bzang stobs chen no ///
/
