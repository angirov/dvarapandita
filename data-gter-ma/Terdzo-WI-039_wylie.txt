@#//
pad+ma 'od gsal mdo sngags gling pa'i zab gter rtsa gsum sgyu 'phrul drwa ba las /
bcom ldan 'das ma nor rgyun yab yum gyi phrin las 'dod rgu'i sprin gyi ting 'dzin chen po dang 'brel ba'i phrin dbang las tshogs kyi gsal byed zur rgyan nor bu rmad du byung ba'i char rgyun zhes bya ba bzhugs //
shrI pad+ma nirti shwa ra ye na mo /
tshad med thugs rje'i nam mkha' las //
rgyu 'bras dbul bas nyen rnams la //
re skong nor dbyig rgyun 'beb lhar //
btud nas phrin dbang gsal byed spel //
de la rtsa ba'i phrin las /
dbang bskur /
yan lag gnyer mkho'i las phran bcas gsum las /
dang po phrin las la bzhi'i dang po sbyor ba ni /
ras bris zhi ba'i dkyil 'khor sgo rdzogs thams cad gser mdog
/rta babs snam bzhi ma'i lte ba zlum skor dmar ser /
de rgyab pad+ma 'dab brgyad gser mdog
/dbus dang phyogs mtshams rnams su thig le ser po zung 'brel re /
sgo bzhir g.yas skor gyi thig le dkar mthing dmar ser re /
phyi rol pad rwa /
de rgyab nor bus mtshan pa /
de rgyab rdor rwa /
de rgyab nor 'dzin pa Tas bskor ba /
pho brang gi rgyan dang /
rtsig pa sogs rin po che'i rigs kyis brjid cing mdzes par bkram /
ma 'byor na maN+Dal pad+ma 'dab brgyad la tshom bu ser po dgu bkod /
de steng khri'u la gter bum /
g.yang sgrub nyi tshe bar gtor ma'i rtser gtso sku'i rgyab tu gnas yig
sngags byang /
phyag mtshan bris pa'i tsakli dar snas spras pa 'dzugs /
mdun du gtor ma rin chen 'bar ba'i dbyibs can ser po /
dar gdugs ser pos spras shing zas sna bzang pos bskor ba /
g.yas g.yon du sman raka
chu gnyis nyer spyod /
mchod pa'i maN+Dal tshom bu bdun pa bkod /
tsan+dan dkar po dang a ka ru sogs dri zhim sbyar ba'i bdug spos /
bsang chu /
sbyin bsreg 'bul na de'i chas dang /
g.yang 'gugs sbyor na g.yang mda' dar ser ram sna lnga dang rin po ches brgyan pa /
sngon gtor /
dkar mngar gtso bor gyur pa'i thabs shes kyi tshogs rdzas la sogs mkho ba'i yo byad rnams tshogs par bya'o /

/gnyis pa sngon du 'gro ba la /
thog mar tshig bdun dang gsol 'debs rigs sngon du 'gro bas /
brgyud 'debs ni /
kun bzang zhi khro rdor sems gsang ba'i bdag
/rgyal po dzaHdang chos rgyal in+d+ra'i zhabs //
dga' rab shrI seng u pa go ma sar //
gsol ba 'debs so sid+d+hi rnam gnyis stsol //
sgeg rdor ku ku'i mtshan dang ro langs bde //
bzhad pa pra hasti bud+d+ha dri med bshes //
pad+mAka raHmtsho rgyal khri srong rjer //
gsol ba 'debs so dbang bcu'i dngos grub stsol //
mdo sngags gling pa chos bdag DA ki'i rje //
bka' bab sras slob brgyud par bcas rnams dang //
tan+t+ra bco brgyad rtsa gsum lha tshogs la //
gsol ba 'debs so don gnyis lhun grub shog
/bcom ldan sems ma'i tshul ston nor rgyun ma //
thabs dang bcas pa'i dkyil 'khor lha yi tshogs //
bka' srung dam can gter bdag bcas pa la //
gsol ba 'debs so gtan gyi dbul ba sol //
bskyed sngags rdzogs pa'i rnal 'byor mthar phyin pa'i //
phrin las rin chen sprin las 'dod rgu'i char //
dbab pas bdag gzhan bde legs mchog gis 'byor //
tshogs gnyis mthar phyin rgyal ba'i gnas thob shog
/tshogs zhing gsal gdab ni /
mdun gyi nam mkhar skyabs yul bla ma bcom ldan 'das nor rgyun ma yab yum la /
dkon mchog rtsa gsum rgya mtsho'i sprin phung 'phro ba mngon sum bzhugs pa'i spyan sngar /
rang gzhan sems can thams cad 'dun pa rtse gcig pas skyabs su 'gro zhing gsag sbyang gi las rim la 'jug par gyur /
skyabs 'gro ni /
na mo :
bla ma yi dam bcom ldan ma :
mchog gsum rgyal ba rgya mtsho la :
bdag sogs 'gro kun byang chub bar :
rtse gcig gus pas skyabs su mchi :
lan gsum /
sems bskyed ni /
ho :
ma gyur sems can thams cad kun :
sangs rgyas go 'phang thob bya'i phyir :
nyes spyod kun sdom dge chos sdud :
gzhan phan byang sems rtag tu bskyed :
lan gsum /
tshogs gsag ni /
ho :
'phags ma yab yum 'khor bcas la :
lus ngag yid gsum gus phyag 'tshal :
phyi nang gsang ba'i mchod pa 'bul :
nyams chag sdig sgrib thams cad bshags :
gsang sngags sgrub la rjes yi rang :
smin grol gsang sngags chos 'khor bskor :
lhun gyis grub par bzhugs su gsol :
snying po sems can don phyir bsngo :
yang dag rdo rje'i don rtogs shog :
lan gsum /
sems can bde dang ldan gyur cig :
sdug bsngal kun dang bral bar shog :
bde dang rtag tu mi 'bral zhing :
chos kun mnyam nyid rtogs par shog :
ces tshad med bzhi bsgom /
dzaHhU~M baM hos tshogs zhing rnams :
bdag thim sgrib dag byin brlab bsam :
a mr-itas lha'i nga rgyal bzung la sngags de nyid kyis bsang chu bsgrub /
sngon gtor gzhung du ma gsungs kyang spros na legs pas /
raM yaM khaM gis bsang sbyang /
oM AHhU~M hoHsa brlabs shing spel /
rang gi thugs ka'i 'od zer gyi rtse las khro bo 'dod pa'i rgyal po grangs med pa 'phros pas /
dbul 'dre gdon bgegs thams cad bkug par gyur /
sarba b+hU ta ang+ku sha dzaH
'dod yon gang la gang 'dod du 'char ba'i sprin mkha' khyab tu 'char ba bsngos pas /
lan chags byangs shing tshims par bsam la /
sarba big+h+nAn na maHsarba ta thA ga te b+h+yo bi shwa sogs /
khaM gr-i h+ne daM ba l+yA di swA hA/
lan gsum gyis bsngos la bka' bsgo ba ni /
hU~M:
gdod nas 'khor 'das dbyer med kyang :
glo bur 'khrul pa'i gdon bgegs kun :
mchod sbyin gtor ma 'di longs la :
rang bzhin med pa'i dbyings su dengs :
hU~M bzhi'i drag sngags rol mo'i sgra dang gu gul yungs thun bcas zhi brngan gyis mi 'gro ba'i rigs rnams /
khro bo'i ser sprin gyis bskrad gzir rdul du brlags par bsam /
srung mtshams gcad pa ni /
hrI:
snang srid snod bcud thams cad kun :
rdo rje srung ba'i gur khang dang :
lha sngags gnyug ma'i ye shes las :
mtshams kyi dkyil 'khor lhun gyis grub :
badzra dz+nyA na rak+Sha oM AHhU~M:
byin 'beb ni /
phyogs bcu dus bzhi'i rtsa gsum lha :
'phags ma'i gsang gsum phyag rgyar sad :
bdag gnas sgrub pa'i rdzas la thim :
byin rlabs gzi byin 'bar bar bsam :
spos rol dbyangs dang bcas te /
trAM:
chos kun rang bzhin mnyam pa'i dbyings :
ye shes sgyu ma'i rnam par 'phrul :
'dod rgu'i char 'beb bcom ldan mas :
byin phob dbang dang dngos grub stsol :
dz+nyA na badzra sa ma ya A be sha ya a A:
hrIM hrIM pheM pheM:
zhes byin dbab /
hU~M hU~M hU~M gis byin bsdu /
mchod rdzas byin rlabs ni /
raM yaM khaM:
oM AHhU~M:
gnas yul 'dod 'byung rin chen bkod :
dag pa rab 'byams zhing gi dbus :
phyi nang gsang ba'i mchod rdzas kun :
nam mkha' mdzod kyi 'khor lor gyur :
oM AHhU~M sarba pU dza me g+ha sa ma ya hU~M:
zhes pas mkha' khyab tu spel /

gsum pa dngos gzhi la /
bdag mdun dbyer med kyi lta sgom ldan pas /
gter gzhung 'dod rgu'i sprin gyi gzhung dum bu gnyis pa dngos gzhi'i rim pa ltar /
a :
'khor 'das chos kun mnyam pa sogs kyi bskyed brlab /
dbang bskur /
spyan drangs shing bstim la phyag gis btud pa'i rjes /
mchod pa ni /
rang las sprul pa'i lha mo'i tshogs :
nam mkha' gang bar rab sprul te :
mchod pa'i sprin chen gtibs par bsam :
oM:
mchod pa'i phyag rgya chen po sogs nyer spyod dang 'dod yon lnga phul la /
oM:
rtsa brgyad stong sbyar a mr-ita :
khams gsum bsgral pa'i rak+ta'i bcud :
'dod yon lnga ldan ba liM tas :
dkyil 'khor lha tshogs mnyes gyur cig :
sarba pany+tsa a mr-ita ma hA rak+ta ma hA ba liM ta khA hi :
zhes sman raka gtor ma 'bul /
a :
mchod bya mchod byed mchod yul sogs :
'khor gsum spros pa las 'das pa'i :
rang bzhin 'od gsal byang chub sems :
mchog gi mchod pa chen po bzhes :
sarba d+harma d+hA tu At+ma ko\u0f85 haM:
zhes de kho na nyid kyi don mchod 'bul /
bstod pa ni /
oM:
rin chen rnam par blta ba sogs kyis bstod pa'i mthar /
b+h+rU~M bi shwa bi shud+d+he maN+Dal baM phaT dzaHsa dzapa? khang phyes /
dum bu gsum pa yan lag bzlas pa'i rnal 'byor bzhin /
gtso mo'i thugs ka'i dpal be sogs dmigs pa'i 'phrul 'khor gyi gzhi bkod de /
gzungs thag blangs nas /
gtso mo'i snying po lnga brgya /
yab sngags brgya rtsa /
spro na 'khor gyi sngags ni /
shar /   oM tsan+d+ra kAn+t+yA+ai swA hA/
zla 'od ma dang /
oM ma Ni b+ha dra ya swA hA/
nor bu bzang po 'o //
lhor /   oM dA tA yai swA hA/
sbyin ma dang /
oM pUr+Na b+ha dra ya swA hA/
gang ba bzang po 'o //
nub tu /   oM su dA tA yai swA hA/
rab sbyin ma dang /
oM d+ha naM dA ya swA hA/
nor sbyin no //
byang du /   oM Ar+Ya yai swA hA/
'phags ma dang /
oM bai shra ma NA ya swA hA/
rnam thos sras so //
shar lhor /   oM su b+ha dra yai swA hA/
rab bzang ma dang /
oM ke li mA li nA swA hA/
rol pa'i phreng ba 'o //
lho nub tu /   oM gup+ta yai swA hA/
rab sbas ma dang /
oM pi tsi kuN+Da lI nA swA hA/
'jam po 'khyil ba'am kuN+Da lI 'o //
nub byang du /   oM dai byA+ai swA hA/
mdzes ma dang /
oM mu khen+d+rA ya swA hA/
sgo'am gdong gi dbang po 'o //
byang shar ro /   oM swa ra swa t+yA+ai swA hA/
dbyangs can ma dang /
oM tsar+yen+d+ra ya swA hA/
g.yo ba'am spyod pa'i dbang po 'o //
'khor gyi yum sngags rnams brgya rtsa re dang /
yab sngags rnams la lnga bcu re tsam gtso 'khor yum yab kyi cha phyed par bzlas mthar gzungs thag bsdu /
dbyangs gsal yig brgya rten snying rnams sbrel ma lan gsum gyis kha bskang zhing nus pa brtan par bya /
!
thun mtshams su maN+Dal gyi mchod pa ni /
maN+Dal tshom bu kha gso zhing /
oM:
nor lha gter bdag 'khor bcas la :
stong gsum 'jig rten rab 'byams kyi :
snod bcud 'byor pa'i maN+Dal 'bul :
bzhes nas 'dod rgu'i dngos grub stsol :
oM shrI bA su d+hA ri dzam+b+ha la sa pa ri wA ra sarba maN+Dal pU dza ho :
zhes grangs ji ltar 'os pa 'bul /
!
gtor ma'i mchod pa ni /
raM yaM khaM/
rin po che'i snod yangs shing rgya che bar gtor ma bdud rtsi'i rgya mtsho kha dog dri ro nus mthu phun sum tshogs pa 'dod yon mi zad pa'i sprin phung 'phro bar gyur /
oM AHhU~M/
lan gsum /
bcom ldan 'das ma nor rgyun lha mo yab yum 'khor dang bcas pa'i ljags 'od zer gyi sbu gus gtor ma'i bcud drangs te gsol bas dgyes par gyur /
oM shrI bA su d+hA ri nI dzam+b+ha la dza len+d+ra ya swA hA/
sa pa ri wA ra ma hA pU dza ba liM ta kha kha khA hi khA hi /
zhes lan lnga'am bdun gyis 'bul /
ar+g+haM sogs kyis mchod /
hU~M/
bde bar gshegs pa'i smon lam las //
'dod 'byung nor bu'i gzhal yas nas //
dpa' mo nor rgyun lha mo ni //
dpal ldan mgon po dzam+b+ha la //
gnyis med gtso dang mched brgyad 'khor //
rtsa gsum nor lha rab 'byams la //
mchod cing bstod de phyag kyang 'tshal //
bdud rtsi mchog gi mchod yon dang :
me tog la sogs nyer spyod tshogs :
bza' bca' btung ba dang bcas pa'i :
'dod yon gtor ma 'di bzhes la :
bdag cag rnal 'byor bar chad sol :
tshe dang bsod nams snyan grags spel :
'dzad med 'bru nor longs spyod dang :
gnod sbyin gter gyi dngos grub stsol :
oM shrI bA su d+hA ri dzam+b+ha la sa pa ri wA ra sarba sid+d+hi pha la ho :
zhes mchod bstod phrin las gsol /
gtor ma phud dang bcas pa mdzod phug sogs gtsang sar gshegs pa'am /
rang gis dngos grub tu rol /
phyir mi gtang ba gnad do /
!
/tshogs mchod 'bul ba ni /
dkar mngar la du shing tog sogs gtsang zhing bsod pa'i bza' btung dang /
tshogs chang bdud rtsi bcas bshams la /
raM yaM khaM gis bsang sbyang /
stong pa'i ngang las rlung me'i steng :
snod ni bde chen ka pA lar :
bcud ni rigs lnga'i dam tshig rdzas :
'dod yon bdud rtsi'i phung por gyur :
oM hU~M trAM hrIHA:
ha ho hrI:
zhes byin gyis brlabs /
hrI:
sku gsum zhing khams rab 'byams nas :
bcom ldan nor sbyin dbang phyug yum :
rtsa gsum chos srung rgya mtshor bcas :
tshogs kyi 'du bar spyan 'dren gshegs :
sarba sa ma ya dza dza :
zhes pas spyan drangs /
ho :
rang byung b+hany+dza snang ba snod :
rtsa 'khor dbyings kyi ka pA lar :
bza' btung srid bcud byang chub sems :
rig pa rang gsal tshogs gtor bshams :
phyi nang gsang ba bla med pa'i :
tshogs kyi mchod pa bzhes su gsol :
rnal 'byor bdag cag 'khor bcas kyi :
gsang gsum dam tshig nyams pa bshags :
bdud bzhi'i bar chad dbyings su sgrol :
sku gsung thugs kyi tshe dbang dang :
yo byad dbang ba'i ting 'dzin 'phrul :
dgos 'dod re skong dngos grub stsol :
sa ma ya pany+tsa kA ma gu Na ma hA su kha dz+nyA na d+hA tu ga Na tsakra pU dza ho :
zhes tshogs dang po mchod bshags bsgral ba phyogs 'thus su 'bul zhing dkyil 'khor lha tshogs mchod /
bar pa maN+Dal drung du bzhag la slar dngos grub bsdu ba ni /
lha tshogs bdud rtsis rab mnyes nas :
bde ba'i sgra dang 'od zer gyis :
srid dang zhi ba'i dwangs bcud bsdus :
dam tshig tshogs kyi rdzas la thim :
myang grol bdud rtsi'i phung po ni :
'dod 'byung dbang gi rgyal por gyur :
ces gsal btab la /
oM AHhU~M dz+nyA na a mr-ita ga Na tsakra sarba sid+d+hi hU~M hrIHTha :
brgya rtsa brgyad kyis byin brlabs nas /
lus kyi dkyil 'khor mchod par bya :
phyis nas dam ldan gzhan la yang :
byin na tshe bsod ye shes rgyas :
tshogs tha ma rnal 'byor pa'i lhag ma bsdus pa gtsang lhag gis mnan par zhal chab bam bdud rtsis bran te /
oM AHhU~M ha hoHhrIHlhag gtor ye shes kyi bdud rtsir brlab la /
hrIHpheM:
dpa' bo mkha' 'gro zhing skyong tshogs :
lhag gtor 'di bzhes bar chad sol :
tshe bsod dpal 'byor ye shes skyed /
rnam bzhi'i phrin las myur 'grub mdzod :
uts+tshiSh+Ta ga Na tsakra pU dza ho :
zhes lhag ma bsngo /
bde chen rdo rje'i dam tshig rdzas :
tshogs kyi mchod pa bla na med :
dgyes pa chen po'i longs spyod kyis :
bsod nams yongs rdzogs sku thob shog :
ces smon lam gdab /

bzhi pa rjes kyi rim pa ni /
slar mdun bskyed la /
oM:
mchod pa'i phyag rgya chen po ni :
sems kyi yid bzhin rin chen gter :
nyer spyod 'dod yon bsam mi khyab :
kun tu bzang po'i sprin gyis mchod :
oM shrI bA su d+hA ri dzam+b+ha la sa pa ri wA ra ar+g+haM a :
pA d+yaM paM:
puSh+pe trAM:
d+hU pe hU~M:
A lo ke hrI:
gan+d+he A:
nai bid+yA aM:
shab+da ho :
rU pa :
shab+da :
gan+d+he :
ra sa :
spar+she :
d+harma d+hA tu ho :
sarba pU dza ga ga na me g+ha sa ma ye hU~M:
zhes mchod /
oM:
rin chen rnam par blta ba yi :
ye shes gser mdog yid 'ong sku :
mtshan dpe'i sgyu 'phrul rol pas mdzes :
dkyil 'khor dbang phyug ma la 'dud :
ces shwa lo kas bstod /
dngos grub gsol ba ni /
bum pa sogs rten spyi bor blang la /
hU~M:
bcom ldan dpa' mo nor rgyun ma :
yab yum sras 'khor sprul pa bcas :
dang por gdung bas rtse gcig bsnyen :
bar du dngos grub ting 'dzin bsgrubs :
da lta gsol ba'i dus lags na :
sngon gyi zhal bzhes dam bcas ltar :
thugs rje'i thugs dam dbyings nas dgongs :
ye shes chen po'i mthu rtsal skyed :
byin gyis rlobs shig bar chad sol :
'dod rgu'i longs spyod char ltar phob :
sku gsung thugs yon phrin las kyi :
dngos grub ma lus bstsal du gsol :
oM bA su d+hA ri swA hA:
oM dzam+b+ha la dza len+d+ra ya swA hA:
zhes gtso mo yab yum sngags mthar /
kA ya wA ka tsit+ta gu Na karma sarba sid+d+hi pha la hU~M:
zhes dngos grub blangs /
nongs tshogs bzod gsol ni /
ho :
bcom ldan yab yum dkyil 'khor du :
mchod dang ting 'dzin phrin las sogs :
tshul bzhin ma bgyis nongs pa kun :
'od gsal gnyug ma'i ngang du bshags :
yig brgyas nyams chag bshags /
a a a :
dgongs nyams bskyang /
oM/
'dir ni rten dang sogs kyis mdun bskyed ye shes pa rten la bzhugs /
spro na 'khor lo bca' sgrub nang ltar bya /
oM AHhU~M/
zhes 'bru gsum brjod cing dam tshig pa rang la bsdu /
bsdu rim dang lhar ldang rgyun khyer snying por dril ba bzhin ni /
thugs ka'i sa bon 'od zer gyis :
'khor 'das 'od zhu rang la 'dus :
thugs srog nA da 'od gsal dbyings :
mi dmigs stong pa'i ngang du thim :
zhes brjod cing bsam la mnyam par gzhag
/slar yang rang nyid lha yi sku //
zung 'jug sgyu 'phrul drwa ba che //
snang grags rtog pa'i chos ji snyed :
'phags ma'i gsang gsum rol par shar :
zhes thun mtshams kyi lha skur ldangs la /
dge bsngo ni /
ho :
gdod nas dag pa'i ye shes dang :
rten cing 'brel 'byung bsod nams tshogs :
zung 'jug 'dus ma byas pa'i klong :
byang chub snying po'i dbyings su bsngo :
smon lam gdab pa ni /
'di nas skye ba thams cad du :
'phags ma mchog gis rjes gzung nas :
yo byad dbang ba'i dngos grub kyis :
rang gzhan don gnyis lhun grub shog :
shis brjod ni /
me tog 'thor zhing /
oM/
yid bzhin nor dang bum pa bzang po bzhin //
'gro ba'i re ba 'bad rtsol med par skong //
'di dang gtan gyi phan bde mchog sbyin mgon //
dpal ldan nor rgyun lha mo'i bkra shis shog
/rgyal ba'i thugs rje rin chen snying po'i sprin //
tshe dang nor dang mthu yi dpal 'byor mchog
/'dod rgu'i nor bu'i dga' char 'dzad med kyis //
phan bde'i snang ba rgyas pa'i bkra shis shog
/chos dang mthun pa'i 'byor pa rgya mtsho yis //
gnas skabs rang gzhan dga' skyid phun sum tshogs //
mthar thug sku dang ye shes dkyil 'khor rgyas //
'gro don thogs med yongs 'grub bkra shis shog
/ces pa la sogs pa'i tshig phreng rgya cher spel lo //
!
//gnyis pa dbang la rnam grangs bzhi las /
dang po sbyor ba ni /
dge ba'i gnas su bkra shis pa'i stegs bu'i dbus su ras bris bkram pa'am /
ma 'byor na maN+Dal la /
rin po che'am me tog ser po'i tshom bu dbus su che ba gcig
/de rgyab phyogs mtshams brgyad dang /
de rgyab phyogs bzhir re re bkod pa'i khar khri'u la gzhung gsal gter bum tshad ldan bzhugs su gsol /
shin tu ma 'byor na /
bum pa nyer lnga'i rdzas dang /
byin rlabs kyi rten bcas dri bzang gi chur sbyar ba'i bcud ldan chings ser kha rgyan can bkod /
gang ltar yang gzungs thag btags /
dbus su gtso bo'i sku rten /
g.yas su sngags byang gser bris /
rgyab tu phyag mtshan bi dza pU ra dang 'bras snye /
g.yon du rin chen dar gos dang bkra shis rdzas rtags zas sna tshogs /
mdun du gtor ma rin chen 'bar ba'i dbyibs ser po dar gdugs ser pos spras shing zas sna bzang rgus bskor ba /
g.yas g.yon du sman raka
/mdun ngos su chu gnyis nyer spyod /
mchod pa'i maN+Dal tshom bu bdun pa bkod /
dri zhim sbyar ba'i spos /
bsang chu /
las bum chings ljang /
sngon gtor /
dkar mngar gtso bor gyur pa'i thabs shes kyi tshogs rdzas sogs mkho ba'i yo byad tshogs par bya'o /

/gnyis pa dbang bskur gyi sngon du 'gro ba dbang rdzas nus ldan du bya ba ni /
tshig bdun nas gzung /
bdag mdun dbyer med kyi bskyed bzlas /
tshogs dang po mchod bshags bsgral bstab bcas phyogs 'thus su grub kyi bar gong gsal ltar gtang /
las bum 'khyil pa'i lha sngags kyis bsgrub /
rig me dor zhing gnang ba zhu 'o /

/gsum pa dbang dngos la gsum gyi dang po sbyor ba rnams ni /
sgo phyir las rdor gyis slob ma la khrus chab gtang /
sngar bshad pa bzhin lan chags bgegs la gtor ma bsngo zhing /
bka' bsgo bgegs bskrad /
srung 'khor bsgom /
me tog bkye bsdu zin nas /
'o /
ma gyur gyi sems can nam mkha' dang mnyam pa 'di rnams /
srid pa'i gnas ris gang du skyes kyang gnas skabs legs 'byor dang bral bas phongs shing /
khyad par mi lus rin po che 'di lta bu rnyed kyang /
thams cad bsod nams longs spyod mnga' thang gzi brjid la sogs pa'i 'byor pa ma tshang bas dbul zhing /
mthar thug rnam grol gtan gyi 'byor pa sems kyi nor bu byang chub rin po che thob pa'i skal ba dang bral bas /
dbul phongs kyi sdug bsngal mi bzad pa'i rgyu 'bras la ngoms med du spyod pa 'di rnams /
ya nga ba'i sdug bsngal gyi duHkha 'di dag las bskyab cing /
gtan bde'i dpal yon phun sum tshogs pa la bdag kho nas dgod par bya /
de'i slad du bcom ldan 'das ma nor rgyun lha mo'i bsnyen sgrub kyi rnal 'byor la 'jug pa'i thog mar /
smin byed kyi dbang bskur nod par bya snyam pa'i kun slong bzang po gsal btab te gsan 'tshal /
de yang rgyal ba rnams kyi dmigs pa med pa'i phrin las gang 'dul gyi rnam rol 'gog med du rgyun gyis rtag pa las /
sangs rgyas thams cad kyi thugs rje'i nus rtsal gcig bsdus /
khyab bdag bla ma ma hA gu ru pad+ma sam+b+ha wa nyid kyi ye shes sgyu ma'i cho 'phrul /
rgyal sras sems dpa' rgya mtsho'i thabs mkhas kyi rnam thar bsam yas kyi sprin bkod pa las /
tshe dang las la dbang ba sogs rmad du byung ba'i dbang bcu'i yon tan gyi ya gyal /
yo byad la dbang bas 'gro ba rnams kyi bsam pa yid bzhin du skong zhing 'phral yun gyi dbul ba las skyob pa'i phyir /
'phags ma lha mo nor rgyun ma dang mgon po dzam b+ha la yab yum lha nyer gnyis ma'i bskyed rdzogs phrin las dbang bskur dang bcas pa kha tshang don 'dril 'di ni /
gter 'byin grub thob rgya mtsho'i 'khor los bsgyur ba bla med 'jigs bral gyi slob dpon chen po 7pad+ma 'od gsal mdo sngags gling pa la /
bka' babs chen po bdun du bzhugs pa'i nang tshan sa gter gyi khongs su gtogs pa ste /
de'ang mdo khams 'bri zla zal mo sgang gi gnas phran ma pham seng rgod g.yu mtsho nas khyad par 'phags pa'i 'dus pa du ma'i dbus su /
rdzu 'phrul gyi cho 'phrul ngo mtshar ba'i rtags dang bcas mtsho gter du spyan drangs pa /
rtsa gsum sgyu 'phrul drwa ba'i chos skor la tan+t+ra chen po sde bco brgyad kyi sgrub thabs dang dbang bskur sogs rmad du byung ba'i chos sde rgya chen po bzhugs pa thams cad rang cag rnams kyi spyod yul du ma gyur kyang /
de'i las phran skor las byon pa 'di ni /
sprul pa'i gter chen o rgyan mchog gyur gling pa'i sku gsung thugs kyi sras mo rat+na shrI dI pe la /
kun mkhyen bla mas chos bka' 'di nyid kyi bdag por bkas gnang ste /
sku gsung thugs yon tan phrin las kyi rten mchog smin grol rgyab rten dang bcas pa chig brgyud tshangs sprugs su bstsal nas zab chos kyi bdag por dbugs dbyung ba bzhin thugs nyams su bzhes shing rim par brgyud pa ste /
che ba'i yon tan dag kyang gter gzhung rdo rje'i gsung las /
kun bzang pad+ma 'byung gnas sogs gter gzhung dum bu dang po'i dbu nas 'byung ba bzhin /
srid zhi'i 'byor pa 'bad med thob :
ces dang /
rin chen 'bru nor rigs rgyud sogs gter gzhung dum bu lnga pa las sbyor 'khor lo'i mjug bzhin /
ye shes snang ba lhug par shar :
zhes gnas skabs dang mthar thug gi dngos grub yid bzhin du stsol bar mdzad pa /
nor rgyun lha mo shes rab gtsor gyur thabs dang bcas pa'i dkyil 'khor du dbang bskur bgyi ba la sogs kyis mtshams sbyar la maN+Dal 'bul du gzhug
/rdo rje slob dpon kun bzang nor rgyun sems ma yab yum gyi ngo bor bzhugs pa'i spyan sngar /
me tog dang bcas pa'i thal mo sbyor la gsol ba 'debs pa 'di'i rjes zlos /
ho :
rin chen sprin gyi sogs gter gzhung gi dum bu drug pa dbang bskur bzhin lan gsum /
de ltar smin dbang nod par 'dod na /
khyed rang rnam pa'i rgyud sdom ldan du bsgrub dgos pas /
de'i slad du sdom pa'i gzhi rten skyabs su 'gro ba'i slad /
bcom ldan 'das ma nor rgyun lha mo'i dkyil 'khor pa la /
rtsa gsum nor lha rab 'byams chos srung gi tshogs dang bcas pas bskor ba mngon sum du bzhugs pa'i spyan sngar /
'di nas byang chub kyi bar du bdag gzhan 'gro ba thams cad skyabs su 'gro ba'i 'dun pas 'di'i rjes zlos /
na mo :
bla ma yi dam sogs gong gsal ltar lan gsum /
sdom pa'i gzhung lam thugs bskyed pa ni /
ma gyur gyi sems cad thams cad gnas skabs dang mthar thug gi sdug bsngal las myur du bsgral nas /
yid bzhin mchog sbyin lhag pa'i lha'i go 'phang la dgod par bya /
de'i phyir du smin lam nod de grol lam gyi gdams pa nyams su blang bar bgyi'o snyam pa'i blos 'di'i rjes zlos /
ho :
ma gyur sems can sogs lan gsum /
lam myur du bgrod pa'i mthun rkyen tshogs gsag yan lag brgyad pa'i ting 'dzin tshig ris dang mthun par gsal btab te 'di'i rjes zlos /
ho :
'phags ma yab yum sogs lan gsum /
so byang sngags kyi sdom pa dam tshig mtha' dag deng 'dir tshul bzhin blangs nas /
nam yang mi gtang bar 'dzin pa'i g.yar dam bcas te 'di'i rjes zlos /
bde gshegs sras bcas bdag la dgongs //
deng gzung byang chub snying po'i bar //
so thar byang sems rig 'dzin gyi //
sdom pa ma lus bdag gis 'dzin //
lan gsum /
de rnams kyis sbyor ba'i chos rnams grub pa lags /
gnyis pa dngos gzhi la smin grol gnyis las /
dang po smin byed kyi dbang bskur ba la rnam grangs brgyad kyi /
dang po dbang gi rtsa ba ye shes pa'i byin dbab cing sgo gsum rdo rje gsum ldan du bsgrub pa la yid gzhan du ma yengs par dmigs pa 'di ltar mdzod /
las sngags kyis bsang /
swa b+hA was sbyang /
stong gsal ngang las 'byung rim steng :
sogs gter gzhung dum bu gnyis pa'i lha bskyed ltar /
ut+pal dar dang rin chen brgyan :
sgeg cing gtum pa'i nyams 'gyur rdzogs //
gnas gsum rdo rje'i 'bru gsum rdzogs //
de rnams 'od kyis bskul ba'i mthus //
bdag mdun gtso mo'i gsang gsum gyi //
'bru gsum 'od kyis rtsa gsum lha //
thams cad bcom ldan 'phags ma yi //
rdo rje gsum gyi phyag rgyar bzhengs /
kha char bu yug 'tshubs bzhin byon //
slob mar thim pas byin brlab gyur //
spos btul rol mo'i sgra dang bcas /
oM:
'phags ma kun gshegs sogs spyan 'dren gyer zhing /
oM shrI sarba bA su d+hA ri dzam+b+ha la sa pa ri wA ra e h+ya hi :
ma hA ka ru Ni ka dr-i sh+ya ho :
sa ma ya A we sha ya a AH
drag tu brjod pas byin dbab /
dzaHhU~M baM hoHsa brtan /
ye shes pa'i byin rlabs kyi rgyun byang chub bar du brtan par byas par mos /
tiSh+Tha badzras brtan /
gnyis pa dkyil 'khor yongs rdzogs bum dbang bskur ba ni /
de ltar byas pa'i ye shes kyi byin rlabs brtan cing 'phel ba dang /
bskyed rdzogs las sbyor gyi ting 'dzin la brten pa'i phrin las rab 'byams bsgrub pa la dbang ba'i phyir /
lha dang slob dpon dbyer med pas /
dgos 'dod kun 'byung gi gter chen po'i bum pa dkyil 'khor chen po'i snod bcud yongs rdzogs byin rlabs dngos grub kun stsol yid bzhin nor bus dbang bskur bas /
'dod 'byung bdud rtsi'i rgyun spyi bo nas zhugs /
lus thams cad la khyab pas /
bsod nams ma yin pa'i rgyu 'bras las byung ba'i bkra mi shis pa thams cad bkrus /
rgyal ba rgya mtsho'i rgyan 'khor lnga'i dngos grub rab 'byams la dbang thob par mos /
gter bum btegs la /
baM:
gter gyi bum pa sogs kyis spyi bor dbang bskur zhing /
gtso bo yab yum gyi sngags mthar so so'i sham bu sbyar ba 'og ma kun la rigs 'gre /
gsum pa lha sku phyag rgya'i dbang bskur ba ni /
slar yang slob dpon dang mdun bskyed dbyer med pa'i dpral ba nas ye shes kyi phyag rgya gnyis pa re byon te /
slob ma'i spyi bo nas thim pas mtshan dpes brgyan pa'i sku 'grub /
rnam par rgyal ba'i gzi byin chen pos brtan g.yo'i dpal rnams sdud nus pa'i mthu dbang thob par mos /
sku spyi bor bzhag cing /
oM:
bcom ldan nor rgyun sogs brjod /
bzhi pa gsung sngags kyi dbang bskur ba ni /
bla ma dkyil 'khor pa'i mgrin pa nas gsung yig 'bru'i phreng ba dpag tu med pa rang sgra sgrog bzhin par byon /
slob ma'i mgrin pa nas zhugs /
rtsa gnas thams cad la khyab pas rtsa rlung rang byung rdo rje'i sngags kyi 'khor lor byin gyis brlab par mos /
sngags byang mgrin par bzhag cing /
A:
bcom ldan nor rgyun sogs brjod /
lnga pa thugs phyag mtshan gyi dbang bskur ba ni /
bla ma dkyil 'khor pa'i thugs ka nas thugs kyi ye shes mi 'gyur ba'i bde ba chen po'i phyag rgya phyag mtshan gyi rnam par byon /
slob ma'i snying gar thim pas 'gyur med 'od gsal snying po'i dgongs pa mngon du gyur par mos /
phyag mtshan snying gar bzhag cing /
hU~M:
bcom ldan nor rgyun sogs brjod /
drug pa yon tan sgrub rdzas kyi dbang bskur ba ni /
bla ma dkyil 'khor pa'i lte ba nas nor rgyun lha mo'i yon tan 'gro ba'i re skong gang la gang 'dul rtsol med nam mkha'i mdzod du 'char ba'i bkra shis rin po che'i rdzas rtags /
dbyig gi snying po rnams char chen po'i rgyun bzhin byon /
slob ma'i lte bar thim pas bum pa bzang po dang dpag bsam nor bu bzhin /
'gro ba rnams kyi 'di dang gtan gyi dbul ba sel nus pa'i yon tan mi zad pa'i gter gyi dbang bskur thob par mos /
bkra shis pa'i rdzas rnams lte bar gtugs shing lag tu gtad de /
trAM:
yid bzhin nor bu sogs brjod /
bdun pa gtor ma la brten te phrin las kyi rjes gnang ni /
bla ma dkyil 'khor pa'i gsang ba nas 'gro 'dul phrin las kyi dngos grub thams cad sna tshogs nor bu 'od lnga'i zer sprin mtha' yas pa byon /
slob ma'i gsang gnas su thim pas zhi rgyas dbang drag mchog gi phrin las lnga dang /
las chen brgyad /
tshe dang /
gnas dang /
yo byad sogs dbang bcu'i dpal 'byor rgya mtsho la brten pas /
gzhan don rab 'byams sgrub par nus pa'i las kyi rjes gnang thob par mos /
gtor ma gsang bar bzhag cing lag tu gtad la /
hA:
gtor ma rin chen sogs brjod /
brgyad pa mtha' rten shis pa'i rol mos mnga' dbul ba ni /
bla ma dkyil 'khor pa'i lha tshogs phyogs bcu'i rtsa gsum dam can nor lha rab 'byams kyis dge legs rnam par bkra ba'i nor bu'i dga' char bsnyil /
shis pa'i dbyangs snyan mgrin gcig tu ldir pas /
slob ma rnams phyogs dus gnas skabs thams cad du bde bar gshegs pa'i dpal 'byor rgya mtshos 'byor zhing /
bde legs kyi longs spyod mtha' yas pa'i mdzod la dbang 'byor ba'i rten 'brel bsgrigs par mos /
'dir 'brel chags pa'i shis brjod rgya cher spel lo //
de rnams kyi sgo nas rgyud smin byed dbang gi rim pa grub pa lags /
dngos gzhi'i gnyis pa grol byed kyi rim pa 'bogs pa la /
dang po yid ches pa'i phyir lo rgyus dang /
dgos ched /
gnyis pa lo rgyus dgos pa de ldan gyi lhag pa'i lha mo 'di nyid nye bar bsnyen pa la /
sngon 'gro sbyor ba gnas dang /
dkyil 'khor /
yo byad 'du bya ba sta gon gyi rim pa dang /
lam gyi gzhi rten skyabs sems tshogs gsag rnams mdor bstan /
dngos gzhir rgya che ba sku bskyed pa'i rnal 'byor yan lag dang bcas pa /
gsum pa gsung sngags kyi rnal 'byor rtags tshad dang bcas pa /
bzhi pa zab pa thugs ye shes kyi rnal 'byor mtshan bcas kyi ting 'dzin rlung dang bsre ba dang /
mtshan med 'od gsal chen po'i rnal 'byor /
lnga pa dngos grub bsgrub pa'i las rim /
drug pa las sbyor phan yon dang bcas pa rnams rim par 'byung ba lags pas snyan gtod cig
/kun bzang pad+ma 'byung gnas kyis :sogs gter gzhung dum bu bdun pa'i dum bu dang po'i dbu nas /
'phags ma nyid dang mtshungs par 'gyur :
zhes pa'i bar gyi dum bu gsum grub rjes /
zab mo don gyi rnal 'byor ni :sogs mjug gi dum bu bdun pa bzhin /
gang 'dul phrin las rtsol med 'char :
bar yar blang /
de nas gong 'phros /
bsnyen pa sngon song rnal 'byor pas :sogs dum bu bzhi pa dang /
lnga pa'i mjug
/ye shes snang ba lhug par shar :
bar dang /
zhes gdams par mdzad pa bzhin /
rang don gnas skabs tshe 'di'i khe grags mi gnyer bar gzhan don gtan gyi 'dun ma bsgrub pa'i blos gzhung bzhin 'bad de nyams su len par 'tshal /

gsum pa rjes kyi rim pa ni /
de ltar dbang bskur thob pa'i dbang srog dam tshig gi gnad kyang /
rdo rje theg pa'i dam tshig rtsa ba dang yan lag gis bsdus pa spyi dang /
bye brag mchog dman bar ma'i zhing rnams la ci 'byor ba'i dngos po ser snas ma bcings pa'i mchod sbyin bya ba dang /
nyam thag pa'i 'gro ba thams cad sbyin pa rnam pa bzhis tshims par bya ba dang /
nang gi ting 'dzin gyi rim pa la brten nas zag med mchog gi ye shes sems kyi nor bu rin po che dus rtag tu bsnyen pa la sogs pa /
bsod nams dang ye shes kyi tshogs spel ba'i thabs la brtson pa lhur len pa rnams mdzad dgos pas /
de ltar bya ba'i 'dun pas 'di'i rjes zlos /
gtso bos ji ltar sogs dang /
gtang rag maN+Dal /
lus dbul /
dge bsngo bcas kyis grub /
bzhi pa cho ga'i rjes ni /
slob dpon gyis tshogs la dngos grub bsdu zhing rol pa nas rjes rim rnams mthar rgyas su bya'o ///
/
!
gsum pa las tshogs nyer mkho la gsum las /
dang po 'khor lo bca' sgrub bya ba ni /
gtso mo yab yum gyi srog 'khor ni /
'bri gzhi gser dngul la gzong gis 'bur du brko ba'am /
bkra shis g.yang chags kyi dar ser po la dngul lam mtshal gyis yab yum gyi 'khor lo so sor mu khyud lnga rim bskor ba'i dbus kyi mu khyud dang po lte ba dang /
gnyis par phyogs mtshams pad+ma 'dab brgyad rnams kyi lte bar baM yig re'i mthar dbu nas brtsam g.yas skor gyis dbus su gtso mo nor rgyun ma /
shar 'dabs su zla 'od ma /
shar lhor rab bzang ma /
lhor sbyin ma /
lho nub tu rab sbas ma /
nub tu rab sbyin ma /
nub byang du
mdzes ma /
byang du 'phags ma /
byang shar du dbyangs can ma ste /
yum brgyad kyi sngags dang /
mu khyud gsum par dbyangs gsal /
spro na rten snying yang bri /
mthar /
gnas 'dir zas nor 'bru rigs dar gos rta nor rkang phran brgyud 'dzin 'khor slob la sogs pa yid la 'dod rgu'i longs spyod dang /
mchog gi dngos grub yid bzhin sems kyi rin chen tshe 'dir thob pa'i dngos grub dam pa bstsal zhing brtan par mdzad du gsol /
oM su pra tiSh+Tha badzra ye swA hA/
zhes pa rnams g.yas skor yig mgo phyir bstan bri /
bzhi par nor phreng dang /
lnga par nor 'dzin pa Ta g.yas skor du bri /
de bzhin yab 'khor mu khyud lnga pa gong bzhin gyi lte ba dang /
'dab ma rnams su dzaM/
dbus mar yab dzam+b+ha la'i sngags dang /
shar du nor bu bzang po /
shar lhor rol pa'i phreng ba /
lhor gang ba bzang po /
lho nub tu 'jam po 'khyil pa /
nub tu nor sbyin che /
nub byang du gdong gi dbang po /
byang du rnam thos sras /
byang shar du spyod pa'i dbang po rnams kyi snying po 'god /
gzhan mu khyud gsum po gong dang mtshungs /
de rnams bri bsub chad lhag med par bris la /
sbyong khrus byas te /
sbrang rtsi dang mar dkar pos khyab par byug nas /
yum 'khor gtso bor byed pa'i dbang gis 'og dang /
yab de la 'khyud pa'i tshul du steng ma byas la srog yig sogs ma 'dzol bar zhal sbyar /
dar skud ser pos rgya gram du bcings shing dar ser po'i na bzas dril ba rin po che'i snod du mngar gsum zhun mar gyis bltams pa'i khar bzhugs su gsol ba gtso bo dang /
sku gsung thugs rten bcas bzhugs pa'i rin po che'i bum pa gzhung gsal bzhin legs par bcas la ras bris sam tshom bu'i khar bzhugs /
mchod pa rnams bshams la /
bdag bskyed sngon 'gros /
slar mdun bskyed ting 'dzin gsum nas bzlas pa'i bar gter gzhung bzhin bskyar zhing /
thun bzhi'am gsum gyis nyin gsum lnga bdun sogs bsgrub cing /
thun mtshams su maN+Dal /
gtor 'bul /
tshogs /
me mchod rnams res mos kyis sbyor ba dang /
thun so so'i mthar 'dod gsol brtan bzhugs ni /
bcom ldan 'das ma nor rgyun lha mo dang /
yab dzam b+ha la /
'khor lha mo brgyad /
yab brgyad /
'jig rten skyong ba sde bzhi /
rtsa gsum nor lha gter bdag bye ba'i tshogs dang bcas pa rnams rten 'di la brtan par bzhugs nas /
sngon gyi thugs dam ma g.yel bar sgrub pa po'am sbyin pa'i bdag por /
stong gsum 'jig rten 'khor 'das rab 'byams thams cad kyi snod kyi 'byung ba'i dwangs ma /
bcud kyi 'byor pa'i dpal yon /
dbang po drug gi 'dod yon /
lha'i bdud rtsi /
klu'i nor bu /
gnod sbyin gyi gter chen /
gling bzhi'i mi /
pho brang mkhar /
rig rgyud sras /
mnga' ris bde skyid /
dpa' rtsal stobs /
sra brtan go cha /
rkang bzhi phyugs /
lo tog 'bru bcud /
bza' shing sman /
zhim mngar zas /
bkrag ldan gos /
yid 'phrog rgyan /
brjid ldan nor /
mkhas pa'i mkhyen rab /
grub pa'i nus mthu /
'phags pa'i spangs rtogs /
dam pa'i chos /
bshad sgrub bstan pa /
'chi med tshe /
bsod nams dbang thang /
snyan grags dpal 'byor /
nad med bde ba /
rgas med lang tsho /
mdor na ci bsam yid bzhin du 'grub pa'i phywa g.yang dngos grub ma lus pa thogs med myur du stsol bar mdzad du gsol /
zhes gsol zhing me tog ser po 'thor /
de ltar bsgrubs pa mdzod kyi phugs su bkur sti dang bcas te bzhugs su gsol ba dang /
rten gyi gzungs gzhug tu rgyas par bum pa dang /
bsdu na 'khor lo gnod sbyin 'khor lo spyi ltar gyis bzhugs na gnod sbyin 'khor lo mchog tu 'gyur ro ///
/
!
gnyis pa nyer mkho'i me mchod mdor bsdus pa ni /
bkra shis pa'i stegs bur rgyas pa'i bsreg thab spyi khyab lha grangs kyi tshom bu can nam /
ma 'byor na sa ser brdal ba'i steng /
me tog ser po'i tshom bu gtso 'khor dgu
/de rgyab phyogs bzhi re re bcas bkod /
shug pa /
kham bu la sogs pa'i las mthun gyi shing gru bzhir brtsegs /
slob dpon gyi g.yas ngos su mchod sreg gi rdzas rin po che /
'bru sman /
dar zab /
phye phud sogs gang 'byor dang /
rang gi 'dod pa'i nor sna rnams gtsang mar sbyar ba'i rdzas spung dang /
spro na nyer spyod /
'dod yon lnga bris pa'am mar la spar btab pa dang sman gtor rak+ta tsam 'du byas la /
kha byang du phyogs pas /
bsreg rkyang skabs 'di nyid du ni rgyun khyer tsam la brten pa'i bdag bskyed bzlas pa bsdu ldang grub kyi bar sngon du 'gro bas /
bsang chu 'khyil pa'i sngags kyis bsgrub /
thun mtshams su yin na bdag bskyed dang bsang chu sngon bsgrub de kas 'thus /
gong ltar mchod rdzas byin gyis brlab te /
bkra shis pa'am me shel gyi me la /
a mr-itas bsang /
trAM rat+na dz+wa la raM gyis thab kyi shar lho nas me sbar /
thab las sngags kyis bsang /
chos nyid rnam dag sngags kyis sbyang /
stong pa'i ngang las mdun du rgyas pa'i thab khung gru bzhi ser po mtshan nyid yongs su rdzogs shing me gser mdog tu 'bar ba'i dbus su /
bcom ldan 'das 'phags ma nor rgyun lha mo /
dpal ldan mgon po dzam b+ha la dang thabs gcig pa'i 'khor /
rigs kyi lha mo brgyad rang rang gi yab dang rol pa /
bka' sdod rgyal po chen po sde bzhi /
gzhan yang rtsa gsum nor lha gter bdag bye ba'i tshogs dang bcas pa skad cig gis gsal ba'i gnas gsum 'bru gsum dang /
thugs srog 'od zer 'bar bas mtshan pa dang /
bdag gi thugs ka'i 'od kyis 'og min gyi gnas dang /
lcang lo can gyi zhing dang /
pho brang gser gyi rgyal mtshan can la sogs pa nas ye shes pa'i tshogs spyan drangs par gyur /
e h+ya hi badzra sa mA dzaHsa drangs /
dzaHhU~M baM hoH
dam tshig pa la bstim /
badzra sa ma ya tiSh+Tha lhan gyi thugs dam bskul zhing bzhugs su gsol /
trAM hU~M oM hrIHAHsa dbang bskur /
a ti pU hoHsa phyag 'tshal /
oM shrI bA su d+hA ri dzam+b+ha la sa pa ri wA ra zhes pa sngon du 'gro bas /
ar+g+haM a :
pA d+yaM paM:
puSh+pe trAM:
d+hU pe hU~M:
A lo ke hrI:
gan+d+he A:
nai bid+yA aM:
shab+da ho :
zhes phyi mchod nyer spyod dang /
rU pa :
shab+da :
gan+d+he :
ra sa :
spar+she :
d+harma d+hA tu :
zhes nang mchod 'dod yon lnga rnams so so'i mthar /
pra tIts+tsha swA hA/
zhes sbyar bas 'bul ba dang /
sngags snga ma la /
ma hA a mr-ita kha raM khA hi /
de bzhin du /
rak+ta /
ba liM ta sbyar bas sman raka gtor ma 'bul /
hU~M/
bde bar gshegs pa'i smon lam las //
'dod 'byung nor bu'i gzhal yas nas //
dpa' mo nor rgyun lha mo ni //
dpal ldan mgon po dzam+b+ha la //
gnyis med gtso dang mched brgyad 'khor //
rtsa gsum nor lha rab 'byams la //
mchod cing bstod de phyag kyang 'tshal //
zhes pas bstod /
slar yang rdzas spung la bdud rtsis bran te /
oM AHhU~M/
lan gsum /
bsreg rdzas zag pa med pa'i bdud rtsi mkho rgu'i longs spyod rgyan phreng na bza' sogs sprin phung ltar gyur nas /
nor rgyun lha mo 'khor bcas la phul bas mnyes shing 'dod rgu'i dngos grub char bzhin du 'beb par bsam la /
rtsa sngags sam /
gong sngags sa pa ri wA ra'i mthar /
oM ag+na ye sarba pU dza sa ma ya hoH
sarba rat+na bA su sid+d+hi sdus sdus puSh+TiM ku ru swA hAH
zhes brgya rtsa sogs ci nus phul mthar /
ye shes pa srog 'khor sogs rten la thim /
dam tshig pa me 'bar ba rab tu rgyas pa las 'od zer mkha' la sprin bzhin du chags pa'i gseb nas 'dod rgu'i char chen po babs pas /
gnas khang bang mdzod yul phyogs sogs phyur bur khengs par gyur /
ces bsgom zhing /
dge bsngo bkra shis sogs byas la /
thal sol mdzod dang zhing lhas /
ri bo 'phan bzang rnams su bskyal lo ///
/
!
gsum pa 'phros don la gnyis kyi dang po 'bru g.yang spel ba ni /
bla ma'i thugs sgrub bar chad kun sel zhal gdams snying byang gi nor sgrub rin chen bum bzang gi las tshogs 'phags ma nor rgyun ma'i 'bru spel ba'i cho ga 'dir sbyor bar 'dod na /
sbyor ba gong gi phrin las ji lta ba la /
nor rgyun yab yum mam /
yum rkyang gi sku rten byin rlabs can khri'u'i dbus su bzhugs su gsol /
snod bzang po'am bum par dri bzang dang rin po che sna tshogs kyi phye ma chu gtsang la sbyar ba dang /
khrus bum /
khrus chas me long /
bzed zhal /
sku phyis /
gos zung sogs khrus chog gang yin gyi bsham bkod /
dngos gzhi phrin las bzhin tshang bar btang ba'i bzlas pa'i skabs /
sa bon la bsre rgyu'i 'bru gtsang ma yod na has gdab cing byin brlabs byas na legs par sems /
bdag bskyed grub pa dang /
khrus bum la mchog gling khrus chog zla ba'i bdud rtsi bdag bskyed dang bcas pa'am /
spyi khyab tu rnam 'joms /
sme brtsegs /
'khyil ba gang rigs kyi bskyed bzlas 'od zhu bcas bya /
mdun bskyed kyi dmigs rten sku rten la dmigs pas gter gzhung gi ting 'dzin rnam gsum nas gzung lha bskyed nas bzlas pa gtso bo yab yum rkyang pas 'thus /
rin po che'i snod du bdud rtsi'i rgya mtsho 'khyil pa'i zla dkyil la gnas pa'i sa bon baM dang dzaM yig nyi ma'i snying po ltar rgyas pa'i mthar /
yab yum gyi sngags gser gyi phreng ba lta bur 'tsher bas bskor ba las /
bzlas pa'i sgra 'od kyis mkha' khyab kyi rtsa ba gsum dang /
khyad par byang chub sems ma nor rgyun ma yab yum gyi sku gsung thugs yon phrin las nus bcud thams cad dang ye shes bdud rtsi gser zhun ma'i mdog ltar 'khyil pa spyan drangs /
sa bon gzungs sngags dang bcas par thim /
de las 'dod rgu nor bu'i sprin gyi snying po'i rgyun babs pa /
dri chab la 'dres pas dgos 'dod 'byung ba'i dbyig tu bsam la /
oM baM bA su d+hA ri nI swA hA:
sarba sid+d+hi pha la puSh+TiM ku ru oM:
zhes khri 'bum dang /
oM dzam+b+ha la dza len+d+ra ya swA hA:
sarba sid+d+hi pha la puSh+TiM ku ru oM:
zhes gong gi lnga cha las mi nyung ba bzlas mthar /
yig 'bru sa bon sngags phreng dang bcas pa 'od du zhu /
gzungs chab dang 'dres pas chu yi rdul phra rab re re bzhin bde bar gshegs pa'i dpal yon las grub pa'i nor bu'i rgyal por gyur par bsam /
dbyangs gsal yig brgya rten snying gis sngags kyi lhag chad bskang zhing nus pa brtan /
stong tshigs 'bul /
khrus khang bskyed pa nas mdun rten la khrus gsol zhing /
sku phyis /
na bza' 'bul /
de nas maN+Dal sogs 'bul /
brtan cing 'dod don gsol ba ni /
bcom ldan 'das ma nor rgyun lha mo dang /
yab dzam+b+ha la /
'khor lha mo brgyad /
yab brgyad /
bka' sdod rgyal chen sde bzhi /
rtsa gsum nor lha gter bdag bye ba'i tshogs dang bcas pa rnams kyi byin rlabs rten 'dir bzhugs nas /
sbyin pa'i bdag po la 'dod rgu'i dpal 'byor dam pa spyi dang /
khyad par yul gyi sa bcud rgyas shing lha klu gzhi bdag 'byung po'i gdug rtsub zhi nas /
sad ser btsa' than 'bu srin sogs mi 'byung zhing lo tog phun sum tshogs pa 'phel ba dang /
'jig rten khams kyi 'bru g.yang 'dzad med gter gyi longs spyod thams cad 'du ba'i phrin las dang /
dngos grub rgya chen po rgyun mi chad pa bstsal zhing brtan par mdzad du gsol /
zhes 'dod don gsol ba bcas bya /
de ltar thun bzhi'am gsum sogs bskyar ba'i thun rjes mar gtor 'bul rjes tshogs mchod sogs mthar dbyung /
sgrub pa thon zin nas lha khrus kyi khrus chab dang gzungs chab lhan cig bsres nas sa bon la bran pa las /
lo tog legs shing btsa' sad ser ba'i gnod pa zhi /
'bru yi khang par gtor bas sris sme bar 'gyur ro ///
/
!
gnyis pa srid zhi'i dpal 'byor phywa g.yang 'gugs pa ni /
bum sgrub dang /
'bru spel ba'i skabs g.yang 'gugs byed par spro na /
sbyor ba'i skabs /
gtor ma gser skyems sogs mchod pa'i dpung bskyed /
g.yang mda' rgyan ldan sogs 'du bya /
gnyis ka'i mdun bskyed stong tshigs grub ma thag par /
thugs dam bskul zhing srid zhi'i dwangs bcud 'gugs pa ni /
bdag gi thugs ka'i 'od zer gyis :
mdun bskyed 'khor bcas thugs rgyud bskul :
rab tu dgyes pa'i gzi byin bskyed :
rdo rje'i sngags kyi sgra chen bsgrags :
ye shes 'od zer mkha' khyab 'phros :
stong gsum 'jig rten khams kun g.yos :
'khor 'das kun gyi bcud dang dpal :
lha klu mi yi longs spyod tshogs :
rang dbang med par 'ubs kyis bsdus :
bdag gi bang mdzod gnas khang dang :
yul phyogs thams cad phyur bur khengs :
dwangs ma rten rdzas rnams la thim :
yid bzhin 'dod 'jo'i dpal du bsam :
zhes pa'i dmigs pa gsal gdab la /
sbyar spos bsreg dbyangs rol gdungs shugs dang bcas pas mda' dar g.yab la /
hU~M:
bkra shis yid 'ong grub pa'i zhing :
longs spyod gter gyi pho brang nas :
rigs kyi khyab bdag nor gyi rgyun //
dpal ldan mgon po dzam+b+ha la //
mched brgyad yab yum sgo skyong dang //
rtsa gsum nor lha rab 'byams sogs //
rtse gcig gus pas sgrub lags na :
byams pa'i zhal bzang dus 'dir ston :
dgyes pa chen po'i gzi byin skyed :
dngos bshams yid las byung ba yi :
nyer spyod 'dod yon sprin ltar gtibs :
snod bcud ri gling 'byor pa'i tshogs :
bkra shis rdzas rtags rgyal srid bdun :
bum bzang 'dod 'jo dpag bsam shing :
gtor ma skyems phud ro bcud ldan :
zad mi shes pa'i longs spyod kyis :
g.yar dam bskang zhing nyams chag bshags :
mos shing gdung bas rgyud bskul na :
thugs rje thugs dam dbyings nas dgongs :
stong gsum 'khor 'das rab 'byams kyi :
snod kyi 'byung ba'i phywa g.yang khugs :
bcud kyi 'byor pa'i phywa g.yang khugs :
mdzes sdug gzugs kyi phywa g.yang khugs :
snyan brjid sgra yi phywa\u0f8e
bsung zhim dri yi phywa\u0f8e
bcud ldan ro yi phywa\u0f8e
'jam 'khril reg bya'i phywa\u0f8e
yid mthun chos kyi phywa\u0f8e
lha yi bdud rtsi'i phywa\u0f8e
klu yi nor bu'i phywa\u0f8e
gnod sbyin gter gyi phywa\u0f8e
gling bzhi mi yi phywa\u0f8e
pho brang mkhar gyi phywa\u0f8e
rigs rgyud sras kyi phywa\u0f8e
mnga' ris bde skyid phywa\u0f8e
dpa' rtsal stobs kyi phywa\u0f8e
sra brtan go cha'i phywa\u0f8e
rkang bzhi phyugs kyi phywa\u0f8e
lo tog 'bru bcud phywa\u0f8e
bza' shing sman gyi phywa\u0f8e
zhim mngar zas kyi phywa\u0f8e
bkrag can gos kyi phywa\u0f8e
yid 'phrog rgyan gyi phywa\u0f8e
brjid can nor gyi phywa\u0f8e
mkhas pa'i mkhyen rtsal phywa\u0f8e
grub pa'i nus mthu'i phywa\u0f8e
'phags pa'i spangs rtogs phywa\u0f8e
dam pa'i chos kyi phywa\u0f8e
bshad sgrub bstan pa'i phywa\u0f8e
'chi med tshe yi phywa\u0f8e
bsod nams dbang thang phywa\u0f8e
snyan cing grags pa'i phywa\u0f8e
dpal dang 'byor ba'i phywa\u0f8e
nad med bde ba'i phywa\u0f8e
rgas med lang tsho'i phywa\u0f8e
ci bsam 'grub pa'i phywa\u0f8e
phywa khugs g.yang skyobs dngos grub stsol :
bkra shis bde legs rgyas par mdzod :
oM shrI bA su d+hA ri nI dzam+b+ha la dza len+d+ra ya swA hA/
sarba sid+d+hi sdus sdus rat+na puSh+Ti pA shaM ku ru ho :
zhes bskul mthar /
maN+Dal sogs thun mtshams kyi mchod 'bul so sor 'jug go
/bde gshegs dbang bcu'i nyi ma yis //
dbul ba'i mun pa kun bsal te //
phan bde'i pad tshal ci dgar bzhad //
don gnyis dpal gyis 'byor gyur cig
/ces pa'ang gter ma'i phyogs dang khyad par bla med kyi rgyud sde ltar byon pa ches dkon pas 'di nyid gyi rgyun chad par phangs shing /
mchog gling rigs chos kyi brgyud 'dzin sprul sku bsam gtan rgya mtshos gsung bskul gnang ba dang /
nyer mkho'i cha rkyen du gyur pas mtshams sbyar lhag bsam bzang pos kun nas bslangs te sangs rgyas karma pa'i mtshan gyi cod pan 'chang ba'i rig 'dzin gyi btsun pa kun bzang mkha' khyab rang byung bde ba'i rdo rjes /
gter gzhung rtsa bar bzung /
kha 'geng dang las phran g.yang 'gugs sogs phal cher kun mkhyen bla ma nyid kyi gter kha las btus te nyung ngu rnam gsal du mkha' spyod thugs kyi 'khor lo mtshur mdo'i gan+d+ho la chen po'i rgyab ri /
nor sbyin snying rje'i gter 'chang gi pho brang brag ri rin chen brtsegs 'dra'i lte ba /
sgrub sde chen po lhun grub pho brang du sbyar ba'i yi ge gnyis par 'god pa po ni dge slong bla ma 'jam dpal tshul khrims kyis bgyis pa'i dge bas 'gro rnams tshogs gnyis dpal gyi 'byor pas phyug pa'i dpyid du 'babs par gyur cig //
/
nor lha spyi'i gzungs ni /
tad+ya thA/
hi li ma Ni b+ha dra /
hi li hi li ma Ni b+ha dra /
ki li ma Ni b+ha dra /
ki li ki li ma Ni b+ha dra /
ku ru ma Ni b+ha dra /
ku ru ku ru ma Ni b+ha dra /
tu ru ma Ni b+ha dra /
tu ru tu ru ma Ni b+ha dra /
su ru ma Ni b+ha dra /
su ru su ru ma Ni b+ha dra /
tsu ru ma Ni b+ha dra /
tsu ru tsu ru ma Ni b+ha dra /
oM e h+ye hi /
tiSh+Tha tiSh+Tha /
sarba ar+tha me sA d+ha ni /
tad+ya thA/
su d+ha ni /
su ra s+ya /
su ma ti /
su pu Shi /
hi li mi li swA hA/
zhes pa'o //
dge'o ///
/
