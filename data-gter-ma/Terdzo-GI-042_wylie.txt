e ma ho /
bcom ldan kun bzang dpal chen he ru ka
/gsang ba'i bdag po stobs ldan nag po la //
gsol ba 'debs so rdo rje'i bden tshig 'grub //
drag po sngags kyi nus rtsal stobs ldan shog
/las can drwa ma lnga dang rdo rje chos //
slob dpon chen po shAn+tiM gar+b+ha la //
gsol ba 'debs so rdo rje'i bden tshig 'grub //
drag po sngags kyi nus rtsal stobs ldan shog
/'jam dpal dbyangs dngos bai ro tsa na dang //
lha yi sras mchog dam 'dzin mtshan can la //
gsol ba 'debs so rdo rje'i bden tshig 'grub //
drag po sngags kyi nus rtsal stobs ldan shog
/snyigs ma lnga bdo'i 'gro ba nyam thag la //
zab gter bdud rtsis smin mdzad gter chen rjer //
gsol ba 'debs so rdo rje'i bden tshig 'grub //
drag po sngags kyi nus rtsal stobs ldan shog
/de ltar gsol ba btab pa'i byin rlabs kyis //
rdo rje'i lam mchog rnal mar 'byor pa kun //
ka dag gzhi dbyings 'od gsal dag pa'i mkhar //
lhun grub sku bzhi'i rgyal sa zin par shog
/log par 'khu ba ma rungs bdud sde'i dpung //
drag po sngags kyi mtshon chas rab bsgral nas //
'ub chub blo 'das chos sku'i ngang du grol //
gzhi lam 'bras bu mthar phyin sangs rgyas shog
/ces dmod pa drag sngags kyi brgyud pa'i gsol 'debs 'di yang /
gter 'byin mtshungs bral mchog gyur bde chen gling pas bka' yis bskul ba ltar /
dpal karma pa'i skye ba'i phreng ba bcu bzhi pa sum ldan rdo rje 'dzin pa theg pa mchog gi rdo rjes bris pa dge //
/
