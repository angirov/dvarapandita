@#//
thugs rje chen po la bsten nas mi kha zlog pa'i gdams ngag zab mo bzhugs so //
na mo ma hA kA ru Ni ka ya /
thugs rje chen po la bsten nas mi kha zlog pa ni /
rgyal ba rgya mtsho sogs thugs rje chen po gang rung gi bdag bskyed la gnas pas 'di ltar sgom bzlas bya'o //
rang nyid thugs rje chen po'i thugs ka nas 'od zer ljang gu 'phros /
gtam ngan mi kha thams cad zlog par gyur /
oM ma Ni pad+me hU~M hrIH
hur thums mi kha gtam ngan thams cad zlog
/ri li ri li /
oM ma hA de ba dgra bo nr-i tri ni srog la rbad chod /
b+h+yo mi kha ngan pa sgyur /
mi kha dgra bo mA ra ya thums thums /
rbad rbad /
dril dril /
b+h+yo b+h+yo /
zlog zlog
/brgya yi mi kha zlog
/stong gi bra mchu zlog
/brgya kha yer yer zlog
/stong kha mer mer zlog
/nad sna zlog
/gdon sna zlog
/yams sna zlog
/rims sna zlog
/dgra sna zlog
/gyod sna zlog
/rkun sna zlog
/dmag sna zlog
/nyi ma phyogs bzhi mtshams brgyad kyi mi kha gtam ngan zlog
/ngan sems tshur la 'chang ba'i dgra bo thams cad rbad rbad /
dril dril /
thums thums /
shig shig
/b+h+yo b+h+yo /
zlog zlog cig
/ces bzlas la thal mo brdab bo //
zhes karma a rA gas so ///
/
@#:
'jam dpal gshin rje'i las mtha' rtsod dang mi kha zlog pa zab mo bzhugs so :
na mo ya mAn+ta ka ya :
skyabs 'gro sems bskyed sngon du 'gro bas :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
stong nyid ka dag spros pa bral ba'i ngang :
rang nyid bcom ldan dpal chen 'jam dpal gshin rje'i gshed :
dgra dpung 'joms mdzad rak+sha nag po'i las :
mthar byed sku mdog dmar po khro bo'i zhal :
ngo bo gcig las 'gyur med gshin rje gshed :
thabs shes zung 'brel sdigs mdzub phyag gnyis pa :
mche ba bzhi dkar rab gtsigs spyan gsum ldog :
smin phrag khro gnyer bzhi gtsigs rngams shing bsgrad :
dbu skra sma ra smin ma dmar ser mdog :
me ltar g.yo zhing ral pa gyen du 'bar :
sku smad gsang ba'i gnas nas gnam lcags kyi :
zur gsum dbal ldan phur pas dgra dang bgegs :
gnod byed nyams pa'i snying la drag tu gzir :
phyag g.yas ral gris dgra bgegs bsgral ba'i phyir :
nam mkhar 'phyar bas srog rtsa rtsad nas gcod :
phyag g.yon lcags kyus dgra bo'i don snying la :
bzung nas shor ba med par 'gugs shing gzung :
zhabs gnyis g.yas brkyang mthil la gnam lcags dang :
g.yon bskum zangs kyi sog le rno ngar can :
de gnyis bar du dgra bgegs mgo lus sogs :
sha khrag dum bu dum bur dmar nyil nyil :
gtubs phyir drag po'i gdong bstan tshul du 'gying :
'jigs pa'i sku la bskal pa'i me chen po :
ri ltar ba spu re las 'bar ba yis :
gnod par byed pa'i dgra dang bgegs la sogs :
thams cad gzhob thul bsreg cing thal bar gtor :
phrin las thogs med khro rgyal skur gyur to :
trag rak+sha b+h+yoH
hur thuM mi kha thuM dril rbad nan :
sa ma ya dgra la b+h+yo b+h+yo :
zlog zlog :
mi kha thuM ril rbud ling thuM ril li dgra la b+h+yo b+h+yo zlog zlog :
dgra bo'i srog la mA ra ya rbad rbad dza :
ma hA de ba dgra la b+h+yo :
u mAHde bI dgra la b+h+yo :
lha srin sde brgyad dgra la b+h+yo :
b+h+yo mA ra ya mi kha hur thuM:
rbad dril thun thuM thuM shig shig rbad rbad dril dril nan nan b+h+yo b+h+yo zlog zlog mi kha zlog zlog :
mi kha zlog mi kha sgyur :
mi kha tri ling shag mA ra ya rbad :
ces ci nus mthar :
rang nyid 'jam dpal khro bo yongs gyur las :
skad cig dbang phyug chen po zhal gcig phyag gnyis pa :
sku mdog sngo nag ri rab bang rim dgu pa bsnams :
dgra bgegs byad ma lha srung la brgyabs pas :
lus ngag yid gsum nag chom song bar gyur :
ma hA de ba b+ha ga tu u ni nr-i dza thuM laM hur hur nyi ma phyogs bzhi mtshams brgyad steng 'og gnyis dang bcu nas bdag la gnod pa'i dgra bgegs thams cad kyi lus ngag yid gsum satwam+b+ha ya nan :
lo dang zla ba la dgra dar ba thams cad mA ra ya rbad nan :
zhag dang za ma la dgra dar ba thams cad mA ra ya rbad nan :
srog lus dbang thang la dgra dar ba thams cad mA ra ya rbad nan :
kha rje dang klung rta la dgra dar ba thams cad mA ra ya rbad nan :
za lam du dug g.yos pa thams cad mA ra ya rbad nan :
'gro lam du rtsang btsugs pa thams cad mA ra ya rbad nan :
bsad shom 'phrog shom rku shom byed pa thams cad mA ra ya rbad nan :
byad kha phur kha mo ngan tsher rtsub thams cad mA ra ya rbad nan :
byur mi kha snying stong ngan pa thams cad mA ra ya rbad nan :
dgra shom dmag sho+om bsam ngan 'dun ma ngan pa thams cad mA ra ya rbad nan :
oM king kaM hU~M hrIHdgra bo satwaM b+ha ya rak+sha nan hU~M hU~M laM laM hU~M laM satwaM b+ha ya nan swA hA:
zhes bzlas la thal mo brdab bo :
gza' dang skar ma dar ba dang :
dgu gsum dus sogs ci mang bzla :
pha rol rtsod las rgyal bar 'gyur :
seng ldeng phur pa tshon gang ba :   phur dar nag po dgos /
gong ba g.yon du btsugs nas bzla :
pha rol rtsod las rgyal bar 'gyur :
mi kha byad ma la sogs zlog :
ces sprul sku stag sham nus ldan rdo rje'i zab gter las byung ba'i u pa d+he sha'o //
sa ma ya /
gu h+ya /
gzhan la srung ba byed na /
sngags gong 'og sbrel nas dar nag la gser ram mtshal gyis bri /
thal chen /
pad+ma rak+ta /
gri khrag gis byugs nas dril la phur pa'i mgul du gdags /
lha bskyed bstim dang sngags stong rtsas rab gnas byas la gdags pa zhal shes yin gsungs so ///
/
@#//
mi kha'i dgra zlog thabs ni /
na mo gu ru :
mi kha rtag tu sdang ba la :
'dis zlog go :
shing stag pa dang glang ma gnyis mtho re yod pa :
ra bal khyi bal gyi thi gu gnyis bsgril byas pas shing gnyis rgya gram du bcings la :
sna la dbyi mang gi mgal ba kha nag gcig btags te :
'phags pa sdud pa'i chos gcig gam :
rten gang rung gcig la phyi skor lan gsum byas la :
rig sngags 'di lan bdun 'don :
oM ka ka rA tsa hU~M phaT:
ces lan bdun tshar ba dang sla nga la phyir bskor zhing tshig 'di brjod :
mi kha brag bshig pa zlog :
mi kha chu gcod pa zlog :
mi kha rlung zhi ba zlog :
sdang ba dgra yi mi kha zlog :
byams pa gnyen gyi mi kha sdang ba zlog :
yul mi khyim mtshes kyi mi kha za ba zlog :
gur sa'i dar chags kyi mi kha za ba zlog :
mi kha mi la za ba zlog :
mi kha phyugs la za ba zlog :
mi kha nor la za ba zlog :
mi kha bra mchu thams cad zlog :
mi mang po tshogs pa'i mi kha za ba zlog :
mdun sar mi kha za ba zlog :
zug sar mi kha za ba zlog :
rgya sgo khar mi kha za ba zlog :
'phang rar mi kha za ba zlog :
rgyal po'i thab khang mi kha za ba zlog :
btsun pa'i ja gral du mi kha za ba zlog :
sngags pa'i tshogs gral du mi kha za ba zlog :
mgar ba'i so mal du mi kha za ba zlog :
skyes pa'i chang sar mi kha za ba zlog :
byur dang mi kha gleng gzhi thams cad zlog :
bsam sbyor ngan par lta ba thams cad zlog :
ces lan gsum bya :
grub na 'bru sna'i yos dang :
sbang ma dang tshwa dang bra bo dang :
rang gi glud dang bcas pa lam rgya gram du bskyal lo :
des mi kha thams cad zlog go :
nor la sogs par mi kha'i dogs yod na de'i ming bcugs la nor 'di la mi kha za ba zlog ces bya'o :
mi kha byung gi dogs pa thams cad med par bsam zhing mi kha med do byas pas zlog par nges so :
o rgyan pad+mas bsam yas mchod rten nag por gter du sbas so :
mnga' bdag nyang gis gter nas gdan drangs pa'o ///
/
@#:
ye shes rab 'bar las :
ngan smra mi kha'i zlog pa zab mo bzhugs so :
ye shes rab 'bar las :[ \u0f88\u0f88\u0f88\u0f88\u0f88 ]smra ngan mi kha'i zlog pa zab mo :
phrin las rlung gi 'khor lo ni :
bdag nyid pad+ma drag po rtsal du gsal ba'i spyi bor ral pa'i rtse la pad+ma 'byung gnas snang srid zil gnon gyi cha byad can :
mgrin pa'i 'khor lo na dpa' bo rta mgrin sku mdog dmar po zhal gcig phyag gnyis :
g.yas dbyug to me 'bar ba nam mkha'i dbyings su phyar zhing :
g.yon pa dbang gi zhags pa 'dzin pa :
sku la dpal dang dur khrod kyi chas thams cad rdzogs par gsal ba'i dbang chen gyi thugs ka nas ye shes dbang gi 'od zer steng 'og phyogs mtshams thams cad du 'phros pas :
bka' yi lha ma srin sde brgyad mi dang mi ma yin gang dag bdag la ngan smra'i gleng mo log par lta ba thams cad la phog pas :
log 'dren gyi bsam sbyor ngan pa zhi nas :
dad pa mos gus kyi dwangs ba bskyed pa'i bdag nyid can du gyur par bsam la :
rtsa sngags sham du :
a ya ma du ru tsa sha na bka'i lha ma srin sde brgyad mi dang mi ma yin pa'i bsam sbyor ngan pa sarba r+n+ri tri b+h+yoHb+h+yoHzlog zlog :
log lta skur 'debs kyi bsam sbyor ngan pa thams cad mA ra ya zlog zlog :
ces brjod pas thal mo brdab :
yi dam lha'i nga rgyal dang ldan par gces so :
sa ma ya :
rgya rgya rgya :
@#//
mi kha thal rdeb bya thabs bzhugs /
dbang phyug ma hA de wa la phyag 'tshal lo :
'di'i sgrub thabs ni :
rang nyid dbang phyug chen po sku mdog sngo skya zhal gcig phyag gnyis pa :
phyag g.yas zla ba dang g.yon nyi ma bsnams pa :
nyi zla gnyis cha lang brdab pa'i bar du :
nyi ma phyogs bzhi mtshams brgyad kyi dgra bgegs 'byung po thams cad dang :
khyad par jag rkun gnod byed mi kha smra gleng bsam ngan shom pa'i bstan dgra thams cad rdo yi bar mchin pa btsir ba bzhin du :
dmar thar thar rdul du brlag par bsam mo :
sngags 'di bzlas shing thal mo brdab bo :
oM ma hA de wa dgra la b+h+yo :
u mAHde bI dgra la b+h+yo :
mi kha b+h+yo :
mi kha sgyur :
mi kha rengs :
mA ra ya hur thuM rbad rbad :
dril dril :
nan nan :
b+h+yo b+h+yo :
zlog zlog :
brgya yi mi kha zlog :
stong gi bra mchu zlog :
nyi ma phyogs bzhi mtshams brgyad kyi dgra sna sgyur :
rkun sna sgyur :
jag sna sgyur :
rkyen ngan kha mchu rnams kyi sna sgyur :
chung 'dre chung sri zlog :
god 'dre god sri zlog :
rmi lam ngan pa zlog :
nad sna zlog :
rims sna zlog :
god sna zlog :
dgra sna zlog :
gyod sna zlog :
rkyen sna zlog :
ces brgya re bzla 'o :
brgya re bas mang ba bzlas na rnal 'byor pa bkrag mdangs nyams nas 'gro mi shes pa 'ong :
bsnyen pa brgya re bas mang mi rung :
sa ma ya :
rgya rgya rgya :
khyung grags rdo rje'i gter ma'o //
sarba mang+ga laM///
/
@#//
dbang phyug chen po'i mi kha zlog pa'i gdams pa gnubs kyi u pa d+he sha'o //
oM ma hA de ba u mAHde bI hU~M b+h+yo hU~M/
mi kha dril dril thuM thuM nan nan b+h+yo b+h+yo zlog zlog
/gong bas ma tshor bar bzla /
nyi ma dmar thag chad dus thal mo brdab /
mi kha btang mkhan thams cad brlag par 'gyur ro //
tsakra byed na /
shog bu la mu khyud gsum bskor /
lte bar /
hU~M b+h+yo hU~M/
mu khyud gnyis par 'khor lo rtsibs bzhi la gong gi sngags tshan bzhi bri /
gnyis par mi kha zlog sngags gzhan dang dmod mo gang shes bkod /
gsum par /
b+h+yo\u0fbe
zlog\u0fbe
ces b+h+yo khram dang zlog khram yig mgo nang bstan du bskor /
mi kha'i rdzas gang rnyed dang bcas rdza so btang ba'i srubs med kyi sbubs su bcugs la /
rang yul du mi ldog nges pa'i 'bab chu drag po la 'phang /
dmod mo brjod /
thal mo brdab /
phyi mig mi blta bar log pas mi kha thams cad chus khyer bar 'gyur ro //
yang na mi kha'i rdzas la sngags btab nas me la bsreg go
/yang na khrom mang du 'du ba'i sar mchod rten nag po'i bum par 'khor lo gzhug pas mi kha khrom tshogs la bsgyur ba yin no //
gnubs kyi u pa d+he sha zab par gdams pa \u0f80atsha /
rgya rgya rgya /
