@#//
bka' brgyad bde gshegs 'dus pa las /
zhi ba rigs brgya'i phrin las bklag chog tu bkod pa rin chen gsal ba'i sgron me zhes bya ba bzhugs so //
na mo gu ru sarba su ga tA ya /
rang byung thugs kyi rdo rje'i rig rtsal las //
rigs brgya'i skur snang rdo rje dbyings kyi lha //
mtshan tsam gyis kyang srid pa gting nas sprugs //
bde gshegs kun 'dus de la gus phyag 'tshal //
zab chos khyad 'phags gter kha gong ma'i lugs //
sgrub thabs khyad 'phags zhi ba rigs brgya ste //
phyag len khyad 'phags brgyud pa gong ma yi //
bka' srol 'khrul med khyer bder 'god par spro //
bder 'dus dam pa rigs brgya'i cho ga'i las rim bya ba la dkyil 'khor gyi cho ga dang 'brel ba'i tshul rgyas pa ni gzhung du rtogs par bya dgos la 'dir phrin las khyer bder bkod pa la gsum /
sngon 'gro
/dngos gzhi /
rjes kyi rim pa'o //
dang po la gnyis /
bya ba'i sngon 'gro dang /
cho ga'i sngon 'gro'o //
dang po ni /
gnas khang byi dor byas shing rgyan dang yo byad kyi bkod pa ji ltar 'byor pas spras pa'i gung du dkon mchog gi rten bkram /
stegs bu gtsang ma khebs ldan la ras bris kyi dkyil 'khor tshad ldan bkram pa'i dbus su many+dzi'i steng rnam rgyal bum pa nyer lnga'i bcud ldan mgul ching kha rgyan gzung rdor ldan pa bkod /
chu gnyis nyer spyod g.yas skor du bsham /
'byor na me tog
/spos /
mar me /
dri chab /
zhal zas rnams brgya rtsa sogs tshar gang 'dzom dang /
'dod yon lnga /
bkra shis rdzas rtags /
rgyal srid kyi bris 'bur rnams yod na bkod /
las bum dang dung zhal byang shar du bzhag
/sngon 'gro dkar gtor /
cha gsum gtor ma /
khrus chas me long dang sku phyi /
na bza'/
bsang chu /
'thor g.yab /
spos dkar ram bsang shing /
spos chab /
mchod pa'i maN+Dal sogs nye bar mkho ba rnams dang /
rdor dril gtsor gyur rol mo 'bud dkrol rnams kyang tshogs par bya'o //
gzhung las skabs 'dir bum pa dgod pa'i tshigs bcad yod kyang dkyil chog dang 'brel bas dbang gi skabs su bstan zhing 'dir chog rkyang la ma byas kyang skyon med do //
gnyis pa la rnam grangs bdun yod pa'i dang po sngon 'gro gtor ma gtang ba ni /
oM badzra yak+Sha hU~M/
oM badzra dz+wa la a na larka hU~M/
oM badzra dz+wa la a na la da ha pa tsa ma tha b+hany+dza ra Na hU~M phaTaH
ces pas bgegs bsang zhing gzi byin bskyed /
oM swa b+hA wa sogs kyis sbyang /
stong pa'i ngang las /
paM las pad+ma /
a las zla ba'i dkyil 'khor gyi steng du /
oM AHhU~M 'od du zhu ba las /
lha rdzas las grub pa'i mchod gtor zag pa med pa'i bde ba khyad par can skyed pa /
gang la gang 'dod nam mkha' dang mnyam par gyur /
oM a kA ro mu khaM sarba d+harmA NAM Ad+ya nut+pan+na twA ta oM AHhU~M phaT swA hAH
lan gsum gyis byin gyis brlab /
b+hU mi pa ti sa pa ri bA ra badzra sa mA dzaHsa mgron 'gugs /
b+hU mi pa ti sa pa ri bA ra na maHsarba sogs nam mkha' mdzod kyi sngags rgya lan gsum gyis gtor ma 'bul /
gang dag 'dir gnas lha dang klu
/gnod sbyin srin po'am gzhan dag la //
dkyil 'khor don du sa phyogs 'di //
bdag zhu khyed kyis bstsal du gsol //
sngags snga ma'i mthar /
gats+tsha zhes btags pas gshegs /
gnyis pa mchod pa byin brlab ni /
sngags rnams kyis sngar ltar bsang sbyang /
stong pa'i ngang las oM las byung ba'i rin po che las grub pa'i snod yangs shing rgya che ba rnams kyi nang du /
oM zhu ba las byung ba'i lha rdzas las grub pa'i mchod yon /
me tog
/bdug spos /
mar me /
dri chab /
zhal zas /
rol mo la sogs pa'i mchod rdzas bsam gyis mi khyab cing dwangs shing thogs pa med pa nam mkha'i khams thams cad gang bar gyur /
oM badzra ar+g+haM nas shab+da AHhU~M/
zhes dang rol mo byin brlab kyi sngags brjod /
gsum pa skyabs su 'gro ba ni /
bdag dang 'gro ba nam mkha'i mtha' dang mnyam pa'i sems can thams cad dus 'di nas bzung ste /
ji srid byang chub snying po la mchis kyi bar du dpal ldan bla ma dam pa rnams la skyabs su mchi'o //
yi dam dkyil 'khor gyi lha tshogs rnams la skyabs su mchi'o //
rdzogs pa'i sangs rgyas bcom ldan 'das rnams la skyabs su mchi'o //
dam pa'i chos rnams la skyabs su mchi'o //
'phags pa'i dge 'dun rnams la skyabs su mchi'o //
zhes dang /
nam mkha'i gnas su nam mkha' gang ba yi //
bla ma yi dam mkha' 'gro'i tshogs rnams dang //
sangs rgyas chos dang 'phags pa'i dge 'dun la //
bdag dang 'gro kun gus pas skyabs su mchi //
lan gsum /
bzhi pa sems bskyed pa ni /
sems can thams cad kyi don du rnam pa thams cad mkhyen pa sangs rgyas kyi go 'phang myur du 'thob par bya /
de'i phyir du bde gshegs zhi ba rdo rje dbyings kyi phrin las kyi rim pa la 'jug par bgyi'o //
lan gsum /
tshad med bzhi bsgom pa ni /
sems can thams cad bde ba dang bde ba'i rgyu dang ldan par gyur cig :
sdug bsngal dang sdug bsngal gyi rgya mtsho chen po las sgrol bar gyur cig :
dus thams cad du bde ba dang mi 'bral bar gyur cig :
bde sdug nye ring chags sdang thams cad zhi ba'i btang snyoms chen po la rab tu gnas par gyur cig :
don dam byang sems la blo bzhag ste /
oM swa b+hA wa bi shud+d+haHsarba d+harmAHswa b+hA ba bi shud+d+ho\u0f85 haM:
gsum brjod /
lnga pa lce lag byin brlab ni /
swa b+hA wa sogs brjod /
stong pa'i ngang las paM las pad+ma :
a las zla ba'i dkyil 'khor gyi steng du :
bdag nyid bcom ldan 'das dpal rdo rje sems dpa' sku mdog dkar ba :
phyag g.yas gser gyi rdo rje rtse lnga pa bsnams nas thugs kar 'dzin pa :
g.yon pa dngul dkar gyi dril bu dku la brten pa :
sku stod dar dkar ser gyi na bza' ngang ris can gsol ba :
sku smad pa ti'i sham thabs can :
dar dang rin po che'i rgyan rnam pa sna tshogs kyis brgyan pa :
sems dpa'i skyil mo krung gis bzhugs pa :
de'i lkog mar hrIHlas lce pad+ma 'dab ma brgyad pa :
de'i dbus su hU~M las :
oM badzra dzi hwA:
lce rdo rje nyal thabs su yod par gyur :
phyag g.yas nyi ma'i dkyil 'khor gyi steng du hU~M:
g.yon pa zla ba'i dkyil 'khor gyi steng du A:
oM hA sa badzra :
de nyid 'od du zhu ba las :
lag pa rdo rje sngon po rtse lnga pa :
yu ba hU~M gis mtshan pa re rer gyur :
drug pa bgegs bskrad pa ni /
bdag gi thugs kar raM las nyi ma'i dkyil 'khor gyi steng du :
hU~M sngon po las 'od zer 'phros 'dus yongs su gyur pa las :
bdag nyid khro bo rdo rje 'dzin pa zhal gcig phyag gnyis pa :
g.yas gser gyi rdo rje rtse lnga pa gsor ba'i tshul gyis nam mkhar 'dzin pa :
g.yon sdigs mdzub rtse la me 'bar ba :
sbrul dang mi sdug pa'i rgyan rnam pa sna tshogs kyis brgyan pa :
stag gi pags pas smad dkris pa :
zhes pa'i nga rgyal dang ldan pas lag gnyis rdo rje nang bsdams la mthe bong gnyis gshib ste bsgreng ba /
snying kha /
mgrin pa /
spyi bo /
ltag pa rnams su gtugs la /
oM gr-ih+Na badzra sa ma ye hU~M baM:
lan bzhi /
gnas bzhir hU~M trAM hrIHhA las /
rdo rje /
rin chen /
pad+ma /
las kyi sems ma bzhi dkar ser dmar ljang rnams 'khod par gyur /
phyag rgya de mgo bo'i gnas lngar bzhag la /
oM badzra dz+wa la a na la larka hU~M:
oM a b+hi Shiny+tsa mAM:
phyag mtshan lnga las rigs lngar gyur pas dbang bskur /
khu tshur bsnol ba'i go khrab rgya mgor bzhag la /
oM badzra hU~M rak+Sha haM:
rdo rje'i go khrab tu gon par gyur :
khu tshur gnyis kyi mtheb mdzub sbyar ba /
snying mgrin ltag
/snying nu bar snying /
spyi gtsug rgyab dpral ba ste gnas dgur mdud pa'i tshul byas la /
oM TuM/
brjod pas dar dkar gyi mdud pa dang lhag ma dar dpyangs su byas par bsam /
rang gi snying ga'i 'od zer gyis khro bo'i tshogs dpag tu med pa spyan drangs dzaHhU~M baM ho :
e h+ye hi ma hA kA ru Ni kA dr-i sh+ya ho :
badzra kro ta sa ma ya dza :
pad+ma ka ma la ya satwam :
ar+g+haM pra tIts+tsha ye swA hA:
pad+yaM pra tits+tsha ye swA hA:
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra g+han+d+he AHhU~M:
oM badzra nai wid+ya AHhU~M:
oM badzra shab+da AHhU~M:
hU~M:
chos nyid skye ba med pa'i ngang nyid las :
skye ba'i cho 'phrul 'bar ba'i skur ston pa :
thabs la mkhas pa rdo rje gnod sbyin sku :
khro rgyal 'bar ba'i tshogs la phyag 'tshal lo :
ye shes zhi ba'i ngang las ma g.yos kyang :
sku yi cha lugs za byed rngam stabs can :
gsung gi nga ro 'brug stong ldir ba'i sgras :
ma lus dbang du sdud la phyag 'tshal lo :
skal pa me ltar 'bar ba'i dkyil 'khor nas :
dpa' bo stangs stabs rkyang skum tshul du bzhugs :
nyi zla 'bar ba'i spyan gyis sdang mig gzigs :
bgegs dpung sreg par mdzad la phyag 'tshal lo :
lhag par ye shes rol pa ston mdzad cing :
gdug pa'i mtshon cha sna tshogs phyag na bsnams :
nyon mongs dug can gtan nas 'joms mdzad pa'i :
sbrul gdug rgyan gyis brgyan la phyag 'tshal bstod :
dkyil 'khor chen po'i sa gzhi la gnas pa'i :
lha la sogs pa'i bgegs tshogs kun nyon cig :
deng 'dir bde gshegs dkyil 'khor bdag bsgom pas :
bgegs kyi tshogs rnams byer cing dengs par mdzod :
gal te mi 'gro gnas 'dir 'dug gyur na :
rdul phran bzhin du brlag par gdon mi za :
oM badzra kro ta Ar+ya a tsa la b+han+d+ha b+han+d+ha hU~M phaT:
hU~M mdzad phyag rgyas rdo rje dril bu dkrol te /
oM sum+b+ha ni sum+b+ha hU~M:
g+h+r-ih+Na g+h+r-ih+Na hU~M:
g+h+r-ih+Na pA ya g+h+r-ih+Na pA ya hU~M:
a na ya ho :
b+ha ga wAn bid+yA rA dza ya hU~M phaT:
ces gnas gsum du gtug
/de nas khu tshur las gung mdzub gnyis sgreng ba ral gri'i phyag rgya bcas te /
ho :
bla na ma mchis pa'i 'phags pa dkon mchog gsum gyi bka' bden pa dang :
chos kyi dbyings rnam par dag pa'i byin rlabs dang :
rig sngags dang gsang sngags kyi mthu dang :
bdag gi bsam pa rnam par dag pa'i stobs kyis :
bde bar gshegs pa'i spyan lam du :
mchod pa rnam pa lnga bsngo zhing :
lha ye shes sems dpa' dang :
bdag dam tshig sems dpa' la bar du gcod pa'i bgegs :
log 'dren gdong rgya dang /
dri za nye bar 'khor ba dang :
me tog tshe rgyas dang :
nag po dud pa'i lus can dri'i ngad ldang ba dang :
grib gnon spun po gtsug phud can dang /
log 'dren sna yon po la sogs mchod pa'i mdangs 'phrog cing 'tshe ba dang :
gnod par byed pa'i bgegs kyi rigs su gyur pa thams cad :
'di na ma gnas par dpag tshad dang rgyang grags kyi sa la dengs shig :
na mo badzra kro d+hA ya :
ma hA daMSh+Ta u ka Ta b+hai ra bA ya :
a si mu sa la par shu pA sha hastA ya :
oM badzra a mr-ita kuN+Da li kha kha khA hi khA hi :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na :
da ha da ha :
pa tsa pa tsa :
gardza gardza :
bi s+pho Ta ya bi s+pho Ta ya :
sarba big nan bi na ya ka nan :
ma hA ga Na pa ti dzI bi ta an+ta ka rA ya swA hA:
zhes bdud rtsi 'khyil pa'i sngags ring brjod /
yig brgyas brtan par bya /
bdun pa srung 'khor gyi mtshams bcad pa ni /
lag g.yon sdig mdzub snying gar sgreng /
g.yas rdo rje bsnun tshul byas la /
oM badzra dz+wa la a na la larka hU~M:
bgegs thams cad bsregs par bsam /
rdo rje nang bsdam kha gyen du bstan pa'i sor mo rnams 'bar ba ltar byas la /
oM badzra dz+wa la a na la ha na da ha pa tsa ma tha b+hany+dza ra Na hU~M phaT:
bgegs rnams 'joms par bsam /
rdo rje bsdams pa las mthe bong gnyis brkyangs te gshibs la /
oM badzra ne tri b+han+d+ha sarba big+nAn :
'od kyi zhags pas bgegs kun bcings par bsam /
rdo rje bsdams pa brkyang pa sa la bzhag ste /
oM badzra dr-i d+ho me b+ha wa rak+Sha sarba nra swA hA:
zhes pas 'og bcing /
lag gnyis rdo rje'i khu tshur bcings nas myur bar bskor te mgo bo'i steng du mdzub mo gnyis lcags kyu'i tshul du bzhag la /
'jigs byed kyi nga rgyal gyis /
oM badzra hu lu hu lu hU~M phaT:
steng phyogs bcing /
lag gnyis khu tshur gyis mthe'u chung gnyis sbrel /
mdzub mo mche ba ltar byas la rdo rje gnod sbyin nga rgyal gyis /
oM badzra yak+Sha hU~M:
steng 'og bcing /
khu tshur gnyis gyi mthe'u chung sgreng /
mdzub mo gnyis rtse sbyar te bzlog nas spyi bor bzhag la rdo rje khu tshur gyi nga rgyal gyis /
oM druM badzra b+han+d+ha baM:
shar bcing /
khu tshur mkhrig ma gnyis mdud la rdo rje zhags pa'i nga rgyal gyis /
oM hU~M badzra pA sha hU~M:
shar gyi nang bcing /
rdo rje bsdams pa las mthe bong gnyis bsnol mdzub mo dang mthe'u chung gnyis sgreng la rdo rje ba dan nga rgyal gyis /
oM badzra pa tang ke pa tang ke ni ra tha :
nub bcing /
sngar gyi rdo rje gnod sbyin rgya bstan la rdo rje dus mtshams kyi nga rgyal gyis /
oM hrIHbadzra kA li ru Ta ma Ta :
byang bcing /
rdo rje khu tshur gnyis gyen du btegs la rdo rje rtse mo'i nga rgyal gyis /
oM badzra shi Sha re ru Ta ma Ta :
lho bcing /
khu tshur rgyab bsnol mthe'u chung gnyis sgreng la rdo rje las kyi nga rgyal gyis /
oM badzra karmA:
rdo rje'i ra bas bskor bar bsam /
rdor bsdams bcas /
oM b+h+rU~M badzra b+han+d+ha baM:
phyi rol du rdo rje'i drwa ba bsam /
rdo rje khu tshur mkhrig mar bsnol la /
oM badzra b+han+d+ha sum+b+ha ni hU~M:
gong gi rdo rje khu tshur gyi rgya dang /
oM badzra pA sha hrI:
rdo rje me'i rgya dang /
oM badzra dz+wa la raM:
rdo rje bsdam pa'i rgya dang /
oM badzra b+han+d+ha baM:
'khor lo'i rgya dang /
oM badzra tsakra dz+wa la raM:
pad+ma'i rgya dang /
oM badzra pad+ma man+t+ra AHhrI:
steng thams cad 'khor lo rtsibs stong dang ldan pa :
'og thams cad pad+ma 'dab ma stong dang ldan pa :
phyogs dang phyogs mtshams thams cad rdo rje'i ra ba dang :
bskal pa'i me ris bskor te :
bar du gcod pa gang gis kyang mi tshugs par gyur :
mchod pa ni /
oM badzra lA s+yai hU~M:
oM badzra mA l+yaM trAM:
oM badzra gIrtI hrI:
oM badzra nirtI A:
oM badzra puSh+pe pu :
oM badzra d+hU pe d+hU:
oM badzra A lo ke hrI:
oM badzra g+han+d+he g+han :
oM badzra satwa su gra ha :
oM badzra rat+na ma nut+ta raM:
oM badzra d+harma gA ya ni :
oM badzra karma a rad b+ha be :
bstod pa ni /
hU~M:
dpal ldan rdo rje rigs kyi gtso :
phyag mtshan mi 'gyur rdo rje bsnams :
log 'dren thams cad 'dul mdzad pa :
khro bo'i rgyal po khyod phyag 'tshal :
drag po ma lus 'dul ba'i gtso :
sdigs mdzub rtse la me 'bar zhing :
gdug pa ma lus kun 'dul ba :
thogs med rdo rje khyod phyag 'tshal :
zhes pa rnams kyis sngon 'gro'i rim pa grub bo //
gnyis pa dngos gzhi la gsum /
bdag bskyed /
bum bskyed /
mdun bskyed kyi las rim mo //
dang po ni /
oM swa b+hA ba sogs brjod /
chos thams cad stong pa'i ngang las :
paM las pad+ma :
a las zla ba'i dkyil 'khor gyi steng du :
bdag gi rig pa hU~M dkar po las 'od 'phros yongs su gyur pa las rdo rje dkar po rtse lnga pa gyen du langs pa :
lte ba hU~M gis mtshan pa las :
'phros 'dus yongs su gyur pa las :
bdag nyid rdo rje sems dpa' sku mdog dkar po dar dang rin po ches brgyan pa :
phyag g.yas rdo rje dkar po thugs kar 'dzin pa :
g.yon pas dril bu dku la brten pa :
sems dpa'i skyil krung du bzhugs pa :
de nas lag pa g.yas par ma las nyi ma'i dkyil 'khor gyi steng du hU~M:
g.yon par a las zla ba'i steng du A:
lag pa g.yas pa'i sor mo lnga la :
mthe bong nas rim pa ltar gyi :
maHlas nyi ma'i dkyil 'khor la oM hU~M trAM hrIHAHlas rnam par snang mdzad :
mi bskyod pa :
rin chen 'byung gnas :
snang ba mtha' yas :
don yod grub pa rigs lngar gyur :
g.yon gyi sor mo lnga la a las zla ba'i dkyil 'khor gyi steng du :
mUM lAM mAM pAM tAM las kun tu bzang mo :
sangs rgyas spyan ma :
gos dkar mo :
mA ma kI:
dam tshig sgrol ma rnams su gyur :
thal mo sbyar la /
oM badzra su ra satwam :
zhes pas /
yab yum rnams phan tshun du reg :
sor mo rnams cung zad bsnol te /
badzra A ra li :
phan tshun rjes su zhugs :
sor mo rnams bsdam la /
badzra ban+d+ha baM:
yab yum rnams gnyis su med par 'dres par gyur :
bde stong 'od gsal bar bsgom :
badzra ban+d+ha traT phaT:
rdo rje bsdam pa lan gsum phral bas /
sems can lus ngag yid gsum gyi sdig sgrib thams cad bral bar gyur :
de bzhin gshegs pa thams cad kyi sku gsung thugs yon tan thams cad dang :
phrin las mi zad pa rgyan gyi 'khor lo'i bden pa chen po'i byin rlabs kyis :
bdag sogs sems can thams cad kyi rgyud la gnas pa'i sdig pa dang :
sgrib pa ji snyed yod pa thams cad dag cing bral bar gyur cig :
ces brjod la /
oM badzra mu dra ho :
rdo rje bsdam pa'i mthe bong nang du bcug la /
badzra ma ti baM:
zhes se gol gtogs la brtan par bya /
de nas sku gsung thugs byin gyis brlab ste /
oM na maHsarba ta thA ga ta kA ya badzra swa b+hA wa At+ma ko\u0f85 haM:
oM na maHsarba ta thA ga ta wAka? badzra swa b+ha wa At+ma ko\u0f85 haM:
oM na maHsarba ta thA ga ta tsit+ta badzra swa b+hA wa At+ma ko\u0f85 haM:
dus gsum sangs rgyas thams cad kyis dbang bskur byin gyis brlabs par gyur :
bud+d+ha ka la sha a b+hi Shiny+tsa oM:
badzra ka la sha a b+hi Shiny+tsa hU~M:
rat+na ka la sha a b+hi Shiny+tsa trAM:
pad+ma ka la sha a b+hi Shiny+tsa hrI:
karma ka la sha a b+hi Shiny+tsa hA:
zhes rigs lngas dbu brgyan par gyur :
de nas mchod pa byin rlabs ni /
dri chab kyi nang du khro bo las rgyal byed sku mdog sngon po ral gri dang zhags pa thogs pas :
mchod pa'i mdangs 'phrog cing bar du gcod pa'i bgegs thams cad tshar gcod pa'i phrin las mdzad par gyur :
gong gsal a tsa la'i sngags bzlas la dri chab /
bsang rdzas /
spos chu rnams byin brlab /
bdud rtsi 'khyil pa'i sngags ring brjod cing mchod rdzas rnams la dri chab 'thor /
spos dkar ram bsang shing gis bdug la /
hU~M:
dri zhim rgyas pa lha yi rdzas :
bdug spos dri dang ldan pa 'dis :
steng gi lha yang bsang bar bya :
dri ma'i tshogs rnams dag gyur cig :
oM badzra d+hU pe d+hU:
spos chu 'thor la /
bdud rtsi ldan pa'i spos chu la :
khro bo'i rgyal po'i sngags bzlas nas :
'og gi stan yang bsang bar bya :
dri ma'i tshogs rnams dag gyur cig :
oM badzra yak+Sha hU~M:
zhes pa rnams kyis bsang /
rang la 'thor bas nyes skyon thams cad dag par bsam /
oM badzra satwa hU~M:
gis rdo rje sems dpar gsal /
mtheb srin bar du rdo rje bzung la dri chab kyi steng du sbub cing 'thor la /
oM badzra yak+Sha hU~M/
oM sarba d+harmAHswa b+hA wa bi shud+d+ho\u0f85 haM/
mchod rdzas rnams mi dmigs te stong par sbyang /
stong pa'i ngang las mchod pa'i lha mo me tog ma dkar mo /
bdug spos ma ser mo /
snang gsal ma dmar mo /
dri chab ma ljang gu
/zhal zas ma sngon mo /
rol mo ma mthing ga so so'i mchod rdzas thogs pas nam mkha' gang bar 'phel zhing ye shes kyi mchod sprin chen pos bde bar gshegs pa rnams kyi dbang po so so la mchod par gyur /
oM badzra puSh+pe AHhU~M:sogs nas /
shab+da'i bar sbyar /
de nas rdo rje mtheb srin gyis snying khar bzung la /
hU~M hU~M hU~M:
ye shes rdo rje gsor nas ni :
rnam par dag pa chos kyi don :
ye shes rdo rje rtse lnga pa :
rdo rje 'chang gis bzung bar bya'o :
hU~M hU~M hU~M:
de nas dril bu gsil la /
A:
chos kyi dril bu dkrol nas ni :
sangs rgyas thams cad bslang bya'i phyir :
sems can don du bskul bya'i phyir :
gsung gi sgra snyan phyogs bcur sgrog :
ho ho ho :
zhes pas /
thugs skye ba med pa'i ngang la sangs rgyas thams cad mnyam pa nyid du snang ba las :
'gro ba'i don du bslangs nas bskul bar bsam :
de nas rang gi smin mtshams nas 'od 'phros pas :
'jig rten thams cad du snang bar bsam :
sems can gyi las dang nyon mongs pa'i 'ching ba las dben pa so sor thob par bsam :
de nas 'od zer de dag dang sems can thams cad kyis bdag nyid la mchod par bsam zhing :
ho :
bde bar gshegs so bcom ldan thugs rje can :
bdag cag 'gro rnams bsod nams skal bar ldan :
thugs rje'i dbang gis bdag la brtser dgongs te :
gus par bshams pa'i mchod pa bzhes su gsol :
oM sarba ta thA ga ta na maHsa man+ta b+hud+d+ha nAn ga ga na sa ma ye hU~M:
rgyal ba'i dkyil 'khor ma lus mnyes mdzad cing :
kha dog dbyibs legs yid 'ong me tog 'di :
mdzes ldan nam mkha' gang ba yongs sprul nas :
rgyal ba sras dang bcas la mchod pa 'bul :
oM sarba ta thA ga ta puSh+pe pU dza me g+ha sa mu dra s+pha ra Na sa ma ye hU~M:
stong gsum kun tu dri mchog 'byung gyur pa :
spos dang sman sbyar yid 'ong dri zhim pa :
ye shes sprin phung mkha' la char 'beb ste :
rgyal ba sras dang bcas la mchod pa 'bul :
oM sarba ta thA ga ta d+hU pe pU dza me g+ha sa mu dra s+pha ra Na sa ma ye hU~M:
nyon mongs dug sreg ma rig mun sel ba'i :
shes rab gzi ldan dpal gyi sgron me 'di :
ye shes snang ba mkha' la nyi shar ba :
rgyal ba sras dang bcas la mchod pa 'bul :
oM sarba ta thA ga ta A lo ka \u0f7apU dza me g+ha sa mu dra s+pha ra Na sa ma ye hU~M:
tshul khrims dri ldan spos mchog dam pa 'di :
tsan dan gur gum du ru ka la sogs :
dri zhim mnyes par sbyar ba'i mchod pa 'di :
rgyal ba sras dang bcas la mchod pa 'bul :
oM sarba ta thA ga ta g+han+d+he pU dza me g+ha sa mu dra s+pha ra Na sa ma ye hU~M:
rgyal ba'i sku la sbrebs skyems mi mnga' yang :
rang byung lhan cig skyes dang sbyar ba yi :
'gro ba'i don du lha rdzas zhal zas 'di :
rgyal ba sras dang bcas la mchod pa 'bul :
oM sarba ta thA ga ta nai wid+ya pU dza me g+ha sa mu dra s+pha ra Na sa ma ye hU~M:
phyogs bcur snyan pa'i sgra dbyangs mi zad pa :
lha rdzas yid 'ong rol mo glu gar dbyangs :
gsung dbyangs yan lag thams cad rdzogs pa 'di :
rgyal ba sras dang bcas la mchod pa 'bul :
oM sarba ta thA ga ta shab+da pU dza me g+ha sa mu dra s+pha ra Na sa ma ye hU~M:
de nas bstod pa ni /
hU~M:
sems dpa' sangs rgyas kun gyi gtso :
ye shes che la mnga' brnyes shing :
thugs rjes 'gro ba 'dren mdzad pa'i :
rdo rje sems dpa' khyod phyag 'tshal :
dag pa chen po dbyings kyi don :
chos dbyings ye shes bla na med :
chos nyid skye med byin rlabs las :
mkha' mnyam 'gro ba dbugs dbyung mdzad :
byang chub mchog gi phyag rgya can :
snang mdzad rdo rje khyod phyag 'tshal :
bdud dang bgegs 'joms bla na med :
me long lta bu'i ye shes las :
gdul bya'i rgyud rnams gsal mdzad cing :
kun tu khyab pa ston pa po :
rdo rje bdud 'dul phyag rgya can :
mi bskyod rdo rje khyod phyag 'tshal :
phun sum tshogs pa bla na med :
chos rnams mnyam nyid ye shes las :
rab 'byams yon tan dpal 'bar zhing :
yid bzhin re ba ma lus skong :
rdo rje mchog sbyin phyag rgya can :
rin 'byung rdo rje khyod phyag 'tshal :
chos kyi sbyin pa bla na med :
so sor rtogs pa'i ye shes las :
bag chags dri ma kun spangs zhing :
gdul bya rab tu dbang bsgyur ba :
rdo rje ting 'dzin phyag rgya can :
mtha' yas rdo rje khyod phyag 'tshal :
ji ltar las dang smon lam gyi :
bya ba grub pa'i ye shes las :
nyon mongs phrag dog rnam dag cing :
lhun grub mthar phyin phrin las mdzad :
rdo rje skyabs sbyin phyag rgya can :
don grub rdo rje khyod phyag 'tshal :
gdug cing gtum la 'jigs pa'i sku :
sna tshogs las rnams mdzad pa po :
rdo rje yid bzhin nor bu'i tshul :
rdo rje'i sku la phyag 'tshal bstod :
dngos po thams cad rnam dag kyang :
smon lam stobs kyis 'byung ba'i gsungs :
tshig dang bral ba sna tshogs sgra :
yid bzhin sgra byung khyod bstod do :
ji ltar sku gsung thugs mtha' yas :
dngos po med cing mtshan nyid med :
mi rtog dbyings las ma g.yos pa :
rdo rje thugs la phyag 'tshal bstod :
ji ltar nor bu yid bzhin mdzod :
de ltar yon tan rdzogs gyur pa :
sems can re ba skong mdzad pa'i :
rdo rje nor bu khyod phyag 'tshal :
ces bstod /
bzlas pa bya ba ni /
bdag nyid dpal rdo rje sems dpar gsal ba'i snying gar zla ba'i steng du hU~M las rdo rje dkar po rtse lnga pa gyen du langs pa'i lte bar hU~M gis mtshan pa'i tha mar :
ngan song sbyong ba'i sngags kyis bskor ba'i 'od zer gyis :
bdag dang sems can thams cad kyi lus ngag yid gsum gyi sdig sgrib nyes ltung sbyangs par bsam zhing :
oM na mo b+ha ga wa te sarba dur ga te pa ri sho d+ha ni rA dzA ya :
ta thA ga ta ya :
ar+ha te :
samyak+saM b+hud+d+ha ya :
tad+ya thA:
oM sho d+ha ne sho d+ha ne :
sarba pA paM:
bi sho d+ha ne :
shud+d+he bi shud+d+he :
sarba karma A wa ra Na bi shud+d+he swA hA:
brgya stong la sogs bzla'o //
gnyis pa bum bskyed ni /
las sngags kyis bsang /
swa b+hA bas sbyang /
stong pa'i ngang las paM las pad+ma :
a las zla ba'i steng du rin po che'i bum pa mtshan nyid dang ldan pa :
zhabs zhum pa :
lto ba ldir ba la a yig bzhis brgyan pa :
mgrin pa phra ba la mu tig gi phreng bas brgyan pa :
kha g.yel zhing 'phyang ba la man shel rma bya'i sgro mdongs dpag bsam shing gis brgyan pa :
ras dkar pos mgul bcings shing lnga tshan lnga'i bcud kyis gang ba :
rang byung lhun gyis grub pa'i yon tan rnams rang la rdzogs pa'i brda rtags tshang ba :
phyi bum pa'i dbyibs la nang gzhal yas khang du yod pa'i dbus su :
gdan nyi zla pad+ma'i gdan gyi steng du :
dbus su bcom ldan 'das dpal rnam par snang mdzad :
shar du rdo rje sems dpa' yab yum :
lho ru rin chen 'byung ldan yab yum :
nub tu snang ba mtha' yas yab yum :
byang du don yod grub pa yab yum gyi 'khor du rigs kyi sems dpa' yab yum :
sprul sku thub pa drug :
sgo ba bzhi rnams rgyan dang cha lugs mtshan dang dpe byad du mas spras te bzhugs par gyur :
las bum gyi nang du pad nyi la khro bo las rgyal byed sngon po ral gri dang zhags pa bsnams pa'i skur gyur :
ces dam tshig pa gsal btab /
ye shes pa spyan drang ba ni /
hU~M:
phyogs bcu'i 'jig rten rab 'byams ma lus na :
dus gsum bde gshegs ma lus 'khor dang bcas :
'gyur med chos kyi dbyings las ma g.yos kyang :
'gro drug thugs rjes bzung ba'i don du gshegs :
badzra sa ma ya dza :
ma lus sems can kun gyi mgon gyur cing :
bdud sde dpung bcas mi bzad 'joms mdzad lha :
dngos rnams ma lus ji bzhin mkhyen gyur pa'i :
bcom ldan bum pa'i lha tshogs gshegs su gsol :
dzaHhU~M baM ho :
e h+ya hi b+ha ga wAn :
sa ma ya :
stong gsum kun tu dri mchog 'byung gyur pa'i :
spos dang sman sbyar chu gtsang dag pa'i chu :
ye shes sprin phung mkha' la char 'beb ste :
bkra shis bum pa'i lha la khrus gsol nas :
mi gtsang dri ma'i tshogs rnams dag gyur cig :
oM badzra g+han+d+he bi shud+d+he g+han+d+he b+ha ba ye swA hA:
khrus mchog 'di ni dpal dang ldan :
thugs rje'i chu ni bla na med :
byin rlabs ye shes chu yis ni :
ci 'dod dngos grub stsol bar mdzod :
oM sarba ta thA ga ta a b+hi She ka te sa ma ya shrI ye hU~M:
dus gsum bde gshegs ma lus 'khor bcas ni :
gnyis med dam tshig don la thugs dgongs la :
pho brang yid 'ong bum pa'i gzhal yas 'dir :
dgyes pa'i tshul gyis brtan par bzhugs su gsol :
pad+ma ka ma la ya satwam :
bdag dang 'gro ba rnams la thugs brtse'i phyir :
nyid kyi rdzu 'phrul chen po'i mthu yis ni :
bla med mchod sprin de srid bdag bgyid na :
bcom ldan bum pa'i lha tshogs bzhugs su gsol :
badzra sa ma ya tiSh+Tha lhan :
dus gsum bde gshegs ma lus 'khor bcas rnams :
thugs rje gnyis med don la bzhugs pa la :
rtse gcig yid kyis dgongs pa'i dga' tshig dang :
mtha' yas sems can mos pa'i ting 'dzin gyis :
lus ngag yid gsum gus pas phyag 'tshal lo :
oM sarba ta thA ga ta At+ma nir+ya tA ya mi na mo :
mchod pa phul ba ni /
hU~M:
khrus kyi lha mo bum pa dag byed ma :
yon chab lha mos dung phor ar+g+haM sbreng :
me tog lha mos pad+ma 'dab bzhi 'thor :
spos kyi lha mo spos me dri yis 'gengs :
dri yi lha mos tsan dan dri mchog byug :
zhal zas lha mos lha bshos ro mchog 'bul :
mar me'i lha mo zhun mar mun pa sel :
zhabs bsil lha mos chu gtsang phyag zhabs bsil :
gzugs kyi lha mo me long mdzes bsgyur ston :
sgra yi lha mo gling bu snyan 'gyur bsgyur :
dri yi lha mos spos phor dri zhim gtong :
ro yi lha mo gzhong thogs bcud ldan thogs :
reg bya'i lha mo mnyen 'jam bde ba skyed :
glu yi lha mo pi waM sgra snyan sgrog :
gar gyi lha mo cang te'u sna tshogs bsgyur :
chos kyi lha mo rdo rje chos nyid ston :
rgyal mtshan lha mos chos kyi rgyal mtshan sgreng :
gdugs kyi lha mos rin chen gser gdugs bskor :
'phan gyi lha mo dar dpyang rlung spyod 'phyar :
bla re'i lha mos za 'og lding khang phub :
lhab lhub lha mos dar sna rgyan gyis klub :
phreng ba'i lha mos me tog rgyan phreng g.yogs :
dri mchog lha mos byug pa dri mchog sbyin :
rol mo'i lha mos stong khams chos sgras 'gengs :
sprul pa yang sprul bsam gyis mi khyab pa :
phyogs bcu nam mkha'i khams kun rab bkang nas :
bkra shis bum pa'i lha la mchod pa 'bul :
sku gsung thugs kyi thugs dam bskang gyur cig :
lus ngag yid gsum byin gyis brlab tu gsol :
rgyal ba sras bcas ma lus 'khor bcas ni :
ma skyes mi 'gag nam mkha'i rang bzhin can :
thugs ni mi g.yo mtshan ma cir yang 'byung :
sprul pa bye ba phrag ni grangs mang yang :
don dam bde chen ngang las g.yo ba med :
smra bsam tshig las 'das te brjod du med :
dus gsum bde gshegs ma lus 'khor bcas kun :
'gyur med chos kyi dbyings las ma g.yos kyang :
bdag gi smon lam gdung ba'i ngag tshig gis :
dag cing gtsang mar bshams shing sprul pa yi :
bla med mchod pa'i sprin gyi rgyan 'di dag :
na bza' bla re bres pas bar snang gang :
zas mchog ro brgya ldan pa skar ltar bkram :
lda ldi 'ja' tshon tshogs ni sprin rum yangs :
dri mchog yid 'ong yid bzhin mtsho ltar bskyil :
ar+g+ham bdud rtsi'i chu rgyun rab tu 'beb :
bdug pa'i na bun spos ngad dri yis gtibs :
snang gsal mar me nyi zla'i 'od dang ldan :
me tog mdzes pa'i 'od zer sna tshogs 'phro :
zhal zas gtsang ma ro mchog brgya dang ldan :
'dus ma byas ni rgya che nam mkha'i mdzod :
thugs rjes 'gro ba'i don du dgongs la bzhes :
mnyes rab dam pa'i mchog dang ldan gyur cig :
oM na maHsa man+ta b+hud+d+hA nAn :
oM AHbi ma le :
s+pha ra Na i maM ga ga na khaM:
dar ma tra da ta A kar sha ya :
na maHsa man+ta ya sarba ta thA ga ta ta b+ha ri shra ma d+ha ye :
ma ma pra ti pad+ma dzA pa le :
sarba ta thA ga ta b+ha lin te :
a ti ta na b+ha lan tsa swA hA:
bstod pa bya ba ni /
hU~M:
snang stong rdo rje nam mkha'i dbyings :
chos dbyings rnam dag ye shes sku :
byang chub mchog gi phyag rgya 'dzin :
phyag 'tshal rnam par snang mdzad la'o :
hU~M:
gzung 'dzin rdo rje brtan pa'i sa :
me long ye shes rdo rje'i sku :
rdo rje bdud 'dul phyag rgya 'dzin :
phyag 'tshal rdo rje mi bskyod la'o :
hU~M:
rin chen rdo rje 'bar ba me :
mnyam nyid ye shes rdo rje'i sku :
rdo rje mchog sbyin phyag rgya 'dzin :
phyag 'tshal rin chen 'byung ldan la'o :
hU~M:
mtha' yas rdo rje chos kyi chu :
kun rtog ye shes rdo rje'i sku :
rdo rje ting 'dzin phyag rgya 'dzin :
phyag 'tshal snang ba mtha' yas la'o :
hU~M:
don grub rdo rje skyod pa'i rlung :
nan tan ye shes rdo rje'i sku :
rdo rje skyabs sbyin phyag rgya 'dzin :
phyag 'tshal rdo rje don grub la'o :
hU~M:
chos dbyings ye shes byin rlabs las :
rigs kyi yum bzhi'i phyag rgyar gsal :
phyag rgya chen po rab gsal nas :
dam tshig phyag rgya'i ngo bo ste :
hU~M:
me long ye shes byin rlabs las :
rdo rje sems ma'i phyag rgyar gsal :
rdo rje dkar po rtse lnga pa :
mchod cing bstod de phyag kyang 'tshal :
hU~M:
mnyam nyid ye shes byin rlabs las :
rin chen sems ma'i phyag rgyar gsal :
rin chen sngon po zur gsum pa :
bstod cing gus pas phyag kyang 'tshal :hU~M:
so sor kun rtog byin rlabs las :
chos kyi sems ma'i phyag rgyar gsal :
pad+ma dmar po 'dab brgyad pa :
bstod cing gus pas phyag kyang 'tshal :
hU~M:
nan tan ye shes byin rlabs las :
las kyi sems ma'i phyag rgyar gsal :
rdo rje rgya gram sna tshogs pa :
bstod cing gus pas phyag kyang 'tshal :
hU~M:
sems dpa' sangs rgyas kun gyi gtso :
ye shes che la mnga' brnyes shing :
thugs rjes 'gro ba 'dren mdzad pa'i :
sems dpa' che la phyag 'tshal bstod :
hU~M:
gzhon nu'i cha lugs 'chang ba po :
ye shes sgron me rab rgyas shing :
'jig rten gsum gyi mun sel ba'i :
'jam pa'i dbyangs la phyag 'tshal bstod :
hU~M:
sangs rgyas kun gyis rab tu bsngags :
yon tan mchog gi gter 'dzin pa :
spyan ras gzigs zhes mtshan gsol ba'i :
rtag par brtse la phyag 'tshal bstod :
hU~M:
stobs po che la drag shul can :
rigs sngags rgyal po dge ba po :
gdul dka' ma lus 'dul mdzad pa :
rdo rje 'chang la phyag 'tshal bstod :
chos nyid skye ba med pa'i ngang nyid las :
skye ba'i cho 'phrul 'bar ba'i skur ston zhing :
thabs la mkhas pa rdo rje gnod sbyin sku :
khro rgyal bum pa'i lha la phyag 'tshal bstod :
ces mchod bstod bya /
de nas gzungs thag nas bzung ste /
sngags bzlas pa'i 'od zer gyis gzungs thag la 'khril te phar song bas :
lha tshogs rnams kyi thugs rgyud bskul mchod pa phul :
bum pa'i nang gi lha tshogs las 'od zer byung bas :
bdag dang sems can thams cad kyi sdig sgrib dag par bsam zhing :
lha so so'i snying po'am /
ma grub na /
oM A li kA li dz+nyA na pany+tsa satwa kro ta mu na ye swA hA:
zhes pa dang /
oM badzra satwa hU~M:
zhes bzla /
tshe 'das kyi don byed na /
ngan song sbyong ba'i snying po bzla /
'od zer spro bsdu gong ltar bya /
las bum gyi khro bo la /
oM badzra kro d+ha Ar+Ya a tsa la ban+d+ha ban+d+ha hU~M phaT:
ces brgya rtsa dang /
oM sarba ta thA ga ta a b+hi She ka ta sa ma ya shrI ye hU~M:
zhes nyer gcig tsam bzla /
lha rnams 'od du zhu ba las :
ye shes kyi bdud rtsir gyur ces dmigs :
gsum pa mdun bskyed ni /
swA b+hA wa sogs /
stong pa'i ngang las dpal rdo rje sems dpa' gsal ba'i thugs kar pad+ma'i steng du hU~M sngon po las :
s+pha ra Na phaTaHkyis khams gsum thams cad 'od zer gyis khyab par 'phros pas 'gro ba'i don byas :
'phags pa mchod :
thugs dam bskul :
slar 'dus bdag la thim pas dngos grub thob par bsam :
yang 'phros pas snod bcud bdag nyid dang bcas pa 'od du zhu nas mi dmigs par gyur :
de ltar phyi nang snod bcud kyis bsdus pa'i chos thams cad ye nas rnam par dag pa'i rang bzhin yin yang :
de ma rtogs pa'i sems can la snying rje chen po phyogs ris med par bsgom mo :
de las skad cig gis pad zla'i steng du byang chub kyi sems thig le 'od dkar po tshon gang ba zhig las :
de bzhin gshegs pa'i thugs dang :
rnal 'byor pa'i rig pa dbyer med pa'i rang bzhin a dkar po zhig tu gyur :
de las 'od zer 'phros pas :
don gnyis byas slar 'dus pas rdo rje dkar po rtse lnga pa :
lte ba la a dkar po gnas pa las :
'phros 'dus don gnyis byas :
tshur 'dus pa las a de las e mthing ga zhig 'og phyogs su 'phros pas :
'og tu nam mkha' mthing nag rgya dpag tu med pa :
de'i steng du yaM las rlung gi dkyil 'khor sngon po ba dan gyis mtshan pa :
de'i steng du khaM las chu'i dkyil 'khor dkar po zlum po :
de'i steng du raM las me'i dkyil 'khor gru gsum dmar po 'bar ba dang bcas pa'i dbus su :
khaM las bdud rtsi'i rgya mtsho'i dbus su :
laM las gser gyi sa gzhi'i steng du suM las gser gyi ri rab chen po :
de'i steng du rdo rje rgya gram gyi lte bar b+h+rU~M smug nag las gzhal yas khang rin po che sna bdun las grub pa rgya khyon dpag tu med cing tshad las 'das pa :
gru bzhi sgo bzhi rta babs bzhi dang ldan pa :
gru bzhi na rin po che'i mchod rten dang sgo bzhir rgyal po chen po bzhi gnas pa :
pany+tsa re khA'i rtsig pa rnam pa lnga'i rtsa bar 'dod yon gyi snam bu la mchod pa'i lha mo rnams 'khod cing steng du rin po che'i pha gu'i kha bad kyi steng gser ka brgyad la mu tig gi drwa phyed 'phyang zhing g.yu gdung sngon po bzhi btang ba :
thog gi kha khyer la mda' yab dkar pos bskor cing sna tshogs dar khra 'phur ba :
gzhal yas khang gi nang rin po che sna bdun gcal du bkram zhing ka ba brgyad kyis btegs pa'i rdo rje'i gdung bzhi mig mang ris su bres pa :
dkyil 'khor re'u mig dgu dang ldan pa'i lte ba zlum zhing 'khyil ba :
ling tshe re re la pad+ma 'dab ma brgyad pa so so'i sa bon gyis mtshan cing bar mtshams mu khyud la 'ja' ris 'od lngas bskor ba :
gtsang khang phyur bu'i dbus mtho zhing rtse mor rin po che 'bar bas mtshan pa :
phyogs kun tu 'od kyis khyab pa :
sgo bzhir them skas brgyad dang ldan cing nyan rang byang sems gsang sngags kyi theg pa mtshon pa'i rta babs cha bzhi'i dang po la chu srin gyi zhal brgyad phyogs bzhir gdang ba :
gnyis par rin po che'i bum pa ye shes kyi chus bkang ba brgyad :
gsum pa rgyal mtshan chen po bzhi :
bzhi par ri dwags sha ra Na brgyad :
de'i steng du pad+ma dmar po :
'khor lo ser po :
gdugs dkar po rnams kyis mdzes pa :
bar khyams shar dkar :
lho ser :
nub dmar :
byang ljang gu :
grwa bzhir bum pa bdud rtsis bkang ba :
sna tshogs rdo rje'i rwa bzhi phyi rol du mngon pa'i khor yug la pad+ma'i phreng ba rdo rje'i rwa ba ye shes me ris bskor ba :
phyi nas bltas na nang gsal ba nang nas bltas na phyi gsal ba :
phyi nang thams cad mchod pa'i yo byad kyis gang ba :
de dag thams cad kyang lam dang 'bras bu'i sku dang ye shes yon tan bsam gyis mi khyab pa'i chos rnams kyi brda rtags su shar ba'o :
pho brang dgu po la gdan 'khor lo rtsibs bzhi pa lte ba dang bcas pa re re :
pho brang dbus ma'i 'khor lo'i lte bar saM las seng chen :
shar rtsibs su haM las glang po che :
lho ru aM las rta mchog :
nub tu maM las rma bya :
byang du khaM las shang shang :
paM pad+ma maN+Da la :
zhes pas pad+ma'i gdan :
ma sUr+ya maN+Da la zhes pas nyi ma'i gdan :
a tsan+d+ra maN+Da la zhes pas zla ba'i gdan :
dkyil 'khor dgu'i dbus su nyi zla pad+ma gdan gsum brtsegs :
mgron rnams la yang pad+ma'i gdan rkyang pa re re'o :
dbus kyi gdan gsum brtsegs kyi steng du ye shes sems dpa' rdo rje tshon gang ba de nyid babs te 'od du zhu ba las :
oM ser por gyur :
oM de las 'phro 'dus don gnyis byas :
tshur 'dus yongs su gyur pa las :
oM bai ro tsa na A+oM:
oM badzra dwe sha ra ti oM:
bcom ldan rnam par snang mdzad sku mdog ser po :
g.yas 'khor lo :
g.yon dril bu can :
yum bdag nyid ma cha lugs gtso bo dang mthun pas :
g.yas yab la 'khyud pa :
g.yon dril bu can :
rgyan dang cha lugs mtshan dang dpe byad 'bar bas :
thabs dang shes rab 'brel ba'o :
shar gyi rtsibs la hU~M hU~M sbrel ma las :
oM badzra ak+Sho b+h+ya hU~M:
oM badzra bud+d+ha lo tsa na hU~M:
mi skyod yab yum sku mdog dkar po :
g.yas rdo rje g.yon dril bu :
yum sangs rgyas spyan dang 'khril ba'o :
lho'i rtsibs la trAM trAM sbrel ma las :
oM rat+na saM b+ha wa trAM:
oM badzra pa na Da ra bA si ni trAM:
rin chen 'byung ldan sku mdog ser po :
g.yas nor bu g.yon dril bu :
yum gos dkar mo dang 'khril ba'o :
nub kyi rtsibs la hrI hrIHsbrel ma las :
oM badzra a mi d+he wa hrI:
oM badzra mA ma kI hrI:
'od dpag med sku mdog dmar po :
g.yas pad+ma g.yon dril bu :
yum mA ma kI dang 'khril ba'o :
byang gi rtsibs la hA hAHsbrel ma las :
oM badzra a mo g+ha sid+d+hi hA:
oM badzra sa ma ya tA ra hA:
don yod grub pa sku mdog ljang gu :
g.yas ral gri g.yon dril bu can :
yum dam tshig sgrol ma dang 'khril ba'o :
de nas shar gyi dkyil 'khor dbus su :
oM badzra sa man+ta b+ha dra hU~M:
oM badzra d+hA ra hU~M:
kun tu bzang po sku mdog dkar po :
g.yas rdo rje g.yon dril bu :
yum rdo rje dbyings phyug ma dang 'khril ba'o :
shar gyi rtsibs la :
oM badzra satwa hU~M:
rdo rje sems dpa' dkar po rdo rje dang dril bu can no :
lho'i rtsibs la :
oM badzra rA dza trAM:
rdo rje rgyal po ser po lcags kyu dang dril bu can no :
nub kyi rtsibs la :
oM badzra rA ga hrI:
rdo rje chags pa dmar po mda' gzhu 'gengs pa'o :
byang gi rtsibs la :
oM badzra sA d+hu hA:
rdo rje legs pa ljang gu se gol gyis legs so ster ba'o :
shar lhor :
oM badzra lA s+yai hU~M:
rdo rje sgeg mo dkar mo dril bu 'gying ba'i phyag rgya can no :
lho nub tu :
oM badzra d+hU pe trAM:
rdo rje bdug spos ser mo spos kyi sprin 'phro ba 'byung ba'o :
nub byang du /
oM badzra aM ku sha hrI:
rdo rje lcags kyu ma dmar mo 'dren pa'i phyag rgya can noH
byang shar du :
oM badzra dI pe sha ra ti hA:
rdo rje me sgron ma ljang gu gsal ba'i phyag rgya can no :
lho phyogs kyi dkyil 'khor chen po'i dbus su :
oM many+dzu shrI ku mA ra mU la trAM:
oM rat+na d+hA ra trAM:
byang chub sems dpa' 'jam dpal sku mdog ser po :
g.yas rin po che'i ral gri dang :
g.yon dril bu can :
yum rin chen dbyings phyug ma dang 'khril ba'o :
shar gyi rtsibs la :
oM badzra rat+na hU~M:
rdo rje rin chen dkar po rdo rje rin chen dang dril bu 'dzin pa :
lho'i rtsibs la :
oM badzra sur+Ya trAM:
rdo rje gzi brjid ser po nyi ma'i dkyil 'khor dang dril bu can no :
nub kyi rtsibs la :
oM badzra ke tu hrI:
rdo rje rgyal mtshan dmar po rgyal mtshan dang dril bu can :
byang gi rtsibs la :
oM badzra hA sa hA:
rdo rje bzhad pa ljang gu so'i phreng ba dang dril bu can no :
shar lhor :
oM badzra mA le hU~M:
rdo rje phreng ba ma dkar mo rin po che'i phreng ba can no :
lho nub tu :
oM badzra puSh+pe trAM:
rdo rje me tog ma ser mo me tog gi phreng ba can no :
nub byang du :
oM badzra pA sha hrI:
rdo rje zhags pa ma dmar mo 'gugs pa'i phyag rgya can no :
byang shar du :
oM badzra su kha hA:
rdo rje bde ba ma ljang gu bsil yab kyis tsha grang gi sdug bsngal sel ba'o :
nub kyi dkyil 'khor chen po'i dbus su :
oM sarba ta thA ga ta a wa lo ki te kA ru Na pad+ma rA tsa hrI:
oM pad+ma d+hA ra hrI:
spyan ras gzigs dbang phyug sku mdog dmar po pad+ma dang dril bu can :
yum pad+ma dbyings phyug ma dang 'khril ba'o :
shar gyi rtsibs la :
oM badzra d+harma hU~M:
rdo rje chos dkar po pad+ma dang dril bu can no :
lho'i rtsibs la :
oM badzra tIk+Sh+Na trAM:
rdo rje rnon po ser po ral gri dang dril bu can no :
nub kyi rtsibs la :
oM badzra ba da hrI:
rdo rje smra ba dmar po rdo rje'i lce dang dril bu can no :
byang gi rtsibs la :
oM badzra tsakra hA:
rdo rje 'khor lo ljang gu 'khor lo dang dril bu can no :
shar lhor :
oM badzra gIrti hU~M:
rdo rje dbyangs mkhan ma dkar mo pi waM bsnams pa'o :
lho nub tu :
oM badzra A lo ke trAM:
rdo rje mar me ma ser mo mar me bsnams pa'o :
nub byang du :
oM badzra s+pho Ta hrI:
rdo rje lcags sgrog ma dmar mo lcag sgrog can no :
byang shar du :
oM badzra ra ga ra ti hA:
rdo rje gsal bkra ma ljang gu phyag na rma bya bsnams pa'o :
byang phyogs kyi dkyil 'khor chen po'i dbus su :
oM badzra pra Ni sa man+ta hU~M:
oM badzra karma d+hA ra hU~M:
byang chub sems dpa' phyag na rdo rje ljang gu rdo rje dang dril bu 'dzin pa :
yum las kyi dbyings phyug ma dang 'khril ba'o :
shar gyi rtsibs la :
oM badzra karma hU~M:
rdo rje las dkar po rgya gram dang dril bu can no :
lho'i rtsibs la :
oM badzra rak+Sha trAM:
rdo rje srung ba ser po go cha dang dril bu can no :
nub kyi rtsibs la :
oM badzra yak+Sha hrI:
rdo rje gnod sbyin dmar po mche ba 'dzin pa :
byang gi rtsibs la :
oM badzra san ti hA:
rdo rje khu tshur sngon po khu tshur gyi phyag rgya can no :
shar lho'i rtsibs la :
oM badzra nir tI hU~M:
rdo rje gar ma dkar mo phyag rgya gar sgyur can no :
lho nub kyi rtsibs la :
oM badzra g+han+d+he trAM:
rdo rje byug pa ma ser mo spos kyi byug pa bsnams pa'o :
nub byang du :
oM badzra g+hAN+Te hrI:
rdo rje dril 'khrol ma dmar mo dril bu can no :
byang shar du :
oM badzra A we sha hA:
rdo rje 'beb ma ljang gu bdud rtsi'i bum pa nas chu rgyun 'beb pa'o :
shar lho mtshams kyi dkyil 'khor gyi dbus su :
oM badzra k+Shi ti g+har+b+ha rat+na oM:
oM badzra su kha sa ma ya oM:
byang chub sems dpa' sa'i snying po dkar po :
g.yas rin chen snye ma dang :
g.yon dril bu can :
yum rdo rje sems ma 'khril ba'o :
shar gyi rtsibs la :
oM d+harma ke tu hU~M:
chos kyi rgyal mtshan dkar po chu srin gyi rgyal mtshan gser tog can bsnams pa'o :
lho'i rtsibs la :
oM ke tu shwa ra rA tsa ya trAM:
dbang phyug rgyal po lcags kyu dang dril bu can no :
nub kyi rtsibs la :
oM pad+ma mA la pad+ma d+hA ra hrI:
bkod pa'i rgyan dmar po phyag na me tog bsnams pa'o :
byang gi rtsibs la :
oM rat+na pra b+ha tA hA:
rin chen 'od 'phro ljang gu rin chen 'bar ba can no :
shar lho'i rtsibs la :
oM badzra kha T+wAM ga pra la ya na ma hU~M:
bde ba rgyas 'debs ma dkar mo :
kha T+wAM ga dang dril bu can no :
lho nub tu :
oM badzra a mo g+ha sha ra ya na ma trAM:
bde ba za byed ma ser mo mda' gzhu 'gengs pa'o :
nub byang du :
oM badzra rA ga sa ma ya na maHhrI:
bde ba rmongs byed ma dmar mo :
phyag rgya thugs kar bsnol ba'o :
byang shar du :
oM badzra g+han+d+he dz+wa la na ma hA:
bde ba tshe 'phel ma ljang gu :
phyag rgya gsung rab kyi dril bu can no :
lho nub kyi dkyil 'khor gyi dbus su :
oM badzra a ka sha gar+b+ha trAM:
oM rat+na nirtI trAM:
byang chub sems dpa' nam mkha'i snying po sku mdog ser po :
g.yas rin po che'i za ma tog dang :
g.yon dril bu 'dzin pa :
yum rin chen sems ma dang 'khril ba'o :
shar gyi rtsibs la :
oM A lo ke a ka tra pra sa ta hU~M:
snang ba'i mchog dkar po rdo rje 'dzin pa :
lho'i rtsibs la :
oM mu dra rA dza pra b+ha ta trAM:
sems dpa' phyag rgya'i rgyal po ser po mda' gzhu 'gengs pa :
nub kyi rtsibs la :
oM pra ti pa ni rA dza ni hrI:
byang chub sems dpa' spos kyi glang po dmar po 'od zer gyi za ma tog can no :
byang gi rtsibs la :
oM pra ti pa ni ku na ye swA hA:
sems dpa' spobs pa brtsegs pa ngan song kun 'dren ljang gu gser g.yu'i lcags kyu can no :
shar lhor :
oM badzra a ra li hU~M:
khrus kyi lha mo dkar mo bum pa thogs pa :
lho nub tu :
oM badzra ke tu trAM:
rgyal mtshan gyi lha mo ser mo rgyal mtshan thogs pa :
nub byang du :
oM badzra kuN+Da ki hrI:
bla re'i lha mo dmar mo bla re thogs pa :
byang shar du :
oM badzra ke tu hA:
gdugs kyi lha mo ljang gu gdugs thogs pa'o :
nub byang mtshams kyi dkyil 'khor dbus su :
oM badzra ma hA mai tri hrI:
pad+ma nirtI hrI:
byang chub sems dpa' byams pa dmar po klu shing pad+ma dril bu can :
yum pad+ma sems ma dang 'khril ba'o :
shar gyi rtsibs la :
oM ka ma la rA dza ma hA rA dza ya hU~M:
sems dpa' pad+ma'i rgyal po dkar po pad+ma can no :
lho'i rtsibs la :
oM pad+ma la pad+ma d+hA ra trAM:
sems dpa' pad+ma dam pa ser po pad+ma kha ma bye ba bsnams pa'o :
nub kyi rtsibs la :
oM badzra ak+Sho b+h+ya hrI:
rdo rje mi g.yo ba dmar po bsam gtan gyi phyag rgya can no :
byang gi rtsibs la :
oM badzra a mo g+ha rA dza ya hA:
sems dpa' thogs med rgyal po ljang gu lcags kyu gser g.yu can no :
shar lhor :
oM b+hi ma la ka ra many+dzu sha ya hU~M:
lha mo pad+ma can dkar mo dpal be'u bsnams pa'o :
lho nub tu :
oM badzra li mi li hu lu ba ste trAM:
lha mo 'jigs byed ma ser mo 'khor lo bsnams pa'o :
nub byang du :
oM ka ta tu na dz+wa la pU tsa pad+me hrI:
skyon bral ma dmar mo pad+ma bsnams pa'o :
byang shar du :
oM tra sa ni bi tra sa ni hA:
lha mo rnam rgyal ma ljang gu rgyal mtshan bsnams pa'o :
byang shar gyi dkyil 'khor gyi dbus su :
oM sarba a bA ra Na bi sho d+ha na ya ba re hA:
oM karma ni ra te hA:
sems dpa' sgrib pa rnam sel ljang gu :
g.yas po ti :
g.yon dril bu :
yum las kyi sems ma g.yas rgya gram g.yon dril bu can no :
shar gyi rtsibs la :
oM rat+ne sha rat+na d+hA ra ye hU~M:
sems dpa' rin chen dbang phyug dkar po rin chen zur brgyad bsnams pa'o :
lho'i rtsibs la :
oM karma sid+d+hi rat+na d+harme trAM:
sems dpa' grub pa'i las ser po rgya gram bsnams pa'o :
nub kyi rtsibs la :
oM a ra hi a ra hi sha d+ha ra ya hrI:
sems dpa' dga' bar ston pa dmar po me long dang rgya gram bsnams pa'o :
byang gi rtsibs la :
oM a tsa la ak+Sho b+h+ya d+ha ra ya swA hA:
sems dpa' mi g.yo ba'i mtha' ljang gu bsam gtan gyi phyag rgya can no :
shar lhor :
oM dza ye dza ye ba he sarba sha ni hU~M:
lha mo skyabs can ma dkar mo phyag na gdugs thogs pa'o :
lho nub tu :
oM dz+wa la pra dz+wa la da ha pa tsa trAM:
lha mo dri med ma ser mo bum pa can no :
nub byang du :
oM g+han+d+he tsu ru ma hA ba shaM a d+hi te hrI:
lha mo sgra sgrog ma dmar mo 'bud dung bsnams pa'o :
byang shar du :
oM ka hA kA ru Na pra ka ra hA:
thogs med ma ljang gu gser nya thogs pa'o :
lha de rnams kyang zhal gcig phyag gnyis pa :
gtso bo rnams mnyam pa'i skyil krung gis bzhugs pa'o :
'khor rnams sems dpa'i skyil krung du bzhugs pa :
mnyen lcugs 'khril ldem gzhon tshul dang ldan pa :
gsal 'tsher lhun sdug gzi byin dang ldan pa ste :
zhi ba'i tshul dgu dang ldan pa :
yum rnams 'khril tshul dang :
brda tshul dang :
'dod tshul du bzhugs pa :
me tog gi tshom bu'i rgyan dang :
snyan cha dang :
do shal :
rin po che'i dbu rgyan dang :
se mo do dang :
phyag gdub dang :
zhabs gdub ste :
rgyan chen po bdun dang ldan pa ste :
za 'og lding gi cod pan can :
dar gyi stod g.yogs dang :
dar ser po'i chas gos dang :
dar rtse dgu'i smad dkris :
sngags kyi phu rung ste :
chas chen po lnga dang ldan pa'o :
shar stod du :
oM mu ne hU~M druM swA hA:
lha'i thub pa brgya byin dkar po phyag na pi wang bsnams pa'o :
shar smad du :
oM mu ne bram swA hA:
lha ma yin gyi thub pa thags bzang ris sngon po go cha bsnams pa'o :
lhor :
oM mu ne kreM sA hA:
mi'i thub pa gser mdog phyag na gseg shang par bu bsnams pa'o :
nub stod du :
oM mu ne k+ShaM sA hA:
byol song thub pa shAkya seng ge mthing dmar po ti bsnams pa'o :
nub smad du :
oM mu ne sruM swA hA:
yi dwags thub pa kha 'bar ma dmar po rin chen sgrom bu bsnams pa'o :
byang du :
oM mu ne ye swA hA:
dmyal ba'i thub pa chos kyi rgyal po mthing nag me chu bsnams pa'o :
shar sgor :
oM badzra aM ku sha dza :
lha mo dkar mo lcags kyu thogs pa :
lho sgor :
oM badzra pA sha hU~M:
lha mo ser mo zhags pa thogs pa :
nub sgor :
oM badzra s+pho Ta bAM:
lha mo dmar mo lcags sgrog thogs pa :
byang sgor :
oM badzra g+hAN+De ho :
lha mo ljang gu dril bu thogs pa :
de ltar bde gshegs 'dus pa dam pa rigs brgya'i dkyil 'khor gyi lha tshogs de rnams sku phyag rgya chen por gsal te :
rgyan dang cha lugs :
mtshan dang dpe byad du 'bar ba :
mnyam la ma 'dres pa :
nam mkha'i 'ja' tshon lta bu :
mi rtog pa snang la rang bzhin med pa :
me long nang gi gzugs brnyan ltar gsal ba :
gsung gi phyag rgya yig 'bru'i 'phro 'du gsal ba :
thugs kyi phyag rgya 'khor lo dang :
rdo rje dang :
rin po che dang :
pad+ma dang :
ral gri dang :
de la sogs ste phyag rgya sna tshogs su gsal ba :
de yang byang chub sems thig le dkar po chos kyi sku las ma g.yos pa :
'od zer dang spro bsdu dang :
'od dang gzi brjid las :
rgyal ba'i sku bsam gyis mi khyab pa phyogs bcur bkang ste :
'gro ba'i don byas nas :
theg pa chen po chos nyid ye shes kyi klong du bsdus par gyur :
de nas gnas gsum byin gyis brlab pa ni :
lha tshogs rnams kyi spyi gtsug tu :
a las zla ba'i steng du :
oM las rnam par snang mdzad :
oM sarba ta thA ga ta kA ya badzra sa ma ya swA b+hA wa At+ma ko\u0f85 haM:
zhes pas rnam par snang mdzad yab yum 'od du zhu nas :
spyi gtsug 'khor lo rtsibs brgyad kyi steng du :
oM dkar po yungs 'bru tsam du gsal :
ljags pad+ma 'dab brgyad kyi steng du :
AHlas snang ba mtha' yas :
oM sarba ta thA ga ta wA ka badzra sa ma ya swA b+hA wa At+ma ko\u0f85 haM:
zhes pas snang ba mtha' yas 'od du zhu bas :
ljags zla tshes su gyur pa'i 'chang bzung la AHyis brgyan pa'o :
thugs kar ma las nyi ma'i dkyil 'khor gyi steng du hU~M las mi bskyod pa yab yum :
oM sarba ta thA ga ta tsit+ta badzra sa ma ya swA b+hA wa At+ma ko\u0f85 haM:
mi bskyod pa yab yum 'od du zhu bas :
thugs dpal be'ur gyur pa'i 'chang bzung la hU~M gis brgyan pa'o :
de nas ye shes lnga thugs su chud cing 'bras bu lngas sku lnga'i gzhan don mdzad pas :
dbu la phyag rgya lnga bkod de :
oM hU~M trAM hrIHhA las :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
oM ma hA A dar+sha dz+nyA na badzra swa b+hA wa At+ma ko\u0f85 haM:
oM ma hA sa ma ta dz+nyA na badzra swa b+hA wa At+ma ko\u0f85 haM:
oM ma hA pra t+ya bek+Sha Na dz+nyA na badzra swa b+hA wa At+ma ko\u0f85 haMH
oM ma hA kr-i t+yA nuSh+ThA na dz+nyA na badzra swa b+hA wa At+ma ko\u0f85 haM:
spyi bor rnam par snang mdzad :
dpral bar rdo rje sems dpa':
rna ltag g.yas su rin chen 'byung ldan :
ltag par 'od dpag med :
rna ltag g.yon du don yod grub pas dbu brgyan par gyur :
gsang ba'i dbang bskur te /
oM sarba ta thA ga ta a nu rA ga Na badzra swa b+hA wa At+ma ko\u0f85 haM:
zhes yab yum rnams sbyor mtshams las :
oM sarba ta thA ga ta pU dza pra b+ha ra ta badzra swa b+hA wa At+ma ko\u0f85 haM:
zhes pas :
mchod pa'i lha mo mang por gyur nas :
'og min gyi gnas nas lha tshogs rnams kyi thugs dam gyi rgyud bskul :
mchod cing bskul nas bstim par gyur :
gzhan yang 'khor yug la gnas pa'i phyogs skyong bcu dang :
lha chen po brgyad dang :
klu chen po brgyad dang :
gza' chen po brgyad dang /
rgyu skar nyi shu rtsa brgyad :
'jigs byed chen po dgu :
gtsang rigs kyi mgon po bdun cu rtsa lnga :
ri dang :
drang srong dang /
shing dang :
'byung ba'i lha la sogs pa :
'jig rten pa rnams kyang rang rang gi cha lugs rgyan dang bcas te byon par gyur :
de nas snyan gsan dbab cing spyan drang ba ni :
rdo rje dril bu 'dzin pas :
oM:
phyogs bcu'i 'jig rten rab 'byams ma lus na :
rgyal ba sras bcas ma lus 'khor dang bcas :
bkra shis gzhal yas pad zla'i gdan steng du :
spyan 'dren mchod pa 'bul gyis bzhes su gsol :
chos dbyings nam mkha'i dkyil 'khor chen po 'dir :
rgyal ba'i bzhugs gnas pho brang khyad par can :
bla med rin chen rgyan rnams kun bshams te :
rab 'byams mchod pa'i sprin gyis rab bklubs shing :
nyi zla pad+ma mdzes pa'i gdan bshams te :
mtha' yas sems can don du spyan 'dren gyis :
rgyal ba sras bcas ma lus gshegs su gsol :
badzra sa ma ya dza :
'ja' tshon bris legs yongs su bkod 'dra ba'i :
bkra shis dpal tshogs lha yi gzhal yas 'dir :
rgyal ba sras bcas ma lus 'khor dang bcas :
'gro drug thugs rjes bzung ba'i don slad du :
sprul pa myur mgyogs gnas 'dir gshegs su gsol :
ma lus sems can kun gyi mgon gyur cing :
bdud sde dpung bcas mi bzad 'joms mdzad lha :
dngos rnams ma lus ji bzhin mkhyen gyur pa'i :
rgyal ba 'khor bcas spyan 'dren gshegs su gsol :
oM sarba ta thA ga ta e h+ye hi :
b+ha ga wAn ma hA kA ru Ni ka dr-i sh+ya ho :
badzra kro ta sa ma ya satwam :
sku khrus gsol ba ni /
hU~M:
ji ltar bde gshegs bltams pa tsam gyis ni :
lha rnams kun gyis sku khrus gsol ba ltar :
dri med lha yi chu gtsang rab sbyar bas :
rgyal ba rnams la sku khrus gsol bar bgyi :
hU~M:
dbyings dang ye shes gnyis med chos kyi sku :
mtshan dang dpe byad 'bar ba longs spyod sku :
stong gsum dbang bsgyur thugs rje sprul pa'i sku :
sku gsum ye shes lnga ldan sangs rgyas la :
nyon mongs dri ma ye nas mi mnga' yang :
'gro ba las kyi sgrib pa sbyang slad du :
sku gsung thugs la khrus chab 'di gsol bas :
mi gtsang dri ma'i tshogs rnams dag gyur cig :
oM sarba ta thA ga ta pra wa ra sat+ka ra pra tIts+tsha pU dza me g+ha sa mu dra s+pha ra Na sa ma ye hU~M:
de bzhin gshegs dang de yi sras rnams la :
rin chen bum pa mang po spos kyi chu :
yid 'ong legs par bkang ba glu dang ni :
rol mor bcas pa du mas sku khrus gsol :
oM sarba ta thA ga ta a b+hi She ka te sa ma ya shrI ye hU~M:
de dag sku la mtshungs pa med pa'i gos :
gtsang la dris rab bgos pas sku phyi 'o :
oM hU~M trAM hrIHAHkA ya bi sho d+ha nA ya swA hA:
bzhugs su gsol ba ni /
hU~M:
mya ngan mi 'da' thugs rje chen po'i ngang :
nyon mongs ma spangs skyon gyis gos pa med :
ma chags dag la gtsang zhing mdzes pa yi :
pad+ma'i gdan la brtan par bzhugs su gsol :
dus gsum bde gshegs ma lus 'khor bcas ni :
'gyur med chos kyi dbyings kyi dkyil 'khor nas :
gnyis med dam tshig don la thugs dgongs la :
dus kyi mtha' las mi 'da' 'dir gshegs shig :
dgyes pa'i tshul gyis brtan par bzhugs su gsol :
pad+ma ka ma la ya satwaM:
bdag dang 'gro ba kun la thugs brtse'i phyir :
nyid kyi rdzu 'phrul chen po'i mthu yis ni :
bla med mchod sprin ji srid bdag bgyid na :
de srid bcom ldan 'khor bcas bzhugs su gsol :
badzra sa ma ya A be sha ya tiSh+Tha lhan :
hU~M:
tshur gshegs tshur gshegs bde gshegs rnams :
thugs rje'i dbang gis byon pa legs :
bdag cag bsod nams skal par ldan :
thugs rjes bdag la brtser dgongs te :
mchod pa dam pa bzhes su gsol :
oM sarba ta thA ga ta na maHsa man+ta bud+d+ha nan :
ga ga na sa ma ye hU~M:
phyag 'tshal ba ni /
skyobs pa bla med sangs rgyas rin po che :
sgrub pa bla med dam chos rin po che :
'dren pa bla med dge 'dun rin po che :
mchod gnas dkon mchog gsum la phyag 'tshal lo :
dmigs med chos kyi sku la phyag 'tshal lo :
longs spyod rdzogs pa'i sku la phyag 'tshal lo :
cir yang sprul pa'i sku la phyag 'tshal lo :
mi 'gyur rdo rje'i sku la phyag 'tshal lo :
mngon par byang chub sku la phyag 'tshal lo :
dus gsum rgyal ba kun gyis bsgrubs pa yi :
tshogs gnyis rdzogs nas yon tan mthar phyin pa :
sku dang ye shes tshogs la phyag 'tshal lo :
oM sarba ta thA ga ta kA ya wA ka tsit+ta pra Na mya b+han+d+ha ka ro da yA mi :
oM sarba ta thA ga ta pU dza si ta nA ya At+ma naM nir+YA ta yA mi :
oM sarba ta thA ga ta badzra swa b+hA wa At+ma tiSh+Tha swa mAM:
oM sarba ta thA ga ta badzra rat+na a b+hi Shiny+tsa mAM:
oM sarba ta thA ga ta tsit+ta raM pra b+han+ta na ya At+ma naM nir+YA ta yA mi :
oM sarba ta thA ga ta badzra pra b+hat+ta na ya At+ma naM nir yA ta yA mi :
oM sarba ta thA ga ta badzra pra b+hat+ta yA mi :
oM sarba ta thA ga ta pU dza karma ne At+ma naM nir+Ya ta yA mi :
oM sarba ta thA ga ta badzra karma ku ru mAM:
de nas phyi nang gi mchod phreng rim par 'bul ba'i thog mar maN+Dal lag len ltar bkod la tshigs bcad lhug spyi 'gro ltar rgyas par 'bul /
de nas chu gnyis nyer spyod ni /
hU~M:
yan lag brgyad ldan dri ma med pa'i chu :
rtsi shing sna tshogs 'o mar rab sbyar te :
rgyal ba'i sku mdun mchod yon 'di 'bul bas :
'gro ba'i nad zhi bkra shis phun tshogs shog :
oM sarba ta thA ga ta ar+g+haM pra tIts+tsha pU dza me g+ha sa mu dra s+pha ra Na sa ma ye hU~M:
spos dang tsan+dan la sogs dri sbyar ba'i :
las kun tshims byed chu gtsang dam pa 'dis :
rgyal ba rnams kyi zhabs la bsil bar 'gyur :
'gro kun glo bur dri ma dag gyur cig :
oM sarba ta thA ga ta pra ba ra sat+ka ra pra tIts+tsha pU dza me g+ha sa mu dra s+pha ra Na sa ma ye hU~M:
chu skyes thang skyes yid las byung ba yi :
byang chub yan lag mdzes pa'i me tog 'di :
bsam gtan rang bzhin rgyal ba'i dbu la 'bul :
'gro kun mtshan dang dpe byad rdzogs par shog :
oM sarba ta thA ga ta puSh+pe pra tIts+tsha pU dza me g+ha sa mu dra s+pha ra Na sa ma ye hU~M:
lhan cig skyes dang sbyar ba yongs gyur pa'i :
dri zhim rab tu tshims ldan bdug spos 'di :
shes rab rang bzhin rgyal ba'i shangs la 'bul :
'gro kun tshul khrims rnam par dag gyur cig :
sngags gong ltar la /
d+hU pe\u0f8e
sbyar /
dmar gsal dag pas gtsang zhing mdzes ldan pa'i :
me shel gsal byed ye shes sgron me 'di :
smon lam rang bzhin rgyal ba'i spyan la 'bul :
'gro kun sku lngar yongs su dag gyur cig :
A lo ke\u0f8e
tsan dan gur gum a gar la sogs pa'i :
dri zhim rab tu sbyar ba'i byug pa 'di :
thabs kyi rang bzhin rgyal ba'i sku la 'bul :
'gro kun zag med phung po thob par shog :
gan+d+he\u0f8e
kha dog dri dang ro brgya ldan pa'i zas :
longs spyod mchod pa'i sprin du byin brlabs te :
stobs kyi rang bzhin rgyal ba'i zhal la 'bul :
'gro kun sred med bu yi dbang thob shog :
nai bid+ya\u0f8e
pi wang gling bu cang te'u kar ko dang :
dril bu cha lang la sogs rol mo'i sgra :
glu gar dbyangs kyi mchod pa ji snyed pa :
tshangs pa'i dbyangs 'dra rgyal ba'i snyan la 'bul :
'gro kun tshangs pa'i dbyangs kyi gsung thob shog :
shab+da\u0f8e
mchod pa'i lha mo de rnams kyis nam mkha' gang ste bde bar gshegs pa rnams mchod cing sku la thim par mos /
rgyal srid bdun gyis mchod pa ni /
hU~M:
bde bar gshegs pa thams cad la :
'khor lo rin chen 'di 'bul bas :
srid pa'i 'khor lo rgyun chad de :
chos kyi 'khor lo bskor bar shog :
oM sarba ta thA ga ta tsakra rat+na pU dzi te AHhU~M:
bde bar gshegs pa thams cad la :
nor bu rin chen 'di 'bul bas :
bkres shing phongs pa rgyun chad de :
'byor pa phun sum tshogs par shog :
sngags sngar ltar la /
ma Ni rat+na\u0f8e
bde bar gshegs pa thams cad la :
btsun mo rin chen 'di 'bul bas :
shes rab dbyings kyi don rtogs nas :
thabs dang shes rab 'brel bar shog :
satrI rat+na\u0f8e
bde bar gshegs pa thams cad la :
blon po rin chen 'di 'bul bas :
bsam pa brtan po rab bzung ste :
yon tan thams cad mkhyen par shog :
ma hA ta rat+na\u0f8e
bde bar gshegs pa thams cad la :
glang po rin chen 'di 'bul bas :
bla med theg pa rab zhon nas :
thams cad mkhyen zhing don rtogs shog :
hasti rat+na\u0f8e
bde bar gshegs pa thams cad la :
rta mchog rin chen 'di 'bul bas :
srid pa'i 'khor ba las sgrol te :
rdzu 'phrul shugs thob sangs rgyas shog :
tu rang+ga rat+na\u0f8e
bde bar gshegs pa thams cad la :
dmag dpon rin chen 'di 'bul bas :
phas kyi rgol ba tshar bcad de :
snyems bral mchog ni thob par shog :
khad+ga rat+na\u0f8e
'dod yon lnga'i mchod pa ni /
kha dog dbyibs legs yid 'ong rgyan phreng ldan :
phyogs dus kun na gzugs mchog ji snyed pa :
mos blos dkyil 'khor lha la bdag 'bul na :
bzhes shing bla med grub mchog bstsal du gsol :
oM sarba ta thA ga ta rU pa kA ma gu Na badzra pU dzi te AHhU~M:
phyogs dus kun na zin dang ma zin pa'i :
yon tan tshig brjod sgra snyan yid 'ong ldan :
mos blos dkyil 'khor lha la bdag 'bul na :
bzhes shing bla med grub mchog bstsal du gsol :
sngags sngar ltar la /
shab+da\u0f8e
sbyar /
phyogs dus kun na tsan dan sbrul snying dang :
a gar la sogs dri mchog ji snyed pa :
mos blos dkyil 'khor lha la bdag 'bul na :
bzhes shing bla med grub mchog bstsal du gsol :
gan+d+he\u0f8e
phyogs dus kun na bcud dang ro ldan pa :
lus sems brtas byed ro mchog thams cad kyang :
mos blos dkyil 'khor lha la bdag 'bul na :
bzhes shing bla med grub mchog bstsal du gsol :
rA sa\u0f8e
phyogs dus kun nas 'jam mnyen 'khril chags pa'i :
reg bya'i khyad par lus sems bde skyed rnams :
mos blos dkyil 'khor lha la bdag 'bul na :
bzhes shing bla med grub mchog bstsal du gsol :
spar+she\u0f8e
bkra shis rtags brgyad kyi mchod pa ni /
hU~M:
rin chen gser gdugs bkra shis rin po che :
bde gshegs dbu la mtshan dang dpe byad shar :
bla med dkon mchog gsum la 'bul lags na :
'gro kun mgo la gdugs kyi bkra shis shog :
hU~M:
rin chen rgyal mtshan bkra shis rin po che :
bde gshegs sku la mtshan dang dpe byad shar :
bla med dkon mchog gsum la 'bul lags na :
'gro kun bdud las rgyal ba'i bkra shis shog :
hU~M:
rin chen gser nya bkra shis rin po che :
bde gshegs spyan la mtshan dang dpe byad shar :
bla med dkon mchog gsum la 'bul lags na :
'gro kun spyan lnga ldan pa'i bkra shis shog :
hU~M:
rin chen 'bud dung bkra shis rin po che :
bde gshegs gsung la mtshan dang dpe byad shar :
bla med dkon mchog gsum la 'bul lags na :
'gro kun chos sgra gsung gi bkra shis shog :
hU~M:
rin chen bum pa bkra shis rin po che :
bde gshegs mgul la mtshan dang dpe byad shar :
bla med dkon mchog gsum la 'bul lags na :
'gro kun 'chi med tshe yi bkra shis shog :
hU~M:
rin chen pad+ma bkra shis rin po che :
bde gshegs ljags la mtshan dang dpe byad shar :
bla med dkon mchog gsum la 'bul lags na :
'gro kun yon tan kun ldan bkra shis shog :
hU~M:
rin chen bkra shis dpal be'u rin po che :
bde gshegs thugs la mtshan dang dpe byad shar :
bla med dkon mchog gsum la 'bul lags na :
'gro kun mi 'gyur thugs kyi bkra shis shog :
hU~M:
rin chen bkra shis 'khor lo rin po che :
bde gshegs zhabs la mtshan dang dpe byad shar :
bla med dkon mchog gsum la 'bul lags na :
'gro kun 'khor ba rgyun gcod bkra shis shog :
de nas rgyan gyi mchod pa ni /
rin chen rgyan mchog dkyil 'khor 'phags pas mdzes :
bla res kha dog dbyibs legs mkha' dang mnyam :
dar gyi lda ldi shes rab rlung gis bskyod :
sna tshogs mdzes pa'i rgyan gyis skar ltar bklubs :
yon chab dam pa gtsang zhing mer re gtams :
me tog dam pa gza' skar bkram pa bzhin :
bdug spos sprin gtibs snang gsal nyi zla 'dra :
dri mchog yid 'ong zhal zas ro mchog ldan :
rol mo sgra sgrog 'brug stong ldir ba bzhin :
thugs rje brtse ldan khyed la 'bul bar bgyi :
hU~M:
bde bar gshegs pa 'khor dang bcas pa la :
khyad par bla med mchod pa 'bul ba ni :
khrus kyi khang pa shin tu dri zhim pa :
shel gyi khang pa shin tu gsal ba dang :
rin chen 'bar ba'i ka ba yid 'ong ldan :
mu tig 'od chags bla res bres pa der :
rin chen bum pa dpag med spos kyi chu :
yid 'ong legs par bkang bas glu dang ni :
rol mor bcas pas sku khrus gsol bar bgyi :
de dag kun la mtshungs pa med pa'i gos :
gtsang la dris rab bgos pas sku phyi 'o :
de nas de la kha dog legs bsgyur ba'i :
na bza' shin tu dri zhim dam pa 'bul :
gos bzang srab la 'jam pa sna tshogs dang :
rgyan mchog kun gyis rgyal ba sras bcas mchod :
stong gsum kun tu dri ngad ldan pa yi :
spos mchog dam pa dri dang bcas pa dang :
ku mu ta dang dri zhim thams cad kyis :
gser sbyangs btso ma phyi bdar byas pa ltar :
'od chags 'bar ba de la byug par bgyi :
bde gshegs mchod gnas rnams la yid 'ong ba'i :
me tog man dA ra dang pad+mo dang :
ku mu ta dang dri zhim thams cad dang :
phreng ba spel legs yid 'ong rnams kyis mchog :
spos mchog bdug pa'i sprin tshogs rnams kyang 'bul :
zhal zas sna tshogs btung bar bcas pa dang :
rin chen sgron me gzhal med pho brang dang :
bstod dbyangs rnams dang rgyan mchog mdzes pa dang :
rin chen gdugs mdzes gser gyi yu ba can :
dbyibs legs lta na sdug pa de dag kun :
rtag par bde gshegs rnams la mchod par bgyi'o :
oM sarba ta thA ga ta ma hA pU dza me g+ha sa mu dra s+pha ra Na sa ma ye hU~M:
hU~M:
rin chen sems ni gzung bar bya ba'i phyir :
de bzhin gshegs pa rnams dang dam pa'i chos :
dkon mchog dri ma med dang sangs rgyas sras :
yon tan rgya mtsho rnams la legs par mchod :
me tog rnams dang 'bras bu ji snyed pa :
sman gyi rnam pa gang dag yod pa dang :
chu gtsang yid 'ong rnams dang rin chen ri :
nags dang ljon shing rgyan ldan ut+pal dang :
ma rmos lo thog dpag bsam rin chen shing :
gzhan yang mchod par 'os pa'i rgyan rnams dang :
mtsho dang rdzing bu pad+mas brgyan pa dang :
ngang pa skad snyan shin tu yid 'ong ldan :
nam mkha' rab 'byams khams kyi mthar thug pa'i :
yongs su bzung ba med pa de dag rnams :
blo yis blangs te bde bar gshegs pa'i tshogs :
sras bcas rgyal ba rnams la yongs 'bul na :
bde gshegs dam pa thugs rje can rnams kyis :
'gro la brtser dgongs mchod pa'i sprin rnams bzhes :
oM sarba ta thA ga ta bo d+hi satwa nAM i maM ga ga na sa ma ye hU~M:
bde bar gshegs pa'i zhing khams thams cad du :
yid du 'ong ba'i mchod sprin bsngo ba ni :
rol mo sil snyan 'phan gdugs bla re dang :
rgyal mtshan lhab lhub me tog phreng bdug spos :
mchod sprin sna tshogs phyogs bcur rab 'bul bas :
sangs rgyas rnams kyi zhing khams rab 'byams su :
bla med mchod sprin 'byung zhing yon tan rgyas :
bde gshegs zhabs la spyi bos gtug gyur cig :
dam chos kun dang mchod rten sku gdung la :
yid 'ong mchod sprin sna tshogs 'byung ba dang :
rin chen me tog mdzes pa'i char rgyun rnams :
dus rnams rtag tu rgya cher 'beb par shog :
ho :
mgon po dag gi bsod nams kyi stobs dang :
sangs rgyas dang byang chub sems dpa' thams cad kyi mthu dang :
chos kyi dbyings rnam par dag pa'i byin rlabs dang :
gsang sngags dang rig sngags dang gzungs sngags snying po phyag rgya la sogs pa'i mthu dang :
bdag gi bsam pa rnam par dag pa'i stobs kyis :
bde bar gshegs pa thams cad kyi zhing khams dang pho brang thams cad du :
kun tu bzang po'i mchod sprin rgya che ba phun sum tshogs pa'i mnga' thang chen po dang ldan par gyur cig :
na mo rat+na tra yA ya :
na mo b+ha ga ba te :
badzra sa ra pra marta nA ya :
ta thA ga ta ya :
ar+ha te samyak+saM b+hud+d+hA ya :
tad+ya thA:
oM badzre badzre :
ma hA badzre :
ma hA te dzo badzre :
ma hA bid+yA badzre :
ma hA b+ho d+hi tsit+ta badzre :
ma hA bo d+hi man tra :
u pa saM kra ma Na badzrA ya swA hA:
bstod pa bya ba ni /
hU~M:
rigs lnga sku lnga ye shes lnga :
gtso chen rigs kun bdag po ste :
rnam par snang mdzad sku mdog ser :
byang chub phyag rgya 'khor lo 'dzin :
rdo rje mi bskyod sku mdog dkar :
sa gnon phyag rgya rdo rje 'dzin :
rin chen 'byung gnas sku mdog ser :
mchog sbyin rin chen 'bar ba 'dzin :
snang ba mtha' yas sku mdog dmar :
ting 'dzin mnyam gzhag pad+ma 'dzin :
don yod grub pa sku mdog ljang :
skyabs sbyin phyag rgya rgya gram 'dzin :
zhabs gnyis mnyam pa'i skyil krung bzhugs :
gnyis med rigs kyi yum rnams ni :
kun bzang spyan dang gos dkar mo :
mA ma kI dang sgrol ma ste :
so so'i yab dang tshul mthun zhing :
gtso la 'dud pa'i tshul du bzhugs :
rigs lnga sems dpa' yab yum la :
bstod cing gus pas phyag kyang 'tshal :
hU~M:
shar phyogs dkyil 'khor chen po na :
bcom ldan kun tu bzang po dang :
yum chen rdo rje dbyings phyug ma :
mdog dkar rdo rje rtse lnga 'dzin :
rdo rje sems dpa' rtse lnga dkar :
rgyal po mdog ser lcags kyu 'dzin :
chags pa mda' gzhu 'gengs mdzad dmar :
legs pa ljang gu rgya gram 'dzin :
sgeg ma dkar mo rdo rje 'dzin :
bdug pa mdog ser sprin 'phro ma :
rdo rje lcags kyu sku mdog dmar :
rdo rje me sgron mdog ljang sngo :
kun bzang yab yum 'khor bcas la :
bstod cing gus pas phyag kyang 'tshal :
hU~M:
lho phyogs dkyil 'khor chen po na :
bcom ldan 'jam dpal gzhon nu dang :
yum chen rin chen dbyings phyug ma :
mdog ser ral gri rin chen 'dzin :
rdo rje rin chen 'dzin mdzad dkar :
gzi brjid mdog ser nyi ma 'dzin :
rdo rje rgyal mtshan 'dzin pa dmar :
bzhad pa ljang gu so phreng 'dzin :
rdo rje phreng ba 'dzin ma dkar :
rdo rje me tog 'dzin ma ser :
rdo rje zhags pas 'ching mdzad dmar :
bde ba ma ljang bsil yab 'dzin :
'jam dpal gtso 'khor yab yum la :
bstod cing gus pas phyag kyang 'tshal :
hU~M:
nub phyogs dkyil 'khor chen po na :
bcom ldan spyan ras gzigs dbang dang :
yum chen pad+ma dbyings phyug ma :
mdog dmar pad+ma dmar po 'dzin :
rdo rje chos dkar pad+ma 'dzin :
rnon po mdog ser ral gri 'dzin :
smra ba lce 'dzin sku mdog dmar :
rdo rje 'khor lo 'dzin mdzad ljang :
rdo rje dbyangs dkar pi waM 'dzin :
rdo rje mar me 'dzin ma ser :
rdo rje lcags sgrog sdom ma dmar :
gsal bkra ljang gu rma bya 'dzin :
spyan ras gzigs dbang 'khor bcas la :
bstod cing gus pas phyag kyang 'tshal :
hU~M:
byang phyogs dkyil 'khor chen po na :
bcom ldan phyag na rdo rje dang :
yum chen las kyi dbyings phyug ma :
mdog ljang rdo rje dril bu 'dzin :
rdo rje las dkar rgya gram 'dzin :
srung ba ser po go cha thogs :
gnod sbyin dmar po mche ba 'dzin :
rdo rje khu tshur 'ching mdzad ljang :
rdo rje gar sgyur sku mdog dkar :
byug pa dri chab thogs ma ser :
rdo rje dgyes mdzad dril 'khrol dmar :
rdo rje bdud rtsi chu rgyun ljang :
phyag na rdo rje 'khor bcas la :
bstod cing gus pas phyag kyang 'tshal :
hU~M:
shar lho mtshams kyi dkyil 'khor na :
bcom ldan sa yi snying po dang :
yum chen rdo rje sems ma ni :
mdog dkar rin chen snye ma 'dzin :
chos kyi rgyal mtshan chu srin dkar :
dbang phyug rgyal po lcags kyu ser :
bkod pa'i rgyan dmar me tog 'dzin :
rin chen 'od 'phro rin chen ljang :
bde ba rgyas 'debs kha T+wAM dkar :
za byed ser mo mda' gzhu 'gengs :
rmongs byed dmar mo phyag rgya bsnol :
tshe 'phel dmar ljang dril bu 'dzin :
sa yi snying po 'khor bcas la :
bstod cing gus pas phyag kyang 'tshal :
hU~M:
lho nub mtshams kyi dkyil 'khor na :
bcom ldan nam mkha'i snying po dang :
yum chen rin chen sems ma ni :
mdog ser rin chen za ma tog :
snang ba'i mchog dkar rdo rje 'dzin :
phyag rgya'i rgyal ser mda' gzhu 'gengs :
spos kyi glang po 'od phyung dmar :
spobs pa brtsegs ljang lcags kyu 'dzin :
khrus ma dkar mo bum pa 'dzin :
rgyal mtshan 'dzin mdzad lha mo ser :
bla re ma ni sku mdog dmar :
gdugs 'dzin ma ni mdog ljang gsal :
nam mkha'i snying po 'khor bcas la :
bstod cing gus pas phyag kyang 'tshal :
hU~M:
nub byang dkyil 'khor chen po na :
bcom ldan byams pa chen po dang :
yum chen pad+ma sems ma ni :
mdog dmar klu shing pad+ma 'dzin :
pad+ma 'dzin mdzad rgyal po dkar :
pad+ma dam pa 'dzin pa ser :
rdo rje mi g.yo po ti dmar :
thogs med rgyal po lcags kyu ljang :
lha mo pad+ma dpal be'u dkar :
'jigs byed ma ser 'khor lo 'dzin :
skyon bral pad+ma 'dzin mdzad dmar :
rnam rgyal ma ljang rgyal mtshan 'dzin :
byams pa chen po 'khor bcas la :
bstod cing gus pas phyag kyang 'tshal :
hU~M:
byang shar mtshams kyi dkyil 'khor ru :
bcom ldan sgrib pa rnam sel dang :
yum chen las kyi sems ma ni :
mdog ljang phyag na po ti 'dzin :
rin chen dbang phyug rin chen dkar :
grub pa'i las ser rgya gram 'dzin :
dga' ba ston dmar me long 'dzin :
mi g.yo mtha' ljang bsam gtan mdzad :
lha mo skyabs can gdugs 'dzin dkar :
dri med dmar ser bum pa 'dzin :
sgra sgrog dmar mo 'bud dung 'bud :
thogs med ma ljang gser nya 'dzin :
sgrib pa rnam sel 'khor bcas la :
bstod cing gus pas phyag kyang 'tshal :
hU~M:
kun kyang sems dpa'i zhabs kyis bzhugs :
yab yum gnyis med 'khril ba'i tshul :
gsal 'tsher lhun sdug gzi brjid 'bar :
mnyen lcugs 'khril ldem gzhon tshul can :
rigs lnga sems dpa' yab yum la :
bstod cing gus pas phyag kyang 'tshal :
hU~M:
shar phyogs khyams kyi logs dag la :
brgya byin dkar po pi wang 'dzin :
thags bzang ris sngon go cha 'dzin :
lho phyogs khyams kyi logs dag la :
shAka thub gser mdog gseg shang 'dzin :
nub phyogs khyams kyi logs dag la :
shAkya seng ge po ti 'dzin :
nam mkha' mdzod dmar rin chen sgrom :
byang phyogs khyams kyi logs dag la :
chos rgyal mthing nag me chu bsnams :
rigs drug don mdzad sprul sku la :
bstod cing gus pas phyag kyang 'tshal :
hU~M:
dkyil 'khor phyi nang sgo bzhi na :
shar sgor rdo rje lcags kyu dkar :
lho sgor rdo rje zhags pa ser :
nub sgor rdo rje lcags sgrog dmar :
byang sgor rdo rje dril 'khrol ljang :
cung zad khro mo'i tshul du bzhugs :
dkyil 'khor sgo bzhi'i las mdzad la :
bstod cing gus pas phyag kyang 'tshal :hU~M:
dus gsum sangs rgyas kun gyi bdag :
gtso chen yab la phyag 'tshal bstod :
dbyings dang ye shes 'du 'bral med :
rigs kyi yum la phyag 'tshal bstod :
ma lus don mdzad rgyal ba che :
sems dpa'i tshogs la phyag 'tshal bstod :
gnyis med phyag rgya 'dud tshul can :
sems ma'i tshogs la phyag 'tshal bstod :
'gro drug so so'i don rdzogs mdzad :
thub pa drug la phyag 'tshal bstod :
phyag rgya'i phrin las rdzogs mdzad pa'i :
sgo skyong bzhi la phyag 'tshal bstod :
phyogs bcu so so'i bgegs rigs 'dul :
chos srung tshogs la phyag 'tshal bstod :
phyag byar 'os pa thams cad la :
zhing gi grangs kyi rdul snyed kyis :
lus btud pa yis rnam kun tu :
mchog tu dad pas phyag 'tshal bstod :
bstod pa'i rgyal po 'di phul bas :
kun bzang nyid dang mnyam par 'gyur :
yig brgya brjod do //
phrin las gsol ba ni /
rang don du byed na lha rnams kyi bskyed sngags lan gcig brjod la /
spyir phan bde'i 'byung gnas sangs rgyas kyi bstan pa dar zhing rgyas pa dang :
bla ma zhi bar gshegs pa rnams kyi thugs kyi dgongs pa gong nas gong du yongs su 'phel zhing rdzogs par bya ba dang :
sems can la bde skyid 'byung ba dang :
bdag sogs sems can thams cad kyi sdig sgrib nyes ltung thams cad dag nas :
chos dang bkra shis 'phel ba dang :
tshe dang bsod nams rgyas par mdzad du gsol :
tshe 'das kyi don du byed na ngan song sbyong ba'i snying po bzlas la /
tshe las 'das pas gtso byas :
nam mkha' dang mnyam pa'i sems can thams cad 'khor ba dang ngan song gi sdug bsngal gyi rgya mtsho las 'don pa dang :
bdud kyi zhags pa dang :
gshin rje'i 'jigs pa dang :
bar do'i 'jigs skrag thams cad las bsgral te :
sdig sgrib nyes ltung sbyangs nas :
rnam mkhyen rdzogs pa'i sangs rgyas rin po che thob par gyur cig :
ces brjod /
'dir gtor ma cha gsum gtang dgos pas rig 'dzin 'gyur med rdo rjes mdzad pa yongs grags su 'byung ba nyid sbyar ro //
de nas bzlas pa bya ba ni /
mdun bskyed dkyil 'khor gyi lha rnams la dmigs nas gtso bo'i snying po rnams brgya rtsa la sogs pa dang /
'khor rnams bcu chas mtshon ci nus bzla /
rang don du bdag 'jug blang /
gzhan don du dbang bskur dang tshe 'das kyi don yin na gnas lung gi cho ga sogs skabs 'dir sbyar bar bya'o //
gsum pa rjes kyi las rim bdun las /
dang po mchod pa ni /
oM badzra ang+ku sha dza :
oM badzra pA sha hU~M:
oM badzra s+pho Ta baM:
oM badzra g+hAN+Te ho :
thugs rje'i lcags kyus thugs dam rgyud gsal zhing :
byams pa'i zhags pas gnas nas spyan yang 'dren :
lcags sgrog dga' ba'i pho nyas gnas skyod de :
bde gshegs bzhugs shing rnam grol dgyes par mdzod :
ces gsal btab la snyan mnan /
'dod yon lnga dang sgeg sogs kyis mchod pa ni :
hU~M:
gzugs mdzes dbyibs legs yid 'ong mdzes gyur ldan :
reg 'jam mnyen cing lus kyi bde ba skyed :
'jig rten khams gang rnam lnga ji snyed pa :
rgyal ba sras dang bcas la mchod par 'bul :
oM shrI badzra lA s+yai hU~M:
oM shrI badzra mA l+yaM trAM:
oM shrI badzra gIrti hrI:
oM shrI badzra nirtI A:
dung mdog dkar mo rdo rje can :
sems dpa' chen po ye shes 'beb :
me long lta bu'i ye shes las :
badzra lA s+yai'i mchod pa bzhes su gsol :
yid bzhin nor bu lta bu 'od 'bar ma :
'jam dpal sngon po'i dngos grub 'dzin mdzad cing :
mnyam pa nyid kyi ye shes las :
badzra mA le'i mchod pa bzhes :
pad+ma dbyangs can rma bya 'dzin :
spyan ras gzigs kyi dngos grub 'dzin :
so sor rtogs pa'i ye shes las :
badzra gIrti'i mchod pa bzhes :
gar mkhan 'gying ma gzi brjid 'od ldan ma :
las kyi 'khor lo rnam par 'joms mdzad cing :
bya ba nan tan ye shes las :
badzra nirtI'i mchod pa bzhes su gsol :
gar gyi mchod pa dam pa ni :
ye shes bzhi dang mnyam par sbyor :
spos kyi sprin lding bdug pa mo :
rgyal ba'i dkyil 'khor gdugs kyis 'gengs mdzad cing :
byams pa thabs dang shes rab las :
badzra d+hU pe'i mchod pa bzhes su gsol :
ut+pal mthing ga me tog 'thor tshul can :
zla gam 'od 'phro rin chen 'od du 'phro :
snying rje chen po'i thabs dang shes rab las :
badzra puSh+pe'i mchod pa bzhes su gsol :
dbang gi phyag na me sgron bsnams :
chos kyi rgyal mtshan 'bar ba 'dzin :
dga' ba thabs dang shes rab las :
badzra A lo ke yi mchod pa bzhes :
tsan dan bdud rtsi char 'beb ma :
dkyil 'khor gsal ba'i thig le 'beb :
btang snyoms thabs dang shes rab las :
badzra gan+d+hai'i mchod pa bzhes su gsol :
'jig rten rdzas brgyad mchod pa ni /
'jig rten 'di'am stong gsum gzhan dag na :
ma rmos lo thog 'bras gro nas dang khre :
'bru sna ji snyed yod pa'i mchod pa 'di :
bla med dkon mchog gsum la 'bul lags na :
'gro kun bkres pa'i sdug bsngal sel bar shog :
'jig rten 'di'am stong gsum gzhan dag na :
rgya mtsho chu bo chu gling 'bab chu dang :
chu sna ji snyed yod pa'i mchod pa 'di :
bla med dkon mchog gsum la 'bul lags na :
'gro kun skom pa'i sdug bsngal sel bar shog :
'jig rten 'di'am stong gsum gzhan dag na :
ga bur gur gum g+hi waM dzA ti dang :
sman sna ji snyed yod pa'i mchod pa 'di :
bla med dkon mchog gsum la 'bul lags na :
'gro kun nad kyi sdug bsngal sel bar shog :
'jig rten 'di'am stong gsum gzhan dag na :
tsan+dan a gar gu gul gla rtsi rgya shug dang :
spos dang dri sna ji snyed yod pa kun :
bla med dkon mchog gsum la 'bul lags na :
'gro kun nyon mongs nad rnams zhi gyur cig :
'jig rten 'di'am stong gsum gzhan dag na :
gser dngul zangs lcags g.yu dang gzi mchong dang :
rin chen rnam pa ji snyed yod pa kun :
bla med dkon mchog gsum la 'bul lags na :
'gro kun rin chen rgyan dang ldan par shog :
'jig rten 'di'am stong gsum gzhan dag na :
ka ra bu ram sbrang rtsi khaN+Da dang :
bcud dang ro ldan ji snyed yod pa kun :
bla med dkon mchog gsum la 'bul lags na :
'gro kun bdud rtsi'i bcud kyis tshims gyur shog :
'jig rten 'di'am stong gsum gzhan dag na :
'o ma mar dang zho dang phrum dang thud :
sems can bcud kyi snying po ji snyed yod pa kun :
bla med dkon mchog gsum la 'bul lags na :
'gro kun bcud len lus la rgyas par shog :
'jig rten 'di'am stong gsum gzhan dag na :
bza' dang bca' dang btung dang bshos dang skyems :
kha mngar skyur rtsub zas mchog ji snyed yod pa kun :
bla med dkon mchog gsum la 'bul lags na :
'gro kun lus ngag yid gsum tshims gyur cig :
gnyis pa bstod pa ni /
hU~M:
chos dbyings ye shes che la mnga' brnyes shing :
rgyal ba drug pa rigs lnga'i spyi ming can :
ye shes kun gyi bdag nyid chen po pa :
rigs lnga yab yum rnams la phyag 'tshal bstod :
chos rnams sgyu ma lta bur rab mkhyen nas :
'gro ba sems can thugs rjes 'dul ba dang /
ngan song gnas rnams stongs par dam bcas pa'i :
rigs bzhi yab yum rnams la phyag 'tshal bstod :
ye shes bzhi yi khyad par snyoms pa las :
skye 'chi nyon mongs 'khor ba rtsad gcod cing :
thabs la mkhas pas phyag rgya bzhi ru bstan :
sems dpa' yab yum rnams la phyag 'tshal bstod :
ye shes thugs rje chen po'i ngang nyid las :
thabs la mkhas pas so sor skur bstan pa :
'gro drug sems can 'dul ba'i don mdzad pa :
rgyal ba sems dpa'i tshogs la phyag 'tshal bstod :
shes rab gsal bas rig pa'i rgyud tshims zhing :
ting 'dzin gsal ba'i me tog mtsho ltar bkram :
lhag mthong gsal bas shes rab sgron me 'bar :
zhi gnas rlan gyis nyon mongs tha ba brdungs :
mchod pa'i lha mo rnams la phyag 'tshal bstod :
'dzam gling sprul pa bkra shis dpal 'bar ma :
rtags kyi lha mo phyag rgya brgyad du ston :
rgyal ba'i mtshan 'chang lha mo'i tshul ston ma :
bkra shis lha mo'i tshogs la phyag 'tshal bstod :
chos dbyings skye med yum gyi mkha' klong nas :
rgyal ba'i dkyil 'khor ma lus dbyings nas skyed :
rtags kyi phyag rgya rigs kyi yum du bstan :
gsang ba'i yum chen bzhi la phyag 'tshal bstod :
'gro drug 'khor ba'i gnas nas drang ba'i phyir :
thugs rjes sprul pa thub pa drug tu bstan :
gang la gang 'dul de la des 'dul ba'i :
bcom ldan thub pa drug la phyag 'tshal bstod :
tshad med bzhi po mthar phyin grub pa'i rtags :
phyag rgya bzhi yi ngang du thugs rjes sprul :
'gro drug ngan song thugs rjes gnas nas 'dren :
sgo skyong sgo ma bzhi la phyag 'tshal bstod :
phyi mtshams 'dul ba dbang gi sku sprul nas :
phyogs bcu so so'i bgegs rigs tshar gcod cing :
mtho ris gnas su kha lo sgyur mdzad pa'i :
phyogs bcu'i phyogs skyong rnams la phyag 'tshal bstod :
gsum pa yan lag bdun pa ni /
phyogs bcu'i sangs rgyas sras dang bcas :
de nyid rigs sogs rigs lnga dang :
gsang sngags rigs sngags kun gyi lha :
ma lus bdag la dgongs su gsol :
bdag sogs sems can thams cad kyi :
sdig pa'i las rnams so sor bshags :
dus gsum dge ba thams cad la :
dang bas rjes su yid rang ngo :
phyogs bcu'i sangs rgyas bzhugs rnams la :
chos kyi 'khor lo bskor bar bskul :
mya ngan 'da' bzhed sangs rgyas la :
thugs rjes bzhugs par gsol ba 'debs :
sangs rgyas byang chub sems dpa' la :
bdag nyid rtag tu lus 'bul lo :
dngos grub chen po bdag la stsol :
dge ba'i rtsa ba 'di dag gis :
deng gi rgyu 'byor yon bdag dang :
mtha' yas sems can ma lus kun :
myur du rdzogs pa'i sangs rgyas shog :
bzhi pa smon lam gsol ba ni /
ho :
'phags pa dkon mchog gsum dang :
phyogs bcu dus gsum gyi bde bar gshegs pa rnams dang :
dkyil 'khor gyi lha tshogs rnams la mchod pa'i yo byad phul bas :
bdag cag yon gyi bdag po dang :
mtha' yas pa'i sems can thams cad kyi lus ngag yid gsum gyi sdig pa dang bag chags kyi sgrib pa byang bar gyur cig :
bdug spos phul bas tshor ba'i phung po gnas su dag nas :
ting nge 'dzin gyi phung po dang ldan par gyur cig :
me tog phul bas 'du byed kyi phung po gnas su dag nas :
rnam par grol ba'i phung po dang ldan par gyur cig :
mar me phul bas 'du shes kyi phung po gnas su dag nas :
shes rab kyi phung po dang ldan par gyur cig :
dri chab phul bas :
gzugs kyi phung po gnas su dag nas :
tshul khrims kyi phung po dang ldan par gyur cig :
lha bshos phul bas :
rnam par shes pa'i phung po gnas su dag nas :
rnam par grol ba'i ye shes mthong ba'i phung po dang ldan par gyur cig :
mchod pa rnam pa lnga gzhung bzhin phul bas :
dbang po lnga las byung ba'i nyes pa thams cad dag nas :
bde bar gshegs pa rnams mnyes par byas te :
bsod nams dang ye shes kyi tshogs bsags pa'i dge ba'i rtsa ba 'dis :
bdag dang deng gi yon bdag dang :
mtha' yas pa'i sems can thams cad myur du bla na med pa'i byang chub kyi go 'phang thob par gyur cig :
lnga pa bshags pa ni /
yi ge brgya pa lan gsum bzlas la /
gang yang bdag blo gti mug pas :
las byas 'di la nyes pa gang :
gang de lus can skyabs gyur pa :
de kun gtso bos bzod pa dam pa mdzad du gsol :
bdag cag rtsod pa'i dus 'dir :
snyigs ma lnga yi sems can du gyur pa yin pas :
gzhung bzhin du yo byad ma 'byor pa dang :
ma tshang ba dang :
ting nge 'dzin la dbang ma thob pa dang :
bying rgod nyon mongs pa la sogs pa'i dbang gis nyams chag ci mchis pa thams cad :
bdag nyid chen po khyed rnams kyi drung du bzod pa dam pa mdzad du gsol :
bdag cag rnams kyi sgrib par mi 'gyur bar mdzad du gsol :
phrin las su gsol ba'i mdo ni :
bdag dang yon bdag rnams kyi rlung mkhris bad kan la sogs pa :
nad bzhi brgya rtsa bzhir gyur pa thams cad dang :
gdon gyi rigs su gyur pa gdon rigs sum brgya drug bcu :
bgegs rigs stong phrag brgyad cu thams cad zhi bar mdzad du gsol :
gzhan yang sngon gyi las las gyur pa :
'phral gyi rkyen las gyur pa :
rmi ltas mtshan ma ngan pa :
gzhan gyi bsam sbyor ngan pa :
dus ma yin par 'chi ba la sogs pa bzlog par mdzad du gsol :
tshe dang bsod nams 'phel ba dang :
dpal dang 'byor pa rgyas par mdzad du gsol :
drug pa bkra shis brjod pa ni /
ston mchog dam pa lha mis mchod 'os pa //
sogs zhal nas gsungs pa'i thog drangs tshig bcad kyi phreng ba rgyas par spel la me tog gi char dbab /
rol mo'i sgra bsgrag go
/bdun pa dkyil 'khor bsdu ba ni /
oM AHhU~M badzra mu :
zhes brjod pas :
ye shes kyi lha rang bzhin gyi gnas su gshegs par mos pa'am :
ras bris la spyi lugs ltar /
'dir ni rten dang sogs kyis brtan bzhugs bya /
phyogs skyong ba rnams ni las las grub pa yin pas so so'i gnas su gshegs :
dam tshig sems dpa'i dkyil 'khor dang rang dbyer med du shes par byas la /
bdag gi thugs ka nas 'od zer 'phros te :
lha rnams la phog pas :
lha rnams byang nas bsdu ste :
byang gi dkyil 'khor lha rnams 'od du zhu :
nub kyi lha tshogs la thim :
dbus nas rim gyis lho shar dbus kyi lha la thim :
mtshams bzhi'i lha dang :
thub drug sgo ba rnams kyang rim gyis 'od du zhu nas :
dbus kyi lha la thim :
dbus lha rnams kyang gtso bo la thim :
gtso bo thugs ka'i ye shes sems dpa' la thim :
de rdo rje nas tsam la thim :
de yang hU~M la thim :
hU~M zhabs kyu nas bsdus te :
thig le mi dmigs pa'i ngang du gyur te :
chos dbyings stong pa'i ngang du gnas par bya'o :
zhes mnyam par bzhag
/slar rang nyid rnam snang rdo rje sems dpa'i skur gyur pa'i gnas gsum du oM AHhU~M gsum gyis mtshan par gyur /
zhes mos la theg pa chen po thun mong ma yin pa'i bsngo bas dge rtsa byang chub chen por spel bar bya'o //
bde gshegs rigs 'dus zhi ba rdo rje dbyings //
yo ga'i chings ldan dkyil 'khor mchod bsgrigs la //
bla med dgongs pa dang sbyar nyams len tshul //
mnga' bdag yab sras phrin las gtso bor grags //
deng dus 'gro don ngal gsor gyur pa la //
sri zhur rloms pa'i sug rjes 'di bkod pas //
rgyun bzang mi nub dbyar gyi mtsho ltar rgyas //
'brel tshad rdor dbyings dkyil 'khor che 'grub shog
/ces pa 'di khyab bdag bla ma thams cad mkhyen pa 7'jam dbyangs mkhyen brtse'i dbang po'i zhal snga nas dang /
dza ka dang dge mang mchog sprul rin po che rnam pa gsum nas bka' bstsal nan du phebs pa ltar /
gter gzhung rtsa ba'i chog bsgrigs sor bzhag la kha gsal khyer bde'i bsnon 'phri phran bus brgyan /
ma dag pa rgyun 'byams su snang ba rnams gang shes kyis bcos nas /
rnying sngags kyi tha shal pad+ma gar dbang blo gros mtha' yas pa'i sdes rdzong shod bde gshegs 'dus pa'i pho brang chen por sbyar ba dge legs 'phel //

//
