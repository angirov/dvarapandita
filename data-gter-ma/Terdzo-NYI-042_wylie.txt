\u0f88
dam can rdo rje legs pa'i gsang sgrub dgra bo'i srog gi spu gri bzhugs so :
\u0f88\u0f88\u0f88\u0f88\u0f88\u0f88\u0f88\u0f88
ma lus gdug pa'i tshogs 'joms dbang mdzad lha :
khro chen rta mchog dpal la phyag 'tshal lo :
thugs rje chen po gsang ba 'dus pa yi :
gter gyi srung ma dge bsnyen dam tshig can :
rno myur rdo rje legs pa'i gsang sgrub 'di :
ma 'ongs don du pad+ma bdag gis sbas :
shin tu myur mgyogs spu gri 'di kho na'o :
dam tshig ldan pa'i rnal 'byor pas :
skyes bu chen po'i sgrub pa ni :
brag phug dben gnas rdo mkhar dang :
shin tu dben zhing gtsang ba'i sar :
lha khang 'dre can gsha' rbud dang :
la btsas gnyan dgu btsan rgod dang :
ser bas bcom sogs sa blangs la :
gnas la bstun la /   stegs bu mda' gang khru gang la :
ra khrag dri bzang ro sol byugs :   dmar po byas na rab /
dbus su stegs bu gru gsum pa :
gyen du brtsigs shing thur du bru :
dug khrag ro sol mar nag byugs :
kha khyer skyer pa'i rtsang dmar la :
mtshal dang ra khrag tri re bri :
mgo mjug ma nor nyer gcig ni :
dge bsnyen nyer gcig mnga' gsol la :
srin mo 'gros su btsug par bya :
nang du spyang thod dag   kha dgra la /la ni :
ma nyams ra khrag dmar por   kha'i nang la /byugs :
ras sam gro ga rgya shog la :
dug khrag sbyar bas   dgra du yod pa'i /ling+ga bri :
rang gi kha rlangs dri ma spang :
zag rdzas drug ni byug par bya :
dpral bar rus la snying gar ming :
brla la bla dwags 'doms su tsha :
yan lag dzaHyi gzer gyis gdab :
dud ngan bdug cing lha dang dbye :
dril la sngo dmar dag gis bcing :
ra rog snying nang bcug par bya :
za 'og skud pas rgya gram bcing :
spyang thod kha nang dam du brdzang :
de nyid brub khung nang du btsal :
re sbra nag pos steng nas g.yogs :
ro g.yam rgya gram bris pas bcad :
bshos bu mkhar thabs khru gang la :
sku dang dar dmar mda' la btags :
rten gtor dag tu gzugs par bya :
rgyun gtor nar ma   zur gsum /dus bzhi 'am :
yang na gung gnyis dus su gtang :
dge bsnyen brtan ma la sogs pa :
'khor gyi gtor ma rgyas par bsham :
zur bzhir gtor ma bzhi yang bya :
de la sku dang mda' dar gzug :
ra khrag byug cing yungs dkar brgyan :
chang phud ra khrag chos sman sbyar :
b+han+d+ha mtshan ldan gang yang bsham :
mon nam rabs chad thod pa ru :
yungs dkar yungs nag ke tshe dang :
rdo lcags zangs phye gri lcags phye :
so dog   lcags skogs /thang phrom dug khrag sbol :
brub khung de yi zur bzhir bzhag :
dug shing glang ma skyer pa yi :
gang rung gcig la gsal shing bya :
dgra bo'i ming rus sde tshan bri :
de yang brub khung zur gcig tu :   gzug
/bla ma yi dam mkha' 'gro yi :
spyi gtor dag kyang bsham bya ste :
de ni sgrub bcas rim pa 'o :
rnal 'byor kha ni nub bstan la :
bdag nyid bcom ldan gtum po 'am :
dbang chen rta mgrin du bskyed la :
mdun du tri las skyes bu ni :
dmar nag rab 'jigs khros pa'i sku :
phyag g.yas rdo rjes dgra srog gzir :
g.yon pas dgra snying zhal du gsol :
zhal gdangs mche gtsigs me rlangs 'phro :
dar ber sngo khra'i 'jol 'gying la :
gser dngul ha ri'i gser ska bcings :
mgo la swag zhu nag po gsol :
stag ral gzig shubs btsan mdung phyar :
mi bzad seng ge dkar mo 'chib :
'khor du sum brgya drug cus bskor :
rol du stag spyang dom dred khrid :
pho nya 'dzin ging mon dkar nag :
lha srin sde brgyad ku sgras 'gengs :
dam nyams dgra la hab khyer byed :
phung gsum g.yab kyis 'debs byed cing :
dgra bo rang dbang med par bkug :
brub khung nag por ling gis bskyur :
snying srog sha la dmar g.yos byed :
skad cig nyid la brlag par bsam :
de 'dra'i ting 'dzin gsal ba yi :
zhe sdang nga rgyal drag po yis :
'bod rbad gsad gsum gcig dril ba'i :
gnam lcags thog gi spu gri 'di :
thang lhod med par drag tu bzla :
thun la sngags shing dug khrag sbol :
bdun gnyis song nas drag tu brab :
mtshon dang nad dang dug rlangs kyis :
dgra bo thum thum bsad par bsam :
badzra sA d+hu tsa tri dza :
tri pa tsa shu la nr-i dza :
pra na sa du tshe la gur pa ti :
tsa mun rag mun thuM pa du rag rbad :
sri ka da ri sa du shig :
che ge mA ra ya sod :
ces pa bdun nam nyer gcig tu :
stan drod ma yal mi mi 'phrad :
khyi dang bud med nye mi rung :
mi bstan gsang ba shin tu gces :
de tshe rtags kyi rim pa ni :
slob dpon sngags pa a tsa ra :
pha khu zhang blon mi reng dang :
zhag bdun 'bod pa dang po'i rtags :
stag spyang gcan gzan ri dwags 'ded :
'od sgra thog 'tshub dmag la 'gro :
mtshon brdung brag bshigs shing gcod dang :
rbab dang lings byed ri dwags gsod :
bar gyi zhag bdun rbad pa'i rtags :
sha khrag dmar g.yos nang khrol za :
mgo dang glo snying bdag la ster :
lan gsum bar du bskyar zhing 'byung :
las grub rjes kyi bsad rtags so :
de ltar rtags rdzogs dkyil 'khor nub :
las khung nang du skyer pa yi :
hom bya thod pa'i ling ga phyung :
gri mtshon gtubs shing phur pas gdab :
zan gyi nya bo ming rus can :
gsar pa nyi shu rtsa gcig dang :
gong gi ling gar dgug gzhug bya :
tho bas brdung zhing ling ro dang :
bsreg rdzas ra yi dbang po lnga :
me lhar dam can bskyed la 'bul :
gong gi sngags la khA hi btags :
dam can dregs pa 'khor bcas kyis :
dgra bo'i sha rus ma lus pa :
rngams shing rngams shing zos par bsam :
thal ba cha gcig mchod rten nam :
yang na rgya gram lam du mnan :
cha gcig klu btsan gnas sar gtad :
cha gcig dgong mor rlung la bskur :
des ni rdo rje'i srog yod kyang :
sgrol bar nges kyi the tshom med :
gal te rtags med 'khu ldog na :
rang nyid yi dam nga rgyal bskyed :
shog bu ro ras shing shun la :
skyes bu'i sku 'bag gong bzhin bri :
spyang thod nang gi ling ga nyid :
sku gzugs de yi snying gar blan :
rbad gsad sngags kyis tha ma bskor :
dgug gzhug byas la sngar bzhin du :
sku gzugs kyi /   snying nang dril la spyang thod gzhug :
zhag gsum srog sngags dbu zhabs bzlog :
dgra yi ming shul skyes bu gzhug :
gsad pa'i sbyor ba de la brtsam :
de tshe 'dud dang phyag byed pa :
bsad rtags la sogs gtan phebs nas :
sku gzugs phyung la sman spos chus :
bkru zhing gsol dang skong bshags bya :
ling+ga sngar shul bcugs la brab :
las gzhug gong bzhin byas pa yis :
las mi 'grub pa'i dogs ma mchis :
shi sa ar la gtad pa ste :
tshod dang sbyar ba shin tu gces :
mang na chos skyong mthu stobs zad :
'di lta bu yi sbyor ba yis :
rdo rje 'dzin kyang 'jigs par nus :
dgra bo tsam la smros ci dgos :
skyes bu chen po'i gsang sgrub 'di :
gnam skas brag la sbas te bzhag :
ma 'ongs phyi ma'i dus kyi tshe :
las can gcig dang 'phrad par shog :
sa ma ya :
kha thaM:
gu h+ya :
rgya rgya rgya :
bdag 'dra rat+na gling pa ngas /
khyi lo rta zla'i tshes gcig la //
gnam skas brag nas bton pa yin //
g.yu mtsho'i mgul du shog ser ngos nas bshus pa'o ///
/[ \u0f88 ]dam can gyi rjes gnang bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]dam can skyes bu chen po yi :
rjes gnang dbang gi rim pa bstan :
dben pa'i gnas su da la bya :
yang na snam phying gru bzhi'i khar :
bshos bu mkhar thabs gtor tshogs dang :
sman raka ra yi gsur dud dang :
rdo rje snying dang bla rdo dang :
skyes bu'i sku dang sgrub yig bsham :
gsol kha mchod bstod 'bod sngags kyis :
khug par bkug la bla rdo dang :
skyes bu'i sku la yang yang bstim :
gser skyems phud skong rgyas byas la :
rang nyid rdo rje gtum por bskyed :
dam can dbang sdud zil gyis mnan :
slob ma rdo rje gtum por bskyed :
thog mar spyi gtor sku dang bcas :
bu yi snying gar bzhag nas kyang :
hU~M hrI:
skyes mchog badzra thig le rtsal :
bran dang bka' nyan pho nya'i tshogs :
khyod kyi srung mar gtad par bya :
rtag tu mchod cing brtson par gyis :
oM badzra sA d+hu sa ma ya sid+d+hi pha la A be sha ya dza :
ces dam can slob bu'i snying gar bstim mo :
de nas sku gzugs lag g.yas dang g.yon du bla rdo gtad sgrub yig kyang gtad nas :
hU~M:
las kyi dbang gis dregs pa ni :
dgra bla rdo rje legs pa yin :
dbang sdud zil gyis mnan nas ni :
bran dang khol po yang g.yog dang :
'bangs kyi tshul du khyod la gtad :
gnyen po'i sgrub pa yun ma thung :
bka' dang dam la gnas par 'gyur :
badzra sA d+hu sa ma ya rA tsa tri dzaHpa shang ku ru hU~M phaT:
ces gtad la lha'i nga rgyal bya'o :
de nas rdo rje g.yas tsit+ta g.yon du gtad de :
hU~M:
pad+ma he ru ka yi sprul pa ste :
btsan gyi rgyal po rdzu 'phrul can :
nub phyogs gnam sa phyed kyi bdag :
rdo rjes pho rgyud pho nyar 'gyed :
tsit+tas mo rgyud las la 'dzud :
rdo rje legs pa'i dbang thob shog :
tsakra shU la tsa hring :
kA ya wA ka tsit+ta sid+d+hi oM:
kA ya wA ka tsit+ta sid+d+hi A:
kA ya wA ka tsit+ta sid+d+hi hU~M:
kA ya wA ka tsit+ta sid+d+hi hrI:
dbang bzhi yongs su rdzogs pa thob par shog :
ces dbang bskur :
gtor ma dang mchod bstod la brtson zhing :
dam tshig bla ma spyi bor khur cig :
chos skyong bran bzhin du nyan par 'gyur ro :
zhes bka' gtad gtor ma dngos grub tu rol :
dal bsdu :
yon 'bul :
bkra shis dang bsngo ba smon lam bya'o :
bod yul mtha' dbus thams cad du :
sgrub thabs mang du sbas na yang :
dbang gi rjes gnang 'di las med :
thugs kyi sras dang 'phrad nas kyang :
sangs rgyas bstan pa'i srung mar shog :
sa ma ya :
kha thaM:
rgya rgya rgya :
rat+na gling pas gnam skas brag nas bton pa'o ///
/[ \u0f88 ]dam can nor sgrub rin chen gter mdzod ces bya ba bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal pad+ma he ru ka la phyag 'tshal lo :
rno myur yang zab dam tshig can :
skyes bu rdo rje legs pa yi :
nor sgrub zab mo mthar thug pa :
ma 'ongs brgyud 'dzin don ched du :
pad+ma 'byung gnas bdag gis bstan :
dam tshig ldan pa'i rnal 'byor pa la :
skyes bu chen po 'di ni zas nor snyan grags longs spyod kyi bdag po :
mi snying 'phral du skul bar nus pas shin tu zab pa yin no :
'di yi nor sgrub bya ba ni gsum ste :
rten bcas te nor bdag bzung ba :
bla rdo 'khor lo lus la 'chang ba :
sngags bzlas shing phrin las bcol ba'o :
dang po rten bca' ba ni :
spyin pa'i sa la sman dang rin po che brdar dri bzang gis sbrus la :
dam can sku mdog dmar ser ber dmar thod dmar can :
phyag g.yas gser gyi rdo rje dang lcags kyu 'dzin pa :
g.yon pas thod pa dmar gyis bkang ba :
seng ge'am ra dkar po la zhon pa gcig bya :
rgyab la nang bug byas la der 'khor lo dang 'dod byang :
'bru sna dar sna rin po che la sogs pa gzhug :
tshon dang spra rtsi legs par btang :
yang na bris sku byas kyang rung ngo :
dang po yang skar ma rgyal la bzhengs :
rjes rab gnas kyang skar ma rgyal la bya'o :
dam can dgug gzhug yang yang bya'o :
rten de mi la sbed cing nor mdzod dam :
bang ba'i khar gzhug :
rang phyogs su 'gro dus bshos bu dang gsol kha rgyas par byas la :
sku de 'gro phyogs su zhal bsgyur la :
phrin las 'dod gsol rgyas par bya'o :
gnyis pa bla rdo 'khor lo bya ba ni :
rab dar dkar bre zhabs tsam :
'bring ras chag chen :
tha ma shog bu la :
skyes bu chen po bris pa'i lto ba nas :
ra khrag dang mtshal sbyar la tsakra rtsibs bzhi mu khyud gsum bris la lte bar :
badzra sA d+hu sa ma ya rat+na sarba sid+d+hi pha la hU~M:
bdag la zas nor longs spyod thams cad kyi dngos grub stsol :
ces pa'i 'dod gsol bri :
rtsibs bzhi la :
oM hrIHtri badzra sA d+hu sa ya ma srog tri'u ma ra na dzaHdza :
oM hrIHtri badzra sA d+hu sa ma ya srog tri'u ma ra na hU~M hU~M:
oM hrIHtri badzra sA d+hu sa ma ya srog tri'u ma ra na baM baM:
oM hrIHtri badzra sA d+hu sa ma ya srog tri'u ma ra na hoHho :
zhes bri :
rtsibs mchan la :
a jo chen po khyod kyis sngon gyi dam tshig las ma 'da' zhig :
ces tshan bzhir bri :
phyi'i mu khyud la :
oM hrIHtri pad+mAn+ta kr-i ta ma hA kro d+ha ha ya grI ba hu lu hu lu hU~M phaT:
ces bri :
rdo pha waM long bu'i logs drug la :
ra khrag dang mtshal gyis tri drug bri :
de 'khor lo'i dbus su bzhag :
tsakra dril la rat+na lnga dar sna lnga 'bru sna lngas 'khor lo rim par dril :
shug pa'am tsan dan byang bu la :
kye a jo chen po :
dmu btsan rol po :
bdud btsan mthu chen sgrub pa po bdag la g.yang chen gyi nor stsol cig :
brjid chen gyi gos stsol cig :
bcud chen gyi zas stsol cig :
gdul bya dang snyan grags stsol cig :
ces ra khrag dang mtshal /   cog la sbyar nas bris la zangs sam lcags kyi bla khab tu dril :
de za 'og gi khug mar dril :
de ra yi snying lpags su dril :
de sha ba'i snying khug tu dril :
'khu ldog byed na :
lcags kyi sdig pa snying gar bzhag :
yi dam dbang chen gyi sngags dang bskyed rim gyis gcun :
'phral du mi dgos so :
gzhi brten na gong gi rten mdun du :
mda' 'ug sgro ma'i mgul du dar dmar btags la :
smyug ma rtse rgyal la khrab byang :
dung 'bu :
rnga khra :
dar :
stag ras :
gzig ras dang bcas pa btags :
shug pa sngon po bal tshon brgyan pa :
bshos bu mkhar thabs dang bcas pa gtar bzung ngo :
byes chas byed na khug ma mchan du gzung ngo :
de rnams ni rten dang sgrub pa'i rdzas so :
gsum pa ji ltar bsgrub pa ni :
dben pa'i gnas su gong gi rdzas rnams bsham :
bshos bu sha khrag gis brgyan pa bzang po gcig gtar gzung ngo :
gzhan nyi dros la bshos bu ci rigs pa re 'bul :
chang ban skyogs dang bcas pa bsham :
ra'i gsur gyis mchod cing :
bdag nyid dbang chen du gsal bas :
sku 'bag bla rdo dang bcas pa la :
'gugs gzhug legs par byas te skyes bu dngos su bsam :
de nas sngags ni :
oM badzra sA d+hu sa ma ya srog tri'u ma ra na rat+na pha la sid+d+hi hU~M:
zhes zhag bdun smra bcad bzlas pas :
nor dang longs spyod 'byung ba'i ngo :
lo tog rgyas pa :
tshong pa khal khur khyim khengs pa :
khrom 'dus pa sogs dpag med 'byung ngo :
sprang po zhud 'khang byung na gtor ma bzang du bya :
gtsang sbra bya :
nyes bshags bya'o :
sgrub pa tshar nas rten gong ltar sba :
dgos dus skong gso bshos bu bzang po gtang :
khyad par bcu bzhi dang dgu stong la gtang ngo :
gong gi sngags gsham du :
oM sha tri mi li shi tri hri tri :
A kar+sha ya :
rat+na 'dus 'dus :
dbang du 'dus srid pa gsum gyi ka cha nga la shog :
zas nor dngos grub bdag la stsol :
ces rgyun du brtson pa dang byes la sogs par brgya rtsa re ma chag par bya'o :
kho zas la rngams pas gsol ka skong gso phud gser skyems rol mo'i sgra dang mda' dar g.yab :
ra gsur btang ba rgyas par bya'o :
sgrub dus kyi bshos bu dang :
phyogs su 'gro'am las la bskul dus kyi bshos bu bya khyi la mi sbyin :
dngos grub tu rol lo :
'di bsgrub na zas nor longs spyod char ltar 'beb ste rgyal po ltar 'gyur ro :
mi'i snang ba 'phral du bsgyur nus :
zas nor gyi rtsa ba bud med lhag par 'du'o :
drag po bsgrub pas mthu myur :
bu tsha rigs rgyud 'phel :
gnas ni rdo mkhar bzang po la bca':
chos pa'i srung ma byed :
bon la gsas byed :
tshong gi sna 'dren :
dmag dang jag gi dpung byed :
pha klu yin pas longs spyod che :
ma bdud yin pas dbang che :
kho rang btsan yin pas drag rtsal che :
bka' nyan ma sang yin pas las myur :
grogs brtan ma yin pas snying nye :
dam tshig la gnas pas chos byed tsam la skyob :
khyad par pad+ma'i brgyud 'dzin dang gter gyi brgyud pa rnams la lus dang grib ma ltar 'go zhing phrin las byed do :
dam can nor sgrub rin chen gter mdzod ces bya ba :
o rgyan gsung bzhin bdag mkhar chen bzas yi ge la bkod de :
thugs rje chen po'i bka' srung du gnam skas brag la sbas so :
sa ma ya :
rgya rgya rgya :
kha thaM:[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]phyi ma'i dus su las can bu dang 'phrad :
longs spyod mi zad gter la spyod par shog :
gter rgya :
gsang rgya :
sbas rgya :
zab rgya :
gtad rgya :
gter ston rat+na gling pa yi /
nor bdag zab nges pa yin :
shog ser sgrub thabs mtho do pa gcig gi rgyab nas bshus so ///
/[ \u0f88 ]skyes bu lus dang grib ma ltar :
'grogs thabs bla rdo'i man ngag ni :
dam can nyid kyi lto ba ru :
'khor lo rtsibs drug mu khyud la :
dzaHhU~M baM hoHbzhi yi dbus :
tri bri phyi rol rtsibs drug la :
badzra sA d+hu tsa hri dza :
tri pa tsa shU la nr-i dza :
rtsibs mchan drug la sngags 'di bri :
badzra sA d+hu aM g+hu sha dza :
phyi rim mu khyud rta mgrin dang :
rdo rje gtum po'i sngags kyis bskor :
pha waM long bu'i ngos bzhi la :
dzaHhU~M baM hoHtri steng 'og :
bris la tsakra'i tri dang sprad :
bri gzhi dar ram shog bu la :
mtshal dang ra khrag sbyar bas bri :
za 'og gam ni dar dmar bting :
zangs gzhong nang du 'khor lo bzhag :
dar sna sman sna rin chen lnga :
ra yi dbang po lnga yang bzhag :
rang nyid phyag rdor gsal ba yis :
dam can 'gugs bstim drag tu bya :
gsol kha mchod bstod phrin las bcol :
dar zab ra yi snying shun dril :
spre 'u 'ug pa byi la ni :
gang rung thod par gzhug byas nas :
lcags sam zangs kyi ga 'ur bcug :
rnal 'byor mchan khung g.yon du bcang :
rtag tu lus dang grib ltar 'grogs :
yang gces bla rdo'i man ngag 'di :
snying gi bu min gzhan la gsang :
sa ma ya :
kha thaM:
rgya rgya rgya :
gsang ba nang gi sgrub pa ni :
dar dkar ram ni shog bu la :
a mr-ita yi chus byug cing :
mtshal dang ra khrag sbyar ba yis :
dam can skyes bu'i sku bris la :
lto ba'i nang du tsakra ni :
rtsibs brgyad mu khyud gsum du bskor :
dbus kyi lte ba dag la ni :
dkyil du tri dang mtshams bzhi ru :
tri'u tri du ya tri du tri bri :
mu khyud la ni rtsa sngags bri :
rtsibs brgyad mgo nas rim pa bzhin :
bri ba'i yi ge bstan pa ni :
badzra sA d+hu tri dza :
sa ma ya dza :
badzra sA d+hu tri'u dza :
sa ma ya dza :
badzra sA d+hu tri du :
sa ma ya dza :
badzra sA d+hu ya tri dza :
sa ma ya dza :
badzra sA d+hu du tri dza :
sa ma ya dza :
badzra sA d+hu tri ling dza :
sa ma ya dza :
badzra sA d+hu tsa pa dza :
sa ma ya dza :
badzra sA d+hu b+ha ga dza :
sa ma ya dza :
zhes pa bri /
rtsibs mchan brgyad la bri ba ni :
badzra sA d+hu tri'u tri'u tri nr-i sgul sgul sdus sdus sa ma ya dzaH
zhes bri :
mu khyud nang ma la :
badzra sA d+hu rdo rje 'bar ba :
mgar ba nag po :
dmu bdud rol po :
rnal 'byor pa bdag gi mthun rkyen sgrubs :
'gal rkyen zlog :
ces pa bri :
bar ma la rten 'brel snying po dang phyag rdor gyi rtsa sngags bri :
phyi ma la rten 'brel snying po bri la :
dar dmar po'i steng du bzhag :
de nas rdo pha waM long bu'i logs su tri bri :
mtshams bzhir :
dzaHhU~M baM hoHbri :
steng du nan bri :
rang nyid yi dam nga rgyal gyis :
srog gi snying po tri brjod cing :
rol mo sgrog cing spyan 'dren bya :
spyan gzigs bshams la mchod skong dang :
gser skyems la sogs gzhung bzhin bya :
shin tu dgyes par 'gyur ba dang :
pha wang long bu'i tri de la :
dam can dngos su thim par bsam :
'khor lo'i tri dang kha sbyar la :
srog snying gzhug la sngags 'di btags :
tri'u tri'u du du tri sA d+hu sa ma ya dza :
ces bzla :
brtan bzhugs bya :
bkra shis brjod :
lus la bcang :[ \u0f88 ]dam can rdo rje legs pa'i ltas ngan cho 'phrul sgrub pa shin tu zab pa bzhugs :[ \u0f88\u0f88\u0f88\u0f88\u0f88\u0f88 ]rdo rje 'dzin la gus btud nas :
bdag nyid pad+ma thod phreng gis :
dgra bla rdo rje legs pa yi :
cho 'phrul ltas ngan gtang ba bstan :
'di la don lnga ste :
sgrub pa'i rdzas :
bskyed pa'i lha :
bzlas pa'i sngags :
'grub pa'i rtags :
las kyi mtha' sdud do :
dang po ni :
khyi dkar sna dmar gyi thod pa la ra khrag dang :
mtshal gyis rdo rje rgya gram bris la :
de nas bag zan la a tsa ra'i gzugs byas la :
de'i lag pa g.yas su spyang ki'i gzugs :
g.yon du spre'u'i gzugs byas la bskur ro :
btsan rgod dang lha 'dre drag po :
lha khang 'dre gnas sa nas sa blangs te :
dal gru gang pa'i dbus su brub khung byas la der   dgra bo'i ling+ga ming rus zag rdzas tshang ma du dgos klad khung /khyi thod gzhug go :
de'i mtha' dang brub khung gi steng nas phar :
kham sa la ltas ngan sna tshogs :
spre'u :
wa :
spyang ki :
bya rog :
'ug pa :
srin bya :
bud med :
a tsa ra :
mon pa :
de rnams gcig la gcig zhon pa :
khrid pa :
'dzing pa la sogs ltas ngan gang 'dod bya'o :
spre'u dang a tsa ras rang 'thag bskor ba :
bud med me 'bud pa :
sgyed bu la sbrul dkris pa yang bya'o :
gnyis pa bskyed pa'i lha ni :
rang nyid a tsa ra nag po ber nag dang zhwa nag gyon pa :
zhal bgrad pa :
mche ba gtsigs pa :
rked la gser ska bcings pa :
mi bzad seng ge la zhon pa :
phyag g.yas rdo rje dang :
g.yon pa mi snying dang dar nag phyar ba :
phyi nas tshur lcags kyi spyang ki dang :
zangs kyi 'phar ba khrid pa :
khams gsum dbang du sdud pa :
stong gsum g.yo 'gul nus pa gcig bsgom mo :
gsum pa bzlas pa'i sngags ni :
oM badzra sA d+hu sa ma ya :
'bar ba rA tsa he du trig trig :
khaM khaM:
shaM shaM:
ling ling :
rbud rbud :
kye kur :
king ka ra :
khaM shag hU~M phaT:
ces bzlas pas :
bzhi pa bsgrubs pa'i rtags ni :
khang pa tshag pa dang :
khyi zug pa dang :
phyugs ma 'drogs pa dang :
'od dang :
sgra dang :
'gram lcag rdeg pa 'byung ste :
gong du gtor ma gnyis byas la gcig gtar bzung nas las zin nas gtang gi bya :
gcig rtags de rnams byung ba dang 'bul lo :
lnga pa las kyi mtha' sdud ni :
khyi thod dang ltas ngan tsho :
kha dgra phyogs su gtad la :
rde'u dkar nag dang yungs dkar gyis rgyab nas brab cing sngags 'di gong dang sbrel la bzla'o :
oM rA tsa sa ma ya g+h+rig nan :
rdo rje 'bar ba 'ur ba 'ur ba :
rgyug rgyug :
bring bring :
shag shag :
tshal tshal :
rbad ling :
mo ya :
he tsa du na :
phob yA:
zhes bzlas pas :
rang gnyid log tu mi ster ba dang :
khyi thod la 'od yong ba dang :
sang nub khyi thod dgra phyogs su 'phang ngo :
gsol ka dang rbad bskul shes tshad bya :
dmod mo bya :
ra lpags brdab :
shag btab dul mo drag tu bya'o :
'di la rnal 'byor pa dam can dang yi dam gyi bsnyen pa thems pas ni :
zhag gcig rang gis 'grub bo :
sngags gong ma la zhag bzhi :
'og ma dang sbrel ba zhag gsum :
zhag bdun gyis sus bsgrubs kyang the tshom med do :
bsgrub dus mi dang mi 'phrad :
ngag bcad :
rdzas rnams mis ma mthong bar bya'o :
'di dang 'dra min mang du sbas kyang :
'di sngags kyi khyad par gyis shin tu zab ste :
'di las zab pa med do :
'di ni bdud po zu ra ra skyes :
mon pa nag po skra 'then :
shar phyogs rgyal po nor snyag :
the'u rang stong sde'i dmag dpon zhes bya ste :
dgra bla'i rgyud las phyung ba :
gzhan rnams dang sngags cung mi 'dra ste :
spu gri srog gcod ces bya ba :
'di la yun du bsgrub na :
srog dang ltas ngan cho 'phrul thams cad 'grub pa yin no :
gsang 'dus thugs rje'i gter srung 'di :
dgra bo cham la dbab pa'i phyir :
gnam skas brag la sbas te bzhag :
ma 'ongs rtsod ldan tha ma la :
thugs kyi sras dang 'di 'phrad nas :
sangs rgyas bstan pa bsrung bar shog :
gter rgya :
sbas rgya :
zab rgya :
gtad rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]sprul sku rat+na gling pas gnam skas brag nas gdan drangs pa'o ///
/[ \u0f88 ]thugs rje chen po gsang ba 'dus pa las :
dam can skyes bu chen po'i las byang bzhugs so :[ \u0f88\u0f88\u0f88\u0f88\u0f88\u0f88 ]bcom ldan rdo rje gtum po la :
rab tu dad pas phyag 'tshal lo :
skyes bu chen po'i gsol kha ni :
bse phor zangs gzhong dag tu yang :
bshos bu mkhar thabs ci 'byor la :
btsan bshos sman leb phyi ba dang :
changs bu lcags tel 'brang rgyas bya :
yungs dkar ra yi tsit+tas brgyan :
ra yi sha khrag gsur chen dang :
phud dang gser skyems spyan gzigs bshams :
rang nyid lha yi nga rgyal gyis :
rnga brdung dbyangs kyis spyan yang drang :
hU~M:
rgyal ba shAka thub bstan pa la :
rdo rje 'dzin gyi bka' bzhin du :
bstan pa srung ba'i mthu rtsal can :
rdo rje legs pa gshegs su gsol :
nyi ma nub la mnga' mdzad pa'i :
gnam sa phyed kyi bdag po ste :
'dzam bu gling gi skyes gcig po :
dgra bla chen po gshegs su gsol :
'o yug shang gi gnas mchog nas :
skyes mchog sku 'khor gra rgyas po :
rgya bod mdo gtsang kun gyi bdag :
btsan rgod chen po gshegs su gsol :
gtsug lag chos 'khor dben gnas dang :
gnas mchog dam pa gar bzhugs kyang :
gdung ba'i yid kyis spyan 'dren na :
dam tshig dbang gis gshegs su gsol :
badzra sA d+hu tri shU la dzaHhU~M baM ho :
sa ma ya dza :
hU~M:
dam can skyes bu 'khor dang bcas :
deng gi gnas mchog dam pa 'dir :
dgyes pa'i gdan la bzhugs su gsol :
phyag 'tshal mchod pa sna tshogs 'bul :
dam rdzas sman gtor rak+ta dang :
phyi nang gsang ba'i mchod tshogs rnams :
dam can 'khor dang bcas la 'bul :
skyes mchog thugs dam bskangs gyur nas :
bcol ba'i phrin las 'grub par mdzod :
badzra sA d+hu sa ma ya :
tri shu la ma hA pany+tsa a mr-ita :
ma hA ba liM ta :
ma hA rak+ta :
sarba pU dza kha kha khA hi khA hi :
zhes mchod nas dbyangs snyan pos bstod pa ni :
hU~M:
phyogs phyogs de ni pha ki na :
nyi ma nub phyogs pha ki na :
'o yug shang gi bre mo na :
lcags mkhar gnam du zangs se zang :
pho brang de yi nang shed na :
pha ni bdud la ma ni dmu :
dmu bdud bshos pa'i mthu bo che :
dam can rdo rje legs pa skyong :
mngon shes rdzu 'phrul stobs kyi bdag :
chibs su seng ge dkar mo 'chib :
skad cig nyid la stong gsum bskor :
sku la dar dmar ber chen gsol :
dbu la swag zhu smug po gsol :
sku mdog dmar nag khros pa'i zhal :
rno gdug mche ba rab tu gtsigs :
phyag g.yas rdo rje rtse dgu bsnams :
g.yon pas dgra snying zhal du gsol :
stag ral g.yas la gzig shubs g.yon :
btsan mdung dmar po phya ra ra :
g.yas na sum brgya drug cus bskor :
rta ba zhubs can si li li :
g.yon na dge bsnyen nyi shu gcig :
lha dmag bswo sgra di ri ri :
rgyab na brtan ma sman gyi tshogs :
glu len bshugs sgra kyu ru ru :
mdun na 'dzin ging bzhi bcu gnyis :
mtshon zhags dgra la rubs se rub :
phyi 'khor btsan rgod stong gis bskor :
btsan gyi bshugs sgra di ri ri :
sngon nas lcags kyi spyang ki dgu :
dgra bo'i srog la zhungs se zhung :
phyi na zangs kyi 'phar ba dgu :
dgra bo'i bla 'khyams 'ded cing 'gugs :
skyes bu 'khor dang bcas pa la :
rab tu gus pas bdag gis bstod :
bcom ldan phyag na rdo rje dang :
slob dpon pad+ma 'byung gnas kyis :
bka' dang dam la bzhag nas kyang :
dbang bskur gsang ba'i mtshan yang btags :
rang rtags srog gi snying po phul :
gsang sngags bka' yi srung ma bcol :
gter srung chen po khyod la bstod :
sngon gyi dam bca' zhal bzhes bzhin :
rgyan gyi mchod gtor 'di bzhes la :
rnal 'byor bdag gi bsam pa sgrubs :
bcol pa'i phrin las 'grub par mdzod :
ces bstod la :
bshos bu nub phyogs gtsang sar bskyal lo :
'di ni ngo brdar :
dam gtsang :
snying nye :
las myur :
ko long dam :
gsol mchod rem na ci bsam 'grub bo :
zhes o rgyan rin po ches gsungs so :
skyes bu chen po'i gsol kha 'di :
bdag 'dra a tsa ra ye shes kyis la yag mon mkhar steng du bris pa'o :
sa ma ya :
rgya rgya rgya :
rat+na gling pa'i gter ma gnam skas ma'o ///
/[ \u0f88 \u0f88\u0f88\u0f88\u0f88 ]badzra pA Ni la na mo :
dam can skyes bu chen po'i pha ni bdud yin pas :
sgrub pa'i 'khor na bse rag yod pas   sgrub pa'i thog mar /bse rag gi kha 'ching dgos :
de ma shes na bse rag zur za bas nor phyugs yongs la gzan pas de nyid bcings pa'i thabs ni :
stag pa sogs /   pho shing gi byang bu gsum byas la :
byang bu gnyis yi dam   drag po /lha'i sngags sham du :
oM te te lus te gur pa ta ri ma ru thib thib sa ma ya :
kha chings ya :
zhes byang bu gnyis la bri'o :
byang bu gcig la gtso bo'i srog snying dang 'khor dmu bdud gnyan dang gsum gyi srog snying 'bri ba ni :
badzra tsan d+ha li b+h+yo :   dmu /
badzra trag pa b+h+yo :   bdud /
badzra tri la b+h+yo :   gnyan /
badzra sA d+hu sa ma ya b+h+yo :
ces pa bri :
de nas gro ga la ra dang khyi'i gzugs bris la byang bu dril :
khyi spu ra bal gyis btum :
yi dam lha'i byang bu gnyis steng 'og tu byas la :
dar skud dam snal ma'am :   sngo dmar /
khyi spu ra bal gyi skud pas bcings la mis mi 'gong ba'i sar dong gru gsum brus la sbas :
steng du g.yam pas bkab :
de'i steng du tshwa tshwa rab gnas   dang nang gzhug /can bzhugs la   bde bar gshegs pa'i sku gsung thugs yongs rdzogs su mnga' gsol /mnan par bya'o :
des ni rgab 'dre bse rag kha 'ching bar the tshom med do :
them med gud du sbas pa 'di :
snying gi bu la gcig rgyud gyis :
sa ma ya :[ \u0f88\u0f88\u0f88 ]d+ha thim :[ \u0f88\u0f88 ]gu h+ya :
rdo rje legs pa'i sgab 'dre spun gsum mnan thabs bzhugs so :[ \u0f88\u0f88\u0f88\u0f88\u0f88 ]dpal chen rta mgrin sku la phyag 'tshal lo :
dam can rdo rje legs pa bsgrub par 'dod pa'i sngon du sgab 'dre 'di gsum mnan pa gal che'o :
sgab 'dre gsum ni :
bdud btsan the rang dang gsum mo :
de yang bdud snyab pa lag ring ni :
ban+de chen po'am :
bon po nag po'am :
gcan gzan du sprul nas sgrub pa po la gnod cing :
rnal 'byor pa'i srog la rgol :
btsan yam shud dmar po ni :
rta bong dang khyi ru sprul nas rta dang nor phyugs la gnod :
the rang stong 'khrugs ni dmag dang zang zing du sprul nas :
chung ma dang :
byis pa dang :
'khor bran g.yog dang :
rang gi kha rje dang :
dbang thang :
klung rta :
srog lus :
za thang kun la gnod do :
de'i phyir du 'di gsum mnan pa dang :
bsreg pa dang :
'phyed ma shes na rnal 'byor pa tshe thung :
bsod nams nyams :
mi kha sdang :
bkra mi shis pa dang :
nor phyugs mi 'phel :
'khor dang zas nor kun la gzan pa'i dam sri spun gsum yin no :   kun la dam sri 'di gsum gyis gnod par byed pa yin /
kho rang phyag na rdo rje'i zhal mthong nas mi gnod par nges so //
'di gsum mnan pa dang bsreg thabs gnyis las :
dang po ni kham sa spyin po la :
tshig phye :
brag nag gi dreg pa :
ram pa'i phye ma :
thal chen de rnams bsres la :
mi gzugs khru gang mgo bo gsum pa byas te :
dbus ma mi'i mgo bo :
g.yas rta mgo :
g.yon sprel mgo byas la :
dbus ma'i snying gar ras la mi khrag gis ling ga bris la :
snying gar tri dzaH'i mthar gnod byed bdud snyab pa lag ring ru tri ru hur thuM dza :
tri mA ra ya dza :
satwam+b+ha ya nan bya ba bri :
rta mgo'i snying gar gro ba la :
rta gzugs kyi snying gar rta khrag gis :
tri dzaH'i mthar gnod byed btsan yam shud dmar po ru tri ru hu ru thuM dza :
tri mA ra ya dza :
satwam+b+ha ya nan bya ba bri :
spre'u'i snying gar shog bu la khyi khrag gis spre'u'i gzugs byas pa'i snying gar :
tri dzaH'i mthar gnod byed the'u rang stong 'khrugs ru tri ru hur thuM dza :
tri mA ra ya dza :
bdud btsan the'u rang stong 'khrugs satwam+b+ha ya nan chings shig swA hA:
bya ba bri :
rang nyid rta mgrin phyag rdor gang rung bskyed la :
mdun du lcags khang nang du bdud btsan the'u rang bskyed :
dgug gzhug rmis ltas ma byung bar du byas la :
yi dam sngags sham du gong gi bris pa'i sngags rnams btags la bgrang ngo :
rtags ni :
bdud /   bya nag dang :
btsan /   mi reng dmar po :
the'u rang /   spre'u rnams brdung ba dang :
bsgyel pa dang :
mnan pa dang :
kha bsdams pa dang :
bsad pa la sogs pa rmi'o :
de ltar byung nas :
lam sum mdo'am :
lha khang ngam :
mchod rten zhabs su mnan no :
yang so sor mnan na :
snyab pa lag ring ni :
thod ngan nam gcan gzan gyi thod par rmi lam du ji ltar byung ba'i gzugs bris la :
snying gar tri dzaH'i mthar gnod byed srog bdag :
bdud po lte phur du tri hur thuM dzaHmA ra ya dza :
satwam+b+ha ya nan :
hU~M phag shu mu ha hU~M dza dza :
sho na dam sri dza :
b+ha ra mu tri khos :
zhes bri :
de rgyab dzaHnan khram gsum bris la bsgrubs nas mchod rten nam lha khang them pa'i 'og tu mnan no :[ \u0f80]atsha :
yam shud dmar po ni rta'i gzugs gcig bris la snying gar tri dzaH'i mthar gong bzhin sngags bris la bsgrubs nas :
rta'am bong bu'i thod par   shog gu la rta mgo'i gzugs bris pa'i nang du dril yang nyan no /bcug la :
ma sgyed kyi 'og tu mnan no :
the'u rang stong 'khrugs ni :
tshig ma dang bag phye bsres la spre'u'i gzugs byas la gong ltar ming dang sngags bris la bsgrubs nas :
khyi thod dam byi la'i thod par bcug la re hrul nag po rnying pas btum :
tshon skud kyis dkris la :
mdun du brub khung du bcug nas :
rang bdud chas su zhugs te :
gdan nag bting :
gos nag gyon :
thod nag bcings :
dom mam :
khyi dkar po'i g.yang gzhi brdab cing :
yi dam lha'i nga rgyal brtan pos dgug gzhug drag po bya :
yi dam sngags sham du dam sri lte phur nag mo satwam+b+ha ya nan :
ces pa dang :
gong gi sngags gsum btags la :
yungs nag gis brab bo :
sran ma ram bu :
sbang skam dang tshig phye rnams kyis gzugs la brab :
bgegs bskrad pa'i phyir :
sgrub khang bang mdzod kun la gtor :   khyi lpags brdab cing /
dmigs chun pa'i rtags su :
rang glal chal chal :
skyi bun bun :
mchil ma sham sham byung na dam sri khug pa'i rtags yin pas :
skyer phur sor brgyad pa gcig   la bdud rtsi 'khyil pa'i sngags bris la /ling+ga'i snying gar gdab :
shug pa'i phur pas   stobs po che'i sngags bris la /kun nas gdab pa :
ro g.yam la dug dang ro sol gyis rdo rje rgya gram bris la de'i phyogs bzhir dam sri gnod byed lte phur satwam+b+ha ya nan bya ba bri :
steng du ri rab gling bzhi bris la :
mchod rten nam :
lam rgya gram mam :
lha khang zhabs su dong gru gsum brus la :
de'i nang du ling ga mgo mjug bzlog la mnan :
g.yam pas kha bcad :
phrin las rnam bzhis bro brdung la sngags   brgya rtsa brgyad bzla /'dis mnan no :
su sha a na ka :
du na a du na :
sa na ni nan :
su sha a ka nan :
du na a ka nan :
su na sa tri nan :
bag tri a nan :
snying tri a nan :
srog tri a nan :
tri du sa ma ya gur nan :
gnod byed dam sri satwam+b+ha ya nan :
hU~M:
dam sri bya ba'i las ngan khyod :
da lta shAka thub bstan pa nas :
byams mgon bstan pa'i bar du mnan :
bdag gi mi rabs thams cad du :
'khor dang rkang 'gros rta phyugs dang :
sgrub pa po la gnod ma byed :
dam srid thams cad da non cig :
ces brjod do :
dam can gyi phyir 'brang gi sgab 'dre mnan pa rdzogs so //
sbyin sreg ni ling+ga brgya rtsa brgyad la sogs pa byas nas :
'gugs 'dren drag po bya ba :
dug shing gru gsum brtsegs la :
nang du yi dam bskyed nas bsreg go :
sa ma ya :
rgya rgya rgya :
sprul sku rat+na gling pa'i thugs tig go
/zab bo ///
/
