@#//
rdo rje phag mo'i zab rgya'i phrin las mdor bsdus pa bde chen pad+ma'i sdong po zhes bya ba bzhugs so //
na mo gu ru badzra b+ha ra hi yai /
rang byung bde chen chos kun 'byung ba'i gnas //
shes rab dbyings kyi yum mchog snang stong sku
/snying gi pad+mor bkod nas de sgrub pa'i //
phrin las snying mdzod smug po'i gsang don 'god //
rgyal ba thams cad skyed pa'i yum mchog rdo rje btsun mo phag zhal can gyi phrin las mdor bsdus te nyams su len pa'i rim pa la don gsum /
sngon 'gro /
dngos gzhi /
rjes kyi bya ba'o //
dang po ni /
byin rlabs dang ldan pa'i gnas su dmar phyogs kyi tshes bcu la sogs pa'i dus khyad par can la /
dam tshig gi rten dang gtor tshogs mchod pa'i yo byad rnams 'du byas te /
brgyud pa'i gsol 'debs sngon du 'gro bas /
skyabs su 'gro ba ni /
thugs rje'i dbang gis 'gro don mdzad :
bla ma rnams la skyabs su mchi :
rtse gcig byin gyis rlob mdzad pa'i :
yi dam lha la skyabs su mchi :
legs nyes stangs 'dzin dngos grub ster :
mkha' 'gro'i tshogs la skyabs su mchi :
sems bskyed pa ni /
sngon nas bsags pa'i sdig sgrib bshags :
'gro don sangs rgyas thob bya'i phyir :
smon pa'i byang chub sems ni bskyed :
sems can yongs su smin bya'i phyir :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
lan gsum /
rang nyid skad cig gis rta mgrin dbang chen khro gtum bzod par dka' ba'i gzi brjid bskal pa'i me ltar 'bar ba'i skur gyur /
bgegs gtor /
raM yaM khaM gis bsang sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M hoH
lan gsum gyis byin brlab /
sarba b+hUta a kar+Sha ya dzaHsa mgron 'gugs /
sarba big+hAnaM na maHsarba ta thA ga te sogs nam mkha' mdzod kyi sngags rgya lan gsum gyis bsngos la /
bka' bsgo ba ni /
hU~M:
nyon cig bgegs dang log 'dren tshogs :
lus ngag yid la gnod byed pa'i :
bar chad 'byung po thams cad kun :
'di ru ma 'dug gzhan du dengs :
hU~M:
nga ni dpal chen rta mgrin rgyal :
rdo rje 'jigs byed 'bar ba'i sku :
dug gsum nyid kyang 'joms par byed :
nga yi bka' las 'da' gyur na :
thal ba rdul bzhin brlag par 'gyur :
oM shrI badzra kro ta h+ya grI ba ra tsa hri ya :
ha ri ni sa :
rak+Sha uts+tsha Ta ya hU~M phaT:
ces rol mo'i tsham rngam gu gul yungs thun sogs kyis bskrad /
mtshams gcad pa ni /
hU~M:
rab 'jigs phra men khro mo'i sku :
badzra siM ha seng ge'i gdong :
badzra byA g+h+ri stag gdong ma :
mthing nag mtshon cha me 'od 'phro :
gti mug dbang sgyur las mkhan ma :
steng 'og dgra bgegs mtshams chod cig :
hU~M:
rab 'jigs phra men khro mo'i sku :
khwa kha mu kha bya rog gdong :
dkar gsal mtshon cha me 'od 'phro :
zhe snang dbang bsgyur las mkhan ma :
shar sgo'i dgra bgegs mtshams chod cig :
hU~M:
rab 'jigs phra men khro mo'i sku :
sU ra dmar ser phag gi gdong :
ser gsal mtshon cha me 'od 'phro :
nga rgyal dbang sgyur las mkhan ma :
lho sgo'i dgra bgegs mtshams chod cig :
hU~M:
rab 'jigs phra men khro mo'i sku :
shwa na mu kha khyi yi gdong :
dmar gsal mtshon cha me 'od 'phro :
'dod chags dbang sgyur las mkhan ma :
nub sgo'i dgra bgegs mtshams chod cig :
hU~M:
rab 'jigs phra men khro mo'i sku :
hu lu mu kha 'ug pa'i gdong :
ljang gsal mtshon cha me 'od 'phro :
phrag dog dbang sgyur las mkhan ma :
byang sgo'i dgra bgegs mtshams chod cig :
hU~M bzhi'i sngags brjod /
bshags pa bya ba ni /
bla ma rig 'dzin mkha' 'gro'i lha tshogs thams cad badzra sa ma ya dzaHsa nam mkha' gang bar sad par mos la /
hU~M:
dus gsum bla ma yi dam mkha' 'gro'i tshogs :
dpang gyur rdo rje dam can dgongs su gsol :
ye shes mkha' 'gro yab yum chos kyi sku :
ye nas bdag dang dbye ba med pa la :
ma rig dbang gis snang stong gnyis su 'thas :
gnyis 'dzin the tshom log lta ci mchis pa :
rang mdangs rig pa'i klong du mthol lo bshags :
hU~M:
rdo rje rin chen pad+ma las kyi rigs :
ke siM sgo ma dbang phyug lang+ka'i bdag :
ma bdun sring bzhi brtan ma bcu gnyis sogs :
kun gyi thugs dang 'gal ba ci bgyis pa :
phyi nang gsang ba'i mchod pa dam pa dang :
lta sgom spyod pa dag pas thugs dam bskang :
nyams chag bskangs nas bdag gi phrin las mdzod :
oM shrI badzra DA ki nI sa ma ya :
ma nu pA lA ya :
badzra DA ki nI:
twe no pa tiSh+Tha :
dr-i D+ho me b+ha wa :
su toSh+yo me b+ha wa :
a nu rak+to me b+ha wa :
su poSh+yo me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre ya :
ku ru hU~M:
ha ha ha ha ho :
b+ha ga wAn :
badzra DA ki nI mA me muny+tsa :
badzra DA ki nI b+ha wa :
ma hA sa ma ya satwa AHhU~M phaT:
ces brjod /
byin dbab pa ni //
spos dang DA dril sogs kyi sgra sbyar la /
hU~M a la la ho :
sa ma ya ho :
sa ma ya satwaM:
hU~M:
chos kyi dbyings kyi pho brang dam pa nas :
dpa' bo rta mgrin dngos grub 'byung ba'i lha :
rdo rje phag mo mkha' 'gro kun gyi gtso :
'khor du mkha' 'gro dpa' bo dpa' mos bskor :
chos kyi dbyings nas gnas 'dir spyan 'dren gyis :
gsang ba'i dkyil 'khor 'di la byin phob cig :
rnal 'byor sgrub pa po la dngos grub stsol :
oM AHhU~M:
sid+d+hi sa ma ya :
pheM pheM hU~M hU~M:
mchod pa byin brlab pa ni /
raM yaM khaM:
oM swa b+hA ba sogs kyis bsang sbyang /
hU~M:
'jig rten dag pa'i gzhal yas 'dir :
'dod pa lnga yi yon tan rnams :
dngos dang yid kyis rnam sprul te :
thams cad mchod par byin gyis brlab :
oM A ha ra :
A ha ra :
sarba bid+yA d+hA ra pU tsi te :
oM badzra d+hU pe hU~M:
badzra puSh+pe trAM:
badzra A lo ke hrI:
badzra gan+d+he A:
badzra nai wid+ya oM:
gIrti hU~M:
hU~M:
gtor snod mtshan ldan ka pA lar :
gtor ma ye shes bdud rtsir gyur :
oM ba lin+ta :
te dzo ba lin+ta :
ba la ba te gu h+ya sa ma ya :
pU dzi te hU~M:
hU~M:
thod pa khor yug b+han+d+ha ru :
rak+ta chos nyid mchod pa bsham :
ma hA rak+ta pU dza hU~M:
hU~M:
mtshan ldan zhal bu ka pA lar :
bdud rtsi chen po mchog sbyar te :
gsang ba'i mchod pa chen po bsham :
oM AHhU~M:
ma hA sarba pany+tsa a mr-ita hU~M hrIHTha :
sngags rnams lan gsum gsum brjod pas byin brlab /
bdud rtsi 'thor la /
hU~M:
dam rdzas bdud rtsi chen po 'dis :
skong ni mkha' 'gro'i thugs dam skong :
mchod ni yi dam lha tshogs mchod :
lha la mchod na dngos grub 'byung :
rdzas la gtor na nyams chag gso :
bgegs la phog na rdul du rlog :
oM bi shud+d+he a mr-ite hU~M phaT:
d+harma a mr-ita hU~M phaT:
badzra yak+sha kro d+ha hU~M phaT:
de rnams kyis sngon 'gro'i las rim grub bo //
gnyis pa dngos gzhi las dam tshig gi 'khor lo bskyed pa ni /
hU~M:
skye med rnam dag chos kyi dbyings kyi ngang :
oM ma hA shUn+ya tA badzra sa mA ti hU~M:
hU~M:
rang snang ma 'gags kun khyab thugs rje'i ngang :
d+harma d+hA tu sa mA ti hU~M:
hU~M:
skye ba'i cho 'phrul shar ba'i yi ge hrI:
e yaM raM ra suM keM:
gru gsum mthing nag kun tu bzang mo'i mkha':
'thor byed rlung nag dam tshig sgrol ma'i mkha':
sreg byed 'bar ba gos dkar mo yi mkha':
chags med rak+ta mA ma kI yi mkha':
zhing chen sa gzhi sangs rgyas spyan ma'i mkha':
'byung ba rim lnga dbang chen brtsegs pa yi :
dur khrod keng rus ri rab chen po'i steng :
b+h+rU~M las mi zad b+han+d+ha'i gzhal yas khang :
chos 'byung dmar nag zla gam gsum dang ldan :
pad+ma 'dab bzhi gru chad sgo bzhi pa :
thod pa rdo rje'i rwa ba me ris bskor :
b+h+rU~M bi shwa bi shud+d+he maN+Da la :
hU~M:
dregs pa pho mo pad+ma nyi zla'i steng :
pad+ma ge sar mdangs ldan gdan du bting :
a ti ti ra nan :
di ti ti ra nan :
ma sur+Ya maN+Da la :
a tsan+d+ra maN+Da la :
paM pad+ma maN+Da la :
oM AHhU~M:
hrIHma ha ri ni sa ra tsa hri ya :
hU~M:
gdan steng yi ge hrIHma'i 'phro 'du las :
gri gug thod pa 'od du zhu ba las :
bdag nyid rdo rje phag mo sku mdog dmar :
zhal gcig phyag gnyis zhabs gnyis brkyang bskum mdzad :
khro zhal dmar po spyan gsum mche ba gtsigs :
dbu skra ser po me long dril bus brgyan :
spyi gtsug phag zhal nag mo ngur sgra sgrog :
phyag g.yas gri gug g.yon pas thod pa bsnams :
mchan khung g.yon du kha T+wAM DA ru 'dzin :
rus pa'i rgyan drug sku la mdzes par brgyan :
me ri 'bar ba'i klong na 'gying bag bzhugs :
dpa' bo rta mgrin dmar po gar stabs mdzad :
dbu gtsug rta mgo ljang gu rta skad 'tsher :
phyag g.yas gri gug g.yon pas thod pa bsnams :
dur khrod chas kyis dpa' bo'i sku la brgyan :
yab yum gnyis med 'khril ba'i ngang la bzhugs :
hU~M:
yab yum gnyis med thugs las sprul pa'i sras :
phyogs bzhir pad+ma 'dab bzhi'i gdan steng du :
shar du rdo rje mkha' 'gro yab yum dkar :
lho ru rin chen mkha' 'gro yab yum ser :
nub tu pad+ma mkha' 'gro yab yum dmar :
byang du las kyi mkha' 'gro yab yum ljang :
kun kyang zhal gcig phyag gnyis rgyan drug gsol :
g.yas pa gri gug g.yon pa thod khrag bsnams :
brkyang bskum rtog med ro yi gdan la bzhugs :
sgo bzhir dzaHhU~M baM hoH'i yi ge las :
gdong mo sgo ma bzhi yis bsrung bar gyur :

de ltar gsal ba'i thugs srog 'od zer gyis :
rang bzhin gnas nas rang 'dra'i ye shes pa :
mkha' dbyings gang ba spyan drangs gnyis med thim :
ye shes kyi 'khor lo dgug pa ni :
hU~M:
chos nyid gsal mdangs klong dkyil nas :
rig 'dzin brgyud pa gshegs su gsol :
sku dang zhing khams gzhal yas nas :
yi dam lha tshogs gshegs su gsol :
snang stong thig le'i gzhal yas nas :
phag mo yab yum gshegs su gsol :
rtse mo rnam bkod bde ba'i zhing :
sum brgya drug cu'i gzhal yas nas :
rdo rje mkha' 'gro yab yum dang :
sum brgya drug cu gshegs su gsol :
mgrin pa ro 'dus longs spyod zhing :
bcu drug bkod pa'i gzhal yas nas :
rin chen mkha' 'gro yab yum dang :
bco brgyad ma lus gshegs\u0f8e
dran pa rnam bkod chos nyid zhing :
sum cu rtsa gnyis gzhal yas nas :
sangs rgyas mkha' 'gro yab yum dang :
sum cu rtsa drug gshegs\u0f8e
skyed byed drug cu sprul pa'i zhing :
drug cu rtsa bzhi'i gzhal yas nas :
pad+ma mkha' 'gro yab yum dang :
drug cu rtsa bzhi gshegs\u0f8e
myong byed bkod pa bde ba'i zhing :
nyi shu rtsa brgyad gzhal yas nas :
las kyi mkha' 'gro yab yum dang :
sum cu phrag gcig gshegs\u0f8e
rtsa khams rang bzhin gnas pa yi :
bkod pa lus kyi gzhal yas nas :
dpa' bo mkha' 'gro bye ba stong :
ma lus 'khor bcas gshegs su gsol :
de dag kun gyi bka' 'khor na :
phyogs skyong zhing skyong klu chen brgyad :
stong gsum 'jig rten khams dag na :
gnas pa'i dam can srung ma rnams :
'khor dang bcas pa gshegs su gsol :
oM AHhU~M gu ru d+he ba DA ki nI:
ha ri ni sa ra tsa hri ya :
sa ma ya :
bi shwa lo ka :
DA ki ni sa ma ya :
dzaHhU~M baM ho :
pheM pheM hU~M hU~M phaT phaTaHdzaHdza :
bzhugs su gsol ba ni /
hU~M:
gnas lnga ye shes lhun grub dkyil 'khor du :
thabs shes nyi zla pad+ma'i gdan steng du :
mkha' 'gro rigs lnga yab yum 'khor dang bcas :
thams cad dgyes shing brtan par bzhugs su gsol :
sa ma ya tiSh+Tha badzra :
phyag 'tshal ba ni /
hU~M:
dus gsum skye 'gag med pa chos kyi sku :
bla ma chos kyi sku la phyag 'tshal lo :
bde chen 'du 'bral med pa yi dam lha :
zhi khro dkyil 'khor lha la phyag 'tshal lo :
dam tshig dbang gis lus srog skyed pa'i lha :
mkha' 'gro dpa' bo rnams la phyag 'tshal lo :
chos nyid rnam dag dkyil 'khor thams cad la :
lus ngag yid gsum gus pas phyag 'tshal lo :
a ti pU ho :
pra ti dza ho :
de nas mchod pa 'bul ba las thog mar phyi mchod ni /
oM AHhU~M hrI:
bla ma yi dam mkha' 'gro la :
lha rdzas phyi mchod 'bul ba ni :
mchod yon me tog spos mar me :
dri chab zhal zas rol mo sogs :
mchod pa'i bye brag ci yod 'bul :
'gro ba'i don du bzhes su gsol :
oM A ha ra pU tsi te hU~M:
oM badzra d+hU pe hU~M:
oM badzra pUSh+pe trAM:
oM badzra A lo ke hrI:
oM badzra gan+d+he A:
oM badzra nai wid+ya A+oM:
oM badzra gI tI hU~M:
nang mchod ni /
oM AHhU~M:
bla ma yi dam mkha' 'gro la :
nang gi mchod pa 'bul ba ni :
dbang lnga tshil gsur zhun chen me :
dri chen dri chu thod lnga'i sgra :
byang sems dkar dmar bde bas mchod :
dug lnga ye shes lnga ru mchod :
dug gsum sku gsung thugs su mchod :
snang srid phyag rgya bzhi ru mchod :
'gro ba'i don du bzhes su gsol :
ma hA sarba pU dza khA hi :
gsang mchod ni /
oM AHhU~M hrI:
bla ma yi dam mkha' 'gro la :
gnyis med gsang mchod 'bul ba ni :
bde stong gsal stong rig pa stong :
snang ba ye shes klong du thim :
dz+nyA na pU dza hU~M:
bdud rtsi sman mchod ni /
oM AHhU~M hrI:
bla ma yi dam mkha' 'gro la :
bdud rtsi'i mchod pa 'bul ba ni :
rtsa brgyad stong la sbyar ba'i sman :
dug lnga sel ba'i bdud rtsi 'di :
bla ma yi dam dpa' bo dang :
mkha' 'gro chos skyong thams cad la :
rnam dag bdud rtsi'i mnyes mchod 'bul :
thugs rjes brtser dgongs dngos grub stsol :
oM na maHsarba ta thA ga ta ma hA pany+tsa a mr-ita kha raM khA hi :
skabs 'dir spro na brgyud pa'i mtshan don sbyar /
gtor ma 'bul ba ni /
oM AHhU~M hrI:
bla ma yi dam mkha' 'gro la :
gtor ma'i mchod pa 'bul ba ni :
zhal zas sna tshogs gtor chen la :
sha lnga bdud rtsi lnga yis brgyan :
dri mchog ro brgya ldan pa yi :
ba lin rgyan gyi gtor ma 'bul :
'gro ba'i don du bzhes su gsol :
ma hA ba lin+ta khA hi :
de nas bstod pa bya ba ni /
hU~M:
ma skyes rnam dag chos kyi dbyings nyid las :
skye ba'i cho 'phrul 'bar ba'i skur ston cing :
'gro don mdzad pa'i ye shes mkha' 'gro ma :
mthong dang dran pa tsam gyis ye shes skyed :
yon tan bye bas brgyan pa'i sku mnga' ma :
ye shes mkha' 'gro ma la phyag 'tshal bstod :
hU~M:
bde gshegs rigs kyi mkha' 'gro ma :
nam mkha' lta bur 'dus ma byas :
skye ba med pa'i sku la bstod :
rdo rje dbyings kyi mkha' 'gro ma :
skye 'chi med pa rdo rje'i sku :
'gyur ba med pa'i sku la bstod :
rin chen rigs kyi mkha' 'gro ma :
mi zad pa yi gter dang ldan :
yid bzhin nor bu khyod la bstod :
pad+ma rigs kyi mkha' 'gro ma :
chags pa'i skyon bral dbang gi sku :
dri med ye shes khyod la bstod :
las kyi rigs kyi mkha' 'gro ma :
phrin las rnam bzhi lhun gyis grub :
bdag gzhan don rdzogs khyod la bstod :
dam tshig srung ba'i mkha' 'gro ma :
chos mdzad bstan pa skyong bar mdzad :
thogs med rdzu 'phrul ldan la bstod :
sna tshogs grub pa'i mkha' 'gro ma :
gang 'tsham phrin las grub par mdzad :
'gro don mdzad la phyag 'tshal bstod :
sha za rigs kyi mkha' 'gro ma :
mi bsrun drag mo'i cha lugs can :
dam nyams srog gcod khyod la bstod :
lus ngag yid gsum byin gyis rlobs :
mchog dang thun mong dngos grub stsol :
rkyen dang bar chad phyir la zlog :
dgra bgegs ma lus zhi bar mdzod :
de nas dzapa? bzla ba ni /
spyi dang khyad par gyi bzlas dmigs gsal btab la /
DA ki'i sngags kyi lde'u mig ltar na /
oM AHhU~M:
hrIHma ha ri ni sa ra tsa hri ya hU~M dza :
zhes dang mngon rtogs ltar na /
ha ri ni sa ra tsa hri ya tsit+ta hriM hriM dzaHdza :
zhes bzla bar gsungs so //
bzlas pa grub nas stong tshigs 'bul /
de rnams kyis dngos gzhi'i las rim grub bo //
gsum pa rjes kyi cho ga la /
tshogs mchod 'bul ba'i thog mar byin rlabs ni /
hU~M:
rdo rje lta bu'i ye shes kyis :
chos rnams sgyu mar rig pa'i phyir :
dngos dang dngos 'dzin bag chags kun :
yi ge raM yaM khaM gsum gyis :
bsregs shing bkrus te gtor bar bya :
dag par ma gyur gang yang med :
raM yaM khaM swA hA:
oM AHhU~M hrIHtrAM:
yi ge rnam lnga'i rang bzhin las :
zhal zas dngos po yi ge lnga :
yi ge sgra dang bcas pa yis :
tshogs kyang 'od du ltem gyis gang :
'od phung 'bar ba'i byin rlabs kyis :
rgyal ba'i thugs dam bskang gyur cig :
tshogs zhing spyan drang ni /
hU~M:
chos kyi dbyings kyi pho brang dang :
dur khrod chen po'i gnas brgyad nas :
ye shes mkha' 'gro rigs lnga'i tshogs :
sku mdog bkrag mdangs mdzes pa'i tshul :
phyag g.yas zangs gri rnon po 'phyar :
g.yon pa thod khrag zhal du gsol :
dbu la rin chen rgyan gyis brgyan :
rin chen thor cog ldems se ldem :
dar gyi cod pan pu ru ru :
dngul gyi rna cha khyi li li :
gser gyi gdu bu si li li :
DA ru'i sgra skad khra la la :
glu len gar byed khyugs se khyug :
gdugs dang rgyal mtshan thibs se thib :
byin gyis brlab phyir gshegs su gsol :
hrIHma ha ri ni sa :
ra tsa hri ya :
dzaHhU~M baM ho :
sa ma ya dza :
tshogs kyi cha dang pos mchod pa ni /
hU~M:
dus gsum bde gshegs yi dam lha :
rdo rje phag mo yum dang bcas :
mkha' 'gro dpa' bo sde lnga'i tshogs :
tshogs kyi mchod pa bzhes su gsol :
dngos grub chen po bdag la stsol :
dam tshig dbang gi mkha' 'gro dang :
sha za las kyi mkha' 'gro dang :
chos skyong pho rgyud mo rgyud rnams :
tshogs kyi mchod pa bzhes su gsol :
bdag gi phrin las 'grub par mdzod :
oM AHhU~M hrI:
ha ri ni sa :
ga Na tsakra pU dza khA hi :
ma hA tsit+ta khA hi :
ma hA rak+ta khA hi :
ma hA ba su ta khA hi :
ma hA go ro tsa na khA hi :
ma hA pany+tsa a mr-ita khA hi :
bar pas skong zhing bshags pa ni /
hU~M:
phyogs ris med pa'i lta ba dang :
the tshom med pa'i spyod pa dang :
yengs pa med pa'i ting 'dzin dang :
lhag chad med pa'i cho ga yis :
rgyal ba rgya mtsho'i thugs dam bskang :
snyan pa'i glu dang bde ba'i gar :
tshul bzhin ma nor bsgrubs pa yis :
dam tshig dbang gi mkha' 'gro bskang :
tshogs dang gtor ma bdud rtsi dang :
rak+ta dza gad dpa' bo dang :
mthun pa'i dam rdzas thams cad kyis :
rig 'dzin rnam bzhi'i thugs dam bskang :
yi dam lha yi thugs dam bskang :
mkha' 'gro rigs lnga'i thugs dam bskang :
hU~M:
bdag cag ma rig lus dang ngag sems kyis :
bag med tshul gyis dam las 'gal gyur te :
bla ma rig 'dzin yi dam lha tshogs dang :
mkha' 'gro sde lnga'i thugs dang ci 'gal ba :
thugs rje mnga' ba khyed la bzod par gsol :
ces dang d+hA ki'i yig brgya brjod /
tha ma bsgral bstab ni /
bden brjod kyis 'gugs pa'i gsham du /
dgra bgegs byad ma nr-i tri ang+ku sha dza :
badzra pA sha hU~M:
badzra s+pho Ta baM:
badzra g+hAN+De ho :
zhes 'gugs 'ching sdom myos bya /
hrIHma ha ri ni sa :
ra tsa hri ya :
badzra kI la ya hU~M phaT:
hU~M:
nga ni rta mgrin yab yum la :
'khor du mkha' 'gro 'bum gyis bskor :
kun kyang mi bzad 'jigs pa'i gzugs :
dmar nag me yi mtshon cha 'phro :
stod ni zhal gcig phyag gnyis pa :
gnam lcags ngar ma'i phur pa 'dril :
smad ni ye shes phur pa'i dbal :
nam mkha'i mthong nas 'dril zhing 'debs :
gdab na lha yang brlag par 'gyur :
hU~M hU~M phaT phaT hrI:
hU~M:
nga ni dpal chen khro bo'i rgyal :
yab yum 'khor dang bcas pa rnams :
las kyi phur pa 'dril zhing 'debs :
drag po'i phrin las dus la bab :
dgra bgegs nr-i tri mA ra ya rbad :
a mu ka u tsa ta phaT:
b+h+yo :
gdug pa sgrol ba'i mkha' 'gro ma :
dpa' bo'i tshogs dang bcas pa rnams :
dgra bgegs sha ni ri ltar spungs :
dgra bgegs khrag ni me re re :
dgra bgegs rus pa khro lo lo :
dug gsum mchod pa 'bul ba'i phyir :
rta mgrin yab yum zhal phyes shig :
mkha' 'gro sde lnga zhal phyes shig :
dpa' bo sde lnga zhal phyes shig :
'khor gyi lha tshogs zhal phyes shig :
chos skyong srung ma zhal phyes shig :
bsgral pa'i mchod pa 'di bzhes shig :
sku gsung thugs kyi dngos grub stsol :
rkyen dang bar chad zlog tu gsol :
nr-i tri ru tra mA ra ya rbad :
ma hA mAM sa rak+ta :
tsit+ta ba su ta :
go ro tsa na :
kiM ni ri ti khA hi :
ma hA pany+tsa a mr-ita khA hi :
zhes bstab /
de nas brda'i 'bul len bcas /
tshogs la rol zhing nang gi sbyin sreg bya /
phud lhag sman rag gis bran la mkha' 'gro bskul pa mdor bsdus pa ni /
hU~M:
mkha' dbyings bde ba chen po nas :
ye shes mkha' 'gro bye ba 'bum :
rdo rje mkha' 'gro bdud 'dul ma :
rin chen mkha' 'gro sid+d+hi ma :
pad+ma mkha' 'gro bde chen ma :
las kyi mkha' 'gro phrin las bdag :
kun kyang cha lugs 'di 'dra zhes :
sku mdog gcig tu ma nges te :
dkar ser dmar ljang mthing dang smug :
sngo skya thal mdog khro bo'i mdog :
phyag mtshan gcig tu ma nges te :
gri gug kha T+wAM thod pa dang :
rnge'u chung rdeg 'joms mtshon cha bsnams :
rol mo'i rgyan cha sna tshogs thogs :
bdud rtsi mchod pa rol cing stob :
dur khrod rgyan la mdzes pa'i gzugs :
rked bcing dril bu g.yer khas brgyan :
dar dpyang rus pa'i rgyan drug gsol :
snyan pa'i sgra sgrog si li li :
dbu rgyan dar gyi cod pan can :
rlung gis bskyod cing pu ru ru :
rkang pa rdo rje'i sgeg 'gros can :
mkha' la thogs med bun nu nu :
lag pa gser gyi gdu bu can :
sna tshogs gar byed khyugs se khyug :
phrin las gcig tu ma nges te :
sna tshogs phrin las don mdzad ma :
rgyan gyi gtor ma 'di bzhes la :
'dod pa'i phrin las myur du sgrubs :
zhes brjod la phud nam mkhar 'thor /
dme lhag
/pany+tsa a mr-ita hU~M ha hoHhrIH
lhag ma'i dam tshig 'dod yon gyi phung po zad mi shes pas nam mkha' gang bar gyur /
ces byin brlab /
e A ral+li hriM hriM dza :
b+h+yo :
las kyi mkha' 'gro mi bsrun ma :
'jig rten mkha' 'gro rdzu 'phrul can :
sha za mkha' 'gro yang sprul tshogs :
gzhan yang mkha' 'gro pho nya rnams :
las la myur mgyogs bstan pa srung :
dkyil 'khor tha mar bskor cing nyul :
las byed mi sdug 'khor dang bcas :
dam tshig can gyi las mkhan ma :
dam nyams ru tra'i srog gcod ma :
lhag ma'i gtor ma 'di bzhes la :
dgra bgegs zhing bcu bsgral du gsol :
drag po'i las mdzod bstan pa srungs :
khyod kyi thugs dam dus la bab :
bcol pa'i phrin las grub par mdzod :
ces lhag ma phyi rol tu dor /
gtor skyong /
b+h+yo :
dpal chen yab yum bka' nyan ma :
rdo rje rigs kyi mkha' 'gro bdun :
dam rdzas gtor ma 'di bzhes la :
zhi ba'i phrin las grub par mdzod :
hU~M:
rin chen rigs kyi mkha' 'gro bdun :
dam rdzas gtor ma 'di bzhes la :
rgyas pa'i phrin las grub par mdzod :
hU~M:
pad+ma rigs kyi mkha' 'gro bdun :
dam rdzas gtor ma 'di bzhes la :
dbang gi phrin las grub par mdzod :
hU~M:
las kyi rigs kyi mkha' 'gro bdun :
dam rdzas gtor ma 'di bzhes la :
drag po'i phrin las grub par mdzod :
b+h+yo :
dpal chen yab yum bka' nyan tshogs :
dbang phyug nyi shu rtsa brgyad dang :
mkha' 'gro sum cu rtsa gnyis dang :
skyes bu ging chen bco brgyad dang :
lang+ka dur khrod bdag po dang :
ma bdun sring bzhi 'bar ma brgyad :
pho nya drug cu rtsa bzhi yis :
slob dpon pad+ma 'byung gnas dang :
bshes gnyen rlangs kyi dpal brtsegs kyis :
spyan sngar khas blangs dam bcas bzhin :
bka' yi gtor ma 'di bzhes la :
zhi rgyas dbang drag phrin las sgrubs :
dgug dang bskrad dang gzir ba dang :
mnan dang bsreg pa la sogs pa'i :
bcol pa'i phrin las 'grub par mdzod :
ces gtor ma 'bul /
bro brdung ba ni /
gtor gzhong sbubs pa'i 'og tu dam sri bkug la /
hU~M:
bdag nyid pad+ma he ru ka :
rigs bzhi khrag 'thung yab yum bskor :
zhabs kyi bro rdung dug lnga 'joms :
rol pa'i rta bro chems se chem :
dug lnga 'joms pa'i bro chen 'di :
'byung po'i tshogs la da rdungs shig :
'khor ba'i gcong nad bzlog par mdzod :
mnan no ri rab rming 'og mnan :
bstan bshigs dgra bgegs thal bar rlogs :
oM laM satwam+b+ha ya nan :
skabs 'dir gzhung 'di'i dgongs pa min kyang spyi 'gre ltar mchod bstod mdor bsdus byas kyang chog la /
ma rnyed yongs su ma tshang sogs kyis bzod par gsol la yig brgya brjod /
rten yod na ye shes pa brtan bzhugs bya /
a :
skye ba med la 'gag pa med :
dus gsum 'pho 'gyur med pa la :
yid dmigs rlung gsum 'od gsal du :
'du 'bral med par thim zhing gsal :
kun kyang gnyis med badzra mu :
zhes pas bdag bskyed 'od gsal du bsdus la slar snang grags rtog gsum 'khor lo gsum gyi rol par ldang /
bsngo ba ni /
hU~M:
dmigs med cho 'phrul sgyu ma'i gar :
dge tshogs ma 'gags me long gzugs :
'dzin med chos dbyings dwangs pa'i sar :
'khor gsum dmigs gtad bral bar bsngo :
smon lam ni /
hU~M AHoM:
skye ba med pas cir yang snang :
'gag pa med pa'i ye shes kyis :
gnas med 'gro ba'i don byas nas :
dmigs med rdzogs sangs rgyas gyur cig :
shis brjod ni /
oM AHhU~M:
ngo bo rang bzhin thugs rje mngon du gyur :
chos dbyings rnam dag klong la mnga' brnyes pa'i :
sangs rgyas chos sku'i bkra shis gang lags pa :
bkra shis dam pa des kyang bde legs shog :
phrin las bzhi mdzad gar bsgyur sgeg pa mo :
ye shes rnam lnga gsal ba'i mkha' 'gro ma :
rigs lnga d+hA ki'i bkra shis gang lags pa :
mchog gi dngos grub phun sum tshogs pa'i dpal :
bkra shis dam pa des kyang bde legs shog :
sna tshogs mkha' 'gro dur khrod brgyad kyi bdag :
tshogs brgyad dbang bsgyur 'jig rten mkha' 'gro ma :
bka' srung rnams kyi bkra shis gang lags pa :
thun mong dngos grub phun sum tshogs pa'i dpal :
bkra shis dam pa des kyang bde legs shog :
ces brjod cing rol mo bsgrag
/me tog 'thor ro //
kun bzang dgongs pa zang thal gyi chos sde las byon pa'i phag mo'i las byang la a rdo dkon mchog rgyal mtshan gyis lhan thabs su sbyar ba dang /
phyis su rig 'dzin pad+ma bshes gnyen gyis chog khrigs rgyas pa'i lugs su sbyar ba sogs mchis kyang dkyus su khyer mi bde ba dang /
khyad par phag mo zab rgya'i dbang sgrub skabs su de dang 'brel ba'i phrin las shig nye bar mkho bas gter gzhung las btus shing kha skong 'os rigs kyang ris mthun nas blangs te bsdebs pa la 'gal ba gang mchis ye shes mkha' 'gro sde lnga'i spyan sngar mthol zhing bshags so //
rtsa ba'i cho ga rgyas pa la //
lhan thabs rgyas na nyams len dka'//
blo dman blo la 'jebs pa'i phyir //
nyung ngur bsdus kyang sa bcad tshang //
bde chen dgyes pa'i zhal ras mngon sum mthong //
gsung gi bdud rtsis dbugs dbyung bstsal nas kyang //
mkha' la spyod pa'i grong khyer nyams dga' bar //
rdo rje btsun mo nyid dang 'bral med shog
/ces bdag nyid kyi 'dod pa 'jo ba'i cha rkyen du rgyal dbang pad+ma'i sngags rig 'dzin pa pad+ma gar gyi dbang phyug phrin las 'gro 'dul rtsal gyis rdzong gsar bkra shis lha rtse'i chos grwar bsdebs pa dge legs 'phel ///
/
