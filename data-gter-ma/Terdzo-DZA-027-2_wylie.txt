thogs la :
phyi dbang ltar gsol ba gdab cing :
dri ba dang lan ldon :
slob dpon bdag nyid g+hu ru yab yum tshe bdag rigs lnga'i dkyil 'khor du gsal ba'i sku las 'od zer 'phros pas slob ma'i lus ngag yid gsum gyi bag chags thams cad bsregs :
rnam shes hrIHdmar por gyur pa zhal du zhugs dbu ma'i lam brgyud :
yum gyi mkhar pad 'byung bdag nyid du gsal ba phyir phyung :
gral du 'khod pa'i gnas gsum du bdud rtsis reg la :
'khor lo pad+ma rdo rje la :
oM AHhU~M gi yi ge las :
sku gsung thugs kyi tshe lha rigs gsum dkar dmar sngo ba tshe bum 'dzin pa longs sku'i rgyan can :
rdo rje pad+ma sems skyil gyis gnas par gsal ba'i gnas rnams las :
'od zer so so'i kha dog can 'phros :
nub phyogs bde can nas ye shes pa de lta bu mang po spyan drangs :
thim par mos shing :
oM AHhU~M hrIHg+hu ru d+he wa DA ki nI A yur+dz+nyA na sa pa ri wA ra A we sha ya a a A:
zhes byin dbab :
dbyer med du bstim :
de'i don ngos bzung la :
tiSh+Tha badzra gyis brtan par bya :
me tog yab yum gyi dbus su dor la :
gang la nye ba'i ming gdags pa ni :
rigs thams cad thabs shes gnyis su 'dus te :
thabs yab la bab na :
gu ru rdo rje tshe dbang rtsal :
zhes pa dang :
thabs yum la babs na :
g+hu ru pad+ma tshe dbang rtsal :
zhes pa dang :
shes rab yab la babs na :
DA ki bde ster rtsal :
shes rab yum la babs na :
DA ki pad+ma bde mchog rtsal :
zhes ming gdags :
mig dar bsal :
slob dpon yab yum gyi sku bstan la lha ngo sprad :
de nas lha dbang bskur ba ni :
slob dpon yab yum gyi lus dkyil du tshe bkug la :
yab yum sbyar ba'i sku'am :
zhabs la reg cing dbang blang du gzhug :
tshe 'gugs pa dang :
dbang bskur ba'i tshig mtha' rten rnams phyi dbang ltar ro :
sA mA yA:
!
dam chos dgongs pa yang zab las :
'chi med tshe'i skor gsang ba'i dbang bskur zab mo bzhugs :
zangs shog dmar po'i chos sde'o :
sA mA yA:[  \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'chi med tshe'i lha la phyag 'tshal lo :
slob dpon yab yum la rab tu mos shing :
rang rgyud par skad cig kyang mi rtog pa'i slob ma snod dang ldan pa :
dam tshig gi sel med pa lus ngag yid gsum ltos pa med par 'bul ba'i slob ma la :
tshe yi dbang bskur ba ni :
bus rig ma tshe lam can mtshan ldan yon du 'bul la :
khrus byas bgegs bskrad :
gdong dar bcing :
me tog dang bcas pas gsol ba gdab :
dri ba dang lan bya :
rigs nges pa dang byin dbab :
ye shes ngos bzung :
yab yum snyoms par zhugs pa'i bdud rtsi nya phyis kyis blangs la :
'chi med kyi bdud rtsi sangs rgyas thams cad 'dus pa'i ngo bor bsam la :
slob bu'i lces myang :
mtha' rten tshe chang dang :
pu lu sbyin cing :
srung ba rgyas gdab rnams phyi dbang gi skabs ltar 'gres shes par gyis shig :
nang dang gsang ba'i dbang bskur ba 'di slob ma dam ldan bstan pa 'dzin pa'i skyes bu rang dang skal pa mnyam pa mchog gsum la bya yi :
de bas su thod thod la bstan na :
slob dpon gyi tshe la bar chad chen po 'byung ngo :
sA mA yA:
kha tham :
e ma nyon mongs 'khor ba'i sa bon rtsa :
'dod chags chen po'i tshul la rab brten nas :
de nyid rang grol gnad kyi tshe sgrub thabs :
pad+ma bdag gis rgyud kun snying phyungs te :
da lta'i lha sras 'dod chen pa dag dang :
ngang btsun jo mo skye mang brgyud pa'i mtha':
lug sprel lo pa chos dang srid la mos :
rgya mtsho'i ming can de dang 'phrad pa'i tshe :
lhan cig grub pa'i ye shes gsang tig 'di :
sgrub thabs yig chung phyi nang gsang dbang bcus :
nyams su longs shig gces par a tham rgya :
de gnyis rten 'brel smon lam grub pa na :
gsang ba sngags kyi bstan 'dzin skyes bu 'byung :
nges med kun 'phyo'i spyod pas 'gro ba sgrol :
rdo rje snying po'i nges don dar gcig rgyas :
rten 'brel 'chugs na yab yum gnyis ka la :
bdud kyi dbang gyur mtshon dang zas dug gis :
tshe dang srog la bar du gcod pas na :
dben pa'i gnas zungs sgrub pa nyams su longs :
gzhan don ma snga rang nyams mthar dbyung zhig :
pad+ma bdag kyang sngon gyi smon lam mthus :
bod yul dbus 'dir chos kyi sgron me sbar :
gsang sngags 'bras bu'i bstan pa spel byas kyang :
nyon mongs rang grol gnyen po la zla'i chos :
lha sras yab yum gnyis las bstan pa med :
g+hu ru rnga yab gling du gdan chags kyang :
btsad po yab yum yid la bcags shing 'phreng :
lha sras 'jing yon bde chen gsang lam tshol :
ngang btsun rgyal mo the tshom drwa ba chod :
snying la phur cig gsang ba nyams su longs :
ma mo gza' dang skyes mchog thig le rtsal :
thub par srungs shig dus min gter rkun gyi :
srog chod dbug longs mi rungs ltas ngan phob :
dus la bab tshe nga dang lha sras kyi :
lag tu sprod cig dam bca' thub par srungs :
mA ra tha sa ma ya na ra kan :
gter rgya :
sbas rgya :
gsang rgya :
zab rgya :
gnyan rgya :
dam rgya :
sA mA yA:
kha tham :
'chi med tshe'i snying sgrub 'di ni lo shas gsang nas /
chu yos hor zla lnga pa'i tshes bcu'i nyin /
'bri gung spro gung gi lcang khrod du phab pa'o //
shub+haM///
/
[ ]:dam chos dgongs pa yang zab las :
'dod chags la brten nas tshe sgrub pa'i thabs 'dod chags rang grol zhes bya ba bzhugs so :
zangs shog dmar po'i chos sde'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'dod chags la brten nas tshe sgrub pa'i gdams pa 'di kho na'o :
'di kho na'o :
'di kho na'o :[ \u0f88\u0f88\u0f88\u0f88 ]rgya rgya rgya :
bcom ldan 'das 'chi med tshe'i lha la phyag 'tshal lo :
bdag nyid pad+ma 'byung gnas kyis :
'chi med tshe dbang gsang ba'i mdzod :
rgyal ba kun gyi bcud bsdus te :
nga yi yid la gcags pa'i bu :
lha sras skye ba phyis 'byung don :
nyon mongs 'dod chags 'dod chags kyi :
bde ba'i ye shes la brten nas :
tshe dbang rig 'dzin sgrub pa'i thabs :
gces par gdams so a tham rgya :
sA mA yA:
'di la sbyor ba dngos gzhi rjes gsum las :
dang po ni :
gnas yid dang mthun zhing phyi nang gi yo byad 'dzom pa :
glo bur ye 'drog gi 'tshe ba med par :
rigs bzang gi phyag rgya mtshan dang ldan pa btsal te :
phyi nang gi mtshams dam du bcad :
bde ba'i stan la 'dug ste :
bar gcod dang log 'dren mi kha'i gnod byed la gtor ma byin la bka' bsgo :
phyogs skyong dang gzhi bdag la gtor ma byin :
ya ga mi sgrog cing bar gcod mi 'byung ba'i phrin las bcol :
de nas skyabs sems sngon du 'gro bas :
thabs kyi sku rig 'dzin pad+ma bdag nyid sku mdog dmar gsal mdangs dang ldan pa :
gsang ba'i rdo rje mkhregs shing 'od du 'bar ba :
rin po che dang rus pa'i rgyan can yid du 'ong ba stong gsal gyi sku :
pad+ma nyi zla'i gdan la bzhugs par gsal ba'i :
gsang ba nas spyi bo'i bar pad+ma 'dab ma brgyad pa :
ljang :
ser :
sngo :
dmar :
dkar ba'i sdong bu brtsegs ma la gnas pa :
de yi spyi bor bde chen 'khor lo'i pad+ma'i dbus su :
sangs rgyas tshe dpag med sku mdog dkar po :
kun bzang dkar mo dang sbyor ba :
longs sku 'khyud rgya :
skyil krung 'khril sbyor bde ba'i nyams dang ldan par bskyed :
mgrin pa longs spyod kyi 'khor lo'i pad+ma'i dbus su :
pad+ma tshe dpag med sku mdog dmar po :
gos dkar mo dang sbyor ba :
longs sku 'khyud rgya :
skyil krung 'khril sbyor bde ba'i nyams dang ldan par bskyed :
thugs ka chos kyi 'khor lo'i dbus su :
rdo rje tshe dpag med sku mdog sngon po :
mA ma kI dang sbyor ba :
longs sku 'khyud rgya :
skyil krung 'khril sbyor bde nyams dang ldan par bskyed :
lte ba sprul pa'i 'khor lo'i dbus su :
rat+na tshe dpag med sku mdog ser po :
sangs rgyas spyan ma dang sbyor ba :
longs sku 'khyud rgya :
skyil krung 'khril sbyor bde nyams dang ldan par bskyed :
gsang gnas bde skyong gi 'khor lo'i pad+ma'i lte bar :
las kyi tshe dpag med ljang gu :
sgrol ma dang sbyor ba :
longs sku 'khyud rgya :
skyil krung 'khril sbyor bde nyams dang ldan par bskyed do :
yum de yang lha lcam man d+hA ra wa :
sku mdog dmar gsal 'od du 'bar ba :
bcu drug lon pa'i na tshod can :
nu ma 'bur zhing b+ha ga rab tu rgyas par :
chags pa'i zil gyis brlan pa :
rin po che dang rus pa'i rgyan can yid du 'ong ba :
stong gsal gyi sku :
yab kyi pang du 'khril te :
yab yum rdo rje dang pad+ma mnyam par sbyor ba'i gsang ba nas spyi bo'i bar du :
pad sdong brtsegs ma kha dog lnga ldan gyi steng du :
tshe dpag med rigs lnga yab yum yab la ji ltar bskyed pa bzhin bsgom :
yab yum gnyis kyang snyoms 'jug gi 'khyud rgya can :
bde ba chen po'i nyams dang ldan par bsam :
de nas yab pad+ma'i skyil krung gis bzhugs pa'i pang du :
yum yab la pad+ma'i 'dug stangs kyis 'khril ba :
yab yum rjes chags kyi bde bas g.yo ba ni dga' ba'i nyams so :
yum gyis yab kyi bol+la nyed cing blta bas phyang nyug bsdam :
yab kyis yum gyi b+ha ga la blta zhing reg la bgrad pa dang gdang ba'i zhal du bshud cing :
dbyings su bstim pa dang slar gdon la bsrub pa'i sbyor ba dal bus bde ba bskyed pa ni mchog dga'i nyams so :
de las bde ba'i nyams cher rgyas te :
yab yum bde ba'i skad 'byin cing :
bzhin gyi rnam pa 'gyur ba ni khyad par dga' ba'i nyams so :
de las kyang bde ba ches cher rab tu rgyas te 'bar ba'i nyams zug rngu dang bcas pa ni lhan cig skyes pa'i dga' ba'i nyams so :
'di dag 'jig rten pa lugs su 'byung ba'i nyams bzhi'i 'gyur ba zhes bya'o :
de nas skyod pa bshol zhing ka dag gi ngang du cham bzhag :
de ltar 'bad pas yab yum gnyis ka'i khams kyi dwangs snyigs phyed de :
khams kyi snyigs ma thams cad chu ser dang :
ba'i kha chu lta bur phyir bo bas gegs mi 'byung la :
dwangs ma 'pho med du bcing ba ni :
thun mong ma yin pa'i rlung gnad dang :
nyi zla kha sbyor lugs 'byung dang lugs bzlog gi lus gnad dang ldan pas :
brtson pa chen pos nyams su blang ba gal che'o :
de ltar dwangs snyigs 'byed pa'i sbyor ba 'di dag las dang po pas :
thun 'gor lan drug drug bya zhing :
zhag gsum nas thun 'go rnams su lan re re bya'o :
sA mA yA:
rgya rgya rgya :
gnyis pa dngos gzhi ni :
gong ltar yab yum rdo rje dang pad+ma bde bar sbyar ba'i ngang las :
gsang gnas 'khor lo'i lte ba'i las kyi tshe dpag med yab yum gsal gdab la :
bsrub pa dang bsrub pa'i sbyor bas bskul ba'i bde ba g.yo ba'i tshe :
las kyi tshe dpag med kyi sbyor mtshams nas 'od zer ljang gu 'phros :
lus kyi nang khengs :
phrag dog gi nyes ltung sbyangs :
phyir 'phros :
dbugs kyi khams nas tshe nyams pa dang :
'byung ba lnga'i rlung gi bcud bdud rtsi ljang gu 'od du bsdus :
yab yum gyi mkhar bstim :
bde ba 'bar ba na :
yab yum gyi sku bdud rtsis mer gyis gang :
dbu gtsug las bdud rtsi lud :
phyir babs te :
gsang gnas kyi pad 'dab khengs pa las kyang bdud rtsi bab :
rang lus kyi rkang sor nas long bu :
pus mo lte ba dpyi dang gsang gnas phyin bdud rtsi ljang gsal bkrag mdangs dang ldan pas ltem gang :
bya ba grub pa'i bde stong gi dga' ba'i ye shes shar :
g+hu ru don yod tshe dpag med kyi rang bzhin du gyur par dmigs bzhin pas :
AHkarma A yur+dz+nyA na tshe b+h+rU~M hU~M:
zhes bzla bzhin rlung gnad dang 'khrul 'khor rtog bral chen pos byang chub kyi sems bzung zhing bzlog pa dang dgram par bya'o :
de ltar 'bad pas :
da lta nga'i bu lha sras mu tig btsad po nyid rgyal por dbang bskur bas :
ston pa legs byin nyi ma dang :
sngags pa rdo rje rgyal :
rgyal po hab le rnams la phrag dog pa'i dbang gis nongs pa bgyis pas :
ma 'ongs pa na lha sras skye ba brgyud pa'i rjes :
chos 'di dang 'phrad pa na :
sngags btsun dang sde dpon 'ga' zhig gis :
phrag dog gi dbang gis sbyor ngan shom ste :
pha rol gyi byad phur tshe srog la bar du gcod pa'i log 'dren :
mdor na las kyi rigs kyi rbod gtong chags kha thams cad 'dis sel zhing :
las rigs dbang du 'du la phrin las kyi tshe la dbang bsgyur ro :
o rgyan pad+ma yab yum bdag gis kyang :
brag phug mA ra ti kar :
phrin las kyi rigs kyi tshe'i dngos grub 'dis thob bo :
sA mA yA:
rgya rgya rgya :
yang yab yum rdo rje dang pad+ma bde bar sbyar ba'i ngang las :
lte ba'i 'khor lo'i dbus kyi rat+na tshe dpag med yab yum gsal gdab :
bsrub pa dang bsrub pa'i sbyor bas bskul ba'i bde ba g.yo ba'i tshe :
rat+na tshe dpag med kyi sbyor mtshams nas 'od zer ser po 'phros :
lus kyi nang khengs :
ser sna dang nga rgyal gyi nyes ltung sbyangs :
phyir 'phros :
sha dang rus pa'i khams nas tshe nyams pa dang :
'byung ba lnga'i sa'i bcud bdud rtsi ser po 'od du bsdus :
yab yum gyi mkhar bstim :
bde ba 'bar ba na :
yab yum gyi sku bdud rtsis mer gyis gang :
dbu gtsug las bdud rtsi lud :
phyir babs te lte ba'i pad 'dab khengs pa las kyang bdud rtsi bab :
rang lus kyi spu mtshams yan :
lte ba phyin chad bdud rtsi ser gsal mdangs dang ldan pas ltem gang :
mnyam pa nyid kyi mchog dga'i ye shes shar :
gu ru rat+na tshe dpag med kyi rang bzhin du gyur par dmigs bzhin pas :
trAMHrat+na A yur+dz+nyA na tshe b+h+rU~M hU~M:
zhes pa bzlas pa bya zhing :
rlung gnad dang 'khrul 'khor rtog bral chen pos byang chub kyi sems bzung zhing bzlog pa dang dgram par bya'o :
de ltar 'bad pas :
da lta nga'i bu lha sras nyid rgyal por gyur pas :
mkhan po shAn+tiM pa dang :
sngags pa long tshe nag po :
rgyal bu nyi ma dpal rnams la nga rgyal gyi dbang gis nongs pa'i las bgyis pa'i 'bras bus :
ma 'ongs pa na lha sras skye ba brgyud de chos 'di dang 'phrad pa na :
sngags btsun dang sde dpon 'ga' zhig gis :
nga rgyal gyi dbang gis sbyor ngan shom ste :
pha rol gyi byad phur tshe srog la bar du gcod pa'i log 'dren mdor na rin chen rigs kyi rbod gtong dang chags kha thams cad 'dis sel zhing :
rin chen rigs dbang du 'du la yon tan rigs kyi tshe la dbang bsgyur ro :
o rgyan pad+ma yab yum bdag gis kyang :
brag phug mA ra ti kar :
rin chen rigs kyi tshe'i dngos grub 'dis thob bo :
sA mA yA:
rgya rgya rgya :
yang yab yum rdo rje dang pad+ma bde bar sbyar te :
snying ga'i 'khor lo'i dbus kyi rdo rje tshe dpag med yab yum gsal gdab la :
bsrub pa dang bsrub pa'i sbyor bas bskul ba'i bde ba g.yo ba'i tshe :
rdo rje tshe dpag med kyi sbyor mtshams nas 'od zer sngon po 'phros :
lus kyi nang khengs :
zhe sdang gi nyes ltung sbyangs :
phyir 'phros :
khrag gi khams nas tshe nyams pa dang :
'byung ba lnga'i chu'i bcud bdud rtsi mthing 'od du bsdus :
yab yum gyi mkhar bstim :
bde ba 'bar ba na :
yab yum gyi sku bdud rtsis mer gyis gang :
dbu gtsug nas bdud rtsi lud :
phyir babs te snying ga'i pad 'dab khengs pa las kyang bdud rtsi bab :
rang lus kyi lte ba yan :
snying ga phyin lag sor tshun bdud rtsi mthing gsal bkrag mdangs dang ldan pas ltem gang :
chos dbyings dga' bral gyi ye shes shar :
g+hu ru rdo rje tshe dpag med kyi rang bzhin du gyur par dmigs bzhin pas :
hU~M badzra A yur+dz+nyA na tshe b+h+rU~M hU~M:
zhes bzlas pa bya zhing :
rlung gnad dang 'khrul 'khor rtog bral chen pos byang chub kyi sems bzung zhing bzlog pa dang dgram par bgyi'o :
de ltar 'bad pas :
da lta nga yi bu lha sras nyid rgyal por gyur pas :
ston pa sangs rgyas grub dang :
sngags pa phur pa mgon :
blon zhang 'u ring rnams la zhe sdang gi dbang gis nongs pa bgyis pas :
ma 'ongs lha sras skye ba brgyud de chos 'di dang 'phrad pa na :
sngags btsun dang sde dpon 'ga' zhig gis :
zhe sdang gi dbang gis sbyor ngan shom ste :
pha rol gyi byad phur tshe srog la bar du gcod pa'i log 'dren :
mdor na rdo rje rigs kyi rbod gtong chags kha thams cad 'dis sel zhing :
rdo rje rigs dbang du 'du la :
thugs kyi rigs kyi tshe la dbang bar 'gyur ro :
o rgyan pad+ma bdag yab yum gyis kyang :
brag phug mA ra ti kar :
rdo rje rigs kyi tshe'i dngos grub 'dis thob bo :
sa ma ya :
rgya rgya rgya :
yang yab yum rdo rje dang pad+ma bde bar sbyar te :
mgrin pa'i 'khor lo'i dbus kyi pad+ma tshe dpag med yab yum gsal btab la :
bsrub pa dang bsrub pa'i sbyor bas bskul ba'i bde ba g.yo ba na :
pad+ma tshe dpag med yab yum gyi sbyor mtshams nas 'od zer dmar po 'phros :
lus kyi nang khengs :
'dod chags kyi nyes ltung sbyangs :
phyir 'phros :
drod kyi khams nas tshe nyams pa dang :
'byung ba lnga yi me'i bcud bdud rtsi dmar po'i 'od du bsdus :
yab yum gyi mkhar bstim :
bde ba 'bar ba'i tshe :
yab yum gyi sku bdud rtsis mer gyis gang :
dbu gtsug nas bdud rtsi thon :
phyir babs te mgrin pa'i pad 'dab khengs pa las kyang bdud rtsi babs :
rang lus kyi mgrin pa'i dkyil 'khor thams cad bdud rtsi dmar gsal bkrag mdangs dang ldan pas ltem gang :
so sor rtog bral lhan skyes kyi dga' ba'i ye shes shar :
g+hu ru pad+ma tshe dpag med kyi rang bzhin du gyur par dmigs bzhin pas :
hrIHpad+ma A yur+dz+nyA na tshe b+h+rU~M hU~M:
zhes bzlas pa bya :
rlung gnad 'khrul 'khor rtog bral chen pos byang chub kyi sems bzung zhing bzlog pa dang dgram par bya'o :
de ltar 'bad pas :
da lta nga'i bu lha sras khyod nyid rgyal por gyur pas :
g+hu ru bdag dang :
sku srung mkhan po lha'i me tog :
bla mchod bstan pa 'phel rnams la :
chags sdang mig ser gyis nongs pa shor ba'i 'bras bus :
ma 'ongs pa na :
lha sras skye ba brgyud nas :
gzhu lung nag por skye ba blangs te chos 'di dang 'phrad pa na :
bla ma dang slob dpon grwa slob dang yon bdag 'ga' zhig chags pas yid dkrugs :
ya ga sna tshogs sgrog cing :
chags sdang mig ser gyi sbyor ngan shom ste :
pha rol gyi byad phur tshe srog la bar du gcod pa'i log 'dren :
mdor na pad+ma rigs kyi rbod gtong dang chags kha thams cad 'dis sel zhing :
pad+ma rigs dbang du 'du la :
gsung gi rigs kyi tshe la dbang bar 'gyur ro :
o rgyan pad+ma bdag yab yum gyis kyang :
brag phug mA ra ti kar :
pad+ma rigs kyi tshe'i dngos grub 'dis thob bo :
sa ma ya :
rgya rgya rgya :
yang yab yum rdo rje dang pad+ma bde bar sbyar ba'i ngang las :
spyi bo'i 'khor lo'i dbus kyi rnam snang tshe dpag med yab yum gsal gdab la :
bsrub pa dang bsrub pa'i sbyor bas bskul ba'i bde ba g.yo ba'i tshe :
rnam snang tshe dpag med kyi sbyor mtshams nas 'od zer dkar po 'phros :
lus kyi nang khengs :
gti mug gi nyes ltung sbyangs :
phyir 'phros :
rnam par shes pa'i khams nas tshe nyams pa dang :
'byung ba lnga'i nam mkha'i bcud bdud rtsi dkar po 'od du bsdus :
yab yum gyi mkhar bstim :
bde ba 'bar ba na :
yab yum gyi sku bdud rtsis mer gyis gang :
dbu'i gtsug nas bdud rtsi lhud :
phyir bab :
spyi bo'i pad 'dab khengs par bsam :
de las kyang bdud rtsi bab :
rang lus kyi spyi gtsug phyin mgo bo'i nang bdud rtsi dkar gsal bkrag mdangs dang ldan pas gang :
me long lta bu'i 'khor 'das yongs grol gyi rang byung gzhi'i dga' ba'i ye shes shar :
g+hu ru rnam snang tshe dpag med kyi rang bzhin du gyur par dmigs bzhin pas :
oM bud+d+ha A yur+dz+nyA na tshe b+h+rU~M hU~M:
zhes bzlas pa bya zhing :
rlung gnad dang 'khrul 'khor rtog bral chen pos byang chub kyi sems bzung zhing :
bzlog pa dang dgram par bya'o :
de ltar 'bad pas :
da lta nga'i bu lha sras 'jing yon rgyal po'i khengs dregs   kyis :
mtho dman kun la mi shes pa dang :
gti mug pas brnyas pa ches pa'i rnam par smin pa'i 'bras bu ni chud za bar mi 'gyur ro :
ma 'ongs pa na skye ba 'ga' zhig 'das nas :
'bri zhes bya ba'i yul du skyes shing :
chos 'di dang 'phrad pa'i tshe :
mtho dman kun gyis :
rang la dgos na sman ltar 'tshol zhing :
btang snyoms su rtswa bzhin brnyas shing 'dor bar 'gyur la :
yang dag dang log par lta ba rnam pa du ma'i cho 'phrul gyis :
byad dang phur khas tshe srog la bar du gcod pa'i log 'dren sogs de bzhin rigs kyi rbod gtong dang chags kha thams cad 'dis sel zhing :
sangs rgyas rigs dbang du 'du la :
sku'i rigs kyi tshe la dbang bar 'gyur ro :
o rgyan pad+ma bdag yab yum gyis kyang :
brag phug mA ra ti kar :
sangs rgyas rigs kyi tshe'i dngos grub 'dis thob bo :
sA mA yA:
rgya rgya rgya :
gsum pa rjes thun mtshams kyi rnal 'byor ni :
yab yum gnyis ka'ang lnga ldan thig le chen po :
stong gsal ti la ka nyag gcig gi rang mdangs su mnyam par blta'o :
de nas bag chags ldang byung na :
rang gar 'dug pa'i gnas ni bde ba can :
yab snang ba mtha' yas :
yum gos dkar mo'i nga rgyal gyis ldang bar bya'o :
thun mtshams su dge ba byang chub tu bsngo bar bya'o :
sA mA yA:
rgya rgya rgya :
'di nyid nyams su blang na :
rab phung po lhag med du grol :
'bring ji srid sdod gang mos kyi bar tshe'i dngos grub thob :
tha ma yang dus min 'chi ba'i bar chad zhi zhing :
shi nas nub phyogs bde ba can gyi zhing khams su skye bar the tshom med do na ra kan :
bdag 'dra o rgyan pad+ma 'byung gnas kyis :
chags chen pho nya'i lam brten tshe sgrub thabs :
sngon chad bod 'dir ma bstan snying gi chos :
dug lnga'i rbod gtong zlog pa'i dpa' bo la :
gces par dgos pa'i rlung zas stobs bskyed dang :
tshod 'dzin gegs sel rtags tshad yig bu chung :
phyi nang gsang ba'i dbang bskur yang zab mdzod :
'dzom na 'od lus rnyed pa'i zab rgya'i chos :
dwangs mas dwangs ma sgrub pa'i yang snying 'di :
ma 'ongs dus na lha sras mjing yon dang :
gsang ba'i dgyes yum ngang btsun dpal gyi rgyal :
smon lam mthu yis lhan cig 'phrad pa na :
gnas skabs tshe yi bar chad bsal ba dang :
phyi ma zhing khams gcig   pa'i rten 'brel phyir :
pad+ma bdag gi snying gi gsang khu brtol :
las ldan yab yum don phyir 'di gdams so :
ma 'ongs bzhi bcu'i dus su nye ba na :
dam pa ston pa'i slob dpon sku tshe thung :
phyi ru btsun gzugs nang gi 'dod chen sred :
dam med sdom med tshul 'chos bstan 'dzin zhes :
rgyal khams kun tu ra khyu tsam pa ni :
la la mkhas zer bstan pa'i sel 'byed ces :
ya bral lta bas chos byed lam sna sgyur :
la las grub 'dod stong lta had po yis :
rgyu 'bras sa bon dge sdig khyad med spyod :
la la zhig po yin zhes gti mug gi :
spyod pas 'gro ba bslu rnams brim zhing rgyas :
chos spyod skye bo ya rabs tshe thung zhing :
nad mang sdug bsngal du mas nyen pa 'byung :
zas su mna' za skom du dug sbyor zhing :
las su dmag 'khrugs dug lngas rgyud khengs pa'i :
sa phyogs yul khams bde skyid dar gyur pa'i :
log pa'i dus gcig ma 'ongs dus byung tshe :
bod 'bangs smon lam lhan cig btab pa'i mthus :
lha sras rgyal po mu tig btsad po ni :
'bri ru skyu ra'i rigs su 'khrungs gyur te :
de tshe chos 'dis nyon mongs rang grol nas :
'dod chags chos kyis 'gro ba sgrol gyur cig :
sA mA yA:
gter rgya :
sbas rgya :
gsang rgya :
gab rgya :
gnyan rgya :
rgya rim pa lngas btab ste :
dam can gsum la gtad do :
thub par srungs shig :
dus la babs tshe bu la sprod :
sA mA yA:
na ra kan :
!
dam chos dgongs pa yang zab las :
'chi med tshe'i skor nyon mongs 'dod chags rang grol gyi yig bu chung bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]nyon mongs 'dod chags rang grol gyi yig bu chung 'di kho na'o :
e ma :
nga yi gdams pa nyon mongs rang grol la :
gces par dgongs pa'i rlung zas lag len ni :
lha sras skye ba brgyud de chos 'di dang :
'phrad tshe nga dang mi gnyis dz+wa wa ri :
rgya gar yul 'byung grub pa'i rig 'dzin brnyes :
de yi yang zab rlung gi gdams pa ni :
'chi med grub pa'i gnad kun len gyur te :
pad+ma nga yi thugs rjes 'phrad pas longs :
stobs skyed khams dang mthun pa'i sman sbyor ni :
zab dgu bod 'dir 'byung bas gang 'phrod bsten :
nyams su blangs pa'i rtags tshad yon tan ni :
byang sems rgyas pas lus kun bde zhing 'bar :
lus kyi 'gul skyod thams cad bde bar 'bar :
bde stong ngang gis nyin mtshan 'khor yug 'gyur :
lus la tsher ma zug kyang bde bar 'char :
dwangs ma rgyas te rak+ta 'od dmar 'bab :
bde bar gshegs pa'i lha sku ring bsrel 'khrungs :
de ltar byung na nyams len zhen med bskyang :
rab 'bring tha ma'i rtags tshad brtson pas 'grub :
yang ni rdo rje las su mi rung dang :
pad+ma shu thor tsha na che ba dang :
sbyor snying mi 'dod mgo dang ro stod na :
yid mi bde zhing lta log skye 'gyur na :
yab yum su la byung na bar chad yin :
dam bshags stobs bskyed sman mar ril bu bsten :
ngal gso tshod bzung brtson pas nyams len bya :
gal te snyigs ma gsang bar 'dril ba'i rtags :
rig par gyur na yum gyi gsang rum du :
sna tshogs pad+ma 'dab brgyad dbus dang phyogs :
rnam snang gtso bor rigs lnga tshe dpag med :
yab yum gsang ba'i mkhar gtad bde mchod 'bul :
dam tshig bdud rtsi mkha' las blang zhing myang :
rang lus 'chi med bdud rtsis gtams par bsam :
de ltar nyon mongs nye ba'i nyon mongs kun :
bla med byang chub mchog tu byed pa'i thabs :
pad+ma bdag la brgyud pa'i khong snying yod :
rang nyid 'dod sred 'khrul phyir ma yin kyang :
phyi rabs lha sras rgyal bu yid la gcag :
kun las khyad 'phags zab khyad mngon byed 'di :
nyams su longs shig pad 'byung bdag nyid la :
yid gding chos shig kun gyi kha ma g.yel :
bur sgog sha chang dri ma mi gcig pa :
so sor 'byung dang lha dang 'dre mthong yang :
snying gi bu las su la'ang ma bstan cig :
sA mA yA:
rgya rgya rgya :
!
dam chos dgongs pa yang zab las :
tshe sgrub rgyun khyer nyi zla ga'u ma zhes bya ba bzhugs so :[  \u0f88\u0f88\u0f88\u0f88\u0f88\u0f88\u0f88 ]'chi med ye shes tshe dbang yongs rdzogs pa :
g+hu ru pad+ma'i sku gsung thugs la 'dud :
bdag la tshe 'dir phan pa mi 'dug kyang :
ma 'ongs skye ba'i rnam par shar ba na :
ma hA g+hu ru'i thugs kyi bcud gtibs pa :
'chi med rgyun khyer nyi zla ga 'u bshad :
nyams su longs la rang gzhan bar chad sol :
tho rangs mi tshig ma 'dres lus gnad bsrang :
tshig bdun gsol ba btab la mdun gyi mkhar :
rtsa ba'i bla ma g+hu ru pad+ma'i sku :
longs spyod rdzogs sku skyil krung tshe bum bsnams :
pad zla'i gdan bzhugs bdag la dgyes stsol bsam :
de yi g.yon du lha lcam man d+hA ra :
dmar mo gzhon tshul tshe bum skyil krung bzhugs :
bdag la dgyes pas tshe mchog stsol bar bsam :
bdag lus cha smad nyi ma 'od khyim dmar :
lus kyi cha stod zla ba bsil zer dkar :
'dom skor ga 'u kha sbyor srub med bsam :
dug gsum dug lnga'i gcong nad mi mthun phyogs :
me long ha bzhin nyi zla'i 'od bsgribs pa :
rlung ro g.yas 'bud g.yas nas rngubs pa'i tshe :
zla ba'i skyon bsal g+hu ru'i tshe bum las :
bdud rtsi dkar po'i rgyun drangs zla ba rgyas :
rlung ro g.yon 'bud g.yon nas rngubs pa'i tshe :
nyi ma'i skyon bsal mkha' 'gro'i tshe bum las :
bdud rtsi dmar po'i rgyun drangs nyi ma rgyas :[ \u0f88\u0f88\u0f88\u0f88 ]brgya brgyad thun rer bya :
thun mtshams g+hu ru yab zhu zla bar bstim :
yum zhu
