\u0f88
sa dpyad rten 'brel gyi che ba man ngag gnad kyi chings su bstan pa rata gling ldang lha'i gter ma phur pa'i chos tshan bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
dpal phrin las kyi bdag nyid karma he ru ka la phyag 'tshal lo :
phur pa yang gsang bla med don gyi snying po :
kun gyi thun mong ma yin pa 'di'i las tshogs zab mo gnad kyi mchog tu bstan pa :
shin tu zab pa'i bka' rgya can ni 'di yin te :
'di la gsum las :
spyi la gces pa gnas kyi mtshan nyid :
bkra shis pa rten 'brel gyi che ba :
legs pa bsgrub cing nyes pa zlog pa gnad kyi rten 'brel lo :
de la dang po gnas kyi mtshan nyid la rim pa gsum yin te :
sgrub pa'i gnas :
sde dgon gyi gnas :
skye bo'i gnas dang gsum mo :
de la dang po sgrub pa'i gnas la yang rung ba dang du blang ba dang :
mi rung ba spang ba'o :
de la dang po rung ba ni :
bkra shis byin chags pa'i pho brang du byang chub bsgrub na shis pa yin :
rab gnas mchod gtor klog gi khang pa ru :
tshe nor longs spyod bsgrub na legs :
brag ri skyil krung bcas pa 'dra ba dang :
zla gam chos 'byung b+ha ga'i dbyibs dang 'dra ba ru :
thabs lam gtum mo sgom pa'i gnas su legs :
mi med kyi lung pa dben zhing nyams dga' ba :
bstan pa dang dge 'dun gyi mig 'dren la mi gnod pa :
mched grogs kyi ya ga mi 'byung zhing gzhan gyis mi mngon pa'i sa phyogs su :
gsang spyod phyag rgya bsten pa'i gnas su legs :
spang nag mtsho mo 'khyil ba'i gnas su :
sgom chen gsar bu sgrub pa'i gnas legs :
ri rtse g.ya' spang :
gangs ri :
log mtho zhing dwangs pa'i gnas su :
mngon sum du 'od gsal sgom pa'i gnas su legs :
dur khrod 'jigs pa shin tu gnyan pa'i sar :
rtogs ldan gyi rnal 'byor pa bogs 'don pa'i gnas su legs :
brag ri bkra shis seng ge gnam du mchongs pa 'dra ba'i sar :
gtsang rigs lha dang dge bsnyen gnod sbyin gyi rigs bsgrub na legs :
g.ya' spang mtshams sogs mi khyis mi mngon pa'i gnas su mo dang pra bsgrub na legs :
mtsho gling :
ne'u sing :
chu klung gi 'gram du klu dang sa bdag bsgrub na legs :
brag dmar sog po khros pa 'dra ba ru btsan rgod bsgrub na legs :
brag nag ru dar 'phyar ba 'dra ba ru :
dmu dang bdud bsgrub na legs :
pha bong rdza ri nag po'i gnas su gza' bdud bsgrub na legs :
phung shul g.yul ngo sprad pa'i gnas su srog mthu bsgrub na legs :
lha khang rnying pa :
dkor khang rnying pa dang grog po phugs rdugs su rgyal po dang the'u rang bsgrub na legs :
brag dmar po mkhar bzang po'i rtse la rdo rje legs pa bsgrub na legs :
mi khyis sgra skad med pa'i gnas su ltas ngan bsgrub na legs :
mun khang dgu rim gyi nang du ser ba bsgrub na legs :
lung gsum 'dus pa'i smag rum du ma mo bsgrub na legs :
spyir ni gang dang gang bsgrub kyang :
mi rgod dang 'byung po'i gnod pa med pa :
rang la dgos pa'i rdzas dang rkyen 'dzom na legs so :
gnyis pa ngan pa'i skyon spang ba ni :
spyir yul grong 'du 'dzi can dang chags sdang dam sel gyi gnas dang :
mu stegs log lta'i gnas dang :
sgo du ma nas sems gtser zhing dge sbyor mi 'phel ba'i gnas yul rnams su spang bar bya'o :
gzhan mi mthun pa'i spang bya ni :
rab gnas mchod gtor byas pa'i shul du cho 'phrul dang mo pra bsgrub na mi 'grub :
phung shul dang g.yul ngo sprad pa'i shul du :
nor sgrub dang mngon shes mi 'grub :
mdze yugs dang dme btsog mnol dang dam nyams kyi sar las tshogs gang yang mi 'grub ste spang bar bya'o :
gnyis pa nang sde dgon gyi gnas kyi mtshan nyid ni :
rgyab ri dar dkar gyi yol ba 'dra zhing rgyang ring mtho na bkra shis :
shar ri dma' zhing lhun sdug na rnal 'byor pa'i sku tshe ring :
lho ri skyor ba rgyang ring zhing 'dud pa'am brdal ba 'dra na rnal 'byor pa'i longs spyod che :
nub ri cung zad mtho zhing bag chags na 'khor dang longs spyod 'phel :
byang ri mtho zhing skyor ba 'dra na phugs brtan zhing dge :
bye brag spyi mthun du mda' bsnol ba 'dra ba :
phugs ri rgyal po gdan la bzhugs pa 'dra ba :
mdun ri rin chen spungs pa 'dra ba :
gangs brag lcags ri 'then pa'am :
mi chen gral la 'khod pa 'dra ba :
'khor tshogs mchod pa 'bul ba 'dra ba :
chu bo nub dbang gi phyogs nas 'beb pa :
grong gi chu rgyun g.yas su 'beb pa :
mtha' skor gyi brag ri rnams chos po ti brtsegs pa 'dra ba :
mchod rten bsgrigs pa 'dra ba dang :
mtha' skor rtsi shing dang nags tshal gyi gling chags pa :
mdun na me tog gi gling chags pa :
lar snum zhing 'jam pa :
de lta bu'i gnas na bkra shis shing 'dod dgu 'byung bar shes par bya'o :
de dag las log pa'i gnas mi shis pa rnams spang zhing :
ngo lon dang gnyen po sprad pa :
sa dgra zlog pa rnams 'og nas 'byung ba ltar bya'o :
gsum pa so so'i skye bo'i gnas kyi mtshan nyid bstan pa ni :
spyir na 'byung ba lnga las bskyed pa'i 'dzam bu gling 'di dbyibs ni sog khar yod pa'o :
de yang ri rab lhun po'i ngos bzhi :
shar dkar po shel :
lho sngon po bai DUr+Ya :
nub dmar po pad+ma rA ga :
byang ljang gu in+d+ra nI la las grub cing :
gling bzhi'i nam mkha' dwangs pa'i mdog rnams kyang de dang mthun zhing :
lho 'dzam bu gling pa'i mi rnams kyang :
mi yi gdong :
mgo lus :
lhu tshigs rnams dang :
lus po dang bcas pa yang sog khar yod pa'o :
bod rnams sog pa'i ther la yod pas grang zhing dbul ba phongs pa :
dran pa gsal ba'o :
rgya gar :
kha che :
ta zig gsum sog pa'i yu ba la yod pas sems chung blo srab 'byor pa dang ldan pa'o :
rgya nag :
hor :
'jang gsum :
sog pa'i kha gdangs dag la yod pas rgya che :
khog yangs :
blo rno :
rig pa gzob :
longs spyod phun sum tshogs pa'o :
gzhan yang sog pa'i mtha' skor la :
mtha' 'khob sum cu so drug bya ba la :
klo dang :
rdo dang :
kha khra dang :
kha sog dang :
gzha' dang :
kha sud dang :
dmar dang :
tsha phung dang :
rdo ro dang :
bram tsha dang :
hu thag dang :
kha ling dang :
sprel glag dang :
khyi khyo dang :
gar log dang :
zhang tsha bya ba rnams yod do :
'di dag ni mun pa'i gling yin te :
sangs rgyas bstan pa'i ming med :
dkon mchog yon tan mi shes :
dge sdig mi shes :
rgyu 'bras mi go :
sha khrag la dga' zhing srog gcod la rngams pa :
mi min :
'dre min :
dud 'gro'i rnam pa mang ngo :
de la 'gro ba mi'i gnas zhes bya ste :
yul de dag kyang rigs rnam pa gsum du 'dus te :
pho sa :
mo sa :
ma ning gi sa'o :
de dag nyin ri thams cad pho sa ste :
srib ri thams cad mo sa'o :
sgang dang 'bur ba pho sa :
kong ba dang gshong ba mo sa :
lji zhing rtsub pa pho sa :
yang shing 'jam pa mo sa :
skam ri thams cad pho sa :
rlon ri thams cad mo sa :
chu klong :
sa ro :
lhan :
slad can rnams ma ning gi sa'o :
de yang 'jig rten pa'i yul sa ni :
pho yi ri la btab na mi dar :
khas drag :
mnga' thang che :
rang sa zin cing mtha' brtan no :
mo sa la btab na mi dar :
longs spyod che :
mi 'jam :
bkra shis :
mtha' mi 'gyur ro :
ma ning gi sa spang bar bya'o :
de dag las spang bya mdor bstan pa ni :
brad pa'i sder rjes lta bu :
sa dang ri'i logs la ngus pa'i mchi ris lta bu :
srin mo ral pa bsigs pa lta bu :
ri bran skya bo nang du zhugs pa :
rta chad sbang btsir ba lta bu dang :
phu shor ba :
mda' ral ba :
bar bsnol ba :
shar mtho :
lho byer :
nub shor :
byang ral :
rgyab ri gyes :
sa mdog hom skya ba dang :
lha 'dre drag po'i 'gyu srang zug pa dang :
rtswa shing mi skye sa mdog mes bsregs pa lta bu dang :
chu klong 'khrugs cing 'ur sgra dang bcas pa gshin rje'i gnas te :
ma rungs pa de rnams spang bar bya zhing :
rung ba rnams ngos bzung la yul bya'o :
khyad par rnal 'byor pa'i sgrub khang gzhal yas khang mtshan nyid dang ldan pa legs par byed na :
sa dpyad bkra shis phun sum tshogs pa'i gnas der :
sa bdag :
gnas gzung :
lto 'phye'i gnas lugs brtag pa la sogs sgrub khog las byung ba ltar byas te :
gnas khang che chung gang 'grub brtsegs te :
bkod pa'i khyad par gzhal yas khang du yod pa :
dbus kyi mtshams ni ka ba brgyad drug bzhi :
gnyis pa la sogs pa gang lcogs la :
khang pa'i sgo ni shar du bstan :
ra ba'i phur ring gnyis te dral ma gsum mam :
snga ru gdang sprad bzhi'am :
gnyis la sogs pa che chung dang sbyar :
de'i steng du nas khang :
rtsa khang :
mdzod la sogs pa rig pas brtag :
de'i steng du gnas kyi bkod pa legs par bya ste :
shar lho me lha gnas sar thab bya :
byang shar dbang ldan phyogs su mal dang gzim chung bya :
lho nub srin po'i phyogs su mtshams khang dang mgon khang bya :
nub byang rlung lha'i phyogs su rlung 'khor dang :
ser srung dang :
na bza' 'bol stan gyi mdzod bya :
byang phyogs su gling chen bcad la mchod khang bya :
byang shar dang nub byang gi sgo gnyis de'i nang nas gnyis btod de :
mchod khang de'i 'og tu gnod sbyin gyi khang par mnga' gsol te nor mdzod chen mo bya :
mtshams chen gyi nub gling du 'bru'i mdzod bya :
de'i 'og klu khang du dmigs te phyugs khang shis :
shar khyams la dbang bskur chos bshad la sogs dge ba'i yul du bya :
lho ngos la g.yos khang dang lag mdzod ci bder bya'o :
dbus su steng 'og gnyis gnam mthong gang 'tsham bya :
logs thil la zha la :
ka gdong :
shing brtsegs :
rtse ris la sogs bkod pas khyad par che ba lha'i pho brang ltar bya'o :
de'i yon tan yang :
gnas skabs su dang ba 'dren cing :
dge sbyor ngang gis 'phel :
lha'i gzhal yas khang du dmigs te phul bas :
dkon mchog mnyes shing bsod nams kyi tshogs rdzogs mkha' 'gro chos skyong rnams mnyes pas phrin las 'grub cing longs spyod 'du :
gdul bya'i yid 'phrog pas kun gyi mchod pa'i gnas su 'gyur ro :
de la nang gi sbyor bas sa dgrar 'gyur ba spang ste :
rang thag yang khyim phugs su 'khor bar bya ste :
sgo thog tu 'brug mi ldir :
lho za byang thab mi bya :
gzar kha phug la gtad la bcu :
bla ma dang mchod khang gi phyogs su mal gzhug mi gtad :
l+h+wam dang dor ma :
rdo dang bre srang de lnga la sngas mi bya :
rnal 'byor pa'i spyod lam sos dal :
ngag 'jam :
blo che :
khog yangs :
shes rab dang ldan pas :
kun la bstod cing zas kyis tshims par byas pas :
'khor dang longs spyod 'du zhing :
zhwa gos rgyan dang l+h+wam la sogs te legs shing gcun par gzab pas :
gzhan snang ngang gis thul ba'i dgos pa yod pa'o :
de dag ni spyi la gces pa gnas kyi mtshan nyid phyi nang gsang gsum du bstan pa'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gnyis pa bkra shis pa'i rten 'brel gyi che ba ni :
spyir dge 'dun gyi sde :
rgyal po'i pho brang :
rnal 'byor pa'i sgrub khang la sogs pa rnams su bkra shis shing :
longs spyod 'du ba'i rten 'brel ni :
phur pa b+hi to ta ma la nor bu'i rgyud las 'byung ba ltar :
bkra shis pa'i sa la byas pa'i rdza bum bre gang shong ba'i nang du :
spra tshil la klu'i rgyal po nor rgyas kyi gzugs sor brgyad pa rgyal po'i cha byad can :
sbrul mgo'i gdengs ka bdun yod pa :
phyag g.yas rin po che dang g.yon ut+pal bsnams pa :
sku smad sbrul du 'khyil ba :
de la gi wang gis byugs te :
de'i mdun du rdzas gong ma la klu mo nor bu'i cod pan sor bdun pa :
sbrul mgo'i gdengs ka lnga yod pa :
thal mo sbyar te yab la gzigs pa :
de gnyis lto sbyar te bum par gzhug :
lung pa'i mda' gsum lnga bdun :
dgu'am :
bcu gcig nas phyug po g.yang can las 'bru sna blangs la bum par gzhug :
de yang dar sna :
sman sna :
'bru sna :
rin po che sna lnga dang :
bud med sngar yugs sar ma phog pa :
pha ma bu khyo 'dzom pa'i bus 'thung ba'i nu zho dang :
ba dkar ser gyi 'o ma dang :
ra dkar mo'i 'o ma dkar gsum :
mngar gsum blugs la khengs par byas :
ra ba bzhi gang yang rung ba'i yar ngo'i gza' skar bzang ba la dkon mchog la mchod pa bsham :
'bras spungs pa'i steng du bum pa bzhag :
dge slong bzhis lho phyogs rgya mtsho'i nang nas klu'i rgyal po nor rgyas klu brgyad kyi cho ga ltar spyan drangs la :
bum pa klu'i pho brang chen por gyur pa'i nang du :
sras 'khor longs spyod dang bcas pa lan gsum bkug la bstim :
rten 'brel snying po dang bkra shis brjod la khang pa'i dbus su gru gang yan chad kyi rtsigs pa'i khang seng du gzhug :
spos dang dkar gsum gyis mchod la 'dod pa'i don la gsol ba gdab :
de'i steng du zhal ba byas te :
nyi ma zla ba :
bkra shis pa'i mchod rten la sogs bri'o :
des ni mi nor longs spyod 'phel ba dang :
dge 'dun :
rgyal po :
rnal 'byor pa gang yin yang bstan pa dar zhing rgyas par 'gyur ro :
yang dus kyi mtha' mar :
rgya hor :
du ruSh+ka la sogs pa mtha' dmag gam :
gzhan yang pha rol gyi rgyal po la sogs pa'i dmag tshogs lo zla zhag la sogs par yang yang 'ong ba dang :
yul du mi nad ngan pa sna tshogs dang :
phyugs nad kyi mi phyugs phyag mas 'ded pa 'ong na :
de dag zlog pa dang srung ba'i gdams ngag ni :
drag po'i phur pas bsrung zhing bcings par byas te :
lha 'dre drag po gnas sa'i skyer pa la phur pa sor brgyad pa mgo rtsa ma nor ba la :
oM badzra kI li kI la ya hU~M phaT:
b+hin+d+ha ya b+hin+d+ha ya hU~M phaT:
badzra kI la ya rak+Sha rak+Sha swA hA:
zhes bris la :
grong ngam gnas kyi shar lho mtshams su mnan :
rdo dkar po la rdo rje rgya gram bris la des steng nas mnan :
de'i steng nas mchod rten dkar pos mnan :
phur pa gcig la :
oM rat+na kI li kI la ya hU~M phaT:
ya mAn+ta ka hU~M phaT:
rat+na kI la ya rak+Sha swA hA:
bris la lho nub mtshams su dong brus la mnan :
de'i steng du lug gi thod pa la rin po che 'bar ba bris la mnan :
de'i steng du mchod rten ser pos mnan :
phur pa gcig la :
oM pad+ma kI li kI la ya hU~M phaT:
ha ya grI ba hU~M phaT:
pad+ma kI la ya rak+Sha swA hA:
zhes bris la nub byang mtshams su gdab :
de'i steng du khyi thod pad+ma bris la mnan :
de'i steng du mchod rten dmar pos mnan :
phur pa gcig la :
oM karma kI li kI la ya hU~M phaT:
ka taM ka ye dza ye bi dza ye hU~M phaT:
karma kI la ya rak+Sha swA hA:
zhes bris la byang shar mtshams su gdab :
de'i steng du glang gi thod pa la ral gri bris la mnan :
de'i steng du mchod rten sngon pos mnan :
de dag gi man ngag zhal gdams ni :
bsam yas mchod rten nag po la sogs drag po'i sa dang :
sa nag sbyar te dgra bo'i rU pa byas te snying gar dug shog la 'khor lo rtsibs drug pa byas te :
de la dgra bo'i dbang po yan lag dod pa :
de'i lte bar pha rol gyi mtha' dmag gang dang gang bsrung bar 'dod pa'i ming thems par bri :
de dag gi nus pa dang bsam sbyor ngan pa thams cad satwam b+ha ya nan :
mo ha ya nan :
oM laM:
hU~M lam :
satwaM b+ha rak+Sha mA ra ya nan :
ces bri :
de'i phyi'i mu khyud la :
mtha' dmag g.yos chen :
dmag tshogs :
sdang ba'i dgra bo :
gnod pa'i bgegs :
nyes byed :
dal yams :
dus 'khrug :
chag che :
nyam nga thams cad kyi lus satwaM b+ha ya nan :
ngag satwaM b+ha ya nan :
yid satwaM b+ha ya nan :
mthu dang nus pa satwaM b+ha ya nan :
badzra s+pho ta s+pho ta :
satwaM b+ha rak+Sha mA ra ya nan :
ces bris la :
ling+ga la dug khrag byug :
yan lag bzhi gzer gyis gdab :
yi dam bsnyen sgrub thems shing nus pa dang ldan pa'i sngags 'chang gis :
snga dgra :
phyi dgra :
da dgra gang la bya ba dgug gzhug drag tu byas la bstim :
de nas gong gi phyogs mtshams su sa khru gang gi 'og tu rdo rje'i sgrom legs par byas la :
gong gi ling+ga kham sa'i nya bo la gzhug :
de'i steng du phur pa gdab :
de'i steng du phur pa rnams kha phyir bstan la bzhag :
de'i steng du mchod rten 'dom gang la sogs gang 'byor gyis mnan :
mchod rten chen po grub na gong gi bcas rnams ri rab kyi nang du byas kyang chog :
de nas gtor ma bzhi bshams te :
mchod rten de'i rtsar rgyal po bzhi la :
mnga' gsol :
spyan 'dren :
bstod bskul phrin las bcol ba rnams sgrub chen ltar bya'o :
des ni gnas gzhi rgyal po'i pho brang :
sde dpon gang yin yang :
mtha' dmag la sogs gnod 'tshe med pa dang :
bkra shis 'dod dgu 'grub cing bskal par gnas par 'gyur ro :
yang nor phyugs kyi rigs rta drel bong gsum :
mdzo :
ba glang :
ra lug la sogs 'bri g.yag phyugs kyi rigs cir byas cir mi btubs na :
de dag god kha sdom zhing bkra shis 'phel bar bya ba'i rten 'brel ni :
mthing shog la gser gyis :
oM b+he tre b+he tre ma hA b+he tre :
ma hA b+ha su ra ye b+he tre swA hA:
oM ma hA ba su d+ha ra nA nA kha d+he rak+Sha rak+Sha swA hA:
oM dzaM b+ha la dza len+t+rA ya swA hA:
ba su puSh+TiM ku ru ye swA hA:
zhes bri :
de'i sham rten 'brel snying po bri :
rab gnas byas te smyug tshigs nang du gzhug :
mu tig mig ma phug pa rab :
med na nya phyis kyi dum bu gcig dang :
chu dag dkar po :
mon lug bla sgang :
de rnams dar dkar ram ras dkar du gtums la :
rten 'brel snying po brgya rtsa brgyad bzlas la :
glang bu'am :
g.yag 'bras bu can gcig gi mgul du gza' skar bzang ba la btags shing bkra shis brjod la :
yul de'i lha klu nus pa can gcig dang :
klu nor rgyas la nor gyi snying po dang rten du gzug :
'bras bu mi bcad :
mi bsad :
mi bshug go :
rdza gsar pa'i ga'ur dngul chu dang klu sman gyi rigs kun la ril bu byas te :
rdza bum bkang ste phyugs ra'i dkyil du rdo sgrom byas la sbas :
phyugs 'dzul ba'i ya them la :
par+Na sha ba rI'i gzugs spyi ltar bri'o :
des ni phyugs kyi god kha chod :
sgab 'phel :
bkra shis btsan phyug par 'gyur te :
shin tu zab cing bkra shis rten 'brel lo :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]da ni sde dgon :
gnas gzhi :
rgyal po'i pho brang :
rnal 'byor pa'i gzhal yas khang la sogs pa rnams la sa dgra gnod pa dang :
sa rang gi sgos dmigs na   god mgo /lha 'dre gdug pa can gyi rgyu srang dang :
gnyan cha can dang :
gzhan yang nor phyugs mi btub pa dang :
sris mi rme ba dang :
ya ga dang :
kha smras dang :
longs spyod chung zhing dgra sdang ba dang :
mdor na mi shis pa thams cad shis par byed cing :
bkra shis pa thams cad 'grub pa'i rten 'brel chen mo ni :
glang chen bkra shis 'byung ba ltar bya zhing :
de la bkra shis pa'i sa sna bsag pa ni :
lha sa :
bsam yas :
khra 'brug la sogs byin gyis brlabs pa'i sa dang :
tsa ri :
mkhar chu :
stag tshang :
ti sgro la sogs gnas khyad par can gyi sa dang :
bkra shis pa'i ri dang :
yul lha gnod sbyin la sogs phyug po gnas pa'i sa dang :
sde gnas gzhi grags pa can gyi sa dang :
bkra shis pa'i sa mang po dang :
mchod rten byin rlabs can gyi sa dang :
lung gsum 'dus pa'i sa dang :
brag bzang po'i rdo dang :
gzhan yang bkra shis g.yang chags pa'i sa dang sbyar te :
sa spyin la klu phyug po gnas pa'i mtsho dang :
chu mig :
lung gsum 'dus pa'i chus sbrus te :
zla ba'i stod gza' dar ba la :
skar ma rgyal gyi nyin par lha bzo mkhas pas glang po che'i gzugs rab 'dom gang :
'bring glang bu tsam :
tha ma yang lug tsam byas te :
gzugs legs par byas te tshon gyis dkar por byug :
dang po bzo dus su ru shing ngam :
nang stong par 'ong bar bya :
de nas tshar nas de'i nang du dri bzang pos byugs la :
dar sna :
sman sna :
'bru sna :
rin po che sna lnga :
gang zag khyad par can nam :
rten khyad par can gyi phyag nas sku khrus gsol ba'i sman ril :
sman chab :
bkra shis pa'i gzungs :
bkra shis brtsegs pa :
nor rgyun ma :
dzam b+ha la'i srog gzungs :
srog 'khor nor bu :
thod pa mtshan bzang :
gser dngul :
gos dar la sogs stod du gzhug :
gtsug tor dri med :
rnam rgyal :
stobs po che'i gzungs rnams dang :
zlog pa :
yang zlog gi rigs su gyur pa thams cad smad du gzhug :
longs spyod che ba'i phyir zas sna tshogs tshad dang :
rgyal po :
blon 'bangs :
mi phyug po rnams kyi lag nas blangs pa'i 'bras bus khengs par dgang :
dus 'khrug bzlog cing dgra sri mnan pa'i phyir :
khrab rmog :
mda' gzhu :
mdung la sogs pa gzhug :
gal te ma shong na de rnams kyi sne dang rtse rnams yod par bya :
de nas legs par bkang ste sgo legs par bkag ste byang phyogs rnam thos sras kyi phyogs sam :
nor lha :
lha klu :
gnod sbyin :
gzhi bdag mthu rtsal can rnams bstim ste :
longs spyod :
mthu rtsal :
nus mthu :
gzi brjid la sogs bsam gyis mi khyab par bsgom :
gtsug lag mdo bzhi 'don cing bkra shis pa'i cho ga rgyas par bya :
chos skyong nor lha rnams la 'dod pa'i don la gsol ba gdab :
bcol gdams drag tu bya :
de nas me tog 'thor zhing bden stobs brjod :
'brang rgyas dang tshogs kyi 'khor lo la rol :
des gong du smros pa'i bkra shis pa'i sa dang yon tan thams cad 'grub cing :
gnas de yang bkra shis longs spyod che :
mtha' brtan par 'gyur ro :
des ni stobs che bkra shis rten 'brel lo :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 ]gsum pa gnas khang la mi mthun pa'i sa dgra zlog pa dang srung ba'i rten 'brel ni :
gal te sa dgra ngan pa rnams ni :
dus dang nyin mtshan du tshe bsod nams :
mi nor longs spyod la gnod par byed de :
de yang gnod pa'i gzugs gang zhe na :
phan tshun nye ring gang na gnas kyang :
gshin rje'i gdong pa 'dra ba :
srin po'i gdong pa :
'khor lo'i zur :
ral gri'i so :
gcan gzan gyi gdong pa :
mi 'dra ba la sogs pa mtshan ma byung na :
mchod rten 'dra ba'i bkra shis pa'i rdo srubs med pa blangs te :
gser dngul lam :
mtshal gyis rin po che 'bar ba klu'i gtsug gi nor bu lta bu bris te :
rin chen 'byung ldan du mnga' gsol :
de'i phyogs su gtad nas rab gnas byas na thub par 'gyur ro :
yang phyogs su sa bo ba :
ral ba :
sa'i sgo rnams bye ba :
gzhan yang sa khang 'bu srin gyis zos pa 'dra ba :
gcan gzan gyis brad pa 'dra ba la sogs byung na :
rdzas la rin po che'i gzugs sgrom bu'i gzugs byas la :
'bru sna tshogs dang :
rin po che sna lnga :
dar sna :
sman sna :
dung :
'gron bu :
shing thog rnams kyis sgrom gang bar byas la :
gza' skar bzang ba la rin po che'i sgrom bu byin gyis brlabs te :
de phyogs su sba'o :
yang brag sdig pa'i rwa 'dra ba :
sbrul thur du rgyug pa :
srin mo ral pa gzing pa :
chu srin kha gdangs pa :
'di lta bu'i gzugs byung na sa dgra chen po yin te :
de rnams bsrung zhing zlog pa'i rten 'brel ni :
lcags rdo :
khro chu :
rdzas las byas pa'i bya khyung sor bcu dgu pa byas te :
khas sbrul bzung ba :
gshog pa brgyang ba :
glang rwa can :
de'i lto bar gtsug tor yang snying :
rnam 'joms yang snying :
gtsug tor dri med kyi gzungs rnams bris te gzhug :
rab gnas legs par byas la sa dgra'i phyogs su bstan la bzhag pas :
nyes pa thub par the tshom med do :
yang nye ring gang gi sa na'ang pha bong khyi tshugs byas pa 'dra ba dang :
yang de 'dra ba phan tshun na yod pa'i bar na grong yod pa dang :
grong la ri sna zug pa dang :
sgo la brag sna zug pa dang :
gcan gzan la sogs sems can gyi rigs gang yang 'dra ba yod pa dang :
de rnams la phyogs bzhir rdo'am rdza'i seng+ge bzhi byas te rab gnas byas la bzhag :
zur bzhir gtsug tor dkar mo'i rgyal mtshan gzug :
des ni nyes pa gang yin pa bzlog par the tshom med do :
yang brag phug mo mtshan 'dra ba dang :
sdom gyi kha 'dra ba dang :
rus sbal gyi kha 'dra ba dang :
bya gcan gyi kha 'dra ba la sogs rnams la :
chu rdo dbang phyug chen po'i rten 'dra ba'am :
yang na rdo la brkos te gzug :
de phyogs su tshogs bdag gi gzugs bris pa'am :
yang na mchod rten brtsig go :
des khegs par 'gyur ro :
yang mtshon cha gang yang rung ba'i rtse mo bstan pa 'dra ba :
gnam sa hom khung 'dra ba'i zur bstan pa :
gcan gzan kha gdangs mche ba gtsigs pa 'dra ba byung na :
mtsho'i nang nas blangs pa'i rdo leb la gser dngul gyis rdo rje rgya gram bri :
rab gnas byas te de phyogs la bstan pas thub par 'gyur ro :
de nas gnas dang grong gi shar du mchod rten :
lhor brag la me 'bar :
nub tu shing rkang gcig :
byang du mtsho tang ting ngam :
brag dang chu 'thab :
de rnams byung na sa dgra che ste :
de srung thabs ni :
shar gyi mchod rten la ri bo mchog rab kyi gzugs gtad pas thub :
lho'i me 'bar ba 'dra ba'i rtsar chu bum pa gang sba :
nub tu shing rkang gcig la gri lcags gzug :
byang gi mtsho la ri chen po bzhi yi rtse mo nas sa blangs te :
blugs pas khegs so :
de dag ni gnas kyi sa dgra bzlog cing bkra shis pa'i rten 'brel te shin tu zab bo :
yang rnal 'byor pa rang gi skye ba snga phyi brtag pa'i rten 'brel ni :
zla ba'i stod tshes grangs bzang po la :
gnas khang gtsang mar gtsang sbra legs par byas te :
shAkya thub pa'i sku lugs ma'am :
bris 'bur rab gnas ma nyams pa'i drung du mchod pa rnam lnga bshams la :
rang dri bzang gis khrus bya :
sngags bzlas shing skabs su mig la byug :
gser g.yu gzi gsum gong rtsar btag :
mdun du sha khrag gis brgyan pa'i gtor ma gcig dang :
zan la mar bskus pa gcig bzhag :
rten mchod kyi steng nas ras sngon pos gdugs phub :
de nas sgog btsong chang bsrung :
nag mo dang mi 'grogs :
zhag bdun smra bcad byas te sngags 'di bzlas so :
oM bud+d+ha tsu ru ma tsu ru ke swA hA:
de ltar bzlas shing 'bum phrag gsum bskyal :
dus khyad par can nya'am gnam stong la sogs pa'i dus su :
thub pa'i rten zhal shar du bstan pa'i mdun du mchod pa rnams bsham :
srod la bzlas pa nus tshad gcig byas la nyal khar :
bdag skye ba sngar gar skyes :
phyi ma gar skye bstan du gsol :
byas la thub pa la gsol ba 'debs :
'dun pa drags po byas te :
mgo byang du bstan :
kha shar du bstan :
rkang pa nub tu bstan te :
seng+ge'i nyal stabs kyis nyal bas :
rang sngar gar skyes :
da gar skye ston no :
de la ma byung na :
nub gsum bskyar te :
de la mi 'ong mi srid do :
'di dus mdze yugs :
dme mkhon la sogs grib la 'dzem zhing :
khrus dang gtsang sbra la gnas pa shin tu gces so :
des ni gong du smros pa rnams ji lta ba bzhin 'grub par 'gyur te :
shin tu zab pa'i las tshogs so :
bdag 'dra pad+ma 'byung gnas kyis :
yang le shod kyi dben gnas su :
rdo rje dbyings kyi dkyil 'khor dang :
rdo rje phur pa'i lha tshogs rnams :
mngon sum zhal mjal lung yang bstan :
ston pa mya ngan 'das nas kyang :
lo ni gnyis stong brgyad brgya nas :
spur rgyal bod kyi rgyal po dang :
sngon nas las 'phro dag pa'i phyir :
bod yul brag dmar bsam yas slebs :
sa btul gtsug lag brgya rtsa grub :
rgyud dang drag sngags gdams par bcas :
dpag med chos kyi rgya mtsho bsgyur :
rig 'dzin brgyad la bka' brgyad kyi :
bka' babs gang babs so sor gtad :
khyad par rdo rje phur pa'i bka':
ye shes mtsho rgyal nyid dang yang :
bai ro tsa na nyid la gtad :
khyad par yang gsang bla med 'di :
rgyud dang gdams pa las tshogs bcas :
dang lung ldang lha'i brag la sbed :
lo yang lnga bcu kha ral dus :
skal ldan 'gro 'dul gling la gtad :
chos 'dir 'brel pa grangs mang yang :
chos 'di'i bka' babs las can brgyad :
khyad par khams kyi phyogs su dar :
pad+ma bdag gi thugs bcud 'di :
lung thob tsam yang bdag gis 'dzin :
nyams su len rnams smros ci dgos :
skal ldan bu dang 'phrad nas kyang :
'gro don bstan pa mtha' rgyas shog :
gdams pa spyi yi las tshogs :
rten 'brel bye brag tu bstan pa zhes bya ba rdzogs so :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 ]sprul sku rat+na gling pa'i gter ma'o ///
/
