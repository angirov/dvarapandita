@#:
sngags 'bum rdo rje'i go khrab las :
las tshogs bstan pa'i chos tshan bzhugs so :
\u0f88\u0f88\u0f88\u0f88\u0f88
rdo rje'i go khrab las tshogs la :
bsgom ma skyes na skyed thabs la :
spyi bor rtsa ba'i bla ma bsgom :
de la brgyud pa'i bla mas bskor bar bsam :
de dag gi thugs kyi dgongs pa ma lus rang gi rgyud la skyes par bsam :
de dus rang sems ma bcos bzhag :
bde sdug gang skyes kyang ma bcos par bzhag :
de 'jog mkhan ma brjed par cer gyis bltas :
rtogs pa skye bar the tshom med :
!
yang 'gal rkyen zlog par 'dod na :
rang slob dpon pad+mar bsam :
bgegs mdun du bkug ste :
rang gi snying ga nas hU~M las 'od zer 'phros pas :
bgegs la phog ste bgegs kyi gnod sems zhi bar bsam :
!
nor 'dod na :
rang gi mdun gyi nam mkhar slob dpon pad+ma la 'khor nor lhas bskor bar bsam :
sngags 'bru sum cu bzla :
oM pad+ma sha wa ri phaT:
nan par shig :
nA ga nan :
tad+ya thA:
sarba wi ri ta :
ha na ha na :
badzre na rak+Sha rak+Sha swA hA:
!
dgra sgrol bar 'dod na :
rang gu ru drag por bskyed :
de'i thugs ka'i hU~M las 'od zer ral gri'i rnam pa can gcig 'phros pas :
dgra bgegs kyi srog rtsar phog ste srog bcad par bsam :
dgra bo'i lus bsgral nas sems de hU~M du bsgyur ro :
hU~M de slob dpon gyi thugs kar bstim mo :
yang na zhing khams so sor 'pho :
sngags\u0f8e
!
ltas ngan zlog par 'dod na :
rang rdo rje gro lod du bsam :
lag sor bcu po khro bo bcu ru bskyed :
khro bo bcu la me 'bar bas rang gi srog la gzhan gyi gnod sems ma lus pa 'joms par bsam :
sngags\u0f8e
!
rims bsrung na :
rgya shog dkar po la rgya snag gis sngags bris nas :
yi ge gzhan gyis ma mthong bar byed :
oM nas sgril :
rdzas la gla rtsi :
gu gul dkar nag :
shu dag nag po :
mu zi nag po :
shing kun :
a ru ra :
gi waM:
kha che sogs byug go :
!
gza' bsrung na :
sngags rgya shog dkar po la bri :
gza' dug nag po byug :
rang nyid ngo bo o rgyan pad+ma la rnam pa phyag na rdo rjer bskyed :
zab \u0f80atsha :
!
zho nyes chang nyes bsrung na :
dur rdo la sngags btab pas chog :
!
gnyid ma byung na yong thabs la :
gsang gnas su thig le nag po bskyed :
smin mtshams su thig le nag po bsam la sems klod :
!
gnyid che na sangs thabs la :
rang gi snying gar thig le dmar po'i gdan la :
yi ge hU~M sngon po bskyed :
lce steng du thig le dmar po la a dmar po bsam :
spyi bor thig le dkar po la oM dkar por bsam :
zab :
!
lam gyi 'jigs pa bsrung na :
rang nyid slob dpon du bsam :
'khor ging chen sde bzhis bskor bar bsam :
de'i 'khor du chos skyong srung mas bskor bar bskyed :
sngags\u0f8e
!
klu'i 'jigs pa bsrung na :
rang slob dpon pad+ma la rnam pa bya khyung ri rab tsam :
de'i sku gsung thugs las 'od zer 'phros pas bya khyung grangs med pa byung nas :
de dag thams cad kyis klu za ba la chas nas rkan sgra dang swo sgra 'brug ltar grags par bsam :
rkang mthil du gla rtsi cung zad kyang byug go :
!
shu ba la :
bong bu'i rkang dang phag gi tshil bu la sngags btab ste shu ba go mtha' la bskus na zab bo :
!
ro lang 'dul na :
rang nyid gu ru mthing ga rtsal du bsgom :
byi nag brul dang yungs dkar la sngags btab ste ro la brab par bya :
rang gi rkang mthil ro'i dpral bar bzhag :
sngags ni shin tu drag la mang bar bzla 'o :
gsang ba'i kha bcad gces :
!
yang rang nyid la gnod 'tshe bsrung na :
rang yi dam du bskyed :
rang gi snying nang du gu ru drag po rtsal tshon gang pa zhig bskyed :
srin lag gnyis kyi nang du hU~M re re bsgom :
sngags\u0f8e
!
skrang sbos bsrung na :
bal nag la skud pa phyi sgril byas la mdud pa gsum brgyabs nas skrangs ma skrangs kyi mtshams su bsdams la sngags btab bo :
!
kha ba bsrung na :
mi rus mi gcig pa dgu'i sen mo la sngags btab nas me la bsreg :
gri rkang phyogs bzhir 'bud do :
!
ser ba bsrung na :
rdzas la la cha phag ril rta'i tshil bu la sngags btab ste me la bsregs nas dud pa ser ba'i phyogs su 'bud do :
!
dug dbyung na phan thabs la :
a ru ra gser mdog brdungs te chu la sbangs te chu der yang sngags btab la chu bkol te btung na zab :
!
chu bsgyur na thod ngan chu 'gram du gnon :
'di'ang ma grub na chu 'ong phyogs su tho dkar nag gsum la sngags btab ste bden pa brdar ro :
!
zhing gi 'bu bsrung na :
dur khrod kyi ro thal la sngags btab la 'thor bar bya'o :
'bu kha thal bas chod :
ces smra'o :
!
thog bsrung na :
rang nyid o rgyan du bsgoms la sngags bzla'o :
!
lug nad gcod na :
bye nag dang yungs dkar la sngags btab ste lug la brab bo :
!
za 'dre kha chings na :
chos 'byung gnyis bsnol gyi nang du bcug :[ \u0f88 ]'dre gzugs bris la mtha' mar sngags kyis bskor :
sbyin sreg thal ba byug :
zab :
!
na mo gu ru b+h+ya :
khyad par 'phags pa tshe gcig la sangs rgyas thob par 'dod na :
rang rig ye shes nyams su blang :
o rgyan pad+ma la 'dun pa rtse gcig tu gtad la :
sngags 'bru sum cu po 'di mthing shog bzang po la gser gyis dbu can dag par bri :
mgo gsham ma log shin tu gces :
rab gnas byas la mgul du gdags :
sangs rgyas skad cig gcig la the tshom med :
na dus lus dang mi 'bral bya :
'chi dus mchan khung g.yas su gdags :
sreg tshe ro dang mi 'bral bya :
'chi dus 'ja' dang 'od kor 'byung :
sgra dang rol mor bcas te mkha' 'gros bsu :
shi ba'i rus la gdung dang ring bsrel 'byung :
o rgyan drung du the tshom med :
the tshom byas na dmyal bar skye :
de phyir log lta can la ma ston gsang bar bya :
sa ma ya :
!
zhing khams bgrod par 'dod na :
rig pa rten med gcer bur blta :
mi bsam dgu bsam byed pa de rig pa'i snang ba yin :
bsam mkhan de bltas pas rig par bzung :
rig pa de ka la 'dug ste :
mngon par dga' ba dang bde can zhing la sogs rang mos pa'i zhing khams su btang :
rang nyid sleb byung bar bsam :
shi ba'i dus su zhing khams rang snang zhing du thogs pa mi 'byung ste :
'di ni lam sbyong ba bzhin zhing khams bgrod pa'i gdams pa khyad par can no :
!
tshe ring bar 'dod na :
o rgyan pad+ma 'byung gnas la rnam pa tshe dpag med du bsgom :
zan gyi tshe bum dang :
chu gtsang la sngags btab :
zan ril dang tshe chu gnyis su 'gyur ro :
zab bo :
!
yang rgyal po'i gnod pa bsrung na :
rang nyid lcags kyi sdig srin shin tu 'jigs pa zhig bskyed la sngags bzla :
rgyal po'i gnod pa zhi bar 'gyur ro :
!
gri mo'i gnod pa bsrung na :
gri mo rang gi gzugs bris la yan lag kha rnams lcags sgrog gis bsdam :
mthar sngags kyis bskor nas bri :
srung skud g.yag rgod 'og can gyi snying rtsid kyis bya :!
shes rab che bar 'dod na :
ngo bo o rgyan pad+ma la rnam pa 'phags pa 'jam dpal du bskyed :
sngags\u0f8e
zas dkar gsum mngar gsum bza'o :
!
snying rje che bar 'dod na :
ngo bo o rgyan la rnam pa 'phags pa spyan ras gzigs su bskyed :
sngags\u0f8e
!
yang mthu stobs che bar 'dod na :
ngo bo slob dpon pad+ma la rnam pa phyag na rdo rje'i sku ru bskyed :
sngags\u0f8e
!
rtogs pa mtho bar 'dod na :
ngo bo pad+ma 'byung gnas la rnam pa chos sku kun tu bzang por bskyed :
!
zas 'dod na :
rang gi lce steng du AHdmar po las 'od zer lcags kyu'i rnam pa can zhig 'phros nas khams gsum zas bcud 'ub 'ub bsdus nas rang gi mgrin par thim par bsam :
sngags\u0f8e
!
bud med mo nad can la :
rdzas skyes dar ma nyon mongs can gyi rlig spu dang :
ra pho 'og can gyi chu la sngags te chu bkol la btab ste sbyin no :
gsang ba'i kha bcad gces :
sa ma ya :
!
god kha zlog na :
lug thug gi sog bal la gter mdud brgyad :
sman chen bong dmar :
gu gul sogs byug :
!
phyogs ngan bsrung na :
rang gar 'gro'i sa phyogs 'di chos kyi dbyings su bsam :
rang 'jam dpal bsgom :
sngags dag par bzla :
gsang ba'i kha bcad gces :
sa ma ya :
!
gnyan gzer la na sa de ru bcir :
sngags rgyab pas chog :
nang du sngags chu btang ngo :
!
rmi lam ngan pa zlog na :
mdang gi de yang rang sems 'khrul nas rmi lam shar :
dgra yang rnam rtog gi rang sems 'khrul :
sems la bde sdug med snyams nas sngags 'bru sum cu bzla'o :
!
mnan gtad zlog par 'dod na :
pad 'dab brgyad bkod la de nang rin chen gser gyis bri :
phyi rol tu khrag gis b+h+yo zlog bri :
'khor lo'i chings dar tshon sna lngas byed :
zab \u0f80atsha :
!
sngags 'bum rdo rje'i go khrab 'dis :
nad rigs bzhi brgya rtsa bzhi dang :
gdon rigs stong phrag brgyad cu dang :
ltas ngan brgyad cu rtsa bzhi dang :
ye 'drog sum brgya drug cu dang :
dus min 'chi ba bco brgyad sogs :
de dag thams cad 'joms par byed :
'di yis thams cad dbang du sdud :
'di la zhi rgyas dbang drag thams cad 'byung :
'di las lhag pa'i sngags 'bum ni :
snga phyi kun tu mi 'byung ngo :
khong pa'i snying las lhag ste :
dpral ba'i mig las gces :
gzhan la ma bstan gsang bar bya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sngags ni 'di ru bshad mi rung :
rdo rje'i go khrab sngags dang phan yon bstan pa'i chos tshan du gsal lo :
kho bo rdo rje gling pas gnam skas brag nas gter nas bton pa'o /
gter gzhung gsang ba rin chen las phyungs pa dge legs 'phel ///
/
