@#//
srid pa ma mo sgang shar gyi rgyun gyi phrin las snying por dril ba bde chen thig le zhes bya ba bzhugs so //
'khor 'das dbyings su mngon rdzogs dpal //
mkha' klong gsang bar bcas la 'dud //
ma mo'i phrin las snying po ni //
pad+ma'i gsung nyid rab gsal bya //
dben pa'i gnas su dam tshig gi rten dang phrin las la mkho ba'i gtor mchod tshogs kyi yo byad 'du byas te /
phrin las dngos la sngon dngos rjes gsum gyi /
dang po sngon 'gro ni /
rgyun bshags yan lag brgyad pa dang tshad med bzhi spyi ltar bya /
mtshams gcod ni /
hU~M hU~M ha he ma phaT b+h+yo /
dz+nyA na ma tri dz+wa la maN+Da la phaT phaT ha la hU~M phaT/
hU~M/
ma mo gsang ba'i dkyil 'khor 'dir //
gsang ba'i dam can so so rnams //
'du ba la ni ma gtogs pa'i //
thams cad 'das na rdul phran bzhin //
ye shes me yis sreg par byed //
'bar 'phro 'du klong gsal bar 'khrigs //
e raM/
phaT raM/
trag raM/
kha raM/
badzra dz+wa la raM/
bshags pa ni /
oM badzra sa mA dzaH
ye nas gnyis med chos skur dag pa la //
ma rig dbang gis sgro dang skur btab ste //
bde dang sdug bsngal sna tshogs so sor smin //
de ldog don phyir rgyal ba'i dam mnos kyang //
bdag cag ma rig lus dang ngag sems kyis //
bag med tshul gyis dam las 'gal gyur pas //
rgyal ba 'khor bcas thugs dang ci 'gal ba //
thugs rje che mnga' khyed la bzod par gsol //
byin 'beb ni /
oM hU~M a la la hoH
b+ha ga bAn sa ma ya hoH
sa ma ya satwaM/
'phags mchog thugs rje'i dus la bab /
khyad par bstan pa'i dus la bab //
mthu rtsal dbyung ba'i dus la bab //
byin gyis rlob pa'i dus la bab //
dbang mchog bskur ba'i dus la bab //
dngos grub stsol ba'i dus la bab //
mthu chen bdud 'dul bcom ldan 'das //
byin chen byin phob bcom ldan 'das //
dbang chen dbang skur bcom ldan 'das //
dngos grub mchog stsol bcom ldan 'das //
ma mo gsang ba lhun grub dkyil 'khor 'dir //
bdag cag las kyi 'bras bu mchis par mdzod //
badzra sa ma ya sid+d+hi pheM/
rol mo sna tshogs kyi sgra sbyar zhing /
hU~M hU~M hU~M hU~M gis byin bsdu /
mchod pa byin rlabs ni /
raM yaM khaM gis bsang sbyang /
bdud rtsi la /
b+h+rU~M b+h+rU~M bi shwa bi shud+d+he /
sUr+Ya tsan+d+ra pad+ma maN+Da la hU~M/
oM hU~M swA AM hA/
ha ha ha ha ha /
oM ma ma laM te ha /
hU~M g+h+r-i sa mu haM ha /
swA dz+wa la ba raM ha /
AM bi sha san+ti ha /
hA bi yaM yaM te ha /
badzra /
pad+ma /
dzaHhU~M baM hoH
hrIH
oM AHhU~M swA hA badzra a mr-ita hU~M hrIHthA/
bi shud+d+he a mr-ita hU~M/
badzra a mr-ita hU~M/
d+harma a mr-ita hU~M/
dz+nyA na mA tri kro tI phaT/
rak+ta la /
badzra b+han+d+ha b+h+rU~M/
ma sUr+Ya maN+Da la /
ra ma hA rak+ta dz+wa la maN+Da la hU~M/
gtor ma la /
pad+ma ba lin+ta b+h+rU~M/
oM AHhU~M/
ba lin+ta te dzo ba lin+ta gu h+ya sa ma ye swA hA/
phyi mchod la /
oM badzra dI bya d+hU pe puSh+pe A lo ke gan+d+he nai bid+yA gIrtI AHhU~M/
zhes sngags rgyas brlab bo //
gnyis pa la thog mar dam tshig gi dkyil 'khor bskyed pa la ting nge 'dzin gsum ni /
hU~M/
ma g.yos chos sku stong nyid las //
snying rje'i 'od kyis kun khyab ste //
dbyings las thugs rje 'byung tshul du //
'byung lnga 'dus pa'i yi ge bsgom //
rten gzhal yas khang bskyed pa /
e yaM ra suM keM raM/
rang grol rtog pa'i phung po la //
rang byung ye shes dkyil 'khor te //
phyi nang mkha' klong rnam par dag
/snang la dngos med ye shes 'od /
b+h+rU~M bi shwa bi shud+d+he rat+na tsakra pad+ma b+han+d+ha dz+nyA na maN+Da la b+h+rU~M/
b+h+rU~M las rin chen gzhal yas khang //
gru gsum zla gam rtsibs bzhi mdzes //
pad+ma brgyad dang bcu drug ldan //
sgo khyams dur khrod dkyil 'khor ldan //
gdan gsum bskyed pa /
rat+na tsakra
/rin chen 'khor lo rtsibs brgyad steng //
dregs pa phyogs skyong bsnol ba la //
rje mo bcu bzhi mkha' lnga klong //
sku lnga nyi zla pad+ma'i gdan /
de ba sur na yak+sha nA ga ya ma ru dra ti ra baM/
a keM ta keM ni la lan ta nan /
sUr+Ya pad+ma kha rag sring 'gro nan /
mu tri shan tri dan tri dun tri nan /
kro tI shwa rI b+ha ga shAn+tiM nan /
mu kha le ha ha ha ha ha nan /
badzra bud+d+ha rat+na pad+ma karma /
sUr+Ya tsan+d+ra pad+ma maN+Da la AHhU~M/
rgyu zhi ba bskyed pa /
sa bon a hU~M rdor dril gyur //
badzra g+hAN+Da /
chub pa lnga las sku bskyed pa //
rgyu nyid kun bzang mngon rdzogs dpal //
sku mdog dkar po rdor dril bsnams //
longs spyod chas rdzogs bde sbyor yum //
gzugs dang nyid zhi bde mchog ma //
sngon mo rdor dril 'dzin pas 'khyud //
zhi ba'i sku la thugs rje can //
chu zla bzhin du gsal bar bsgom //
a a /
badzra b+ha dra sa man+ta a /
hU~M hU~M/
badzra tsit+ta a /
mkha' gsang rdo rje pad+ma sbyor //
badzra e /
dzaHhU~M baM hoH
thabs dang shes rab gnyis med pa'i //
byang chub sems kyi 'od zer las //
rigs lnga'i sku shar bdud rtsi yis //
srid gsum 'gro ba'i bag chags bkrus //
a nr-i su tri pre du dz+wa la raM/
bi shud+d+ho\u0f85 haM/
'bras bu'i he ru ka bskyed pa /
tshur 'dus 'od zer a dang hU~M//
nyid la thim pas rang bzhin khros //
dregs pa dbang du bsdu ba'i phyir /
khro la khros pa'i yab yum bsgom //
a hU~M saM ha ra Na hU~M/
oM badzra ma hA shrI he ru ka hU~M/
nyid zhi mu kha le kro d+hI shwa rI hU~M/
mthing nag 'bar ba chen po'i sku
/phyag gnyis rdo rje dung khrag bsnams //
dpal dang dur khrod chas kyis brgyan //
gar gyi nyams ldan gzi brjid 'bar //
zhabs gnyis brkyang bskum rol pa'i stabs //
nyid zhi bde mchog rang 'drar sbyor //
ye shes me dpung klong na bzhugs //
'khor bskyed phyir mkha' gsang brlab /
badzra e /
dzaHhU~M baM hoH
sbyor bas byang chub sems 'phros pas //
gnas brgyad lha mchod 'gro don byas //
slar 'dus 'od kyi thig ler gnas //
'od kyi dwangs ma yig 'bru las //
ye shes lha yi yum drug bsgom /
ha ha ha ha ha /
ma ma laM te ha /
g+h+r-i sa mu haM ha /
bi yaM yaM te ha /
bi sha san ti ha /
dz+wa la ba raM ha /
badzra kro d+hI shwa rI b+ha ga pad+ma rgya hU~M/
zla gam mdun dang rtsibs bzhi la //
yum chen rtag pa'i rgyal mo lnga //
ser dkar ljang dmar sngo ba'i mdog
/g.yas g.yon rang rtags b+han+d+ha 'dzin //
mchan g.yas srid pa bde 'gro mthing //
'khor lo thod 'dzin bzhengs pa'i stabs //
skyed yum bde 'gror snyoms 'jug mdzad //
badzra pad+ma /
dzaHhU~M baM hoH
badzra shAn+tiM pad+ma ku ru ti b+h+yo /
bde 'gro'i thugs 'od mchan g.yon 'phros //
dkar mo nyi zla thod phreng ni //
dril zhags pad+ma b+han+d+ha thogs //
gdan 'og las kyi ma mo rnams //
bsnur te rang rang gnas su bzhag
/a yaM/
thabs dang shes rab sa bon dang //
rang rang mtshungs ldan 'od zer las //
bsgom bya'i ma mo bcu gsum pa //
drug cu rtsa brgyad rdzogs par bsgom //
badzra sUr+Ya /
badzra pad+ma /
badzra kha rag
/badzra sring 'gro /
oM mu tri /
a shan tri /
b+ha ga dan tri /
kha mun dun tri /
badzra a keM
/badzra ta keM
/badzra ni la /
badzra lan+ta /
'dab brgyad phyogs bzhir khros ma bzhi //
dkar sngo dmar ljang g.yas rang rtags //
dgyes sde ma bzhi phyogs kyi mdog
/zhing dbyug thogs pa lhan cig 'khod //
mtshams su sbas pa'i ma mo bzhi //
rigs kyi mdog can g.yas zhing chung //
kun kyang g.yon pas thod khrag thogs //
dur khrod chas rdzogs 'dor thabs bzhengs //
badzra za raM graM
/badzra kha rag snying /
trag rak+sha
/re ma ti /
badzra pad+ma /
rak+sha kro d+hI shwa rI/
trak+mo /
rak+sha /
har ting /
dun+ting /
shAn+tiM/
grub ting b+h+yo /
pra b+ha na rA ga tip+ta /
pra g+hi waM g+hi /
a ting /
ba ting /
su ting /
mu ting /
te paM/
a par lan+ta /
da la dun ti /
d+hi nam ma yas b+h+yo /
badzra ru lu ma ma rak+sha b+h+yo /
rat+na ru lu ma ma ya ma b+h+yo /
pad+ma ru lu ma ma nA ga le b+h+yo /
karma ru lu ma ma yak+sha kha rag b+h+yo /
phyi rim pad+ma bcu drug la //
shar du chags byed cha snyoms gnyis //
shar lhor nam mkha'i rgyal mo spun //
lho ru har tiM kun grags ma //
lho nub kun bzang dun+ting ste //
nub tu kun sgrol ye shes mchog
/nub byang shAn+tiM 'od chags ma //
byang du gsal 'phro g.yu sgron ma //
byang shar 'dod khams gtso mo gsum //
grub ting e ka dzA Ti gnyis //
'dod khams me mtshams bar ma'i mchan //
gru chad dmag gi rgyal mo bzhi //
nang gi sgo bzhir sring bzhi ste //
de ltar dman mo nyer brgyad po //
rigs kyi kha dog rang rtags kyi //
mtshon cha sna tshogs ban+d+ha 'dzin //
mdzes pa'i na bza' sku la gsol //
phyi khyams dbang phyug nyi shu brgyad //
gdon 'dul 'jigs pa'i thor tshugs can //
phyogs mdog rang rtags thod pa thogs //
zhing rkyang gdan la gar thabs bzhengs //
bdun cu rtsa drug dkyil 'khor lha //
gsal stong chu zla lta bur bsgom //
dbang bskur ba ni /
oM ma hA shUn+ya tA/
A dar sha
/sa mA tA/
pra t+ya bek+Sha Na /
kr-i t+yAnuSh+ThA na /
dz+nyA na badzra swa b+hA ba At+ma ko\u0f85 haM/
rigs lngas dbang bskur bdud rtsi'i chus //
lus gang lhag ma gyen 'khyil bas //
yum drug rigs lnga'i he ru ka
/rje mo bcu gsum rtag rgyal yum //
dman mo nyer brgyad bde 'gro ma //
dbang phyug rigs kyi mtshan mas brgyan //
ye shes kyi 'khor lo drang bstim phyag dang dam bca' gzung ba la /
badzra sa ma ya dzaH
hU~M/
don dam byang chub sems kyi dkyil 'khor na //
rang byung che mchog khro bo'i skur bstan pa //
dbyings las sprul pa'i ma tshogs lhun gyis grub //
gdug pa 'dul phyir 'khor bcas gshegs su gsol /
oM e h+ye hi shrI he ru ka dz+nyA na mA tr-i ma hA ku ru dr-i sh+ya hoH
sa ma ya dzaHhU~M baM hoH
dpal chen bla med he ru ka
/dbyings las ye shes dman mo'i tshogs //
zhing bsnol zhing rkyang gdan steng du //
dgyes shing brtan par bzhugs su gsol //
pra be sha ya phaT/
A be sha ya a /
dz+nyA na mA tr-i /
tIp+ta badzra /
chos nyid rang byung mkha' dbyings dag pa nas //
'gag med rang byung longs spyod rdzogs skur shar //
gdul bya'i dbang gis khro mo'i skur bstan pa //
shes rab yum gyi tshogs la phyag 'tshal lo //
a ti pU hoH
pra ti pU hoH
bde gshegs zhal nas gsungs pa yi //
rtsa ba yan lag dam tshig rnams //
rang bzhin rdzogs pa'i sa ma ya //
mi 'da' ba ru dam bca' 'o //
sa ma ya hU~M/
las kyi ma mo rnams lta spyod kyis dbang du bsdu ba'i dgongs pa gsal btab la /
byang chub sems ni ye nas dag
/de la bsad cing gzung du med //
rtogs na ma mo log na med //
mkha' klong rang sems khyad par yin //
d+harma d+hA tu a /
ye shes thugs rje'i dkyil 'khor du //
yum drug chags pas gdan du bting //
mtshungs ldan 'od zer lcags kyu yis //
ye shes stobs kyi las dbang mnan //
karma rak+mo tri tista nan /
tra tha phaT nan /
ma hA rak+ta tsit+ta sa ha ra Na hU~M/
hU~M/
nga ni khrag 'thung khro bo'i rje //
sdang ngar srid pa'i ma mo 'dul /
khyed kyi snying khrag nga la yod //
nga yi las bcol khyed kyis sgrubs //
dzaHhU~M ti ma b+h+yo ma ma b+h+yo /
ru lu drag+mo b+h+yo /
phyag rgya gar mchod ni /
hU~M/
lag gi 'du byed bsgom pa ni //
ye shes lnga yi 'phro 'du las //
mchod pa'i 'od zer phyogs bcur 'phro //
phyag rgya'i mchod pas mnyes gyur cig
/mu dra pU dza hoH
phyi mchod ni /
badzra dI bya /
badzra d+hU pe /
badzra puSh+pe /
badzra A lo ke
/badzra g+han+d+he /
badzra nai bid+yA/
badzra gIrtI hU~M/
sman mchod ni /
hU~M/
rang byung gdod nas rnam par dag
/rtsa brgyad stong la sbyar ba'i sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud lnga'i sems can kun sgrol phyir //
dug lnga sel ba'i bdud rtsi 'di //
dpal chen che mchog yab yum dang //
ma mo mkha' 'gro'i tshogs rnams la //
bdag cag dad pas 'bul lags kyis //
bzhes te 'phrul gyi dngos grub stsol //
sarba pany+tsa a mr-ita khA hi /
dngos grub blangs la /
kA ya sid+d+hi oM/
wA ka sid+d+hi AH
tsit+ta sid+d+hi hU~M/
gtor ma rak+ta sbyor sgrol don mchod ni /
'dod yon ma chags gtor ma dang //
rang byung bdud rtsi a mr-ita //
thugs rje chags pa'i rak+ta dang //
rnam rtog chos nyid dbyings su sgrol //
yum ni chos kyi dbyings su sbyar //
skye med chos kyi dbyings su thim //
ma hA ba liM ta /
pany+tsa a mr-ita /
ma hA rak+ta /
ta na ga Na pU dza d+harma d+hA tu a /
bzlas pa ni /
gtso bor 'bru gsum rlung dang sbyar ba'i rdor bzlas ci nus bya /
snying po'ang de ltar grub na legs /
ngag bzlas spro na /
sngags phreng spro bsdu rim gsum byas kyang rung la /
'di'i khyad chos lus gnas kyi rtsa so sor dwangs ma'i thig le ma mo'i ngo bor ye nas gnas pa rnams de dang der nges shes bskyed /
de las 'od zer spro bsdu bya /
snying po ni /
oM badzra bo d+hi tsit+ta sa ma ya hoH
zhes dang phrin las chen mo ltar bzlas kyang rung /
bstod pa ni /
hU~M/
mnyam nyid mi g.yo bde chen chos nyid la //
ye shes lnga rdzogs sku lnga lhun gyis grub //
sku gsung yon tan phrin las thugs kyi bdag
/dpal chen bde mchog dpal la phyag 'tshal bstod //
hU~M/
snang srid thams cad yum gyi b+ha ga'i klong //
dus gsum bde gshegs 'byung ba lnga las bskyed //
skye 'gro ma lus 'byung ba lnga la rdzogs //
'das dang ma byon 'byung ba lnga yi dbyings //
'byung ba lnga nyid yum gyi b+ha ga'i klong //
bde chen yum gyi klong la phyag 'tshal bstod //
nam mkha'i lus can gar yang thogs med cing //
'dod rgur sgyur ba'i gzugs can 'phrul mo che //
ma sring byams pa'i tshul gyis grogs mdzad ma //
phyi nang mkha' 'gro'i tshogs la phyag 'tshal bstod //
ces brjod la yi ge brgya pas nongs pa bshags so //
gsum pa rjes tshogs mchod spro na /
tshogs rdzas raM yaM khaM gis sbyang /
stong pa'i ngang las tshogs gzhong b+han+d+ha 'bar ba'i snod du tshogs rdzas ye shes kyi bdud rtsi 'dod yon gyi rnam pa ma tshang ba med pa so so'i lha mo'i rol pa bsam gyis mi khyab pa'i sprin 'phro ba'i longs spyod kyi gter du gyur par bsam zhing /
yi ge gsum lan gsum brjod pas byin brlab /
spyan drang ba ni /
hU~M/
dur khrod chen po 'bar ba'i klong dkyil nas //
bcom ldan che mchog lhun rdzogs rigs kyi gtso //
dbyings kyi yum mchog nyid zhi mu kha le //
yang gsang sbas ma drug gi gtso mo dang //
bde 'gro la sogs ye shes mkha' 'gro ma //
chags byed la sogs srid pa dman mo'i 'khor //
mi srin la sogs dbang phyug nyi shu brgyad //
rnal 'byor longs spyod tsho+ogs la gshegs su gsol //
dzaHhU~M baM hoH
dz+nyA na mA tri maN+Dal A gad tsha ya /
dr-i sh+ya hoH
dzaHdzaHdzaH
mchod pa ni /
hU~M/
dur khrod dmar smug bskal pa'i dkyil 'khor nas //
dbang gi dkyil 'khor nyis stong shar ba'i 'od //
nyid zhi kha le b+ha ga'i klong lnga nas //
rtag pa'i rgyal mo dbyings phyug yum rnams dang //
ye shes ma tshogs phra men thod phreng dang //
ci bgyis bka' nyan srid pa dman mo'i tshogs //
b+han+d+ha snod bcud dmar chen bskyil ba dang //
sha chen mkha' lding shel sgong gzugs kyi mchog
/sman chen lnga dang tshe dang 'dod yon lnga //
sbyor dang sgrol ba'i bdud rtsi chen po 'di //
ma tshogs thugs dam bskang phyir bzhes su gsol //
bshags pa ni /
hU~M/
rang rig ye nas skye med stong pa'i dal //
'byung ba ye nas mi rtog sna tshogs ma mo'i dal //
rang rig rang byung yin par ma shes pas //
ma tshogs spyan sngar 'gyod pa'i sems kyis mthol lo bshags //
zhes dang yig brgya brjod /
bsgral bstab ni /
e nr-i tri sarba sha trUM big+h+nAM dzaHhU~M baM hoH
hU~M/
nga ni dus gsum bzhugs pa yi //
sangs rgyas kun gyi ye shes sku
/ye shes mtshon chen dbal rnon gyis //
log rtog 'khor ba rgyun bcad do //
ma ma trag rak+sha che ge mA ra ya shag ti rbad /
hU~M/
bcom ldan dpal chen yab yum dang //
ye shes ma mo mkha' 'gro'i tshogs //
zhal ni hom khung gdangs pa 'dra //
ljags ni me lce 'khyug pa 'dra //
mche ba gangs ri gtams pa 'dra //
dgra bgegs bsgral pa'i phung po 'di //
zhal du bstab bo kha raM khA hi /
ma hA mAM sa khA hi /
ma hA rak+ta khA hi /
ma hA tsit+ta khA hi /
ma hA ba su ta khA hi /
ma hA go ro tsa na khA hi /
de nas nang gi tshogs 'khor gyi tshul du rol /
lhag ma /
pany+tsa a mr-ita hU~M ha hoHhrIHsa byin brlab /
e A ral+lis mgron bkug la /
hU~M/
dbang phyug ma sring mkha' 'gro ma //
'bar ma ging dang pho nya dang //
ma mo'i bka' srung dam can rnams //
'dir gshegs lhag ma'i mchod pa bzhes //
sngon tshe dpal gyi bka' lung bzhin //
bcol pa'i phrin las grub par mdzod //
oM uts+tshiSh+Ta ba lin+ta b+hak+Sha si swA hA/
zhes phyi rol du 'bul /
rjes chog mchod bstod yod med ji ltar byas kyang chog
/bsdu ldang ni /
dag pa'i 'khor lo'i snod dang bcud //
rim gyis gzhal yas khang la bsdu //
de yang 'od zhu 'khor rnams la //
'khor rnams 'od zhu gtso bor thim //
gtso bo nyid zhi mu kha le //
kun gzhi chos kyi dbyings su bsdu //
slar yang dpal chen sku gsung thugs //
'bru gsum ye shes phyag rgyas bsrung //
oM AHhU~M/
bsngo smon ni /
hoH
ma rgyud dkyil 'khor byin rlabs kyis //
dkyil 'khor rnam gsum gsal ba yi //
ting 'dzin 'bum phrag du ma la //
dbang thob rang grol sangs rgyas nas //
'gro don mtha' ru phyin par shog
/shis brjod ni /
snod kyi 'jig rten ma skyes yum gyi klong //
bcud kyi sems can ma 'gags yab kyi mkha'//
gnyis med bde chen byang chub sems kyi dbyings //
thams cad mngon 'tshang rgya ba'i bkra shis shog
/ces sogs rgyas par brjod do //
'dis kyang gzung 'dzin rtog 'khrul kun //
ma rgyud ye shes phyag rgyar sad //
mngon rdzogs dbyings su byang chub nas //
zung 'jug dkyil 'khor spro byed shog
/'di'ang zab cing ngo mtshar nyer mkho'i khyad par can du snang bas rgyal dbang pad+ma'i rdo rje'i gsung la go sla'i mtshams sbyor dang kha 'phang dkyus su btsud nas /
zab lung gnyis pa rdzong drug 'dus pa'i gnas su dus mtha'i sngags pa pad+ma gar dbang phrin las 'gro 'dul rtsal gyis bsdebs pa dge legs 'phel ///
/
