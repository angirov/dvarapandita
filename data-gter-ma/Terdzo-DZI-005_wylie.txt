\u0f88
tshe sgrub 'od kyi snying po las :
'chi med tshe'i sngon 'gro'i phrin las bzhugs so :
\u0f88\u0f88\u0f88\u0f88\u0f88\u0f88\u0f88\u0f88
rigs lnga tshe dpag med la 'dud :
'chi med tshe yi phrin las kyi :
sngon 'gro'i dang po skyabs 'gro ni :
na mo :
'chi med tshe bdag rigs lnga la :
byang chub bar du skyabs su mchi :
gnyis pa sems bskyed ni :
sems bskyed 'gro ba kun don du :
tshe yi rig 'dzin bsgrub par bgyi :
gsum pa mtshams gcod ni :
hU~M hrI:
rang nyid dbang chen he ru ka'i :
thugs las sprul pa'i khro tshogs kyis :
bgegs dang log 'dren bar chad kun :
rgya mtsho'i pha mthar bskrad cing gzir :
hU~M hU~M u tsaT+Ta ya phaT:
bzhi pa srung 'khor ni :
hU~M hrI:
khro tshogs thams cad tshur 'dus pas :
phyogs mtshams steng 'og thams cad kun :
mtshon cha lnga ldan me yi gur :
gzhom med srung ba'i 'khor lor gyur :
badzra rak+Sha rak+Sha b+h+rU~M:
lnga pa brda sgo dbye ba sogs ni :
hrI:
rig rtsal ye shes 'char sgo dbye :
gnyis su med pa'i brda phyag 'tshal :
nyon mongs las sgrib mthol zhing bshags :
'chi med bsgrub par dam bca' 'o :
sa ma ya dz+nyA na sa mA d+hi hU~M:
drug pa mchod rdzas byin gyis brlab pa ni :
raM yaM khaM:
gnas khang dngos bshams mchod rdzas kun :
stong pa'i ngang las skad cig gis :
pad+mo bkod pa'i zhing khams su :
phyi nang gsang mchod rgya mtshor gyur :
oM badzra ar+g+haM nas /
shab+da sarba pU dza sa ma ye AHhU~M:
pany+tsa a mr-ita rak+ta ba liM ta AHhU~M:
'chi med tshe'i sngon 'gro'i phrin las kyi las rim \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas spyan drangs pa'o //
[ \u0f88 ]tshe sgrub 'od kyi snying po las :
'chi med tshe'i byin 'beb bzhugs so :[ \u0f88\u0f88\u0f88\u0f88\u0f88\u0f88 ]rigs lnga tshe dpag med la 'dud :
'chi med tshe yi byin 'beb ni :
sbyar ba'i spos bsreg dar gyis g.yab :
dbyangs dang rol mo'i brdas bskul te :
hU~M hrI:
ka dag chos sku'i pho brang nas :
kun bzang snang ba mtha' yas kyis :
gnas 'dir dbang skur byin chen phob :
tshe dang ye shes dngos grub stsol :
lhun grub longs sku'i pho brang nas :
bcom ldan tshe dpag med mgon gyis :
gnas 'dir dbang skur byin chen phob :
tshe dang ye shes dngos grub stsol :
thugs rje sprul sku'i pho brang nas :
'chi med pad+ma 'byung gnas kyis :
gnas 'dir dbang skur byin chen phob :
tshe dang ye shes dngos grub stsol :
yang dag grub pa'i pho brang nas :
slob dpon rdo rje hU~M kA ras :
gnas 'dir dbang skur byin chen phob :
tshe dang ye shes dngos grub stsol :
'ja' lus rdo rje'i pho brang nas :
'chi med bi ma mi tra yis :
gnas 'dir dbang skur byin chen phob :
tshe dang ye shes dngos grub stsol :
gzho stod mkha' 'gro'i tshogs khang nas :
bde chen ye shes mtsho rgyal gyis :
gnas 'dir dbang skur byin chen phob :
tshe dang ye shes dngos grub stsol :
lho brag mkhar chu'i dben gnas nas :
gnubs chen nam mkha'i snying po yis :
gnas 'dir dbang skur byin chen phob :
tshe dang ye shes dngos grub stsol :
g.ya' ma lung gi ke'u tshang nas :
lo chen bai ro tsa na yis :
gnas 'dir dbang skur byin chen phob :
tshe dang ye shes dngos grub stsol :
gsang mchog shel gyi phug pa nas :
grub chen g.yu sgra snying po yis :
gnas 'dir dbang skur byin chen phob :
tshe dang ye shes dngos grub stsol :
spyi gtsug nyi zla pad steng nas :
rig 'dzin rtsa brgyud bla ma yis :
gnas 'dir dbang skur byin chen phob :
tshe dang ye shes dngos grub stsol :
dngos grub mchog stsol pho brang nas :
tshe bdag rigs lnga'i dkyil 'khor lhas :
gnas 'dir dbang skur byin chen phob :
tshe dang ye shes dngos grub stsol :
gnas yul dur khrod zhing khams nas :
dpa' bo mkha' 'gro chos skyong gis :
gnas 'dir dbang skur byin chen phob :
tshe dang ye shes dngos grub stsol :
sngon tshe tshe yi khungs re bzang :
da ni tshe yi dpal re 'dus :
byin chen rnams kyis byin phob la :
dbang chen rnams kyis dbang skur cig :
rtags dang mtshan ma ston pa dang :
rig 'dzin tshe yi dngos grub stsol :
oM AHhU~M gu ru d+he ba DA ki nI a yur+dz+nyA na A be sha ya a A:
'chi med tshe'i byin 'beb \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas spyan drangs pa'o //[  \u0f88 ]tshe sgrub 'od kyi snying po las :
'chi med tshe'i dngos gzhi'i phrin las bzhugs so :[ \u0f88\u0f88\u0f88\u0f88\u0f88\u0f88 ]rigs lnga tshe dpag med la 'dud :
'chi med tshe yi phrin las kyi :
dngos gzhi'i dang po bskyed rim ni :
hrI:
ngo bo gdod nas skye ba med :
rang bzhin dmigs med snying rje'i rtsal :
thugs rje rtsol med sprul sku'i rgyu :
hrIHyig pad+ma rA ga'i mdangs :
'od zer kha dog lnga ldan pas :
chos rnams thams cad stong par sbyang :
stong pa'i ngang las snod bcud kun :
'chi med tshe yi zhing khams dbus :
pad+ma nyi zla'i gdan steng du :
rang sems hrIHdmar yongs gyur las :
o rgyan pad+ma tshe dpag med :
dbang mdog zhal gsum phyag drug pa :
g.yas dkar chos sku zhi ba'i zhal :
dbus dmar longs sku rjes chags nyams :
g.yon mthing gang 'dul sprul sku rngams :
rtsa ba'i phyag gnyis mnyam gzhag steng :
pad+ma'i rigs mchog tshe bum bsnams :
lhag ma g.yas kyi gnyis pa yis :
bde gshegs tshe bdag 'khor lo 'dzin :
g.yon gyi gnyis pas mi bskyod rigs :
rdo rje mthing gsal rtse lnga gdengs :
g.yas kyi gsum pas rin chen gyi :
tshe bdag dgos 'byung nor bu'i tshul :
g.yon gyi gsum pas las kyi rigs :
tshe dpag med mgon rgya gram gdengs :
zhabs gnyis rdo rje'i skyil krung bzhugs :
dar gyi stod g.yogs smad sham dang :
cod pan dar dpyang lhab lhub g.yo :
rin chen dbu rgyan snyan rgyan dang :
mgul rgyan phyag zhabs gdu bu 'khrol :
do shal ske rags mdzes par bcings :
dbu skra thor tshugs spyi bo'i rtser :
pad+ma nor bu 'bar bas mtshan :
yum mchog gos dkar tsan+d+ha lI:
dmar mo mda' dar bum pa 'dzin :
zhabs zung yab kyi rked nas 'khril :
dar dang rin chen me tog brgyan :
phung khams skye mched thams cad kun :
rtsa gsum tshe lha zhi dang khro :
grangs med spro zhing bsdu ba yi :
gnas gsum oM dkar AHdmar po :
hU~M mthing thugs dbus hrIHdmar gsal :
de las lcags kyu lta bu yi :
'od 'phros ye shes spyan drangs bsam :
gnyis pa spyan 'dren ni :
hU~M hrI:
bcom ldan tshe bdag rigs mchog lnga :
rtsa gsum tshe lha rab 'byams kun :
'dir gshegs sgrub mchog bar chad sol :
'chi med rig 'dzin 'grub par mdzod :
oM a pa ri mi ta A yur+dz+nyA na badzra sa ma ya dza dza :
gsum pa bzhugs su gsol ba ni :
hrI:
bde chen dbang gi pho brang dbus :
pad+ma nyi zla'i gdan steng du :
dam tshig ye shes dbyer med par :
tshe yi lha tshogs brtan par bzhugs :
sa ma ya tiSh+Tha lhan :
bzhi pa phyag 'tshal ba ni :
na mo :
bla ma o rgyan tshe dpag med :
rigs lnga 'dus pa'i bdag nyid la :
'phrul dga'i lha yi tshul nyid kyis :
gnyis su med par phyag bgyi 'o :
a ti pU ho :
pra tIts+tsha ho :
lnga pa mchod pa 'bul ba ni :
oM:
mchod 'os snod bcud thams cad kun :
nyer spyod bdun dang 'dod yon lnga :
bkra shis rdzas rtags rgyal srid bdun :
rdo rje'i rig ma bcu drug dang :
sman gtor rak+ta tshogs mchod sprin :
ye sbyor ye sgrol bde stong che :
dngos bshams ting 'dzin rnam 'phrul gyis :
rigs 'dus tshe yi lha la 'bul :
bzhes nas 'chi med dngos grub stsol :
oM badzra ar+g+haM nas /
shab+da sarba pU dza pra tIts+tsha ho :
pany+tsa a mr-ita rak+ta ba liM ta khA hi :
drug pa bstod pa ni :
hU~M hrI:
phung po sgrib bral ye shes sku :
'byung ba rnam par dag pa'i gsung :
kun gzhi gnas gyur 'od gsal thugs :
rtsol med yon tan yid bzhin gter :
gang 'dul phrin las lhun gyis grub :
rigs 'dus bcom ldan tshe yi lhar :
sgo gsum gus pas phyag 'tshal bstod :
tshe dang ye shes dngos grub stsol :
ces bya'o :
'chi med tshe'i dngos gzhi'i las rim \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas spyan drangs pa'o //[  \u0f88 ]tshe sgrub 'od kyi snying po las :
'chi med tshe'i dzapa? dgongs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]rigs lnga tshe dpag med la 'dud :
'chi med tshe yi dzapa? dgongs la :
dang po thugs dam bskul ba ni :
hrIHhrIHhrI:
pad+ma rnam par rgyas pa'i dkyil 'khor nas :
rigs 'dus tshe yi lha tshogs thugs dam can :
snying po dzapa? kyi las la skur bzhengs nas :
tshe dang ye shes dngos grub bstsal du gsol :
ces bskul nas bzlas dmigs ni :
rang gi snying gar pha lam las grub pa'i sna tshogs rdo rje rwa bcu gnyis pa'i lte bar nyi zla'i gwa'u kha sbyor srubs med pa'i dbus su thugs srog hrIHdmar po 'od zer kha dog lnga 'phro ba :
de'i khog par tshe rten nr-i ljang gu thig le dkar dmar mdangs ldan gyis mtshan pa :
bzlas pa'i sngags kyi phreng bas bskor ba las 'od zer 'phros :
sku gsum gyi ngo bo zhal gsum dang :
rigs lnga'i ngo bo phyag mtshan rnams la phog pas 'od zer kha dog lnga ldan bsam gyis mi khyab pa phyogs thams cad du bun bun 'phros :
rang gi bla srog tshe bcud chad nyams yar pa dang :
'khor 'das snang srid lha sngags su gsal ba'i tshe bcud dwangs ma thams cad yig 'bru 'od zer bdud rtsi'i rnam par bsdus te lus kyi nang thams cad du mer gyis khengs pas dus ma yin pa'i 'chi ba'i 'jigs pa thams cad bsal :
tshe bsod ye shes thams cad rgyas :
dwangs ma snying ga'i tshe rten la 'ubs kyis 'dril bas rdo rje'i srog thob par bsams la :
oM AHhU~M pad+ma badzra rat+na bud+d+ha karma a pa ri mi ta A yur+dz+nyA na sarba sid+d+hi pha la hU~M b+h+rU~M:
zhes bzlas brjod chu bo'i rgyun ltar bya'o :
'chi med tshe'i dzapa? bzlas \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas gdan drangs pa'o //[  \u0f88 ]tshe sgrub 'od kyi snying po las :
'chi med tshe'i thugs dam skul chog bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]rigs lnga tshe dpag med la 'dud :
thun mthar thugs dam bskul ba ni :
mchod cing bstod la mda' dar g.yab :
gdung ba'i shugs skyed 'di ltar bskul :
hU~M hrI:
byang chub mchog tu sems bskyed cing :
dus gsum rgyal ba'i gdung 'tshob pa :
'chi med tshe yi rig 'dzin rnams :
thugs rje thugs dam dus la bab :
hrI:
bcom ldan pad+ma tshe dpag med :
g.yas zhal dkar po chos kyi sku :
snang ba mtha' yas ngo bor rdzogs :
dgongs brgyud rig 'dzin tshogs dang bcas :
thugs rje thugs dam dus la bab :
ye shes dbyings kyi tshe bcud khug :
hrI:
bcom ldan pad+ma tshe dpag med :
dbus zhal dmar po longs spyod rdzogs :
gzi brjid rgyal po'i ngo bo nyid :
brda brgyud rig 'dzin tshogs dang bcas :
thugs rje thugs dam dus la bab :
bde ba chen po'i tshe bcud khug :
hrI:
bcom ldan pad+ma tshe dpag med :
g.yon zhal mthing ga sprul pa'i sku :
rdo rje thod phreng ngo bor rdzogs :
snyan brgyud rig 'dzin tshogs dang bcas :
thugs rje thugs dam dus la bab :
brtan g.yo kun gyi tshe bcud khug :
hrI:
bcom ldan pad+ma tshe dpag med :
phyag drug phyag rgya rnam pa lnga :
tshe bdag rigs lnga'i ngo bor rdzogs :
tshom bu 'bum gyi tshogs dang bcas :
thugs rje thugs dam dus la bab :
sprul pa'i pho nya mgyogs ma lnga :
grangs med nyi zer rdul ltar spros :
rig 'dzin rnal 'byor bdag cag gi :
bla gzugs chad nyams yar pa kun :
rang byung yi ge'i rnam par sdus :
'khor 'das tshe yi dwangs ma kun :
'chi med bdud rtsi'i char du phob :
'byung ba srog gi khams chen po :
'od zer sna lnga'i rnam par drongs :
tshe yi rten la dbyer med stims :
bla tshe srog gi rgud pa sol :
rig 'dzin tshe yi dngos grub stsol :
rtsa sngags mthar :
a A i I u U r-i r-I l-i l-I e ai o au aM a :
sarba bin+du dza dza :
a mr-ita A yur+dz+nyA na dza :
pany+tsa d+hA tu nr-i dza :
zhes tshe bcud bkug cing bstims la rgyas gdab pa ni :
hrI:
snying po cis kyang mi shigs pa :
rdo rje sems dpa' skye ba med :
chos kyi dbyings su rgyas btab pas :
'chi med ye shes brtan gyur cig :
a a a dz+nyA na b+h+rU~M:
'chi med tshe 'gugs zab mo \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas spyan drangs pa'o //[  \u0f88 ]tshe sgrub 'od kyi snying po las :
'chi med tshe yi rjes kyi las rim bzhugs so :
tshe bdag rigs lnga'i sku la 'dud :
'chi med tshe yi rjes chog ni :
dang po tshogs kyi 'khor lo bsham :
bsang sbyang byin gyis brlab pa ni :
oM sarba dra byaM bi sho d+ha na hU~M phaT:
raM yaM khaM:
rin chen pad+ma'i snod yangs su :
tshogs rdzas lcags kyu sgron ma lnga :
'chi med tshe yi bdud rtsi'i bcud :
'dod pa'i yon tan rgya mtshor gyur :
oM hU~M trAM hrIHA:
de nas tshogs mgron spyan drang ba ni :
hU~M hrI:
pad+ma dbang gi zhing khams nas :
tshe bdag sku gsum rigs mchog lnga :
tshogs kyi mchod par gshegs su gsol :
byin rlabs dngos grub char ltar phob :
dz+nyA na badzra sa ma ya dza dza :
tshogs phud mchod pa ni :
hrI:
zag med pany+tsa a mr-ita :
'dod yon lnga ldan tshogs mchod 'di :
rigs 'dus tshe yi lha la 'bul :
bzhes nas 'chi med dngos grub stsol :
sarba a mr-ita ga Na tsakra pU dza khA hi :
bar pa bshags pa ni :
ho :
tshe rabs thog ma med pa nas :
da lta'i lus blangs yan chad du :
nyon mongs las sgrib ci bsags pa :
tshogs kyi mchod pas bskang zhing bshags :
yi ge brgya pa brjod :
tha ma bsgral ba ni :
hU~M:
tshe dpag med mgon thugs ka nas :
rta mgrin khro tshogs dpag med spros :
tshe bdud bar chad bkug cing bsgral :
zhal du bstab bo kha raM khA hi :
de nas tshogs rdzas nang gi sbyin sreg gi tshul du rol la lhag ma bsngo ba ni :
hU~M:
tshe dpag med mgon bka' 'khor nas :
lhag la dbang ba'i pho nya kun :
phud lhag mchod pa 'di bzhes la :
sgrub mchog tshe yi bar chad sol :
uts+tshiSh+Ta ba liM ta kha raM khA hi :
gnyis pa chad tho bsgrag cing brtan ma bskyang ba ni :
hU~M:
sngon tshe bar dang bskal pa tha ma'i dus :
sku gsum ston pa brgyud gsum rig 'dzin gyis :
bka' bsgos dam bzhag snang srid dregs tshogs kun :
mchod gtor bzhes la phrin las rnam bzhi sgrubs :
bod khams skyong ba'i brtan ma bcu gnyis tshogs :
pad+ma'i bka' bzhin bshal chu'i bdud rtsi bzhes :
sgrub po'i tshe srings rkyen zlogs 'khor slob spel :
yang zab bstan pa rgyas pa'i phrin las mdzod :
sarba d+harma pA la ma ma ba liM ta khA hi :
gsum pa rta bro brdung ba ni :
hU~M:
tshe bdud bar chad sel ba'i lha :
dbang chen rngams pa'i rta bro brdung :
dam sri 'byung po'i tshogs rnams kun :
rdo rje'i lhun po'i 'og tu mnan :
hrIHhrIHhrIHhU~M hU~M hU~M satwam+b+ha ya nan :
bzhi pa dngos grub blang ba'i phyir mchod cing bstod la :
hU~M hrI:
bde mchog bde spyod nam mkha'i klong yangs nas :
rgyal ba'i dkyil 'khor sras bcas thugs dam can :
rigs 'dus tshe yi lha tshogs 'khor bcas kyis :
tshe dang ye shes dngos grub bstsal du gsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
A yur+dz+nyA na sarba sid+d+hi pha la ho :
zhes brjod cing rten rdzas rnams las dngos grub blang la :
A li kA li yi ge brgya pas lhag chad kha bskang zhing nyes ltung bshags :
lnga pa bsngo smon ni :
bdag gis bla med tshe yi dkyil 'khor du :
bsgoms bsgrubs bzlas mchod gsol ba btab pa'i mthus :
'gro rnams rig 'dzin tshe yi snod gyur nas :
tshe dpag med mgon go 'phang myur thob shog :
drug pa bkra shis ni :
ho :
sku gsum dbyer med stobs bcu'i yon tan rdzogs :
mthong thos dran reg 'chi med dngos grub stsol :
bkra shis rigs 'dus tshe yi lha tshogs kyis :
bdag cag skye rgu kun la bde legs shog :
bdun pa dkyil 'khor bsdu rim ni :
tshe yi dkyil 'khor gsal btab pa :
sa bon hrIHla hril gyis 'dus :
de yang 'chi med rdzogs pa che :
rang byung ye shes klong du thim :
pany+tsa A yur+dz+nyA na a a :
brgyad pa rgyun gyi spyod lam la 'jug pa ni :
slar yang tshe yi bar chad bsrung ba'i phyir :
rang nyid rigs 'dus tshe dpag med par bzhengs :
tshad med bzhi ldan byang chub sems kyi ngang :
rgyun du 'gro ba'i don la spyod par bya :
oM badzra A yu She swA hA:
'chi med tshe'i phrin las rjes kyi rim pa \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra rdo rje thogs med rtsal gyis gter nas spyan drangs pa'o //[  \u0f88 ]tshe sgrub 'od kyi snying po las :
'chi med tshe yi sgrub thabs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]tshe bdag rigs lnga'i sku la phyag 'tshal lo :
bdag 'dra o rgyan mkhan po pad+ma ni :
ngo bo kun bzang tshe dpag med du rdzogs :
rnam pa 'dzam gling gdul bya drang ba'i phyir :
mA ra tI kar 'chi med rig 'dzin bsgrubs :
tshe dpag med pa mngon sum byon nas kyang :
byin rlabs dbang bskur gdams pa bsam yas gnang :
de rnams kun gyi bcud dril sgrub pa'i thabs :
ma 'ongs skal ldan don du bsdus te bstan :
sa ma ya :
'di la spyi don gsum las :
dang po sgrub pa'i rten bca' ba ni :
byin brlabs grub pa'i gnas su bkra shis pa'i sa blangs la stegs bu bya :
tshe'i dkyil 'khor dmar po zla gam sgo gcig pa phyag rgyas mtshan pa bri :
de'i dbus su khri'u'i khar rin po che'i bum pa g.yu mtsho gtan 'khyil dang rgyun 'bab kyi chu gtsang mas sum gnyis dgang :
snying po lnga sogs bum rdzas dang bcud len gyi sman bcud gzhug :
'bras bu can gyi shing gis kha brgyan pa la bris sku dang tsakra gdags :
mdun du tshe dang gal sbyar ba'i 'brang rgyas :
g.yas su thod pa bzang por chang dang mngar gsum tshe rdzas btab pa :
g.yon du bcud len gyi ril bu :
rgyab tu mda' dar :
mthar mchod gtor bag dro bar bsham :
ra ba bzhi gang rung gi yar ngo'i gza' skar dge ba'i snga dro la mtshams dam du gcad :
tshe sgrub pa sus kyang ma shes pa dang :
khyad par bca' gzhi mis ma mthong bar bya'o :
gnyis pa sgrub pa'i thabs ni :
thun bzhi'am drug tu bcad la :
las kyi sngon 'gro dang dngos gzhi'i gzhung bsrang :
rang nyid rigs 'dus tshe dpag med snang stong 'ja' tshon lta bur gsal ba dang :
thugs ka'i sngags phreng la sems gzung zhing gsal snang brtan po 'char ba la bslab :
dmigs pa gsal thebs nas 'od zer spro bsdu dang bcas sngags bzla :
tshe bsdu ba'i dus rang gi bla 'khyams pa thams cad dbyangs yig bcu drug :
tshe nyams pa dang 'khor 'das kyi tshe bcud thams cad 'chi med kyi bdud rtsi :
srog shing dwangs ma rlung lnga 'od zer gyi rnam par bsdu bar bya :
bzlas pa'i skyon spang :
ngag 'khor yug tu gcad :
me dang nyi ma la mi 'dug :
stan gyi drod ma yal bar bya :
bcud len dang 'brel na mchog yin :
thun dang thun mtshams thams cad du lha dang rang sems dbyer med 'chi med gnyug ma zang thal du bskyang :
thun zhabs su tshe 'gugs bskul ba'i rjes :
tshe bcud dwangs ma snying gi srog rten la thim pas tshe'i srog phur thebs :
nyi zla kha sbyor shin tu mkhregs pa srubs med pa'i phyi rol sna tshogs rdo rje'i rwa steng du mdud pa rdo rje phyed pa'i gzer gyis btab pas cis kyang mi shigs par bsam la rang rig pa'i ngang du rgyas gdab :
bsnyen pa'i tshad ni rgyud las :
'bum tsho re bzlas lo re'i bar chad sel :
'bum phrag bzhi yis tshe yi dngos grub thob :
'bum phrag bcu bzlas 'chi med rig 'dzin 'gyur :
zhes gsungs so :
gsum pa rjes grub pa'i rtags phan yon dang bcas pa ni :
de ltar brtson pas rab dngos dang :
'bring nyams :
tha ma rmi lam du rigs 'dus tshe lha'i zhal mthong ba :
dzapa? sgra thos pa :
ting nge 'dzin la brtan pa thob pa :
gzhan yang rmi lam du nyi zla shar ba :
chu bo rgyas pa :
rtsi shing lo tog ches cher 'phel ba :
zam pa 'dzug pa :
dkar mngar shing tog bdud rtsi sogs kha zas bzang po bza' btung byas pa :
mda' dang sAts+tsha dkar po rnyed pa rmi na bzang :
dngos su lus khams nyams pa sor chud pa dang :
dbang po dwangs ba :
spos dang mar me sogs yun du thub pa :
dri bzang po 'thul ba :
kha zas gang zos kyang ro bcud sngar las che zhing lus sems la phan pa sogs dge ba'i rtags mang du 'byung ngo :
de lta bu'i rtags mthong nas tshe'i sgrub rdzas las dbang dang dngos grub blang :
tshogs dang dga' ston rgya cher bya :
rgyun du lha sngags nar mar nyams su blang bar bya'o :
phan yon ni :
'di sgrub yon tan brjod mi langs :
gnas skabs tshe yi bar chad zhi :
lus khams lang tsho dbang po dar :
bsnyen pa thems pa'i rnal 'byor pas :
gzhan la tshe yi dbang bskur na :
tshe zad yin kyang lo re bsring :
dus kyi 'chi ba'ang zlog nus na :
dus min bar chad smros ci dgos :
gzhan yang phyogs ngan bdud gcod dang :
mo rmis pra rtags ngan pa zhi :
byad phur rbod gtong nye mi nus :
tshe dang bsod nams ye shes 'phel :
dpal dang 'byor pa snyan grags thob :
mthar thug tshe yi bdag po dang :
skal mnyam 'chi med rig 'dzin 'grub :
ces so :
'chi med tshe'i sgrub thabs pra khrid dmar byang gnad yig zab mo \u0f80atsha :
sa ma ya :
rgya rgya rgya :
tshe dpag med dngos o rgyan bla ma yis :
lha sras mchog grub g.yu sgra snying po dang :
gzungs ma bdag sogs las ldan 'dus pa la :
'chi med yongs rdzogs 'od kyi drwa ba'i gzhung :
rtsa gsum rab 'byams rgya che'i chos 'khor bskor :
khyad par snying po 'od kyi yang zhun 'di :
gdams pa'i bka' babs g.yu sgra snying por gtad :
bka' yi nan thag mtsho rgyal bdag la gdams :
lan gcig snyigs ma nyi shu'i dmar thag la :
bod yul gangs ri rtse dgu'i shar gyi phyogs :
brag gsum 'dus pa mtsho chu dar ma'i 'dabs :
da lta'i las can g.yu sgra snying po 'di :
lha rigs sngags 'chang sgrub la brtson 'grus can :
rdo rje zla 'od ming can skyes bu 'byung :
de yi ched du gter la sbos shig gsungs :
des kyang lung dang mthun par bton cing phab :
shin tu gsang bas rang nyams kho nar longs :
grogs kyi mchog gyur gcig la bka' rgyas gdab :
snod ldan mang po'i tshe yi gsos thebs nas :
'brel tshad pad+ma 'od du skye zhes gsungs :
ji ltar bka' bstsal brda yi yi ger bris :
hrIHyig rgya can tshe yi ril bur bcas :
rong bzhi'i ya gyal mdung chu'i gtsug lag dang :
'brel chags brag dmar rdo rje'i rgya rtags can :
bum gzugs 'dra ba'i logs su gter rgya gdams :
bka' yi gter srung btsan rgod chen por bcol :
gter rkun byung na de yi dbang po snubs :
las 'phro sad pa'i bu la gtod cig rgya :
sa ma ya :
rgya rgya rgya :
gter rgya :
sbas rgya :
gtad rgya :
bdag 'dra lo tsA ba g.yu sgra snying po'i byin rlabs kyis nye bar bskyangs pa bstan 'dzin zla 'od rdo rje'am rdo rje thogs med kyis spu bo phu lung btsan dmar srog gi spu gri'i brag nas tshe sgrub 'od kyi drwa ba'i chos skor dang lhan cig tu gdan drangs par /
lung byang ltar gtan la phab nas shin tu gsang bas rang nyams su blang zhing chig brgyud du spel ba gu h+ya //[  \u0f88 ]tshe sgrub 'od kyi snying po las :
'chi med tshe'i bdag 'jug dbang chog bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rigs lnga tshe dpag med la 'dud :
'chi med tshe yi dkyil 'khor du :
bdag nyid 'jug dang dbang bskur ni :
sgrub dkyil rdzas bsham nus ldan bsnyen :
khrus dang bgegs bskrad maN+Dal phul :
ched du gsol ba gdab pa ni :
dga' chen khyod bdag ston pa ste :
slob dpon tshe yi bdag po dgongs :
rigs 'dus gsang ba'i dkyil 'khor du :
'chi med dbang bskur bstsal du gsol :
zhes zhus la rgyud sbyang ye shes pa dbab cing tshe 'gugs :
de nas bum pa spyi bo'i gtsug bzhag la :
hrI:
ji snyed sangs rgyas thams cad kyi :
rigs 'dus pad+ma tshe yi dbang :
skal ldan khyod la bskur ba yis :
nyon mongs 'dod chags rgyu 'bras dag :
sor rtog ye shes tshe thob shog :
oM pad+ma a pa ri mi ta A yur+dz+nyA na a b+hi Shiny+tsa hrI:
dpral bar bzhag la :
hrI:
ji snyed sangs rgyas thams cad kyi :
rigs 'dus rdo rje tshe yi dbang :
skal ldan khyod la bskur ba yis :
nyon mongs zhe sdang rgyu 'bras dag :
me long ye shes tshe thob shog :
oM badzra a pa ri mi ta A yur+dz+nyA na a b+hi Shiny+tsa hU~M:
rna ltag g.yas su bzhag la :
hrI:
ji snyed sangs rgyas thams cad kyi :
rigs 'dus rin chen tshe yi dbang :
skal ldan khyod la bskur ba yis :
nyon mongs nga rgyal rgyu 'bras dag :
mnyam nyid ye shes tshe thob shog :
oM rat+na a pa ri mi ta A yur+dz+nyA na a b+hi ShIny+tsa trAM:
ltag par bzhag la :
hrI:
ji snyed sangs rgyas thams cad kyi :
rigs 'dus bde gshegs tshe yi dbang :
skal ldan khyod la bskur ba yis :
nyon mongs gti mug rgyu 'bras dag :
chos dbyings ye shes tshe thob shog :
oM bud+d+ha a pa ri mi ta A yur+dz+nyA na a b+hi Shiny+tsa oM:
rna ltag g.yon du bzhag la :
hrI:
ji snyed sangs rgyas thams cad kyi :
rigs 'dus karma tshe yi dbang :
skal ldan khyod la bskur ba yis :
nyon mongs phrag dog rgyu 'bras dag :
bya grub ye shes tshe thob shog :
oM karma a pa ri mi ta A yur+dz+nyA na a b+hi Shiny+tsa A:
so sor bum chu sbyin :
des nyon mongs pa dug lnga'i rgyu 'bras kyis tshe thung ba'i las sgrib dag :
ye shes lnga'i tshe la dbang thob par bsam mo :
de nas tshe 'brang spyi bor bzhag la :
oM:
sprul sku 'chi med pad+ma 'byung :
tshe yi 'brang rgyas 'od du 'bar :
skal ldan khyed la dbang bskur bas :
rdo rje'i sku yi tshe thob shog :
kA ya a b+hi Shiny+tsa oM:
bdud rtsi mgrin par sbyin la :
A:
longs sku tshe dpag med mgon ni :
byang sems bdud rtsi'i bcud du 'khyil :
skal ldan khyod la sbyin pa yis :
rdo rje'i gsung gi tshe thob shog :
wA ka a b+hi Shiny+tsa A:
tshe ril snying gar bzhag cing sbyin la :
hU~M:
chos sku kun bzang snang mtha' yas :
nyag gcig thig le'i ril bu zlum :
skal ldan khyod la sbyin pa yis :
rdo rje thugs kyi tshe thob shog :
tsit+ta a b+hi Shiny+tsa hrI:
dUrbA gtad la :
hrI:
'chi med mya ngan med pa yi :
bkra shis dUrbA'i rdzas mchog 'di :
skal ldan khyod la gtad pa yis :
tshe yi yon tan gong 'phel shog :
gu Na a b+hi Shiny+tsa trAM:
mda' dar gtad la :
hA:
mda' ni mi 'gyur srog gi rten :
dar snas gang 'dul las kun byed :
skal ldan khyod la gtad pa yis :
tshe yi phrin las rgyas par mdzod :
karma a b+hi Shiny+tsa hA:
de nas tshe bstims shing rgyas gdab la bkra shis brjod :
dam tshig bsgo ba ni :
de ring phyin chad bu khyod kyi :
tshe dpag med pa nga yin pas :
ji ltar bsgo ba'i las kun sgrubs :
rtsa ba yan lag khyad par gyi :
dam tshig srog la babs kyang zungs :
rang gzhan don kun sgrub par gyis :
rjes kyi cho ga spyi ltar bya :
rgyab rten du dge ba'i las dpung bskyed :
khyad par mar me 'bul :
srog bslu dang nye'u 'don pa sogs byas pas tshe'i bar chad thams cad zhi zhing tshe 'phel bar the tshom med do :
'chi med tshe'i bdag 'jug dang dbang bskur ba'i phrin las khyad par 'phags pa \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
rgya rgya rgya :
bdag 'dra rdo rje thogs med rtsal gyis gter nas spyan drangs pa'o //[  \u0f88 ]tshe sgrub 'od kyi snying po las :
'chi med tshe'i las tshogs bzhugs so :[ \u0f88\u0f88\u0f88\u0f88\u0f88 ]tshe bdag rigs lnga'i sku la 'dud :
'chi med tshe yi las tshogs ni :
bsnyen sgrub thems pa'i rnal 'byor pa :
byang chub sems bskyed dam ldan pas :
rang gzhan don du brtson par bya :
sa ma ya :
rgya rgya rgya :
de la dang po bris sku la brten nas tshe bsring ba ni :
bla ma tshe'i grub brnyes sku tshe ring por bzhugs pa'i na bza' 'am :
phyag nas byung ba'i ras la ras 'dul legs par bya :
lha bzo dam tshig can lang tsho dar la babs pas bris sku mngon rtogs ltar 'bri :
de yang tshon gyi rgyur gu ru yab yum gyi byang sems :
tshe rdzas :
bdud rtsi chos sman rnams bsre :
phrag gong g.yas g.yon du nyi zla'i dkyil 'khor la pad+ma 'dab ma drug pa'i lte bar hrI:
'dab ma drug la 'aHaHshaHsaHmaHhaHrnams bri :
gdan gyi 'og tu sna tshogs rdo rje :
rgyab tu rnam par rgyal ba'i mchod rten gyi bum par hrI:
bang rim la rtsa sngags dang :
tshe 'gugs pa'i sngags dang :
dbyangs gsal rten snying sogs bkod :
ra ba bzhi gang rung gi tshes brgyad dam bco lnga la mchod tshogs rgya chen po dang bcas te rab tu gnas pas sku las 'od 'phro ba dang :
nyams dga' ba :
byin chags pa sogs ye shes phebs pa'i ltas byung na mthong tshad tshe'i bar chad zhi :
ye shes rgyas par 'gyur ro :
de lta bu'i bris sku dam tshig dang ldan pas phyag mchod kyi yul du bya :
sgrub pa'i tshe mdun du dgram :
dus bzang la mar me gtso bor gyur pa'i mchod tshogs phul na tshe'i 'phrang gegs thams cad grol zhing :
rig 'dzin thob par the tshom med do :
!
gnyis pa btags grol gyi 'khor lo la brten nas tshe bsring ba ni :
gro ga'am ras sam shog gu gtsang mar 'khor lo'i lte bar rdo rje rtse lnga oM AHhU~M hrIHswA hA sa mtshan pa :
mu khyud la oM AHhU~M pad+ma a pa ri mi ta A yur+dz+nyA na sarba sid+d+hi pha la hU~M b+h+rU~M:
de yi phyi rim la pad+ma 'dab bzhir :
oM AHhU~M badzra a pa ri ma ta A yur+dz+nyA na sogs rat+na bud+d+ha karma so sor sbyar ba'i rigs bzhi'i sngags :
bar mtshams su btags grol 'bru drug :
de'i phyi rol du tshe 'gugs sngags :
de'i phyi rol pad 'dab nyer lngar zhen ldog rang byung yi ge nyer lnga :
de'i phyi rol du dbyangs gsal rten snying 'dod gsol sogs dang rdor ra me ri bri :
tshe rdzas dang bdud rtsis byugs :
rab gnas tshul bzhin du bya :
dar sna lngas dril nas spyi bo la sogs par 'chang bas tshe gegs zhi :
tshe bsod ye shes rgyas :
lus de nyid kyis grol ba sogs phan yon dpag tu med do :
!
gsum pa za yig la brten nas tshe sring ba ni :
gro shog gtsang ma la sngags 'di bri'o :[  \u0f88\u0f88\u0f88\u0f88\u0f88  ]tshe rdzas dang bdud rtsis byugs :
rab tu gnas :
ra ba bzhi'i yar ngo la bdun re'am nangs re bzhin re re zos pas tshe bsring :
lus sra zhing nad med :
dbang po dwangs par 'gyur ro :




!
bzhi pa sman gyi bcud len la brten nas tshe sring ba ni :
pho cong sogs cong zhi bzang po nas tsam du brdung :
chu gtsang gis yang yang bshal :
'bri'i 'o mas 'dam btags bya :





dbang lag sor mo lnga pa kho na chu bsil nas bkru :
mi'am 'bri'i 'o mar khu ba rang thim lan dgur btso :
chang gis sbol :
de gnyis cha mnyam pa la 'bras gsum bzang drug rtsa ba lnga sogs tshe rdzas dang chos sman kha tshar sbyar :
'o ma'i khaN+Da mngar gsum bcas ril bu lug ril tsam du dril :
thod pa bzang por blugs la lhar bskyed de tshul bzhin du bsgrub :
khyad par gyi sngags :
oM hU~M trAM hrIHAHmUM lAM mAM pAM tAM ma hA pany+tsa a mr-ita ra sa yA na A yur+dz+nyA na sarba sid+d+hi hU~M hrIHThA:
zhes khri bzlas :
rtags byung ba na lha ril bur bsam la yar ngo'i tshes gcig nas rags pa'i bza' btung rgyun bcad la tho rangs :
gung :
srod kyi dus su ril bu re re chang ngam chu bskol tsha mos dbul :
tshe sgrub kyi sgom bzlas dang rlung sbyor 'phrul 'khor rgyun mi chad par 'bad :
bdun re bsnyen pas lo re'i tshe gegs sel :
yun du brten na rdo rje'i lus su 'gyur ro :
!
lnga pa bla bslu ba'i cho gas tshe bsring ba ni :
dkyil 'khor dang sgrub rdzas tshul bzhin du bshams pa'i dbus su bla rten tshe'i 'khor lo dang :
gser g.yu bla nas bcas bzhugs :
de'i mdun du rten 'brel brtags pa'i phyir bla lug skye mched dod par bcos pa'i khong du tshe 'gugs kyi sngags bcug pa bla phor du bzhag pa rin po che'i snod chu gtsang gis bkang ba'i nang du bcug :
nye logs su 'byung lnga'i rten 'brel mtshon pa'i 'bru sna'i ngar phye la sa spyin bzang po dang :
tshwa sna gsum :
tsha ba gsum :
dar ljang gu :
shel rang byung :
gzhan yang 'bru sman dkar mngar bcas bsres pa las bla glud lung tang gi mig sogs rdzas dang ldan pa mdzes brjid can la :
nam mkha' dang rgyang bu btsug :
mda' bkra :
'phang bkra :
shing ris :
gtor ma :
ting lo :
changs bu :
sha chang :
'bru sman dar zab bya gcan ri dwags g.yung dwags kyi gzugs sogs dkor cha sna tshogs pas bskor ba dang :
bsgrub bya'i dri ma dang bsres pa'i ngar glud changs bu mang du 'du bya :
snga dro las gzhung bsrangs la bsnyen sngags dang :
khyad par tshe 'gugs sngags gang mang bzlas pas nus ldan du bsgrub :
phyi dro glud yas rnams sngags drug phyag drug gis byin gyis brlab :
mgron dgug pa ni :
hU~M:
dkon mchog rtsa gsum lha tshogs dang :
sngags dang phyag rgya ting nge 'dzin :
chos can chos nyid bden pa'i mthus :
bsgrub bya'i bla rku srog la 'jab :
tshe dang mdangs 'phrog 'byung po'i tshogs :
zhi ba'i sems kyis 'dir khug cig :
bdag gis bsgo ba'i bka' la nyon :
phan pa'i sems kyis gnas par gyis :
DA ki hU~M dza :
sarba big+h+nAn aM ku sha ya dza dza :
bsngo ba ni :
kha 'bar ma'i sngags rgyas glud gtor tshims par bsngos la :
hU~M:
stong gsum khams na gnas bcas shing :
steng 'og bar gsum 'khod pa yi :
lha klu sa bdag mthu bo che :
spar sme lo zla dus tshod dang :
'byung lnga la dbang dregs pa can :
bdud dang gshin rje man chad nas :
yi dwags phra mo yan chad rnams :
rgyu sbyor sbyin pa'i bdag po la :
sngon las 'phral rkyen gang yang rung :
bla la rku zhing srog la rngams :
tshe la bar du gcod pa kun :
rigs 'dus tshe dpag med pa yi :
chos nyid bden pa'i bka' la nyon :
mchod sbyin mdos glud bzang po 'di :
mang por ting 'dzin mthu yis sprul :
so sor thob pa sngags kyis spel :
phyag rgyas 'thab rtsod nye ring med :
phung khams skye mched mdzes shing brjid :
nam mkha' 'od lnga'i pa tra 'khyil :
lus ngag yid gsum rgyang bus mtshon :
thabs shes pho mo'i gdong pa dang :
mda' bkra 'phang bkra ldems se ldem :
shing ris srid pa'i mig bsgyur che :
dkor cha 'dod yon bsam mi khyab :
mi yi bla las rab lhag pa'i :
longs spyod rgya chen 'di longs la :
zhi zhing mdza' ba'i sems kyis ni :
sbyin bdag bla srog tshe gsum la :
bzung pa thams cad da thongs shig :
bsdams pa glod la mnan pa khrol :
tshe dang bsod nams rgyas pa dang :
bkra shis bde legs 'grub par mdzod :
bden stobs brjod pa ni :
bsnyen sngags dang tshe 'gugs sngags mang du bzlas la me tog thogs te :
na mo :
tshe dpag med mgon bden pa dang :
rig sngags zab mo'i byin rlabs kyis :
'byung po gdug pa'i tshogs rnams kun :
mdos dang glud kyis rab tu tshims :
phan bde byang chub sems dang ldan :
sbyin bdag bla tshe rang sor tshud :
tshe bsod dpal 'byor bde legs 'phel :
nyin mtshan rtag tu bkra shis shog :
ces brjod cing me tog 'thor :
de ltar glud bsngos brgya rtsa brgyad dam lo grangs las mi nyung bar bya :
skabs su tshe 'gugs kyi sngags dang bden stobs brjod pas bla lug g.yas su bskor bas bla rten la kha phyogs pas sdod na bla khug pa yin no :
de nas lam bstan pa ni :
mdos yas kha phyir bsgyur :
rdzongs btab :
mar me sbar :
hU~M:
da ni gshegs so so sor gshegs :
da ni bzhud do rang gnas bzhud :
yas glud bzang po 'di khyer la :
dga' zhing byams pa'i sems bskyed nas :
phyi mig ma blta bde bar dengs :
gal te bka' las 'das gyur na :
bdag nyid rta mchog he ru ka :
sprul pa'i khro bo'i tshogs bcas kyis :
khyed rnams rdul phran bzhin du brlag :
de bas da lta phyir dengs shig :
sarba big+h+nAn gats+tsha :
zhes dang drag sngags dang thun gyis gzir :
mdos glud chu bo'i gzhung ngam 'dre lnga bdud gcod kyi sar rgyang ring du bskyal :
srung 'khor bsgom :
bsgrub bya la tshe dbang bskur :
bla rten mgul du gdags pas bla tshe nyams pa sor chud cing tshe 'phel bar 'gyur ro :
!
drug pa 'chi ba bslu ba la brten nas tshe sring ba'i cho ga ni :
tshe'i sgrub dkyil gyi mdun du sku glud bzang po rgyan ldan dang :
grangs gsog gi glud phran changs bu sogs mang du bsham :
las gzhung bsrangs la bzlas brjod dang :
khyad par tshe gzungs stong phrag las mi nyung bar bzla :
spro na 'chi med rnga sgra'i gzungs kyang mang du bzla'o :
de nas glud rdzas byin gyis brlab :
mgron dgug :
sngags kyis bsngos la gyer ni :
kye :
srid gsum 'di na su yang rung :
bsgrub bya'i tshe la bar gcod pa'i :
sngon las 'phral rkyen gdon bgegs rigs :
'chi bdag gshin rje man chad nas :
the'u rang phra mo yan chad kun :
byams pa'i sems kyis gnas 'dir 'dus :
dga' ba'i mig gis glud la ltos :
snying rje ma gdung bu yi tshul :
tshe rabs 'brel ba'i bden pa soms :
sngags dang phyag rgya ting 'dzin gyis :
byin rlabs rten 'brel nus pa'i rdzas :
mi bas dga' ba'i glud bzang po :
phung khams skye mched yongs su rdzogs :
'dod yon rgya mtsho'i gter chen 'di :
khyer cig khyer cig stobs ldan rnams :
rgyu sbyor yon bdag 'khor bcas kyi :
sha rin khrag tshab srog gi glud :
mthun pa'i rdzas su da longs shig :
sred dang chags dang zhen pa spongs :
dran dang bzung dang bsam dang reg :
zhi dang glod la grol bar mdzod :
bkra shis bde legs mdzad du gsol :
zhes bsngo :
bsnyen sngags dang tshe gzungs mang du bzlas la bden stobs brjod :
lo grangs sogs rdzogs pa na lam bstan :
yas rnams kyang rgyang ring bskyal :
mtshams gcad srung 'khor bsgom :
bsgrub bya la tshe dbang bskur ba'am :
tshe 'gugs rgyas gdab nan tan du byas la bkra shis rgyas par brjod do :
des ni dus ma yin pa'i 'chi ba thams cad nges par bslu zhing nad gdon bar chad thams cad las grol bar 'gyur ro :
!
bdun pa sngags mdud la brten nas tshe bsring ba ni :
gzhon nu mas bkal ba'i srad bu'am dar dmar po la rdo rje'i mdud pa gsum bya :
bsnyen sngags mthar :
hrIHha ya grI ba shu kra b+hin+d+hu b+han+d+ha b+han+d+ha badzra A yu She rak+ShA haM:
zhes brgya rtsa brgyad kyis bsngags te mgul lam dpung par btags na tshe'i bar chad thams cad bsrung zhing tshe 'phel bar 'gyur ro :
'chi med tshe'i las tshogs zab mo \u0f80atsha :
sa ma ya :
rgya rgya rgya :
gter rgya :
sbas rgya :
gtad rgya :
rgya rgya rgya :
bdag 'dra rdo rje thogs med rtsal gyis gter nas spyan drangs pa'i zab shog smug po dkyus mtho gang sor drug zheng sor gsum pa mtsho rgyal gyi phyag bris can las legs par phab cing /
slad nas mtshams sbyor phran bu dang bcas bris pa'o //
mang+ga laM///
/
!
'di'i brgyud pa ni /
tshe dpag med /
o rgyan pad+ma /
mtsho rgyal /
g.yu sgra snying po /
brag gsum gter ston bstan 'dzin zla 'od rdo rje'am o rgyan rdo rje thogs med rtsal /
grub chen zla 'od dbang mo /
bya btang ngag dbang 'jigs med /
sbyor ra thams cad mkhyen pa phrin las lhun grub /
chos dbyings bde chen mtsho mo /
'jam dbyangs mkhyen brtse'i dbang po /
des so ///
/
