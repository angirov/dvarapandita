\u0f01\u0f83:
phur sgrub thugs kyi nying khu las :
phrin las lam khyer bsdus pa bzhugs so :
\u0f88\u0f88\u0f88\u0f88\u0f88\u0f88
bcom ldan 'das dpal rdo rje gzhon nu la phyag 'tshal lo :
phrin las lam khyer bsdus pa byed par 'dod pas :
gang 'thad kyi gnas su ci ltar 'byor ba'i gtor tshogs bshams shing sngon du 'gro ba'i chos spyod ci ltar rigs par byas la :
dang po mtshams gcod pa ni :
hU~M:
rang byung lhun grub gzhal yas chen po la :
bgegs dang log par 'dren pa'i ming yang med :
de ltar ye nas gsal bar rab rtogs pas :
mtshams kyi dkyil 'khor rang bzhin lhun gyis grub :
bshags pa ni :
hU~M:
brdal khyab ka dag yang dag lhun 'byams la :
bshags dang bshags bya'i mtshan ma rang sar dag :
'on kyang ma rig gzung 'dzin 'khrul srid na :
rang byung sprul pa'i lha tshogs rnams la bshags :
sa ma ya :
a a :
sman raka gtor gsum byin gyis brlab pa ni :
gdod nas rang byung rnam dag bdud rtsi mchog :
rgyu drug dbyings su bsgral pa'i dmar chen po :
snang srid gzhir bzhengs ma hA ba liM ta :
rnam gsum 'dzad med bcud chen A+oM AHhU~M:
bskyed rim ni :
hU~M:
snang ba'i dngos po sna tshogs gzhal yas khang :
stong pa'i rang mdangs dpal chen dkyil 'khor lha :
rdo rje gzhon nu'i lha tshogs rang byung gsal :
lhun grub lus kyi dkyil 'khor yongs su rdzogs :
hU~M hU~M hU~M:
spyan 'dren bzhugs gsol ni :
rang bzhin dbyings na bzhugs pa'i lha tshogs rnams :
spyan 'dren gshegs su gsol bar mi dmigs kyang :
thugs rje gang la gang 'dul phrin las kyis :
spyan 'dren gshegs gsol gnas 'dir brtan par bzhugs :
dzaHhU~M baM hoHsa ma ya satwaM:
de dag la phyi nang gsang ba'i mchod pa 'bul ba ni :
hU~M:
lhan cig skyes sbyar phyi nang gsang bkod pa'i :
mchod pa rnam mang dngos 'byor yid sprul pas :
rang byung sprul pa'i lha la mchod par 'bul :
gnyis med blang dor med par bzhes su gsol :
ma hA pU tsa ho :
sman raka gtor gsum 'bul ba ni :
hU~M:
rtsa brgyad yan lag stong sbyar sman chen po :
nyon mongs mkha' dbyings gsang ba'i rak+ta mchog :
bcud chen rdzas mchog gtor mar bcas te 'bul :
ma hA a mr-ita rak+ta ba liM ta khA hi :
dug gsum sha khrag mchod pa ni :
hU~M:
gti mug sha yi rang bzhin ri ltar bsnyil :
'dod chags khrag gi rgya mtsho rba rlabs 'khrugs :
zhe sdang rus pa'i phung po bcas pa rnams :
rdo rje srin po 'khor dang bcas la 'bul :
A+oM AHhU~M:
bstod pa ni :
A+oM:
lha tshogs sku yi rang bzhin 'gyur ba med :
A:
lha tshogs gsung gi rang bzhin 'gag pa med :
hU~M:
lha tshogs thugs kyi rang bzhin 'khrul pa med :
cho 'phrul sprul bsgyur mdzad la phyag 'tshal bstod :
bsnyen pa 'bul ba ni :
hU~M:
dpal chen rdo rje gzhon nu sras 'khor bcas :
'khor lo rgyas 'debs klong nas khro gar mdzad :
grags stong sngags kyi dzapa? dbyangs 'brug sgra sgrog :
thugs dam dbyings nas ma 'grub bar du bsgrub :
A+oM badzra kI li kI la ya sarba big nAn baM hU~M phaT:
tshogs las ni :
hU~M:
phyi nang snod bcud gsang bar yongs bkod pa'i :
longs spyod ga Na tsakrar byin brlabs pa :
dpal chen yab yum 'khor dang bcas la 'bul :
thugs dam dbyings su bskang phyir bzhes su gsol :
ga Na tsakra ma hA dz+nyA na pU dza ho :
skong ba ni :
hU~M:
bskang ngo bskal pa'i thugs dam bskang :
snang ba yab kyi thugs dam bskang :
stong pa yum gyi thugs dam bskang :
gnyis med rol pa chen por bskang :
tshogs bshags pa ni :
hU~M:
bdag ni ye nas rang byung rig rtsal ngang :
'khrul med rtog bral chag nyams rang sar grol :
snang sems 'dzin pa zhugs na dbyings su bshags :
bskul ba ni :
hU~M:
bzhengs shig bzhengs shig dbyings nas bzhengs :
bskul lo bskul lo gnad nas bskul :
rdo rje gzhon nu 'khor bcas rnams :
zhi rgyas dbang drag las mdzod cig :
lhag gtor ni :
hU~M:
dang po phud kyis lha tshogs mchod :
bar du tshogs kyis mched lcam bskang :
tha ma lhag ma'i gtor ma 'dis :
gang gi dbang ba tshims gyur cig :
A+oM uts+tshiSh+Ta b+hak+Sha khA hi :
chad mdo ni :
hU~M b+h+yo :
'jig rten 'das dang ma 'das pa'i :
bka' yi srung ma dam tshig can :
sngon gyi tha tshig rjes dgongs la :
gtor ma longs shig phrin las mdzod :
skyong ma gyer ba ni :
b+h+yo :
snang zhing srid pa'i 'jig rten na :
gnas pa'i brtan skyong gnas 'dir gshegs :
rgyan gyi gtor ma 'di bzhes la :
bcol ba'i phrin las 'grub par mdzod :
gtor mnan ni :
hU~M:
nyon mongs rgyu drug rkyen bzhi'i tshogs :
ma rig gis bskyed bag chags rnams :
rang byung rig rtogs ri rab 'og :
gzhi rdzogs bar mtshams med par mnan :
A+oM AHhU~M laM satwam+b+ha ya nan :
de nas bkra shis brjod pa ni :
chos sku ka dag lhun 'byams bkra shis ni :
longs sku rang byung 'od gsal ngang du shog :
sprul sku sna tshogs 'gro 'dul bkra shis ni :
thabs mkhas thugs rje snying rje'i ngang du shog :
gshegs su gsol ba ni :
thugs rje kun khyab lha tshogs rnams :
rang bzhin 'od lnga'i klong du thim :
'od lnga longs spyod rdzogs gsal ba :
snod bcud chos sku'i klong du 'o :
bsngo ba ni :
bdag gzhan lus ngag yid gsum gyis :
dus gsum tshogs gnyis ci bsags pa :
bsgyur rdzogs yang dag chen por bsngo :
ngo bo gnyis med 'bras thob shog :
sa ma ya :
rgya rgya rgya :
gang zag ku su lu pa dang :
rings drags nas longs med pa rnams kyi don du mtsho rgyal gyis :
mkhas rdzong shel brag phug tu mdzad pa phrin las lam khyer bsdus pa rdzogs so :
sa ma ya :
rgya rgya rgya :
sbas rgya :
gtad rgya :
gter rgya :
kha tham :
d+ha thim :
sprul pa'i skyes mchog sangs rgyas gling pas kong po rtse chen brag dmar nas gdan drangs pa'o ///
/
