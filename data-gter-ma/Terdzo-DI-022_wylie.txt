@#//
rata gling 'dus pa skor bzhi'i bka' srung rnams kyi gsol ka nyung ngu phyogs gcig tu bsdus pa bzhugs so //
oM a kA ro sogs kyi byin gyis brlabs la /
hU~M:
sgrub pa lung gi pho nya chen po ni :
nyi ma'i dkyil nas bskal pa'i me chen 'bar :
sprul pa yang sprul pho nya dpung dang bcas :
bdud 'dul dbang drag dpal gyi bka' nyan ma :
khro bo'i sprul pa tshangs pa'i lings pa mo :
'dir gshegs dam rdzas brgyan pa'i gtor ma bzhes :
dam sri nyul le'i bar chad rdul du rlogs :
gnam lha'i lcam mo zla ba'i dkyil 'khor nas :
khrag mdog dmar mo bswe yi lan phran can :
shin tu mi bzad gtum chen khrag 'thung ma :
dpal gyi pho nya dpal gyi thugs las sprul :
'dir gshegs dam rdzas brgyan pa'i gtor ma bzhes :
dam sri nyul le'i bar chad rdul du rlogs :
hU~M:
pad+ma gsung gi bka' srung thugs dam can :
'dir gshegs dam rdzas brgyan pa'i gtor ma bzhes :
dus min 'chi dang ltas ngan rbod zor zlog :
dam sri nyul le'i bar chad rdul du rlogs :
oM kro d+hI shwa rI pany+tsa a mr-ita rak+ta ba liM ta khA hi khA hi :
tri pa tri pa hU~M phaT:
kha la ro sha kha la ro sha hU~M phaT:
yak+Sha kun baM dzaHhU~M phaT:
dz+wa la raM dz+wa la raM hU~M phaT:
dz+wa la a mu kaM dz+wa la a mu kaM hU~M phaT:
a mr-ita ba liM ta rak+ta khA hi :
zhes gter gzhung dang /
sngags srung ma'i gtor bsngos ni /
b+h+yo /
'og min chos kyi dbyings kyi pho brang nas //
ma dus gsum sangs rgyas thams cad skyed pa'i yum //
sngags kyi srung ma e ka dzA Ti ma //
'khor du ye shes ma mo 'bum gyis bskor //
las su sangs rgyas bstan pa rin chen srung //
zas su dam nyams dgra bo'i sha khrag za //
ma 'dir gshegs brgyan pa'i gtor ma 'di bzhes la //
sangs rgyas bstan pa srung ba'i dus la bab //
dkon mchog dbu 'phang bstod pa'i dus la bab //
bla ma'i sku tshe bsring ba'i dus la bab //
rnal 'byor bar chad bsal ba'i dus la bab //
chos skyong phrin las bsgrub pa'i dus la bab //
de bas ma mo mkha' 'gro chos skyong rnams //
rnal 'byor bcol ba'i phrin las 'grub par mdzod //
ces drung rma ses mdzad pa'o //
de nas dam can mgar ba dmar nag gi gtor bsngos ni /
kyai :
'dzam gling nyi ma nub phyogs na :
pho brang rtag chags rten mkhar nas :
'dzam bu gling gi skyes gcig pu :
rdo rje legs pa gshegs su gsol :
dge bsnyen chen po drag rtsal can :
'dzin ging brtan ma'i tshogs dang bcas :
btsan rgod drag po stong gis bskor :
dpon g.yog 'khor bcas gshegs su gsol :
badzra sA d+hu sa ma ya tri shU la dzaHhU~M baM ho :
ar+g+haM sogs /
shab+da AHhU~M:
hU~M:
dam can skyes bu thig le rtsal :
khyed kyi thugs dam bskang ba ni :
mkhar thabs bshos bu ra yis mtshan :
sha khrag dmar gtor rak+ta dang :
mAM sa ra yi gsur chen dang :
smyug rgod khrab byang rnga khrab dang :
mdzes pa'i glu gar rol mo dbyangs :
spyan gzigs dkor chas thugs dam bskang :
oM badzra sA d+hu sa ma ya :
srog tri'u ma ra Na :
rat+na sid+d+hi pha la hU~M:
i daM ba liM khA hi khA hi :
oM badzra sA d+hu sa ma ya srog tri'u dzaHdza :
badzra li la ma hU~M dza :
i daM ba liM khA hi khA hi :
oM badzra ma hA ma tri dung dung tri dza :
i daM ba liM khA hi khA hi :
hU~M:
dam can skyes bu badzra thig le rtsal :
lha mi'i 'jig rten khams na dbang phyug btsan :
dbang rtags rdo rje dgra bo'i tsit+ta 'dzin :
dge bsnyen chen po khyed la phyag 'tshal bstod :
seng ge dang ni ra skyes 'chib nas kyang :
dar dmar gsol zhing rdzu 'phrul sna tshogs ston :
btsan dang brtan ma'i 'khor g.yog bsam mi khyab :
mthu stobs rdzu 'phrul can la phyag 'tshal bstod :
hU~M:
yang cig bzhengs shig nag po ti pa rA tsa khyod :
lho brag mkhar chu'i phyogs su che ba'i skur ston pa :
dge bsnyen smyo kha zhes su mtshan yang gsol :
dam rdzas brgyan pa'i gtor ma 'di bzhes la :
bdag cag rig 'dzin rnal 'byor 'khor bcas kyi :
mi mthun rkyen sol mthun rkyen bsam pa sgrubs :
gter gzhung dngos lags /
lung btsan dang g.yu sgron ma gter gzhung nas btus pa /
kyai :
ya ki sgo mo brag dmar nas :
jo bo btsan gyi rgyal po ni :
skyes bu lung btsan spyan 'dren no :
'dur 'dur 'dur gyis gnas 'dir byon :
phud dang bshos dang mchod pa bzhes :
bkra shis dar rgyas che ba yi :
grogs dang mgon skyob chen po mdzod :
kyai :
ma ki sman yul sman ra nas :
g.yu mtsho sngon mo'i pho brang nas :
sring gcig rdo rje g.yu sgron ma :
ma thogs myur du gnas 'dir byon :
mthun pa'i phud gtor 'bul gyis bzhes :
hU~M:
thugs rje chen po'i bka' srung ba :
bran g.yog gnod sbyin nor bsnyag ni :
mdog nag a tsa ra yi gzugs :
'dir byon brgyan pa'i gtor ma bzhes :
sdang ba'i dgra la cho 'phrul thongs :
bcol ba'i phrin las grub par mdzod :
sngags bsngos bya ba ni 'di ltar lags /
oM e ka dzA Ti b+h+yo dza :
a mr-ita rak+ta ba liM ta khA hi :
oM nA ga rak+sha kro d+ha pa tsa la ti :
dgra bgegs kyi sha khrag la khA hi :
a mr-ita ba liM ta rak+ta khA hi :
oM byi nu tsa na sa ma ya :
rak+ta ku ru :
tsa ra na :
hU na hU na ru tsa a mr-ita rak+ta ba liM ta khA hi :
ma ma 'ur 'ur :
sman sil sil :
ru ru ting laM:
ting ma ma dzaHdza :
ba liM ta khA hi khA hi :
oM b+ha to ra li ya :
sa de aM gu sha dza :
a mr-ita rak+ta ba liM ta khA hi :
'di yan la dmar gtor gcig bsngos la phul lo //
'di man la dkar gtor bsngos la phul /
hU~M:
gling bzhi'i byang phyogs gser ri bdun gyi rtser :
rin chen sna tshogs brtsegs pa'i lding khang nas :
rnam thos bu yi bang mdzod gnyer kha ba :
gnod sbyin dbang po gzhan gyis mi thub pa :
'dir gshegs dam rdzas brgyan pa'i gtor ma bzhes :
mnga' thang stobs dang 'byor pa'i dngos grub stsol :
hU~M:
stong gsum 'dzam gling dbang bsgyur rdzu 'phrul can :
nor lha kun gyi pho nya myur mgyogs can :
nor gyi bdag po dge bsnyen ye shes grags :
'dir gshegs dkar gsum brgyan pa'i gtor ma bzhes :
snang gsal pra dang longs spyod dngos grub stsol :
b+h+yo :
bsil ba tshal dang nye ba'i tshan+d+ho ha :
bden bral mun pa can gyi dur khrod nas :
dkor gyi bdag mo rdo rje ngas nus ma :
'dir gshegs dam rdzas brgyan pa'i gtor ma bzhes :
dkor rnams srung zhing spel ba'i phrin las mdzod :
hU~M:
dge bsnyen chen po she'u mkha' ri'i sku :
mes po gnam la thog 'brug chem chem lags :
phyi mo gser gyi nya mtsho phyug mo lags :
yab la mtshan gsol gangs kyi ga 'u rje :
yum ni sman chen spu ra spyang mo lags :
de gnyis bshos pas sprul pa'i mi bo che :
lho stod she'u mi yul pha ki na :
she'u rgyal po shel bdag btsun mo'i bu :
she phrug gzugs mdzes 'gro ba skye zhes bya :
tshe dbang mkha' ri ma sang ging sprul dang :
lcam mo shel bza' sman gyi mthu mo che :
'dir gshegs dam rdzas brgyan pa'i gtor ma bzhes :
slob dpon pad+ma'i spyan sngar khas blangs bzhin :
dam las ma 'da' gang 'dod dngos grub stsol :
bcol pa'i phrin las ma thogs myur du mdzod :
oM hrIHa pa rA dzi ta dzaHdza :
ba liM ta khA hi :
tri'u tri'u ba liM ta khA hi :
oM ra li pra ma ya dza :
ba liM ta khA hi :
oM badzra trig na trig dza :
trig sman ruM ruM tsam tsam dza :
ba liM ta khA hi :
zhes gtor ma phul lo //
sngags 'chang a rA gas sbyar ba'o ///
/
