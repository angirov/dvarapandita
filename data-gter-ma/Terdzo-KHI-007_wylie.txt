sras mchog badzra kI la ya'i sgos sgrub ha la nag po gnod byed phog 'gyel bzhugs so //
na mo gu ru karma kro d+hA ya /
'dir khro rgyal 'dus pa'i sras mchog badzra kI la ya'i rgyun khyer nyams su len par 'dod pas /
gtor mchod sogs bsham /
skyabs 'gro sems bskyed yan lag bdun ni /
dkon mchog gsum la skyabs su mchi //
mchog gi byang chub sems bskyed do //
phyag 'tshal mchod 'bul sdig pa bshags //
dge la yi rang chos 'khor bskul //
dge tshogs bla med rgyur bsngo 'o //
mtshams gcad ni /
hU~M/
khro bo rol pa'i dkyil 'khor 'dir //
ye shes lha nyid ma gtogs pa //
'jig rten rigs gyur log 'dren rnams //
bka' las ma 'da' mtshams chod cig
/mchod rdzas rnams /
rang bzhin stong pa'i ngang las AHlas byung ba'i b+hany+dza'i nang du mchod yon me tog bdug spos /
sman raka gtor ma mchod pa'i sprin phung bzang zhing rgya che ba nam mkha'i mtha' klas par gyur /
oM badzra ma hA ar+g+haM nas /
shab+da pany+tsa rak+ta ba liM ta sarba pU dza AHhU~M/
bskyed rim ni /
ngang nyid chos kyi dbyings nyid las //
'gro la brtse ba'i snying rje bsgom //
stong dang snying rje zung 'jug las //
e las byung ba'i chos 'byung klong //
rak+ta'i rba klong 'phyo zhing 'khrugs //
ru tra zhing gi lhu dum 'phyo //
bdud bzhi bsnol ba'i lte ba la //
hU~M las sras mchog kI la ya //
dug chen ha la ha la'i mdog
/g.yas dkar g.yon dmar dbus srin zhal //
dur khrod 'bar ba'i cha lugs rdzogs //
g.yas gnyis rtse dgu rtse lnga 'phyar //
g.yon gnyis me dpung kha T+wAM gsor //
mtha' gnyis seng ldeng phur bu sgril //
spu gri'i sgro gshog nam mkhar gdengs //
sku smad phur gzugs lcags sreg bzhin //
dmar po bdud bzhi'i snying la btsugs //
ye shes me phung dbus nyid nas //
drag sngags sgrog cing mtshon char 'beb //
dpral mgrin snying khar oM AHhU~M//
de las 'od 'phros khro bo'i tshogs //
nam mkha' gang ba spyan drangs te //
bdag la thim pas gzi byin bskyed //
spyan 'dren mchod bstod sogs ni /
hU~M/
dam tshig chen po'i dus la bab //
sras mchog badzra kI la ya //
mthu rtsal 'byin pa'i dus la bab //
sprul pa 'gyed pa'i dus la bab //
bdag dang dbyer med brtan bzhugs nas //
rtags dang mtshan ma ston pa dang //
phrin las drag po'i dngos grub stsol //
bgegs dang log 'dren bar chad sol //
hU~M/
sras mchog khro bo'i lha tshogs la //
me tog la sogs phyi mchod 'bul //
dbang lnga la sogs nang mchod 'bul //
sman raka gtor gsum sbyor sgrol mchod //
blo 'das de bzhin nyid kyi ngang //
mchod pa mchod byed spros bral rol //
oM badzra ar+g+haM nas /
shab+da sarba pU dza AHhU~M gis mchod /
hU~M/
khro rgyal 'dus pa'i sras mchog kI la ya //
srid par 'khyams pa'i sems can thams cad kun //
dbyer med sku gsung thugs su sgrol mdzad pa'i //
sras mchog kI la ya la phyag 'tshal bstod /

/thugs kar nyi steng mthing nag hU~M//
mthar bskor drag sngags phreng ba ni //
gnam lcags 'bar ba lta bus bskor //
bzlas pa sngags kyi phreng ba las //
mtshon cha 'khor lo me dpung 'phros //
bdud bzhi 'gong po spun dgu dang //
dregs pa rgyal 'gong log 'dren rnams //
sha dum nyi le gzhob thul le //
gzugs phung rdul bzhin brlags nas kyang //
rnam shes dwangs ma'i tshe bcud kun //
srog la bstims pas dpa' brjid rgyas //
oM badzra kI li kI la ya gnod byed 'byung po'i snying la mA ra ya hU~M phaTaH
brgya phrag stong ci rigs bzla'o //
mthar rdzogs rim ni khro bo'i snang cha de nyid gzod ma'i klong chen rang rig gnyis su med pa'i ngang du ma bcos so ma lhug par bzhag pa'o //
de'i ngang las 'gags med kyi 'char sgo khro bo'i rgyal po sras mchog badzra kI la ya'i skur sngar bzhin ldang ngo //
!
//phur srung rnams la gtor ma 'bul bar 'dod na /
a las byung ba'i b+hany+dza'i snod du hU~M yig zhu ba las byung ba'i gtor ma 'dod pa'i yon tan lnga dang ldan pa ye shes kyi bdud rtsi'i rgya mtsho chen por gyur /
ha ho hrIH
dpal chen po'i dkyil 'khor gyi mu ran skyong ba'i dam can 'khor dang bcas pa spyan drangs badzra sa mA dzaH
ar+g+haM sogs /
na maHsarba ta thA ga te b+h+yo bi shwa mu sogs lan gsum gyis gtor ma phul /
rdo rje gzhon nu'i dkyil 'khor na //
bstan pa srung mdzad g.yar dam can //
shwa na sa bdag bdag nyid ma //
skyes bu ging dang bka' sdod rnams //
'dir gshegs dam rdzas gtor ma dang //
mchod pa'i yo byad 'di snoms la //
rnal 'byor bdag cag 'khor bcas kyi //
'gal rkyen thams cad zhi ba dang //
mthun rkyen bsam pa lhun grub ste //
bkra shis bde legs ldan par mdzod //
ces pas phrin las bcol /
sras mchog kI la ya'i sgos sgrub phur srung gtor 'bul dang bcas pa 'di o rgyan bsam gtan dpal 'byor gyis /
rin po che'i rdo rjes mtshan pa'i gzungs thag me shel kha btags mthing mdog
/atiny+tsa 'brel ba sogs dngos bshams kyi bdog pa dang bcas bskul ba'i don du 'dzam gling rdo rjes bris pa'o ///
/
