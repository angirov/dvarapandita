A+o~M AHhU~M/
chos kun ka nas dag pa ye shes kyi //
sku dang yon tan lhun grub rdzogs pa che //
rang rig 'gyur med sku bzhi'i ngo bo nyid //
gsol ba 'debs so bdag rgyud byin gyis rlobs /
khyab bdag ston pa kun bzang chos kyi sku //
dkyil 'khor gtso mchog longs sku rdo rje sems //
sprul pa'i sku mchog dga' rab rdo rje la //
gsol ba\u0f8e
paN grub kun gyi gtsug rgyan shrI sing //
dus gsum rgyal ba kun dngos pad+ma 'byung //
bde chen mkha' 'gro'i gtso mo mkhar chen bza'//
gsol ba\u0f8e
zab gter gdams pa'i sgo 'byed las 'brel rtsal //
bka' babs chos kyi bdag po legs ldan pa //
raXng byungaX chos kun mkhyen pa'i rdoX rjeX 'dzin //
gsol ba\u0f8e
sdom brtson mkhas grub dbang po g.yung ston pa //
rol pa'i rdo rje chos rdor nam mkha'i mtshan //
tshul khrims 'bum dang shI la d+h+wa dza'i zhabs //
gsol ba\u0f8e
phrin las phun tshogs ye shes rgyal mtshan can //
spyan ras gzigs dbang sems dpa' chen po dang //
rdza yig tshul rgyal bsod nams rnam par rgyal //
gsol ba\u0f8e
thugs sras rgyal mchog rje btsun phrin las mtshan //
rnal 'byor dbang phyug kun bzang dpal 'byor dang //
mkhas grub zla med mdo sngags bstan 'dzin bzang //
gsol ba\u0f8e
gsang bdag dpa' bo phrin las lhun grub zhabs //
skyabs gsum kun 'dus ngo bo rig pa 'dzin //
drin can bla ma 'gyur med rdo rje la //
gsol ba\u0f8e
yang lugs gcig ni /
g.yung ston gyi rjes su /
ye shes bzang po tshul khrims mgon po dang //
mgon po rgyal mtshan rgyal sras thugs mchog rtsal //
gsol ba\u0f8e
nyang ston chos rje gnubs ston rin chen dpal //
nam mkha' shes rab paN chen pad+ma dbang //
legs ldan rdo rje don rgyal rnam gnyis la //
gsol ba\u0f8e
tshe ring dbang po rang grol klu sgrub mtshan //
se ston thugs mchog 'od 'bar rig pa 'dzin //
drin can bla ma 'gyur med rdo rje la //
gsol ba 'debs so bdag rgyud byin gyis rlobs //[ <!TCC Tibetan character 4,37 undefined in unicode!> ]yang kun mkhyen chen po nas brgyud pa ltar na /
las 'brel gyi rjes su /
nges don bstan pa'i bdag po klong chen pa //
bde legs rgya mtsho bkra shis 'byung gnas zhabs //
gsol ba\u0f8e
gzhon nu blo gros rab gsal zla ba mgon //
mkhyen rab dbang phyug paN chen pad+ma dbang //
sogs gong ltar ro //
yang tig gtso che ba'i brgyud lugs ltar na /
kun mkhyen gyi rjes su /
mtshungs med ye shes rab 'byams bsam gtan mtshan //
gsol ba\u0f8e
sbyin pa bzang po sprul sku zab lung pa //
rdzogs chen rnal 'byor bsod nams rin chen dang //
rtse le rig 'dzin bsod nams rnam par rgyal //
gsol ba\u0f8e
thugs sras rgyal mchog man sngar ltar ro //
yang lugs gcig ni /
kun mkhyen chen po'i rjes su /
bde legs rgya mtsho mtshungs med yon tan dpal //
gsol ba\u0f8e
sangs rgyas rin chen sangs rgyas rgyal mtshan dang //
rdza yig tshul rgyal bsod nams rnam par rgyal //
o rgyan bstan 'dzin karma gu ru'i zhabs //
gsol ba\u0f8e
kun bzang dpal 'byor mdo sngags bstan 'dzin bzang //
gsang bdag chen po phrin las lhun grub dang //
drin can bla ma 'gyur med rdo rje la //
gsol ba\u0f8e
de ltar brgyud lugs gang byed kyang mthar /
sangs rgyas kun gyi ye shes sgyu drwa'i gar //
thun mong 'gro la zab mo'i lam bzang rnams //
gsal mdzad tshad med thugs rje'i phrin las can //
rtsa brgyud bla ma rnams la gsol ba 'debs //
dbyings rig dbyer med ye shes rnam lnga'i rtsal //
zhi khro rab 'byams rgyal ba'i dkyil 'khor lhar //
yongs shar dpa' bo mkha' 'gro'i tshogs bcas pas //
tshad med thugs rjes dgongs nas byin gyis rlobs //
deng nas mi khom gnas spang dal 'byor rten //
yongs rnyed dge ba'i bshes kyis rjes gzung ste //
lam min lam ltar bcos pas mi 'drid par //
yang dag lam du gegs med 'jug par shog
/mi rtag 'chi bas rgyud bskul las 'bras tshul //
bslu med shes pas srid bde rmi lam ltar //
'khrul par rtogs nas nges 'byung brtan po yis //
rnam grol thar pa'i lam sna zin par shog
/thog med dus nas drin gyis rjes bskyangs pa'i //
'gro drug pha mar shes pa'i snying rje dang //
gzhan phan byang chub sems kyi phrin las kyis //
phan dang bde ba'i dpal la 'god par shog
/zab lam ston pa'i drin can bla ma la //
bzod med mos gus lam du longs pa dang //
dbang gi chu bos bdag rgyud yongs smin nas //
sku bzhi'i 'bras bu mngon du 'gyur bar shog
/gdod nas rang gnas sems nyid chos sku'i gdangs //
rnam 'gyur lha sngags ye shes rnam rol du //
yongs grub dag pa'i snang ba 'byams klas pa'i //
chos nyid rdzogs pa chen po mngon gyur shog
/'khor 'das ka dag rang snang ris med kyi //
gnas lugs nang gsal gzhon nu bum sku'i gdangs //
lhun grub sku dang zhing khams tshad med pa'i //
snang bzhi'i rnal 'byor mtha' ru phyin par shog
/de las kun khyab rang rig rdzogs sangs rgyas //
mngon par byang chub 'pho med mchog gi sar //
sku dang ye shes yon tan yongs rdzogs pa'i //
'bras bu tshe 'di nyid la 'grub par shog
/mdor na bdag gi sgo gsum bya ba kun //
bstan dang 'gro ba'i phan bde'i gzhir gyur nas //
'od gsal rdzogs pa chen po'i myur lam las //
kun bzang gdod ma'i zhing du 'god par shog
/dbang lung gi brgyud pa'i rnam grangs gzhan yang yod mod /
dbang khrid lung gsum ka'i brgyud lugs gtso che ba ni de tsam mo //
zhes pa'ang khrid yig zab lam gsal byed kyi cha rkyen du 'gyur med rdo rjes brjod pa'o ///
/
