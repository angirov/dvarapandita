bstod pa bya ba ni /
skye 'gag 'gyur med phrin las thams cad rdzogs :
rang byung thugs rjes 'gro drug sgrol bar mdzad :
yid bzhin nor bu'i dngos grub char ltar 'beb :
rdo rje drag po rtsal la phyag 'tshal bstod :
de nas bzod gsol bya ba ni /
hU~M:
bla ma rig 'dzin yongs rdzogs 'khor bcas kyi :
bsnyen sgrub phrin las gzhung bzhin bgyis pa la :
bdag cag ma rig log rtog dbang song ba'i :
'gal 'khrul nongs pa ci mchis bzod par gsol :
oM gu ru badzra satwa sa ma ya sogs yi ge brgya pa dang /
oM sa ma ya :
AHsa ma ya :
hU~M sa ma ya :
bdag gi tshe rabs 'khor ba thog ma med pa sogs nas /
byin gyis brlab tu gsol :
ma 'byor pa dang sogs /
bdag gzhan gyi dge ba'i rtsa ba 'di la brten nas bdag dang mtha' yas pa'i sems can thams cad rang rig pa ye shes la rang dbang thob par gyur cig :
snang ba rgyas theb par gyur cig :
mtshan ma rang sar grol bar gyur cig :
gting gsal rgyud la skye bar gyur cig :
thog ma'i sangs rgyas mgon po 'od mi 'gyur :
rigs lnga'i sangs rgyas lnga rdzogs rdo rje 'chang :
rig 'dzin brgyud pa mkha' 'gro bka' srung tshogs :
thams cad ma lus bdag la dgongs su gsol :
bdag gzhan dge bcu'i chos la spyod pa yis :
mtho ris thar pa'i go 'phang thob par shog :
dmigs med chos dbyings dag pa'i don bsgoms pas :
yang dag rdzogs pa'i sangs rgyas myur thob shog :
rig pa ye shes nyams su blangs pa yis :
mngon par rdzogs pa'i sangs rgyas thob par shog :
deng 'dir ye shes chen po'i rtsal rdzogs nas :
'gro don phrin las phyogs bcur rgyas par shog :
dge ba 'di yis myur du bdag
/bla ma rig 'dzin 'grub gyur sogs dge bsngo shis brjod spyi ltar bya'o //
rig 'dzin rgod ldem pa'i gsung rgyun dngos la gtugs //

//
