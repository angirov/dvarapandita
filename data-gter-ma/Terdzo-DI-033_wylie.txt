rtsa gsum chos skyong dang bcas pa rnams la gtor ma bsngo ba phrin las myur mgyogs bzhugs //
raM yaM khaM/
oM AHhU~M lan gsum /
hU~M/
bla ma yi dam mkha' 'gro chos srung rnams //
'dir gshegs dgyes pa'i gdan la bzhugs su gsol //
byin rlabs klong yangs rtsa brgyud bla ma dang //
dngos grub sprin 'khrigs yi dam zhi khro'i lha //
dgos 'dod char 'beb dpa' bo mkha' 'gro'i tshogs //
mchod gtor 'di bzhes bcol ba'i phrin las mdzod //
mkha' ltar khyab pa'i legs ldan tshogs kyi bdag
/ye shes mgon po phyag bzhi phyag drug pa //
zhal bzhi ma ning sku gsung thugs yon tan //
phrin las mgon po yab yum 'khor dang bcas //
mchod gtor 'di bzhes bcol ba'i phrin las mdzod //
mthu stobs dus mtha'i rlung dang bskal pa'i me //
rdo rje ber chen lha mo rang byung ma //
sngags srung e ka dzA Ti srog sgrub ma //
shan pa dmar nag las byed dregs pa'i tshogs //
mchod gtor 'di bzhes bcol ba'i phrin las mdzod //
srid pa'i rlung zhags dbang phyug lha chen yab //
u ma de bI yum bcas mkha' 'gro'i tshogs //
lha srin kun gyi dmag dpung sprin ltar sdud //
drang srong chen po gza' mchog rA hu la //
mchod gtor 'di bzhes bcol ba'i phrin las mdzod //
gtum chen rngam pa'i nga ro 'brug ltar sgrog
/zhing skyong seng ge'i gdong can yab dang yum //
rgyal chen rnam mang thos sras rta sngon can //
dur khrod bdag po bdag mo ngas nus ma //
las kyi gshin rje dam can rdo rje legs //
mchod gtor 'di bzhes bcol ba'i phrin las mdzod //
phrin las dngos grub thogs med glog ltar 'khyugs //
tshe ring mched lnga a phyi g.yu sgron ma /
kha rag khyung btsun ma sogs brtan ma'i tshogs //
gnod sbyin zhang blon beg rtse tshogs kyi bdag
/dzam lha rigs lnga rta bdag ku be ra //
kun 'khyil mched gsum la sogs nor bdag rnams //
mchod gtor 'di bzhes bcol ba'i phrin las mdzod //
drag sngags mthu rtsal thog ser bzhin du 'beb //
rta nag dregs pa sha za kha mo che //
sde dpon sum cu sngags bdag bco brgyad dang //
shwa na sa bdag bdag nyid skyes bu sogs //
gza' gdong ging lnga bdud shan rtsis kyi bdag
/mchod gtor 'di bzhes bcol ba'i phrin las mdzod //
dgra bo'i steng du rlung ltar jag par rgyug
/spu gri mched gsum sngags bdag smyo kha dang //
jag pa me len klu btsan spun bdun dang //
dregs pa sde lnga pe har tsi 'u dmar //
zab gter bka' yi srung ma thams cad kyis //
mchod gtor 'di bzhes bcol ba'i phrin las mdzod /


/sgrub pa'i mthun rkyen dbyar gyi dpal ltar spel //
thang lha sprag gi btsan rgod spom ra che //
mgur lha bcu gsum dge bsnyen nyer gcig dang //
chos 'khor sgrub gnas dben gnas chos bzhin skyong //
gnyug mar gnas dang glo bur lhags pa yi //
gzhi bdag pho mo 'khor dang bcas pa rnams //
mchod gtor 'di bzhes bcol ba'i phrin las mdzod //
sangs rgyas bstan srungs dkon mchog dbu 'phang bstod //
dge 'dun sde rgyas rnal 'byor tshe dpal spel //
snyan pa'i dar phyor grags pa'i dung bus la //
'khor dang longs spyod rgyas pa nyid du mdzod //
zhi rgyas dbang drag las rnams ma lus pa //
'bad med lhun gyis 'grub par mdzad du gsol //
rten la bzhugs sam rang gnas ci bder gshegs //
srid zhi'i dge legs rgyas pa'i bkra shis shog
/ces pa 'di ltar nyams la gang shar mchog gyur gling pas bris pa byin rlabs kyi bab cung zad yod dam sems pa lhag pa lha mtshams kyi 'grub sbyor du bris pa dge
/sarba mang+ga laM///
/
!
zhig gling thugs chen bka' srung ni /
mgon po lcam dral dpal mgon bdun bcu lnga //
ma gcig dpal lha shan pa ra mgo can //
lang+ka mgrin bcu mA ra snying zan dang //
gza' gdong snying rkun nA ga ti pa tsa //
thang lha gangs btsan 'khor dang bcas rnams kyis //
mchod gtor 'di bzhes bcol ba'i phrin las mdzod //
drag po sde bzhi rig 'dzin srog sgrub pa'i //
mthu ldan bka' srung dregs pa'i gtso bo rgyal //
klu bdud mun nag sha zan khrag ral can //
e ka dzA Ti rdo rje legs pa dang /
khyab 'jug chen po bka' yi bya ra mdzad //
mchod gtor 'di bzhes bcol ba'i phrin las mdzod //
mgon po tshogs bdag yab yum bka' 'khor dang //
mtsho brag gnyis kyi nang gi srung ma che //
ma ning las mgon dpal 'bar re ma ti //
gza' bdud btsan rgod rnam sras zhing skyong che //
phyi yi gter srung dge bsnyen rdo rje rgyal //
mtsho sman 'od ldan klu bdud rak+sha sogs //
brgyud gsum dam can rgya mtsho'i tshogs rnams kyis //
mchod gtor 'di bzhes bcol ba'i phrin las mdzod //
sgrub pa'i mthun rkyen sogs dang spel bar bya'o //
zhes 'di yang rin chen gter gyi mdzod chen po'i srung ma rnams rigs bsdus kyi dbang du byas na gtor bsngo phrin las myur mgyogs nang du ma 'thus pa med kyang srog gtad dmigs gsal du yod pa rnams gtor bsngos kyi dus su dran tsam re byung na gal che bar bsam ste kha skong gi tshul du thub bstan rgyal mtshan 'od zer gyis dpal spungs thub bstan chos 'khor gling du bris pa dge legs 'phel ///
/
