'dar zhing bsngangs nas brgyal zhing 'bog :
brdungs shing bsregs nas bsad par bsam :
bdag nyid pad+ma'i zhal snga nas :
sngags kyi 'od zer spu gri 'phros :
me dbal kha nas tshur la 'phros :
gnod byed dum bur thor ro ro :
ske ni phrul phrul btang bar gyur :
rtsa sngags sham du /
oM badzra yak+sha hU~M:
rak+sha hU~M phaT:
ces btags /
nus pa'i rtags brtan nas rtsa sngags sham du /
a ya ma du ru tsa sha na sa ma ya hU~M phaT:
ces sde brgyad sham 'dogs dang /
rA tsa gnod byed 'byung po'i snying la mA ra ya hU~M phaT:
ces btags la bzla'o //
bcu pa bstod pa bya ba ni /
rgyas par spro na gzhung bstod rgyas pa tshang bar gtang /
cung zad bsdu na /
hU~M:
rje btsun pad+ma rdo rje drag po rtsal :
sku mdog dmar po me yi mdog 'dra la :
bskal pa'i me phung 'bar bas rab tu brgyan :
me yi tshwa tshwa dmar po skar ltar 'khrugs :
rin chen rus pa'i rgyan drug rab tu 'khrol :
dur khrod chas brgyad sku yi rgyan du mdzad :
dbu skra snum 'bol lcang lo gyen du 'khyil :
spyan gsum sdang mig gyen du 'khyil zhing bgrad :
bar snang khams kyi gdon tshogs thal bar rlog :
phyag g.yas gnam lcags rdo rje rtse dgu la :
raM dgu hU~M dang phaT kyis mtshan pa bsnams :
ri rab chen po kun kyang thang la bsnyil :
rgya mtsho chen po kun kyang chol bur gtor :
gnam thel dkar po'i klad pa tshal par 'gems :
dpe kar rgyal 'gong thal ba rdul du rlog :
phyag g.yon lcags sdig kha dgu mig dgu bsnams :
rgyal 'gong srog bdag zas su za bar byed :
rak+sha srin po mi srun mgo dgu 'dul :
dpe kar 'gong po'i snying khrag khong nas 'jibs :
bgegs 'dul pad 'byung sku la phyag 'tshal bstod :
hU~M:
dus gsum bde gshegs sku lnga yon tan rdzogs :
sangs rgyas kun bas sngar sangs rgyas :
mi shes dri ma kun spangs te :
mgon po 'od dpag med la phyag 'tshal bstod :
bde gshegs kun gyi sras kyi mchog :
'gro drug sems can yongs kyi mgon :
rgyal ba kun dngos thugs rje can :
sprul sku pad+ma'i sku la phyag 'tshal bstod :
chos sku skye ba mi mnga' yang :
bde gshegs phrin las chen po ni :
sa bdag klu gnyan gshed du che :
mkha' lding khyung gi tshogs la phyag 'tshal bstod :
rnam pa kun mkhyen don la spyod :
shes bya kun la mkhas pa'i mchog :
bcom ldan gshin rje gshed la phyag 'tshal bstod :
thugs rje chen po 'gro ba yongs kyi mgon :
rngam pa'i rta skad phyogs bcur sgrog :
rta mgrin dbang gi sku la phyag 'tshal bstod :
skye med don dam bde gshegs kun gyi thugs :
gsang ba'i bdag pos bdud dpung ma lus 'joms :
lha mchog phyag rdor sku la phyag 'tshal bstod :
'gro drug sgo lnga'i bag chags rgyud sbyong zhing :
bya grub ye shes phrin las mthar phyin mdzad :
yak+sha me dbal sku la phyag 'tshal bstod :
bdud dpung tshar gcod ma rungs 'dul mdzad pa :
rdo rje gnod sbyin rab tu 'jigs pa'i sku :
lcags sdig mgo dgu'i sku la phyag 'tshal bstod :
'gro drug chags pa'i bag chags rgyud 'joms shing :
ma dang sring mo'i tshul du brtse mdzad ma :
ma dang mkha' 'gro'i tshogs la phyag 'tshal bstod :
dam la gnas shing las la mi g.yel zhing :
legs nyes stangs 'dzin dam tshig rjes gcod ma :
bka' nyan las byed tshogs la phyag 'tshal bstod :
ces bstod /
skabs 'dir gtor 'bul rgyas par spro na bya zhing /
bka' srung gi phrin las rgyas bsdus ci nus gtang ngo //
gsum pa rjes kyi las rim la'ang bcu yod pa las /
dang po tshogs kyi 'khor lo bya ba ni /
tshogs kyi yo byad ci 'byor ba bsham /
chu chang nang mchod kyis bran la thog mar byin gyis brlab pa ni /
hU~M:
chos rnams rnam dag skye ba med pa las :
longs sku 'gag med 'od dpag med du shar :
sna tshogs sprul sku ma hA gu ru'i sku :
dbang drag pad+ma dpal chen thugs ka nas :
raM yaM khaM gsum yi ge 'phro 'du las :
tshogs kyi longs spyod bsam gyis mi khyab pa'i :
mi gtsang dri dang nyes pa'i tshogs rnams kun :
bsreg dang gtor dang bag chags sbyang bar bya :
badzra dz+wa la raM:
yaM s+pha ra Na phaT:
khaM bi shud+d+ho\u0f85 haM:
hU~M:
b+han+d+ha mtshan ldan rin chen snod nang du :
oM dang AHhU~M yi ge'i 'phro 'du las :
tshogs kyi zhal zas sha lnga bdud rtsi lnga :
zag med ye shes rgya mtsho bdud rtsi dang :
'dod pa'i yon tan lnga dang ldan pa ru :
rgyal ba'i thugs dam bskang phyir byin gyis brlabs :
oM AHhU~M ma hA ba liM ta pU dza te dzo hU~M:
tshogs zhing spyan 'dren bzhugs gsol phyag mchod ni /
hU~M:
nub phyogs o rgyan dur khrod chen po nas :
gnas gsum mkha' 'gro sprin ltar 'thibs pa'i dbus :
chags bral pad nyi ro yi gdan steng du :
rngam brjid stobs ldan pad+ma thod phreng sku :
sku gsung thugs dang yon tan phrin las lha :
dpa' bo mkha' 'gro dam can bka' srung tshogs :
dus ngan snyigs ma'i 'gro ba 'dul ba dang :
bdag cag rjes 'jug thugs rjes bzung slad du :
zhal zas bdud rtsi'i tshogs la spyan 'dren na :
thugs rje rdzu 'phrul ldan pas sku skyod la :
byin rlabs dngos grub 'beb phyir gshegs su gsol :
gu ru d+he wa d+hA ki nI e A ral+li pheM pheM:
hU~M:
tshogs khang dur khrod 'bar ba'i gzhal yas su :
nyi zla pad+ma bam chen gdan steng du :
'phan gdugs bla re yol ba rgyan du bres :
zhal zas tshogs kyi mchod pa gcal du bkram :
yid 'ong tshogs khang 'bar ba'i dkyil 'khor 'dir :
dbang drag pad+ma mkha' 'gro'i tshogs dang bcas :
rngam zhing brjid pa'i tshul gyis bzhugs su gsol :
badzra sa ma ya tiSh+Tha lhan :
hU~M:
mtha' yas sprul pa skye 'gro yongs kyi mgon :
phyogs bcu dus gsum sangs rgyas thams cad kyis :
dbang bskur byin brlabs pad+ma thod phreng rtsal :
yon tan 'gran med pad+ma he ru ka :
dbang drag pad+ma'i sku la phyag 'tshal lo :
a ti pU ho :
pra tIts+tsha ho :
a la la ho :
de nas tshogs phud rim pa gsum du spros la dang po mchod pa ni /
hU~M:
dbang drag pad+ma 'khor dang bcas rnams la :
gzugs sgra dri ro reg bya chos la sogs :
'dod yon longs spyod tshogs kyi mchod pas bshags :
mchog dang thun mong dngos grub bstsal du gsol :
ga Na tsakra pU dza khA hi :
bar pa bshags pa ni /
hU~M:
dbang drag pad+ma'i lha tshogs dgongs su gsol :
bdag ni bskal pa thog med sngon rol nas :
tha ma lus 'di blangs pa yan chod du :
nyon mongs 'khrul pa'i dbang du gyur pas na :
lus ngag yid kyis mi dge ci bgyis pa :
rgyal ba'i sku gsung thugs dang 'gal ba rnams :
zhal zas tshogs mchod 'di la brten nas su :
gnong zhing 'gyod pa'i sems kyis bshags par bgyi :
thugs rje brtse bas tshangs pa yar bzhes la :
ye shes don gyi tshangs pa bstsal du gsol :
sa ma ya a a :
tha ma bsgral ba ni /
dmigs rten bcas la /
na mo /
dkon mchog gsum dang bla ma yi dam mkha' 'gro chos srung rnams kyi byin rlabs nus pa'i mthu stobs dang /
chos nyid rnam par dag pa'i bden pa chen pos /
deng 'dir bstan pa la gnod cing sems can la 'tshe bar byed pa dang /
rnal 'byor bdag cag dam pa'i chos sgrub pa la bar du gcod pa'i dgra bgegs 'byung po gang yin pa de dag skad cig gis tshogs tha ma 'di la khug cig
/nr-i yaM dzaH
tri yaM dzaH
badzra aM ku sha dzaH
dzaHhU~M baM hoH
hU~M:
dbang drag pad+ma thod phreng rtsal :
rngams drag gtum pa'i rang bzhin las :
yak+sha me dbal skar ltar 'khrugs :
las byed pho nyas stong gsum gang :
sgrol byed mtshon cha'i char chen 'beb :
gnod byed gzugs phung dum bur gtubs :
lnga phung lha yi zhal du bstabs :
rnam shes chos kyi dbyings su phaT:
gnod byed 'byung po mA ra ya rbad rbad :
bstab pa ni /
hU~M:
dbang drag pad+ma'i lha tshogs skur bzhengs la :
rngams brjid rab tu 'jigs pa'i zhal phyes shig :
gru gsum ban+d+ha 'bar ba'i snod nang du :
dgra bgegs 'byung po bsgral pa'i sha khrag 'di :
dbang drag pad+ma'i lha tshogs zhal du bstab :
dgyes par rol cig badzra A ral+li :
gti mug sha la chem chem dgyes par rol :
'dod chags khrag la lcib lcib dgyes par rol :
zhe sdang rus la kruM kruM dgyes par rol :
dngos grub bar chad byed pa'i dgra dang bgegs :
dug gsum sha khrag rus pa'i mchod pa 'di :
dbang drag pad+ma khyed kyis bzhes nas kyang :
byang chub sgrub la bar chad med par mdzod :
ma hA mAM sa :
rak+ta :
kiM ni ri ti :
ma hA tsit+ta :
go ro tsa na :
ba su ta la khA hi :
de nas dngos grub blang zhing tshogs la rol pa ni /
hU~M:
dbang drag pad+ma'i lha tshogs dgongs su gsol :
snyigs ma rtsod ldan dus kyi mtha' ma 'dir :
'khor ba'i rgya mtshor bying ba'i 'gro ba bdag :
khyod la skyabs gsol yun du mchod bgyi na :
ye shes thugs rje'i spyan gyis gzigs nas kyang :
khyed kyi sku gsung thugs kyi byin rlabs dang :
mchog dang thun mong dngos grub thams cad kun :
zhal zas tshogs mchod 'di la char ltar phob :
dus 'di nyid du bdag la bstsal du gsol :
'gyur med sku yi dngos grub bstsal du gsol :
'gag med gsung gi dngos grub bstsal du gsol :
'khrul med thugs kyi+e dngos grub bstsal du gsol :
yon tan lhun gyis grub pa'i dngos grub stsol :
phrin las thogs pa med pa'i dngos grub stsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
gu Na sid+d+hi swA:
karma sid+d+hi hA:
zhes nang gi sreg blugs kyi tshul gyis tshogs la longs spyod /
lhag ma bsdus la sman raka gis bran /
oM AHhU~M ha hoHhrIH
lhag ma'i dam tshig 'dod yon gyi phung po zad mi shes pas nam mkha' gang bar gyur /
e A ral+li hrIM hrIM dzaH
hU~M:
dbang drag pad+ma'i 'khor du gnas pa yi :phyi 'khor skyong ba'i srung ma thams cad dang :
dbang phyug mkha' 'gro ging dang lang+ka dang :
phra men shugs 'gro gshin rje srin po'i tshogs :
'jigs pa'i lus la rngam pa'i cha byad can :
legs nyes stangs 'dzin dam tshig rjes gcod cing :
rdzu 'phrul thogs med dpal gyi pham phab sdud :
ting 'dzin drod nyul rnal 'byor tshogs khang 'grim :
rang rang sprul pa 'khor dang bcas pa rnams :
zhal zas tshogs kyi lhag ma 'di bzhes la :
ji ltar dbang ba'i phrin las so sor mdzod :
oM uts+tshiSh+Ta sarba DA ki nI ba liM ta kha kha khA hi khA hi :
zhes gtsang sar bskyal la bshal chu dor ro //
gnyis pa thugs dam bskul ba ni /
hU~M:
drag po pad+ma rdo rje thod phreng rtsal :
khyed ni 'gro ba'i mgon dang skyabs gyur pas :
bdag ni snying nas dad pas khyed bsgrubs kyi :
dka' ba dang blangs lci ba khur du khur :
lus srog 'ben btsugs sha khrag gzan du bskyur :
mos gus dad pas snying nas khyed sgrub na :
thugs rje ma chung sngon gyi thugs dam dgongs :
dus ngan snyigs ma'i dus 'dir bdag skyes pas :
khyed kyi thugs rjes bdag la dgongs nas kyang :
bdag ni bla med byang chub sgrub pa la :
lam la bar du gcod pa'i dgra bgegs kun :
dbang drag pad+ma 'khor dang bcas pa yis :
thugs rje drag po'i shugs kyis bsgral nas kyang :
gru gsum mthing nag 'bar ba'i zhal du sbyongs :
gsung dbyangs drug cu ldan pa'i mgul du stims :
don dam skye med thugs kyi dkyil du chongs :
rnal 'byor bdag gi 'dod pa'i don rnams ni :
dbang drag pad+ma khyed kyis 'grub par mdzod :
gsum pa chad mdo bya ba ni /
hU~M:
sngon gyi bskal pa dang po la :
'og min chos dbyings dur khrod du :
che mchog pad+ma drag po yis :
ye shes rtsal dbang zhing khams kyi :
mkha' 'gro dam can dbang du bsdus :
rang rang las la bkol ba'i tshe :
rnal 'byor bar chad srung ba dang :
gtor ma len par ma chad dam :
khas blangs ma g.yel phrin las mdzod :
de 'og bar gyi bskal pa la :
'jigs byed pad+ma thod phreng gis :
zangs mdog dpal ri dur khrod brgyad :
rdo rje gdan sogs gnas rnams su :
dam la btags pa'i lha 'dre rnams :
rnal 'byor bar chad bsrung ba dang :
gtor ma len par ma chad dam :
khas blangs ma g.yel phrin las mdzod :
de 'og bskal pa tha ma la :
slob dpon pad+ma 'byung gnas kyis :
bsam yas zab lung stag tshang dang :
a su ra sogs gnas rnams su :
dam la btags pa'i lha srin rnams :
rnal 'byor bar chad bsrung ba dang :
gtor ma len par ma chad dam :
bka' yi gtor ma 'di longs la :
khas blangs ma g.yel phrin las mdzod :
nga ni pad+ma'i brgyud 'dzin yin :
khyod ni slob dpon gtor len yin :
dmar gtor dam pa 'di longs la :
khas blangs bzhin du phrin las mdzod :
sa ma ya b+h+yo :
chad mdo'i gtor ma zor du bskul ba sogs gzhan du shes so //
bzhi pa brtan ma bskyang ba ni /
sman raka gis gtor snod bshal ba'i chu brtan gtor du blugs la /
oM AHhU~M badzra a mrita hU~M hrI ThA:
b+h+yo :
phyogs mtshams steng 'og dag na gnas pa yi :
bod khams skyong ba'i brtan ma bcu gnyis rnams :
bran g.yog 'khor dang bcas te gshegs su gsol :
sngon tshe slob dpon pad+ma 'byung gnas kyi :
spyan sngar khas blangs dam bcas ma g.yel bar :
dam rdzas rgyan gyi mchod gtor 'di bzhes la :
rnal 'byor bsam pa yid bzhin sgrub pa dang :
sdang dgra gnod bgegs thams cad rdul du rlog :
sangs rgyas bstan pa dar zhing rgyas par mdzod :
brtan ma chen mo bcu gnyis kyi zhal du ma hA ba liM ta la khA hi :
ma hA sarba pany+tsa a mrita khA hi :
ma hA rak+ta khA hi :
lnga pa rta bro brdung ba ni /
gtor gzhong sbubs pa'i 'og tu dmigs bya bkug la /
hU~M:
rje btsun pad+ma 'byung gnas kyi :
sku yi sprul pas stong gsum 'gengs :
yak+sha me dbal khro bo'i sku :
sku mdog smug nag me stag 'phro :
hU~M chen rngam pa'i sgra sgrog zhing :
khro bo'i 'brug sgra 'u ru ru :
rol pa'i bro brdung chems se chem :
dpa' bo'i gar byed khyugs se khyug :
sde brgyad dam sri rdul du rlog :
dpa' bo'i bro brdung khrabs se khrab :
dpa' mo'i gar byed khyugs se khyug :
gnod byed thams cad rlag par byed :
mgo lus phye mar 'thag pa'i bro :
dam sri gnon cig sa ma ya :
gnod byed 'byung po rdul du rlog :
oM sum+b+ha ni sogs brjod /
drug pa dngos grub blang ba ni /
gtor ma gnas gsum bzhag la /
hU~M:
bde chen mkha' spyod nam mkha'i klong yangs nas :
rgyal ba'i dkyil 'khor lha tshogs thugs dam can :
ma hA gu ru pad+ma thod phreng rtsal :
sku gsung thugs dang mnyam sbyor yon tan mchog :
phrin las rnam bzhi lhun gyis grub pa'i dpal :
bum pa bzang po dpag bsam nor bu'i tshul :
tshe chos zas nor gos kyi dngos grub rnams :
da lta nyid du bdag la bstsal du gsol :
gu ru pad+ma 'chi med sra brtan sku :
mi 'gyur tshe yi dngos grub bstsal du gsol :
rta mchog rgyal po srid gsum 'dul ba'i dpal :
grub pa rtags kyi dngos grub bstsal du gsol :
rdo rje phag mo stong nyid snying rje'i thugs :
skye med chos sku'i dngos grub bstsal du gsol :
rdo rje mkha' 'gro mkha' ltar rnam par dag :
phyag rgya chen po mchog gi dngos grub stsol :
rin chen mkha' 'gro mi zad gter dang ldan :
zas nor longs spyod dngos grub bstsal du gsol :
pad+ma mkha' 'gro tshe dbang rigs rgyud spel :
rigs rgyud spel ba'i dngos grub bstsal du gsol :
las kyi mkha' 'gros mngon spyod phrin las mdzad :
drag rtsal mthu yi dngos grub bstsal du gsol :
oM AHhU~M gu ru d+he wa d+hA ki nI badzra rat+na pad+ma karma d+hA ki nI sid+d+hi hU~M:
zhes pas dngos grub kyi rdzas la longs spyod /
sgrub pa sogs kyi skabs su 'dir mchod bstod mdor bsdus bya /
bdun pa bzod gsol ni /
hU~M:
mkha' 'gro sde lnga dpa' bo dpa' mo'i tshogs :
dkyil 'khor lha rnams gsan cing dgongs su gsol :
rje btsun pad+ma nyon mongs rnam par dag :
mkha' 'gro sde lnga dug lnga rnam par dag :
ma rig dbang gis de ltar ma rtogs te :
bdag 'dzin dngos po'i mtshan mar bzung ba rnams :
ye shes mkha' 'gro lnga la bzod par gsol :
las kyi mkha' 'gro bka' srung dam can rnams :
mchod tshogs gtor ma chung bas sku ma mnyes :
bzlas brjod yun thung gsung gi rtags ma thon :
shes rab stobs chung thugs kyi don ma rtogs :
mkha' 'gro'i sku gsung thugs dang ci 'gal ba :
mkha' 'gro chos skyong tshogs la bzod par gsol :
bzod par bzhes nas tshangs pa'i dngos grub stsol :
ces dang yig brgya lan gsum gyis nongs pa bshags /
brgyad pa gshegs bsdu ni /
mdun bskyed yod na gshegs gsol dang brtan bzhugs skabs bab spyi ltar bya ba'am /
yang na dam ye gnyis ka rang la bsdu /
snod bcud gzhal yas khang bcas bdag la thim //
bdag nyid thugs ka'i hU~M thim de nyid kyang //
nA da'i bar bsdus 'od dmar cham brdal ngang //
mi dmigs ka dag spros bral klong du a //
zhes mnyam par gzhag
/slar yang 'od dmar klong nas sgyu ma'i sku //
pad+ma drag po gnas gsum 'bru gsum mtshan //
snang grags rtog tshogs gu ru'i sku gsung thugs //
chos nyid ngang nas 'gro ba'i don la spyod //
dgu pa bsngo smon ni /
dge ba 'di yis mtha' yas 'gro ba kun :
bla ma yi dam mkha' 'gro dbyer med pa'i :
sku yi dbang phyug mchog gi dngos grub de :
skye ba 'di la myur du thob gyur cig :
gzhan yang tshe ring nad med phun sum tshogs :
thun mong dngos grub chen po brgyad la sogs :
'jig rten 'jig rten 'das pa'i legs tshogs rnams :
tshe 'dir 'bad med lhun gyis grub par shog :
bla ma yi dam mkha' 'gro'i byin rlabs kyis :
ji ltar bsngos pa bzhin du 'grub par shog :
bcu pa bkra shis brjod pa ni /
rig 'dzin 'dus pa bla ma'i bkra shis shog :
che mchog 'dus pa yi dam bkra shis shog :
dam can 'dus pa mkha' 'gro'i bkra shis shog :
dbyer med zung 'jug bde chen bkra shis shog :
ces sogs rgya cher brjod cing me tog gi char bsnyil la rol mo'i sgra bsgrag go /
kha cig rgyas drags bklag pa'ang dka'//
bsdus drags gzhung don phal cher chad //
ma lhag ma chad stabs bde'i tshul //
gzhung gdams gnyis kar brten te bkod //
rdo rje drag rtsal pad+ma thod phreng gi
/phyag rgya mchog grub mthu stobs nus pa'i rtsal //
me ltar 'bar bas bdud bgegs tshang tshing kun //
sreg byed dus mtha'i zhugs kyi gzi ldan shog
/ces pa'ang rdo rje thod phreng rtsal dang gnyis su med pa'i khyab bdag bla ma rdo rje gzi brjid rtsal gyis rjes su gnang ba la brten /
mnga' bdag 'gro ba'i mgon pos chog khrigs ma nyid gtsor bzung rtsa ba'i gzhung las 'phri bsnan phran bus brgyan te /
pad+ma gar gyi dbang phyug phrin las 'gro 'dul rtsal gyis dpal spungs yang khrod tsa 'dra rin chen brag gi sgrub gnas kun bzang bde chen 'od gsal gling du sbyar ba dge legs 'phel ///
/
