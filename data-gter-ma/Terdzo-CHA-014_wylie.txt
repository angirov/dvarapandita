rang byung chos sku pad+ma rdo rje 'chang //
longs spyod yongs rdzogs rigs lnga thod phreng rtsal //
sprul pa'i skur bzhengs gu ru mtshan brgyad la //
gsol ba 'debs so dbang skur byin gyis rlobs //
rgyal ba'i gdung 'tshob ye shes mchog grub rgyal //
'od byed sar bzhugs sangs rgyas ye shes zhabs //
thugs kyi gzungs ma gsang bdag mtsho rgyal mar //
gsol ba 'debs so dbang skur byin gyis rlobs //
gnubs chen yang srid dri med kun dga' dang //
bka' babs bdun ldan khyab bdag 'khor lo'i mgon //
pad+ma 'od gsal mdo sngags gling pa la //
gsol ba 'debs so dbang skur byin gyis rlobs //
byin rlabs 'byung gnas brgyud gsum bla ma dang //
dngos grub kun ster yi dam zhi khro'i lha //
phrin las thogs med mkha' 'gro chos skyong la //
gsol ba 'debs so dbang skur byin gyis rlobs //
dbang bzhis rgyud smin dam tshig rnam par dag
/rim gnyis mthar phyin sa lam gcig car bgrod //
rang rig bla ma sku gsum mngon gyur te //
bdag gzhan don gnyis mtha' ru phyin par shog
/ces pa'ang zab chos 'di'i smin grol thog ma'i snod rung gi skal bzang thob pa blo gros mtha' yas kyis gsol ba btab pa dge legs 'phel ///
/
