@#//
zab bdun bka' srung ye shes mgon po phyag bzhi pa'i dbang bskur bltas chog tu bkod pa byin rlabs sgo 'phar rab 'byed ces bya ba bzhugs so //
na mo gu ru ma hA kA la ya /
srid zhi'i khyab bdag dpal chen po //
lha min gshed du cher khros pa //
bdud 'joms bla ma'i ngo bo la //
phyag byas byin rlabs sgo 'phar dbye //
thugs dam zab pa skor bdun gyi bka' srung khyad 'phags ye shes mgon po phyag bzhi pa'i dkyil 'khor du dbang bskur ba la sbyor dngos mjug gi bya ba gsum las /
dang po rten bkram pa'i spyan sngar stegs bu'i steng dkyil 'khor sgo rdzogs can gzhung mthun nam /
bsdu na maN+Dal gru gsum mthing nag rdor rwa me ris bskor ba'i dbus su 'khor lo nag po rtsibs brgyad pa'i lte bar gri thod /
rtsibs brgyad shar sogs gsum la thig le nag po /
nub tu mthing nag
/shar lho sogs mtshams bzhir dkar dmar sngo nag rnams bkod pa'i dbus su khri'u'i khar bum pa bdud rtsi lnga'i bcud ldan mgul chings mthing nag gis spras pa'i khar thod pa bcud ldan /
de steng sin+d+hu ra brdal ba'i me long la chos 'byung nang thig le gtso 'khor dgu bkod pa dang shel rdo bzhag
/mdun du dpal gtor dmar po snying gzugs la 'khor zur gsum brgyad kyis bskor ba rgyan ldan sku rten dar gdugs dang bcas pa sku tsaka gtso 'khor dgu
/rgyab tu mchod gtor lha grangs dang sman rag
/drag mchod bskor bsham sogs spyi ltar bcas rnams tshogs par bya'o //
gnyis pa la thog mar dbang don sgrub mchod ni /
bdag bskyed he ru ka skabs su babs pa'i sgom bzlas bsdu ldang bcas bya /
'di nyid kyi sgrub thabs ltar phyi nang mchod gtor byin rlabs bskyed rim bsgom pa nas brtsam bstod pa'i bar btang /
de nas sgrub thabs nang gsal dmigs gnad dang ldan pas gong gnon dang yig brgya nyer gcig re /
yab yum sngags brgya rtsa las mi nyung ba /
bde chen bzlas pa ci 'grub /
phrin las spyi dril shA sa na bdun tsam bzla /
bum par dmigs gnad spyi ltar byas la yab yum sngags bzlas pa'i mjug tu /
byin rlabs bcas gzhung gsal gtor 'bul dang /
rig pa'i me tog dor la gnang ba zhu'o //
dbang dngos kyi thog mar khrus bgegs bskrad /
mtshams sbyor ci rigs btang nas /
de'ang dpal chen che mchog he ru ka nyid ma rungs pa'i bdud dgra 'joms shing sangs rgyas kyi bstan pa skyong ba'i slad du 'bar ba chen po'i rnam 'gyur du ston pa dpal ye shes kyi mgon po rnams kyi nang nas /
lha min kla klo'i gnyen po khyad du 'phags shing byin rlabs dngos grub phrin las ma lus pa'i 'byung gnas su gyur pas /
'phags mchog klu sgrub zhabs kyis rdo rje gdan gyi srung ma'i gtso bor mnga' gsol cing rgyud dang sgrub thabs kyi bka' srol mi 'dra ba du ma 'phags bod gnyis su rgya cher byon pa las /
snga 'gyur rnying ma gter ma'i phyogs su mnga' bdag nyang rin po che'i zab gter mgon po me 'bar mar grags pa'i skor zab rgyas dang /
phyis su bdud 'dul rdo rje dang /
bsam gtan gling pa'i yi dam dgongs 'dus kyi chos sder yang byon pa las /
'dir rgyud kyi sdud pa mo ye shes mkha' 'gro e ka dzA Tis slob dpon khrag 'thung nag po la bstsal /
de las gu ru rin po che nas gsan cing gdams skor gyi rtsa ba tsam thugs dam zab pa skor bdun gyi cha lag tu bzhag nas mdo khams nam mkha' mdzod chen por gter rgyas btab pa nyid /
lha sras rnam rol 'gro 'dul mchog gyur bde chen gling pas spyan drangs par mdzad pa'i dpal ye shes kyi mgon po phyag bzhi pa /
gzhan las khyad par 'phags pa'i yon tan bcu dang ldan pa ste gzhung las /
mthu myur byin che bkra shis pa :
snying nye dngos grub rnam mang 'beb :
tshe ring bde 'phel stong nyid rtogs :
rgyud 'phel nad med longs spyod rgyas :
'grub myur yon tan bcu ldan pa'i :
dpal mgon 'di ni khyad du 'phags :
zhes bsngags pa'i dkyil 'khor chen por smin byed sgrub pa la sogs kyis mtshams sbyar nas maN+Dal 'bul gzhug
/mig dar me tog gtad /
bla ma dpal chen he ru ka dngos su gsal ba la dad gus drag pos gsol ba 'debs pa 'di'i rjes zlos /
ho :
bla ma mgon po dbyer med pa :
bdag la brtse bar dgongs nas kyang :
ye shes mgon po 'khor bcas kyi :
dbang mchog ma lus bstsal du gsol :
zhes lan gsum /
thog mar rgyud dag par bya ba'i slad du /
bla ma dpal he ru ka dang mdun bskyed ye shes mgon po'i lha tshogs rtsa gsum rgyal ba sras dang bcas pa mngon sum bzhin du bzhugs pa'i spyan sngar /
bdag sogs sems can thams cad deng nas byang chub ma 'thob kyi bar du skyabs su 'gro ba'i 'dun pas 'di'i rjes zlos /
na mo :
bdag sogs sems can ma lus pa :
mchog gsum 'dus pa bla ma rje :
bcom ldan dpal chen he ru ka :
mkha' 'gror bcas la skyabs su mchi :
lan gsum /
ma gyur skye dgu mtha' yas pa rnams kyi don du dkyil 'khor dbang phyug khyab bdag he ru ka'i go 'phang 'thob par bya /
de'i ched du lam sgrub pa'i bar gcod bsal ba dang mthun rkyen 'dod rgu'i dngos grub 'bad med 'grub par bya ba'i phyir dpal ye shes mgon po'i dkyil 'khor du 'jug cing /
bsnyen sgrub la 'bad par bgyi'o snyam pa'i smon 'jug dang 'khor gsum rnam par mi rtog pa'i don dam byang chub sems gsal thobs la 'di'i rjes zlos /
mkha' mnyam 'gro rnams bsgral ba'i phyir :
dpal chen go 'phang 'thob par bya :
chos kun rang bzhin yongs dag pa :
dmigs su med pa'i ting 'dzin bsgom :
gsum /
tshogs zhing de dag gi spyan sngar phyag 'tshal zhing mchod pa 'bul ba dang /
sdig pa bshags shing bsod nams la yi rang ba dang /
chos kyi 'khor lo bskor bar skul cing rtag brtan tu bzhugs par gsol ba 'debs pa dang /
dge rtsa byang chub chen por bsngo ba ste tshogs gsag yan lag bdun pa'i ting nge 'dzin rnams rim par gsal thobs la 'di'i rjes zlos /
bla ma dpal chen he ru ka :
mkha' 'gro chos skyong bcas pa la :
lus ngag yid gsum gus phyag 'tshal :
phyi nang gsang ba'i mchod pa 'bul :
'gal 'khrul nyams chag mthol zhing bshags :
mchog dman dge la rjes yi rang :
chos kyi 'khor lo bskor bar bskul :
mya ngan mi 'dar bzhugs gsol 'debs :
dge ba mkha' mnyam 'gro la bsngo :
thams cad sangs rgyas thob par shog :
ces lan gsum bya /
dbang gi rten nam srog gi rtsa bar gyur pa dam tshig legs par gzung dgos pas /
spyir so byang sngags gsum gyis bsdus pa'i sdom pa dang dam tshig
/bye brag bla med rdo rje theg pa nas gsungs pa'i sa ma ya 'bum sde /
khyad par dpal ldan ye shes mgon po'i rgyud dang man ngag las ji skad gsungs pa'i dam tshig gi rim pa rnams tshul bzhin bsrung snyam pas 'di'i rjes zlos /
ho :
bla ma mgon po dgongs su gsol :
'di nas byang chub snying po'i bar :
so thar byang sems gsang sngags kyi :
dam tshig sdom pa ma lus bzung :
lan gsum /
slob dpon gyis rdo rje mgor bzhag
/gsang ba'i dam tshig las 'das na :
tshe 'dir mi rung dmyal bar ltung :
dam tshig mchog tu srung ba yis :
dngos grub thams cad des 'grub gyur :
ji ltar bsgos pa'i dam tshig dang sdom pa las 'da' bar mi bya'o snyam pas tha tshig gi chu nan 'thung ba dang rdo rje'i bro bor ba 'di'i rjes zlos /
nang mchod sbyin la /
i dan na ra kan :
zhes brjod du gzhug
/de nas ye shes pa dbab pa yin pas khyed rang lus gnad bsrang /
rlung kha sbyor du 'ching /
yid gzhan du ma yengs par dmigs pa 'di rtse gcig tu sgoms shig
/slob dpon gyi thugs ka nas 'od zer 'phros /
slob ma la phog pas gdos bcas sbyangs nas 'od zer mthing ga'i phung por gyur /
de las dur khrod rol pa'i gzhal med khang chen po'i dbus su pad+ma dang nyi ma'i gdan la hU~M las gri gug hU~M gis mtshan pa /
de yongs su gyur pa las khyed rang dpal ye shes kyi mgon po khrag 'thung nag po chen po sku mdog char sprin ltar gnag cing 'jigs su rung ba /
thung zhing sbom la gsus khyim che ba /
zhal gdangs mche gtsigs spyan gsum dmar la zlum pa /
dbu skra kham nag gyen du brdzes shing smar smin dmar ser 'bar ba /
phyag bzhi'i dang po gnyis kyis dgra snying gis mtshan pa'i gri gug dang thod khrag steng 'og tu 'dzin pas yum la 'khyud pa /
'og ma gnyis kyi ral gri dang kha T+wAM ga 'phyar ba /
thod pa skam rlon sbrul chun dang rus pa'i rgyan drug dar sna'i cod pan stag lpags kyi sham thabs 'phyang ba /
zhabs gnyis rgyal po rol pa'i stabs kyis bzhugs pa'i pang du ma las yum tsaN+Di ka nag mo gri thod 'dzin cing /
gcer bu phyag rgya lnga dang thod sbrul phreng ba can gyis 'khyud pa /
drag la rngam pa'i cha lugs can /
ye shes kyi me phung 'bar ba'i klong na bzhugs pa'i gnas gsum du oM AHhU~M gis mtshan pa sangs rgyas thams cad kyi rdo rje gsum gyi rang bzhin du gsal thobs shig
/gnas gsum du bdud rtsi'i thig le bkod la 'bru gsum brjod /
de nas slob dpon la mos gus byas pas de'i thugs ka nas 'od zer nam mkha'i dbyings gang ba 'phros /
'og min rnam snang chen po'i pho brang /
rdo rje gdan /
na len+d+ra /
dur khrod chen po brgyad la sogs pa nas bsgoms pa dang 'dra ba'i ye shes pa dpag tu med pa spyan drangs nas khyed rang rnams la thim par mos shig
/sha chen dang gu gul bdug
/rol mo'i sgra drag tu sbyar la /
oM shrI ma hA kA la e A ral+li hring :
dz+nyA na A be sha ya aH
de ltar dbab pa'i byin rlabs kyi rgyun sgo gsum la rab tu gnas par byas pa'i mos pa mdzod /
tiSh+Tha badzra :
zhes rdo rje mgor bzhag
/sngar byin pa'i me tog de nyid sngon nas las kyis 'brel pa'i rigs kyi lha la phog par shog cig pa'i 'dun pa skyed la tshig 'di'i rjes zlos dang bcas te me tog 'dor 'tshal /
ho :
ye shes la ni bzang ngan med :
sngon gyi las kyis 'brel ba yi :
ye shes las grub srung ma la :
brtags pa'i me tog 'phog par shog :
puSh+pe pra tIts+tsha ho :
zhes 'grim dkyil du 'dor du gzhug
/gang la phog pa'i rigs kyi ming ngam spyi tsam du /
khyod kyi me tog dkyil 'khor gyi bdag po la phog pas /
dpal he ru ka rdo rje nag po che zhes bya ba gsang ba'i mtshan du zungs shig
/ces brjod la me tog mgor bzhag
/ma rig pa'i sgrib g.yogs mig dar dang lhan cig bsal bar mos shig
/ho :
ma rig ling tog sgrib pa rnams :
thugs rje'i thabs kyis dbye bar bya :
ma hA kA la'i dkyil 'khor 'di :
mthong ba tsam gyis dngos grub thob :
'di ltar mgon po'i dkyil 'khor yang :
rang gi sems la rdzogs pa yin :
zhes gdong bsal /
dpal ye shes mgon po phyag bzhi pa'i dkyil 'khor rten dang brten par bcas pa mngon sum du mjal bar mos la dad gus spro ba skyed 'tshal /
de dag gis 'jug pa'i rim pa grub nas dbang rnams rim par bskur ba la /
dang po bum dbang rjes 'brel dang bcas pa'i slad du 'dun pa 'di bzhin du mdzod /
bla ma mgon po dbyer mi phyed pa la mos gus dung pa byas pas de'i thugs ka nas 'od zer 'phros /
phyogs bcu'i rgyal ba sras dang bcas pa spyan drangs /
de rnams kyis bkra shis kyi rnam pa du ma dang bcas te bum pa'i chu rgyun gyis spyi bo nas mngon par dbang skur bar mos shig
/rnam bum mgor bzhag la /
hU~M:
mkha' dbyings yum gyi bum pa ru :
bla ma mgon po 'khor bcas zhu :
ma hA kA la'i lha dbang rnams :
de ring bu la yongs rdzogs shog :
yab yum sngags mthar /
ka la sha a b+hi Shiny+tsa hU~M:
bum chu sbyin /
mdun bskyed mgon po yab yum gyi sku las sku gnyis pa spros /
khyed rang la thim pas sku gsung thugs kyi byin rlabs yongs rdzogs thob par gyur pa mos shig
/yab yum gnyis kyi sku spyi bor rim bzhin bzhag la /
hU~M:
ye shes mgon po he ru ka :
ma hA kA la phyag bzhi pa'i :
sku yi dbang mchog bskur ba yis :
mthu rtsal nus pa yongs rdzogs shog :
oM shrI badzra ma hA kA la kA ya wA ka tsit+ta a b+hi Shiny+tsa hU~M/
yum mchog e ka dzA Ti ma :
gri gug thod khrag phyag na bsnams :
dbyings kyi rgyal mo'i dbang bskur bas :
mthu rtsal nus pa yongs rdzogs shog :
oM e ka dzA Ti ma ma kA ya\u0f8e
de ltar dbang bskur pas khyed rang mgon po yab yum dngos su gyur pa la bka' sdod rnams bran du gtad pas ji ltar bsgos pa'i las sgrub par mos shig
/'khor rnams kyi tsakli lag tu gtad la /
hU~M:
las kyi mgon po bya rog gdong :
spu gri'i gshog can gri thod 'dzin :
phrin las mgon po'i dbang bskur bas :
mthu rtsal nus pa yongs\u0f8e
oM ma hA kA la kA kha hU~M mu kha sa ma ya srog dung dung dzaHkA ya\u0f8e
hU~M:
'bar ma nag mo gri thod 'dzin :
ma mo yongs kyi gtso mo ste :
dpal ldan lha mo'i dbang\u0f8e
mthu rtsal nus pa yongs\u0f8e
ma mo rak+mo dz+wa li ru hriM kA ya\u0f8e
hU~M:
zhing skyong chen po seng+ge'i gdong pa can :
rtse gsum dmar gtor 'dzin nas rta nag zhon :
sha za nag po'i dbang\u0f8e
mthu rtsal nus pa yongs\u0f8e
oM ma hA kA la si na ra hU~M ya ma rA tsa du tri phu tri kA ya\u0f8e
hU~M:
gza' mchog rgyal po rA hu la :
mgo dgu dgra la thog mda' 'phen :
sde brgyad gtso bo'i dbang\u0f8e
mthu rtsal nus pa yongs\u0f8e
rak+sha rA hu la pa hriM kA ya\u0f8e
hU~M:
tshangs pa dar gyi 'gying thod can :
ba dan mtshon cha'i 'khor lo 'dzin :
lha yi gtso bo'i dbang\u0f8e
mthu rtsal nus pa yongs\u0f8e
ging+ka ra ra hriM kA ya\u0f8e
hU~M:
gshin rje dmar nag spu gri dang :
zhags pa 'dzin cing ra dmar 'chib :
gshin rje'i gtso bo'i dbang\u0f8e
mthu rtsal nus pa yongs\u0f8e
ya ma rA dza ya hriM kA ya\u0f8e
hU~M:
rdo rje legs pa rdo rje dang :
dgra snying 'dzin cing seng ge 'chib :
btsan gyi gtso bo'i dbang\u0f8e
mthu rtsal nus pa yongs\u0f8e
tsa tri shU la hriM kA ya\u0f8e
hU~M:
gnod sbyin nag po ber ka dang :
tsit+ta 'dzin cing bdud rta zhon :
gnod sbyin gtso bo'i dbang\u0f8e
mthu rtsal nus pa yongs\u0f8e
yak+sha nag po du hriM kA ya wA ka tsit+ta a b+hi Shiny+tsa hU~M:
mdun bskyed mgon po gtso 'khor rnams kyi thugs ka nas sngags kyi phreng ba 'od zer dang bcas pa byung /
zhal nas thon /
khyed rang gi zhal nas zhugs /
thugs kar thim par sgoms la sngags rnams kyi rjes zlos mdzod /
yab yum gnyis gzhung gsal dang /
oM ma hA kA la e ka dzA Ti gu Na hri da hU~M phaT/
yab yum sbrel ma /
oM ma hA kA la kA kha mu kha hU~M sa ma ya srog dung dung dzaH
ma ma rag+mo dz+wa li ru hriM dzaH
si na ra hU~M phaT tri hriM dzaH
rak+sha rA hu la pa hriM dzaH
las mkhan sde bzhi'o //
ging+ka ra ra hriM dzaH
ya ma rA dza ya hriM dzaH
badzra sA d+hu tsa hriM dzaH
yak+sha nag po du hriM dzaH
ging chen sde bzhi ste lan gsum re bya /
deng phyin chad dregs pa can thams cad dbang du sdud pa'i mthu thob par mos shig
/'di dag thun mong ma yin pa'i lugs su bskur na 'dod 'jo bum bzang gi nyang lugs skabs ltar bya ba yin no //
mthar me tog 'thor la /
ho :
ye shes mgon po'i byin rlabs kyis :
skal ldan slob ma rnams la bum pa'i dbang bskur pas snod bcud lha ru 'gyur ba'i dbang dam pa thob par gyur cig :
gnyis pa gsang ba'i dbang bskur ba la dmigs 'dun 'di ltar mdzod /
bla ma dpal ye shes kyi mgon po dang yum kro d+hI shwa rI mnyam par sbyor ba'i byang chub kyi sems sangs rgyas thams cad 'dus pa'i ngo bo lce thog tu byin pas gsal stong rnam par mi rtog pa'i ye shes rgyud la skyes par mos shig
/thod pa'i bdud rtsi dam rdzas dang sbyar ba byin la /
hU~M:
bla ma mgon po yab dang yum :
dga' bzhi rol pa'i byang chub sems :
slob ma'i lce la bzhag pa yis :
ngag gi sgrib pa kun dag nas :
bde chen gsang ba'i dbang thob shog :
sngags mthar /
gu h+ya a b+hi Shiny+tsa hU~M:
ho :
skal ldan slob ma rnams la gsang ba'i dbang bskur pas rtsa rlung thig le ma hA kA la yab yum du rtogs pa'i dbang dam pa thob par gyur cig :
gsum pa shes rab ye shes kyi dbang bskur ba la 'dun pa 'di ltar mdzod /
sin+d+hu ra'i dkyil 'khor ma hA kA la mkha' 'gro'i tshogs dang bcas par gsal ba /
rjes su chags pa'i bde ba chen pos 'od du zhu ba ye shes kyi mkha' 'gro mar gyur pa rig ma la thim pas de nyid kro d+hI ma dngos su gyur pa dang /
slob ma ye shes mgon por gsal ba 'du shes gsum ldan gyis mnyam par sbyor bas dga' ba bzhi'i ye shes mthar thug pa rgyud la skyes par mos shig
/brda'am phyag rgya'i gzugs brnyan gtad la /
hU~M:
snang stong mgon po yab dang yum :
thabs shes yab yum mnyam sbyor ba'i :
dga' ba bzhi po rgyud la skyes :
yid kyi sgrib pa kun dag nas :
shes rab ye shes dbang thob shog :
sngags mthar /
ma hA mu drA a b+hi Shiny+tsa hU~M:
ho :
skal ldan rnams la shes rab yum gyi dbang bskur pas ma mgon lcam dral bka' sdod dang bcas pa bde ba chen po'i rang rtsal du dbang du 'dus par gyur cig :
dbang bzhi pa tshig gis ngo sprod pa'i don dam de bzhin nyid kyi dbyings su mnyam par zhog cig
/rang byung gi shel rdo phyar la /
hU~M:
shel dang 'ja' tshon ji bzhin du :
chos kyi dbyings las ma mgon shar :
rang rig ye shes rtsal las grub :
gnyis su 'dzin pa'i sgrib pa sbyangs :
rang rig ngang du rtogs par shog :
d+harma d+hA tu a b+hi Shiny+tsa hU~M:
ho :
skal ldan slob ma rnams la rig pa rtsal gyi dbang bskur pas ma mgon lcam dral bka' sdod dang bcas pa rang gi sems las gzhan du ma grub par shes pa'i dbang dam pa thob par gyur cig :
mtha' rten gtor ma'i bka' bsgo bya ba ni /
rten gtor dpal 'bar btsugs pa slob ma'i mgo thog tu bzung la /
gtor snod dur khrod drag po'i gzhal yas khang du gtor ma nyid dpal ye shes kyi mgon po phyag bzhi pa yab yum bka' sdod dregs pa sde brgyad kyi 'khor tshogs dang bcas pa dngos su gsal ba la /
khyed rang rnams kyi mos gus drag tu bskyed pas spyi bor byon /
slob dpon gyis bka' bsgos pa'i tshe /
khyed rang gi byang chub sgrub pa'i bar gcod nad gdon dgra bgegs thams cad tshar gcad cing /
mthun rkyen legs tshogs rab tu spel ba sogs phrin las rnam bzhi thogs pa med par sgrub pa zhal gyis bzhes par mos shig
/ces byas la /
sgrub thabs gtor 'bul skabs kyi /
dpal ma hA kA la he ru ka'i sprul pa :
sogs nas /
lcam dral sprul pa phyag brnyan dang bcas pa :
zhes pa'i bar brjod la /
khyed rnams kyis kun bzang che mchog he ru ka dpal nas rim par byon pa'i rtsa brgyud rig 'dzin bla ma dam pa rnams kyi bka' dang dam tshig gi chad mdo rjes su dran par mdzod la /
rdo rje'i slob ma 'di'i srung ma mdzad cing lus dang grib ma bzhin 'bral ba med par 'grogs te /
nad gdon bar chad zhi ba dang /
tshe bsod dpal 'byor rgyas pa dang /
yid la 'dod pa thams cad dbang du 'du ba dang /
dam nyams dgra bgegs log par spyod cing bar chad kyi rkyen byed pa thams cad thal ba rdul bzhin du brlag pa sogs rnam bzhi'i phrin las thams cad g.yel ba med par sgrub par mdzad du gsol /
zhes rol mo'i sgra bcas bka' bsgo drag tu bya /
mthar /
gtor ma'i lha tshogs 'od du zhu nas khyed rang gi snying ga'i hU~M la thim pas mgon po'i sku gsung thugs kyi byin rlabs nus mthu yongs su rdzogs par gyur par mos shig
/ces dang shis brjod ci rigs bya /
deng phyin chad khyed rang rnams kyis khas blangs pa'i bslab bya spyi dang /
bye brag rdo rje theg pa'i dam tshig rtsa ba yan lag
/khyad par mgon po nyid kyi sgos kyi dam tshig bsten sgrub mchod gtor la brtson pa dang /
bya nag khyi nag la mi 'tshe ba sogs tshul bzhin bsrung dgos pas de ltar bgyi'o snyam pas khas blang ba 'di'i rjes zlos /
gtso bos ji ltar sogs /
gtang rag maN+Dal /
lus 'bul dge bsngo spyi ltar bya /
gsum pa rjes kyi bya ba gtang rag mchod bstod /
nongs bshags /
mdun bskyed gshegs bstim gang 'os /
dam tshig pa bsdu zhing bsngo smon shis brjod rnams spyi chings ltar byas pas 'grub bo //
dus mthar rgyal bstan gshed gyur lha min dpung //
skad cig 'joms byed mthu stobs rtse brgya pa //
lha mchog ma hA kA la myur 'grub nas //
bdud bzhi'i g.yul las rnam par rgyal gyur cig
/'di la da rung cha lag 'ga' re bzhugs par snang yang 'di mtshungs phal cher gtan la 'beb rgyu 'phro can du gyur pas /
skabs 'dir gter chen nyid las ji ltar nos pa tsam zhig gzhir byas te pad+ma gar dbang blo gros mtha' yas pa'i sdes rdzong shod bde gshegs 'dus pa'i pho brang chen por rnam gsal lag len khrigs su bsdebs pa dge legs 'phel ///
/
