gter gsar yang dag gi las byang phrin las sgyu 'phrul nas gsab ste cung zad rgyas par bya ba'i skabs /
bdud rtsi sman mchod kyi mtshan don ni /
ka dag gting gsal rang byung gdod ma'i mgon /
khyab bdag bla ma kun tu bzang po mchog
/rdo rje sems dpa' dga' rab rdo rje la /
sman mchod 'bul lo tshe dbang mchog dngos stsol //
'jam dpal bshes gnyen ro langs bde ba'i zhabs //
sangs rgyas gsang ba bal po hU~M kA ra //
pad+ma thod phreng nam mkha'i snying po la //
sman mchod 'bul lo tshe dbang mchog dngos stsol /
khri srong lde'u btsan ye shes mtsho rgyal ma //
lha sras dam 'dzin mchog gyur bde chen gling //
mkhyen brtse'i dbang po rtsa brgyud bla ma la //
sman mchod 'bul lo tshe dbang mchog dngos stsol //
rdo rje khrag 'thung dbyings phyug rnal 'byor ma //
gau rI ma brgyad phra men DA ki'i tshogs //
dpal gyi rnam rol bka' sdod dam can la //
sman mchod 'bul lo tshe dbang mchog dngos stsol //
ces pa'ang lho brag mkhar chu'i sgrub gnas su bsnyen sgrub 'brel 'jog skabs pad+ma gar dbang gis spel //
