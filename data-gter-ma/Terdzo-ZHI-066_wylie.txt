@#:
lha mo bu rdzi ma'i rten mdos bzhugs so :
rgya gar skad du :
yag sha shrI he nA ma :
bod skad du :
lha mo'i rten mdos :
srid pa chags byed lha mo dung skyong ma la phyag 'tshal lo :
sri'u rgyang nas gso ba dang :
lha mo la gnyer gtad pa ni :
ri rab kyi steng du lha mo'i sku 'dzum bag dang ldan pa spyi gtsug na dung gi thor cog yod pa :
sku la dar dkar gyi na bza' gsol ba :
sku mdog dkar la dmar ba'i mdangs chags pa :
byis pa ma skyes na lag tu bum pa thogs pa bya :
byis pa skyes na pang du bu thogs pa bya :
lha mo'i rten rdzas phyogs bzhi dbus dang lngar :
mda' lnga :
'phang lnga :
me long lnga :
nam mkha' lnga :
rgyang bu lnga :
'brang rgyas lnga :
phyi ba lnga :
sman leb lnga :
dpal bshos lnga :
bya nag :
lug nag lnga lnga gsag :
dar nag gi gur phubs :
'dzin gtor bzang po zhig bya :
lug nag mo'am :
bya nag mo gcig rten du gzung ngo :
sang phod lo dus su gtang rag bzang po zhig khas blang bya :
gnyer gtad drag po bya'o :
'di ni yang gsang snying gi gnad yin pas shog dril na med do :
da lha mo spyan drang ba ni :
ma b+h+yo :
sum cu rtsa gsum dga' ldan lha yul nas :
lha rnams rgyal byed lha mo re ma ti :
lha min pham byed dmag dpon re ma ti :
lha phrug gso byed lha mo bu rdzi ma :
mdzes pa'i tshul ston lha mo dung skyong ma :
'dod dgu ster bas gnod sbyin re ma ti :
las rnams byed pas dam can re ma ti :
chos rnams ston pas 'phags ma re ma ti :
sa brgyad non pas sems ma re ma ti :
shugs pa'i sgra yis mtshon nas spyan 'dren no :
bdud rtsi sman gyis mtshon nas spyan 'dren no :
phyag rgya'i brda' yis mtshon nas spyan 'dren no :
thal mo'i brda' yis mtshon nas spyan 'dren no :
rnga gling sgra yis mtshon nas spyan 'dren no :
sngon gyi dam bca' bzhin du gshegs su gsol :
sa ma ya dzaHdza :
hU~M:
da lta snyigs ma lnga yi dus :
shAkya seng ge'i bstan pa la :
skye bo rmang la thug pa'i tshe :
rnal 'byor sri'u gso bar khas blangs pas :
nyi zla pad+ma'i gdan la brtan par bzhugs :
sa ma ya tiSh+Tha lhan :
ho :
lha rnams rgyal bar byed pa yi :
lha mo khyod la phyag 'tshal lo :
lha phrug mang po gso mdzad pa'i :
bu rdzi ma la phyag 'tshal lo :
rnal 'byor sri 'u gso mdzad pa'i :
chags byed ma la phyag 'tshal lo :
a ti pU ho :
pra tIts+tsha ho :
de nas mchod pa 'bul ba ni :
ho :
phyi yi mchod pa 'bul ba ni :
gzugs sgra dri ro reg la sogs :
mi zad 'bul lo bzhes su gsol :
spos dang dri chab mar me me tog dang :
zhal zas sil snyan la sogs pa :
mi zad 'bul lo bzhes su gsol :
oM badzra puSh+pe d+hU pe A lo ke gan+d+he nai bid+yA shab+da hU~M:
ma b+h+yo :
ma khyod kyi sku lus nam mkha'i mtha' dang mnyam :
tshangs pa'i sring mo dung gi thor tshugs can :
sa brgyad mnan nas legs nyes stangs kyang 'dzin :
ma khyod kyi sku mdog dkar la 'tsher ba ni :
nyon mongs dri ma'i skyon gyis ma gos rtags :
sku la pany+tsa li ka gsol ba ni :
lha phrug thams cad dbang du sdud pa'i rtags :
dbu la rin chen prog zhu gsol ba ni :
rin chen bang mdzod dag la dbang mdzad rtags :
dbu skra kham pa gyen du 'khyil ba ni :
yum gyi mkha' la sprul pa 'gyed pa'i rtags :
phyag g.yas bdud rtsi'i bum pa bsnams pa ni :
rnal 'byor pa yi sri 'u gso ba la :
tshe yi dngos grub ster ba'i rtags :
phyag g.yon yid bzhin rin chen bsnams pa ni :
nor rdzas gter gyi char pa 'beb pa'i rtags :
mchan khung ne'u le'i rkyal pa bsnams pa ni :
rnal 'byor bdag gi re ba skong ba'i rtags :
zhabs la dbang gi lcags sgrog 'khrol ba ni :
thabs dang shes rab zung du 'brel ba'i rtags :
snyan g.yas gser gyi seng ge 'phyo ba ni :
sman mo thams cad zil gyis gnon pa'i rtags :
g.yon na sbrul gyi gdengs ka 'phyo ba ni :
zhe sdang ma spang dbyings su dag pa'i rtags :
snyan cha gser gyi dril bu 'khrol ba ni :
sangs rgyas kun la bsnyen bkur mdzad pa'i rtags :
lte ba'i khung nas nyi ma 'char ba ni :
sdug bsngal rgya mtsho thams cad skem pa'i rtags :
spyi bo'i gtsug nas zla ba 'char ba ni :
dug gsum ma rig mun pa sel ba'i rtags :
spyan rtsa dmar po phyogs bcur gzigs pa ni :
srid gsum rnal 'byor bya ra byed pa'i rtags :
nu ma g.yon nas bdud rtsi'i chu rgyun gyis :
lha phrug thams cad gso bar mdzad pa mo :
da lta rnal 'byor kun gyi sri 'u gso :
steng gi lha rnams khyod kyis 'dul :
'og gi klu rnams khyod kyis 'dul :
bar gyi lha srin sde brgyad khyod kyis 'dul :
rnal 'byor chung sri thal ba'i rdul du rlogs :
bskang ngo dam rdzas mdos kyis bskang :
lha mo khyod kyi thugs dam bskang :
de ring bu gta' gnyan po khyod la bsdam :
bdag gi bka' nyon ma bu ma phral cig :
srog gta' gnyan po dam can khyod la bcol :
gta' yi 'og tu bu 'di ma gsad cig :
lha srin sde brgyad lag nas tshe dpal srid phrogs la :
bu chung 'di la tshe dpal gzi brjid skyed :
smon lam gdab pa ni :
ho :
rnal 'byor bdag gis lha mo khyod bsgrubs pas :
lha mo khyod kyi byin rlabs kyis :
bgegs rnams thams cad med par mdzod :
rta dang ba glang nor dang 'bru :
mi nor zas dang gnyen bshes rnams :
nad med bde zhing dar bar shog :
nad dang mu ge kun bral nas :
'gro ba thams cad bde bar shog :
lha mo khyod kyi byin rlabs kyis :
bdag cag 'khor du gtogs pa la :
longs spyod rnam gnyis rdzogs par shog :
bdag kyang dus 'dir tshe ring zhing :
sangs rgyas bstan pa bsrung ba la :
mthu dang rdzu 'phrul ldan par shog :
log par lta ba'i mi rnams ni :
bdun rgyud rtsad nas chod la shog :
ma b+h+yo :
sa ma ya b+h+yo :
ru lu ru lu b+h+yo :
ru ru nag mo ma sha ni :
tsa pa la lha mo ya ma du hring :
ya ga ru ma dzaHdza :
dus rtag tu bzla 'o :
lha mo'i rten mdos bcas la mnga' gsol bya :
pha ma'i mal gyi steng du bzhag na za skeg gi gto gtang mi dgos :
rnga gshang dkrol mi dgos :
sri'u thag ring du gsos kyang sos pa'i man ngag :
o rgyan gyi gu ru pad+mas mdzad pa'o :[ \u0f80]atsha :
gces phreng gi man ngag gud du sbas pa snying lta bu'o :
rgya rgya rgya :
sa ma ya :
de nas lha mo gtso mo ni :
e ka tsA ti ma la las bcol te :
hU~M:
'phrin las rnam bzhi lhun gyis grub :
gru gsum mthing nag 'bar ba'i klong dkyil na :
sngags kyi srung ma mthu mo che :
sku mdog mthing nag 'bar ba la :
ral pa'i zur phud sa gzhi khyab :
g.yas kyi phyag na zhing chen tsit+ta bsnams :
g.yon gyi phyag na g.yu yi spyang mo bsnams :
'jigs byed 'bar ba lcags kyu yis :
mi yi dbang po mngon du phyung :
lcags kyi sder chen gdengs pa yis :
dgra bgegs nang khrol snying phyungs shig :
spyang mo sprul pa'i pho nya yis :
dgra bgegs srog rtsa snying rtsa chod la shog :
mgo dang lus po phrol la shog :
sha dang rus pa phrol la shog :
nang rol dbang po phrol la shog :
dgra bgegs la rngams dbang du sdus :
mngon spyod drag pos rdul du rlogs :
dmar 'byin chen mo da tshur byon :
srog gcod chen mo'i dus la bab :
sri'u 'di la tshe gsol srog skyobs shig :
ces pas mjug brgyan nas sngags 'di bzla zhing 'phrin las bcol :
trag rag sha kha mun+t+ra :
ru lu ru lu hU~M b+h+yo hU~M:
rag mo te ke la tsa tsa kha la b+h+yo :
ru lu ru lu ma ti b+h+yo :
bu chung la rak+ShaHrak+ShaHswA hA:
ces bzlas pas bgegs rnams bsrung :
shis brjod bya'o :
'di yang 'dod don yid bzhin stsol ba'i man ngag myang grub ma gding khel lags so :
sprul pa'i gter chen rdo rje gling pas lho bal gyi brag glang po'i sna 'dra ba las spyan drangs pa chung dpyad rin po che gces pa'i phreng ba'i chos sde'o ///
/
