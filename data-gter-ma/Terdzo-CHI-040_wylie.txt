@#//
sgrol ma 'jigs pa kun sel dang 'brel ba'i maN+Dal gyi cho ga bkra shis char 'beb ces bya ba bzhugs so //
bla ma'i thugs sgrub bar chad kun sel gyi cha lag
/
na mo gu ru Ar+Ya tA ra yai /
bkra shis mtshan gyi snang ba thos tsam gyis //
dge legs 'dod rgu'i gru char 'beb mkhas pa //
bla ma rje btsun 'phags ma'i zhabs pad+mos //
sa gsum kun tu shis pa sbyin gyur cig
/gang de maN+Dal cho ga yis //
mchod cing bsnyen pa'i skal bzang la //
brten nas dngos grub mchog thob phyir //
mtsho skyes dgyes pa'i zhal lung spel //
de la sangs rgyas gnyis pa o DI yA na'i slob dpon chen po'i rdo rje'i gsung las /
maN+Dal la brten tshogs rdzogs pas :
'dod pa'i don rnams thams cad 'grub :
de phyir phyi rabs dad ldan rnams :
'di la rtag tu brtson par bya :
zhes gnas skabs dang mthar thug gi bar du gcod pa thams cad nye bar zhi zhing /
'dod rgu'i dngos grub yid bzhin du 'jo ba'i rje btsun myur ma dpa' mo'i maN+Dal gyi cho ga 'di la don gsum ste /
sbyor ba /
dngos gzhi /
rjes so //
dang po la gnyis /
cho gar ma gtogs pa'i sbyor ba dang /
cho gar gtogs pa'i sbyor ba'o //
dang po ni /
gzhung rtsa ba las /
gtsang ma'i gnas su bris sku'i mdun :
maN+Dal mchod gtor rgyas par bsham :
zhes gsungs pa ltar /
bkra shis shing yid dang mthun pa'i gnas gtsang zhing bla bre sogs bkod pas mdzes par /
gung du dkon mchog gi rten spyi dang khyad par rje btsun ma'i snang brnyan bris 'bur gang yang rung ba rab gnas dang ldan pa'i spyan sngar /
stegs bu khebs ldan gyi khar maN+Da lar dri bzang gis re khA zlum po khor yug gnyis bris par tshom bu bdun bkod pa bzhi dang /
de re re bzhin mchod yon /
spos kyi reng bu /
mar me /
dri mchog
/zhal zas te rnam pa lngas bskor /
de dag gi mdun du gtor ma dang /
chu gnyis sngon du 'gro ba'i nyer spyod lnga sbreng tshar du bkod /
me tog ni snod bzang por blugs te gsol ba 'debs dus su 'thor zhes gsungs /
gzhan yang bsang chu sogs 'og tu dgos pa'i yo byad rnams tshogs par bya'o //
gnyis pa cho gar gtogs pa'i sbyor ba la /
gzhung las /
skyabs song byang chub sems gnyis bskyed :
mchod pa'i tshogs rnams byin brlabs la :
zhes pa ltar gsum /
skyabs su 'gro ba /
sems bskyed pa /
mchod pa byin gyis brlab pa'o //
dang po ni /
mdun gyi nam mkhar skyabs yul bla ma rje btsun ma la dkon mchog rgya mtsho'i sprin phung 'phro ba mngon sum bzhin du bzhugs pa'i spyan sngar rang gzhan sems can thams cad 'dun pa rtse gcig pas skyabs su 'gro zhing sems bskyed par mos te /
na mo :
bla ma yi dam rje btsun ma :
mchog gsum rgyal ba rgya mtsho la :
bdag sogs 'gro kun byang chub bar :
rtse gcig gus pas skyabs su mchi :
lan gsum la sogs skyabs su 'gro
/gnyis pa sems bskyed pa ni /
ho :
ma gyur sems can thams cad kun :
sangs rgyas go 'phang thob bya'i phyir :
nyes spyod kun bsdam dge chos sdud :
gzhan phan byang sems rtag tu bskyed :
lan gsum gyis sems bskyed /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhis blo sbyang /
skyabs yul rnams rang la thim par bsam /
gsum pa mchod pa byin rlabs ni /
gnas dang mchod rdzas rnams /
oM ha ya grI wa hU~M phaT kyis bsang /
swa b+hA was sbyang /
stong pa'i ngang las gnas khang b+h+rU~M las rin po che sna tshogs las grub pa'i thar pa chen po'i gzhal med khang mtshan nyid thams cad yongs su rdzogs pa'i dbus su /
oM las byung ba'i rin po che las grub pa'i snod yangs shing rgya che ba'i nang du hU~M zhu ba las byung ba'i lha rdzas las grub pa'i mchod yon /
zhabs bsil /
me tog
/bdug spos /
mar me /
dri chab /
zhal zas /
rol mo la sogs pa'i mchod rdzas rnams ye shes kyi rang bzhin mchod pa'i rnam pa zag med bde chen gyi rgyu bla na med pas mkha' dbyings thams cad yongs su khyab par gyur /
oM badzra ar+g+haM swA hA/
oM badzra pA d+yaM swA hA/
oM badzra puSh+pe AHhU~M/
oM badzra d+hU pe AHhU~M/
oM badzra A lo ke AHhU~M/
oM badzra gan+d+he AHhU~M/
oM badzra nai wid+ya AHhU~M/
oM badzra shab+da AHhU~M/
oM badzra d+harmA ra Ni ta /
pra ra Ni ta /
saM pra ra Ni ta /
sarba bud+d+ha k+She tra /
pra tsa li te /
pra dz+nyA pA ra mi ta nA da sam+b+hA wi te /
badzra satwa hr-i da ya /
san+to Sha Ni hU~M hU~M hU~M ho ho ho aHkhaMM swA hA/
zhes lan gsum gyis byin dbab bo //
gnyis pa dngos gzhi la gnyis /
maN+Dal dang po dkon mchog spyi dang /
phyi ma rje btsun ma la 'bul ba'i cho ga'o //
dang po ni /
gzhung las /
dkon mchog rgya mtsho mdun du dmigs :
maN+Dal 'bul zhing gsol ba gdab :
ces pa ltar gsum /
tshogs zhing spyan drang ba /
phyag mchod 'bul ba /
mjug 'dod don la gsol ba gdab pa'o //
dang po ni /
rang gi snying ga nas 'od zer 'phros pas bla ma yi dam sangs rgyas byang sems nyan rang 'phags pa'i tshogs thams cad mchod pa'i yul du mdun gyi nam mkhar badzra sa mA dzaH
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
bcom ldan bskal pa grangs med du ma ru //
'gro la brtse phyir thugs rje rnam sbyangs shing //
smon lam rgya chen dgongs pa yongs rdzogs pa'i /
khyed bzhed 'gro don mdzad dus 'dir lags na //
de phyir chos dbyings pho brang lhun grub nas //
rdzu 'phrul byin rlabs sna tshogs ston mdzad cing //
mtha' yas sems can tshogs rnams bsgral ba'i phyir //
yongs dag 'khor dang bcas te gshegs su gsol //
oM gu ru sarba ta thA ga ta sa pa ri wA ra e h+ye hi /
zhes pas spyan drang /
pad+ma ka ma lA ya satwaM/
gyis gdan phul bas spyan drangs pa'i tshogs zhing rnams mdun gyi nam mkhar mchod pa'i sprin phung rgya mtsho'i dbus su pad+ma dang zla ba'i gdan la mngon sum bzhin du bzhugs par bsam mo //
gnyis pa phyag mchod 'bul ba ni /
dkon mchog gi yon tan rjes su dran nas thal mo sbyar te /
'di ltar sangs rgyas bcom ldan 'das sogs brjod cing dwangs 'dod yid ches kyi dad pas skyabs su gsol ba sngon du 'gro bas /
oM na ma many+dzu shrI ye swA hA/
na maHsu shrI ye swA hA/
na maHut+ta ma shrI ye swA hA/
zhes phyag 'tshal ba'i sngags dang bcas te phyag 'tshal rgyas pa gzhan nas 'byung ba ltar ram /
sangs rgyas thams cad 'dus pa'i sku
/rdo rje 'dzin pa'i ngo bo nyid //
dkon mchog gsum gyi rtsa ba ste //
bla ma rnams la phyag 'tshal lo //
mgon po thugs rje che ldan pa //
thams cad mkhyen pa ston pa po //
bsod nams yon tan rgya mtsho'i zhing //
de bzhin gshegs la phyag 'tshal lo //
dag pa 'dod chags bral ba'i rgyu //
dge bas ngan song las grol zhing //
gcig tu don dam mchog gyur pa //
zhi gyur chos la phyag 'tshal lo //
grol nas grol ba'i lam yang ston //
bslab pa dag la rab tu gus //
zhing gi dam pa yon tan zhing //
dge 'dun la yang phyag 'tshal lo //
phyag byar 'os pa thams cad la //
zhing rdul kun gyi grangs snyed kyi //
lus btud pa yis rnam kun tu //
mchog tu dad pas phyag 'tshal lo //
zhes lan gsum gyis phyag 'tshal /
oM na mo b+ha ga wa te /
rat+na ke tu rA dzA ya /
ta thA ga tA ya /
ar+ha te samyak+sa?M bud+d+ha ya /
tad+ya thA/
oM rat+ne rat+ne ma hA rat+ne rat+na bi dza ye swA hA/
zhes bzlas pas phyag gang byas kyang 'bum du 'gyur bar gsungs so //
de nas /
ji snyed su dag sogs bzang spyod nas 'byung ba'i yan lag bdun pa dang /
spro zhing nus na spyod 'jug gi mchod phreng sogs kyang bya /
maN+Dal 'bul ba ni tshom bu so bdun ma spyi ltar ram /
oM AHhU~M:
bdag dang mtha' yas sems can gyi :
lus dang longs spyod dge tshogs kun :
gling bzhi ri rab nyi zlar bcas :
lha mi'i longs spyod bsam mi khyab :
kun bzang mchod pa'i sprin phung che :
rgyun mi chad par sprul byas te :
dkon mchog rin chen rtsa ba gsum :
chos srung nor lha rgya mtsho la :
gus pas rtag tu 'bul bar bgyi :
bsod nams tshogs chen rab rdzogs nas :
ye shes snang ba rgyas par shog :
oM gu ru de wa d+hA ki nI sarba rat+na maN+Da la pU dza me g+ha AHhU~M:
zhes dang /
bsdu na /
oM AHhU~M:
khams gsum snod bcud dpal 'byor dang :
bdag lus longs spyod dge tshogs kun :
thugs rje'i bdag nyid rnams la 'bul :
bzhes nas byin gyis brlab tu gsol :
oM sarba ta thA ga ta rat+na maN+Da la pU dza ho :
zhes 'bul zhing me tog 'thor la /
oM na mo b+ha ga wa te puSh+pe ke tu rA dzA ya /
ta thA ga tA ya /
ar+ha te samyak+saM bud+d+ha ya /
tad+ya thA/
oM puSh+pe puSh+pe ma hA puSh+pe /
su paSh+pe /
puSh+pe a+N+buwe /
puSh+pe sam+b+ha we /
puSh+pe a ba ki ra Ni swA hA/
zhes lan bdun dang /
spro na mkhan chen bo d+hi satwa'i gsung byang chub sems kyi shis pa brjod pa 'di'ang bya ste /
dkon mchog gsum gyi byin rlabs dang //
'phags pa kun gyi thugs rje dang //
chos nyid dag pa'i mthu dang ni //
bsam dang sbyor ba dag pa yis /
khams gsum rgyud lnga gnas bzhi na //
gzugs can gzugs can ma yin dang //
'du shes med dang yod min dang //
sems can rigs rnams ji snyed pas //
so so skye bo rtog pa'i sa //
sdug bsngal thams cad myur spangs te //
'phags lam bde ba mya ngan 'das //
nges par legs pa rtogs gyur cig
/'phags lam brnyes pa thams cad kyis //
gong ma'i yon tan mchog thob cing //
bla med rdzogs pa'i byang chub kyi //
bde ba dag la gzhol gyur cig
/gsum pa mjug 'dod don la gsol ba gdab pa ni /
thal mo sbyar ba sngon du 'gro bas me tog 'thor ba dang bcas te /
na mo :   zhal gdams snying byang las so //
sangs rgyas chos dang dge 'dun dang :
bla ma yi dam mkha' 'gro dang :
chos srung nor lha gter gyi bdag :
ye shes gcig gi ngo bo las :
rang bzhin ma 'gags cir yang ston :
thugs rje phrin las rmad po ches :
'gro kun skyabs dang mgon gyur pa :
mkhyen brtse'i bdag nyid khyed rnams la :
phyag 'tshal snying nas skyabs su mchi :
lus dang longs spyod mchod par 'bul :
bdag dang mtha' yas sems can rnams :
rtag tu thugs rjes bskyab mdzad gsol :
nad dang gnod pa zhi ba dang :
tshe dang bsod nams 'phel ba dang :
bsam pa'i don rnams ma lus kun :
chos bzhin 'grub par byin gyis rlobs :
zhes dang /
phyogs bcu dus bzhi'i rgyal ba sras dang bcas :
bla ma yi dam mkha' 'gro chos skyong tshogs :
ma lus zhing gi rdul snyed gshegs su gsol :
mdun gyi nam mkhar pad zla'i gdan la bzhugs :
lus ngag yid gsum gus pas phyag 'tshal lo :
phyi nang gsang ba de bzhin nyid kyis mchod :
rten mchog bde gshegs rnams kyi spyan snga ru :
sngon gyi sdig pa'i tshogs la bdag gnong zhing :
da lta'i mi dge 'gyod pas rab tu bshags :
phyin chad de las ldog phyir bdag gis bsdam :
bsod nams dge tshogs kun la yi rang ngo :
rgyal ba'i tshogs rnams mya ngan mi 'da' bar :
sde snod gsum dang bla med chos 'khor skor :
dge tshogs ma lus 'gro ba'i rgyud la bsngo :
'gro rnams bla med thar pa'i sar phyin shog :
sangs rgyas sras bcas bdag la dgongs su gsol :
bdag gis brtsams pa'i smon lam rab bzang 'di :
rgyal ba kun tu bzang dang de sras dang :
'phags pa 'jam dpal dbyangs kyis mkhyen pa ltar :
de dag kun gyi rjes su bdag slob shog :
bstan pa'i dpal gyur bla ma rin chen rnams :
nam mkha' bzhin du kun la khyab par shog :
nyi zla bzhin du kun la gsal bar shog :
ri bo bzhin du rtag tu brtan par shog :
bstan pa'i gzhi ma dge 'dun rin po che :
thugs mthun khrims gtsang bslab gsum gyis phyug shog :
bstan pa'i snying po gsang sngags sgrub pa'i sde :
dam tshig ldan zhing bskyed rdzogs mthar phyin shog :
bstan pa'i sbyin bdag chos skyong rgyal po yang :
chab srid rgyas shing bstan la sman par shog :
bstan pa'i zhabs 'degs rgyal rigs blon po yang :
blo gros rab 'phel rtsal dang ldan par shog :
bstan pa'i gsos byed khyim bdag 'byor ldan rnams :
longs spyod ldan zhing nyer 'tshe med par shog :
bstan la dad pa'i yangs pa'i rgyal khams kun :
bde skyid ldan zhing bar chad zhi bar shog :
lam la gnas pa'i rnal 'byor bdag nyid kyang :
dam tshig mi nyams bsam pa 'grub par shog :
bdag la bzang ngan las kyis 'brel gyur gang :
gnas skabs mthar thug rgyal bas rjes 'dzin shog :
'gro rnams bla med theg pa'i sgor zhugs nas :
kun bzang rgyal srid chen po thob par shog :
ces o rgyan rin po che'i rdo rje'i gsung byin rlabs can 'di nyid la 'dun pa rtse gcig pas lan gsum sogs ji ltar nus pa dang /
spro na 'dod gsol rgyas pa gzhan yang brjod do //
gnyis pa maN+Dal phyi ma gsum rje btsun ma la 'bul ba'i cho ga ni /
gzhung las /
de nas mdun du rje btsun ma :
'khor bcas bskyed cing spyan drangs bstim :
dbang bskur mchod bstod khyad par du :
phyag 'tshal nyi shu rtsa gcig ni :
gnyis gsum bdun dang maN+Dal bskyar :
bzlas pa bya zhing thugs rgyud bskul :
zhes gsungs pa ltar gsum /
maN+Dal dang po bsnyen pa dang /
gnyis pa sgrub pa dang /
gsum pa las sbyor dang tshul mthun par 'bul ba'o //
dang po la gsum /
tshogs zhing bsgrub cing mchod bstod spyir bya ba /
bye brag tu phyag mchod 'bul zhing bzlas pas thugs dam bskul ba /
mjug 'dod pa'i don la gsol ba gdab pa'o //
dang po ni /
mdun rten bsang sbyang /
stong pa'i ngang las mdun gyi gzhir :
pad dkar zla ba rgyas pa'i dbus :
tAM yig ljang gu'i 'od zer gyis :
'phags mchod 'gro kun bar chad bsal :
tshur 'dus skad cig dran rdzogs su :
dbus su rje btsun sgrol ma ljang :
zhal gcig phyag gnyis zhi zhing 'dzum :
phyag g.yas mchog sbyin phyag rgya mdzad :
g.yon pas skyabs sbyin ut+pal bsnams :
dar dang rin chen rgyan gyis spras :
zla ba'i rgyab yol la brten nas :
snang stong 'od lnga 'khrigs pa'i klong :
zhabs gnyis phyed skyil rol pas bzhugs :
sku las rang 'dra'i rje btsun ma :
nam mkha' gang bar rab spro bas :
'gro rnams gnas skabs mthar thug gi :
'jigs pa kun las skyob mdzad pa'i :
gnas gsum rdo rje'i 'bru gsum mtshan :
de'i mthar pad 'dab nyi shu la mdun nas brtsam ste g.yas skor gyis zla ba'i gdan re re'i steng du /
zhi ba'i sgrol ma dkar mo shin tu zhi zhing 'dzum pa'i nyams can g.yas skyabs sbyin gyi phyag rgya dang /
g.yon ut+pa la bsnams pa /
sa yi 'jigs pa las skyob pa'i sgrol ma mthing ga g.yon ut+pa lar gnas pa'i rdo rje bsnams pa /
chu yi 'jigs pa las skyob pa'i sgrol ma dmar mo g.yon nor bu me shel bsnams pa /
me'i 'jigs pa las skyob pa'i sgrol ma ser mo g.yon nor bu chu shel chu bo'i rgyun 'beb bzhin pa bsnams pa /
rlung gi 'jigs pa las skyob pa'i sgrol ma dkar mo g.yon 'khor los mtshan pa'i ri rab bsnams pa /
rgyas pa'i sgrol ma ser mo sgeg pa'i nyams can g.yas rin po che dang g.yon lcags kyu bsnams pa /
rdo rje'i 'jigs pa las skyob pa'i sgrol ma ljang mo g.yon sna tshogs rdo rje bsnams pa /
mtshon cha'i 'jigs pa las skyob pa'i sgrol ma sngon mo g.yon ral gri bsnams pa /
rgyal po'i 'jigs pa las skyob pa'i sgrol ma dmar mo g.yon lcags kyu bsnams pa /
chom rkun gyi 'jigs pa las skyob pa'i sgrol ma nag mo g.yon dgra satwa bsnams pa /
dbang gi sgrol ma dmar mo chags pa'i nyams can g.yas pad+ma'i lcags kyu dang g.yon zhags pa bsnams pa /
sha za'i 'jigs pa las skyob pa'i sgrol ma nag mo g.yon phur pa bsnams pa /
glang chen gyi 'jigs pa las skyob pa'i sgrol ma dud ka g.yon mdung thung bsnams pa /
seng ge'i 'jigs pa las skyob pa'i sgrol ma nag mo g.yon me phung 'bar ba bsnams pa /
sbrul gyi 'jigs pa las skyob pa'i sgrol ma dkar mo g.yon nor bu chu shel gyi bum pa bdud rtsis gang ba bsnams pa /
drag po'i sgrol ma nag mo khros pa'i nyams can phyag gnyis kyis phur bu 'dril ba /
nad kyi 'jigs pa las skyob pa'i sgrol ma ljang ser g.yon a ru ra bdud rtsi'i 'od zer 'phro ba bsnams pa /
'chi ba'i 'jigs pa las skyob pa'i sgrol ma dkar mo g.yon tshe'i bum pa bsnams pa /
phongs pa'i 'jigs pa las skyob pa'i sgrol ma ser mo g.yon gter chen po'i bum pa bzang po bsnams pa /
don nyams pa'i 'jigs pa las skyob cing 'dod rgu'i dngos grub yid bzhin du stsol ba'i sgrol ma ljang ser phyag g.yon dpal be'u bsnams pa /
las bzhi'i sgrol ma ma gtogs pa gzhan thams cad zhi zhing 'dzum la dgyes pa'i nyams can /
phyag g.yas mchog sbyin gyi phyag rgya pus mo g.yas pa'i steng du brkyang zhing /
g.yon me tog ut+pal sngon po'i yu ba mtheb srin gyis thugs kar bzung zhing 'dab ma snyan gyi thad sor kha bye ba'i ze'u 'brur so so'i phyag mtshan gyis mtshan pa /
thams cad kyang dar dang rin po che'i rgyan gyis brgyan te zhabs g.yas cung zad brkyang zhing g.yon bskum pa'i rol stabs kyis rang 'od 'khrigs pa'i klong na bzhugs pa /
de rnams kyi spyi bor oM dkar po /
mgrin par AHdmar po /
thugs ka'i dbus su zla ba la gnas pa'i tAM yig rigs kyi kha dog dang ldan pas mtshan pa /
de las 'od zer 'phros pas phyogs bcu dus bzhi'i bla ma yi dam rgyal ba sras dang bcas pa thams cad rje btsun sgrol ma nyi shu rtsa gcig gi rnam par mdun gyi nam mkhar badzra sa mA dzaH
tAM:
skye med 'od gsal chos sku'i dbyings :
'gag med 'phags ma'i ye shes skur :
gang 'dul sgyu 'phrul drwa bar shar :
tshur gshegs Ar+Ya tA re dza :
zhes dang /
spro na /
po ta la yi gnas mchog nas :   rat+na'i mtsho rgyal skor gsum gyi nang sgrub sgrol ma'i cho ga las so //
thugs rje'i spyan dang tAM yig las :
'gro ba skyob par sku sprul ma :
yid bzhin dngos grub kun gyi gter :
'gro ba mgon med rnams la ni :
brtse ba chen pos gshegs su gsol :
'jigs brgyad zhi dang tshe dbang rgyas :
khams gsum dbang sdud drag po yis :
mi mthun phyogs rnams zlog pa dang :
bdag la mchog dang thun mong sogs :
re ba'i 'dod don ma lus pa :
thams cad stsol phyir gshegs su gsol :
oM Ar+Ya tA re sa pa ri wA ra e h+ye hi :
zhes pas spyan drang /
dzaHhU~M baM ho :
mdun bskyed la gnyis su med par thim /
slar yang thugs ka'i sa bon las 'od zer 'phros pas dbang gi lha rigs lnga 'khor dang bcas pa badzra sa mA dzaH
de bzhin gshegs pa thams cad kyis 'di la mngon par dbang bskur ba bstsal du gsol /
zhes gsol ba btab pas dbang gi lha rnams kyis /
oM sarba ta thA ga ta a b+hi She ka te sa ma ya shrI ye hU~M/
zhes gsungs shing bum pa'i chus spyi bo nas dbang bskur /
sku gang /
dri ma dag
/chu'i lhag ma gyen du 'khyil ba las gtso mo la 'od dpag med dang /
'khor rnams la gtso mo nyid kyis dbu brgyan par gyur /
ces gsal btab la byin gyis brlabs pa'i mchod pa rnams slar yang /
na mo rat+na tra yA ya /
oM na mo b+ha ga wa ti badzra sA ra pra mar+d+ha ne /
ta thA ga tA ya /
ar+ha te samyak+saM bud+d+ha ya /
tad+ya thA/
oM badzre badzre ma hA badzre /
ma hA te dzo badzre /
ma hA bid+yA badzre /
ma hA bo d+hi tsit+ta badzre /
ma hA bo d+hi maN+Do pa saM kra ma Na badzre sarba karma A wa ra Na bi sho d+ha na badzre swA hA/
zhes pas rgyas par spel la /
thal mo sbyar te /
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
yan lag brgyad ldan mchod yon mtsho ltar bskyil :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra ar+g+haM pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
dri med zhabs bsil gang+gA'i rgyun bzhin sbreng :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra pa d+yAM pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
lha rdzas me tog char gyis nam mkha' bkang :
'bul lo bzhes nas mchog thun dngos grub stsol :
A+oM Ar+Ya tA ra sa pa ri wA ra puSh+pe pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
dri zhim spos kyi dud sprin bar snang khyab :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra d+hU pe pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
snang gsal nyi zla'i tshogs rnams 'od rab gsal :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra A lo ke pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
byugs pas bde ba skyed pa bdud rtsi'i chu :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra gan+d+he pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
ro bcud nus pa phun tshogs zhal zas rigs :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra nai wid+yA pra tIts+tsha swA hA:
rje btsun 'phags ma'i lha tshogs spyan lam du :
dngos 'byor yid kyis rnam par sprul pa yi :
rol mo glu dbyangs kun bzang dbyings khyab pa :
'bul lo bzhes nas mchog thun dngos grub stsol :
oM Ar+Ya tA ra sa pa ri wA ra shab+da pra tIts+tsha swA hA:
zhes so so'i phyag rgya dang bcas pas mchod /
na mas+sarba bud+d+ha bo d+hi satwa b+h+yaH
oM sarba bita pU ra pU ra su ra su ra A bar+t+ye b+h+yaHswA hA/
zhes mchod pa 'byung ba'i sngags kyang brjod /
oM:
snang ba mtha' yas pad+ma'i rigs :
'jig rten dbang phyug zhal las byung :
sangs rgyas kun gyi phrin las rdzogs :
'phags ma sgrol mar phyag 'tshal bstod :
ces dang /
glog dang 'dra ba'i spyan mnga' ma //
dpa' mo tA re tut+tA re //
sangs rgyas zhal gyi pad+ma yi //
ge sar las byung khyod la 'dud //
ston ka'i zla ba rgyas pa yi //
dkyil 'khor dang mtshungs zhal mnga' ma //
mchog sbyin phyag rgyas ut+pa la //
bsnams ma khyod la phyag 'tshal lo //
'khor ba'i gzeb las tut+tA re //
swA hAs nyon mongs zhi bar mdzad //
oM gyi ngo bo nyid kyis ni //
tshangs pa'i sgo 'byed khyod la 'dud //
'jigs pa chen po brgyad las ni //
'jig rten thams cad skyob par mdzad //
kun gyi ma ru gyur pa yi //
sgrol ma yum la phyag 'tshal lo //
lha dang lha min cod pan gyis //
zhabs kyi pad+mo la btud de //
phongs pa kun las sgrol mdzad ma //
sgrol ma yum la phyag 'tshal bstod //
ces pas bstod /
bdag cag 'khor dang bcas rnams kyi :
'jigs pa brgyad dang bcu drug sogs :
mi mthun phyogs kun zhi ba dang :
rtag tu thugs rjes bskyang mdzad gsol :
zhes gsol ba gdab bo //
gnyis pa phyag mchod bzlas pas thugs rgyud bskul ba la gsum /
phyag 'tshal ba /
maN+Dal gyis mchod pa /
bzlas pa bya ba'o //
dang po ni /
rang gi lus zhing gi rdul snyed du sprul nas sems can thams cad dang lhan cig tu rdo rje'i sngags rgyud kyi bstod tshig nam mkha' khyab pa'i sgra dbyangs zab mo dang bcas phyag 'tshal ba'i las la 'jug par bsam la /
phyag 'tshal nyer gcig gi bstod pa tshar gnyis phyag 'tshal ba'i sngags dang bcas te bya /
phan yon rjes su dran bzhin pas /
lha mo la gus sogs tshar gcig brjod do //
gnyis pa maN+Dal 'bul ba ni /
oM AHhU~M:
bdag dang mtha' yas sems can gyi :
lus dang longs spyod dge tshogs kun :
gling bzhi ri rab nyi zlar bcas :
lha mi'i longs spyod bsam mi khyab :
kun bzang mchod pa'i sprin phung che :
rgyun mi chad par sprul byas te :
dkon mchog rin chen rtsa ba gsum :
chos srung nor lha rgya mtsho dang :
dbyer med bla ma rje btsun ma :
'khor dang bcas pa thams cad la :
gus pas rtag tu 'bul bar bgyi :
bsod nams tshogs chen rab rdzogs nas :
ye shes snang ba rgyas par shog :
oM gu ru Ar+Ya tA ra sa pa ri wA ra sarba rat+na maN+Da la pU dza me g+ha AHhU~M:
zhes dang /
gong du smros pa'i maN+Dal bsdus pa me tog 'bul ba'i sngags dang bcas te phul /
gsum pa bzlas pa bya ba la gnyis /
spyi dang /
bye brag go
/dang po ni /
mdun bskyed gtso mo rje btsun ma'i :
thugs kar pad+ma zla ba'i steng :
tAM yig ljang gu'i mtha' skor du :
rdo rje'i yi ge bcu pas bskor :
bzlas pas sngags rnams sgrar bcas 'khor :
'od zer dpag yas phyogs bcur 'phros :
'phags mchod byin rlabs rang la thim :
'gro kun 'jigs pa kun bsal nas :
'phags ma sgrol ma'i go 'phang bkod :
bdag gi lus ngag yid gsum dang :
rje btsun 'phags ma'i sku gsung thugs :
dbyer med srung ba chen por gyur :
ces brjod cing /
oM AHhU~M:
zhes pas bdag dang bsrung bya'i sgo gsum rje btsun ma'i rdo rje gsum gyi ye shes dang dbyer med par byin gyis brlabs par bsam la /
'od zer spro bsdu la dran pa rtse gcig tu bzhag pa dang /
rig sngags kyi rgyal mo'i byin rlabs la mos gus shugs drag po dang bcas te /
oM tA re tut+tA re tu re swA hA:
zhes bzlas pa'i skyon spangs te brgya phrag gnyis bzla /
las kyi tshogs spyi tsam du /
mdun bskyed kyi gtso mo'i thugs ka nas 'od zer 'phros /
'khor gyi lha mo rnams kyi thugs kar phog pas thugs rgyud bskul /
so so'i thugs ka'i sa bon las rang 'dra ba'i sku dang 'od zer nam mkha' khyab par 'phros pas ci 'dod pa'i las rab 'byams thogs med du mdzad par bsam la /
las dmigs bsal yod na de'i sngags brgya rtsa dang /
gzhan rnams cung zad re bzla zhing /
dmigs bsal med na las sngags thams cad lan bdun sogs ci nus bzla'o //
gnyis pa bye brag gi las so sor sgrub pa'i tshul ni /
gzhung las /
bye brag so so'i las sgrub na :
las lha gtso bor bya ba 'am :
so so'i bzlas pa gtso bor bya :
'jigs pa'i tshogs rnams myur du zhi :
zhes gsungs pa'i las lha gtso bor bya tshul ni 'og tu mdo tsam 'chad par 'gyur la /
'dir skabs su babs pa so so'i bzlas pa gtso bor bya ba'i tshul ni /
las kyi tshogs nyi shu las /
dang po zhi ba'i las spyi la mtshon na /
mdun bskyed kyi gtso mo'i thugs ka nas 'od zer 'phros /
zhi ba'i sgrol ma'i thugs kar phog pas thugs rgyud bskul /
de'i thugs kar pad zla'i steng du tAM yig gi mthar sngags kyi phreng bas bskor ba las rang 'dra ba'i sku dang 'od zer nam mkha' khyab par 'phros pas /
bdag dang bsrung bya gtso bor gyur pa'i sems can kun gyi nad gdon 'jigs brgyad bar chad sogs mi mthun pa'i phyogs thams cad zhi bar bsam la /
oM badzra tA re sarba big+h+nAn shAn+tiM ku ru swA hA:
zhes bzla /
de bzhin du sa yi 'jigs pa zhi ba la /
gtso mo'i thugs ka'i 'od kyis sa yi 'jigs pa las skyob pa'i sgrol ma'i thugs rgyud bskul /
de'i thugs ka'i sa bon sngags phreng dang bcas pa las sku dang 'od zer spro bsdus bdag gzhan la sa g.yo ba'i 'jigs pa la sogs pa 'byung ba sa las gyur pa'i bar chad thams cad zhi zhing bsrungs bar bsam la /
oM tA re tut+tA re tu re ma ma sarba laM laM b+hA ya shAn+tiM ku ru swA hA:
des mtshon te dmigs pa kha bsgyur zhing /
sngags kyi khyad par /
chu yi 'jigs pa zhi ba la /
oM tA re tut+tA re tu re ma ma sarba baM baM dza la b+hA ya shAn+tiM ku ru swA hA:
me yi 'jigs pa zhi ba la /
oM tA re tut+tA re tu re ma ma sarba raM raM dz+wa la b+hA ya shAn+tiM ku ru swA hA:
rlung gi 'jigs pa zhi ba la /
oM tA re tut+tA re tu re ma ma sarba yaM yaM tsa la b+hA ya shAn+tiM ku ru swA hA:
rgyas pa'i las spyi dang bye brag mngon shes kyi rtsal kha rgyas par /
oM rat+na tA re sarba lo ka dz+nyA na bid+yA d+ha ra d+ha ra d+hi ri d+hi ri hrIng hrIng dzaHdz+nyA na puSh+TiM ku ru oM:
rdo rje ste thog ser gyi 'jigs pa la /
oM tA re tut+tA re tu re ma ma sarba e e ma hA ha na b+hA ya shAn+tiM ku ru swA hA:
mtshon cha'i 'jigs pa la /
oM tA re tut+tA re tu re ma ma sarba tig tig tIk+Sh+Na rak+Sha rak+Sha ku ru swA hA:
rgyal po'i chad pa'i 'jigs pa la /
oM tA re tut+tA re tu re ma ma sarba rA dza duSh+TAn kro d+ha shAn+tiM ku ru swA hA:
chon rkun gyi 'jigs pa la /
oM tA re tut+tA re tu re sarba tsaur b+han+d+ha b+han+d+ha trig thum swA hA:
dbang gi las spyi la /
oM pad+ma tA re san+tA ra hrIHsarba lo ka wA shaM ku ru ho :
dmigs bsal yod na sarba lo ka'i tshab tu dmigs bya'i ming spel /
sha za ste gza' klu rgyal po'i gdon sogs kyi 'jigs pa la /
oM tA re tut+tA re tu re sarba duSh+TAn big+h+nAn baM phaTa? swA hA:
glang chen sogs srog chags khros pa'i 'jigs pa la /
oM tA re tut+tA re tu re sarba haM haM duSh+TAn ha na ha na tra sa ye phaT swA hA:
bye brag seng ge dang stag gzig sogs gcan gzan khro bo'i 'jigs pa la /
oM tA re tut+tA re tu re sarba he he tsa le tsa le b+han+d+ha phaT swA hA:
dug sbrul sogs brtan g.yo'i dug gi 'jigs pa la /
oM tA re tut+tA re tu re sarba bi Sha tsa la ya ha ra ha ra phaT swA hA:
drag po'i las spyi dang bye brag bdud sde'i bar chad tshar gcad pa la /
oM karma tA re sarba shA trUn big+h+nAn mA+A ra se na ha ha he he ho ho haM haM b+hin+d+ha bin+d+ha phaT:
rims sogs yams nad gtso bor gyur pa'i nad kyi 'jigs pa la /
oM tA re tut+tA re tu re sarba dz+wa ra sarba duHkha pra sha ma na ya phaT swA hA:
dus ma yin pa'i 'chi ba'i 'jigs pa la /
oM tA re tut+tA re tu re badzra A yu She swA hA:
dbul zhing phongs pa'i 'jigs pa la /
oM tA re tut+tA re tu re dzam+b+he mo he d+ha na me d+hi hrIHswA hA:
don nyams pa ste 'bad pas brtsams pa'i don mi 'grub pa'i 'jigs pa zhi zhing 'dod rgu'i dngos grub 'bad med du 'grub par 'dod pas /
oM tA re tut+tA re tu re sarba ar+tha sid+d+hi sid+d+hi ku ru swA hA:
zhes pa ste /
de rnams gong du smros pa ltar bzla'o //
gsum pa mjug 'dod don gsol ba ni /
rje btsun 'phags ma sgrol ma dang //
sogs dge slong ma dpal mos mdzad pa'i yan lag bdun pa sngon du 'gro bas /
spro zhing nus na rat+na'i gter byon mtsho rgyal skor gsum gyi nang sgrub sgrol ma'i skabs su gsungs pa'i thugs dam gnad nas bskul ba'i gsol 'debs dang /
gzhan yang 'dod gsol rgyas pa ji ltar rigs par bya zhing /
de tsam mi nus na /
rje btsun rin po che grags pa rgyal mtshan gyis mdzad pa /   rje btsun bcom ldan 'das ma thugs rje can //
zhes sogs yongs grags kyi 'dod gsol brjod cing me tog 'thor ba ni rje btsun ma la maN+Dal dang po 'bul ba'i cho ga'o //
gnyis pa sgrub pa dang tshul mthun pa'i maN+Dal ni /
mchod pa'i sprin gyi sngags brjod cing mchod pa nas gzung ste 'dod gsol gyi bar gong du smros pa ji lta ba la phyag 'tshal nyer gcig gi bstod pa tshar gsum dang /
rtsa sngags yi ge bcu pa sum brgya /
dmigs bsal gyi las sngags brgya dang lnga bcu bzla ba dang /
gsum pa las sbyor dang tshul mthun pa'i maN+Dal la /
bstod pa tshar bdun /
rtsa sngags bdun brgya /
las sngags sum brgya dang lnga bcu bzla ba'i khyad par las gzhan 'dra'o //
gsum pa rjes kyi cho ga la /
gzhung las /
gtor ma 'bul zhing 'dod don gsol :
mthar ni nongs bshags ye shes gshegs :
dam tshig rang bstim bsngo smon dang :
shis pa brjod cing me tog 'thor :
zhes gsungs pa ltar gsum /
gtang rag 'bul ba dang /
nongs bshags dang brtan bzhugs bya ba /
bsngo smon shis brjod kyis mtha' brgyan pa'o //
dang po la gsum /
gtor ma 'bul ba /
mchod bstod bya ba /
'dod don gsol ba'o //
dang po ni /
gtsang zhing yid du 'ong ba'i gtor ma bsang sbyang /
stong pa'i ngang las gtor snod yangs shing rgya che ba rin po che las grub pa'i nang du /
oM AHhU~M zhu ba las byung ba'i gtor ma 'dod dgu'i rgya mtsho chen po kha dog dri ro nus pa phun sum tshogs par gyur /
oM AHhU~M lan gsum gyis brlab /
mdun bskyed kyi 'phags ma 'khor dang bcas pa'i ljags 'od zer gyi sbu gus gtor ma'i bcud drangs te gsol bas dgyes shing tshims par bsam la /
na maHsarba bud+d+ha bo d+hi satwA nAM:
a pra ti ha ta shA sa nA nAM:
he he b+ha ga wa tI:
ma hA satwa sarba bud+d+ha a wa lo ki te :
mA bi lam+ba mA bi lam+ba :
i daM ba liM gr-ih+NA pa ya gr-ih+NA pa ya hU~M hU~M sarba bi sany+tsa re swA hA:
zhes nam mkha' mdzod kyi phyag rgya dang bcas lan bdun nam gsum gyis phul /
oM gu ru Ar+Ya tA ra sa pa ri wA ra ar+g+haM nas /
shab+da pra tIts+tsha swA hA'i bar gyis mchod /
oM:
sangs rgyas kun gyi phrin las bdag :
rje btsun myur ma dpa' mo dang :
'jigs pa thams cad sel mdzad ma :
'khor gyi tshogs dang bcas la bstod :
mchod sbyin gtor ma dam pa 'di :
ye shes chen pos rjes dgongs la :
bde ba chen por bzhes nas kyang :
dngos grub ma lus bstsal du gsol :
'byung bzhi 'khrugs dang gnam lcags ltung :
mtshon cha rgyal po'i chad pa dang :
chom rkun sha za glang chen khros :
gcan gzan khro bo gdug pa'i sbrul :
nad gdon dus min 'chi ba'i rkyen :
dbul phongs 'dod don nyams pa sogs :
mi bzad 'jigs pa'i tshogs rnams kun :
srung dang zhi dang zlog par mdzod :
'khor ba ngan song sdug bsngal sgrol :
tshe dang bsod nams ye shes sogs :
mchog thun phrin las rgyas par mdzod :
ces bstod cing phrin las bcol /
gtor ma gnyis pa chos skyong spyi la 'bul ba sogs spro na maN+Dal bzhi pa'i cho ga spyi ltar gtang /
ma grub kyang gzhung rtsa ba las dmigs bsal ma gsungs pas chad pa'i skyon du mi 'gyur ro //
gnyis pa mchod bstod ni /
spyi mchod la dmigs te mchod pa'i sprin gyi gzungs brjod cing /
rje btsun 'phags ma'i lha tshogs spyan lam du :
zhes sogs mchod phreng gis mchod /
spyan ras gzigs dbang brtse ba'i thugs rje can :
'gro ba kun gzigs dag pa'i spyan nyid las :
'gro ba'i don du sprul pa'i bcom ldan ma :
brtse ba'i thugs rje can la phyag 'tshal bstod :
zhal gcig phyag gnyis in+d+ra nI la'i mdog :
gzhon nu lang tsho bcu drug lon pa'i tshul :
g.yas pa mchog sbyin g.yon pas ut+pal bsnams :
dus gsum rgyal ba'i yum la phyag 'tshal bstod :
rin chen rgyan spras 'dzum pa'i 'od zer can :
longs spyod rab rdzogs rgyan rnams ma lus rdzogs :
phrin las rnam bzhi dngos grub kun gyi gter :
dgos 'dod re skong ma la phyag 'tshal bstod :
ces bstod /
gsum pa 'dod don gsol ba ni /
oM:   rat+na'i gter kha las so //
'grub par gyur cig rje btsun thugs rje can :
'phags ma khyod la bsnyen sgrub mchod pa dang :
bstod cing gsol ba btab pa'i mthu byin gyis :
deng nas gzung ste byang chub ma thob bar :
'phags ma khyod dang rtag tu mi 'bral zhing :
nad med tshe dbang longs spyod 'phel ba dang :
byang chub sgrub la bar gcod mi 'byung zhing :
sa dang lam gyi yon tan myur rdzogs nas :
bdag gzhan don gnyis lhun gyis grub pa yi :
rnam mkhyen rdzogs pa'i sangs rgyas thob par shog :
ces lan gsum brjod cing me tog 'thor /
gnyis pa nongs pa bshags shing brtan bzhugs bya ba ni /
lhag chad kha bskang ba'i phyir dbyangs gsal rten snying yi ge brgya pa rnams lan gsum re'i mthar /
rat+na'i gter kha las so /   bdag ni rmongs pa'i blo can te :
ting 'dzin dmigs pa ma gsal dang :
cho ga lhag chad nyes gyur rnams :
'phags ma'i tshogs kyis bzod par mdzod :
ces pas nongs pa bzod par gsol la /
mdun bskyed kyi rten med na ye shes pa gshegs shing dam tshig pa rang la bstim pa yin yang /
rten yod pa'i dbang du byas te brtan bzhugs bya ba ni /
thal mo sbyar te /
oM/
'dir ni rten dang lhan cig tu //
zhes sogs kyi mthar /
oM su pra tiSh+Tha badzrA ye swA hA/
zhes brjod cing dam ye gnyis ka rten dang dbyer med du bsams la me tog 'thor /
gsum pa bsngo smon shis brjod kyis mtha' brgyan pa ni /
rat+na'i gter kha las so /   bdag gis dus gsum bsags pa yi :
bsnyen sgrub la sogs dge tshogs dang :
gzhan yang dge spyad bskul btab dang :
rjes su yi rang las byung dang :
'phags ma khyod mchod byin rlabs kyis :
nad med tshe ring dpal dang grags :
bkra shis bde legs mchog thob cing :
bdag gzhan don gnyis mthar phyin shog :
ces dang gzhan yang gong du smros pa'i /
phyogs bcu dus bzhi'i sogs bsngo smon rgyas par bya zhing /
ston mchog dam pa sogs dkon mchog gsum gyi bkra shis kyi tshigs su gcad pa dang /
dus   rat+na'i gter kha las so /gsum rgyal ba kun gyi yum mchog ma :
dgos 'dod re skong yid bzhin nor bu'i mchog :
bkra shis kun gyi mchog brnyes don grub ma :
dpal ldan thog ma bar dang mthar dge ba'i :
phrin las kun 'grub myur ma dpa' mo ste :
rje btsun 'phags ma sgrol ma'i bkra shis shog :
ces sogs shis pa brjod pa'i me tog gi char sil mar bsnyil bas dge legs kyi snang ba mchog tu rgyas par bya'o //
zhar byung gong du smros pa'i las so sor bsgrub pa la las lha gtso bor bya ba'i tshul mdo tsam brjod na /
cho ga'i khyad par gzhan 'dra ba la /
mdun bskyed kyi skabs su las kyi lha mo gang yin pa des gtso mor bya zhing /
de'i gnas su gtso mo seng ldeng nags sgrol nyid bsgom /
bzlas pa'i skabs las sngags dang las de bsgrub pa'i 'od zer spro bsdu kho na gtso bo bya ba ste /
dper na zhi ba'i las la dbus su zhi ba'i sgrol ma dang /
de'i gnas su seng ldeng nags kyi sgrol ma bsgom /
bzlas pa'i skabs su thugs ka'i sngags phreng gi 'od zer gyis 'khor gyi lha mo rnams kyi thugs rgyud bskul /
gtso 'khor thams cad kyi thugs ka nas 'od zer 'phros pas zhi ba'i las rab 'byams bsgrubs par bsam zhing badzra tA re gtso bor bzlas pas mtshon te shes par bya'o //
gzhan yang gong du bshad pa'i cho ga 'di ni ngag 'don khyer bde 'bring po tsam yin la /
rgyas par spro na phyag 'tshal dang /
'dod gsol sogs so so'i skabs su kha 'phangs pa ltar /
sa lugs kyi cho ga bla ma dam pa bsod nams rgyal mtshan gyi gsung lhan thabs dang bcas pa /
jo bo lugs rig 'dzin tshe dbang nor bu'i chog sgrig bka' brgyud phyogs la dar srol che ba yongs grags tshad thub kyi gzhung nas blang du rung mod /
'on te cho ga gang gi tshe'ang dmigs pa gsal ba dang /
tshig dal zhing dod la skabs phyed pa kho na gtso che ba las /
'don cha mang ba gtso bor bton na dmigs pa lta zhog tshig kyang phal cher mi 'gro ba'i byas la ma bsags pa'i rnam g.yeng de 'dra la ni snying po ci'ang med pas /
rgyun du ni gong gi dkyus su bkod pa 'di kho nas don grub par yod la /
byes bgrod lta bu'i skabs shin tu bsdus pa la mos na /
sbyor ba'i skabs su rten med kyang rung
bar rig 'dzin chen pos gsungs pa ltar /
'dir yang sbyor ba'i skabs su bris sku dgram par gsungs na'ang /
rjes chog tu gshegs gsol gsungs pa rten med pa'i dbang du mdzad pas rung bar mngon cing /
mchod pa tshar re las ma 'byor na re re bzhin zhal gso /
maN+Dal gcig las ma 'byor na tshom bu brje nas bskyar te dbul bar tshad ldan gyi gzhung las gsungs /
ngag 'don yang skabs su babs pa'i cung zad bsdus te bya zhing /
mdor bsdus pa'i tshul zhig sgrub thabs kyi skabs su'ang 'bri bar 'gyur ro //
de ltar bgyis pa'i phan yon yang /
spyir rje btsun sgrol ma'i bsam gtan dang yi ge bcu pa'i bzlas brjod bgyis pas gnas skabs dang mthar thug gi yon tan mtha' yas pa thob pa'i tshul sgrol ma'i sngags rgyud rnams las rgya cher gsungs shing /
gzhung 'di nyid las kyang /
'bum phrag la sogs pa bzlas pas bcom ldan 'das mas byin gyis rlob par 'gyur ro :
'jigs pa thams cad zhi bar 'gyur ro :
bsam pa'i don thams cad 'grub par 'gyur ro :
rtag tu tshe rabs dran cing mi brjed pa'i gzungs thob par 'gyur ro :
bar dor yang rje btsun mas rjes su 'dzin cing 'jigs pa thams cad las grol bar 'gyur ro :
sangs rgyas kyi zhing nas sangs rgyas kyi zhing du 'gro bar 'gyur ro :
zhes gsungs pa dang /
bye brag maN+Dal gyi cho ga nyams su blangs pa'i phan yon ni bstod pa'i rgyud kyi rgyal po'i phan yon las /
gnyis gsum bdun du mngon par brjod na //
bu 'dod pas ni bu thob 'gyur zhing //
nor 'dod pas ni nor rnams nyid thob //
'dod pa thams cad thob par 'gyur la //
bgegs rnams med cing so sor 'joms 'gyur //
zhes dang /
gzhung las /
bar chad thams cad zhi ba dang :
'dod don yid bzhin 'grub par 'gyur :
zhes 'jigs pa chen po brgyad dang bcu drug sogs phyi nang gi bar du gcod pa thams cad nye bar zhi ba dang /
'jig rten dang 'jig rten las 'das pa'i dngos grub kyi 'dod don thams cad yid bzhin du 'grub par 'gyur bar bsngags pas mtshon mtha' yas shing /
mngon sum gyi myong bas kyang grub pa'i phyir skal pa bzang po rnams kyi tshul 'di kho na la brtson pas rang dang gzhan gyi phan bde'i 'dod rgu yid bzhin du 'jo ba la brten nas dge legs kyi snang ba mchog tu rgyas par bya'o //
sangs rgyas gnyis pa mtsho skyes rje'i //
gdams zab bdud rtsi'i chu gter las //
bkra~X shisa~X 'dod rgu'i cha~Xr 'be~Xb pa'i //
cho ga rdzogs ldan sprin 'di dbyung //
gang las thob pa'i legs byas zil dngar gyis //
sa gsum 'gro ba'i gdung ba kun zhi zhing //
bstan 'dzin zhabs brtan bshad sgrub bstan pa dar //
phan bde'i pad+mo rtag tu rgyas gyur cig
/ces bla ma'i thugs sgrub bar chad kun sel gyi cha lag
/rje btsun sgrol ma 'jigs pa kun sel dang rjes su 'brel ba'i maN+Dal gyi cho ga 'di ni /
dus gsum mkhyen pa o rgyan chen pos 'khrul med rdo rje'i lung gis lang gro lo tsA ba chen po'i rnam 'phrul du bsngags shing /
chos 'di'i bdag por khyad par du grub pa rje dbon mchog sprul rin po che karma sgrub brgyud bstan 'dzin phrin las kyis bkra shis pa'i lha rdzas dang /
rin po che dang po'i me tog bcas bka'i cod pan spyi bor lhung ba gus pas mchod de /
gter chen chos kyi rgyal po 'gro 'dul mchog gyur bde chen gling pa'i bka' drin las zab chos 'di nyid dang por thob pa'i skal pa bzang po can mtsho skyes bla ma dgyes pa'i 'bangs 'jam dbyangs mkhyen brtse'i dbang pos /
gangs ri'i khrod tsam na mngon par mtho ba'i sgrub gnas kyi rgyal po bde chen pad+ma shel gyi phug pa'i 'dabs 'byor rdzong gsar bkra shis lha rtse'i chos grwa ga la bar /
gter gzhung rdo rje'i gsung rtsa bar bzung /
gsar rnying bka' gter gyi cho ga tshad mas grub pa dag gis kyang cung zad zur brgyan te ngag 'don bklags pas grub par sa pho rta'i gnam lo gsar du 'char ba'i dkar phyogs kyi dga' ba dang por rdzogs par sbyar ba'i dge bas /
ris med pa'i bstan 'dzin gyi skyes bu spyi dang bye brag mtsho skyes kun tu 'chang dngos dpal pad+ma'i snying po yab sras brgyud 'dzin dang bcas pa'i zhabs pad bskal brgyar brtan cing /
phrin las 'jig rten gsum du rtag cing khyab dang lhun gyis grub pa'i rgyur gyur cig
/sarba dA ka l+yA NaM b+ha ba tu ///
/
