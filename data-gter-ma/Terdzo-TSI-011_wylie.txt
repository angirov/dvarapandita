\u0f88
gtum po dregs pa kun 'dul las :
gza' chog gdug pa kun sgrol bzhugs so :
\u0f88\u0f88\u0f88\u0f88\u0f88\u0f88\u0f88
thugs mchog lhag pa'i lha la phyag 'tshal lo :
gza' dgyes pa'i cho ga bya ba ni :
snod gcig tu sa la maN+Dal bya :
pad+ma 'dab bzhi nang ma :
'dab brgyad bar ma dang :
nyer brgyad phyi ma byas pa'i dbus su zur gsum che ba rtse dgu :
de'i g.yas su zur gsum g.yas dkyus :
g.yon du zur gsum sha khrag med pa klu sman gyis sbags pa :
'dab bzhi la zur gsum sman ting bcas pa bzhi :
'dab brgyad la zur gsum ra skyes brgyan pa brgyad :
nyer brgyad la bshos phran zur gsum nyer brgyad dra mig can :
de rgyab 'brang rgyas zhe bzhi zlum po :
zan kong du skyems phud zhe bzhi :
rak+ta zhe bzhi :
sha dum zhe bzhi :
mchod yon me tog bdug spos mar me dri chab zhal zas rnams zhe bzhi re dang :
de bzhin ngar glud dang dgra gzugs dang :
changs bu dang :
dkar mngar drug bsres pa rnams kyang zhe bzhi re bskor :
gzhan yang dar sna :
'bru sna :
rin chen sna tshogs :
me tog sna tshogs :
gzugs 'gros sna tshogs kyis bskor zhing legs par brgyan :
de rgyab lcags ri la shing ris spyan gzigs dkor cha sna tshogs bris pa ci mang gzug :
gzhan yang yo byad gang dgos bsags nas :
rang nyid gtum po khros par bsgom zhing :
mdun rdzas byin rlabs sogs bya ba ni :
oM AHhU~M:
raM yaM khaM:
rdzas kyi ma dag bsregs gtor bkrus nas stong :
de yi ngang las snang srid snod bcud tshogs :
drang srong gza' rigs thams cad ci dgyes pa'i :
'dod yon longs spyod phun tshogs 'dzad med gyur :
mchog gsum lha sngags ting 'dzin rgyu 'bras dag :
bslu med chos dbyings rnam dag bden pa yis :
dmigs pa'i mchod rdzas zad med mkha' khyab shog :
drang srong gza' rigs 'di ru 'dus gyur cig :
hU~M:
bdag nyid gsang bdag phyag na rdo rje yi :
thugs srog 'od kyis snang srid ma lus khengs :
yaka sha dz+wa la rA hu klu mo dang :
gdong mo bzhi dang gza' brgyad rgyu skar ni :
nyer brgyad la sogs gza' rigs ma lus kun :
rang gi cha lugs phyag mtshan bzhon par bcas :
myur du 'dir gshegs snang srid bkod pa'i dbus :
rang rang mdzes gdan so sor bzhugs par gyur :
dzaHhU~M baM ho :
tiSh+Tha lhan :
hU~M:
drang srong gza' skar 'khor bcas snyan gson dang :
phyi nang gsang ba yang gsang mchod pa'i tshogs :
gang dgyes so sor bzhes la rdo rje 'dzin :
spyan sngar khas blangs ma 'da' dam tshig srungs :
sa ma ya ha na ha na hU~M phaT:
!
hU~M:
yaka sha dz+wa la rA hu glog 'gyu ma :
gdong mo bzhi dang gza' brgyad rgyu skar ni :
nyer brgyad la sogs gza' rigs srid kun la :
dgyes pa'i dam rdzas so sor 'bul ba ni :
rang rang bshos bu mthun rdzas dgyes rdzas 'bul :[  ]thugs dam gnyan bskang 'gal 'khrul thams cad bshags :
gus bstod dam las ma 'da' ma 'khu zhig :
bdag cag sngon las 'phral rkyen ngan rigs dang :
byad gtad nad yams mi mthun phyogs kun zlogs :
bdag cag 'khor dang mi phyugs bcas kun la :
gza' dang rgyu skar nad rigs sngar yod sol :
phyin chad mi 'byung zhi ba bde legs gyur :
thog ser skar mda' sad ser mi 'byung mdzod :
yul khams 'gro ba kun gyi nad mug mtshon :
mi bde kun zhi bde skyid phun tshogs mdzod :
gzhan yang sdang dgra gnod byed byad ma sod :
sangs rgyas bstan pa srung mdzod bstan bshig thul :
ji ltar smon kun mchog gsum rtsa gsum dang :
ting 'dzin lha sngags rgyu 'bras chos dbyings sogs :
bden pa'i stobs kyis myur du 'grub gyur cig :)
'brang rgyas zhal dkar ri ltar brjid pa 'bul :
thugs dam gnyan bskang sogs 'gres byang gong ltar man chad kun la sbyar ro //
dmar chen rak+ta'i mchod pa mnyes par 'bul :
thugs dam gnyan bskang\u0f8e
sha la dgyes par sha yi ri bo 'bul :
thugs dam gnyan bskang\u0f8e
yon chab khrus chas bshams dang blos sprul 'bul :
thugs dam gnyan bskang\u0f8e
spyan yul ji ltar mdzes pa'i me tog 'bul :
thugs dam gnyan bskang\u0f8e
shangs la zhim pa'i bdug spos mchog rnams 'bul :
thugs dam gnyan bskang\u0f8e
snang ba kun nas legs gsal mar me 'bul :
thugs dam gnyan bskang\u0f8e
chu sna tshogs par dri sbyar byugs pa 'bul :
thugs dam gnyan bskang\u0f8e
rang rang dgyes pa'i ro mngar zhal zas 'bul :
thugs dam gnyan bskang\u0f8e
bdag cag rnams las glud bzang ngar mi 'bul :
thugs dam gnyan bskang\u0f8e
sangs rgyas bstan bshigs dgra gzugs dbyer med 'bul :
thugs dam gnyan bskang\u0f8e
lnga bcangs lan chags dgyes par de bzhin 'bul :
thugs dam gnyan bskang\u0f8e
dkar gsum mngar gsum gang la gang dgyes 'bul :
thugs dam gnyan bskang\u0f8e
dar sna 'bru sna rin chen sna tshogs 'bul :
thugs dam gnyan bskang\u0f8e
mi mthun ma gtogs lo 'bras me tog 'bul :
thugs dam gnyan bskang\u0f8e
skye 'gro'i bkod gzugs snang srid kun tshang 'bul :
thugs dam gnyan bskang\u0f8e
spyan gzigs dkor nor 'dod yon longs spyod 'bul :
thugs dam gnyan bskang 'gal 'khrul nyams chag bshags :
gus bstod dam las ma 'da' ma 'khu zhig :
bdag cag sngon las 'phral rkyen ngan rigs dang :
byad gtad nad yams mi mthun phyogs kun zlogs :
bdag cag 'khor dang mi phyugs bcas kun la :
gza' dang rgyu skar nad rigs sngar yod sol :
phyin chad mi 'byung zhi ba bde legs gyur :
thog ser skar mda' sad ser mi 'byung mdzod :
yul khams 'gro ba kun gyi nad mug mtshon :
mi bde kun zhi bde skyid phun tshogs mdzod :
gzhan yang sdang dgra gnod byed byad ma sod :
sangs rgyas bstan pa srung mdzod bstan bshig thul :
ji ltar smon kun mchog gsum rtsa gsum dang :
ting 'dzin lha sngags rgyu 'bras chos dbyings sogs :
bden pa'i stobs kyis myur du 'grub gyur cig :
kyai :
rang rang dgyes rdzas ma 'dres so sor bzhes :
pham rgyal rtsod med so so'i sdug bsngal bral :
dga' mgu yi rang zhi dul sems ldan nas :
gang bcol las rnams thogs med 'grub par mdzod :
de ltar spyi mthun du phul nas :
slar yang spogs pa'i mchod rdzas so sor brgya rtsa re 'bul ba gal che bas :
rten mdun snod du tshigs bcad dang bcas re re bzhin 'bul bar bya'o :
oM AHhU~M:
yon chab gtsang ma lha rdzas yid du 'ong :
gza' rigs rgyu skar drang srong kun la 'bul :[  ]'dod yon zad med stong khams kun khengs nas :
pham rgyal rtsod med so sor dgyes tshims shog :
bdag gis bcol ba'i phrin las rnam bzhi sgrubs :
'gro kun gza' nad kun las grol ba dang :
nad mug mtshon sogs mi dge kun dang bral :
bde skyid phun tshogs dkar phyogs yar 'phel shog :
stobs bcu mnga' dang zhi ba chags bral ba :
'phags pa'i dge 'dun bden pa bslu ba med :
bden pa de yis smon pa kun 'grub nas :
bdag sogs nyin mtshan rtag tu bde legs shog :
oM AHhU~M:
me tog pad+ma mdangs mdzes lta na sdug :
gza' rigs rgyu skar drang srong kun la 'bul :
'dod yon sogs 'gres byang gong ltar ro :
oM AHhU~M:
dri bzang bsregs pa'i dud pa mchog 'di ni :
gza' rigs rgyu skar drang srong kun la 'bul :
'dod yon\u0f8e
oM AHhU~M:
mun nag rab gsal mar gyi me bo che :
gza' rigs rgyu skar drang srong kun la 'bul :
'dod yon\u0f8e
oM AHhU~M:
chu gtsang kun dang dri bzang legs sbyar byug :
gza' rigs rgyu skar drang srong kun la 'bul :
'dod yon\u0f8e
oM AHhU~M:
so sor mthun rdzas zhal zas ri rab mtshungs :
gza' rigs rgyu skar drang srong kun la 'bul :
'dod yon\u0f8e
oM AHhU~M:
rol mo sna tshogs 'khrol ba'i sgra mchog snyan :
gza' rigs rgyu skar drang srong kun la 'bul :
'dod yon\u0f8e
oM AHhU~M:
dkar gsum mngar gsum 'bru dang rin chen tshogs :
gza' rigs rgyu skar drang srong kun la 'bul :
'dod yon zad med stong khams kun khengs nas :
pham rgyal rtsod med so sor dgyes tshims shog :
bdag gis bcol ba'i phrin las rnam bzhi sgrubs :
'gro kun gza' nad kun las grol ba dang :
nad mug mtshon sogs mi dge kun dang bral :
bde skyid phun tshogs dkar phyogs yar 'phel shog :
stobs bcu mnga' dang zhi ba chags bral ba :
'phags pa'i dge 'dun bden pa bslu ba med :
bden pa de yis smon pa kun 'grub nas :
bdag sogs nyin mtshan rtag tu bde legs shog :
de ltar phul zhing phrin las bcol nas :
rjes kyi las bya zhing rdzas la sogs pa kun :
gza' 'gyu ba dang bstun nas gtsang sar bskyel bar bya'o :
'bad pas gza' nad grol zhing bkra shis bde legs 'byung bar 'gyur ro :
gsang bdag gi las tshogs gza' chog gdug pa kun sgrol :[ \u0f80]atsha :
sa ma ya :
rgyaHrgyaHrgya :
rol pa'i rdo rje bdag gis ke rong rdo rje cong phug nas gdan drangs pa'i shog ser las zhal bshus so //
shub+haM///
/
