e ma ho /
khyab bdal thig le nyag gcig klong yangs su //
bon sku kun tu bzang po la gsol ba 'debs //
kun snyoms thugs rje chen po'i gzhal yas su //
rdzogs sku tshad med 'od ldan la gsol ba 'debs //
sna tshogs 'gro ba 'dul ba'i zhing khams su //
sprul sku 'chi med gtsug phud la gsol ba 'debs //
g.yung drung rin chen gsang ba'i brag phug tu //
gyer spungs dran pa nam mkha' la gsol ba 'debs //
gnyis 'dzin rang grol bde chen pho brang du //
lo chen gan jag thang ta la gsol ba 'debs //
cir snang bon skur dag pa'i gzhal yas su //
lang gro dkon mchog 'byung gnas la gsol ba 'debs //
mkhyen brtse nus pa'i gzi brjid 'bar ba na //
mi shigs g.yung drung 'byung gnas la gsol ba 'debs //
gang 'dul 'gro don mdzad pa'i pho brang du //
drin chen rtsa brgyud bla ma la gsol ba 'debs //
yi dam zhi khro dpa' bo mkha' 'gro dang //
bka' skyong srung ma'i lha tshogs la gsol ba 'debs //
phyi nang 'byung ba'i dwangs ma dbang du gyur //
bdud bzhi 'chi bdag g.yul las rnam par rgyal //
skye 'chi med pa tshe dbang rig 'dzin thob //
mi 'gyur rtag pa g.yung drung sku mnyes shog
/bsnyen sgrub mthar phyin lhag pa'i lha zhal 'khums //
rig stong rtsal rdzogs sgrib bral gzha' tshon lus //
thugs sprul khod spungs gshen dang dbyer med par //
mkha' mnyam klong bdal don gnyis mthar phyin shog
/bstan pa'i snang chen sa gsum yongs la khyab //
bstan 'dzin skyes bu'i sku tshe rtag cing brtan //
bstan pa rjes bzhag mdzad pa mtha' ru phyin //
bstan 'gro'i dge legs rab tu rgyas gyur cig
/ces tshe sgrub bai ro'i thugs tig gi brgyud 'debs 'di'ang /
mkhas grub rig 'dzin yongs kyi 'khor los sgyur ba 7'jam dbyangs mkhyen brtse'i dbang po'i zhal snga nas smin grol bdud rtsi thog mar thob pa'i skal bzang can 'chi med bstan gnyis g.yung drung gling pa rtsal gyis bgyis pa dge legs 'phel ///
/
