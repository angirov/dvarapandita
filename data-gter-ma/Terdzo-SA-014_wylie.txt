phyag rdor gtum po me lce phreng ba chos dbang lugs kyi bla ma brgyud pa'i gsol 'debs bzhugs so //
kun bzang gsang bdag pad+ma 'byung gnas zhabs //
ye shes mtsho rgyal gter ston chos dbang dang //
mi bskyod rdo rje dwags ston gnyan ston rje //
se sdings yab sras rnams la gsol ba 'debs //
gu ru chos 'od d+harma badzra dang //
shes rab dbang phyug dran mchog chos kyi dbang //
karma gu ru karma dbang 'byor mtshan //
kun bzang rdo rje rnams la gsol ba 'debs //
blo mchog rdo rje 'jam dbyangs legs bshad zhabs //
pad+ma rang shar pad+ma dbang 'byor gnyis //
gsang bdag rdo rje ye shes lhun grub dang //
chos kyi rgyal mtshan mkhyen brtse'i dbang po sogs //
dngos brgyud bla ma rnams la gsol ba 'debs //
bskyed rim gsal bas gang snang lha skur shar //
bzlas brjod sngags kyis thogs med nus pa grub //
rdzogs rim 'od gsal zab mo'i rnal 'byor gyis //
lhan skyes ye shes rjen par rtogs par shog
/pha rol rig sngags bzlog dang klu nad srung //
ser ba srung 'bebs chu char dbab dang bcad //
zhi rgyas dbang drag phrin las sbyor ba kun //
gang brtsam myur du 'grub par byin gyis rlobs //
'gro kun rgyud la gdod nas nyer bzhugs pa'i //
thugs kyi rdo rje gsang bdag seng ge'i sgra
/ma nor ma bcos rang zhal mngon gyur nas //
'khor ba dong nas sprugs pa'i mthu thob shog
/chos dbang gtum po'i brgyud pa'i bla ma rnams la gsol ba 'debs pa'i tshigs su bcad pa 'di yang khyab bdag pad+ma dbang chen snying ri zhabs drung rin po che'i bka' bzhin bstan 'dzin ye shes lhun grub kyis yud tsam la smras pa yi ge'i srad bur 'gyur med tshul khrims kyis spel ba'o //
mang+ga laM//

//
