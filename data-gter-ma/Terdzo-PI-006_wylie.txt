@#:
bcom ldan 'das dpal rta mgrin dbang gi rgyal po'i las tshogs brgya rtsa brgyad pa zhes bya ba bzhugs so :
rgya gar skad du :
shrI ha ya grI wa sha ta kaM karma kA ya nA ma :
bod skad du :
dpal rta mgrin gyi las tshogs brgya pa zhes bya ba :
dpal rta mgrin dbang gi rgyal po la phyag 'tshal lo :
so sor rtog pa'i ye shes pad+ma'i rigs :
ma rig 'dod khams srid pa'i sdug bsngal sel :
pad+ma'i rigs gyur dregs pa ma lus 'joms :
pad+ma he ru ka la phyag 'tshal lo :
srid gsum 'khor ba'i khri mun chen po na :
mi bzad sdug bsngal tshogs kyis gzir ba la :
so sor kun rtog thugs rje chen po yis :
gang la gang 'dul las tshogs brgya pa bshad :
'od dpag med pa spyan ras gzigs dbang phyug :
ha ya grI wa'i mtshan ma thob pa 'am :
yang na sngags 'di bye bar bskyal ba yis :
'og nas 'byung ba'i don kun 'grub par 'gyur :
oM e A ral+li hrIHpad+mAn+ta kr-ita badzra kro ta ha ya grI wa hu lu hu lu hU~M phaT:
ha ya grI bar rang lus gsal ba yis :
don kun 'grub par the tshom med par bshad :
sa ma ya :
rgya rgya rgya :
de ltar ha ya grI wa'i bsnyen pa thems pa'i rnal 'byor pas :
seng ldeng gi phur pa sor bzhi la :
rin chen sna lnga'i phra bcug :
dar sna lnga'i cod pan btags la :
dkyil 'khor dbus su bzhag ste :
hrIHlas pad+ma he ru ka gang yang rung bar bskyed la :
'og nas 'byung ba'i las tshogs so so rta mgrin gyi sngags gang yang rung ba'am yi dam gzhan gyi sngags gang la sbyar yang rung /   oM e A ral+li pad+mAn+ta kr-ita badzra kro ta ha ya grI wa hu lu hu lu hU~M phaT:
ma hA kro ta A kar+Sha ya dzaHdza :
zhes pa khri'am stong du me tog dmar po la sngags te gtor ba'am :
gang la dmigs par gdengs pa tsam gyis dbang du 'du bar 'gyur ro :(1)
seng ldeng dmar po'i phur pa khru gang pa la gser dang ba bla dang :
rta dmar po'i snying khrag byug pa la :
dar ser po dang dmar po'i cod pan btags nas dkyil 'khor gyi dbus su bzhag la :
hrIHlas pad+ma he ru ka gang yang rung bar bskyed la :
oM e A ral+li pad+mAn+ta kr-i ta badzra kro ta ha ya grI wa hu lu hu lu hU~M phaT:
ma hA sarba puSh+TiM ku ru ye swA hA:
khri'am stong me tog ser po la sngags te gtor na gang 'dod pa'i lus la reg pas sid+d+hir zhu nas bsod nams rgyas par 'gyur ro :(2)
seng ldeng dkar po'am tsan dan dkar po'i phur pa khru gang pa la ga pur dang :
gu gul dang :
rta dkar po'i klad pa byug :
dar dmar po dang dkar po'i cod pan btags te dkyil 'khor gyi dbus su bzhag nas :
hrIHlas pad+ma he ru ka gang yang rung bar bskyed la :
oM e A ral+li pad+mAn+ta kr-i ta badzra kro ta ha ya grI wa hu lu hu lu hU~M phaT:
ma hA sarba ru dra tri shAn+tiM ku ru ye swA hA:
zhes pa khri'am stong du me tog dkar po la sngags te gtor :
nad gdon gang yang rung ba la phur bus mnan pa'am me tog byug na zhi bar 'gyur ro :(3)
sher shing ngam lcags phur khru gang pa la :
dug dang :
gri khrag dang :
gu gul dang :
mu zi nag po byug :
dar dmar po dang nag po'i cod pan btags nas dkyil 'khor gyi dbus su bzhag nas :
hrIHlas pad+ma he ru ka gang yang rung bar bskyed la :
oM e A ral+li pad+mAn+ta kr-i ta badzra kro ta ha ya grI wa hu lu hu lu hU~M phaT:
ma hA sarba mA ra ya kI li kI la ya hU~M phaT:
ces pa khri'am stong du me tog sngon po la sngags te gtor nas :
dgra bgegs gang yang rung ba'i ling ga'am ming rus la btab pas dgra bgegs thams cad brlag par 'gyur ro :(4)
oM AHhU~M ma hA pad+ma he ru ka :
oM bo d+ha sarba ru tsi na bo d+he sha ta swA hA:
zhes pa'i sngags 'di brgya rtsa brgyad dam nyi shu rtsa gcig sngags te :
bdag yi dam gang byed de'i ting nge 'dzin dang ldan par byas te :
phreng ba de la phrin las bzhi po gang yang rung ba'i bsnyen pa bzlas pas 'bum du 'gyur ro :(5)
oM pad+mAn+ta kr-ita e A ral+li hu lu hu lu hU~M phaT:   rtsa sngags 'di las tshogs bcu gsum pa yan chad thams cad kyi mgor sbyar bar bya'o //
trag tri trag tri phaT phaT tra :
zhes pa stong rtsa brgyad nyungs dkar la sngags te :
lus kyi mgul du btags na phyi nang gi gnod pa dang bar chad thams cad zhi bar 'gyur ro :(6)
oM a mr-ita kuN+Da lI ha na ha na hU~M phaT:
ces pa zas skom gang yang rung ba la nyer gcig bzlas na zas skom de bdud rtsi'i bcud dang ldan par 'gyur ro :(7)
d+harma d+hA tu ma hA sid+d+hi dzaHdza :
zhes pa rta dmar po'i snying khrag dang gser gyis shog bu dmar po la bris te sngags dang rten 'brel snying po brgya rtsa brgyad kyis sngags la rab tu gnas par byas nas :
rang gi dpe'i gseb tu bcug na :
chos thams cad rang gi dbang du 'du bar 'gyur ro :(8)
ma d+h+wa d+haM gu ru tsit+ta hrIM hrIM:
zhes pa brgya'am nyer gcig gser sogs la bzlas nas maN+Dal gyi dbus su bzhag nas phul na bla ma rnams kyis thugs rjes 'dzin par 'gyur ro :(9)
pU dza sarba de wa hrIM hrIM hU~M dza :
zhes pa me tog dmar po la sngags nas pad+ma rigs kyi lha tshogs kyi spyan sngar lan bdun bdun phul na :
mchod pa'i yo byad thams cad dbang du 'du bar 'gyur ro :(10)
de wa sarba ru ru s+phu ru a d+hi pA la hU~M hrIHdza :
zhes pa pad+ma he ru ka'i sku'i nang du bzhugs pa'am :
mtshal dang pad+ma rak+ta gtsang mas bris nas rten 'brel snying pos rab gnas byas la bcang na :
bde bar gshegs pa'i sku thams cad bdag gi dbang du 'du bar 'gyur ro :(11)
ma hA sarba b+hA su d+hA ri hrIM hrIM:
zhes pa sha lnga bdud rtsi lnga la lan stong du bzlas nas gtor ma phul na :
bza' ba dang btung ba rgyun chad med par 'byung bar 'gyur ro :(12)
oM pad+mAn+ta kr-ita badzra kro d+ha e A ral+li hu lu hu lu hU~M phaT:
baM ho shud+d+he ma hA shud+d+he swA hA:
zhes pa chu gtsang ma la lan stong du sngags nas 'thung ngam 'khrud par byas na grib dang mi gtsang bas non pa thams cad kyis mi tshugs shing 'khrud par byed do :(13)
oM pad+mAn+ta kr-ita hrIHhrIHe A ral+li hu lu hu lu hU~M phaT:
a mA ra Ni dzI ban+ti ye swA hA:
zhes pa mngar gsum dang ha lo'i ri lu la nangs ma re bzhin brgya rtsa brgyad du sngags te ril bu mid na tshe lo stong thub par 'gyur ro :(14)
oM pad+mAn+ta kr-ita hrIHA ral+li hu lu hu lu hU~M phaT:
oM a ti tsakra na ma phu ri swA hA:
zhes pa thod le kor sngon po la stong bzlas nas mig la byugs na gsal bar 'gyur ro :(15)
oM pad+mAn+ta kr-ita badzra kro d+ha hrI:
e A ral+li hu lu hu lu hU~M phaT:
ma hA sarba duHkha mAM ga ti swA hA:
zhes pa me tog lug ru dkar po la khri phrag gcig bzlas nas :
dri chu dang sbyar nas khong du btang na :
gzer nad ma lus pa zhi bar 'gyur ro :(16)
mi'i tshil bu dang bya rgod kyi rkang mar la :
oM hrIHpad+mAn+ta kr-ita e A ral+li hu lu hu lu hU~M phaT:
pad+ma d+hA ri sid+d+hi hrIHma shri ta hU~M phaT:
ces pa nyis brgya bzlas nas rkang lag la byugs na ser ka 'byung bar mi 'gyur ro :(17)
oM pad+mAn+ta kr-ita hrIHbadzra kro d+hA e A ral+li hu lu hu lu hU~M phaT:
ka mA ra b+h+rU~M b+hi sha te sa ma ya rU pa hU~M phaT:
ces pa gu gul dang :
nyungs dkar dang :
gri khrag byug pa'i phur pa la sngags shing :
rdzas rnams kyi dud pas bdug pa dang :
phur bu nyid kyis gzir na :
'byung po'i dbang du song ba rnams sos par 'gyur ro :(18)
me long gtsang ma'i dbus su mtshal dang :
sin+d+hu ra dang :
mngal khrag gtsang mas hrIHdmar po bris te :
pad+ma he ru ka gang yang rung bar bskyed la :
oM hrIHpad+mAn+ta kr-ita e A ral+li hU~M hu lu hu lu hU~M phaT:
sarba du sha ya du ya ma hA bi tsa ta ya hU~M phaT:
ces pa brgya rtsa brgyad me long la sngags nas dug sbrul lam khyi smyon gyis bzung ba la lan mang du phyis na dug ldang bar mi 'gyur ro :(19)
oM pad+mAn+ta kr-ita badzra kro d+ha hU~M ta wi sa raM ra bI b+h+Sh+tshi ti b+his b+hi dza ho ra b+his b+his swA hA:
zhes pa chang khong du ma song ba'i sngon du :
chu khyor gang la stong thems pa sngags nas :
dpal he ru ka yi nga rgyal dang ldan par byas te :
'thung na bzi bar mi 'gyur ro :(20)
oM pad+mAn+ta kr-ita badzra kro d+ha hU~M saM pra t+yAM gI ra hrIHy+kh+la ta badzra hU~M phaT:
ces pa bye ma la zhag gsum du bzlas nas zhing la gtor na :
'bru la gnod pa 'byung bar mi 'gyur ro :(21)
sag ram rtsi dang :
yung ba dang :
dung brdung ba'i phye ma dang gsum la :
oM nrI pad+mAn+ta kr-ita badzra kro d+ha hU~M:
sarba du na ma tsak+ShuHsA la ye swA hA:
zhes pa 'di stong du bzlas nas :
bud med kyi nu zho la sbyar nas mig tu blugs na rab rib thams cad sang bar 'gyur ro :(22)
seng ldeng ngam zangs kyi phur pa sor brgyad pa la :
oM pad+mAn+ta kr-ita ha ya grI wa hU~M:
a ka ni :
ni ka ni :
hrI b+h+rU~M ka mi ta swA hA:
zhes pa brgya rtsa brgyad sngags nas :
pad+ma he ru ka gang yang rung bar bskyed nas gong ba g.yas pa la btag na phyogs ngan thub par 'gyur ro :(23)
dkar gsum dang :
mngar gsum dang :
bag phye dang :
khyi khrag la ril bu byas la :
oM pad+mAn+ta kr-ita badzra kro d+ha ha ya grI wa hU~M:
nA ga rA dza sha ti wA ru Na shar shar phob :
ya ma rA dza shar shar phob :
gu li gu li swA hA:
zhes pa ril bu re la brgya rtsa brgyad bzlas nas :
klu gnas pa'i chu mig tu bcug na char 'beb par 'gyur ro :
(24)
rdza'i bum pa gsar pa'i nang du mtshal dang :
ram gyis rdo rje rgya gram bris pa la dri bzang byug pa'i maN+Dal gcig la me tog tshom bu lnga pa gcig gi steng du :
bag zan gyi rlung lha sha ba la zhon pa gcig bzhag la :
de rlung lhar bskyed de nub byang nas rlung lha sngo skya de 'dra ba gcig spyan drangs nas bstims la :
oM shrI pad+mAn+ta kr-ita badzra kro d+ha ha ya grI wa hu lu hu lu hU~M phaT:
bA ya be ya su tra sa tri nan hU~M phaT:
ces pa nyer gcig bzlas la :
par bu'i nang du btab la rlung lha par bus mnan :
par bu'i nang na dpal rta mgrin yod par bsam :
srubs la rlung mi 'chor ba bya :
rlung lha gtong ba'i dus su mchod pa 'bul :
par bu btegs la btang :
de ltar byas pas bskal pa'i rlung non par 'gyur ro :(25)
oM hrIH   hrIH'di dpe la lar mi snang /pad+mAn+ta kr-ita badzra kro d+ha ha ya grI wa hu lu hu lu hU~M phaT:   rtsa sngags 'di man chad kyi las sngags thams cad kyi mgor gdags par bya'o //
pra ti la ma ta la badzra du ya hU~M phaT:
ces seng ldeng gi phur pa la mtshal gyis bris nas rta mgrin du bskyed la :
sris kyi gseb tu bcug na sris la yi dwags kyis brku bar mi 'gyur ro :(26)
bye ma dang mu zi la byi la'i brun bsres la :
se na du na dzu ma ta la hU~M phaT:
ces pa brgya rtsa brgyad sngags nas gtor na :
byi ba 'jigs par 'gyur ro :(27)
du du mu du sarba kying ka   skyin thang zer ba'ang gda'/mA ra ya hU~M rak+Sha :
zhes pa skyer pa'i phur pa'i byang bu la bris nas nam mkha' mthong bar bzhag na ser ba thub par 'gyur ro :(28)
sha tri ma tri pre du kha chings chings swA hA:
mal stan rnying pa dang phub ma rul pa la sngags te zhing gi tha ma la gtor na :
ri bong la sogs pa ri rtswa dang zhing za ba rnams thub par 'gyur ro :(29)
b+ha sa b+hi b+hi na ru ru sing swA hA:
zhes pa mar gsar pas lug gi klad pa btsos pa sngags nas byin na mngal khrag 'byams pa chad par 'gyur zhing :
a ba b+hin+d+hu b+he ha re rak+Sha hU~M:
zhes pa bal tshon sna lnga'i srad bu la sngags nas rked pa la btags na thig le 'dzag pa chad par 'gyur te khams srung ba'o :(30)
pa paM du ma la raM baM b+ha sa ri shAn+tiM ku ru swA hA:
zhes pa chu dang sa dmar po bsres pa sngags nas gtor na bskal pa'i me yang 'chi bar 'gyur ro :(31)
sarba b+ha su te d+ha su b+h+rU~M mi na shi ri swA hA:
zhes pa gser gyis bris nas skyer pa'i phur pa la dkris nas dpal rta mgrin du bskyed la chas dril ba btab :
sa ser po la sngags te gtor na :
rgya mtsho chen po yang skems shing :
phur pa gang la btab pa'i shwa chu yang chad par 'gyur ro :(32)
mu zi dang :
thar nu'i myu gu dang :
ba dmar po'i mar la :
b+ha ta b+hi na ku ru tsa zhi ti swA hA:
zhes sngags nas lus la byugs na shig 'byung bar mi 'gyur ro :(33)
nA ga sha ri rbad :
du nan sha ri rbad :
kha to sha ri rbad :
ces pa yid la yod pa'am :
bris te mgul du btags na khyis phed par mi 'gyur ro :(34)
pad+ma ha ra ba sho ta hrI pre pa ta kha du na rak+Sha :
zhes pa bye ma dang shing yo 'bog gi skam pa la sngags te :
bye ma gtor :
skam pa zhing dbus su btsugs na 'bu thub bo :(35)
sa ni sing gi ni krug le hrI swA hA:
zhes pa a ru ra la sngags nas byin na dug thams cad thub par 'gyur ro :(36)
a mr-ita sa b+hi la b+hi sha la bruM ma hA tse rak+Sha rak+Sha :
zhes pa dri chu bar pa la sngags nas lto stong la 'thung na :
rims mi bzad pa thub par 'gyur ro :(37)
ma ma sarba d+hU na :
pa tsa pa tsa :
da ha da ha :
hri di pa ra duHkha hU~M b+h+yo zlog :
ces rgyun du bzlas pa'am :
gser gyis bris nas mgul du btags na :
phur kha thams cad bzlog par 'gyur ro :(38)
oM g+hasmA rI trig ta kro d+ha b+h+kh+Ni ye hU~M:
zhes pa ske tshe la sngags nas lus la bcang na stag dang sbrul thub bo :(39)
b+hi shud+d+he mo ru ta ma la swA hA:
zhes pa sngags nas thang du byas pa'i khu ba 'thung ngam :
lus la sbags na 'brum pa dang bal nad thub bo :(40)
cham pa sod :
raM paM sod :
muk+ti rak+Sha :
zhes ram pa dang a ru ra la sngags nas lus la bcang pa'am ltor btang na cham pa mi 'byung zhing thub par 'gyur ro :(41)
ma hA srid du sa greng greng srid pa shi skye ba chod mngal sgo khog swA hA:
zhes pa tshos kyi khaN+Da la sngags te lto stong la nangs ma bdun zos na mngal du srid chags par mi 'gyur ro :
(42)
sris rkun ga ta ga ta pa na to ka pa ra swA hA:
zhes dung dang yung ba dom mkhris la sngags nas byugs na 'go ba'i yams thams cad sos par 'gyur ro :(43)
oM AHhU~M kA ya wAka tsit+ta sarba satwam b+ha ya khrol khrol :
dkar gsum la sngags nas zos na :
pha rol pos bdag bcings pa thams cad grol bar 'gyur ro :(44)
badzra pad+ma hrI d+ha b+hi nA ga nan swA hA:
zhes pa gu gul dang :
klu bdud rdo rje la sngags nas zos na mdze rigs thams cad sos par 'gyur ro :(45)
baM ha ra badzra sa li sarba rA dza mA ra ya rbad rbad ma ti nu pa ti mA ra ya hU~M phaT:
ces seng ldeng gi dbyug to la sngags nas nad pa la dzam dzam byas :
snying gar bskor nas bsnun na rgyal 'gong thams cad yul thon par 'gyur ro :(46)
a pu ta ra mu ne mu ne ma hA mu ne ye swA hA:
zhes pa rin po ches bris nas lus kyi mgul du btags na phyogs ngan pa thams cad thub par 'gyur ro :(47)
sarba ma ri sa ta rak+ta mU la rak+Sha rak+Sha hU~M:
zhes bya mo'i og zhol dang :
khug chos kyi rtsa ba la sngags nas byin na bud med kyi pad+ma skyes pas kha phyed par mi 'gyur ro :(48)
oM du ti ma la du Ni hrI b+ha ti mU la puSh+TiM ku ru ye swA hA:
zhes pa bu ram la sngags nas zos na rdo rje'i dbang pos lan brgya tham pa spyod nus par 'gyur ro :(49)
mu zi nag po dang sram gyi brun la :
b+ha ta pre ta ni Na ta mi zhi ba shAn+tiM ku ru ye swA hA:
zhes pa sngags nas khyim khyab par gtor na sbur nag po 'byung bar mi 'gyur ro :(50)
'ba' cha dang phug ron gyi brun la sa bon bsres nas :
ma hA rat+na b+hi ta a mr-ita hU~M:
zhes pa sngags la zhing la btab na lud mi dgos te char med par 'bru 'khrungs par 'gyur ro :(51)
ma hA puSh+pa d+hA ri sa nu sa ma ya ma la pa ti hU~M:
zhes pa 'bru sna :
sman sna :
me tog sna tshogs la sngags nas :
skar ma rgyal gyi nyin la gzhi bdag la bka' bsgo ba byas nas gtor na lung pa de bkra shis shing me tog sna tshogs skye bar 'gyur ro :(52)
oM li kyi li ku sa ka tri to ho ra dzi ku ku ka'i rA dzi bi Sha ha re hU~M phaT:
ces pa rma la gdab :
skrad rnying la'ang sngags te phyi ba dang byug pa byas na khyi smyon gyi dug thams cad zhi bar 'gyur ro :(53)
pra du pra ma Na ya chings :
ru tsi pra ma Na ye swA hA:
zhes pa srad bu nag po shing kun byugs pa la sngags nas lug gam ra la sogs pa la btags na spyang ki la sogs pas kha phyed par mi 'gyur ro :(54)
sha tra ta ma ta ha :   dpe gcig la /
sha sha twa la ni ma na sha ya hU~M phaT:
ces pa gda'/
ri bong gi ril ma la sngags te sna bug nas dud pas bdug na srod lang sel bar 'gyur ro :(55)
yag mo shag ya trag trag ti la na sha dun b+h+yo :
zhes byi ba'i sha la sngags nas dud pa btang na dam sri yul 'don par 'gyur ro :(56)
sarba du ru tsa du sha ya ma ha ta ri ku la hU~M phaT:
ces pa bye ma la sngags nas zhing dang ri la gtor na tshag pa thub par 'gyur ro :(57)
a tsag sarba b+ha tu ta na ma ti la swA hA:
zhes pa sbal pa'i sha la sngags nas lus la bcang na srid thub par 'gyur ro :(58)
hrI k+Sha puN+ye ma hA sarba br-id+d+hi pA la sarba pa ti sid+d+hi hU~M:
zhes pa btsod dang :
bo d+hi tsi mig med pa dang :
gur gum dang :
khyi gu'i lte ba dang :
bu ram la sngags nas byin na mngal du khye'u chags par 'gyur ro :(59)
pad+ma d+hA ra ram pa sita ta ma ru pa la hU~M:
zhes pa ga pur dang a ru ra bsregs pa'i thal ba la sngags nas sna bug tu bdug nas phyin na kha bas mig phyid par mi 'gyur ro :(60)
zangs kyi phye ma dang skyer pa'i khaN+Da la :
tsak+ShuHpa ta tsan+d+ra mu ti swA hA:
zhes pa sngags nas mig tu blugs na rab rib sel bar 'gyur ro :(61)
g+h+r-i rA dza g+huM thibs se swA hA:
zhes pa thi gu dkar nag gcig tu dril ba mtho gang la sngags nas mdud pa bor te lus la bcang na lam du 'jigs pa 'byung bar mi 'gyur ro :(62)
sarba rU pa dz+wa la ro ra ba b+ha gungs tsan+d+ra mA ra ya hU~M phaT:   dpe gcig la /
rU pa ta ya hU~M phaT:
snang /
skyer pa'i phur pa la sngags nas lus la bcang :
dgra byung ba dang phur bu la 'chang ste sngags bzlas na dgra rengs par 'gyur ro :(63)
oM ma hA ya tra li hrI du du ma li tha mi b+hU ta nan :   dpe gcig tu /
ma hA sa ta la b+hU ta nan :
zhes gda'/
zhes pa dbang po lag pa dang :
ra mo shag la sngags nas zos na lus snum zhing :
gnyer ma med par 'gyur ro :(64)
b+hU ta pa la a si ti ya sarba du ru bA lam swA hA:
zhes sbrang dang :
lhang ma lhang tsher la sngags nas zos na lus las 'od zer 'byung ba dang :
skra dkar med par 'gyur ro :(65)
puN+ye puN+ye A yuHpuN+ye a mA ra Ni dzI ban+ti ye swA hA:
zhes pa bu ram dang :
rgun 'bru la sngags nas zla ba gcig tu brten na lo brgya thub par 'gyur ro :(66)
kha rag smA sha du sid ta mu la bai rA tsa'i srog la rbad rbad :
ces pa nyungs dkar dang :
ra tshil :
rta bon pa rnams la sngags nas lus la bcangs pa'i dud pas bdug na :
pho 'dre'i gnod pa'i nyal reg rgyun chad par 'gyur ro :(67)
srid pa gsum po sal sal swA hA:
sang sang mu bar ti sha bal sal swA hA:
lung thang mig med pa :
byi'u sprug mo'i mig :   'di chu la gnas pa'i sba byis yin gsungs snang /
gri khrag rnams la sngags nas dus bzang po la dpral bar byugs pa na srid pa gsum gyi lha 'dre thams cad mthong bar 'gyur ro :(68)
hrI sa ta ta rat+na a sid+d+hi badzra sA d+hu sa ma ya rat+na sid+d+hi hU~M:
zhes pa dur khrod du shing rkang gcig gis rtsar zha nye'i kong bur tshil chen gyi mar me sbar te :
thod pa dum bu gcig par du bas phog par byas te :
yungs dkar la sngags te thod pa la zhag lnga brab na sa 'og gi gter mthong bar 'gyur ro :(69)
sarba le pa ni tri dza :
srin du na gu ri mu la shrI thib swA hA:
zhes pa bu mo gtsang ma'i rak+ta dang :
rin po che lnga dang :
rma bya'i mdongs dang :
se ba'i me tog grib ma la skam pa dang :
srin bya'i sgo nga rnams bsres pa la bsngags te :
nyungs dkar gyi mar khu dang bsres te lus la byugs na lha 'dre mi gsum gyis mthong mi srid do :
mthong bar 'dod na :
skyung ka'i khrag dang :
rang gi dri chu bsres pas lus bkrus na'o :(70)
la mi pra la ba ri tsi mu ti sa ta la sha rI raM g+ha mi hrI swA hA:
zhes pa yung ba dang :
ldong ros dang :
ba dmar mo'i mar bsres pa la bsngags te lus la byugs na mna'i chad pas bdag la gnod par mi 'gyur ro :(71)
ma hA kA li mo ta li A ka ni   dpe la lar bar 'dir /
sha ma ti ru ki ga la ke ta ke ta rA hu la rA ya swA hA:
zhes mi lpags la bris te dar dmar pos dril nas mgul du btags na :
gza'i 'jigs pa thub par 'gyur ro :
zhes zer ba'ang 'dug /sarba bid mu ha ra rat+na sa ma ya rak+Sha rak+Sha :
zhes sa sna dgu las byas pa'i mchod rten du gser gyis bris nas khyim gyi dbus nam mkha' mthong sar bzhag na sa dgra thams cad thub par 'gyur ro :(72)
sarba bid mu la yi li shak+t+ri :
a na ma yi lam shag :
sarba tri sha ti ma'i lam phyes swA hA:
zhes pa bul tog dang tshwa la'i chu la sngags te btang na mi phyugs gang gi yang sha ma ma thon pa thon par 'gyur ro :(73)
tsi ti mu tsa du ru ta ma la sa ta ka ri krum ti shag rbad :
la phug gam :
sga skya la sngags nas byin na ma zhu ba thams cad sel lo :(74)
pra hU~M pra mar du ru du ru sa thaM thaM:
zhes pa za rgyu btung rgyu gang rung la sngags te ltor btang na 'khru ba chod par 'gyur ro :(75)
ha ra ha ra badzra ti li sa ma ti si li si li sil sil khrol khrol :
zhes pa sbrul sha dang :
mtsho tshwa dang :
tshwa la sngags te sgo lcags kyi lce khung du brud na sgo lcags phyed par 'gyur ro :(76)
pra ma shag tra sha ni ha ra ha ri swA hA:
zhes pa chu gtsang la sngags te bdag gi lus la gtor zhing bzlas te phyin na pha rol pos bza' ba dang btung ba mgyogs par ster ro :(77)
sa to la go ri duHkha pra ta mi li shi sha b+hai Sha dz+ye swA hA:
zhes pa mkhan pa dmar po dang :
spru nag :
shu dag rnams kyi chu la sngags te phyugs kyi sna bug tu blug cing dud pas bdug na phyugs nad gang yin pa thams cad zhi bar 'gyur ro :(78)
ma hA pra ti saM b+ha na sa ri b+hi sha satwa trag trag pa ti swA hA:
zhes pa shu dag dang :
spang rtsi do bo dang :
yungs dkar la sngags te ra lug gi gseb tu gtor :
khrus dang gtsang sbra la gnas par bya :
sbyong ba lan gsum byas na lug nad thams cad zhi bar 'gyur ro :(79)
spu gri dmar po zangs :
'byung po'i srog la rbad :
ma tri sarba rak+Sha rak+Sha :
zhes pa nas la sngags te chang la 'tshod pa'am gseb tu blugs na :
chang la gnod pa'i 'dre thams cad thub par 'gyur ro :(80)
'byung po yak+Sha tshal sod :
ma chu sarba yag mo sod :
ces pa rde'u dkar nag gnyis la sngags te zho mar gyi steng du bzhag pa'am :
zho'i gseb tu bcug na dkar la gnod pa'i 'dre thams cad zhi bar 'gyur ro :(81)
sarba sa ti ma la sarba tri li du ru tsa na rak+Sha rak+Sha swA hA:
zhes rten byin rlabs can gyi na bza' dang :
skyi ba'i me tog la sngags te zhing la khrus chu dang bcas pas gtor na btsa' thub par 'gyur ro :(82)
ma ta pa ta sarba nA ga du na phob :
pra ti ma la dun shar shar phob :
ces dkar gsum mngar gsum dang bag zan la klu'i gzugs byas :
bum pa gtsang mar 'o ma dang rtsi sman sna tshogs pa dang :
chu mig mang po'i chu dang :
khyi'i khrag blugs pa la sngags te bum pa kha bcad de zhag gsum sa la sba :
chu gtor btang :
nangs par bum pa kha phye ste bzhag na bum pa'i rlangs pa nam mkha' la song nas rlangs pa sprin du song zhing chags pas sad thub par 'gyur ro :(83)
ma hA sarba raM raM pa la raM du ma raM mu kha ta b+ha :   dpe gcig tu /
du la raM mu kha ra :
snang /
zhes pa g.yag rgod kyi mkhris par sga dang :
drod sman dang :
pi ling dang :
pho ril :
rgya tshwa :
rgyam tshwa :
tshwa la :
ze tsha :
phabs rnams bsres la ril bu sran ma tsam byas nas lto stong la mid :
lus po mer gyis khengs par bsams te lus sbyong gang yang rung ba byas te :
phyi nas kyang mar rnying dang bsres te lus la byugs na lus po bde drod dang ldan par 'gyur ro :(84)
sa ti gi ma mu lu pa ya kro ta la mi ri swA hA:
zhes pa mi rta khyi gsum gyi tshil bu la sngags pas rkang pa la byugs te rlung gi sbyor ba bum pa can kha sbyor du byas nas phyin na bya rgod dar ma'i nyin lam re chod par 'gyur ro :(85)
ka ra ka ra sarba du na du na pa ta la shAn+tiM ku ru swA hA:
zhes pa lto stong gi mchil ma la sngags te phyogs kun tu mtheb srin g.yon pas gtor na rmi lam ngan pa thams cad bzlog par 'gyur ro :(86)
b+ha ta pra dz+nyA sha ra tsan+d+ra go mi gsal gsal swA hA:
zhes pa dkar gsum dang me tog lug mig pa :
ka ra rnams bsres pa'i pad+ma 'dab brgyad la sbyar la nyi zla gzas bzung tshe mid na shes rab chen pos thos pa thams cad 'dzin par 'gyur ro :(87)
ku ta sa ra ri ta b+hi mu ru badzra sarba rak+Sha rak+Sha :
zhes pa shu dag nag po dang :
mkhan pa'i 'bru dang :
g.yer ma dang :
mar nag rnams sbyar nas byugs na khyi shig thub par 'gyur ro :(88)
i daM b+ha re tsa tsa shu b+his ma ru ma la shar shar smos swA hA:
rdo pha wang long bu dang :
ra'i snying khrag la sngags nas zha nye'i a tsa ra'i nang du bcug nas lus la bcang na pha rol pos lkog tu ji skad smras pa bdag gis thos par 'gyur ro :(89)
i tri ta pra tri hri ta pa ti ra tsa ha sa ha ga ti pha la sid+d+hi hU~M:   dpe gcig tu /
ti ta sa ri tsa ha sa ga ti sa la sid+d+hi hU~M:
zhes snang bas dpyad /
zhes ra rgya bo'i dbang po lnga dang :
pha wang long bu dang mgron bu mig med rnams la sngags te :
za 'og gi khug mar bcug nas mchan khung g.yon par bcang na rgyan rgyal bar 'gyur ro :(90)
sa ma sid d+hu b+ha la sa pa ti ra dz+nyA pa ya sarba ti swA hA:
zhes pa rat+na lnga mig ma phug pa la sngags la dar sna lngas dril te lus la bcang na bdag gi tshong rgyal bar 'gyur ro :(91)
ya sa ta la b+hi so ta ya hrI sarba da ta hU~M phaT:
ces pa lcags kyi phur pa sor brgyad la sngags te dar nag po'i cod pan btags te lus sam mgul du bcang na gshin rje'i gdon gyi gnod pa thams cad zhi bar 'gyur ro :(92)
pha ti de ba sarba ti badzra rak+Sha rak+Sha swA hA:
zhes pa tsan+dan dkar po'i phur pa la sngags te dar dkar gyi cod pan btags te lus la bcang na lha'i gdon gyi gnod pa thams cad zhi bar 'gyur ro :(93)
ma ma trag rak+Sha rak+Sha ma ye sarba du na b+h+yo rak+Sha rak+Sha :
zangs sam shing dmar po'i phur pa sor brgyad la sngags te dar dmar po'i cod pan btags te lus sam mgul du bcang na :
ma mo'i rims dang gdon thams cad thub par 'gyur ro :(94)
du du rak+Sha du sa la dza dza :
mA ra ya sarba sid+d+hi ta pa rak+Sha rak+Sha :
zhes pa skyer pa'am gdug pa can gyi shing gi phur pa sor brgyad la sngags te dar sngon po'i cod pan dang bcas te lus sam mgul du bcang na :
bdud kyi gnod pa thams cad zhi bar 'gyur ro :(95)
sa ti ba ra sarba pre ta ga Na ma ma sarba rak+Sha :
zhes pa 'om bu'am kham bu'i phur pa sor bzhi la sngags te dar dmar ram nag po'i cod pan dang bcas te lus sam mgul du bcang na yi dwags kyi gnod pa thams cad zhi bar 'gyur ro :(96)
tsa tsa so ti ha ra b+ha ma ma pu shu ma tsa la b+ha yi tha hi swA hA:
zhes pa shug pa'i phur pa sor bzhi'am brgyad la sngags te dar dmar po'i cod pan dang bcas te lus sam mgul du bcang na btsan gyi gnod pa thams cad zhi bar 'gyur ro :(97)
oM kye ta khaM baM ba ta li su me ru yu me swA hA:
zhes khro'am ljon dmar gyi phur bu sor bzhi la sngags te dar dmar po'i cod pan dang bcas te lus sam mgul du bcang na gza'i gnod pa dang klu'i gnod pa thams cad zhi bar 'gyur ro :(98)
na ki sarba duHkha ma la ti pa tsa pa tsa ma ma na ra ma b+ha ti swA hA:
zhes pa mchog phur la sngags te dar sngon po'i cod pan dang bcas te lus sam mgul du bcang na sha za'i gdon gyi gnod pa thams cad zhi bar 'gyur ro :(99)
sarba b+hu ru b+hU ta tsan+d+ha mi li sarba du ru na swA hA:
zhes pa seng ldeng gi phur pa sor brgyad la sngags nas dar sna lnga'i cod pan bcas lus sam mgul du bcang na 'byung po'i gdon dang gnod pa thams cad zhi bar 'gyur ro :(100)
badzra trig nan sarba rA tsa tsa rag mo mA ra ya satwaM b+ha ya b+h+yo zlog shad rbad b+h+yo swA hA:
zhes pa sher shing gi phur pa sor brgyad la sngags nas dar sna lnga'i cod pan btags la lus sam mgul du bcang pa'am khyim gyi dbus su btsugs na khyim der 'byung po gnas par mi 'gyur ro :

(101)
tri sham sa dz+wa la ma b+hi ku ru ra :
gnas 'dir 'byung po mi dang mi ma yin gyi gnod pa srungs shig :
ces bris te kham sa'i lce spyang la tshos sam mtshal gyis dmar por byas pa'i khog par bcug la rten 'brel snying pos rab gnas byas te sgo yi steng du bzhag na :
gnas der pha rol po'i gnod pa mi 'byung bar 'gyur ro :(102)
badzra b+ha sham ha la na ma tsakra sarba u nan che ge mo'i ngag u satwaM b+ha ya nan :
zhes pa rang nyid pad+ma he ru ka'i nga rgyal dang ldan pas bzlas na pha rol po'i ngag lkugs nas smra mi nus par 'gyur ro :(103)
tsi ri mi ri b+hi b+hi b+ha b+ha a a che ge mo'i dbang po satwaM b+ha ya nan :
zhes pa khyi'i mjug ma'i spu dang bong bu'i rak+ta dang nya'i mkhris pa la sngags te khong du btang na pho dbang ldang mi nus so :(104)
sa mA ra ya srog ti snying la rbad ya :
tsit+ta la rbad :
sha trUn sa mA ra ya rbad rbad :
ces pa pha rol po'i dri ma dang rkang rjes kyi sa la 'dra 'bag bzos te snying gar ming rus khyi khrag gis bris pa bcug :
dgra bo dngos su bsam pa ltar dgug gzhug byas la gu gul dang khyi lud kyi dud pas bdug :
lcags kyi gri gug la sngags te mgul pa breg cing yan lag gtubs la ming rus rnams gza' skar theb yod pa la mchod rten gyi 'og tu mnan la :
pha rol po de nyid zhag nyer gcig la gum par 'gyur ro :(105)
e sa trig ta trig ta mu hi ha na pra ma shag rbad swA hA:
zhes pa phag gi klad pa la yugs sa'i mngal khrag gis bris la phung shul gyi sa la phag gi gzugs byas pa'i nang du bcug :
skar ma bra nye la bab dus dgra bo'i khang 'gram du sbas na mkhar myur du 'jig par 'gyur ro :(106)
saM m+y+kh+Sha tA ya sa ra sa ra u tsa DA ba che ge mo la u DA ya phaT:
ces ro ras la bris dug sna lnga blugs la thag ring mgron po'i 'bog gis dril skud pa nag pos phyin log tu dkris te mdzo rtol gyi rwa g.yon par bcug skar ma khra'i dus nangs nub chu la bskyur na pha rol po gnyen dang bral nas gling phal par 'gro bar 'gyur ro :(107)
oM hrIHpad+mAn+ta kr-ita badzra kro d+ha ha ya grI wa hu lu hu lu hU~M phaT:
ma hA pha la sarba d+harma hrI:
g+ha ti sa ma d+harma d+hA tu hrI:
pra dza laM swA hA:
zhes dar sna lnga dang :
'bru sna dang :
me tog dmar po sna tshogs la sngags te lus la bcang ngam don gang sgrub pa'i tshe ltor zos na don gang yin pa bkra shis pa dang bcas nas gdon mi za bar 'grub par 'gyur ro :(108)   'di la phyi mo rnams su las tshogs bdun cu don gsum pa dang /
don lnga pa dang /
brgya dang bzhi byas pa dang /
brgya dang bcur dbye ba sogs mi gcig par snang ngo //
dus gsum rgyal ba ma lus 'dus pa yi :
'od dpag med pa spyan ras gzigs dbang phyug :
dpa' bo rta mgrin gdug pa kun 'dul ba'i :
rgyud sde mtha' yas sgrub thabs man ngag mthong :
dbang chen nyid kyi byin gyis brlabs pa'i phyir :
bdag 'dra mtha' yi rnal 'byor thod phreng la :
'gro ba'i don du btsun pa rgyal mchog dbyangs :
theg chen blo yis yang yang bskul ba'i phyir :
dbang chen rgyal po pad+ma he ru ka'i :
yid bzhin nor bu'i las tshogs brgya tsho bsgrigs :
dge des 'gro kun nyon mongs tshogs bral nas :
bde chen zhing du bla med thob par shog :
dpal chen rta mgrin dbang gi rgyal po yi :
yid bzhin nor bu'i las tshogs brgya rtsa 'di :
las can gcig dang myur du 'phrad par shog :
'phrad nas 'di yi bstan pa dar gyur cig :
sa ma ya :
dpal rta mgrin dbang gi rgyal po'i las tshogs brgya rtsa ba slob dpon pad+mas mdzad pa rdzogs so :
rgya rgya rgya :
dpal rta mgrin dregs pa zil gnon gyi las tshogs brgya pa zhes bya ba /
ngan lam rgyal ba mchog dbyangs kyi rnam 'phrul gter chen chos kyi rgyal po dge slong rdo rje 'dzin pa gu ru tshe brtan rgyal mtshan gyis mon mtha' phra mo dpal gyi chu mo phug lha mo lA s+ya gar byed pa 'dra ba'i gsang gnas nas spyan drangs pa'o //
zhes pa'ang zhabs drung rin po che pad+ma phrin las kyi phyag dpe la gtso bor gtugs te bris shing dpe gzhan dang yang bstun pa dge //
/
