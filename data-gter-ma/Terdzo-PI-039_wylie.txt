@#//
brgya bzhi'i cho ga 'dod don lhun grub ces bya ba bzhugs so //
na mo rat+na tra yA ya /
phan bde'i mchog stsol dkon mchog rin chen gsum //
mi phyed dad pa'i gtsug gis gus mchod nas //
'gro kun bdud bzhi la sogs 'jigs pa las //
bskyab phyir brgya bzhi'i cho ga mdor bsdus bkod //
de la sbyor ba yo byad 'byor tshad bsham pa /
dngos gzhi'i cho ga'i rim pa dang /
rjes lo rgyus kyi sgo nas phan yon bstan pa'o //
dang po ni /
gang du bya ba'i sa phyogs rnams gtsang zhing dag par byas /
maN+Dal gyi gzhi la dri zhim gyis chag chag gdab /
der thig chen brgyad spyi ltar gdab pa'i lte ba nas zlum skor lngas bskor ba'i /
dbus mthing ga
/zlum skor dang po pad 'dab brgyad mdzes tshon /
gnyis pa dkar po /
gsum pa dmar po /
bzhi pa sngon po /
de phyir ston pa'i phyag g.yas pa mchog sbyin gyi phyag rgya can bri /
phyag gi mkhrig ma'i thad du rin po che'i khri'am /
many+dzi'i khri'u la ston pa'i sku byin rlabs can phyag sor la phyogs par bzhugs su gsol /
lte bar zangs gzhong sogs su 'bru sna'i ngar zan la yon bdag gi glud khru gang ba skye mched dod cing gos rgyan gyis mtshan pa /
pho la stag pa dang /
mo la glang ma'i shing byang la lo grangs kyi khram btab pa /
rgyab tu 'dod gsol bris pa phrag g.yas la btsugs /
nam rgyang mda' 'phang sogs kyis brgyan pa'o //
'bru sna /
rin po che /
gos dar sogs dkor cha du mas bskor nas /
mthe bong ma gtogs phyag sor bzhi'i rtse la 'jim pa sogs 'bur du byas pa'am /
shing byang la bris pa sogs gang yang rung ba'i bdud bzhi'i gzugs bkod de /
phung po'i bdud ser po mdzub mo /
'chi bdag gi bdud nag po gung mo /
nyon mongs pa'i bdud dmar po srin lag
/lha'i bu'i bdud dkar po mthe'u chung la bkod /
maN+Dal gyi pad 'dab la phung po'i bdud sel phyir sku gdung sAts+tsha brgya /
mu khyud gnyis pa la lha'i bu'i bdud sel phyir lha bshos brgya /
mu khyud gsum pa la nyon mongs pa'i bdud sel phyir mar me brgya /
mu khyud bzhi pa la 'chi bdag gi bdud sel phyir ngar glud brgya /
de rnams bskor thabs su mdzes par bkod /
gzhung las /
mchod sbyin phyag rgya g.yas pa ru //
brgya bzhi'i yas dang rdzas bsags te //
phyag sor rtse la mgron bkug nas //
bdud bzhi bsal te mdangs dang ldan //
zhes gsungs pa ltar rim pa bzhin bkod /
gzhan yang de dag mthar /
spyi dang bye brag gi gtor mchod dang gser skyems la sogs pa yang bsham /
rang gi mdun nam phyogs gang bder dkon mchog spyi gtor dang /
chu gnyis nyer spyod lnga sogs dang /
'thor rgyu'i me tog dang /
rol mo'i cha byad sogs dgos pa'i yo byad thams cad tshogs par byas nas bsham mo //
de ltar bshams pa ni rab 'byor pa can gyi bshams tshul yin la /
gzhan la rdzas rnams lnga bcu'am nyer lnga sogs bshams la me long gcig gam gsum la gzugs brnyan shar ba'i grangs ni kha bskang bas 'bring gi brgya bzhi ste gzugs brnyan gyi brgya bzhi dang /
tha ma rdzas re re tsam la brten nas brgya bsngo ba yin no //
zhes zer ro //
gnyis pa dngos gzhi cho ga'i rim pa la /
dpung bskyed pa'i rgyab chos dang /
cho ga dngos gzhi dang gnyis las /
dang po dge 'dun la chos ston drangs nas /
spyir dkon mchog la mchod pa dang sher snying bton /
bye brag skabs don dang sbyar te /
tshe bsring ba la tshe mdo /
mi gtsang ba sel ba la rnam 'joms /
phur kha zlog pa la gtsug tor gdugs dkar nag
/rims kha zlog pa la ma mo'i bstod gzungs dang gtsug tor nag mo /
sa bdag gi gnod pa zhi ba la klu'i spang skong /
gshin don la spang skong phyag brgya ma /
dbang thang gso ba la dzam+b+ha la dang nor rgyun gyi gzungs 'don /
gza' skar ngan pa zlog pa la sdong rgyan dang snang brgyad 'don /
gzhan yang chos skyong la bskang gsol dang /
sde brgyad 'byung po sogs la gser skyems gtor ma sogs dpung bskyed pa'i cho ga ci 'grub bya /
gnyis pa cho ga dngos gzhi'i rim pa la bcu gsum las /
dang po bdag bskyed ni /
skyabs 'gro sems bskyed dang tshad med pa bzhi bsgom pa sogs sngon du 'gro bas /
oM swa b+hA bas stong par sbyang /
stong pa'i ngang las rang gi snying gar a las zla ba'i steng du hU~M ser po de'i 'od kyis lus thams cad gang ba las rang nyid thub pa'i dbang po'i skur gyur pa ni /
sku mdog gser btso ma lta bu zhal gcig phyag gnyis pa /
g.yas pa sa gnon dang /
g.yon pa mnyam gzhag mdzad pa /
zhabs rdo rje'i skyil krung gis bzhugs pa /
tshangs par spyod pa'i cha lugs can no //
mtshan dang dpe byad yongs su rdzogs shing /
chos gos rnam gsum gsol ba /
'od dang 'od zer dpag tu med pa 'phro ba'i bdag nyid can du bzhugs par gyur /
de'i dpral bar oM/
mgrin par AH
snying gar hU~M/
hU~M las 'od zer 'phros pas ye shes sems dpa'i tshogs badzra sa ma ya dza dzaHsa spyan drang /
mgon po thugs rje che ldan pa //
thams cad mkhyen pa ston pa po //
bsod nams yon tan rgya mtsho'i zhing //
de bzhin gshegs la phyag 'tshal lo //
zhes phyag dang /
ar+g+haM nas /
shab+da'i bar gyis mchod nas /
dzaHhU~M baM hoH
gnyis su med par gyur /
snying ga'i sa bon gyi mthar sngags kyi phreng bas bskor bar bsgoms la /
oM mu ne mu ne ma hA mu na ye swA hA/
zhes bzlas pa ci nus bzlas la /
gnyis pa sku gdung rab gnas ni /
rang gi thugs ka'i 'od zer 'phros pas phyogs bcu'i sangs rgyas dang byang chub sems dpa' thams cad mdun gyi nam mkhar gshegs par gyur /
ma lus sems can kun gyi mgon gyur cing //
sogs nas /
mchod pa'i gnas 'dir gshegs su gsol //
zhes spyan drang /
ar+g+haM sogs kyis mchod cing bstod /
nam mkha'i lha tshogs rnams 'od zer gyi phung por gyur nas sku gdung la thim par gyur /
me tog dor zhing rten 'brel snying po bzlas nas sAts+tsha la gtor /
sangs rgyas rjes su dran pa'i mdo yang 'don la shis brjod bya /
gsum pa tshogs gsag pa ni /
rab gnas byas pa tshogs rten nyid du mos pas /
mchod bstod yan lag bdun pa bya zhing /
bsdu na bzang spyod nas byung ba'i yan lag bdun pa tsam bya'o //
spyir bdag bskyed ni yi dam gang la byas kyang rung /
'dir bstan cho ga ni yig rnying khungs ldan dpyad bzod pa dag las /
bdag bskyed nas tshogs bsags bar /
gong gi bsgrigs rim 'byung ba de ltar ro //
bzhi pa rdzas rnams byin gyis brlab pa ni /
raM yaM khaM gis ma dag pa'i dngos po thams cad bsregs gtor bkrus te stong par bsam la /
oM AHhU~M gis byin gyis brlabs /
bye brag tu sngags drug phyag drug gi byin gyis brlab pa ni /
chos nyid rnam par dag pa ni /
thal mo khong stong du snying gar sbyar te /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haMH
lan gsum mam bdun brjod /
rdzas rnams rang bzhin rnam par dag pa'i stong pa nyid du gyur /
nam mkha' mdzod ni /
thal mo khong stong du sen mo rtse sbrad pas tshigs rnams bcag pa smin mtshams su bzhag la /
na maHsarba ta thA ga te b+h+yo bi shwa mu khe b+h+yaH
sarba thA khaM ut+ga te s+pha ra Na i maM ga ga na khaM swA hAH
'dod pa'i yon tan lnga zad mi shes pas nam mkha' gang bar bsam mo //
bdud rtsi thab sbyor ni /
thal mo sbyar ba phyir bskyed /
mthe bong gnyis bsnol te kha'i thad kar bzhag
/oM badzra a mr-ita kuN+Da lI ha na ha na hU~M phaTaH
yo byad thams cad bdud rtsi'i rgya mtsho chen por gyur par bsam /
rgya chen shugs ldan gyi sngags dang phyag rgya ni /
g.yas rdo rje khu tshur bcings pa'i mdzub mo sgreng /
g.yon pa sa gnon byas la /
oM na maHsarba ta thA ga ta a ba lo ki te oM saM b+ha ra saM b+ha ra hU~M/
yo byad thams cad so so'i bsam pa dang mthun par bsam /
ye shes skar mda' ni /
g.yas rdo rje khu tshur snying gar bca' la /
g.yon mchog sbyin gyis snod 'degs pa'i tshul la /
oM dz+nyA na a ba lo ki te na maHsa man+ta s+pha ra Na rasmi b+ha ba sa ma ya ma hA ma Ni du ru du ru hr-i da ya dz+wa la ni hU~M/
yo byad thams cad mgron rnams 'thab rtsod med par longs spyod par bsam mo //
dbang sgyur 'khor lo ni /
lag gnyis kyis sor mo nang du bsnol nas mkhrig mar sbyar /
mthe bong gnyis gshib ste gyen la spyi bor bzhag nas /
na maHsa man+ta bud+d+ha naM gra he shwa ra pra b+ha dz+yo ti ni ma hA sa ma ya swA hA/
mgron rnams thams cad bdag nyid kyi dbang du gyur par bsam la /
de ltar sngags lan gsum mam bdun brjod pa'i phyag rgya bkrol ba na se gol bya'o //
na mo /
bdag gi bsam pa'i stobs dang ni //
de bzhin gshegs pa'i sbyin stobs dang //
chos kyi dbyings kyi stobs rnams kyis //
'phags pa rnams la mchod pa dang //
sems can rnams la phan gdags phyir //
don rnams gang dag bsam pa kun //
de dag thams cad ci rigs pa //
thogs pa med par 'byung gyur cig
/ces bden pa'i stobs brjod /
lnga pa mgron rnams spyan drang ba ni /
rol mo dbyangs dang bcas pas 'di skad do //
kye /
sangs rgyas rkang gnyis gtso ste bden pa'i mchog
/chos nyid chags dang bral te bden pa'i mchog
/dge 'dun 'dus pa'i gtso ste bden pa'i mchog
/bden pa'i mchog ni dkon mchog gsum gyi bka'//
dkon mchog bka' la mi nyan gang yang med //
srid pa'i rtse nas dmyal khams yan chad kyi //
mgron gyi rigs su gyur pa thams cad kun //
tshur byon bde gshegs rgyal ba'i bka' la nyon //
kye /
srid gsum 'di na su yang rung //
gnod par byed pa'i bgegs rigs rnams //
tshur byon rgyal ba'i bka' la nyon //
'bul ba bdag gis ma nor la //
bzhes pa khyod kyis ma 'khrul cig
/'chi bdag bdud dang phung po'i bdud //
nyon mongs bdud dang lha bu'i bdud //
bdud bzhi bdud kyi dmag dpung tshogs //
skye mched mu bzhi'i gnas dag nas //
deng gi gnas 'dir spyan 'dren gyis //
dkon mchog bden pa'i byin rlabs kyis //
da lta nyid du gshegs su gsol //
sngon tshe lha dbang brgya byin ni //
'chi bdag bdud kyis zin pa la //
bcom ldan rgyal ba shAka thub kyis //
brgya bzhi'i sbyin pa btang ba yis //
lha dbang brgya byin bsnyun las thar //
da lta rgyu sbyor yon bdag la //
bdud bzhi'i khram kha babs pa dang //
lha 'dre'i dal kha zug pa dang //
mo ngan rmis ltas ngan pa dang //
'byung bzhi'i bdud ni g.yos pa dang //
ngan pa thams cad zlog pa'i phyir //
brgya bzhi'i yas dang rdzas bsags te //
'byung ba'i bdud bzhi spyan 'dren no //
skad cig tsam gyis 'dir gshegs la //
bcom ldan thub pa chen po yi //
phyag sor bzhi yi rtse la bzhugs //
oM e h+ye hi zhes pas spyan drangs la /
dzaHhU~M baM hoH
rang rang gi gzugs dang gnyis su med par bzhugs par gyur /
drug pa rdzas rnams spyir bsngo ba ni /
kye /
sngon tshe rgyal ba shAka thub kyis //
lha dbang bsnyun gyis zin pa la //
mchog sbyin phyag rgya g.yas pa ru //
brgya bzhi'i yas dang rdzas bsags te //
phyag sor rtse la mgron bkug nas //
bdud bzhi bsal te mdangs dang ldan //
sngon gyi bden pa'i byin rlabs dang //
da lta rgyu sbyor yon bdag gis //
bsam sbyor dag pas bshams pa yi //
mchod sbyin glud gtor 'di bzhes la /
khram la babs na khram kha sgyur //
shwa la babs na shwa rdil gtor //
rtsis la babs na rtsis rdil phyungs //
rgyan la babs na rgyan kha spos //
bzung pa thongs la bcings pa khrol //
bdud kyi zhags pa slar sdus shig
/kye /
lha bu'i bdud ni dkar po khyod //
shes bya'i sgrib pa dag las byung //
nyon mongs bdud ni dmar po ste //
dug lnga nyon mongs sgrib las byung //
'chi bdag bdud ni nag po khyod //
bag chags las kyi sgrib las byung //
phung po'i bdud ni ser po khyod //
rnam smin las kyi sgrib las byung //
da lta rgyu sbyor yon bdag gi
/sgrib pa rnam bzhi sbyang ba'i phyir //
mchod dang sbyin pa'i las bya yi //
mchod pa'i zhing ni dkon mchog gsum //
sbyin pa'i mgron ni bgegs kyi tshogs //
mchod rdzas mar me zhal zas dang //
lan chags glud dang gtor ma yis //
bsod nams ye shes tshogs bsags pa //
nyon mongs sgrib dang shes bya'i sgrib //
bag chags sgrib dang rnam smin sgrib //
sgrib pa rnam bzhi sbyang ba'i phyir //
mchod sbyin gtor ma rgya chen 'dis //
lha bdud shes bya'i sgrib las thar //
snang byed gsal ba'i mar me 'dis //
nyon mongs dug lnga'i sgrib las thar //
lan chags srog glud 'di bsngos pas //
'chi bdag bag chags sgrib las thar //
bsod nams tshogs su 'di bsngos pas //
phung bdud rnam smin sgrib las thar //
bdud bzhi sel ba'i gto dpyad 'di //
sngon tshe rgyal ba'i byin rlabs kyis //
da lta rgyu sbyor yon bdag gi
/bar chad rkyen rnams zlog pa'i phyir //
glud sgo 'gags dang yas sgo 'khyil //
grib dang mi gtsang dri ma'i tshogs //
tshogs gnyis bsags pas 'dags par byed //
bdud kyi gtso bo bdud chen bzhi //
cho ga snang gsal brgya bzhi ste //
mchod sbyin rgya chen rim gro 'dis //
bdud chen bzhi po rab tu sel //
nad kyi gtso bo 'du ba bzhi //
'byung ba rnam bzhi 'dus pa yis //
gzugs kyi phung po 'jig par byed //
de ni tshangs pa sman gyis sel //
bgegs kyi gtso bo bdud chen bzhi //
bar chad rkyen dang glo bur byad //
de dag mchod sbyin brgya bzhi yi //
cho gas gnod byed sel bar byed //
'gro ba rab 'bring tha ma'i blos //
dngos dang gzugs brnyan ting 'dzin gyi //
brgya bzhi byin gyis brlabs nas ni //
bdud chen bzhi la 'bul lags na //
dgyes pa'i tshul gyis bzhes mdzod la //
bzung pa thongs la bcings pa khrol //
phyin chad gnod pa ma byed par //
srid zhu'i mgron dang ldan gyur cig
/ces bsngo zhing glud gtor rnams kha 'bar ma'i sngags kyis yid ches par bsngo zhing /
sngags brgya rtsa rdzogs nas phrin las gsol bar bya'o /

/skabs 'dir gser skyems dang gtor ma bsngo ba yig rnying gi dkyus na mi gsal yang /
bar skabs kyi lag len du 'dug pas spro na zur du blta'o //
bdun pa bye brag tu bsngo ba ni /
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
bdud kyi dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
bdud chen bzhi yi phyag tu 'bul //
sku gsung thugs kyi glud du 'bul //
bdud kyi dmag dpung zlog tu gsol //
oM a pa ra tsakra hrIHti she pri ba sarba a pa na ye swA hA/
zhes pas so sor gser skyems mchod /
yon bdag gam gzhan gyis kyang rung ste nas nag gis brab pa sogs bya'o //
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
gshin rje'i dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
gshin rje rnams kyi phyag tu 'bul //
sku gsung thugs kyi glud du 'bul //
gshin rje'i dmag dpungazlog tu gsol //
oM a pa ra tsakra hrIHti ya ma rA tsa sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
gnod sbyin dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
gnod sbyin rnams kyi phyag tu 'bul //
sku gsung thugs kyi glud du 'bul //
gnod sbyin dmag dpungazlog tu gsol //
oM a pa ra tsakra hrIHti yak+sha grI wa sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
tshangs pa'i dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
tshangs pa lha yi phyag tu 'bul //
sku gsung thugs kyi glud du 'bul //
tshangs pa'i dmag dpungazlog tu gsol //
oM a pa ra tsakra hrIHti brah+ma sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
srin po'i dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
srin po'i dmag tshogs phyag tu 'bul //
sku gsung thugs kyi glud du 'bul //
srin po'i dmag dpungazlog tu gsol //
oM a pa ra tsakra hrIHti rak+sha sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
rgyal po'i dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
rgyal po'i dmag tshogs phyag tu 'bul //
sku gsung thugs kyi glud du 'bul //
rgyal po'i dmag dpungazlog tu gsol //
oM a pa ra tsakra hrIHti rA dza sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
the'u rang dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
the'u rang dmag tshogs phyag tu 'bul //
sku gsung thugs kyi glud du 'bul //
the'u rang dmag dpungazlog tu gsol //
oM a pa ra tsakra hrIHti kar sha li sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
gza' skar dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
gza' skar dmag tshogs phyag tu 'bul //
sku gsung thugs kyi glud du 'bul //
gza' skar dmag dpungazlog tu gsol //
oM a pa ra tsakra hrIHti rA hu la sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
sa bdag klu gnyan dmag byung tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
sa bdag klu gnyan phyag tu 'bul //
sku gsung thugs kyi glud du 'bul //
sa bdag dmag dpungazlog tu gsol //
oM a pa ra tsakra hrIHti nA ga rA dza sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
ma mo'i dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
ma mo'i dmag tshogs phyag tu 'bul //
sku gsung thugs kyi glud du 'bul //
ma mo'i dmag dpungazlog tu gsol //
oM a pa ra tsakra hrIHti ma ma rak+mo sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
mi yi dmag dpung byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
mi yi dmag tshogs phyag tu 'bul //
sku gsung thugs kyi glud du 'bul //
mi yi dmag dpungazlog tu gsol //
oM a pa ra tsakra hrIHti na ra sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
me lha'i 'jigs pa byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
me lha rnams kyi phyag tu 'bul //
sku gsung thugs kyi glud du 'bul //
me lha'i dmag dpungazlog tu gsol //
oM a pa ra tsakra hrIHti raM sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
chu lha'i 'jigs pa byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
chu lha rnams kyi phyag tu 'bul //
sku gsung thugs kyi glud du 'bul //
chu lha'i dmag dpungazlog tu gsol //
oM a pa ra tsakra hrIHti khaM sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
sa lha'i 'jigs pa byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
sa lha rnams kyi phyag tu 'bul //
sku gsung thugs kyi glud du 'bul //
sa lha'i dmag dpungazlog tu gsol //
oM a pa ra tsakra hrIHti laM sarba a pa na ye swA hA/
kye /
mtho ba rnams ni mar gson cig
/dma' ba rnams kyang yar gson cig
/che ba rnams kyis ma bkyon cig
/chung ba rnams kyang ma 'khang zhig
/rgyu sbyor yon gyi bdag po la //
rlung lha'i 'jigs pa byung ba'i tshe //
yon bdag glud du brgya bzhi 'bul //
sAts+tsha brgya dang snang gsal brgya //
gtor ma brgya dang ngar glud brgya //
rlung lha rnams kyi phyag tu 'bul //
sku gsung thugs kyi glud du 'bul //
rlung lha'i dmag dpung zlog tu gsol //
oM a pa ra tsakra hrIHti yaM sarba a pa na ye swA hA/
zhes brjod cing gser skyems 'thor la nas nag gis brabs nas rol mo dang bcas pa bya'o //
brgyad pa glud bsngo ba ni /
phyag mthil gyi glud chen gtso bor dmigs te /
raM yaM khaM/
stong pa'i ngang las yon bdag gi 'dra glud mdzes shing brjid pa yid du 'ong ba /
smra mkhas shing shes rig bkra ba /
'jam pa'i gos dang mdzes pa'i rgyan gyis spras pa /
mkho rgu'i dkor nor bsam gyis mi khyab pa dang ldan par gyur /
rgyas par sngags drug phyag drug gam /
bsdu na nam mkha' mdzod kyi phyag rgyas byin gyis brlabs la /
hU~M/
srid gsum 'di na gang yang rung //
bgegs kyi rigs su gyur pa gang //
tshur gshegs rgyal ba'i bka' la nyon //
rin chen 'bru mchog ngar gyi mi //
nam mkha'i sems la zho sha'i snying //
dung gi rus la bse yi sha
/mtshal gyi khrag la me yi drod //
rlung gi dbugs la chu yi khams //
zer mo'i skra la mu tig klad //
long thang mig la 'gron bu'i so //
le brgan lce la dbang po'i lag
/zangs lcags rkang la dar zab gos //
rin chen rgyan cha dkor cha'i nor //
phung khams skye mched dag dang ldan //
gzugs mdzes gom stabs lams se lam //
smra mkhas ngag snyan kyu ru ru //
sems ni rtog dpyod hrigs se hrig
/bcas bcas de ni brdar brdar nas //
skyes pa dmag la chas pa 'dra //
brgyan brgyan de ni spungs spungs nas //
na chung bag mar chas pa 'dra //
btsal btsal de ni bsags bsags nas //
rgyal po'i bang mdzod dbye ba 'dra //
de 'dra'i glud bzang ngo mtshar can //
mi bas glud dga' bzhes su gsol //
lan chags bskang zhing bu lon byang //
gnod pa'i bsam sbyor ngan pa sgyur //
dus min 'chi ba'i rkyen rnams sgyur //
chag che nyam nga zhi ba dang //
tshe dbang longs spyod rgyas par mdzod //
ces dang /
sngon gyi rabs brjod de 'bul ba ni /
kye /
sngon tshe rgyal ba shAka thub kyis //
mchog sbyin phyag rgya g.yas pa ru //
phyag sor rtse la bdud bzhi bos //
mgron du bkug nas mchod sbyin bsngos //
rgyu sbyor yon gyi bdag po ni //
dad can phyag gi mthil du bzhag
/gces par mdzad nas dbang bskur pas //
sgrib pa bzhi las gyur pa yi //
bdud bzhi bsal te mdangs dang ldan //
sngon tshe bden pa'i byin rlabs ltar //
da lta bdag dang yon bdag gi
/gzugs glud phyag gi mthil du bzhag
/tha mar brgya bzhi'i rdzas kyis bskor //
bdud bzhi phyag sor rtse la bzhag
/byin gyis brlabs shing bsngos te 'bul //
bden pa chen po'i bka' la nyon //
skye mched mu bzhi'i gnas su dengs //
zhes brjod do //
dgu pa smon lam btab pa ni /
na mo /
brgya bzhi'i mchod sbyin rgya chen po bsod nams dang ye shes kyi tshogs su bsngo bar bgyi'o //
sku gdung sAts+tsha btab pa'i byin rlabs kyis sems can thams cad dge ba bcu la spyod par gyur cig
/mi dge ba bcu spang bar gyur cig
/mar me brgya phul pa'i bsod nams kyis sems can thams cad ma rig pa'i mun pa bsal nas ye shes lnga'i don rtogs par gyur cig
/gtor ma brgya phul pa'i bsod nams kyis sems can thams cad mu ge'i bskal pa las thar bar gyur cig
/ngar glud brgya phul pa'i bsod nams kyis sems can thams cad bgegs kyis gnod pa'i lan chags dang bu lon thams cad byang bar gyur cig
/mdo sde zab mo bton pa'i byin rlabs kyis sems can thams cad rtag tu chos kyi 'khor lo bskor bar gyur cig
/brgya bzhi phul pa'i dge ba'i rtsa ba 'dis bdag dang rgyu sbyor yon gyi bdag po 'khor dang bcas pa'i lan chags bu lon thams cad 'khor bar gyur cig
/tshogs gnyis rdzogs nas bla na med pa'i byang chub kyi go 'phang rin po che thob par gyur cig
/ces smon lam btab bo //
bcu pa zlog pa bya ba ni /
kye /
mchod sbyin brgya bzhi'i bden stobs kyis //
bdag dang rgyu sbyor yon bdag la //
yas kyi bdud g.yos brgya bzhis zlog
/mas kyi sri langs brgya bzhis zlog
/pha bu'i rgan sri brgya bzhis\u0f8e
ma bu'i byur sri brgya bzhis\u0f8e
byis pa'i chung sri brgya bzhis\u0f8e
chos zor bon zor brgya bzhis\u0f8e
gtad khram byad stems brgya bzhis\u0f8e
lo kag zla kag ngan pa brgya bzhis\u0f8e
zhag kag za kag ngan pa brgya bzhis\u0f8e
gza' skar ngan pa thams cad brgya bzhis\u0f8e
rbad 'dre rbod gtong thams cad brgya bzhis\u0f8e
mi yi shi kha bye ba brgya bzhis\u0f8e
nor phyugs god kha byung ba brgya bzhis\u0f8e
dgra kha rkun kha ngan pa brgya bzhis\u0f8e
skye bo'i ya ga ngan pa brgya bzhis\u0f8e
sde brgyad 'byung pos gnod pa brgya bzhis\u0f8e
gnam gyi 'ju thag chad pa brgya bzhis\u0f8e
sa yi rten phur phyung ba brgya bzhis\u0f8e
rmi lam mtshan ma ngan pa brgya bzhis\u0f8e
rgya yi gtsug lag ngan pa brgya bzhis\u0f8e
bod kyi mo rtsis ngan pa brgya bzhis\u0f8e
ngan dgu rtsub bcu thams cad brgya bzhis\u0f8e
chag che nyam nga thams cad brgya bzhis zlogs /
zhes brjod cing thal rdeb bya'o //
bcu gcig pa yas rdzongs 'debs pa ni /
de nas bdud bzhi'i gzugs brnyan dang glud sogs yas rdzas rnams gnas khang gi sgo dang nye bar dpags la /
hU~M/
nyon cig ma lus bgegs kyi tshogs //
lha klu gnod sbyin la sogs pa //
'byung po mkha' 'gro thams cad la //
glud dang gtor ma 'di 'bul lo //
de ring yon bdag 'khor bcas la //
gnod par byed pa gang yang rung //
mchod sbyin gtor ma 'di longs la //
bzung pa las ni thar bar mdzod //
bcings pa las ni grol bar mdzod //
rin dang glud du gtor ma longs //
bdag gis de ring khyed mchod do //
song zhig bgegs chen 'gro bar gyis //
phyin chad de ltar ma byed cig
/khyod kyi stobs dang rtsal mthong na /
khyod kyis bgegs chen mi nus min /
khyod ni lha yi sprul pa ste //
sngon chad mchod sbyin ma thob par //
de ring bdag gis khyod mchod kyi //
me tog phreng ba spos dang dri //
mar me zhal zas 'di rnams kyis //
bgegs kyi rgyal po 'gro bar gyis //
sngon gyi lan chags yod na yang //
mchod sbyin 'di yis bral bar mdzod //
dkon mchog gsum gyi bka' dang ni //
dam tshig nyams pa'i nyes pa yis //
gnod par gyur pa mi legs pas //
bgegs chen khyod ni da song zhig
/rdo rje chen po mchog 'dzin pa'i //
bka' las gang dag 'da' ba ni //
rdo rje 'dzin pas myur du spang //
spangs pa'i sems can chen po de //
ji srid 'khor ba'i spyod yul du //
ngan song gsum por ltung nas kyang //
shin tu mi bzad cho nge 'debs //
bdag nyid chen po sangs rgyas bka'//
tshig las 'das na rdul du brlag
/de bas bgegs chen khyod song la //
dam tshig las ni ma 'da' zhig
/ces brjod do //
bcu gnyis pa gshegs su gsol ba ni /
de nas yas rnams nad pa dang yon bdag la lan gsum bskor la /
des nad gdon dang chag che nyam nga thams cad blangs shing rang gnas su song bar bsam /
spos dang gser skyems kyis sna drangs te /
phyogs ngan gang du gtang ba'i sar khyer bar bya'o //
hU~M/
bgegs kyi rgyal po bdud chen bzhi //
bden pa chen po'i bka' la nyon //
lha bdud bya ba'i dkar po khyod //
ci yang med pa'i gnas su dengs //
'chi bdag bdud ni nag po khyod //
nam mkha' mtha' yas gnas su dengs //
nyon mongs bdud ni dmar po khyod //
rnam shes mtha' yas gnas su dengs //
phung po'i bdud ni ser po khyod //
yod min med min gnas su dengs //
sgrib pa rnam bzhi las byung ba'i //
bdud kyi rgyal po 'khor dang bcas //
'khor 'dir gnod pa ma byed cig
/skye mched rigs bzhi'i gnas su dengs //
sa ma ya pra be sha ya dza dzaH
zhes pas yas rnams dor /
shes rab snying po 'don zhing gzungs sngags brjod /
srung bas rab tu gnas shing 'khor gsum mi dmigs pa'i rgyas gdab /
nang du log nas mdo 'don pa de'i snying po gro ga'am shog bur bris pa gzungs gzhug tu bcug pa'i sAts+tsha bcu gnas khang gi phyogs mtshams bcu la so sor srung ba'i don du gzhug go
/rten 'brel snying po bzlas pa'i me tog 'thor zhing brtan bzhugs dang shis brjod bya'o //
bcu gsum pa slar yang mtha' rgyas par bya ba'i phyir /
dkon mchog gsum la mchod pa bzang du bshams shing phul la /
na mo /
dkon mchog gsum gyi bden pa'i byin rlabs kyis //
bdag cag yon mchod 'khor dang bcas //
lha bu'i bdud kyi g.yul ngo las //
da ni rgyal lo rnam par rgyal //
nyon mongs bdud kyi g.yul ngo las //
da ni rgyal lo rnam par rgyal //
phung po'i bdud kyi g.yul ngo las //
da ni rgyal lo rnam par rgyal //
'chi bdag bdud kyi g.yul ngo las //
da ni rgyal lo rnam par rgyal //
zhes brjod cing las kyi rjes bsdu ba dang /
bkra shis kyi tshigs gcad rgya cher brjod cing me tog gi char dbab pa sogs kyis bde legs su khyab par bya'o //
gsum pa lo rgyus kyi sgo nas phan yon bstan pa ni /
sngon lha'i dbang po brgya byin snyun gyis zin pa la /
ston pa bcom ldan 'das la gsol ba btab pas bcom ldan 'das kyis bdud bzhis zin par mkhyen nas brgya bzhi'i cho ga 'di mdzad pas /
brgya byin bsnyun las thar nas bde ba la bkod do //
de ltar phan yon chen po dang ldan pa'i cho ga rdzas las brgya bzhir mtshan du grags pa de nyid 'phags pa klu sgrub kyi phyag tu babs pas rdo rje gdan gyi ka gdan spre'u 'dra ba la gter du sbas pa /
paN+Di ta lnga brgyas bton nas gnubs sangs rgyas ye shes rin po che la bstsal /
des bod du bsnams nas gzhan phan gyi phrin las rgya cher mdzad pa'o //
cho ga de la'ang mdo lugs dang sngags lugs zhes tha dad du yod pa las /
'di nyid mdo ltar grags pa'i lugs so //
gzhan sngags lugs gshin rje nag po'i rgyud las btus pa rdo rje gdan nas bton nas /
o rgyan chen po sogs las brgyud par grags pa'i yi ge zur pa'i bla ma gong ma rnams kyis phyag len du mdzad pa zhig snang ba ni /
yi ge rnying pa na gsal bar 'dug pa las shes so //
de lta bu'i cho ga 'dis ban bon gyi phur kha zug pa dang /
gtad chud pa dang /
dgra rkun mang ba dang /
skye bo'i ya ga ngan pa dang /
mi'i shi kha bye ba dang /
phyugs nad god kha byung ba dang /
yul du nad yams dar ba dang /
khyad par rgyal 'gong dang yi dwags zhugs pa dang /
gza' skar ngan pa la shi ba dang /
lus srog dbang thang gud pa dang /
klung rta la dgra dar ba dang /
keg chag che ba dang /
sri'u dang nad pa cis kyang ma sos pa sogs /
mdor na mi mthun pa'i 'gal rkyen sel ba la sogs phan yon bsam gyis mi khyab pa dang ldan pa yin no //
deng sang brgya bzhi'i cho ga shin tu dar ba ltar snang yang /
'ga' zhig 'chi bslu dang ma mo'i glud chog sogs kyang sbyar ba'i ngag 'don mang ba tsam snying por bya ba dang /
la las tshigs gcad sor bsdebs nyung ngu tsam la bsdus pa sogs /
yig rnying lhad med rang sor gnas pa shin tu dkon pas khungs thub kyi yid brtan dka' bar gyur na'ang /
yig rnying gi sgrom gzhung sdeb pa na bar skabs so so'i dbri bsnan gyi dri ma ngos zin pa ltar snang ba rnam par dag par byas te bklag chog tu bkod pa yang /
deng dus 'di tsam la khungs ldan du rlom pa yin no //
de ltar brgya bzhi'i cho ga 'dod don lhun grub ces bya ba 'di yang /
cho ga 'di lag len du byed pa rnams la phan pa'i bsam pa dang /
dge sbyong 'tsho byed gzhan phan mchog sbyin gyis bskul bas kyang rkyen byas te snyom las pa 'gyur med rdo rjes sbyar ba'o //
sarba mang+ga laM//
!
//lha bdud dkar po dang lha bshos shar /
'chi bdud nag po dang ngar glud lan chags lho /
nyon bdud dmar po dang mar me nub /
phung bdud ser po dang sAts+tsha byang du 'phen /
