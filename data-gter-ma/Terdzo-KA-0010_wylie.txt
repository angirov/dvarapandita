@#//
sprul pa'i gter chen mchog gyur bde chen gling pa'i rnam thar gsol 'debs bkra shis 'khyil ba'i dbyangs snyan zhes bya ba bzhugs so //kun khyab bde chen 'od gsal chos kyi sku //
'khor 'das snying po mi shigs thig le che //
dngos po kun gyi khyab bdag gdod ma'i mgon //
rje btsun bla ma'i zhabs la gsol ba 'debs //
o rgyan sangs rgyas gnyis pa'i thugs kyi sras //
gter 'byin grub thob rgya mtsho'i 'khor los sgyur //
rnam thar bsam yas snyigs dus bstan 'gro'i mgon //mchog gyur gling pa'i zhabs la gsol ba 'debs //gdod nas rab zhi'i bdud rtsi brnyes gyur kyang //
sku dang zhing khams rgya mtsho'i sprin bkod de //
bzo skye mchog gi sprul sku mtha' yas pa'i //
'dul bzhi'i cho 'phrul ston la gsol ba 'debs /
khyad par gangs can mnga' bdag khri srong rje'i //
sras kyi tshul bzung mchog gi dngos grub brnyes //
sangs rgyas gling sogs rmad byung ngo mtshar ba'i //
sgyu 'phrul gar brgyas rol la\u0f8e
thugs bskyed khyad 'phags snyigs ma'i 'gro la dgongs //
phrin las khyad 'phags gang 'dul der mthun ston //
rnam thar khyad 'phags sngon med gsang mdzod 'chang /
khyad par sum ldan khyod la\u0f8e
mdo stod sa yi thig ler bsam bzhin du //
skye ba bzhes nas gzhon nu'i skabs su yang //
phal pa'i yul 'das dam pa'i rnam thar sad //
dad ldan spro ba bskyed la\u0f8e
bcu gsum bzhes tshe o rgyan dngos su mjal //
zab gter rjes gnang bstsal nas byin gyis brlabs //
lha sras thugs dam rten sogs dngos grub thob //
dgongs gter klong nas brdol la\u0f8e
kar 'brug 'bri stag yab sras gtsor gyur pa'i //
ris med tshad ma'i skyes chen du ma bsten //
mnyes pa gsum gyis mdo sngags bdud rtsi'i bcud //
thugs kyi dpal ber bskyil la\u0f8e
pad 'byung dngos snang pad+ma dbang chen dang //
dpal ldan dpa' bo gtsug lag chos rgyal gyis //
brda yis lung bstan don gyi brgyud pa gtad //
bgegs sel dngos grub brnyes la\u0f8e
khyad par 'jam mgon mkhyen brtse'i dbang po dang //
yab sras 'brel ba'i las kyi 'phro sad nas //
thugs yid gcig 'dres ngo mtshar rten 'brel gyi //
sgo 'phar brgya phrag phye la\u0f8e
skye bas thob pa'i dri med ye shes spyan //
drang nges chos la lkog tu ma gyur pas //
mkhas dang grub par rlom kun zil non pa'i //
mkhyen gnyis rtsal chen rdzogs la\u0f8e
sa spyod gsung gi 'khor lo la sogs par //
bskyed rdzogs rdzogs chen rnal 'byor mthar phyin te //
'khrul pa zhig cing las bzhir rang dbang 'byor //
grub pa'i gtsug rgyan gyur la\u0f8e
dag pa'i snang b.rapad+ma 'od zhing du //
yang yang phebs nas bla ma sku gsum dang //
rje 'bangs tshogs bcas bsnyen sgrub rnam bzhi mdzad //
dbang bskur lung bstan thob la\u0f8e
/rgyal ba sras bcas yi dam dpag med gzigs //
mkha' 'gro rnams dang tshogs kyi 'du bar rol //
dam can gter srung dkar phyogs skyong rnams kyis //
ci bcol bka' bzhin sgrub la\u0f8e
bla ma skor gsum sgrub sde zhi dang khro //
mnyam sbyor mdo sgyu rdzogs chen sde gsum sogs //
sngon chad sa steng ma byon chos rten gyi //
nor bu'i mdzod chen phyung la\u0f8e
mdo khams gnas chen nyer lnga gtsor gyur pa'i //
gnas mchog brgya rtsa'i zhal ras dngos brgyud nas //
snang bar mdzad cing skye rgu mtha' yas pa //
thar pa'i kha lo sgyur la\u0f8e
kar 'brug yab sras snga 'gyur bstan 'dzin mchog
/gangs can dpal mgon rnams kyi gtsor mdzad pa'i //
ris med skyes chen kun gyis zhabs la btud //
bla ma'i bla mar gyur la\u0f8e
o rgyan rdo rje'i lung gis bsngags pa yi //
rtsa ba'i chos bdag rnam bcus thog drangs te //
mnga' ris dbus gtsang mdo khams mtha' dbus su //
zab gter phrin las spel la\u0f8e
gnas mchog rnams la rdo rje'i byin chen phab //
sde brgyad 'byung por bka' nan rab brjid bstsal //
sa gnad kun tu phyi nang rten 'brel bsgrigs //
snyigs ma'i skal ngan bzlog la\u0f8e
thun mong thun mong min pa'i smin grol dang //
sgrub chen gar 'cham myong grol sbyin pa sogs //
phyogs med bstsal pas skye rgu grangs med pa //
'brel tshad don ldan mdzad la\u0f8e
rtag 'dzin can rnams dge la bskul ba dang //
don mchog rgya chen gzhan la gzigs nas kyang //
skal ldan snang ngor cho 'phrul du mar bcas //
pad+ma 'od du gshegs la\u0f8e
pad+mas yongs su khebs pa'i zhing khams su //
pad+ma'i 'od zer rgyal ba'i sras mchog ni //
pad+ma'i myu gu la sogs phyogs bcu na //
rnam 'phrul mtha' yas ston la gsol ba 'debs //
sgo gsum gus pas gsol 'debs bu rnams la //
sku gsung thugs kyi byin rlabs stsol ba dang //
skye ba kun tu 'bral med rjes bzung nas //
dag pa'i zhing khams mchog tu drang du gsol //
byang chub sgrub pa'i 'gal rkyen kun zhi zhing //
gnas skabs bsam don chos bzhin 'grub pa dang //
rig 'dzin rnam bzhi'i go 'phang bde blag bgrod //
mthar thug bde chen rdo rje sems 'grub shog
/zab gter bstan pa 'dzam gling kun tu khyab //
de 'dzin skyes mchog sku tshe bskal brgyar brtan //
phrin las rtag cing khyab pa'i dge legs kyi //
bkra shis nyi mas sa gsum snang gyur cig
/ces rigs ldan mkha' 'gro'i gtso mo bde chen chos sgron gyis rten dang bcas pa'i gsung gis bskul ba dang /
mos ldan gzhan dag gis kyang mtshams sbyar ba la brten /
gter chen chos kyi rgyal po gang des gsang ba'i mdzod kyis dbug dbyung bstsal pa karma ngag dbang yon tan rgya mtsho'am blo gros mtha' yas pa'i sdes gus pa chen pos bris nas gsol ba btab pa dge legs 'phel //

//
