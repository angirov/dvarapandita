sde gsum phyi skor /
drwa ma lnga /
rgyal po dzaH
dga' rab rdo rje /
'jam dpal bshes gnyen bcas kyi mthar /

rdor gling lta ba klong yangs mkhas pa nyer lnga'i glu las /
sems sde'i mkhas pa bco brgyad kyi dgongs nyams ni /[ <!TCC Tibetan character 4,37 undefined in unicode!> ]khyung chen gyi dgongs pa /
chos nyid klong rdol glu yi bsam gtan /
tsan+dan gyi nags tshal du nam gyi gung la /
rgyal po d+ha hi na ta los 'di skad lo //
ho :
bdag ni d+ha he ta lo ste :
rig pa bde brdal byang chub sems :
dbang bskur dkyil 'khor cho ga med :
rang gis rang nyid rang gsal bas :
'khor 'das chos tshig der zad do :
g+hi ta ma ko sa la a ho :[ <!TCC Tibetan character 4,37 undefined in unicode!> ]rig pa'i khu byug gi dgongs pa /
rig pa klong rdol glu'i bsam gtan /
tsan+dan gor shir+Sha'i tshal du nam gyi cha stod la /
sras thu bo rA dza hastis 'di skad lo //
ho :
bdag ni rA dza hasti ste :
dmyal ba btso sreg snang yang rang sems mdangs :
sangs rgyas zhing khams snang yang rang sems rtsal :
gnyis med gnyis su byar med tha mi dad :
dgongs pa'i don dril tshig de'i bcud khug cig :
g+hi ta ma ko la sa a hoH[ <!TCC Tibetan character 4,37 undefined in unicode!> ]nam mkha' che'i dgongs pa /
ye shes klong rdol glu yi bsam gtan /
me tog u dum bA ra'i tshal du nam smad kyi cha la /
sras mo sA ra nis 'di skad lo //
ho :
bdag ni sras mo dran pa ste :
byang chub sems la bzang ngan med :
snang ba'i yul la nye ring med :
nyams len snying por ma gyur med :
tshogs drug ma spang gsal 'debs yin :
g+hi ta ma ko la hoH[ <!TCC Tibetan character 4,37 undefined in unicode!> ]thig le drug pa'i dgongs pa /
bde ba klong rdol glu'i bsam gtan /
skya rengs dang po shar tsam na /
rgya mtsho'i gting rum du klu'i rgyal pos 'di skad do //
ho :
bdag ni klu rgyal dga' bo ste :
rmad byung rdzogs pa chen po 'di :
khams gsum sems can kun la khyab :
stong gsal 'dzin med snying nang nas :
yul drug kun la 'char zhing spro :
rang grol chen po a la la :
g+hi ta ma ko la sa a hoH[ <!TCC Tibetan character 4,37 undefined in unicode!> ]rtsal chen gyi dgongs pa /
byang sems klong rdol glu yi bsam gtan /
skya rengs gnyis pa shar tsam na /
rgya mtsho'i gling du khyi yi rgyal po ku ku rA dzas 'di skad lo //
ho :
bdag ni khyi yi mkhan po snga ma ste :
tshe 'dir lta sgom mthar phyin bar do chod :
'chi khar nam mkha' phyi nang 'dres pa 'dra :
skye ba rang gar mi 'khyams rang snang rang dbang thob :
g+hi ta ma ko la hoH[ <!TCC Tibetan character 4,37 undefined in unicode!> ]sems sgom gyi dgongs pa /
dbyings rdol glu yi bsam gtan /
rgyan chags dpal gyi ri'i nags su skya rengs gsum pa shar tsam na /
nA gArdzu nas 'di skad do //
ho :
bdag ni 'phags pa klu sgrub ste :
rang sems nga bdag rtsad bcad pas :
phyi nang thams cad stong par grol :
stong nyid bco brgyad gtan la phebs :
skye 'chi 'pho 'gyur gang dga' mdzod :
g+hi ta ma ko la sa hoH[ <!TCC Tibetan character 4,37 undefined in unicode!> ]rmad byung gi dgongs pa /
'byung lnga ye shes klong rdol glu yi bsam gtan /
dmar rengs dang po shar tsam na rgya mtsho'i 'gram du khyi yi rgyal po phyi mas 'di skad lo //
ho :
bdag ni khyi yi mkhan po phyi ma ste :
yod par 'dzin na rtag pa'i mtha':
med par 'dzin na chad pa'i mtha':
yod min med min ma yin par :
stong gsal 'dzin med rjen ce re :
de las bdag la bshad rgyu med :
g+hi ta ma ko la sa a hoH[ <!TCC Tibetan character 4,37 undefined in unicode!> ]yid bzhin nor bu'i dgongs pa /
dngos grub klong rdol glu yi bsam gtan /
dmar rengs gnyis pa shar tsam na /
gnod sbyin mo byang chub 'di skad lo //
ho :
bdag ni gnod sbyin byang chub mo :
yul drug mi 'gegs rang grol spyod :
ji ltar rol yang bogs su che :
rang rig rgyal po'i dbang chen thob :
tshogs drug lhug bzhag a la la :
g+hi ta ma ko la sa a hoH[ <!TCC Tibetan character 4,37 undefined in unicode!> ]rtse mo byung rgyal gyi dgongs pa /
rtsol med klong rdol glu'i bsam gtan /
shing nal byi sa la'i rtsar dmar rengs gsum pa shar tsam na /
smad 'tshong ma bud+d+ha ma tis 'di skad lo //
ho :
bdag ni smad tshong bdag nyid ma :
ci yang yid la mi byed pas :
shes rab pha rol phyin ma yin :
lus sems gang la'ang mi chags pa :
tshul khrims kun gyi mthar thug yin :
gang la'ang re dogs bral ba 'di :
lam lnga sa bcu'i mthar thug yin :
g+hi ta ma ko la sa a hoH[ <!TCC Tibetan character 4,37 undefined in unicode!> ]spyi gcod kyi dgongs pa /
gsang ba klong rdol glu'i bsam gtan /
shing n+ya gro d+ha'i rtsa bar srod thun la 'jam dpal bshes gnyen phyi mas 'di skad lo //
ho :
bdag ni 'jam dpal gshes gnyen phyi ma ste :
rgyu dag pad+ma'i rtse las skyes :
rkyen dag a ti'i don rnams rtogs :
'bras bu dag pas sku gsum thob :
bsgom bya'i rtsol ba skyur thongs la :
sgom byed sems kyi zel ma 'jug :
pad+ma ko la sha a hoH[ <!TCC Tibetan character 4,37 undefined in unicode!> ]spyi chings kyi dgongs pa /
nam mkha' klong rdol glu'i bsam gtan /
dpag bsam shing gi grib ma la /
tho rengs khar Ar+Ya pa los 'di skad lo //
hoH
byang chub sems ni nam mkha' lta bu'i klong //
gsal la rtog pa med pa'i ye shes ni //
phyi dang nang med kun la gsal bar gnas //
sangs rgyas dgongs pa 'di las med par mjal //
e ma ko la sha a hoH[ <!TCC Tibetan character 4,37 undefined in unicode!> ]bde ba phra bkod kyi dgongs pa /
phrin las klong rdol glu'i bsam gtan /
rin po che'i gling du nam gung yol la /
o rgyan gyi mkhan po d+ha hes 'di skad lo //
ho :
bdag ni o rgyan mkhan po ste :
ma hA rA dzas dgongs pa dril te bstan :
sems la rtsa ba gcad rgyu med :
med pa de ka chod pa yin :
sems la bltas pas mthong rgyu med :
med pa de ka rang mthong yin :
mthong med ngang la ma yengs skyongs :
karmAko la sha a hoH[ <!TCC Tibetan character 4,37 undefined in unicode!> ]srog gi 'khor lo'i dgongs pa /
rang byung klong rdol glu'i bsam gtan /
n+ya gro d+ha'i dgon par srod yol gyi dus su /
drang srong b+hi shwa tis 'di skad lo //
ho :
bdag ni drang srong b+ha shi ste :
khregs chod don la rtsol med bzhag :
thod rgal ngang la yengs med bzhag :
snang ba rig mdangs rtsal rdzogs nas :
rang dbang skye 'jug 'od lus thob :
a ka sha ko la ma d+hA a hoH[ <!TCC Tibetan character 4,37 undefined in unicode!> ]rin chen kun 'dus kyi dgongs pa /
skye med klong rdol glu'i bsam gtan /
rgyal ba'i dgon gnas su nam smad la sras mo go ma de bIs 'di skad lo //
ho :
bdag ni sras mo go ma d+he byi ste :
'byung lnga rigs kyi yum lnga la :
phung lnga rigs kyi yab lnga yin :
khams dang skye mched sems dpa' sems ma yin :
kun gzhi skye med kun bzang yum :
yid kyi rtog pa kun bzang yab :
rin chen gser gling rdo btsal ltar :
'khrul yul 'khrul rgyu btsal mi rnyed :
ka pa la ka ma pa sha a hoH[ <!TCC Tibetan character 4,37 undefined in unicode!> ]skye med rang rig gi dgongs pa /
chos sku klong rdol glu'i bsam gtan /
tsan+dan sdong po'i rtsar gung thun la /
kha che'i rgyal po rab snang mdzad 'di skad lo //
ho :
bdag ni mkhan po rab snang ste :
sems la skye shi med par rab rtogs pas :
lus la shi dang ma shi med par grol :
lung las ma byung gdams ngag kho bos rnyed :
sgom la mi re 'dod zhig ngang na bde :
ka la pa ko sha a hoH[ <!TCC Tibetan character 4,37 undefined in unicode!> ]bde ba rab 'byams kyi dgongs pa /
sku gsum klong rdol glu'i bsam gtan /
grong khyer dpal yon du srod kyi dus su rgyal po de ba rA dzas 'di skad lo //
hoH
snang srid thams cad ye nas kun tu bzang //
kun bzang gud na med de ma lus snying po'i rgyu //
snang ba mtha' dag skye med bdud rtsi sku gsung thugs //
skye med ngang las ma yengs mnyam bzhag pas //
bsgom par bya ba 'di las med par rtogs //
lus ni sgyu ma'i phung po mi gtsang ste //
sems ni ye shes chen por shar //
tsan+d+ra de wa ko sa la a hoH[ <!TCC Tibetan character 4,37 undefined in unicode!> ]nam mkha' rgyal po'i dgongs pa /
grol ba klong rdol glu'i bsam gtan /
me tog gi tshal du nam gyi cha stod la /
d+harma rA dzas 'di skad do //
hoH
sems kyi rang bzhin ye nas mdzod chen las //
gang ltar btags shing ci ltar snang ba kun //
'byung 'jug thams cad ye nas kun tu bzang //
de ltar gnyis su med pa'i rig pa de //
kun tu bzang po'i sems la gnas //
rig pa'i dbyings la ma bslad pas //
bsgom zhing bzlas pa 'di las med //
kye ma ma rtogs snying re rje //
e ma bdag nyid rang sar grol ba a la la //
d+ho ha ko pa sha a hoH[ <!TCC Tibetan character 4,37 undefined in unicode!> ]rje btsun dam pa'i dgongs pa /
shes rab klong rdol glu'i bsam gtan /
dben pa chen po'i gnas su bud+d+ha gup+tas 'di skad lo //
hoH
chos rnams byang chub sems ma bcos //
ye nas kun tu bzang po la //
gsal la 'gyur ba med pa'i byang chub sems de la //
mtshan ma'i rnam par rtog pas ma bslad de //
rnam rtog rang byung rang zhir gnas pa las //
gnyen pos sgom du med par 'khums //
sems kyi me long ma bltas na //
rnam rtog dri mas gos ta re //
pradz+nyA ko sa la a hoH
skabs 'dir mkhas pa 'ga' zhig gi glu gter ma la cung zad 'dra min bzhugs pas de dag 'dir bka' ma ltar la cung zad bsdus te bkod pa'o //
nang skor nas /
bai ro mtsho rgyal khri srong g.yu sgra rnams kyi rdo rje'i glu blang pas sum cu rtsa gcig ste /
de thams cad kyi sku gsung thugs kyi byin rlabs phog la rtogs pa bskyed pa'i mthar /
rjes kyi shes pa gzung 'dzin gyi dri ma mtha' dag dang bral nas /
'gag med kyi rang rtsal 'khor 'das kyi snang ba cir snang ci srid cir shar yang ngos gzung las 'das pa'i rang rig yul med rang gsal gyi ngang la gnas pa med pa'i tshul gyis gnas par bya'o /

/dpe ji ltar na /
g.yo sgyu dang bral ba'i mi lta bu ste /
ma bcos lhun grub kyi man ngag gis rig pa rtsal gyi dbang skur ba thob pa'i stobs kyis bslu mi srid de /
gnas lugs rang ngo shes /
rang sa zin /
rang sar grol ba mtshon pa'o //
slob ma'i rna bar sbub mchu btsugs te /
bum pa khungs gtor\u0f8e
btsal du med pa'o :
zhes brjod /
slar yang snying dang 'dra ba'i slob ma gcig la sbyin pa'i chig brgyud ni /
zhes bskul la slob dpon 'bol stan dgu brtsegs su gnas pa'i steng nas slob ma'i rna bar sbub mchu btsugs te /
dang po thug sa sogs tshig rkang gsum lan gsum brjod /
de lta bu'i sngon 'gro byin rlabs kyi rim pa song nas /
gdams ngag gi dgongs 'grel dngos gzhi khrid kyi rim pa stong nyid chos dbyings khyab brdal gyi gdams pa bshad pa ni /
slob dpon gyis tshig dal la skabs phyed pas /
phyi skor dngos gzhi'i khrid rim ltar /
dang po thug sa\u0f8e
'bras bu'o :
zhes pa'i rjes su dngos gzhi'i khrid kyi bsdus don ltar /
phyi skor khrid kyi rjes 'brel dgongs pa rang gsal lta ba klong yang ston pa la /
lta sgom spyod gsum\u0f8e
grub pa 'o :
zhes pa'i bar bshad /
de ltar bsgom bya sgom byed bral ba'i ngang la gnas pa med pa'i tshul gyis gnas pas /
rang bzhin gyi gnas lugs rgyu rkyen med par /
byed pa po med par lhun gyis grub pas blang ba med cing dor ba med pa'i phyir /
kun tu bzang po zhes tha snyad du btags te /
rang byung gi ye shes thig le nyag cig sgra ji bzhin pa ma yin pa /
don thun mong min pa /
dgos ched kyi dbang gis ji ltar btags kyang /
'khor 'das kyi chos thams cad de bzhin nyid dang gzhan du brjod du med par thag chod na dbang thams cad rdzogs pa yin no //
zhes rtogs pa bskyed /
de ltar dbang bskur rdzogs par gyur pa la sogs shis brjod kyi mtshams sbyar /
!
mchog sprul o rgyan rin po che'i thugs dam sde gsum phyag dpe 'bral spang lta bu'i nang /
rje chos blo'i phyag bris yin nges su 'di ltar bzhugs pa zhal bshus pa'o ///
/
