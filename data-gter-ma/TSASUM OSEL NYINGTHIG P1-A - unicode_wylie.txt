@#//
b+hA

swa

ra

N-i

rmA

Na

s+ya

ba
dzra

si
n+d+hi

ni

d+hi

tri

mU

la

ka

ra
b+hA

tsi
t+ta

ti

la

ka

bi

ha
ra
ti
sma //
@#//
'od gsal sprul pa'i rdo rje'i dgongs gter rtsa gsum 'od gsal snying tig bzhugs so //
rtsa gsum 'od gsal snying tig las :
rig 'dzin rtsa rgyud ye shes drwa ba bzhugs :[  <!TCC Tibetan character 3,181 undefined in unicode!> ]rgya gar skad du :
shrI dz+nyA na dzA la tan+t+ra nA ma :
bod skad du :
dpal ye shes drwa ba'i rgyud ces bya ba :
bcom ldan 'das snang ba mtha' yas la phyag 'tshal lo :
'og min pad+ma drwa ba ru :
'od snang mtha' yas ston pa yis :
lag na chu skyes la sogs pa'i :
'khor la dus gsum dus med dus :
rdo rje gsang ba'i tshig bstan tshe :
pad+ma'i spyan gyis slar gsol pa :
e ma nges pa don gyi rgyud :
snying por bsdu na ji ltar lags :
zhes gsol dpag med mgon po yis :
chos nyid rang sgras 'di skad gsung :
gzhi dbyings ka nas dag pa'i klong :
gzung 'dzin 'khrul pa las 'das kyang :
gzhi snang thugs rje'i 'char tshul la :
gnyis 'dzin dbang gis 'khor bar 'khyams :
de slad smin zhing sbyang ba'i phyir :
dbang bskur nges pa'i lam la 'jug :
'da' bar dka' ba'i sa ma ya :
rtsa ba yan lag srog bzhin bsrung :
chos sku skye med snang mtha' yas :
longs sku 'phags mchog snying rje'i lha :
sprul sku pad+ma thod phreng rtsal :
bskyed rdzogs zung 'jug tshul du bsgrub :
bde stong 'od gsal dbyings rig don :
thig le gcig gi sbubs su 'jug :
gnas skabs mthar thug don gnyis spyod :
gzhi la lam gyis mtshams sbyar bas :
'bras bu sku bzhi dbyer med pa :
ye shes phrin las bsam mi khyab :
ngo bo rang bzhin thugs rjer smin :
de skad ston pa kun bzang gis :
byung dang 'byung 'gyur snod ldan la :
gsang ba'i snying po 'di gdams pas :
thams cad ye shes gcig tu smin :
sa ma ya :
bskyed rdzogs gsum gyi tan+t+ra ni :
'bum phrag kun gyi yang snying mchog :
'phags mchog bde stong snying rje'i glus :
pad+ma thod phreng bdag la gdams :
rgya rgya rgya :
brda thim :[   <!TCC Tibetan character 3,181 undefined in unicode!> ]rtsa gsum 'od gsal snying tig las :
rtsa gsum sgrub thabs lung gi dum bu bzhugs :[  <!TCC Tibetan character 3,181 undefined in unicode!> ]'phags mchog snying rje'i lha la 'dud :
bkra shis rang byung brag gi phug :
mA ra ti ka'i gzhal yas su :
pad+ma drwa ba yab yum gyis :
o rgyan bdag la dbang bskur cing :
byin brlabs rdo rje'i tshig 'di bstan :
sa ma ya :
chos rnams kun gyi de nyid ni :
bsam brjod las 'das gnyug ma'i dbyings :
rig pa 'od gsal sbubs su 'jug :
bcings grol med par ye sangs rgyas :
snang ba 'chi med mtsho skyes lha :
stong pa man+dA raHba yum :
zung 'jug yi dam yongs 'dus pa :
bla ma drag po'i sku ru bsgrub :
snang grags rig pa lha dang sngags :
chos sku rtsa gsum 'dus par blta :
bcos min mos shing gdung ba'i blos :
gsol 'debs tshig 'di yang yang bzla :
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
oM AHhU~M hrIHhrIHbadzra gu ru pad+ma thod phreng rtsal de ba DA ki nI badzra sa ma ya dzaHsarba sid+d+hi pha la hU~M A:
hU~M hU~M hU~M:
'dis ni snang srid sgyu mar 'char :
rig 'dzin bla mas byin gyis rlobasaH
mchog thun dngos grub dbang du 'du :
phrin las rnam bzhi lhun gyis grub :
de phyir ma 'ongs skal ldan kun :
snying por dril la nyams su longs :
zhes gsungs thig le chen por gshegs :
rgya rgya rgya :
brda thim :[   <!TCC Tibetan character 3,181 undefined in unicode!> ]rtsa gsum 'od gsal snying tig las :
man ngag 'ja' lus rdo rje'i tshig rkang bzhugs :[  <!TCC Tibetan character 3,181 undefined in unicode!> ]rtsa gsum kun 'dus thod phreng rtsal la 'dud :
'khor 'das chos kun gdod nas rnam dag kyang :
gnyis 'dzin glo bur 'khrul pa sbyang ba'i phyir :
thun mong khyad par bla med lam mchog 'di :
rang byung mtsho skyes rdo rje bdag gis bstan :
sa ma ya :
dbang thob dam tshig la gnas rnal 'byor pas :
gangs khrod ri rtse mtsho gling nags tshal sogs :
shin tu dben zhing nyams dga'i gnas mchog tu :
gcig pur bde ba'i stan la bag phab ste :
dal 'byor lus 'di yang yang rnyed dka' zhing :
myur du mi rtag 'chi bas rgyud bskul nas :
dkar nag las 'bras blang dor 'bad pa dang :
'khor ba'i sdug bsngal dran pa'i nges 'byung bsgom :
bdag gzhan byang chub bar du bslu med skyabs :
rtsa gsum dkyil 'khor lha la skyabs su 'gro :
tshad med byams dang snying rje chen po'i blos :
smon 'jug don dam byang chub sems mchog bskyed :
gsang chen rigs gcig bla ma rdor sems kyis :
stobs bzhi'i rnal 'byor ldan pas sdig ltung bshags :
kun rdzob don dam dbyer med chos sku'i dbyings :
sku gsum mchod pa'i sprin gyi maN+Dal 'bul :
khyad par byin rlabs bla ma'i rnal 'byor ni :
bcos min mos gus drag pos gnad du bsnun :
dbang bzhi blangs shing thugs yid gnyis med bsre :
mngon sum lhug pa'i ye shes de ru 'char :
ting 'dzin gsum gyis bskyed pa'i mngon byang gis :
'chi med pad+ma thod phreng lha tshogs bsgom :
skad cig bde stong zung 'jug sgyu ma'i skus :
'phags mchog snying rje chen po'i gzugs sku bsgrub :
ma bskyed ye rdzogs chos sku'i ting 'dzin gyis :
'od snang mtha' yas dkyil 'khor rang la shar :
thun gcig lha yi gsal snang tshad du 'don :
thun gcig rang bzhin med pa'i rgya yis gdab :
thun gcig zung 'jug dbyer med nga rgyal bsgom :
thun gcig bskyed rdzogs ro mnyam dgongs pa'i ngang :
sgrar bcas sgra med bde chen rdo rjer bzlas :
lus sbyong rnam pa nyi shu'i 'phrul 'khor dang :
ngag sbyong 'bru gsum rdo rje'i bzlas pa ste :
yid sbyong phyi nang gsang ba'i stong ra bsgom :
srog rtsol kha sbyor rlung gi rnal 'byor dang :
yas babs mas brtan 'bar 'dzag bde drod spel :
mthar thug rim bsdus 'od gsal ngang du gzhag :
rjes thob nyin mtshan sgyu ma'i lha skur ldang :
dngos yid phyag rgya'i lam gyis bogs 'byin bya :
sgo gsum zhen log shin tu sbyangs pa la :
sems bral rig stong rjen pa ngo sprad cing :
bcas bcos spro bsdu bral ba'i mnyam bzhag ngang :
rnal 'byor bzhi yis nyams len srang du gzhug :
lhun grub sgo yul rlung rig gnad gcun pas :
chos nyid mngon sum 'ja' zer thig le'i klong :
nyams snang gong 'phel sprul sku'i tshom bu 'char :
rig pa tshad phebs dag pa rab 'byams kyis :
chos zad blo 'das go 'phang mngon du 'gyur :
gal te tshe 'dir grub mtha' ma snyogs na :
'chi tshe rig stong 'od gsal sbubs su 'jug :
rlung sems dbyer med hrIHyi rnam par 'pho :
bar do rnam gsum sku gsum lam du khyer :
sa ma ya :
thun mong grub pa brgyad dang phrin las bzhi :
rnam smin tshe dbang phyag chen rig 'dzin thob :
bde stong mdud grol blo bral gnyug ma'i klong :
sku dang ye shes phrin las 'bras bu 'grub :
rgya rgya rgya :
brda thim :
