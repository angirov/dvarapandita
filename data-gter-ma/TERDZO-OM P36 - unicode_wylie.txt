A+o~M swasti /
gsang bdag dpa' bo rdo rje 'dzin //
rig sngags grub pa'i drang srong cher //
yongs bzhengs zhe sdang rdo rje la //
btud nas de sgrub snying po bri //
'dir sngags rgod lok+t+ri pA la'i sgrub thabs dang 'brel bar rig gtad bya ba'i tshul la gsum ste /
sbyor ba yo byad kyi gshom dang /
dngos gzhi sgrub thabs /
rig gtad kyi cho ga'o //
dang po yo byad kyi bsham ni /
stegs bu'i khar maN+Dal la me tog gi tshom bu gcig bkod pa'i steng du /
dkar gtor mngar gsum dang shing thogs sna tshogs kyis brgyan pa sku rten btsug pa bkod /
de'i g.yas g.yon du tho ba dang ral gri /
mdun du chu gnyis nyer spyod lnga phreng tshar /
changs rjes brgyad sogs nyer mkho rnams tshogs par bsham mo //

//gnyis pa sgrub thabs las /
sngon 'gro ni /
sngon gtor skyabs sems mchod rdzas byin rlabs sogs sngon du 'gro bas /
dngos gzhi las zhi bsnyen ni /
rang lus tha mal d+hU ti'i nang :
snying thad pad+ma 'dab bzhi'i dbus :
nyi zla'i gdan la a dkar po :
de las 'od 'phros sdig sgrib sbyangs :
skad cig bdag nyid drang srong ni :
sku mdog sngo skya skem rid gzugs :
smin ma ag tshom rgya mdor sleb :
ras dkar smad dkris stod g.yogs can :
skyil krung tshul bzhugs g+hun+d+he bsnams :
'khor du drang srong 'bum gyis bskor :
snying gar nyi ma'i gdan steng du :
srog gi snying po hU~M mthing nag :
traM du'i sngags kyis bskor bar gyur :
ces pa'i dmigs rim dang sbyar te /
A+o~M traM du tri na traM du dzaHdza :
zhes pa gong bsnyen gyi grangs tshad 'bum phrag gcig sngon du bzlas nas las sgrub kyi sngon du khri tsho re bzla bar gsungs shing rgyun du ci rigs par bzla'o //
drag por sgrub pa ni /
de nyid gnas sgyur gyi tshul du :
gser gyi tsakra rtsibs brgyad dbus :
skad cig rdzus skyes khro bo ni :
mthing nag zhal gcig phyag bzhi pa :
dang po gnyis kyis tho ba dang :
ral gri 'bar ba rab tu gdengs :
mtha' gnyis gnam lcags thal mo rdeb :
kham nag ral pa gyen du brdzes :
zhabs bgrad nyi zla'i gdan la bzhugs :
shin tu khro zhing mi sdug pa'i :
spyi bor drang srong dri med dang :
snying gar badzra pA Ni gsal :
de yi thugs kar rin po che'i :
gur khyim nang du mthing nag hU~M:
mgrin par as mtshan zla ba'i steng :
smra byed rdo rje'i lte bar hU~M:
rwa dgu'i rtse mor phaT dgus mtshan :
tsha ngar me yis gnod byed gzir :
thugs ka'i hU~M las 'od 'phros pas :
ri bo kun 'dus rtse mo nas :
drang srong 'khor bcas spyan drang bsam :
zhes pas gsal btab la /
spyan 'dren pa ni /
hU~M:
dad pa dang ni dam tshig gis :
tshur gshegs gnas 'dir spyan 'dren na :
rgya gar yul gyi lho phyogs ngos :
yul ni rgya gar in+d+ra'i yul :
ri bo kun 'dus rtse mo na :
nags tshal drwa ba'i klong dkyil na :
rin chen sna lnga'i khri steng na :
slob dpon drang srong dri med ni :
drang srong 'bum gyi 'khor gyis bskor :
ma lus 'khor dang bcas pa rnams :
sems can don la gshegs su gsol :
sde brgyad 'dul phyir gshegs\u0f8e
byad ma zlog phyir gshegs\u0f8e
'byung po 'dul phyir gshegs\u0f8e
rgyal bsen 'dul phyir gshegs\u0f8e
dgra bgegs 'dul phyir gshegs su gsol :
pad+ma'i gdan la bzhugs su gsol :
A+o~M traM du tri na traM du dzaHdzaHdzaHhU~M baM ho :
zhes pas spyan drangs la /
bzhugs gsol ni /
hU~M:
bdag cag bsod nams skal bar ldan :
drang srong 'khor bcas byon pa legs :
ji srid brtan par bzhugs nas kyang :
thugs rjes bdag la byin gyis rlobs :
zhes bzhugs su gsol /
phyag ni /
hU~M:
slob dpon dri med 'khor bcas la :
bdag cag gus pas phyag 'tshal lo :
lus ngag yid gsum gus phyag 'tshal :
mthu rtsal dbang gi dngos grub stsol :
ces phyag 'tshal /
mchod pa ni /
A+o~M:
sangs rgyas thams cad 'dus pa'i sku :
drang srong rgyal po rig sngags bdag :
sde brgyad 'dul ba'i drag shul can :
khyed la mchod pa 'bul ba ni :
snang gsal sgron me 'bar ba 'dis :
ma rig mun pa sel bar shog :
A+o~M badzra A lo ke AHhU~M:
khyed skur sgrib pa mi mnga' yang :
sems can sgrib pa sbyang ba'i phyir :
bdud rtsi'i khrus chab 'di gsol bas :
sems can sgrib pa dag gyur cig :
A+o~M badzra gan+d+he AHhU~M:
bdud rtsi'i ngad ldan spos mchog 'di :
drang srong 'khor dang bcas la 'bul :
thugs rjes byin rlobs bzhes su gsol :
A+o~M badzra d+hU pe AHhU~M:
bskal pa bzang po'i nas 'bru bzhin :
zhal zas ro mchog brgya ldan 'di :
drang srong 'khor dang bcas la 'bul :
thugs rjes byin rlobs bzhes su gsol :
A+o~M badzra nai bid+yA AHhU~M:
ka la ping+ka'i sgra dbyangs bzhin :
sgra snyan rgyun rnams thams cad kun :
drang srong khyed la 'bul lags na :
thugs rje dang ni dam tshig dang :
gnyis med don gyis bzhes su gsol :
A+o~M badzra shab+da AHhU~M:
zhes mchod la /
bstod pa bya ba ni /
hU~M:
sangs rgyas thams cad 'dus pa'i sku :
sangs rgyas kun gyi sprul pa yi :
drang srong chen po dri med ni :
bag chags sgrib pa mi mnga'i phyir :
nyi zla pad+ma'i gdan la bzhugs :
thabs dang shes rab ldan pa'i phyir :
zhal gcig phyag gnyis drang srong sku :
'dod chags dug lnga spangs pa'i phyir :
sku mdog sngo skya keng rus gzugs :
khams gsum dbang du bsdu ba'i phyir :
dbu skra lcang lo gyen du 'khyil :
sangs rgyas bstan pa srung ba'i phyir :
zhal nas sde brgyad spu gri gsung :
sde brgyad gnad la 'bor ba'i phyir :
phyag na gser gyi rdo rje bsnams :
sprul pas kun la khyab pa'i phyir :
'khor du drang srong 'bum gyis bskor :
sde brgyad dbang du bsdu ba'i phyir :
ri bo kun 'dus rtse la bzhugs :
sangs rgyas sprul pa yin pa'i phyir :
sku la na bza' ras gos gsol :
sa bcu zil gyis gnon pa'i phyir :
nags tshal drwa ba'i phug na bzhugs :
tshe dang bsod nams spel ba'i phyir :
shing tog sna tshogs zhal du gsol :
sangs rgyas stong gi sprul pa'i sku :
drang srong khyed la gus phyag 'tshal :
'gro ba gdul dka' 'dul ba'i phyir :
drag po'i skur ston khro bo'i rgyal :
zhe sdang rdo rje gsang ba'i bdag :
'khor dang bcas la phyag 'tshal bstod :
khyod kyis bdag la dngos grub stsol :
sde brgyad dbang du bsdu ba'i phyir :
mthu dang rdzu 'phrul bdag la stsol :
ces bstod /
che ba bskyed pa ni /
rdo rje'i lte ba'i hU~M las 'phros pa'i 'od zer gyis sde brgyad kyi snying nas drangs te mdun du bkug pa'i spyi bor rdo rje rgya gram re bzhag pas 'gul mi shes par bsam la /
hU~M:
nga ni srid pa kun gyi rje :
nga ni skye 'gro kun gyi yab :
nga ni srog gcod kun gyi bdag :
thams cad kun gyi srog snying bdag :
khyod kyi snying khrag nga la yod :
nga yi las rnams khyod kyis sgrubs :
zhes brjod cing nga rgyal bya /
bzlas pa ni /
slar yang hU~M las 'od zer 'phros pas sde brgyad kyi snying gar gnas pa'i srog yig rnams drangs te rdo rje'i gdan du bstims pas ci bsgo ba'i bka' nod cing mdun du 'khod par bsam la /
A+o~M lok+t+ri pA la nan :
sa ga pA sha nan :
nA ga du du nan :
ma maM ma maM:
tsir tsar tsir tsar :
baM ru lu baM ru lu :
rbad tra ko sha ya rbad tra ko sha ya :
ho ra ho ra :
tsi du sod tsi du sod :
shigs lhu ru gtubs :
ha la pa ti nan :
'khor ba thul :
gnod byed che ge'i kA wA tsi brlag brlag :
ces rtsa sngags te zhag nyer gcig tu 'bum phrag gsum bzla bar bshad kyang de las nyis 'gyur ram sum 'gyur du bzla'o //
spu gri'i drag sngags bzla bar 'dod na /
khyad par gyi dmigs gnad dang sbyar te /
A+o~M lok+t+ri pA la nan rbad thums /
'jig rten mgon po'i srog chod snying phyungs tsit+ta mA ra ya thun b+h+yo rbad :
ces sogs sngags tshan gzhan bdun po so so'i mthar /
rbad ling sa bdag gi srog chod\u0f8e
rbad phaT klu bdud kyi srog chod\u0f8e
rbad myogs ma mo'i srog chod\u0f8e
rbad rbud btsan gyi srog chod\u0f8e
rbad thums bdud kyi srog chod\u0f8e
rbad khos gza' bdud kyi srog chod\u0f8e
rbad shag rgyal po'i srog chod\u0f8e
zhes dang /
rgyal po'i srog la dung dung snying la shad shad :
de bzhin du /
bsen mo'i srog\u0f8e
pe dkar gyi srog\u0f8e
gtsang thel gyi srog\u0f8e
gnod byed kyi srog\u0f8e
che ge mo'isrog\u0f8e
a ya ma du ru tsa sha na sde brgyad kyi srog\u0f8e
tsi du sod tsi du sod rbad thibs :
shig lhu ru gtubs rbad myogs :
ha la pa ti nan :
ga Na pa ti rbad rmugs :
'khor ba thul rbad choms :
gnod byed 'byung po'i kA wA tsi brlag brlag rbad hur :
gnod byed kyi srog la mA ra ya rbad rbad :
gnod byed rgyal po thams cad rA tsa hab le hab le sod :
klu thams cad nA ga ling nA ga ling sod :
'byung po thams cad ku tri ku tri sod :
bgegs thams cad 'gug ge 'gug ge sod :
gza' thams cad the tse the tse sod :
the brang thams cad ra tri ra tri mA ra ya sod :
bsen mo thams cad ro tri ro tri mA ra ya sod :
gri bo gri mo thams cad suM tri suM tri mA ra ya sod :
gnod byed dgra bgegs che ge mo mA ra ya sod sod rbad rbad dzaHdza :
zhes pa ni thun sngags dang spu gri ring mo sbrel ba ste skabs phyed par bya zhing /
drang srong gi dmod pa ni /
bka' ltar mi byed cing dam la mi gnas pa thams cad 'dir ma gnas par gzhan du dengs shig :
srid pa spyi nas shigs shig :
srid gsum rmang nas sgyel cig :
'khor ba gting nas phyungs shig :
bskal pa'i mes sregs shig :
dam tshig gi dmod pas sdigs shig :
bka'i chad pas chod cig :
gnam lcags ral gris spyi bo'i gtsug nas gshog cig :
sum+b+ha nis non cig :
srid gsum gar skyes gar gnas kyang sdig can 'di'i steng du rdo rje me'i char chen po phob cig :
gnod byed thams cad mA ra ya phaT:
sbyor ba ngan pa thams cad 'dis thul cig :
bka' bsgo 'di yi nus pa yis //
thal phye rlung gis gtor ba ltar //
gnod byed de ru gnas mi 'gyur //
gal te gnas na brlag par byed //
ces brjod cing thal mo rdeb /
de yang las sgrub kyi tshe sngags tshar bdun re'i mthar dmod mo tshar re brjod par bshad do //
thun 'jog na snod bcud rang la bsdu /
rang thugs ka'i hU~M la bsdu /
de mi dmigs par sbyangs te /
dge ba bsngo zhing shis brjod sogs bya'o //
thun mtshams su gtor ma 'bul na /
'bru sna tshogs dang zan chan gyi gtor ma dkar gsum mngar gsum dang chu gtsang gis bran pa bsham /
A+o~M AHhU~M gis sbyangs spel bsgyur nas bdud rtsir byas /
gtor mgron mdun gyi nam mkhar spyan drangs la /
dang po rtsa sngags la i daM ba liM ta kha kha khA hi zhes pas yi dam la 'bul /
gnyis pa khA hi khA hi du na ya swA hA drang srong rnams kyi zhal du khA hi zhes bdun gyis phul la phrin las bcol /
gsum pa sde brgyad la changs bu'i gtor ma rig gtad kyi skabs bzhin gtang na legs par 'gyur zhing /
gang ltar na yang gtor mgron gshegs su gsol lo //
!
//gsum pa rig gtad kyi cho ga la /
yo byad kyi gshom sngar bzhin dang /
sgrub tshul bdag mdun mnyam sgrub tu byas nas gtor 'bul rjes gnang ba zhu ba rnams sngon du 'gro bas /
slob ma'i bya ba khrus byas /
bgegs bskrad /
yon du gri sogs mtshon cha 'bul /
gos mgo mjug ldog pa gyon te 'khod pa la chos bshad ci rigs pas mtshams sbyar te maN+Dal phul nas /
gsol ba 'debs pa 'di'i rjes zlos mdzod byas la /
slob dpon 
bdag ni mu stegs byed dang ni :
sde brgyad 'gong po'i dbang du song ba la :
drang srong dmod pas zlog pa'i thabs :
ngo mtshar dug tri gnang du gsol :
zhes lan gsum /
de nas yid ches bskyed par bya ba'i phyir 'di la gsan 'tshal /
sngon rgya gar lho phyogs in+d+ra'i yul na rgyal po d+harma a sho ka bya ba zhig yod pa la /
'bangs rnams kyis rgyal khrims bshig pas rgyal po thugs ma bde nas khros te /
sde brgyad gzir zhing gtad khram byas pas rgyal khrims bshig pa'i gtso blon rnams phung bar byas te rgyal khrims shin tu gnyan par gyur kyang /
rgyal po la rang srung gi gdams pa med pas sde brgyad kyi bsnyag byung nas mdze nad kyis btab /
glo snying mer 'bar kha nas khrag skyug pa sogs nad kyis shin tu gdung ba las /
phan thabs 'tshol ba'i mo dang pra byas pas /
nags tshal drwa ba can na drang srong dri med 'od zer zhes bya ba lha'i drang srong mngon shes mnga' ba dka' thub la gnas pa dmod pa grub pa zhig bzhugs kyis /
de spyan drangs nas byin rlabs zhus na phan /
gzhan cis kyang mi phan zer bas /
der rgyus yod pa su yod dris pas bram ze rgan po zhig na re /
nags tshal drwa ba can du stag gzig dom dred kyis kyang mi thar na mi dag lta ci smros /
drang srong dri med 'od zer ni zla ba nya'i nyin ri bo kun 'dus kyi rtser drang srong 'bum phrag la chos ston du 'ong ba yin no zer bas /
de'i nyin mo sgug tu bcug pas /
drang srong rgan po lus rid cing sngo ba ag tshom can ras dkar gyi na bza' gsol ba gcig byung ba la /
drang srong yin par shes te shing rta la bzhugs su gsol nas pho brang du spyan drangs /
zhal zas sna tshogs kyis bsnyen bkur /
phyag dang zhe sar bcas pas gsol ba /
bdag gis rgyal khrims shor ba la thug nas sde brgyad la gtad khram byas pas lha 'dre'i bsnyag gis 'di ltar sdug bsngal bar gyur pa la rjes su dgongs nas byin gyis brlab par mdzad du gsol zhes zhus pas /
drang srong gi zhal nas rgyal po chen po sdig pa mi dge ba bcu spongs /
'bru dang zan gyi gtor ma rgya chen po bshams la drang srong 'bum phrag la phul nas smon lam gdab tu chug cig gsungs /
drang srong nyid kyis dmod pa'i sngags rgod 'di lan gcig brjod pas rgyal po cung zad bde zer /
de bzhin du lan bdun brjod pas mi bde ba med par phan par gyur to //
de nas drang srong la yun gyi mchod gnas su bzhugs par gsol kyang ma gnang bar nags tshal drwa ba can du bzhud do //
de nas rgyal po d+harma a sho kas bram ze legs grub la gnang /
'di'i rgyal po d+harma a sho ka ni dgra bcom pa grags pa'i yon bdag de bzhin gshegs pas lung bstan cing mchod rten bye ba bzhengs pa po rgyal po mya ngan med pa nyid dang gcig cing /
de bzhin bram ze legs grub ni yul mal+la bar byung zhing gshin rje'i rig sngags grub pas las thams cad la thogs pa med cing /
tshul des mu stegs la dad pa'i rgyal po 'bangs dang bcas pa'ang nang par 'gyur te bram ze nyid bla mar bkur /
der mu stegs kyi slob dpon so ma A tsar+Ya la sogs pas phrag dog pas gsod pa'i pho nya bskos pa na sus kyang nus pa med do //
'on kyang sngar bram ze bla ma khrus la 'gro ba'i tshe tshangs skud sgo gong du bzhag pa mgo la thogs pa khros nas bcad pa'i las kyis /
bram ze'i mgo chod kyang rig sngags grub pas ma shi bar gshed ma nyid kyi phyir song nas gar byas pas /
gsod pa'i pho nya gnyis dang mu stegs can lnga brgya tsam khrag skyugs nas shi grong khyer yang mes 'tshig
/bram zes rang gi mgo bo blangs te sngar shul du blan pas 'grig cing /
de nas sngar gyi gnas su 'ongs te 'gro don ci rigs pa mdzad nas mthar mi snang bar gyur te thun mong gi rig 'dzin yin zer /
gnas de la g+ho ra dz+wa la zhes zer /
kla klo rnams kyis 'gro mi nus par grags so //
des bram ze pra hasti la gnang /
des shAn+tiM gar+b+ha la gnang /
des slob dpon chen po pad+ma 'byung gnas la gnang /
des mnga' bdag khri srong lde'u btsan gyis bod du sangs rgyas kyi bstan pa'i srol btsug pa'i tshe lha srin sde brgyad 'dul ba'i gnyen por dgongs nas bstsal pa la /
mnga' bdag gis rgyud gzhung man ngag gi skor rnams mkho mthing lha khang du gter du sbas pa mnga' bdag gi skye ba bcu gsum pa nyang rin po ches spyan drangs nas sras 'gro mgon la gnang /
des gu ru rin po che chos kyi dbang phyug la gnang ba dang /
yang phrin las rig gtad snying 'grel las tshogs rnams gnam skas brag dang /
bcud phur sogs bai ros mkho mthing du sbas pa rnams chos dbang nyid kyis bton pa gter kha gong 'og bka' 'dril nas /
sras pad+ma dbang chen dang kaHthog pa rgyal ba bzang po gnyis la gnang ste rim pa bzhin bla ma dam pa'i bar du byin rlabs kyi tshan kha ma nyams par brgyud de bdag gis thob pa lags pas /
slob dpon gsang ba'i bdag por mos pa la khyad par gyi gsol ba 'debs pa 'di'i rjes zlos mdzod byas la /
gsang ba'i bdag po rdo rje 'dzin :
bdag la thugs rjes dgongs nas kyang :
bar chad rkyen las rgyal ba'i phyir :
drang srong dri med bshes gnyen gyi :
sku gsung thugs yon phrin las rnams :
rdzogs par bdag la bstsal du gsol :
zhes lan gsum /
de nas slob dpon gyi thugs ka nas 'od zer 'phros khyed rang rnams la phog
/ma dag pa'i snang ba thams cad sbyangs stong pa nyid du gyur /
stong pa'i ngang las 
drang srong zhi ba'i skur bskyed pa'i snying gar hU~M yig ser pos mtshan pa las 'od zer 'phros /
rgya gar lho phyogs in+d+ra'i yul nags tshal drwa ba can gyi ri'i phug nas lha'i drang srong dri med 'od zer 'khor drang srong 'bum phrag du ma'i tshogs kyis bskor ba sprin phung gtibs pa bzhin byon nas /
khyed rang rnams la sib sib thim par mos mdzod byas la /
rol mo'i sgra drag tu bya zhing /
A+o~M ha la ha la hi li hi li he he drung drung dzaHdzaHb+h+yo b+h+yo zlog zlog :
ces dang /
traM du nyer gcig brjod la gnyis med du bstim /
de ltar thim pa'i rkyen gyis zhe sdang rdo rje'i skur gyur pa ni /
sku mdog mthing nag zhal gcig phyag bzhi pa phyag dang po gnyis kyis tho ba dang ral gri phyar zhing /
'og ma gnyis gnam lcags kyi thal mo rdeb pa /
zhal gdangs shing mche ba gtsigs pa /
spyan gsum me ltar 'bar zhing ral pa kham nag gyen du brdzes pa /
gcer bu rgyan med 'jigs su rung ba'i skur bskyed la /
zhi khro'i rtsa sngags che bskyed dmod mo rnams tshar gcig brjod pas gsal zhing brtan par byas la /
mdun bskyed kyi lha las khro bo'i rgyal po mar me gcig las gnyis mched kyi tshul du byon nas khyed rang la thim par mos mdzod byas la /
khro bo'i sku gzugs spyi bor bzhag ste /
hU~M:
lha yi drang srong dri med 'di :
gsang bdag dngos dang khyad par med :
nga yis khyod la gtad pa yin :
sde brgyad bka' las ma 'da' zhig :
A+o~M traM du tri na traM du dzaHdzaHa b+hi Shiny+tsa hU~M:
zhes dang /
rtsa sngags dang dmod mo brjod /
lag g.yon du ral gri gtad la /
A+o~M:
bsam chod ral gri khyod la gtad :
pha rol log rtog ngan pa rnams :
bcad gtubs ming yang med pa dang :
gtan nas brlag pa'i phrin las mdzod :
traM du'i mthar kh+ny+kha a b+hi Shiny+tsa hU~M:
g.yas su tho ba gtad la /
A:
gnam lcags tho chen 'bar ba 'dis :
khyod la gdug sems ldan pa kun :
spyi bo choms la thal bar thongs :
rnam shes chos kyi dbyings su spor :
traM du'i mthar mung+ga raHa b+hi Shiny+tsa hU~M:
zhes gtad /
yon tan phrin las gtor ma'i byin rlabs la /
sngon du bgegs la changs bu brgyad kyi gtor ma chab kyis bran /
'bru gsum gyis byin gyis brlab /
lha srin sde brgyad 'khor dang bcas pa A kar+ShA ya dzaHsa bkug
/sam+b+ha ra lan bdun gyis bsngos la /
lha srin sde brgyad 'khor dang bcas pa thams cad la 'bul lo //
slob ma 'di'i 'gal rkyen bar chad zhi ba dang /
mthun rkyen thams cad yid bzhin du 'grub pa'i sdong grogs mdzad du gsol /
zhes gtor ma gtsang sar phul la /
gtor dbang dngos ni /
gtor ma 'di nyid khro rgyal zhe sdang rdo rje /
de'i spyi bor drang srong dri med 'od zer bzhugs par gsal thobs /
de la mos gus dung byas pas khyed rang rnams kyi spyi bor byon /
rgyud byin gyis brlabs pa'i mos pa mdzod /
gtor ma mgo bor bzhag la /
hU~M:
drang srong chen po dri ma med :
lha yi drang srong 'bum dang bcas :
slob ma byang chub ma 'thob bar :
srung ba chen po mdzad du gsol :
traM du'i mthar ba lin+ta a b+hi Shiny+tsa hU~M:
zhes dang   rta phyag ltar /bka' bsgo dang sngags drag tu brjod pas byin gyis brlab /   phyag bzhes su 'dir zhi drag dmod pa bcas pa'i bzlas lung byed /mchan /
mthar gtor ma'i lha tshogs 'od du zhu nas khyed rang rnams la thim pas khro bo'i rgyal po dngos su gyur pa yin snyam pa gyis /
drang srong dri med dang gsang bdag don gcig pa yin pas /
da phyin chad dregs pa phyi nang sus kyang mi gnod cing bka' las 'da' bar mi phod pa yin no //
zhes dang drag sngags dmod pa dang bcas pa'ang byas la /
phyin chad kyang de bzhin du mdzod ces bka' gtad /
lha zhu ba'i gtor ma bdud rtsir mos pa dngos grub tu byin /
rjes dam tshig khas blang ba dang /
maN+Dal sogs bya zhing /
rjes chog mchod bstod bzod gsol gshegs bsdu smon lam shis brjod rnams bya'o //
spyi tsam la sngar smros pa ltar dang khyad par gyi tshe dmod pa'i gong du spu gri ring mo nyid bzla tshul skabs phyed par bya'o //
drag sngags rnam 'a~Xgyur mang po las //
mthu myur thogs me~Xd nus par ldan //
zhe sdang rdo~X rje~X gsang bdag lha'i //
sgrub thabs nying khu'i snying po lags //
drang srong lok+t+ri pA la'i sgrub thabs rig gtad dang bcas pa'i le'u tshan no ///
/
