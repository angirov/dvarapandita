gter gsar pad+ma mkha' 'gro bka' srung bcas pa'i skong ba bde chen rab dgyes zhes bya ba bzhugs so //
na mo gu ru wA ka badzrA ya /
tshogs kyi mchod pa'i skabs sam dus gzhan du'ang rung bar bskang zhing bshags pas thugs dam bskul bar 'dod na /
skong gtor spyi mthun sger du bca' ba'am /
mchod pa'i gtor ma dang dam tshig gi yo byad la brten kyang chog
/gang ltar nam mkha' mdzod kyi sngags rgya dang /
badzra s+pha ra Na khaM gis rten sgrub mchod dang skong ba'i rdzas rnams mkha' khyab tu spel la /
hrIH
bde chen pad+ma 'bar ba'i klong //
ku ru kul+le'i brag phug sogs //
chos dbyings mkha' khyab zhing rnams nas //
bcom ldan rdo rje btsun mo ni //
dbang mdzad phrin las skur bzhengs pa //
pad+ma DA ki gtso dang 'khor //
dad cing gdung bas spyan 'dren na //
thugs dam dbang gis 'dir dgongs la //
ye shes rang snang bde ba che'i //
dkyil 'khor rgya mtsho'i 'du 'phro yis //
gnas 'dir rtag tu byin rlob cing //
mi 'bral mchod pa'i rten tu bzhugs //
me tog bdug spos mar me dri //
zhal zas rol mo 'dod yon lnga //
rgyal srid bkra shis rdzas rtags sogs //
phyi yi mchod pas thugs dam bskang //
rtsa brgyad stong sbyar bdud rtsi sman /
khams gsum bcud bsdus rak+ta'i mtsho //
dam rdzas tshogs dang gtor ma sogs //
nang gi mchod pas thugs\u0f8e
bde ba'i nyams kyis rab gang ba'i //
sems dpa' dpa' bo'i rol rtsed kyis //
dga' bzhi'i ye shes cher spel ba //
gsang ba'i mchod pas thugs\u0f8e
sku brnyan sngags byang srog 'khor dang //
lcags kyu dbang zhags glog 'od can //
ut+pal mdzes pa'i mda' gzhu sogs //
gsang gsum rten gyis thugs\u0f8e
tsan+dan bye ru pad rAg phreng //
le brgan gos dang sin+d+hu ra //
myos byed dbang gi las sbyor sogs //
dam tshig rdzas kyis thugs\u0f8e
gnas grogs dus rnams tshul bzhin brten //
sgom bzlas ting 'dzin g.yel med brtson //
'gro kun byang chub cher bkod pa'i //
sems bskyed brtan pos thugs\u0f8e
gdod nas rang rig bde ba che //
so sor kun rtog ye shes rtsal //
dbang gi mkha' 'gro'i skur snang ba //
rang ngo shes pas thugs dam bskang //
rten sgrub mchod pa'i rdzas rnams dang //
dad mos rnal 'byor rtse gcig pas //
rig 'dzin rtsa brgyud bla ma dang //
rtsa gsum 'dus pa'i dkyil 'khor lha //
dbang mdzad pad+ma DA ki nI//
rigs kyi tshom bu gsang ba'i yab //
bka' sdod sgo srung lcam dral rnams //
thugs dam gnyan po dbyings su bskang //
sgo gsum ma rig dbang gyur pas //
sku gsung thugs kyi dam tshig las //
'gal bar gyur pa ci mchis pa //
gnong zhing 'gyod pas mthol lo bshags /
khyad par rgyud lung man ngag las //
gsungs pa'i gnad kyi dam tshig rnams //
ji bzhin ma 'grub log par gol //
rang 'dod dbang gi phrin las brtsams //
chags zhen snang bas rang sems bslus //
rmongs shing le lo'i dbang gyur pas //
spang blang tshul bzhin ma bgyis pa //
snying nas bshags so tshangs pa stsol //
las bzhi grub pa chen po brgyad //
bde chen dbyings kyi rdo rje gsum //
shes rab mchog gi phyag rgya che //
tshe 'dir 'grub pa'i dngos grub stsol //
rlung sems snang bar rang dbang sgyur //
srid gsum 'khor 'das dbang du 'dus //
lha 'dre mi gsum srog snying 'phrog
/mthong thos zil gyis non par mdzod //
yid la 'dod pa'i don thams cad //
'bad med lhun gyis grub nas su //
dbang mdzad 'khor los sgyur ba'i dpal //
grol ba bzhi ldan mchog stsol mdzod //
hrIH
spyan ras gzigs dbang thugs rje'i rnam rol las /
khams gsum dbang mdzad lha chen tshogs kyi rje //
yab yum sras 'khor sde dpung bcas pa rnams //
rtsa gsum lha gnas ti se rgya mtsho'i 'gram //
gar bzhugs gnas nas rdzu 'phrul stobs kyis gshegs //
dam tshig dbang gis dgyes shing brtan par bzhugs //
le brgan g.yab dar 'bod bskul gnad kyi rdzas //
gdung ba'i dbyangs dang rol mo'i sgra snyan sbyar //
sku gzugs srog 'khor lcags kyu zhags pa dmar //
rten gtor bla rdo sgrub pa'i rdzas mchog bkod //
sgom bzlas ting 'dzin sku gsung thugs kyi srog
/bsnyen sgrub phrin las rnam bzhi'i las la sbyor //
sbyor sgrol tshogs kyi yo byad spyan gzigs sogs //
phyi nang gsang gsum mnyes shing skong ba'i rdzas //
mchod yon zhabs bsil lha rdzas nye bar spyod //
'dod yon rnam lnga bkra shis rdzas rtags brgyad //
rgyal srid sna bdun bum bzang dpag bsam shing //
rin chen gter dang lo tog 'dod 'jo'i ba //
yul ljongs skyed tshal gnas khang dkor nor dbyig
/yid 'ong rgyan ldan khye 'u pho mo'i tshogs //
dza gad bdud rtsi dmar chen rak+ta'i skyems //
dkar mngar sgog tsong khur ba 'bras chan zas //
la du la phug sha sna spod kyis bran //
yid 'ong rig mas dga' chen ye shes spel //
rtag gtor rgyun gtor mchod pa'i dam rdzas ni //
rgya che lhun sdug nam mkha'i mdzod chen pos //
dpa' bo 'jig rten dbang phyug thugs dam bskang //
tshogs rje tshogs kyi bdag po'i thugs dam bskang //
lha chen pad+ma gar dbang thugs\u0f8e
dgyes yum u mAHde bI'i thugs\u0f8e
las byed mkha' 'gro rnam bzhi'i thugs\u0f8e
bka' sdod 'jig rten skyong ba'i thugs\u0f8e
yang 'khor dregs pa sde brgyad thugs\u0f8e
bsnyen sgrub sgom bzlas tshad du ma bskyal cing //
rten sgrub mchod rdzas tshul bzhin ma tshogs dang //
rang sems ma rtogs nyi tshe'i las la sbyar //
spyi dang khyad par gnad kyi dam tshig las //
'gal nyams ral pa gang mchis bzod par gsol //
bskangs shing bshags pas nongs pa sor chud de //
bcol ba'i las la mthu stobs rtsal skyed mdzod //
nad gdon bar chad 'jigs brgyad zhi ba dang //
'byor drug legs tshogs yar ngo'i zla bzhin spel //
drag shul mthu yis dgra bgegs bdud dpung thul //
lha 'dre mi gsum mos bzhi'i tshul gyis sdus //
'gugs pa'i lcags kyu khams gsum snying la thobs //
rlung gi zhags pas dmigs bya'i sgo gsum chings //
mkhas grub dge 'dun rgyal blon btsun mo 'bangs //
sde srid yul 'khor zas nor longs spyod sogs //
yid la 'dod rgu'i dpal 'byor dbang du 'dus //
dge legs rdzogs ldan sprin bzhin rab 'phel nas //
sgrub brgyud bstan pa rgyas pa'i phrin las mdzod //
ces pa 'di'ang sgrub brgyud bstan pa'i shing rta 7dbon sprul rin po ches gzhan phan thugs bskyed chen pos rin chen gnyis pa'i me tog bcas bka' yis bskul bas /
pad+ma gar dbang bde ba'i rdo rjes de bI ko Ti'i dga' tshal du sbyar ba dge legs 'phel ///
/
