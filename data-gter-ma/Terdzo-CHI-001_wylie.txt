\u0f01\u0f83:
zab mo gsang ba yongs 'dus las :
mkha' 'gro sprul sku snying thig gi tshogs mchod las byang rin chen snye ma bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bde chen mtsho rgyal ma la 'dud :
tshogs mchod las byang bstan pa ni :
mtshams gcod skyabs sems mchod byin brlab :
ma gdung gsol 'debs yan lag bdun :
sngon du 'gro ba'i rim pa 'o :
lha bskyed spyan 'dren gdan 'bul zhing :
phyag 'tshal phyi nang gsang bas mchod :
sman raka tshogs gtor sbyor sgrol glu :
bsdus te mchod cing bstod pa bya :
'dzab bzlas 'dzab bskul zur phyungs la :
dngos gzhi bsgrub pa'i rim pa yin :
rjes su tshogs byin brlab pa dang :
dang po bar ma tha ma bya :
lhag ma bskul dang chad mdo gyer :
brtan skyong bro rgyas dngos grub blang :
bshags pa bkra shis bsngo smon gdab :
dal bsdu rgyun spyod rim pas bsdu :[ \u0f80]atsha :
de nas mtshams gcad ni :
hU~M:
stong gsal phyag rgya chen po ni :
skye med 'gag med shar grol mnyam :
stong nyid rdo rje'i gur khang du :
bgegs zhes bar chad rnam rtog bral :
stong nyid rol pa'i mtshams bcad do :
oM badzra rak+Sha rak+Sha :
skyabs sems ni :
skyabs gnas dkon mchog kun 'dus pa'i :
bla ma mchog la skyabs su mchi :
sdig pa thams cad so sor bshags :
'gro don byang chub sems bskyed do :
mchod pa byin brlab ni :
gsang sngags bsgrub rdzas ma lus pa :
raM yaM khaM gis bsregs gtor bkrus :
oM AHhU~M gis byin gyis brlabs :
mchod yon kun bzang sprin du 'khrigs :
oM AHhU~M:
gdung ba'i gsol 'debs ni :
a ma ye shes mkha' 'gro ma :
mi mngon dbyings nas bu la gzigs :
bu gdung ma la gsol ba 'debs :
ma yis byin rlobs ye shes phob :
gdung ba'i bu yi gdung ba sol :
mchog dang thun mong dngos grub stsol :
yan lag bdun pa 'bul ba ni :
bla ma lha dang bcas pa la :
gus pa'i sgo nas bdag skyabs mchi :
ma rig lus dang ngag gis ni :
bsags pa'i sdig pa ma lus bshags :
dge ba ma lus thams cad kun :
'phel zhing bsod nams tshogs gnyis rdzogs :
dus gsum sangs rgyas bcom ldan 'das :
zhum pa mi mnga' spobs pa bskyed :
chos 'khor bskor cing brtan par bzhugs :
'gro ba'i don mdzad 'phags pa'i tshogs :
sems can bde mdzad rjes yi rang :
dge ba ma lus gang bsags pa :
ma gyur 'gro ba'i don du bsngo :
bsngo ba bla med rgya chen gyis :
thams cad sangs rgyas myur 'grub shog :
ces yan lag bdun pa'o :
rang mdun   bdag bskyed skabs /sems /   zhes bsgyur /mchan /a ma 'od dkyil le :
'phro 'dus don gnyis mthar phyin byas :
tshur 'dus a las A li dkar :
ma las kA li dmar po 'khor :
gnyis med zhun las ha ri ni sa :
gnas gyur a ma mtsho rgyal ma :
rgyal mo gzhon nu lo brgyad tshul :
pad+ma'i mdangs ltar dkar dmar brjid :
phyag g.yas rdo rje rtse lnga bsnams :
g.yon pas ban+d+ha tshe bum 'dzin :
dbu skra lcang lo mdzes pa'i chas :
rtse mo nor bu 'bar ba la :
rked pa mu tig pad+mas dkris :
lhag ma thur grol sku rgyab non :
rin chen sna tshogs zar bu bsil :
snyan rgyan mgul rgyan se mo do :
dar zab dgu brtsegs mdung ma la :
rin chen sna tshogs zar bu dang :
brom tsar mu tig chun pos spras :
g.yer kha dril bu gser g.yu'i phra :
blta bas mi ngom dga' bzhi'i mdangs :
skyil krung pad+ma'i gdan la bzhugs :
spyi bor gu ru pad+ma 'byung :
dkar dmar ras dkar na bza' can :
rdo rje thod pa kha T+wAM bsnams :
thor tshugs rus rgyan ldan par bsam :
shar du rdo rje mtsho rgyal dkar :
rdo rje ban+d+ha bum pa bsnams :
lho ru rin chen mtsho rgyal ser :
rin chen ban+d+ha bum pa bsnams :
nub tu pad+ma mtsho rgyal dmar :
pad sdong ban+d+ha bum pa bsnams :
byang du karma mtsho rgyal ljang :
phur bu ban+d+ha bum pa bsnams :
thams cad cha lugs rgyan cha bcas :
gtso mo yum dang gnyis med gsal :
shar lho rdo rje bdud 'dul ma :
khro mo mthing nag rus pas brgyan :
lho nub rin chen bdud 'dul ma :
khro mo ser gsal rus pas brgyan :
nub byang pad+ma bdud 'dul ma :
khro mo dmar smug rus pas brgyan :
byang shar karma bdud 'dul ma :
khro mo ljang nag rus pas brgyan :
thams cad dur khrod chas kyis sgeg :
brkyang bskum 'gying bag me dpung dbus :
gar ldan pad nyi ro la bzhugs :
sgo bzhir seng gdong rigs bzhi gsal :
thams cad dkar ser dmar ljang la :
gri thod phyag rgya bzhi dang ldan :
srung 'khor sgo mtshams las byed bsgom :
gtso mo a yig 'od zer las :
rang bzhin dbyings nas spyan 'dren bstim :
hrI:
a ma ye shes mkha' 'gro ma :
sngon tshe thugs bskyed smon lam mthus :
bod khams kun gyi ma ru sprul :
da lta gdung ba'i bu rnams la :
thugs rje'i spyan ras yangs pas gzigs :
bod khams 'dzam gling sems can rnams :
skyabs med bdud dang 'dre yis 'tshe :
sdug bsngal nyam thag sdig pas mnar :
nad dang gdon gyis bar bcad nas :
chos la bsgrub long ma mchis tshe :
byams pa'i sems kyis bdag la gzigs :
brtse ba'i dgongs pas gnas 'dir gshegs :
a ma sku yi byin rlabs kyis :
bdag lus bum pa'i dbang skur la :
sku yi byin gyis brlab tu gsol :
gsung gis lung ston gdams pa stsol :
ngag la gsang ba'i dbang skur la :
gsung gi byin gyis brlab tu gsol :
thugs kyi dgongs pa'i sgo phyes la :
sems la shes rab ye shes skur :
thugs kyi byin gyis brlab tu gsol :
yon tan phrin las nus pa yis :
sgo gsum tshig gi dbang skur la :
ro gcig rtogs pa'i ye shes skyed :
a ma ha ri ni sa :
sa ma ya :
dzaHhU~M baM ho :
A be sha ya ho :
e ma a ma byon pa legs :
yid kyi mchod yon bzhes slad du :
gsang ba mchog gi dkyil 'khor 'dir :
pad+ma 'dab brgyad dar zab 'bol :
rin chen khri bshams zla ba'i gdan :
dgyes par bzhugs la byin gyis rlobs :
a ma ha ri ni sa :
sa ma ya :
tiSh+Tha lhan :
ho :
gsang sngags theg pa chen po la :
sngags kyi dngos grub dam pa gang :
'byung byed ma rgyud mkha' 'gro la :
gus pa'i yid kyis phyag 'tshal lo :
DA ki nI dz+nyA na a ma ha ri ni sa :
a ti pU ho :
pra ti dza ho :
e ma ho :
yid tshogs kun bzang mchod pa'i sprin :
nam mkha'i mtha' klas yongs bkang ste :
bzang po'i chu sna 'dag chal bdun :
kha dog lnga ldan me tog mdzes :
chu rlung gla rtsi dri bzang spos :
mdangs ldan 'od mchog gsal ba'i me :
rtsi dgu mdangs ldan byug pa'i chab :
ro brgya ldan pa'i zhal zas dang :
yid 'ong snyan pa'i rol mo rnams :
bla ma mkha' 'gro'i tshogs la 'bul :
sgo lnga tshim pa'i gzugs sgra dri :
reg bya chos bcas lha mi yi :
longs spyod yo byad sna tshogs 'bul :
thabs mchog yab chen skyed pa'i rgyu :
shes rab yum mchog stong nyid mkhan :
gnyis med rol pa'i byang chub sems :
dga' bzhi'i nyams kyis brgyan te 'bul :
dam rdzas bdud rtsi ra sA yAn :
sbyor sgrol gsang sngags glu bro gar :
ting 'dzin sgom dang lta bas mchod :
tshogs kyi 'khor lo bla med rgyan :
gtor ma ye shes phyag rgya 'bar :
phyi nang bcud 'dus longs spyod rdzogs :
rgyan ldan mdzes bag sprul pa'i sku :
bde stong zag med chos sku'i gzhi :
sku gsum rdzogs ldan gtor ma 'di :
bla ma mkha' 'gro mtsho rgyal ma :
bla ma rdo rje'i dkyil 'khor lha :
rtsa ba gsum gyi thugs dam bskang :
bde stong zag med dngos grub stsol :
oM AHhU~M gu ru DA ki nI dz+nyA na ha ri ni sa :
ar+g+haM:
pAd+yaM:
puSh+pe :
d+hU pe :
A lo ke :
gan+d+he :
nai wid+ya :
shab+da :
rU pa :
shab+da :
spar+she :
pU tsa :
g+han+d+he :
d+harma :
sarba pany+tsa a mr-ita ra sa :
b+ha lin+ta rak+ta :
ta na g+ha Na sarba pU tsa sa mu tra s+pha ra Na sa ma ya AHhU~M:
oM:
'grub par gyur cig mkha' 'gro'i tshogs :
A:
ye shes dbyings kyi mkha' 'gro ma :
hU~M:
sgeg pa'i dpa' bo chos sku'i yum :
ma rdo rje phag gdong mtsho rgyal ma :
sku pad+ma'i mdangs ltar dkar dmar mtshan :
bcu drug tshul la gzhon nu'i lus :
mthong bas dga' bzhi skyed la bstod :
zhal 'dzum dung swo thags bzang ltar :
snyil dmar pad+ma gsar pa ltar :
ljags mnyen le brgan dar dmar 'dra :
gsung dbyangs drug cur ldan la bstod :
sku stod seng ge 'gyings pa 'dra :
rked pa 'dril la mnyen lcug ldan :
sku smad skyil krung dung ltar 'khyil :
bde ba longs spyod rdzogs la bstod :
phyag g.yas gser gyi rdo rje bsnams :
g.yon pas ban+d+ha bum pa bsnams :
thabs dang shes rab mngon du gyur :
bde stong zag pa med la bstod :
btsun mo'i cha lugs 'od stong 'bar :
rin chen dar zab du mas brgyan :
phun sum tshogs pa'i phul du phyin :
sbyin pa'i pha rol phyin la bstod :
gtsang dang sme ba'i rtog pa bral :
dga' dang sdug gnyis ro snyom zhing :
ye shes dbyings kyi mkha' la spyod :
tshul khrims pha rol phyin la bstod :
bskal mang chos la brtson pa yis :
theg dgu a ti'i bcud la rol :
tshe gcig sa bcu lam lnga bsgrod :
brtson 'grus pha rol phyin la bstod :
sems can thugs kyi klong du rtogs :
rnam rtog can la ma ltar brtse :
ma rig 'gro ba bu bzhin skyong :
bzod pa'i pha rol phyin la bstod :
zhi gnas bde ba'i lam chen la :
lhag mthong rtogs pa'i sgron me sbar :
ro gcig rtogs pa'i phul du phyin :
bsam gtan pha rol phyin la bstod :
sgom med rdzogs pa chen po shar :
bya bral chos sku'i zhing la spyod :
gding bzhi 'ja' lus rdo rje'i sku :
shes rab pha rol phyin la bstod :
hU~M:
bde stong rdo rje mtsho rgyal ma :
me long chos sku rdo rje'i rgyan :
rig stong rin chen mtsho rgyal ma :
mnyam nyid rin chen longs sku'i rgyan :
rig stong pad+ma mtsho rgyal ma :
sor rtog pad+ma sprul sku'i rgyan :
myang stong karma mtsho rgyal ma :
bya grub karma ngo bo'i rgyan :
sku bzhi mkha' 'gro mtsho rgyal bstod :
hU~M:
rdo rje bdud 'dul lha bdud 'joms :
rin chen bdud 'dul nyon mongs 'joms :
pad+ma 'dud 'dul phung bdud 'joms :
karma bdud 'dul 'chi bdag 'joms :
bdud 'dul mkha' 'gro bzhi la bstod :
hU~M:
badzra seng gdong 'jigs brgyad sel :
rat+na seng gdong 'byor drug spel :
pad+ma seng gdong khams gsum sdud :
karma seng gdong dgra bgegs 'joms :
las bzhi mkha' 'gro'i tshogs la bstod :
hU~M:
ye shes mtsho rgyal ma yi tshogs :
dur khrod gnas yul mkha' 'gro ma :
ye shes las las grub pa yi :
ma mo mkha' 'gro'i tshogs la bstod :
'dzab ni :
dang po gtso mo rigs lnga :
a ma :
bdud 'dul rigs bzhi :
ha ri ni sa :
seng gdong rigs bzhi :
a ka sa ma ra tsa :
sbrel ba ni /
a ma ha ri ni sa a ka sa ma ra tsa phaT:
gsum pa rjes kyi rim pa tshogs mchod ni /
dang po byin gyis brlab pa ni /
rang nyid lha yi thugs ka nas :
raM 'phros me 'bar ma dag bsregs :
yaM las rlung 'phros gtor zhing bsangs :
khaM las chu 'phros bkrus shing sbyangs :
raM yaM khaM:
rang nyid lhar gsal gnas gsum nas :
hU~M 'phros snod bcud bcud kun bsdus :
AH'phros bde gshegs dngos grub bstim :
oM 'phros gnyis med gcig tu bsres :
rnam dag bdud rtsi'i tshogs mchod rnams :
'dzad med ro drug mkha' mnyam spel :
rtsa gsum thugs dam skong ba dang :
mgron gyur 'dod pa tshim par gyur :
oM AHhU~M:
tshogs zhing spyan 'dren pa ni /
hU~M:
chos sku dag pa'i pho brang nas :
chos sku rdo rje mkha' 'gro la :
dgongs brgyud bla ma'i tshogs kyis bskor :
tshogs la spyan 'dren gshegs su gsol :
'og min bde chen pho brang nas :
longs sku gsang ye mkha' 'gro la :
brda' brgyud bla ma'i tshogs kyis bskor :
tshogs la spyan 'dren gshegs su gsol :
o rgyan mkha' spyod pho brang nas :
sprul sku rigs lnga'i mkha' 'gro la :
snyan brgyud man ngag bla mas bskor :
tshogs la spyan 'dren gshegs su gsol :
bod yul sgrub gnas gangs chen nas :
jo mo mkha' 'gro mtsho rgyal la :
mkha' 'gro gter brgyud bla mas bskor :
tshogs la spyan 'dren gshegs su gsol :
gnas yul dur khrod thams cad du :
mngon byang sna tshogs mkha' 'gro la :
bka' babs lung ston bla mas bskor :
tshogs la spyan 'dren gshegs su gsol :
gsang sngags dkyil 'khor chen po nas :
ma rgyud ye shes mkha' 'gro la :
rtsa gsum chos skyong dam can bskor :
tshogs la spyan 'dren gshegs su gsol :
a ma grub thob mtsho rgyal ma :
khyod mkha' spyod gnas nas byon pa'i tshe :
byin ya mtshan dngos grub nyi li li :
sku gzi brjid pad+mo ya la la :
gsung theg chen sgra skad si li li :
thugs ro gcig nyams myong 'u ru ru :
'khor bka' brgyud bla ma spungs se spung :
bran mkha' 'gro'i ma tshogs sha ra ra :
lha yi dam dkyil 'khor shigs se shig :
g.yog chos skyong las byed khyugs se khyug :
bdag bu slob rnams la dbang bzhi skur :
mched lcam dral rnams la rtogs pa spor :
yul gnas khang 'di la byin chen phob :
tshogs mchod rdzas rnams la sid+d+hi stims :
chos byang chub sgrub pa'i sdongs grogs mdzod :
rkyen sngon las 'phral rkyen bar chad zlog :
nyams rtogs pa'i ye shes myur du spor :
lus 'ja' lus 'grub pa'i phrin las mdzod :
oM g+hu ru DA ki dz+nyA na a ma ha ri ni sa a ka sa ma ra tsa e A ral+li pheM pheM dza dza :
dzaHhU~M baM ho :
tshogs phud dang po 'bul ba ni :
ho 
tshogs kyi mchod pa bla na med :
gzi brjid dpal ldan dang po'i phud :
'dod yon lnga yis rab tu brgyan :
zag med bdud rtsi sprin phung gtibs :
'dzad med gter gyi longs spyod 'di :
a ma ye shes mtsho rgyal ma :
g+hu ru rtsa gsum dam can mchod :
mchog dang thun mong dngos grub stsol :
a ma ha ri ni sa g+ha Na tsakra pU tsa ho :
gnyis pa bshags pa ni :
ho 
bla ma mkha' 'gro dgongs su gsol :
ma rig bdag rmongs tha mal blos :
dug lnga'i dbang gyur mi dge bcu :
rtsa ba yan yag dam tshig dang :
byang chub sems kyi bslab bya rnams :
nyams par gyur pa mi dge'i las :
ma lus thams cad bshags par bgyi :
a ma ha ri ni sa a ka sa ma ra tsa kaM ka ni duHkha thams cad shud+d+he swA hA:
gsum pa tha ma ni :
hU~M:
bdud 'dul ye shes mkha' 'gro ma :
mthing nag rngam byed seng ge'i gdong :
phyag g.yas gri gug lcags kyu gdeng :
g.yon pas phur bu thod snod 'chang :
sku smad khro phur tshwa tshwa 'phro :
gnod byed gdon bgegs ma rig bdud :
lus ngag yid gsum so sor bsgral :
sku gsum rgyal ba'i zhing du bkod :
nga bdag bag chags ka nas dag :
rig pa ye shes dbyings su phaT:
bstab pa ni :
hU~M:
bsgral pa'i dug gsum phung po che :
sha ni chos sku mkha' 'gror 'bul :
ka dag dbyings su da rol cig :
khrag ni longs sku mkha' 'gror 'bul :
bde stong zag med da rol cig :
rus pa sprul sku mkha' 'gror 'bul :
bskyed rdzogs dbyer med da rol cig :
dug gsum sku gsum mkha' 'gror mchod :
dug lnga rigs lnga mkha' 'gros rol :
bdud bzhi bdud 'dul sde bzhis rol :
bag chags gnyis 'dzin dag gyur cig :
a ma ha ri ni sa a ka sa ma ra tsa phaT:
rdo rje slob dpon la drang ba ni :
e ma ho :
gsang sngags theg chen slob dpon mchog :
dam rdzas sha lnga bdud rtsi lnga :
yan lag nyer lnga'i dam tshig rdzas :
tshogs kyi 'khor lo rgyas gdab 'bul :
slob dpon gyis :
ho 
bla med dam rdzas ngo mtshar che :
dga' bzhi mkha' 'gro'i dngos grub 'di :
zag med bde ba'i ro yis tshim :
stong nyid rol pas rgyas gdab bo :
zhes mched rnams :
sid+d+hi sa ma ya a la la ho :
ma hA su kha a ho :
zhes rol :
lhag ma bya ba ni :
a kA ro mu khaM sarba d+harmA NAM A d+yan nut+pan na twA da oM AHhU~M:
hU~M:
dang po ma bcos so ma'i lhag ma 'di :
zhi gnas bde 'byams lhag mthong gsal bas bzhes :
bar du sna tshogs rtog pa spun po 'di :
rtse gcig ngo mthong shar grol ngang du bzhes :
tha ma spros bral ka dag lhag ma 'di :
mnyam rjes gnyis med ro gcig klong du bzhes :
lhag ma bya bral sgom med lhag ma 'di :
phung po lhag med 'ja' 'od klong du bzhes :
phaT oM:
phaT A:
phaT hU~M:
phaT swA hA:
bskul ni :
hU~M:
a ma mtsho rgyal mkha' 'gro'i dkyil 'khor la :
thugs dam bskul lo smon lam thugs bskyed mdzod :
ma yi spyi bo bde chen 'khor lo la :
rdo rje rigs kyi mkha' 'gro sum cu gnyis :
thugs dam bskul lo nyon mongs zhi bar mdzod :
ma yi mgrin pa ro 'dus 'khor lo la :
rin chen rigs kyi mkha' 'gro bcu drug bzhugs :
thugs dam bskul lo nyams myong rgyas par mdzod :
ma yi snying kha chos kyi 'khor lo la :
sangs rgyas rigs kyi mkha' 'gro dpa' bo brgyad :
thugs dam bskul lo mchog gi ye shes spor :
ma yi lte ba sprul pa'i 'khor lo la :
pad+ma rigs kyi mkha' 'gro drug cu gnyis :
thugs dam bskul lo bde stong dga' bzhi skyed :
ma yi gsang ba mchog gi dkyil 'khor du :
karma rigs kyi mkha' 'gro nyi shu bzhi :
thugs dam bskul lo gzung 'dzin chags pa sgrol :
ma yi lus gnas nyi shu rtsa bzhi la :
gnas bdag dpa' bo dpa' mo nyi shu bzhi :
thugs dam bskul lo 'khor ba'i chags sdang sgrol :
ma yi rtsa rlung stong phrag brgyad cu la :
ye shes las las grub pa'i mkha' 'gro'i tshogs :
thugs dam bskul lo sa lam bar chad sol :
ma yi dbu skra nyi khri chig stong la :
sna tshogs las las grub pa'i mkha' 'gro'i tshogs :
thugs dam bskul lo phung po'i bar chad sgrol :
ma yi ba spu bye ba phrag brgya la :
'jig rten zhing skyong mkha' 'gro bye phrag brgya :
thugs dam bskul lo ye gdon 'byung po sgrol :
ma yi sku mchog gsang sngags dkyil 'khor la :
gsang sngags bla med mkha' 'gro bsam mi khyab :
thugs dam bskul lo sngags kyi dngos grub stsol :
ma yi thugs dam dgongs pa mkha' ltar dag :
dgongs brgyud byin rlabs mkha' 'gro sprin ltar gtibs :
thugs rgyud rang grol mchog gi dngos grub stsol :
ma yi sngags rlung rdo rje gsum gyi bcud :
gsang sngags bcud 'dus mkha' 'gro grangs las 'das :
'chi med rdo rje tshe yi dngos grub stsol :
thugs dam bskul lo a ma mtsho rgyal ma :
thugs rje rgyun chad med pa'i dgongs pas gzigs :
'byung bzhi lus kyi gdon dang bar chad sol :
smra sgo ngag la sngags kyi nus pa spor :
sems nyid lhan skyes ye shes rang ngo la :
lhag mthong ro gcig mchog gi rtog pa spor :
rnal 'byor bsam pa'i phrin las grub par mdzod :
chad mdo ni :
hU~M:
dang po ka dag so ma'i rtog pa la :
rnam rtog gnyis 'dzin lha 'dre chags sdang gis :
dran rdzi rang rig ye shes spyan snga ru :
rtog tshogs re dogs bsgral bar ma chad dam :
rang grol skye med gtor ma 'di bzhes la :
rnam rtog rkun bu bsgral ba'i phrin las mdzod :
hU~M:
de 'og zhi lhag bde gsal dur khrod du :
the tshom lteng po zhi gnas lha 'dre yis :
gnyen po rang grol slob dpon spyan snga ru :
gol sa shor sa sgrol bar ma chad dam :
ngo mthong rtse gcig gtor ma 'di bzhes la :
rnam rtog chos skur grol ba'i phrin las mdzod :
hU~M:
de 'og tha ma spros bral pho brang du :
stong 'byams rtag chad ther zug lha 'dre yis :
skye med 'gag med bla ma'i spyan snga ru :
brjed skabs yengs skabs bsgral bar ma chad dam :
shar grol dus mnyam gtor ma 'di bzhes la :
sgom med blo 'das 'grub pa'i phrin las mdzod :
hU~M:
kun rdzob ltar snang bla ma'i dkyil 'khor 'dir :
rten 'brel rgyu rkyen srung ma dam can gyis :
mos pa'i blos bzung rnal 'byor sgyu ma yis :
byang chub sgrub pa'i bar chad thams cad sgrol :
mtshan ma dmigs gtad rdzas kyi gtor ma bzhes :
sngon las 'phral rkyen thogs bcas bdud rigs sgrol :
sarba DA ki nI b+ha lin ta khA hi :
brtan skyong ni :
ho 
bod kyi gnas bdag brtan ma bcu gnyis po :
tshur gshegs tshur byon bka' yi gtor chu bzhes :
slob dpon pad 'byung yab yum bka' bzhin du :
bod khams dkar po'i chos su bkod pa dang :
zab mo gsang sngags bstan pa rgyas pa dang :
rtag chad bdud dang 'gong po spun dgu sgrol :
nad mtshon mu ge rgya 'dre dam nyams zlog :
rnal 'byor bcol pa'i phrin las grub par mdzod :
ma ma hring hring i dam b+ha lin ta khA hi :
bro ni :
mkha' 'gro gru gsum 'bar ba'i bro ra la :
ye shes las grub mkha' 'gro bro brdungs pas :
nyon mongs dug lnga ma rig log rtog bcom :
rang rig ye shes mngon gyur cho ga rdzogs :
rnam rtog 'khor ba'i bag chags ma lus non :
oM laM hU~M laM:
mA ra ya nan swA hA:
dngos grub blang ba ni :
oM AHhU~M:
a ma mtsho rgyal dngos grub kun gyi gzhi :
gsang sngags sdong po chos kyi 'byung gnas ma :
sku yi dngos grub bu yi lus la stsol :
'chi med rdo rje tshe yi dngos grub stsol :
gsung gi dngos grub bu yi ngag la stsol :
sngags rlung rtsal rdzogs grub pa thob par mdzod :
thugs kyi dngos grub bu yi sems la stsol :
nyams rtogs rtsal rdzogs 'ja' lus thob par mdzod :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
bshags pa ni :
mkha' 'gro sku yi dam tshig nyams gyur na :
brtse gdung mos gus tshad med 'di yis bshags :
mkha' 'gro gsung gi dam tshig nyams gyur na :
bskyed rdzogs bsnyen sgrub las sbyor 'di yis bshags :
mkha' 'gro thugs kyi dam tshig nyams gyur na :
tshogs gtor cho ga gtor mchod 'di yis bshags :
mkha' 'gro yan lag dam tshig nyams gyur na :
dam rdzas phyi nang gsang rten 'di yis bshags :
byang zhing dag nas tshangs te dngos grub stsol :
yig brgya dbyangs gsal rten 'brel snying po rnams tshar gsum du bzla :
bkra shis bya ba ni :
e ma ho :
sa bcu bgrod pa kun gyi rtse :
sangs rgyas byang sems bkra shis shog :
byin rlabs dngos grub phrin las myur :
rtsa ba gsum gyi bkra shis shog :
zhing bcu sgrol ba'i mthu dang ldan :
dam can chos skyong bkra shis shog :
gsang sngags theg chen 'brug sgra sgrog :
dam chos snyan brgyud bkra shis shog :
bslab gsum dam ldan lam lnga bgrod :
dge 'dun mched lcam bkra shis shog :
bsngo smon ni :
ho :
dge ba 'di dang dge ba gzhan :
ma lus gcig tu bsdus nas ni :
mkha' mnyam 'gro ba kun la bsngo :
bdag bcas 'gro ba ma lus kun :
sa bcu 'das pa'i sa non cing :
lam lnga bgrod cing dug lnga dag :
ye shes lnga ldan mkha' 'gro dang :
gnyis med skal pa mnyam par shog :
bsdu ba ni :
ho :
chos kun sgyu ma'i rang bzhin la :
snang yang bden pa ma grub ste :
med bzhin shar ba'i dkyil 'khor lha :
mtha' nas dbus su a ru gyur :
a yang dmigs med dbyings su yal :
dbyings rig rdo rje lu gu rgyud :
thig le nyag cig zag med rgyas :
'khor 'das ka dag klong du mu :
badzra a :
zhes pas rang rig stong pa'i ngang nas 'gag med du shar ba'i rtog pa skye med du grol ba chos sku :
tshogs drug sprul sku'i rol pa :
sgo lnga longs sku'i 'char gzhi :
mkha~X' stong pa blo 'das :
'gro~X rtog tshogs rang shar :
ma~X rig stong chos nyid :
de nyid ma bcos so ma'i ngang du mnyam par bzhag par bya ba ni rgyun khyer ro :
sa ma ya :
mkha' rgya :
spyod rgya :
rdor rgya :
sku gsung thugs kyi rgya rgya rgya :
