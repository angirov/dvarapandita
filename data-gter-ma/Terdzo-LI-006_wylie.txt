lce btsun chen po'i bi ma la'i zab tig gi brgyud pa'i gsol 'debs bzhugs so //
srid zhi'i khyab bdag kun bzang gdod ma'i mgon //
rang byung rig pa skur smin rdo rje sems //
rtsol med theg mchog ston pa dga' rab la //
gsol ba 'debs so dgongs pas byin gyis rlobs //
a ti'i mdzod 'dzin 'jam dpal bshes gnyen zhabs //
rig pa rtsal gyi dbang thob shrI siM ha //
'pho chen rdo rje'i skur bzhengs bi ma lar //
gsol ba 'debs so dgongs pas byin gyis rlobs //
gang des rjes bzung mi slob lam mthar phyin //
'od gsal sku brnyes lce btsun seng ge dbang //
gsang 'dzin mkha' 'gro dpal gyi blo gros mar //
gsol ba 'debs so dgongs pas byin gyis rlobs //
bi ma yab sras ye shes sgyu ma'i gar /
khyab bdag 'od gsal sprul pa'i rdo rje'i zhabs //
rab 'byams rtsa gsum rgyal ba'i dkyil 'khor la //
gsol ba 'debs so dgongs pas byin gyis rlobs //
rim pa dbang gis smin grol cig car rdzogs //
sems sbyong nyams len srid zhi'i 'ching las grol //
sgrib dag tshogs rdzogs mos gus tshad du phyin //
bla ma'i byin rlabs rgyud la 'jug par shog
/sgo gsum 'khrul pa'i gzhi rtsa drungs nas chod //
ka dag rang snang ris med mngon du gyur //
lhun grub snang bzhi zad sar 'khyol nas kyang //
gzhon nu bum sku'i dbyings su byang chub shog
/zag pa rang zad 'byung ba rang sar dengs :
dran pa rang grol zang thal 'od kyi lus :
seng ge dbang phyug nyid dang mnyam gyur nas :
grol ba rnam bzhis 'khor ba dong sprug shog
/ces pa'ang blo gros mtha' yas kyis dben pa'i gnas su sbyar pa dge legs 'phel ///
/
