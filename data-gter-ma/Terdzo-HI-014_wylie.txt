\u0f01\u0f83:
zab mo rdzogs chen sde gsum gyi cha lag :
'jam dpal rdzogs pa chen po bzhugs :
\u0f88\u0f88\u0f88\u0f88\u0f88\u0f88
rig 'dzin mkha' 'gro'i skad du :
ru mAM sha hrI:
lha'i skad du :
Ar+Ya many+dzu shrI tan+t+ra gar+b+ha :
bod skad du :
'phags pa 'jam dpal snying po'i rgyud :
'jam dpal gzhon nur gyur pa la phyag 'tshal lo :
de nas 'og min gsang ba ru :
rig 'dzin 'bum gyis 'di skad thos :
dpal ldan rdo rje 'chang dbang gis :
rdzogs sangs rgyas la phyag 'tshal nas :
khyab bdag bdag la sman pa dang :
byang chub ci nas bdag thob mdzod :
ces gsol rdzogs pa'i sangs rgyas kyis :
tshangs pa'i gsung ni snyan pa yis :
legs so dpal ldan rdo rje 'chang :
khyod ni rtse gcig yid kyis nyon :
bcom ldan de ni legs zhes gsol :
zhus pa dang /
lan gyi tshigs su bcad pa'o //
de nas bcom ldan shAkya thub :
gsang sngags rigs chen thams cad dang :
'jig rten 'jig rten 'das pa'i rigs :
rigs chen gtsug tor cher gzigs nas :
rigs la gzigs pa'o //
tshig gi bdag pos tshigs su bcad :
gsang sngags rgyal po drug ldan zhing :
gnyis su med par 'byung ba dang :
mi skye'i chos can 'di gsungs pa :
a A:
i I:
u U:
e ai :
o au :
aM a :
s+d+yi to hr-I di dz+nyA na murti ra haM bud+d+ho bud+d+hA nAM t+r+ya d+h+wa bur+t+ti nAM:
oM badzra tIk+Sh+Na duHkha ts+tshe da :
pra dz+nyA dz+nyA na mUrta ye :
dz+nyA na kA ya wA gi shwa ra a ra pa tsa nA ya te na ma :
mdor bstan pa'i tshigs su bcad pa'o //
'di ltar sangs rgyas bcom ldan 'das :
rdzogs pa'i sangs rgyas a las byung :
a ni yig 'bru kun gyi mchog :
don chen yi ge dam pa yin :
gzhi'i rgyud bstan pa'i tshigs su bcad pa'o //
theg pa sna tshogs thabs tshul gyis :
'gro ba'i don la rtog pa po :
theg pa gsum gyis nges 'byung la :
theg pa gcig gi 'bras bur gnas :
lam gyi theg pa spyir bstan nas /
bye brag tu /
nges 'byung sna tshogs bgrod rnams kyi :
skyabs dang skyob pa bla na med :
gtso bo dkon mchog gsum 'dzin cing :
ces pas lha mi /
dge slong dgra bcom zag pa zad :
ces pas nyan thos /
'dren pa rang rgyal bse ru'i tshul :
zhes pas rang rgyal /
pha rol phyin pa bcu la gnas :
zhes pas byang sems /
rigs gsum 'chang ba gsang sngags 'chang :
zhes pas bya spyod /
phyag rgya bzhi po'i don ston pa :
zhes pas yo ga
/sgyu 'phrul chen po dga' bas dga':
zhes pas ma hA yo ga
/tshogs rje tshogs bdag dbang dang ldan :
zhes pas a nu yo ga
/sangs rgyas kun gyi bstan pa gcig :
ces pas a ti yo ga ste /
de rnams kyi sgo nas theg pa dgu'i lam rim spyir bstan nas /
bye brag tu /
nam mkha' las byung rang byung ba :
shes rab ye shes me bo che :
'od chen rnam par snang bar byed :
ye shes snang ba lam me ba :
'gro ba'i mar me ye shes sgron :
zhes pas rdzogs pa chen po'i gzhi lam 'bras gsum dang /
gzi brjid chen po 'od gsal ba :
sngags mchog sngags bdag rigs sngags rgyal :
gsang sngags rgyal po don chen byed :
gtsug tor chen po rmad byung gtsug :
nam mkha'i bdag po sna tshogs ston :
zhes pas de las 'phros pa'i ngo sprod kyi don bstan pa ste /
de ltar na de rnams kyis theg dgu spyi chings kyi tshul du bstan nas /
khyad par rigs gsum so so'i sgrub pa'i thabs bstan pa la /
dang po 'jam pa'i dbyangs kyi sku bskyed rim phyag rgya'i rnal 'byor ni /
sangs rgyas kun bdag sku yi mchog :
nyi ma 'char ka'i dkyil ltar mdzes :
zur phud lnga pa me tog thod :
shes rab ral gri mda' gzhu thogs :
gsung bzlas pa'i rnal 'byor ni /
'jam dbyangs chen po sgra che ba :
thugs de kho na nyid kyi rnal 'byor ni /
yi ge drug pa rdo rje'i sgra :
'jam dpal khro bo'i sku gsung thugs kyi rnal 'byor ni /
rdo rje 'jigs byed 'jigs par byed :
rdo rje hU~M ste hU~M zhes sgrog :
rdo rje ral gris ma lus gcod :
spyan ras gzigs kyi rnal 'byor ni /
dpal ldan pad+ma gar gyi bdag :
gsang ba'i bdag po'i rnal 'byor ni /
rdo rje snying po mkha' 'dra ba :
de ltar na de rnams kyis rigs so so'i sgrub pa'i thabs bstan nas /
spyir 'jug pa'i rgyud kyi dngos po bcu las /
de kho na nyid lta ba ni gong du gzhi rgyud dang lhan cig tu bstan nas 'dir /
byang chub ting 'dzin dkyil 'khor can :
zhes pas bkod pa dkyil 'khor /
rdo rje rin chen dbang bskur ba :
zhes pas rim par bgrod pa dbang /
dam tshig chen po gsang sngags 'dzin :
zhes pas mi 'da' ba dam tshig
/sangs rgyas kun gyi rnal 'byor che :
zhes pas mi g.yo ba ting 'dzin /
nam mkha' khyab par gar byed pa :
ces pas zlos 'ching sngags dang phyag rgya /
mchod pa chen po dug lnga che :
zhes pas gnas su stob pa mchod pa /
dug lnga'i blo ste dug lnga sel :
zhes pas la dor ba spyod pa /
'dod pa'i don sgrub dam pa ste :
zhes pas rol pa phrin las dang /
don du gnyer ba sgrub pa bstan /
lam mthar phyin pa'i 'bras bu bstan pa ni /
sangs rgyas sku lnga'i bdag nyid can :
zhes pas mthar thug gi 'bras bu rten sku lnga /
khyab bdag ye shes lnga yi bdag :
ces pas brten pa ye shes lnga /
sangs rgyas thog ma tha ma med :
dang po'i sangs rgyas ris med pa :
rnam par rtog med lhun gyis grub :
ces pas sku gsum gyi mdzad pa phrin las dang bcas pa bstan to //
de rnams kyis rgyud gsum dang /
rgyud kyi dngos po rgyas par bstan te /
rgyud don mdor bsdus pa ni /
'jam dpal dpal dang ldan pa'i mchog :
ces pas gzhi /
sangs rgyas kun gyis rtogs bya ba :
zhes pas 'bras bu /
gsang sngags rgyal po rigs gsum pa :
zhes pas lam gyi gsang ba bsdus pa'o //
zhar byung rgyud kyi yang snying grol ba drug ldan gyi rdo rje'i tshig ni /
rgyud kun gyi ni bdag po mchog :
thig le stong pa yi ge drug :
'aHaHshaHsaHmaHha :
zhes so //
rgyud rdzogs nas phyag 'tshal ba ni /
mchog sbyin rdo rje mchog khyod 'dud :
sangs rgyas gsung nyid khyod la 'dud :
sangs rgyas thugs la phyag 'tshal 'dud :
ye shes sku nyid khyod la 'dud :
yi rang ba ni /
de nas dpal ldan rdo rje 'chang :
dga' zhing mgu nas thal mo sbyar :
gdams zhing gtad pa ni /
sangs rgyas kun gyi yul 'di ni :
rdzogs pa'i sangs rgyas kun gyis bshad :
rdzogs pa chen po 'jam dpal snying po'i rgyud rdzogs so :
dpal ldan sangs rgyas pad+ma skyes :
kun mkhyen ye shes mdzod 'dzin pa :
rgyal po sgyu 'phrul sna tshogs 'chang :
che ba sangs rgyas rig sngags 'chang :
bdag nyid mtsho skyes rdo rje yis :
zab cing rgya che'i rgyud chen las :
dkyil 'khor gtso bos rjes gnang ltar :
legs par bsdus te bkod pa 'o :
sa ma ya :
rgya rgya rgya :[ \u0f01\u0f83]:
de nas yang dag bshad bya ba :
don gyi dgongs pa bkral ba'i lung :
rdzogs sangs rgyas nas gsang ba'i bdag :
dga' rab rdo rje bshes gnyen bar :
rim par brgyud pa'i rgyud chen po :
gsang bdag drwa ma lnga dang dza :
chos rgyal rnams nas rim par byung :
khyad par 'jam dpal bshes gnyen la :
sgyu 'phrul bdag po nyid kyis bstsal :
de yis brtul zhugs spyod pa'i dpal :
bdag nyid shAn+tiM rak+Shi tar :
zab mo'i dpe rgyud gnyer du gtad :
shin tu zab pa'i snying po ni :
dbyings dang rig pa'i sgrom bur bstsal :
theg pa dgu ru phye ba 'di :
'jigs med shrI siM ha dang :
de las pad+ma bdag gis nos :
sku la rdzogs pa'i dur khrod du :
'jam dpal nyid kyis mngon sum bstsal :
dgongs brda snyan brgyud chu bo kun :
yongs su rdzogs pa'i rgyud rgyal 'di :
ji ltar bshad par bya ba ni :
'jam dpal gnyis med ye shes te :
snying po sems can kun la khyab :
rgyud ni gzhi lam 'bras bur 'brel :
de nyid gzhan la mtshon pa'i slad :
'og min gnas su rdo rje 'chang :
kun bzang thub chen ston pa yis :
gsang bdag la sogs 'khor rnams te :
rig 'dzin 'bum gyis thos pa'i dus :
rgyud kyi rgyal po 'di bshad de :
mdor bstan bshad bya'i rigs la gzigs :
'chad byed rdo rje'i sngags tshig gsungs :
rgyas par gzhi lam 'bras bus bstan :
gzhi ni skye med de kho na :
skye ba'i cho 'phrul cir yang snang :
lam ni sems can mos pa bzhin :
lha mi nyan rang byang sems dang :
kri yog bskyed rdzogs sde gsum bstan :
bye brag lam gyi mthar thug pa :
theg pa kun gyi gtsug tor ni :
'od gsal ye shes rdzogs pa che :
'khor 'das thig le nyag gcig gzhi :
khregs chod thod rgal snang bzhi'i lam :
sku dang ye shes 'bras bu'i tshul :
de nyid lha sngags ting 'dzin dang :
lam dang 'bras bu'i snying por mtshon :
khyad par 'jam dpal zhi khro dang :
pad+ma gar dbang gsang bdag gi :
phyag rgya sngags dang ting 'dzin bstan :
rgyud kyi dngos po rnam pa bcus :
nyams su len tshul gsal bar bshad :
de las 'bras bu mngon gyur pa :
sku dang ye shes phrin las te :
mdor bsdus rtogs bya 'thob bya dang :
rtogs par byed pa gsum du dril :
yang snying rdo rje'i yi ge drug :
mthong thos myong tshor reg dran grol :
mjug don phyag 'tshal yi rang dang :
dus gsum byon dang 'byon 'gyur ba'i :
sangs rgyas kun gyi gsang chen rgyud :
brgyud pa gsum la yang dag gtad :
de lta bu yi rgyud kyi rgyal :
lung gi nges pa rab phye nas :
man ngag smin grol yan lag gis :
skal ldan byang chub mchog thob 'gyur :
sa ma ya :
rgya rgya rgya :[ \u0f01\u0f83]:
de nas man ngag nges pa'i tshul :
gang zag rim gyis blo sbyong la :
'khor ba'i 'jigs pa chen po las :
thar 'dod sangs rgyas bstan 'dzin bya :
rang gzhan 'jigs pa kun las sgrol :
de phyir thog mar lam gyi sgo :
dkon mchog gsum la skyabs su 'gro :
de nyid rnam pa bcu ldan pa'i :
dkon mchog gsum dngos bla ma yis :
ji skad gsungs pa de bzhin byed :
dad pa 'gyur ba med ldan pa :
dam pa'i rigs can slob ma rnams :
rjes su 'dzin par bya ba ni :
gnas khang byi dor legs par byas :
dri bzang chu yis kun tu bran :
me tog sil ma dgram pa'i gzhir :
dkon mchog gsum gyi rten bsham zhing :
mchod pa legs shing bkra bar dgram :
rjes dran drug gi rnal 'byor slad :
dkon mchog rjes su dran pa'i mdo :
bklag cing phyag mchod bskor ba bya :
sbyin gtong gso sbyong tshul khrims bsrung :
lha rnams rjes dran ting 'dzin bsgom :
rten gsum slob ma'i spyi bor bzhag :
na mo :
bla ma dkon mchog gsum gyi dngos :
dpal ldan 'jam pa'i rdo rje la :
bdag dang mtha' yas sems can rnams :
byang chub bar du skyabs su mchi :
gus pas phyag 'tshal mchod pa 'bul :
khams gsum 'gro ba thams cad kyi :
'jigs pa ma lus bsal ba dang :
thar pa'i gnas su drang du gsol :
lan gsum rjes su zlos par bya :
skyabs 'gro'i bslab bya legs par bshad :
byang chub thar pa'i sa bon thebs :
'jigs pa kun las thar ba dang :
bsam pa yid bzhin 'grub par 'gyur :
lha mi'i theg pa'i snying po 'o :
sa ma ya :
rang nyid zhi bde 'thob pa'i phyir :
yid du 'ong ba'i dri gtsang khang :
bkod pa khyad par 'phags pa'i dbus :
sku gzugs glegs bam mchod rten dang :
mchod pa'i bye brag ci yang bsham :
bden stobs brjod pas byin gyis brlab :
sangs rgyas nyan thos tshogs dang bcas :
spyan drangs bzhugs gsol phyag 'tshal mchod :
sku ni slob ma'i spyi bor bzhag :
oM:
nyan thos tshul bzung 'jam pa'i dbyangs :
nyon mongs ma lus sel bar mdzad :
tshul khrims rnam par dag ldan pa'i :
byin rlabs mchog ni bstsal du gsol :
tshul khrims rnam dag gzungs kyang bzla :
tshul khrims bslab pa dang ldan pas :
nyan thos lta ba goms par bya :
sa ma ya :
tsan dan spos kyi maN+Dal dbus :
'jam dpal rang rgyal tshul bstan pa :
ljon pa'i shing mchog mdzes pa'i drung :
ku sha bkram pa'i gdan steng du :
dge slong zhi zhing 'dzum pa'i nyams :
dbu yi gtsug tor phyed dang ldan :
phyag gnyis 'khar gsil lhung bzed bsnams :
zhabs gnyis tsog pu'i tshul du bzhugs :
rang rgyal tshogs kyis bskor ba bzhengs :
de la mchod pa'i tshogs 'bul zhing :
sku ni slob ma'i spyi bor bzhag :
oM:
rang rgyal tshul bstan 'jam pa'i dbyangs :
rten 'brel bcu gnyis don rtogs phyir :
byin rlabs dam pa bgyis pa yis :
'phags lam zhi ba thob par shog :
rten 'brel snying po'i gzungs kyang bzla :
rten 'brel bcu gnyis don bsgom zhing :
spyod pa nyan thos bzhin du spyod :
sa ma ya :
dkyil 'khor mtshan nyid rdzogs pa bzhengs :
dbus su 'jam dpal byang sems tshul :
gser mdog mchog sbyin ut+pal bsnams :
zur phud lnga dang ldan par bzhugs :
nyer spyod 'dod yon sna tshogs bsham :
mchod pa'i sprin gyi gzungs kyis spel :
rin chen khang bzang yid 'ong ba :
seng ge'i khri dang bcas pa dmigs :
spos dang rol mo dang bcas pas :
'jam dpal byang chub sems dpa'i tshogs :
spyan drangs gdan 'dzom bzhugs par bsam :
phyag 'tshal mchod pa 'bul ba sogs :
yan lag bdun gyi rim pa bya :
rgyal sras 'jam dpal dpa' bo yis :
byang chub thugs ni bskyed pa ltar :
bdag gis 'gro la phan don du :
byang chub mchog tu sems bskyed do :
tshad med bzhi yis kun bslangs te :
pha rol phyin pa drug dang ni :
bsdu ba'i dngos po bzhi la sogs :
bslab bya kun la bslab par bgyi :
zhes pas sems bskyed sdom pa gzung :
slob ma la'ang de bzhin 'bogs :
smon 'jug sems gnyis brtan pa'i phyir :
'jam dpal sku ni spyi bor bzhag :
oM:
mtha' yas rgyal sras rnams kyi gtso :
'gro ba yongs kyi mgon dang skyabs :
'jam dpal dpal dang ldan pa yis :
byang chub sems ni brtan par mdzod :
byang sems 'phel ba'i sngags kyang bzla :
na mo rat+na tra yA ya :
na mo many+dzu shrI ye :
ku mA ra b+hu tA ya :
bo d+hi satwA ya :
ma hA satwA ya :
ma hA ka ru Ni ka ya :
tad+ya thA:
oM ma hA ka ru Ni ka bar+d+ha ni :
bo d+hi satwA bar+d+ha ni :
ma hA satwA bar+d+ha ni :
bo d+hi bo d+hi ma hA bo d+hi swA hA:
tshul khrims gsum la legs gnas pas :
pha rol phyin pa'i don la bslab :
sa ma ya :
dri bzang ldan pa'i shing gi dkyil :
pad+ma zla ba gsum bris la :
tsan+dan las byas sku gzugs bsham :
mchod pa tshar du dngar ba ni :
gtsang zhing bkod pa legs pa bsham :
skyabs 'gro sems bskyed tshogs gnyis bsags :
mchod rdzas rig pas byin gyis brlab :
oM swa b+hA ba bi shud+d+haHsarba d+harmAHswa b+hA ba bi shud+d+ho\u0f85 haM:
stong pa'i ngang las mdun gyi gzhir :
mtsho gling gser gyi bye ma brdal :
de dbus byang chub sems dpa' yi :
nor bu'i gzhal med khang chen dbus :
pad+ma zla ba'i gdan gsum steng :
d+hIHhrIHhU~M yig yongs gyur las :
dbus su 'jam dpal gser gyi mdog :
g.yas su spyan ras gzigs dbang dkar :
g.yon du gsang ba'i bdag po sngo :
gsum ka mdzes shing 'dzum pa'i nyams :
phyag gnyis chos 'khor phyag rgya yis :
rnam par bkra ba'i ut+pal bsnams :
me tog snyan thad kha bye bar :
g.yon phyogs ral gri pusti dang :
nor bu rdo rje rtse lngas mtshan :
dar dang rin chen rgyan gyis mdzes :
zhabs gnyis bzhengs pa'i stabs kyis bzhugs :
'od kyi phung po 'bar bar bsam :
spyan drangs bstim zhing bzhugs su gsol :
dbang bskur rigs kyi bdag po ni :
rnam snang 'od dpag med pa dang :
mi bskyod pa yis dbu brgyan bsam :
gus pas mchod cing bstod par bya :
thugs kar zla ba'i gdan steng du :
sa bon d+hIHhrIHhU~M yig bsam :
de la yid gtad sems 'gog pa'i :
sbyor ba la ni brtson par bya :
skyo na ngag gi bzlas pa ni :
oM a ra pa tsa na d+hI:
oM ma Ni pad+me hU~M:
oM badzra pA Ni hU~M:
sku las bdud rtsi'i rgyun babs pas :
khrus kyi bum pa gang bar bsam :
yang na bum pa'i bdud rtsi'i steng :
sngags phreng bkod nas bzlas pa bya :
slob mas me tog phul nas kyang :
sku gsung thugs kyi rigs 'chang ba :
rgyal ba'i sras po thugs rje can :
rig sngags ma lus bdag gis gzung :
sku gsung thugs kyi byin gyis rlobs :
slob mar bkra shis khrus bya zhing :
oM:
bkra shis dge ba'i bum pa ru :
ye shes bdud rtsi chen pos gtams :
skal ldan slob mar khrus bgyis pas :
dri ma thams cad dag par shog :
oM sarba ta thA ga ta a b+hi She ka te sa ma ya shrI ye hU~M:
slob mas me tog lha la phul :
sngags kyi rig pa gtad par bya :
oM rat+na mu ku Ta a laM kA ra wasatra ya AHhU~M:
spyi bor rin chen cod pan bcing :
gtsang ma'i gos kyis stod smad bklub :
sna bdun rdzas brgyad la sogs sbyin :
bkra shis brjod cing me tog 'thor :
lha gshegs dge ba bsngo bar bya :
rig pa tshul bzhin bsgom zhing bzla :
sngags kyi dngos grub thob par 'gyur :
sa ma ya :
bkra shis dge ba'i gnas dag tu :
hU~M mdzad sngags brjod bgegs bskrad nas :
sa gzhi legs par bcag par bya :
stegs bu khod snyom chag chag gdab :
'bru gsum brjod cing thig gdab la :
oM AHhU~M swA hA:
zhes bzlas tshon rnams 'gyed pa yis :
dkyil 'khor rnam par bkra ba bzhengs :
ras la bris pa'i sku rnams ni :
so so'i gnas su legs par dgod :
skyabs gsol byang chub sems gnyis bskyed :
srung ba'i 'khor los phyogs mtshams bcings :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
chos rnams thams cad stong pa'i ngang :
snying rje chen po'i rang gdangs las :
zla ba'i steng du d+hIHyig ser :
de las 'od 'phros srung 'khor dbus :
rnam par snang mdzad zhing gi gzhir :
thar pa chen po'i gzhal med khang :
tshad dang mtshan nyid yongs su rdzogs :
rgyan gyis stug por byas pa'i nang :
gser gyi pad+ma 'dab brgyad la :
dbus su nyi ma zla ba'i steng :
d+hIHlas ral gri 'od 'bar bas :
'phags mchod 'gro ba'i sgrib gnyis sbyangs :
tshur 'dus yongs su gyur pa las :
'jam dpal ye shes sems dpa'i sku :
zhal gcig phyag bzhi mtshan dpe rdzogs :
nyi ma 'char ka'i dkyil ltar mdzes :
shes rab ral gri mda' gzhu thogs :
zhabs zung rdzogs pa'i skyil krung bzhugs :
dar dang rin chen rgyan gyis spras :
'od dang 'od zer rab tu 'bar :
thugs nas las kyi sems dpa' spros :
ji snyed sangs rgyas thams cad kyi :
lhun gyis grub pa'i sprul pa mdzad :
don gnyis bsam gyis mi khyab pa :
da lta nyid du mngon par mdzod :
ces gsol thugs kar thim ma thag :
sa bon phyag mtshan phyir spros pas :
shar du shes rab mchog gi dpal :
zla ba'i mdog can g.yas mchog sbyin :
g.yon pas skyabs sbyin phyag rgya mdzad :
lho ru smra ba'i seng ge ni :
gur gum gsar pa'i mdangs ltar mdzes :
phyag gnyis chos 'khor phyag rgya mdzad :
nub tu gsung gi dbang phyug ni :
rin chen pad+ma rA ga'i mdog :
phyag gnyis ting 'dzin phyag rgya mdzad :
byang du rdo rje rnon po ni :
in+d+ra nI la'i mdog tu 'bar :
phyag g.yas skyabs sbyin g.yon mnyam gzhag :
kun kyang ut+pal rgyas pa'i dbus :
glegs bam ral gris mtshan pa 'dzin :
shar lhor rdo rje dbyangs can dkar :
lho nub rin chen dbyangs can ser :
nub byang pad+ma'i dbyangs can dmar :
byang shar las kyi dbyangs can ljang :
kun kyang rin chen pi wang sgreng :
khyams la mchod pa'i lha mo brgyad :
sgo bzhir phyag rgya bzhi 'dzin pa'i :
lha mo dkar ser dmar ljang bcas :
thams cad dar dang rin chen brgyan :
phyi nang mchod pa'i lha mo dang :
khor yug dpal mgon 'khor dang bcas :
ma lus sprin bzhin gtibs par gsal :
rdo rje'i glu yis snyan gsan dbab :   yod med stong pa sogs /
spyan drangs dbang bskur phyag rgyas btab :
mchod cing rdo rje'i tshig gis bstod :   mchog sbyin rdo rje sogs /
thugs kar zla steng d+hIHyig las :
sgyu 'phrul drwa ba'i gzugs sku 'phros :
'phags pa mchod cing 'gro ba la :
sangs rgyas mdzad pa rab tu bsgrub :
tshur 'dus d+hIHla thim pa yis :
byin rlabs dngos grub stsol bar bsam :
oM a ra pa tsa na d+hI:
ma yengs rtse gcig yid kyis bzla :
gzhan yang snying po'i sngags   oM hU~M hrIH
b+ha ga bAn sogs /sogs bzla :
slar yang mchod bstod gsol ba gdab :
nongs bshags ye shes pa rnams gshegs :
dam tshig gtso bo nyid la bsdu :
dkyil 'khor sgrub pa'i las rim ni :
mdun du gong ltar gsal btab bzla :
bdag nyid 'jug cing nga rgyal gzung :
slob ma rjes su 'dzin pa'i phyir :
khrus byas bgegs phral yon phul la :
khyab bdag bdag la sman pa dang :
bdag don bdag la thugs brtse'i phyir :
sgyu 'phrul drwa bas mngon rdzogs pa'i :
byang chub ci nas bdag thob mdzod :
ces pas gsol btab rgyud sbyangs pa'i :
slob ma lhar bskyed 'og min nas :
ye shes spyan drangs dbyer med bstim :
oM:
dpal ldan sangs rgyas sku 'chang ba :
rdo rje dbang phyug sku dang ldan :
'jam dpal sku yi dbang bskur bas :
dag pa lha yi sku thob shog :
kA ya a b+hi Shiny+tsa hU~M:
dzaHhU~M baM ho :
zhes pas sku rnams spyi bor bzhag :
bzlas pa'i sngags dbang sbyin pa dang :
lha sngags 'od gsal ngang du bzhag :
dam tshig khas blang gtang rag phul :
dge ba bsngo zhing smon lam gdab :
mdun gyi lha la mchod bstod bya :
nongs bshags ye shes pa rnams gshegs :
dam tshig pa rnams rten la bstim :
rjes kyi bya ba spyi ltar spyad :
phyag rgya bzhi yi bsgom rim sogs :
rgyas par spros la nyams su blang :
sa ma ya :
bla na med pa'i gsang sngags lam :
nyams su blang ba'i rim pa ni :
dkyil 'khor 'khor lo rtsibs bzhi pa :
phyag rgya'i tshogs dang bcas pa bri :
phyi nang gsang ba'i mchod pa bsham :
rgyan gyis rab tu brgyan nas kyang :
phrin las sbyor dngos rjes kyi rim :
go rim mngon par nyams su blang :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
ma skyes stong pa chen po las :
snying rje sgyu ma'i rnam rol ni :
cho 'phrul chen po'i yi ger shar :
'byung ba rim brtsegs gzhal med khang :
'ja' tshon bres pa lta bu'i nang :
'khor lo rtsibs bzhi gdan dang bcas :
de dbus thugs srog d+hIHdang hrI:
yongs gyur ral gri pi wang ni :
sa bon mtshan pa 'od du zhu :
'jam dpal rdo rje sku mdog ser :
zhal gcig phyag bzhi skyil krung bzhugs :
ut+pal ral gri glegs bam 'dzin :
thabs shes dbyer med mda' gzhu 'gengs :
gsang ba'i yum mchog dbyangs can ma :
lang tsho rab rgyas gser gyi mdog :
rin chen pi wang 'dzin pa 'khril :
rdo rje pad+ma bde chen rol :
byang sems yi ge'i sprin phung ni :
d+hIHdang hrIHyig rigs kyi mdangs :
phyogs mtshams so so'i gnas su 'phros :
shar du rdo rje 'jam dpal dkar :
lho ru rin chen 'jam dpal ser :
nub tu pad+ma'i 'jam dpal dmar :
byang du las kyi 'jam dpal nag :
ral gri dang ni pusti 'dzin :
rigs bzhi'i yum 'khril 'od zer 'bar :
mtshams bzhir gsang ba'i yum bzhi dang :
khyams la mchod pa'i lha mo'i tshogs :
sgo bzhir phyag rgya bzhi 'dzin pa'i :
sgo srung lha mo chen mo bzhi :
kun kyang dar dang rin chen brgyan :
sgyu 'phrul drwa ba'i tshul du gsal :
sku gsung thugs ni rdo rje'i bdag :
ye shes lnga bdag cod pan 'chang :
oM AHhU~M:
oM hU~M trAM hrIHA:
badzra sa mA dza :
hrI:
rnam dag chos dbyings 'od gsal las :
ye shes thugs rje'i skur snang ba :
sgyu 'phrul drwa ba 'jam pa'i dbyangs :
ma lus 'khor bcas gshegs su gsol :
oM Ar+Ya many+dzu shrI sa pa ri wA ra e h+ye hi :
ma hA ka ru NI ka dr-i sh+ya ho :
sa ma ya tiSh+Tha lhan :
a ti pU ho :
pra tIts+tsha ho :
oM:
rnam dag lha rdzas phyi yi mchod pa dang :
rang byung ye shes sman raka gtor ma'i tshogs :
gnyis med zung 'jug bde stong gsang mchod rnams :
'bul lo dgyes par bzhes la dngos grub stsol :
oM badzra ar+g+haM nas :
shab+da a mr-ita rak+ta ba liM ta ma hA pU dza ho :
hrI:
mi g.yo mnyam nyid bde chen dag pa'i sku :
brjod bral 'gag med tshangs pa'i gsung dang ldan :
spros pa kun bral mkhyen gnyis rgyal ba'i thugs :
rgyal ba 'khor dang bcas la phyag 'tshal bstod :
hrI:
snang srid rnam par dag pa'i dkyil 'khor du :
sku dang ye shes 'du 'bral med pa'i lha :
sngon gyi thugs dam gnyan po 'dir dgongs la :
dngos grub rnam gnyis myur du 'grub par mdzod :
ces bskul ting 'dzin rtse gcig pas :
thugs kar pad+ma zla ba'i gdan :
de dbus d+hIHla sngags kyis bskor :
'od 'phros rgyal ba sras bcas mchod :
tshur 'dus dngos grub bdag la thim :
phar 'phros 'gro ba'i sgrib gnyis sbyangs :
snod bcud sku dang zhing du dag :
sku gsung thugs kyi dkyil 'khor rdzogs :
oM a ra pa tsa na d+hI:
lha ni gyad du ma gyur bar :
bzlas pa'i 'phro 'du mi gtong ngo :
gal te snyom las gtong srid na :
dngos grub lo dang zla bar 'gyangs :
de phyir rtse gcig yid kyis bsgrub :
skabs su 'od gsal ngang du bsdu :
lhar ldang rgyun gyi spyod lam bya :
slob mar gsang dbang bskur ba ni :
bla ma yab yum lhar bsgoms la :
byang chub sems ni thod par bstsal :
skyobs dang 'phrad du sbyar nas kyang :
slob ma lhar gsal ngag tu sbyin :
hU~M:
byang chub sems kyi sprin chen po :
lhan skyes ye shes skyed pa'i rgyu :
bu yi lce la bzhag pa yis :
bde chen gsang ba'i dbang thob shog :
ma hA su kha a b+hi Shiny+tsa hU~M:
rtsa rlung thig le'i myur lam bsgom :
bde chen ye shes rgyas par bya :
sa ma ya :
sgrub pa nyams su blang ba ni :
phun sum tshogs pas gzhi bzung la :
sa yi cho ga tshul bzhin bya :
sta gon bsnyen pa'i rim pa dang :
phyi nang gsang ba'i mtshams kyang bcad :
dkyil 'khor bri zhing rten rnams bkram :
'jigs byed rol pa'i pho brang brgyan :
sgrub pa po rnams las su bskos :
mched lcam lha dang grangs sprad do :
ting 'dzin rtse gcig yid kyis bsgom :
chos rnams byang chub sems kyi ngang :
sngags kyi rkyen gyis bskyed pa yi :
'jam dpal rol pa'i zhing khams ni :
rten dang brten par bcas pa gsal :
e yaM ra suM keM raM b+h+rU~M:
hU~M hU~M:
rdo rje srung ba'i gur khang dbus :
dur khrod chen po'i sa gzhi la :
rngam brjid rol pa'i gzhal yas khang :
'khor lo rtsibs bzhi me rlung 'tshubs :
ru dra chu glang gdan steng du :
'jigs byed dpal chen gshin rje'i gshed :
mun pa ltar gnag ma he'i zhal :
'khor lo dang ni thun khrag 'dzin :
dur khrod rol pa'i chas kyis brgyan :
yum ni gtum mo dug hrul ma :
dmar nag be con thod khrag 'dzin :
gnyis med rol pa'i sras mchog las :
rigs bzhi'i gshed chen sde bzhi ni :
dkar ser dmar ljang rngams pa'i sku :
chu glang khros pa'i zhal dang ldan :
sgrol ba'i yum mchog rnams dang sbyor :
sgo bzhir sgo ba dregs pa bzhi :
phyi rol phyogs skyong 'khor bcas gsal :
sku gsung thugs ldan ye shes lha :
'bar ba'i dkyil 'khor chen por rdzogs :
dam tshig ye shes gnyis med pa :
de ltar gsal btab rab bsgoms nas :
snang srid sku yi rol pas gang :
sngags ni grags stong 'brug ltar sgrog :
'od gsal ngo bo'i thugs kyi ngang :
mchod sprin rgya mtshos rgyal ba dgyes :
phrin las drag po'i 'od zer las :
ta na ga Na'i longs spyod mthus :
'gro rnams bla med sa la bsgral :
snang srid gzhir bzhengs bde ba che :
'jigs byed khrag 'thung 'khor lor rdzogs :
oM hrIHSh+Ti wI kr-i tA na na hU~M phaT:
brjod bral gsang ba'i mchod pas mchod :
drag sngags bzla zhing nyul le bsgral :
gnod byed gdug pa kun bkug nas :
sgrol ba'i las kyi dngos grub blang :
rig pa'i ngar bskyed sngags kyi rgyun :
bar med bzlas pa'i rnal 'byor bya :
rtags byung thugs dam bskul ba ni :
hU~M:
ma bcos dbyings las thugs rje'i rtsal shar ba :
'jigs byed rol pa khrag 'thung dkyil 'khor lha :
mkha' mnyam sku mnga' rdo rje'i gsung gdangs can :
mi g.yo rtse gcig dgongs pa'i thugs dang ldan :
mkhyen pa'i ye shes brtse ba'i thugs rje dang :
mdzad pa'i phrin las 'gro ba'i don brtson pa :
rnal 'byor bdag gis rtse gcig sgrub lags pas :
dngos grub rnam gnyis deng 'dir myur du stsol :
sid+d+hi pha la ho :
lha rnams bdag la gnyis med bstim :
mtshams dgrol rgyun gyi spyod lam bya :
'jigs byed rol pa'i dbang bskur ni :
gsang ba'i bum pa spyi bor bzhag :
ho :
rmad byung khrag 'thung rol pa'i bum pa ru :
dkar dmar lhag pa'i byang sems thig ler 'khyil :
'jam dpal sras su byin brlabs spyi bo ru :
mngon par dbang bskur ye shes lnga thob shog :
oM hU~M trAM hrIHA:
ka la sha a b+hi Shiny+tsa hU~M:
khrag 'thung yongs rdzogs dbang bskur ba :
hU~M:
b+han+d+ha gru gsum 'bar ba'i gzhal yas khang :
lha dang gnyis su med pa'i ba liM ta :
khrag 'thung rol pa'i sku gsung thugs dang ldan :
dam rdzas gtor ma chen po'i dbang bskur bas :
khro bo rol pa'i dbang mchog yongs rdzogs shog :
shrI he ru ka ba liM ta a b+hi Shiny+tsa hU~M:
sgrub pa'i rten du gzungs ma slob mar sbyin :
ho :
bde chen phyag rgya'i pad+mo'i mkha' dbyings su :
gnyis med byang chub sems kyi rgyun dang ldan :
rnam grol lhan cig skyes pa'i 'jam dpal mchog :
skad cig nyid la mjal ba 'di longs shig :
ma hA su kha b+hany+dza mok+Sha ho :
sgrol ging yab yum slob ma'i bran du gtad :
hU~M:
dpal gyi bka' nyan badzra A ral+li :
ru dra bsgral la thogs pa med pa'i mthu :
rngams mdzad b+he ba sa twa yab dang yum :
las kyi pho nya chen por gnyer du gtad :
oM kA la rU pa ya ma rA dza hU~M phaT:
sa ma ya A sa na tiSh+Than+tu :
sbyor bas 'dod chags bde chen 'bar :
sgrol bas zhe sdang gsal stong rtogs :
brtul zhugs spyod pa'i phrin las kyis :
ye shes mchog tu brtan par bya :
sa ma ya :
gsang ba mthar thug don dam pa'i :
'jam dpal ye shes sems dpa' ni :
rang bzhin rdzogs pa chen po ste :
de nyid nyams su blang ba'i phyir :
lta dgongs gding ldan slob dpon gyis :
mos gus rtse gcig slob ma la :
phyi nang bya ba btang byas nas :
dben pa'i gnas su 'di ltar gdams :
a :
chos rnams ye nas sangs rgyas rang bzhin la :
bskyed pa'i rim pa dmigs su ma mchis so :
rang rtsal rdzogs pa'i 'jam dpal ye shes sems :
'od gsal thig le rang shar klong du bskyed :
'khrul ma myong ba'i ka dag chos sku la :
spyan 'dren gshegs su gsol ba ga la yod :
lhun gyis grub cing 'du 'bral med pa'i lha :
stong gsal 'dus ma byas par gshegs su gsol :
sku dang ye shes 'du 'bral med pa la :
dbang bskur rgyas gdab bzhugs su gsol bya ci :
'od gsal spros bral rig pa zang thal ngang :
ye nas ma bcos rang bab bzhugs gsol rdzogs :
chos rnams dbyings rig sku dang zhing khams la :
mchod pa'i longs spyod spro ru ma mchis phyir :
dag pa'i snang ba 'byams klas ye shes sprin :
gnyis med mnyam pa'i ngang du 'bul bar bgyi :
stong gsal nyid las g.yos pa ma mchis pa'i :
yon tan lhun grub nang dbyings chen po'i ngang :
ngo bo rang bzhin ma 'dres so sor gsal :
gnyis su med pa'i tshul gyis phyag 'tshal lo :
gdod ma'i gnas lugs shel ltar dwangs pa la :
lhun grub snang ba 'ja' ltar kun tu shar :
gnyis med zung 'jug rig pa'i rtsal dbang ches :
'bras bu gzhi ru smin par dbang bskur ro :
bla na med pa'i snang ba mthar phyin phyir :
re dogs med par sgom pa klong chub pa :
lta ba'i rgyal po nam 'phang gcod pa bzhin :
khyung chen rtsal rdzogs ngang du ngo sprad do :
kun bzang 'jam dpal dpa' bo'i snying tig bcud :
snying dang 'dra ba'i bu la lhug par gdams :
gzung 'dzin blo zad 'khor 'das khyab gdal ngang :
dgongs klong gcig 'dres ye shes mthar phyin shog :
don gyi phrin las dbang bskur dang :
ngo sprod nyams len thams cad kun :
gcig tu dril ba'i gdams pa 'di :
snying gi bu la gdams par bya :
sa ma ya :
de ltar theg pa kun gyi rtse :
rgyud chen sgyu 'phrul drwa ba las :
'jam dpal dpa' bo'i snying tig 'di :
snying po rgyud lung man ngag bcas :
rang byung pad+ma bdag gis bshad :
mtsho rgyal mos pas yi ger bris :
mnga' bdag yab sras skal bar gdams :
ma 'ongs rin chen gter du bstsal :
skal bar ldan pas rnyed nas kyang :
gang zag chos kyi mig ldan pas :
rgya cher bkral dang bshad pa dang :
sgrub pa snying por nyams blangs na :
tshe gcig ye shes 'od kyi lus :
many+dzu shrI thob par 'gyur :
sa ma ya :
rgya rgya rgya :
gter rgya :
gtad rgya :
gu h+ya man+t+ra :
sprul pa'i gter chen mchog gyur bde chen gling pas yel phug nam mkha' mdzod nas spyan drangs pa'i mthong grol bdud rtsi lnga shog las /
sgrub gnas kyi rgyal po bde chen pad+ma shel phug tu gtan la phab rim bzhin gzims chung 'chi med pad+mo bkod par 'jam dbyangs bla ma dgyes pa'i 'bangs mkhyen brtse'i dbang pos bris pa dge legs su gyur cig //
/
