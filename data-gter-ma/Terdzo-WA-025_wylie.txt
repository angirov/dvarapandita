\u0f01\u0f83:
tshe sgrub yang gsang bla med las :
phrin las rang gzhung 'chi med lam bzang bzhugs so :
:
'chi med tshe'i cho ga'i :
dang po skyabs su 'gro zhing sems bskyed pa ni :
hrI:
'chi med tshe yi lha la skyabs su mchi :
dus min 'chi ba'i 'jigs pa bskyab tu gsol :
'chi med gdam pa'i bcud kyi yon tan sgrub :
'gro kun sdug bsngal zhi ba'i dpal thob shog :
gnyis pa bka' bsgo zhing mtshams bcad pa ni /
hU~M hU~M hU~M:
sngon las 'phral rkyen tshe la bar chad gang :
glud 'dis tshims mdzod gzhan du 'gro bar gyis :
bdag gzhan tshe dpag med kyi skyabs 'og tu :
'chi med bsrung ba'i dam tshig mi 'da' bzung :
A+oM sum+b+ha ni brjod :
A+oM hU~M trAM hrIHA:
badzra rak+Sha rak+Sha hU~M:
gsum pa brda sgo dbye zhing brda phyag 'tshal ba ni :
hrI:
ma rig ye shes sgrib pa'i dri dag nas :
rang snang zhal mthong ye shes lha dang gcig :
rang ngor phyag 'tshal phyogs bcu'i bde gshegs kyis :
ye shes snying po tshe yi dpal ster cig :
bzhi pa byin dbab pa ni :
hrI:
dus gsum phyogs bcu'i yi dam zhi khro'i tshogs :
thugs rjes tshe dbang dngos grub byin chen phob :
rnam smin phyag rgya tshe dbang lhun grub tu :
'pho 'gyur gnyis med go 'phang myur 'thob shog :
oM badzra A yu She sa ma ya pheM pheM dza dza :
lnga pa sman byin gyis brlab pa ni :
hrI:
rtsa brgyad yan lag rigs lnga'i bcud kyi rgyun :
'chi med sgrub pa'i rdzas su byin gyis brlab :
oM AHhU~M sarba pany+tsa a mr-ita hU~M hrI ThA:
drug pa rak+ta byin gyis brlab pa ni /
hrI:
rten 'brel mU la g+hirti dbyings kyi rgyun :
skye 'chi'i 'dzin pa bshig phyir gsang bar bsgrub :
oM AHhU~M ma hA rak+ta dz+wa la maN+Da la hU~M hrIHThA:
bdun pa gtor ma byin gyis brlab pa ni :
hrI:
sha lnga bdud rtsi ye shes lnga rol pa'i :
bsgrubs pa'i tshogs rdzas 'chi med longs spyod shog :
oM AHhU~M ma hA b+ha lin ta hU~M hrIHThA:
oM badzra ar+g+haM pAd+yaM puSh+pe d+hU pe A lo ke gan+d+he nai bid+ya shab+da pra tIts+tsha AHhU~M:
dngos gzhi'i dang po ting 'dzin rnam gsum ni :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
oM:
skye med chos dbyings skye 'chi 'dzin bral la :
A:
skye ba'i cho 'phrul brtse ba'i skur bzhengs pa'i :
hU~M:
thams cad bskyed pa'i rten gyi he ru ka :
oM badzra satwa hU~M:
hrI:
gang 'dul 'gro ba'i dpal du bzhengs pa po :
gnyis pa snod bskyed pa ni :
e yaM ra suM keM raM b+h+rU~M 'phros pas :
yum chen mkha' klong yangs pa 'byung ba'i dbus :
gzugs phung b+h+rU~M las rnam snang snod kyi rten :
rang snang rin chen sna tshogs las grub pa'i :
mtshan rdzogs yon tan du mas spras pa'i dbus :
gsum pa rten bskyed pa ni :
hrI:
dri med pad+ma thabs shes nyi zla'i steng :
bde gshegs gsung gi dbang phyug rigs kyi mdangs :
snying po hrIHyig zer gyis rgyal ba mchod :
thugs rje'i tshe bcud 'dus pa'i ngo bo nyid :
sems nyid snang mtha' dri med tshe dpag med :
snang ba'i ngo bo bde gshegs bcom ldan 'das :
stong pa'i bdag nyid pad+ma gar dbang 'khril :
rdor sems rin 'byung rnam snang don yod grub :
thabs shes bde sbyor bde stong tshe dbang rol :
thabs su ting 'dzin mnyam gzhag tshe bcud bum :
shes rab 'gug pa'i tshe dar tshe bum 'khril :
longs spyod tshe yi yon tan mdzes pas brgyan :
rigs lnga'i phung po lnga la byin brlabs shing :
yum lnga'i 'byung ba lnga yi bcud bsdus pa'i :
snang rig tshe dbang lha dang dbyer med du :
sgrub mchog tshe yi dbang phyug 'grub par 'gyur :
A+oM g+hu ru A yuHsid+d+hi hU~M hrI:
a mA ra Ni dzI wan+ti ye swA hA:
bzhi pa dad pas spyan 'dren pa ni :
hrIH
'og min bde chen dbang gi pho brang nas :
'dus pa kun gyi gtsug rgyan tshe yi lha :
tshe bdag bcom ldan rigs lnga yum dang bcas :
rnal 'byor byin gyis rlob phyir gshegs su gsol :
chos sku longs sprul 'khor bcas gang 'dul gyis :
gzhom gzhig kun bral tshe yi dngos grub bdag :
'chi med tshe yi bum pa'i bcud g.yo bar :
bdag sogs tshe dbang stsol phyir spyan drang ngo :
badzra sa ma ya dza dza :
lnga pa bzhugs su gsol ba ni :
hrI:
rang snang lhun grub dag pa'i gzhal yas su :
bde gshegs tshe yi lha tshogs bzhugs su gsol :
dgyes pa'i thugs rjes dbang bzhi bdag rgyud la :
smin grol grub pa brgyad la spyod par shog :
sa ma ya tiSh+Tha lhan :
drug pa phyag 'tshal ba ni :
hrI:
phyogs bcu'i rgyal ba sras 'khor zhi khro yi :
thugs rgyud bskul phyir dad pas phyag bgyid na :
dgyes pa'i thugs rjes nus pa'i tshe dbang bcud :
ma lus bdag gi rgyud la 'jug gyur cig :
a ti pU ho :
pra tI dza ho :
bdun pa phyi mchod 'bul ba ni :
hrI:
zhing khams rgya mtsho'i mchod rdzas mchod yon rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra ar+g+haM pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas zhabs bsil rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra pA d+yaM pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas me tog rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra puSh+pe pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas bdug spos rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra d+hU pe pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas snang gsal rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra A lo ke pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas dri chab rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra gan+d+he pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas zhal zas rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra nai bid+ya pra tIts+tsha pU dza me g+ha sa mu dra s+pha ra Na khaM swA hA:
hrI:
zhing khams rgya mtsho'i mchod rdzas rol mo'i rigs :
kun bzang mchod pa'i sprin gyi phung po 'di :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHbadzra shab+da pra tIts+tsha pU dza me g+ha sa mu dra s+pha ra Na khaM swA hA:
brgyad pa nang mchod 'bul ba ni :
hrI:
snod bcud dag pa bde klong yangs pa'i mdangs :
chos dbyings rgyal ba'i zhing dang 'jig rten gyi :
gzugs sgra dri ro reg bya'i mchod 'bul bas :
bzhes nas 'chi med tshe yi dngos grub stsol :
oM AHbadzra rU pa shab+da gan+d+he ra sa spar+she pU tsa me g+ha sa mu dra s+pha ra Na khaM swA hA:
dgu pa sman 'bul ba ni :
hrI:
bder gshegs kun 'dus rigs lnga'i ye shes bcud :
lha la phog na dgyes pa'i ra sA yan :
bgegs la phog na phye mar 'thor ba'i thun :
'chi med grub phyir dkyil 'khor lha la 'bul :
oM AHhU~M:
sarba pany+tsa a mr-ita la khA hiH
bcu pa rak+ta 'bul ba ni :
hrI:
dug lnga rten 'brel DA ki'i mkha' klong nas :
gsang chen mchog gi mchod pa chen po 'di :
skye 'chi gnyis 'dzin 'khrul 'khor bshig pa dang :
ye shes 'chi med rang grol sa thob shog :
oM AHhU~M ma hA rak+ta la khA hi :
bcu gcig pa gtor ma 'bul ba ni :
hrI:
lha mi'i 'byor pa sna tshogs bcud kyi rigs :
snang stong mdzes pa ting 'dzin rol pa'i mdangs :
bcom ldan mgon po tshe yi lha la 'bul :
bzhes nas 'chi med tshe yi dngos grub stsol :
oM AHhU~M ma hA ba liM ta la khA hi :
bcu gnyis pa bstod pa ni :
hrI:
pad+ma'i rigs mchog 'chi med tshe yi lha :
skye 'chi gnyis med yon tan 'dod dgu'i gter :
skyon bral bde chen mgon po tshe yi lha :
'chi med tshe bum 'dzin la phyag 'tshal bstod :
hrI:
bder gshegs kun 'dus skye 'chi med pa'i sku :
mkhyen brtse byin rlabs dngos grub mchog gi gter :
gang gis sgrub tshad grub pa'i dpal ster ba'i :
bder gshegs rigs lnga'i tshe bdag la phyag 'tshal :
ye shes skye 'chi gnyis med chos dbyings kyi :
rig mdangs ye shes rnam lnga'i phrin las kyis :
phyag rgyas 'chi med dpal gyi rgyun stsol ba'i :
'chi med tshe yi dngos grub stsol la bstod :
bcu gsum pa dzapa? bzla ba ni :
hrI:
phung lnga rigs lnga'i rgyu mchog lhan skyes la :
ye shes yum lnga'i 'byung ba'i bcud kyi rgyun :
rgyu rkyen 'dus ma ye byas rdo rje'i tshe :
snang stong sor rtog ye shes skye 'chi bral :
oM a mA ra Ni dzI wan+ti swA hA:
bsnyen pa yin :
sgrub pa ni :
oM badzra g+hu ru pad+ma sid+d+hi puN+ye dz+nyA na A yuHsid+d+hi hU~M dza :
sa ma ya rgya rgya rgyaH
tshogs 'khor ni :
dang po sbyang ba ni :
raM yaM khaM:
oM AHhU~MHhrI:
'chi med ye shes tshe yi lha tshogs rnams :
dgyes pa'i tshogs kyi 'dod yon longs spyod kun :
'chi med tshe yi bdud rtsir byin gyis brlabs :
ye shes 'chi med grub pa'i bdud rtsir gyur :
oM AHhU~M:
spyan 'dren pa ni :
hrI:
skye med chos sku'i zhing khams nas :
'chi med thog ma'i mgon po yang :
'chi med bdud rtsi'i tshogs la gshegs :
'gag med longs sku'i zhing khams nas :
longs sku tshe dpag med mgon yang :
'chi med bdud rtsi'i tshogs la gshegs :
gang 'dul sprul sku'i zhing khams nas :
'chi med pad+ma 'byung gnas kyang :
'chi med bdud rtsi'i tshogs la gshegs :
dag pa mkha' spyod zhing khams nas :
rdo rje tshe yi lha tshogs kun :
'chi med bdud rtsi'i tshogs la gshegs :
bzhugs pa'i gnas mchog nyams re dga':
tshogs kyi mchod rdzas dang re spro :
tshogs mchod pa ni :
hrI:
'chi med lha yi pany+tsa 'di :
'chi med tshe yi lha la 'bul :
skye 'chi gnyis med dngos grub stsol :
ka dag rang grol dngos grub stsol :
bar pa bshags pa ni :
ye shes 'chi med zhal zas kyis :
dri med dag par sor chud nas :
bde klong skye 'chi med pa'i klong :
'chi med rang grol sa thob shog :
bsgral ba'i tshogs 'bul ba ni :
hrI:
ma rtogs bdud bgegs bsgral ba yi :
rang grol ye shes bdud rtsi'i tshogs :
'chi med lha la 'bul ba yis :
'bras bu ye shes tshe dpal gyur :
oM AHhU~MHha hoHhrI:
phud lhag rim gsum ni :
hrI:
dang po phud kyis ye shes tshe bcud bsdus :
bar du tshogs kyis tshogs gnyis tshe dpal spel :
tha ma lhag mas tshe 'phel phrin las sgrubs :
'khor yug lhag sdud tshogs rnams lhag la rol :
rgyal ba'i zhing gnas gter dang ting 'dzin gyis :
mu ran skyong ba'i skyong ma lhag la rol :
b+h+yo :
ye shes dbyings kyi mkha' 'gro yi :
bka' nyan rol pa'i lhag sdud ma :
gcer bu khrag zhag thig les spras :
dam ldan rnal 'byor drod nyul ma :
ma 'dir byon lhag ma'i longs spyod bzhes :
chos nyid dbyings kyi mkha' 'gro yi :
bka' nyan rol pa'i lhag sdud ma :
gzig sham dung dmar zhing g.yang thogs :
zhing khams kun gyi gnas nyul ma :
ma 'dir byon lhag ma'i longs spyod bzhes :
dam tshig dbyings kyi mkha' 'gro yi :
bka' nyan rol pa'i lhag sdud ma :
rin chen rgyan cha si li li :
zab gter gnyan gyi drod nyul ma :
ma 'dir byon lhag ma'i longs spyod bzhes :
legs nyes stangs 'dzin ye shes kyi :
dam tshig nyul ba'i lhag sdud ma :
kha dog cha lugs ma nges kyang :
tshul dang tshul min drod nyul ma :
ma 'dir byon lhag ma'i longs spyod bzhes :
uts+tshiSh+Ta ma ma hriM hriM dza dza khA hi khA hi :
chad mdo tha tshig bsgrag pa ni :
hU~M hrI:
sngon tshe 'das dus bskal pa'i thog ma la :
'og min bde ba can gyi zhing khams su :
thog ma'i mgon po snang ba mtha' yas kyis :
'chi med tshe yi dal zhal phyes pa'i tshe :
ye shes dbyings kyi srung ma thams cad kyis :
sgrub mchog tshe yi bar chad bzlog pa dang :
rnal 'byor sku tshe bsring bar ma chad dam :
tha tshig thugs dam ji bzhin phrin las mdzod :
b+h+yo :
de 'og bar gyi bskal pa'i dbus ma la :
brag phug mA ra ti+A ka'i ke'u tshang du :
slob dpon chen po pad+ma 'byung gnas dang :
shes rab lha lcam man+d+hA ra ba yis :
'chi med tshe yi dal zhal phyes pa'i tshe :
mgon po tshe dpag med pas byin brlabs pas :
skye 'chi med pa rdo rje'i lus su grub :
de tshe ye shes srung ma thams cad kyis :
sgrub mchog tshe yi bar chad bzlog pa dang :
rnal 'byor sku tshe bsring bar ma chad dam :
tha tshig thugs dam ji bzhin phrin las mdzod :
b+h+yo :
de 'og bar gyi bskal pa'i phyi ma la :
slob dpon chen po pad+ma 'byung gnas dang :
shes rab gzung ma mkhar chen mtsho rgyal gyis :
brag dmar g.ya' ma lung gi dben gnas su :
'chi med tshe yi dal zhal phyes pa'i tshe :
lang gros tshe yi rig 'dzin dbang thob dus :
ye shes grub kyang legs nyes srung ma yis :
sgrub mchog tshe yi bar chad bzlog pa dang :
rnal 'byor sku tshe bsring bar ma chad dam :
tha tshig thugs dam ji bzhin phrin las mdzod :
b+h+yo :
de 'og lnga brgya dus kyi tha ma la :
slob dpon chen po pad+ma 'byung gnas kyis :
rig 'dzin hU~M nag nam mkha'i snying po la :
dbang bskur lung bstan zhal tshab mnga' gsol tshe :
'khor 'das gnas gter srung ma thams cad kyis :
sgrub mchog tshe yi bar chad bzlog pa dang :
rnal 'byor sku tshe bsring bar ma chad dam :
tha tshig thugs dam ji bzhin phrin las mdzod :
b+h+yo :
de 'og snyigs ma shin tu bdo ba'i tshe :
rig 'dzin hU~M nag nam mkha'i snying po yis :
pad+ma'i zab bcud snying khrag rol pa'i tshe :
snang srid lha srin sde brgyad thams cad kyis :
ma bzod rang rang srog snying phul nas kyang :
sgrub mchog tshe yi bar chad bzlog pa dang :
rnal 'byor sku tshe bsring bar ma chad dam :
tha tshig thugs dam ji bzhin phrin las mdzod :
brtan skyong ni :
hU~M~M b+h+yo :
sngon tshe slob dpon pad+ma 'byung gnas kyis :
dam la bzhag pa'i bod khams brtan ma'i tshogs :
bdud mo gnod sbyin sman mo'i tshogs rnams kyis :
'khor bcas lhab lhub sil snyan sgra dang bcas :
tha tshig thugs dam ji bzhin phrin las mdzod :
mnan pa ni :

hU~M hU~M:
ye shes snying po tshe yi ting 'dzin gyis :
tshe la bar chad gtan nas mi ldang ba'i :
ye shes mnan pa'i phrin las gzer 'debs kyi :
chos nyid rol pa'i chos dbyings ye shes so :
A+oM laM hU~M laM thuM laM satwaM b+ha ya nan :
bkra shis ni :
hrI:
bkra shis gang zhig tshe dang ye shes kyi :
snying po rgyal ba rnams kyi yon tan dang :
phrin las mdzad pa'i cho 'phrul phan bde'i gter :
khams gsum sems can kun la bde legs shog :
bsngo ba ni :
'chi med tshe yi rig 'dzin bsgrubs pa yi :
dge ba'i 'bras bu mkha' khyab 'gro la bsngo :
smon lam ni :
hrI:
mkha' mnyam lus can skye 'gro ma lus kun :
'chi med tshe yi go 'phang myur thob shog :
sa ma ya :
rgya rgya rgya :
tshe dang bsod nams ye shes bcud :
sgrub pa'i 'bras bu 'byin pa yi :
rang gzhung phrin las rim pa ni :
phyi rabs rjes 'jug bcud du shog :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
zhes gnam chen brag dkar rdo rje'i yangs rdzong nas /
klong gsal snying pos spyan drangs pa'i shog ser las khol ri gsang sngags sgrub khang rtser bshus pa'i yi ge'i mthun rkyen skal ldan pad+ma kun bzang stobs chen gyis byas so ///
/
!
tshogs 'khor byin rlabs dang po sbyang ba ni :
rang nyid lha yi thugs ka nas :
tshogs 'khor sbyang phyir yi ge spro :
raM raM las me byung dngos 'dzin bsreg :
yaM yaM las rlung byung bag chags gtor :
khaM khaM las chu byung gnyis 'dzin bkrus :
hU~M:
rang nyid lha yi thugs ka nas :
byin gyis rlabs pa'i yi ge spro :
hU~M gis rnam par rtog pa sbyangs :
AHyis ye shes bdud rtsir bsgyur :
oM gyis 'dod yon snang srid gang :
hrIHyis mthun snang lha tshogs dgyes :
spyan 'dren ni :
rje btsun pad+ma rig 'dzin rgya mtsho'i tshogs :
dpa' bo dbang chen zhi khro'i lha tshogs bcas :
rdo rje phag mo ma rgyud mkha' 'gro rnams :
bla ma yi dam mkha' 'gro sprul 'khor bcas :
zhal zas tshogs la spyan 'dren gshegs su gsol :
skye med chos sku'i zhing khams nas :
'chi med thog ma'i mgon po yang :
'chi med bdud rtsi'i tshogs la gshegs :
'gag med longs sku'i zhing khams nas :
longs sku tshe dpag med mgon yang :
'chi med bdud rtsi'i tshogs la gshegs :
gang 'dul sprul sku'i zhing khams nas :
'chi med pad+ma 'byung gnas kyang :
'chi med bdud rtsi'i tshogs la gshegs :
dag pa mkha' spyod zhing khams nas :
rdo rje tshe yi lha tshogs kun :
'chi med bdud rtsi'i tshogs la gshegs :
bzhugs pa'i gnas mchog nyams re dga':
tshogs kyi mchod rdzas dang re spro :
mchod rdzas kyi che ba bskyed pa ni :
tshogs kyi ngo bo ni :
'byor tshogs spel ba'i yid sprul rgyu yi tshogs :
byang chub sems kyi tshogs chen gzhi yi tshogs :
dngos po yongs su bsngo ba lam gyi tshogs :
smon pa 'dod dgur grub pa 'bras bu'i tshogs :
dag pa gnyis ldan longs spyod chos sku'i tshogs :
nges pa lnga la dbang 'byor longs sku'i tshogs :
ma nges lhun gyis grub pa sprul sku'i tshogs :
bsod nams ye shes tshogs chen 'bras bur 'gyur :
nges tshig ni :
'dod yon sna tshogs 'dzom pa bza' ba'i tshogs :
dngos po'i mchod rdzas 'dus pa 'byor pa'i tshogs :
bcud rdzas sna tshogs 'dus pa 'dus pa'i tshogs :
bdud rtsi sna tshogs 'dus pa btung ba'i tshogs :
lha tshogs ma lus 'dus pa lha yi tshogs :
mchod sbyin mtha' dag 'dus pa bsod nams tshogs :
sngags dang phyag rgya dag pa byin rlabs tshogs :
smin dang grol ba'i sgo dbye'i dga' ston tshogs :
dri med dag pa chen por bskang ba'i tshogs :
ting 'dzin 'phel ba'i bcud ldan ye shes tshogs :
dam ldan mched lcam 'dus pa 'dus pa'i tshogs :
sems bskyed mtha' yas don spyod 'khor lo'i tshogs :
dga' ston tshogs kyi 'khor lo lhun gyis grub :
dpa' bo tshogs kyi rnam par rol pa'i rnam pa ni :
hU~M hrI:
dur khrod gsang chen rol pa'i dkyil 'khor 'dir :
gsang ba'i pho brang gzhung bzhin bkod nas kyang :
sgrub rdzas gnyen po tshul ltar bkram pa ni :
rdo rje dri chu'i tshogs ni mtsho ltar 'khyil :
mAM sa gal phye'i tshogs ni thang ltar brdal :
byang chub sems kyi tshogs ni sprin ltar gtibs :
go ro tsa na'i phung po gangs ltar chags :
zhing chen gsar rnying tshogs ni ri ltar spungs :
ma hA tsit+ta'i tshogs ni rdza ltar 'phro :
gsur chen dud pa'i tshogs ni phyu ru ru :
zhun chen snang gsal 'od ni ya la la :
thod pa ltag sprod rnga sgra ti ri ri :
rkang chen dung gi gling bu kyu ru ru :
bdud rtsi sman gyi rgya mtsho me re re :
rak+ta dmar gyi rba rlabs ci li li :
brjid ldan dpal gyi gtor ma ri ltar spungs :
'dod yon tshogs kyi longs spyod bsam mi khyab :
bkod mdzes spyan gzigs yid 'ong dam pa 'di :
dngos 'byor yid sprul bla med skong ba'i rdzas :
de dag thams cad ro gcig tu byin gyis brlab pa ni :
oM AHhU~M:
oM AHhU~M:
oM AHhU~M:
tshogs kyi dngos po sha sna snying sna stong :
tshogs kyi ngo bo sha lnga bdud rtsi lnga :
tshogs kyi rang bzhin rigs lnga'i bdud rtsi'i rgyun :
tshogs kyi thugs rje A li kA li'i zer :
gang la reg rnams thar pa'i dngos grub mchog :
brtul zhugs mchog gi 'dod yon ri ltar spungs :
A+oM hU~M trAM hrIHA:
rigs lnga'i ye shes chu rgyun na ra ra :
zhi khro yab yum gsang chen nu ru ru :
lha mi yongs kyi bsod nams spungs se spung :
rtsi bcud 'byung lnga'i bcud kyi zhun mar bcas :
nus pa gcig char stong du tshogs pa 'di :
reg tshad rnam par grol ba'i nus par bcas :
dgos ched kyi gsal 'debs ni :
dam rdzas gtor chen bsham pa yang :
ma dang mkha' 'gro bsten phyir 'bul :
bdud rtsi sman mchod sbreng ba yang :
ma dang mkha' 'gro bsten phyir 'bul :
b+han+d+ha rak+tas bkang ba yang :
ma dang mkha' 'gro bsten\u0f8e
dur khrod rdzas chen bkram pa yang :
ma dang mkha' 'gro bsten\u0f8e
rkang gling thod rnga sgrog pa yang :
ma dang mkha' 'gro bsten\u0f8e
zhun chen snang gsal bltams pa yang :
ma dang mkha' 'gro bsten\u0f8e
mAM sa'i gsur dud gtong ba yang :
ma dang mkha' 'gro bsten\u0f8e
'dod yon ro mchog spungs pa yang :
ma dang mkha' 'gro bsten phyir 'bul :
skong ba bsdus pa ni :
oM:
lha mi'i sangs rgyas zhing gi mchod pa'i sprin :
gzhi dang snying po me tog brgyan pa'i rdzas :
rab 'phel rgyas pa tshangs chen bskal pa 'am :
tshangs pa rnga sgra 'od gsal rdo rje'i snying :
mchod tshogs du mas rgyal ba sras bcas bskang :
hrI:
chos sku kun bzang rdor 'chang rdo rje sems :
rigs lnga mngon rdzogs ston pa bcu gnyis dang :
phyogs bcu'i sangs rgyas byang sems sras 'khor bcas :
rgyal ba dgongs pa brgyud pa'i thugs dam bskang :
dga' rab 'jam dpal bshes gnyen shrI sing :
ye shes mdo dang pad 'byung bi ma la :
mkhas pa nyer gcig grub chen brgyad cu sogs :
rig 'dzin brda brgyud bla ma'i thugs\u0f8e
mtsho rgyal chos rgyal bai ro tsa na dang :
'brog ban lang gro rin chen mchog la sogs :
rje 'bangs nyer lnga rgya bod mkhas grub kyi :
snyan brgyud phyogs med bla ma'i thugs\u0f8e
gsang chen dam chos srung mar gnyer gtad tshal :
smon lam dbang dang bka' babs lung ston sogs :
thugs rje byin rlabs shog ser tshig brgyud kyi :
bka' brgyud bla ma rnams kyi thugs\u0f8e
pad+ma badzra b+hud+d+ha thod phreng rtsal :
mi bskyod rdo rje dbang chen gsang bdag dang :
seng sgrog gro lod pad+ma drag po sogs :
bla ma dgongs 'dus lha tshogs thugs dam bskang :
che mchog khrag 'thung gshin rje dbang chen dang :
phur pa bla med rig 'dzin dregs pa dang :
drag sngags bka' yi srung ma ma lus pa :
sgrub pa bka' brgyad lha tshogs thugs\u0f8e
gsang 'dus sgyu 'phrul zla gsang dam tshig bkod :
gdan bzhi kyai rdor bde mchog dus 'khor dang :
ma hA mA yA la sogs rgyud sde yi :
dkyil 'khor lha tshogs rnams kyi thugs\u0f8e
rnal 'byor ma dang phag mo bdag med ma :
mu kha le dang e ka dzA Ti sogs :
rgyud sde'i dkyil 'khor bde ba skyed pa mo :
mkha' 'gro shugs 'gro rnams kyi thugs\u0f8e
legs ldan tshogs bdag gur zhal phyag bzhi pa :
phyag drug ma ning ber nag trag shad dang :
bdud mgon lha mo rnam sras rdor legs sogs :
rgyud sde'i srung ma rnams kyi thugs\u0f8e
gnas dang nye gnas zhing dang nye ba'i zhing :
de bzhin tshan+d+ho ha dang 'du ba can :
dur khrod nye ba'i dur khrod la sogs pa'i :
zhing skyong dpa' bo dpa' mo'i thugs\u0f8e
nam mkha' ri brag mtsho chu gtsug lag la :
rang byung gab sbas gsang chen zab mo'i gter :
bcol lam rang bdag gter gyi srung ma'i tshogs :
pho mo sde brgyad tshogs kyi thugs\u0f8e
lha gshin ma bdud bza' btsan gnod sbyin klu :
dregs chen bco brgyad chos rgyal sku lnga dang :
'bar ba spun bdun khro 'bar ber brtsegs sogs :
lha chen sde dpon sum cu'i thugs\u0f8e
pha mes rgyud srung ma lha le 'u'i lha :
dgra bla yul lha 'go ba'i lha lnga dang :
tshe rabs las lha da lta skyob pa'i lha :
mchod par 'os pa rnams kyi thugs dam bskang :
gzhan yang nam mkha' gling bzhi rgya mtshor bcas :
so sor dbang byed zhi drag mi ma yin :
bgegs rigs lan chags rigs drug snying rje'i mgron :
rnam kun tshims nas byang chub myur thob shog :
byang chub sems kyis tshogs chen bskyed pa yis :
bskang ba'i yul dang skong ba'i tshul rnams dang :
skong ba po rnams dmigs med ye shes kyi :
byang chub chen po chos kyi dbyings su bsngo :
'bul ba ni :
tshe chang ye shes kyi bdud rtsir byin gyis brlab bzhin bran te :
oM AHhU~M:
dam tshig can gyi bdud rtsi 'di :
chos sku kun tu bzang po nas bzung ste :
bka' brgyud bla ma rin chen la :
rnam dag bdud rtsi dam pa'i mnyes mchod 'bul :
thugs rjes brtser dgongs dbang dang dngos grub stsol :
sarba pany+tsa a mr-ita la khA hi :
rgyud sde bzhi yi dkyil 'khor gyi :
yi dam mkha' 'gro chos skyong la :
rnam dag bdud rtsi dam pa'i mnyes mchod 'bul :
thugs rjes brtser dgongs dbang dang dngos grub stsol :
sarba pany+tsa a mr-ita la khA hi :
'go ba'i lha lnga skyob pa'i lha :
pha mes rgyud kyi srung ma la :
rnam dag bdud rtsi dam pa'i mnyes mchod 'bul :
thugs rjes brtser dgongs dbang dang dngos grub stsol :
sarba pany+tsa a mr-ita la khA hi :
hU~M hrI:
bla med gsang chen tshogs kyi 'dod yon la :
rtsa brgyad stong sbyar bdud rtsi'i snying po khol :
dbyangs dang gsal byed gzugs kyi 'dod yon 'khrigs :
ye shes rnam lnga'i 'od zer 'phro ba 'di :
rmad byung dkyil 'khor gtso mchog lha la 'bul :
bar pa ni :
'byor tshogs 'dod yon sgrub rdzas dpag med las :
bdud rtsi ye shes 'dres pa'i rlangs pa phyur :
pad+ma drag rtsal lha la mchod 'bul bas :
rtsa ltung dam tshig chags mchis nyes pa bshags :
g+ha Na tsakra satwa\u0f8e
slar tshogs de nyid gzugs phung du dmigs te /
bsgral las ni 'gugs sngags dang /
che mchog pad+ma drag po rtsal :
rngams drag gtum pa'i rang bzhin la :
yak+sha me dbal skar ltar 'khrugs :
las kyi pho nyas stong gsum gang :
g.yas pas rdo rje phur pa 'dril :
g.yon pas lcags kyu zhags pa 'dzin :
dgra bgegs bsgral ba'i dus la babs :
rdul phran bzhin du brlag par gyur :
dgra bgegs mA ra ya nA sha ya hU~M phaT:
bstab pa ni :
hU~M hrI:
bdag 'dzin ru tra dug lngar bcas :
bstan dgra bsgral ba bam gyi tshogs :
dbang drag dgyes pa bskang ba'i phyir :
zhal du bstab po kha raM khA hi :
rdo rje slob dpon la 'bul ba ni :
ho :
ston pa rdo rje slob dpon dgongs su gsol :
lha mi'i 'dod 'byung bcud chen rnam grol tshogs :
sangs rgyas thugs rjes gang 'dul gsang chen bcud :
dgyes par dgongs te bzhes pa chen por rol :
ga Na tsakra pU tsa ho :
blang ba ni :
e ma ho :
rgyal ba'i bcud ldan zag med 'dod 'byung mchog :
gnyis med bde ba chen po'i dngos grub ni :
sgo gsum gus pas bdag gis rnam par rol :
b+ho d+hi tsit+ta ma hA su kha sid+d+hi pha la ho :
mched lcam la drang ste :
mched lcam lha yi rnal 'byor ldan pa po :
rin chen rin thang bral ba'i dbang gi rdzas :
tha mal bag chags bshig byed rdzas mchog 'di :
gsang sngags theg pa mchog gi tshul ltar rol :
ces dang :
phud lhag rim gsum ni :
dang po phud kyis dkyil 'khor lha rnams mchod :
bar du tshogs kyis 'dus pa rgya mtsho bskang :
tha ma lhag ma dbang ba'i mkha' 'gro ging :
dkyil 'khor mu ran skyong zhing sgrub pa'i grogs :
dbang phyug ging rnams lhag ma'i longs spyod bzhes :
tshe sgrub ltar :
dang po phud kyis ye shes tshe bcud bsdus :
bar du tshogs kyis tshogs gnyis tshe dpal spel :
tha ma lhag mas tshe 'phel phrin las bsgrubs :
'khor yug lhag sdud tshogs rnams lhag la rol :
rgyal ba'i zhing gnas gter dang ting 'dzin gyis :
mu ran skyong ba'i skyong ma lhag la rol :
b+h+yo :
ye shes dbyings kyi mkha' 'gro yi :
bka' nyan rol pa'i lhag sdud ma :
gcer bu khrag zhag thig les spras :
dam ldan rnal 'byor drod nyul ma :
ma 'dir byon lhag ma'i longs spyod bzhes :
chos nyid dbyings kyi mkha' 'gro yi :
bka' nyan rol pa'i lhag sdud ma :
gzig sham dung dmar zhing g.yang thogs :
zhing khams kun gyi gnas nyul ma :
ma 'dir byon lhag ma'i longs spyod bzhes :
dam tshig dbyings kyi mkha' 'gro yi :
bka' nyan rol pa'i lhag sdud ma :
rin chen rgyan cha si li li :
zab gter gnyan gyi drod nyul ma :
ma 'dir byon lhag ma'i longs spyod bzhes :
legs nyes stangs 'dzin ye shes kyi :
dam tshig nyul ba'i lhag sdud ma :
kha dog cha lugs ma nges kyang :
tshul dang tshul min drod nyul ma :
ma 'dir byon lhag ma'i longs spyod bzhes :
uts+tshiSh+Ta ma ma hring hring dza dza khA hi khA hi :
yon tan gyi go don smon pa'i rgyas 'debs pa ni :
rgyu rkyen byin rlabs nus pa'i tshogs chen 'di :
'brel tshad dug bcom 'gyod tshangs sgrib kun zhi :
sngon gyi las dang rnam smin 'phral rkyen dag :
bcud kyis tshe bsod dpal 'byor mnga' thang rgyas :
khams gsum srid gsum mos pa lhun gyis grub :
byang chub sems skyed smon pa'i tshogs chen 'dis :
sangs rgyas zhing khams grangs med dbang thob dang :
phrin las mtha' yas pa yi chos sgo 'byed :
theg mchog sngags kyi nus pa'i tshogs chen 'dis :
'jigs brgyad dgra bgegs mi mthun phyogs kun gzhom :
tshogs gnyis gter chen chos sku longs sprul gyis :
gang 'dul 'gro ba'i dpal 'byor lhun grub shog :
ces pa yang kaHthog tu dang po slebs dus longs spyod bkren pa tsam byung dus rmi lam zhig la /
mi zhig gis tshe mtshams sprul sku 'di /
dang po kar lugs kyi ban de zhig yin pas tshogs 'khor bskor bas skye ba dran pa dang 'di ltar byung ba yin zhes rmis pas /
phyi nyin tshogs gcig bsngos /
tshogs phud dang /
kha btags ras yug le tshan lnga tsam /
kun bzang dbang po dgon nyin bla rgan drung du phul bar btang /
de 'dra ba lan gsum gsum tsam phul /
slar bum sgrub sogs dus tshigs re la brtson pa'o //
de la chu sprel bcu bzhi nub rmi lam zhig la tshogs sha chen po mi 'dug kyang tshogs re byin gyis brlabs te sangs rgyas kyi zhing mtha' yas drung du 'bul ba rmis /[ \u0f01\u0f83]:
hrI:
bkra shis dpag bsam shing gi sdong po la :
dgos 'dod nor bu'i 'bras bu mchog tu smin :
'gro kun bdud rtsi'i bcud kyis tshims mdzad pa :
byin rlabs bla ma rnams kyi bkra shis shog :
bkra shis gangs ri lhun sdug chags pa la :
'gro la dgos 'dod chu bo'i char rgyun 'beb :
tsha gdung nyon mongs sdug bsngal sel mdzad pa'i :
yi dam dkyil 'khor lha yi bkra shis shog :
bkra shis ye shes me chen rab 'bar zhing :
me yi tsha tsha rab tu 'phro ba las :
dgra bgegs bud shing ma lus bsreg mdzad pa'i :
mkha' 'gro dam can rnams kyi bkra shis shog :
bkra shis sa gzhi brtan pa'i zhing sa la :
don grub lo tog 'bras bu mchog tu smin :
skye 'gro sems can bde bar 'tsho byed pa :
yangs pa'i rgyal khams bde ba'i bkra shis shog :
sgrub pa'i gnas mchog phun sum tshogs pa 'dir :
nyin mo bkra shis mtshan bkra shis :
nyin mtshan rtag tu bkra shis pa :
bkra shis bde legs rgya mtsho rnams :
skal ldan rnams la bstsal du gsol :
sgrub mchog bdag la bstsal du gsol :
gnas mchog 'di ru bstsal du gsol :
bkra shis ///
/
