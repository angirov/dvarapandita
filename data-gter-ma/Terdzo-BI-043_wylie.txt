srung 'khor gnam lcags rdo rje'i thog chen log 'dren klad 'gem zhes bya ba zab mo dag snang ma'i kha skong bzhugs so /[ \u0fcb ]/snang rig zung 'jug pho brang nas //
mi tra dzo ki pha dam pa //
gnyis snang sgyu ma'i rtog pa 'chib //
sprul pa tshogs brgyad rang grol bcas /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/'gro 'dul sprul pa'i gzhal yas nas //
mar mi dwags po ras chung pa //
shangs pa rnal 'byor mtha' rtsa ba //
'jig rten gsum mgon skye med zhang /
khro phu lo tsA grub thob gling //
sgyu 'phrul drwa ba'i chibs la rol //
cir snang chos sku'i sprul pa 'gyed //
bdag sogs bu la sogs /
shar phyogs spungs pa'i ri bo nas //
rang byung rdo rje karma pa /   grub chen pak+shi /
ral gri phyar zhing ro langs zhon //
sprul pa bka' brgyud grub thob 'bum //
byin rlabs nus pas stong gsum 'chol //
bdag sogs bu la sogs /
lta na sdug gi zhing khams nas //
yon tan mgon po   g.yu thog pa /seng ge 'chib //
sprul pa sman skyong DAk+ki 'gyed //
sman gyi char pa sha ra ra //
zhang blon sde dgu las la rngams //
bdag sogs bu la sogs /
glang chen 'gying 'dra'i ri bo nas //
nam mkha' rgyal mtshan gdong /   mkha' spyod pa //
'ja' zer thig le'i drwa ba 'khrigs //
sprul pa ma mgon lcam dral 'gyed /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/pad 'byung thugs kyi 'od klong nas //
nyang ral chos dbang rgod ldem can /
khyung glang steng na gzigs stangs 'bar //
sprul pa gter ston brgya rtsa bcas //
bdag sogs bu la sogs /
phyogs med rgyal khams dben sa nas //
thang stong 'chi med grub pa'i rgyal //
brtul zhugs cho rol rta la 'chib //
sprul pa mchog thun gzi brjid 'bar //
bdag sogs bu la sogs /
'pho med dga' bzhi'i dkyil 'khor nas //
mkha' spyod dga' ba'i rdo rje 'chang /   gar dbang chos kyi dbang phyug
/mkha' lding 'chib nas grub rtsal ngoms //
sprul pa lha sman zhing skyong 'gyed //
bdag sogs bu la sogs /
snang ba zang thal pho brang nas //
zhig gling 'od gsal sgyu ma ni //
dwangs ma'i rlung lnga rdo rjer bsdams //
sprul pa sha za DAk+kir bcas //
bdag sogs bu la sogs /
gzhom med rdo rje'i gur khang nas //
byang bdag /   bkra shis stobs rgyal dbang po'i sde //
gser 'brug 'chib nas srid gsum 'dul //
sprul pa gza' rgod glog dmar 'khyug
/bdag sogs bu la sogs /
dag snang 'ja' zer 'khrigs pa nas //
sngags bdag rdo rje drag po rtsal /   gnam chos mi 'gyur rdo rje /
stangs stabs phyag rgya khrigs se khrig
/sprul pa ging pho ging mor bcas /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/bde chen 'bar ba'i 'od klong nas //
grub chen karma chags med zhabs //
rlung sems dwangs ma'i rta la 'chib //
sprul pa lha srin bran du khol //
bdag sogs bu la sogs /
snang srid zil gnon gur khang nas //
bdud 'dul   rdo rje /seng ge rtsal chen rdzogs //
rlung 'brug 'chib nas thun char 'beb //
sprul pa grub thob tshom bur bcas //
bdag sogs bu la sogs /
dga' lung mkha' 'gro'i gsang mdzod nas //
skyes mchog dpa' bo stag sham can //
rta skad 'tsher zhing thod dbyug gdengs //
sprul pa dmus long rgyab 'brel 'gyed //
bdag sogs bu la sogs /
bka' gter 'dod dgu'i rgya mtsho nas //
smin gling gter chen /   'gyur med bde chen rdo rje'i bdag
/sprin bzhon steng na khams gsum sdud //
sprul pa snang srid bran du khol //
bdag sogs bu la sogs /
khol ri gsang sngags sgrub khang nas //
he ru ka dpal klong gsal snying //
rlung nag steng bzhugs thog chen 'phen //
gnam lcags sdig pa char ltar 'beb //
bdag sogs bu la sogs /
byang gling dbang drag dga' tshal nas //
chos gling /   'dzam gling bde ba'i rdo rje rtsal //
ye shes 'od lnga'i klong na 'khyug
/sprul pa dpa' bo mkha' 'gro bcas /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/seng ge gnam mchong ke'u tshang nas //
rig 'dzin drag po nus ldan rtsal /   yon dge mi 'gyur rdo rje /
stag steng rdo rje phur pa gdengs //
sprul pa khyung dang lcags sdig 'gyed //
bdag sogs bu la sogs /
brag dmar bya khyung sgrub gnas nas //
rol pa'i rdo rje dmar smug mdangs //
ye shes rab 'bar rig pa hur //
sprul pa cang te'u khro lo lo //
bdag sogs bu la sogs /
dmu rdo mkha' 'gro 'bum 'dus nas //
hU~M nag bde gshegs snying po rtsal /   lcags rna bde chen gling pa /
ye shes me rlung 'khrugs dbus rol //
sprul pa'i cho rol bye ba 'bum //
bdag sogs bu la sogs /
mang yul ri bo dpal 'bar nas //
rdo rje tshe dbang nor bu'i sde //
nyi zer 'chib nas lta stangs mdzad //
sprul pa 'od lus rig 'dzin bcas //
bdag sogs bu la sogs /
stag tshang seng ge bsam 'grub nas //
rwa ston /   stobs ldan rdo rje shugs 'chang rtsal //
stangs stabs 'gying bag 'od zer 'phro //
bdud dang dam sri phye mar brlag
/bdag sogs bu la sogs /
zag med bde klong 'khyil pa nas //
karma gu ru 'phrul chen rtsal /   tre'o chos kyi dbang po /
sgra gcan dbus bzhugs nyi zla bskor //
thig rlung dag pa'i sprul pa 'gyed /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/dga' ldan chos kyi 'dun sa nas //
mdo sngags bstan pa'i nyin mor byed /   d+harmAka ra /
sprin dkar steng na byin rlabs 'beb //
sprul pa nam mkha'i lha bran 'bum //
bdag sogs bu la sogs /
zag med 'ja' tshon phug pa nas //
dpa' bo /   gtsug lag dga' ba'i dbang po'i sde //
bde chen DAk+ki yum dang bcas //
sprul pa sngags bdag dregs chen 'gyed //
bdag sogs bu la sogs /
rnga yab 'gro lding tshogs khang nas //
bdud 'dul rgyal po   rta mgrin mgon po /rdo rje drag   po /
dam sri'i snying la thun char 'beb //
gang 'dul sprul pa'i dpung tshogs bcas //
bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol //
snang rig zung 'jug nas 'di yan gu Na sA ga ras rtsa gsum la gsol ba btab cing /
bzhugs gnas bzhon pa phyag mtshan sogs gong ma rnams kyi lugs dang bstun nas gsar 'dzud bgyis pa ste /
dpe gcod mi 'dod pa rnams kyis 'di gnyis bar bskyur bas 'thus shing /
gsol 'debs dang smon lam la rang blos gang dpog byas na lhag skyon dang gzu lum gyi nyes skyon mi 'byung ba bka' gter kun tu gsal zhing /
khyad par 'di nyid kyi dmigs rim du sprul pa sgyu 'phrul bzhon pa rnams gang la gang 'dul du bsgom par gsungs pa dang /
rtsa ba rdo rje'i tshig rkang las /
gzhan yang gnas yul dag zhing nas /
sogs 'og tu 'byung ma thag pa'i dngos bstan gyi dgongs par 'gro bas 'gal ba cher med dam sems pa dang /
!
slar de'i yang skong ni /
snang stong chos sku'i pho brang nas //
si tu pad+ma nyin byed /   pad+ma dbang chen dbon rgan /   theg mchog mtshan //
nges don bstan pa rab rgyas zhabs //
rig rtsal sgyu ma'i 'chib la rol //
gang 'dul sprul pa'i cho 'phrul 'gyed /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/rnam pa kun gyi mchog ldan pa'i //
'pho med bde chen pho brang nas //
rin chen zhwa lu /   blo gsal bstan skyong zhabs //
seng ge 'chib nas rig rtsal 'bar //
rnam 'phrul chos rgyal rigs ldan dang //
sde drug srung ma'i tshogs dang bcas //
bdag sogs bu la sogs /
rdo rje bkod pa'i gzhal yas nas //
gzhan phan dge mang /   rig pa'i rdo rje rtsal //
glang chen steng na chos sgra sgrog
/mkhas btsun tshom bu brgya rtsar bcas //
bdag sogs bu la sogs /
sgyu 'phrul rdo rje'i ke'u tshang nas //
pad+ma 'od gsal mdo sngags gling /   'jam dbyangs mkhyen brtse /
ma hA rus sbal khri la 'gying //
ye shes gzi brjid mkha' la 'phro //
DAk+ki dam can sprin ltar 'thibs //
rnam 'phrul zhing khams kun tu khyab /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/pad+mas khebs pa'i zhing khams nas //
gter chen /   mchog gyur bde chen zhig po gling //
rgya stag steng bzhugs khams gsum sdud //
srid pa gsum po zil gyis mnan //
byang sems rig 'dzin sprul 'khor 'bum //
bdag sogs bu la sogs /
badzra tsit+ta ko Ti nas //
'chi med bstan gnyis g.yung drung gling //
'brug chen 'chib nas gnas yul 'grims //
ma nges sgyu ma'i gar stabs sgyur //
dpa' bo rnal 'byor ma tshogs bcas //
bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol //
zhes pa 'di rnams kyang dad mos can dag gis bskul lcag ngor pad+ma gar dbang gis slad nas bsnan pa ste /
blo gsal bstan skyong man chad kun mkhyen bla ma 7'jam dbyangs mkhyen brtse'i dag pa'i gzigs snang dang mthun par bris pa las bab col ma yin pas dgos pa yod dam snyam mo ///
/
