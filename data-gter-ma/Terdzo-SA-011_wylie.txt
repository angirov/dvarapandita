\u0f88
dpal gsang ba'i bdag po rdo rje me 'bar gyi rnal 'byor gsum dril snying po bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
gsang ba kun 'dzin lag na rdo rjer 'dud :
de nyid sgrub pa'i snying po bsdus pa la :
bskyed pa'i rim pa lha yi rnal 'byor ni :
skyabs 'gro sems bskyed tshogs bsags sngon 'gro bas :
hU~M:
snang srid gzung 'dzin mi dmigs stong pa'i ngang :
kun gzhi gsang ba chen po'i ye shes rtsal :
hU~M yig mthing nag yongs su gyur pa las :
gnam lcags rdo rje rtse dgu rwa gdengs pa'i :
mar rtse sde brgyad dam sri'i snying la gzir :
lte ba sbubs stong yangs shing rgya che ba :
phyi nang drag me 'bar zhing 'khrugs pa'i klong :
bdag nyid gsang ba'i bdag po he ru ka :
mthing nag char sprin mdog can dpa' zhing gtum :
zhal gcig phyag gnyis gnod sbyin khros pa'i nyams :
phyag g.yas rdo rjes gdon bgegs klad nas 'joms :
g.yon pa'i zhags pas ma rungs 'ching zhing 'dren :
dur khrod chas can zhabs gnyis dor stabs kyis :
pad+ma nyi ma dregs pa'i gdan la 'gying :
rdo rje'i rwa rtser khyung dmar khra thabs 'gyed :
lte ba'i thad du dbang chen rta mchog dpal :
dmar nag seng ldeng dbyug to zhags pa 'phen :
mar rtser las byed yak+sha kA la nag :
lcags kyu zhags 'dzin sprul pa rlung ltar 'tshubs :
kun kyang khro gtum gzi byin bzod par dka':
steng 'og bar gsum sde brgyad 'byung po'i tshogs :
kun gyi srog 'phrog srid zhi'i spyi dpal che :
snang stong zung 'jug chu zla 'ja' tshon ltar :
ma 'dres yongs rdzogs 'od skur lam gyis gsal :
phyag rgyar rtse gcig sems bzung nga rgyal brtan :
dag pa dran cing cir snang lha skur sbyang :
sa ma ya :
spro na las kyi rim pa'i snying po ni :
hU~M:
de ltar gsal ba'i gnas gsum rdo rje gsum :
yi ge gsum mtshan lcags kyu lta bu'i 'od :
mkha' khyab 'phros pas rtsa gsum rab 'byams kun :
gsang bdag gnyen po stobs kyi phyag rgyar bzhengs :
hU~M hU~M:
dbyings nas sku skyod bcom ldan gsang ba'i bdag :
gtum chen rdo rje me 'bar 'khor dang bcas :
dregs pa gza' klu rgyal bsen 'dul ba'i phyir :
drag shul stobs kyis gnas 'dir spyan 'dren gshegs :
dam tshig ye shes dbyer med chen por bzhugs :
sgo gsum gus shing dang bas phyag 'tshal lo :
khams gsum gdug pa ma lus bsgral pa yi :
drag po'i nyer spyod 'dod pa'i yon tan dang :
sman gtor rak+ta tshogs kyi longs spyod kun :
'bul lo bzhes nas dngos grub rnam gnyis stsol :
oM badzra tsaN+Da sa pa ri bA ra ar+g+haM sogs :
shab+da pU dza me g+ha kA ma gu Na pra tIts+tsha AHhU~M:
ma hA a mr-ita rak+ta ba liM ta ga Na tsakra pU dza ho :
hU~M:
dpal ldan gsang ba'i bdag po rdo rje 'dzin :
ye shes me 'bar sa gsum gdug pa sreg :
gtso 'khor gnyen po stobs kyi phyag rgya can :
he ru ka dpal 'khor dang bcas la bstod :
sa ma ya :
bzlas brjod rim pa sngags kyi rnal 'byor ni :
hU~M:
thugs kar pha lam rdo rje'i lte bar hU~M:
sngags phreng 'khor zhing 'bar ba'i 'od zer gyis :
rtsa gsum rgyal ba'i byin nus bdag la bsdus :
'khor 'das zil gnon ye shes thig ler rdzogs :
hU~M badzra tsaN+Da phaT:
bsnyen sngags 'bru drug 'bum phrag drug bzlas pas :
nus pa gsang bdag nyid dang skal pa mnyam :
slar yang sgrub pa'i sngags kyi phreng ba las :
rdo rje khyung dang rta mchog gnod sbyin tshogs :
nyi zer rdul ltar khams gsum kun tu 'phros :
gza' klu rgyal 'gong gnod sbyin 'byung po'i sde :
bsad gzir bskrad mnan bka' yi dam 'og bcug :
snang grags lha dang sngags kyi rang sgrar bzhengs :
dran rtog 'od gsal dbyings kyi ngo bor thim :
hU~M badzra tsaN+Da A na la dz+wA la krang krang kring kring ha ha hi hi hU~M hU~M tri shU la sarba duSh+TAn kha kha khA hi khA hi :
mA ra mA ra :
gr-ih+Na gr-ih+Na :
b+han+d+ha b+han+d+ha :
ha na ha na :
da ha da ha :
pa tsa pa tsa :
nA sha ya mA ra ya hU~M phaT:
sgrub dang las sbyor chig dril 'bum phrag gcig :
bzlas pas sa gsum gdug pa tshar gcod 'gyur :
sa ma ya :
rdzogs pa'i rim pa 'od gsal rnal 'byor ni :
hU~M:
bskyed pa'i gsal snang yi ge hU~M mthing ga :
de yang thig le nam mkha' dwangs pa'i mdog :
gsal 'tsher dngos med kun zlum ngo bos stong :
rig pa byang chub sems dang dbyer med pa :
'khor 'das kun 'gro mi 'gyur khyab pa che :
srid dang zhi ba thams cad dgrar langs kyang :
cis kyang mi chod mi shigs rdo rje'i bdag :
don gyi dpal chen gsang ba 'dzin pa'i dngos :
rang bzhin rdzogs pa chen po'i dbyings su bzhag :
a a a :
dgongs pa 'di bskyangs ye shes tshe 'dir 'grub :
sa ma ya :
las tshogs srung zlog bsad dang sreg pa bzhi :
dang po rdzas sbyor shu dag gla rtsi nag :
spru nag mu zi nag po lha bzhi'i rdzas :
gtsor bskyed dri chen dri chu yungs dkar nag :
ming can mkhan dmar phur mang spos chen   spos dkar dang gu gul   gnyis :
a ru bzang drug cung zad kha tshar gdab :
nus ldan chu yis 'dam btags ril bur dril :
las sbyor sngags sham spu gri'i sngags bcas brlab :
badzra nA ga rA hu la haM shaM trig nan sarba big+h+nAn ta ka ha na da ha pa tsa hU~M hU~M:
khri bzlas rdzas las drod dang 'od 'phro na :
byug bdug 'chang bas sa gsum gdon kun srung :
zlog pa dug gtor mtshe nyungs rtsang gis brgyan :
lhar bskyed sngags kyis bsgrubs la zor du 'phang :
hU~M:
bzhengs shig gtum chen rdo rje me 'bar lha :
ye shes khyung chen khro rgyal rta mchog dpal :
rab 'byams khro bo'i dpung tshogs las la chos :
gzung 'dzin rang rgyud zhen pa'i gdon bgegs zlog :
dug gsum gza' klu rgyal po'i cho 'phrul zlog :
gnyis snang dgra dang byad phur rbod gtong zlog :
sems byung sna tshogs ltas ngan phung bshig zlog :
log rtog mngon zhen 'byung bzhi'i g.yo 'khrugs zlog :
'du byed sdug bsngal nad mug mtshon gsum zlog :
kun 'byung 'gal rkyen chag che nyam nga kun :
zlog go drag po zor gyi phyag rgyas zlog :
bsgyur ro gnod byed dgra bgegs steng du sgyur :
zlog sgyur bcol pa'i phrin las 'grub par mdzod :
sarba duSh+TAn shig shig dril dril b+h+yo b+h+yo zlog zlog :
ces brjod thal mo dang ni dul mo brdab :
mi rungs sbyor ba thams cad phyir zlog 'gyur :
bsad pa phung gsum sa la 'brub khung bya :
gnod byed gzugs ling ming byang rdzas bcas gtams :
gser skyems gtor zhing ma nyes yus shags gdab :
dgra bgegs dgug bstim bsgral nas zhal du bstab :
de rnams mngon spyod las sbyor spyi ltar bya :
sreg pa gdug pa'i me dbus lha tshogs bskyed :
dgra bgegs ling+gar dgug cing bsgral ba dang :
yungs nag tshwa gsum til mar sbyar la 'bul :
sarba duSh+TAn ta ka ha na da ha pa tsa dz+wa la raM b+hasmiM ku ru hU~M phaT:
las sngags spu gri'i sngags bcas grangs ldan 'bul :
mthar ni lha tshogs mer gyur gdug pa can :
thal ba bun bun bsreg cing rjes med bsam :
lha sngags ting 'dzin drod rnyed rnal 'byor pas :
'di tsam gyis kyang mngon spyod las rdzogs 'gyur :
sa ma ya :
gzhan don byin rlabs slob ma rjes 'dzin ni :
sgrub pa'i rten bsham bskyed bzlas nus ldan bya :
dam srung slob mas gsol gdab   gsang bdag gtso bo khyed la 'dud sogs   rgyud sbyangs nas :   rdo rje slob dpon sogs /
ye shes dbab brtan bum pa spyi bor bzhag :
hU~M:
rang byung lhun grub bum pa'i gzhal yas su :
gtum chen rdo rje me 'bar lha tshogs bzhugs :
'od zhu rdo rje'i bdud rtsis dbang bskur bas :
sku dang ye shes byin rlabs nus rdzogs shog :
sngags mthar /
badzra ka la sha hU~M oM trAM hrIHAHa b+hi Shiny+tsa mi :
lha sngags ye shes phyag rgyas gzi byin bskyed :
hU~M:
rigs kun khyab bdag rdo rje gtum po yis :
skal ldan rigs kyi bu la dbang bskur bas :
sa gsum gdug pa ma lus tshar bcad nas :
gsang bdag ye shes sku ru 'grub par shog :
badzra tsaN+Da kA ya a b+hi Shiny+tsa oM:
khroM:
ye shes sprul pa'i bya khyung ga ru Das :
skal ldan rigs kyi bu la dbang bskur bas :
klu gdon gdug pa ma lus tshar bcad nas :
khyung chen ye shes sku ru 'grub par shog :
ga ru Da kA ya a b+hi Shiny+tsa oM:
hrI:
khro rgyal rje btsan rta mchog dbang gi lhas :
skal ldan rigs kyi bu la dbang bskur bas :
rgyal bsen gdug pa ma lus tshar bcad nas :
dbang chen ye shes sku ru 'grub par shog :
ha ya grI ba kA ya a b+hi Shiny+tsa oM:
hU~M:
las byed stobs ldan yak+sha kA la yis :
skal ldan rigs kyi bu la dbang bskur bas :
dgra bgegs gdug pa ma lus tshar bcad nas :
gnod sbyin ye shes sku ru 'grub par shog :
yak+sha kA la kA ya a b+hi Shiny+tsa oM:
hU~M:   bzlas lung sbyin /
bgrang phreng gtad /
sgra yi snying po gsang chen yi ge hU~M:
drag po'i sngags kyi cho 'phrul cir yang shar :
lha sngags dbyer med phreng ba'i dbang bskur bas :
phyi nang sgra skad sngags su rdzogs par shog :
hU~M hU~M hU~M wA ka a b+hi Shiny+tsa A:
hU~M:   hU~M mthing ga gtad /
ma bcos byang chub sems kyi ngo bo hU~M:
rig pa mi 'gyur thig le gcig tu 'dus :
stong srog rang byung ye shes dbang bskur bas :
don gyi he ru ka dpal mngon gyur shog :
tsit+ta a b+hi Shiny+tsa hU~M hU~M hU~M:
byin rlabs brtan phyir gtor ma spyi bor bzhag :
hU~M:
rdo rje me 'bar gsang bdag ye shes lha :
khyung chen rta mchog yak+sha kA la nag :
gnyen po rigs 'dus stobs kyi dbang bskur bas :
khro rgyal byin rlabs nus rtsal yongs rdzogs shog :
sarba ba liM ta a b+hi Shiny+tsa oM AHhU~M:
lha bstim shis pa brjod pas mnga' yang gsol :
'dis ni lus ngag yid gsum dpal chen po'i :
gsang gsum ngo bor smin grol nus rdzogs 'gyur :
sa ma ya :
dpal chen gsang bdag gtum po me 'bar gyi :
rgyud lung man ngag snying po'i yang zhun 'di :
da lta mnga' bdag yab sras srung bar gdams :
ma 'ongs don phyir pra dun rtse ru sbos :
sngags pa shAkya 'od kyi skye ba'i mtha':
snga ma'i ming can dbu ru'i ston pa che :
drag sngags mthu ldan de 'dra byung ba'i tshe :
o rgyan nga nyid srin yul gshegs pa'i rjes :
lo ni brgya dang bcu ru gnyis lhag dus :
gdams pa 'di dang drag po'i gter mang 'don :
dus der 'gro phan rgya cher ma byung na :
gsang ba'i brda ris DA ki'i lag tu gtod :
ma 'ongs rtsub 'gyur shin tu gdul dka'i tshe :
mnga' bdag gsung sprul pad+ma'i ming la sprod :
des kyang gtan la phab cing gsang bar spel :
dus mtha'i 'gro ba 'ga' yi don byed cing :
snying po'i don la phan pa'i btsas su 'gyur :
sa ma ya :
rgya rgya rgya :
gter rgya :
sbas rgya :
gtad rgya :
man+t+ra gu h+ya sa ma ya :
sngags 'chang chen po shAkya 'od kyi skye mtha' dbu ru lha sa'i ston pa shAkya 'od kyis byang pra dun rtse nas spyan drangs pa'i rin po che'i shog ser shog dril chung ngu zhig
/slad nas pad+ma 'od gsal mdo sngags gling pa la ye shes mkha' 'gros dngos su bstsal pa gtan la phab pa ltar /
kho bo 'chi med bstan gnyis g.yung drung gling pa la ye shes kyi gzigs pa chen pos smin grol chig rdzogs su bstsal pa'o //
dge legs 'phel //

//
