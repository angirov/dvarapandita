@#//
dpal khro bo'i rgyal po rta mchog rol pa'i las byang dregs pa kun 'dul zhes bya ba bzhugs so //
na mo gu ru ha ya grI bA ya /
nyin byed 'bum gyi snang ba las lhag cing //
dus mtha'i 'bar byed kyis kyang mi dpog pa'i //
rab dmar 'jigs byed chen po'i skur ston pa'i //
rta mgrin khro bo'i rgyal la phyag 'tshal lo //
de nyid mchod pa'i cho ga yan lag bcas //
ma tshang med pa gsal bar brjod 'dod kyis //
yi dam srung ma gnas gsum mkha' 'gro'i tshogs //
rje btsun bla ma mgon bcas 'dir byin rlobs //
'phrin las kun gyi 'dod 'jo zhing //
dregs ldan ma lus 'dul ba dang /
khams gsum dbang phyug cher 'gyur zhing //
bdud rnams nyams par byed pa 'o //
'dir dben pa'i gnas su 'di nyid kyi bris sku bkram /
bla bre la sogs pas mdzes par byas /
bris sku'i mdun du stegs bu la rten gtor rtsa ba zlum po /
rtse mo gru gsum smug rtsis kha bsgyur ba /
rtse mor rta mgos mtshan pa dang /
stegs bu gzhan la gtor ma /
mchod pa /
sman raka phud sogs legs par bshams la /
gnyis pa cho ga la sdom ni /
skyabs sems sngon 'gro gtor ma dang //
mtshams gcod rgyal chen gtor ma dang //
tshogs gsog tshad med thugs bskul dang //
bdag bskyed bzlas pa rdzas byin brlab //
snod bskyed spyan 'dren phyag 'tshal dang //
bzhugs gsol mchod tshogs sman raka dang //
skong gso bstod pa bshags pa dang //
gtor ma tshogs 'khor rjes chog go
/ngag 'don ni /
rdo rje slob dpon sangs rgyas dpal //
dus gsum bzhugs la skyabs su mchi //
zhi ba chos dbyings bsam mi khyab //
dam pa'i chos la skyabs su mchi //
theg gsum 'phags pa phyir mi ldog
/dge 'dun la yang skyabs su mchi //
lan gsum /
deng nas bla med byang chub thob kyi bar //
bla med byang chub mchog tu sems bskyed cing //
byang chub spyod pa thams cad rab spyod la //
'gro la phan phyir sangs rgyas mchog thob shog
/lan gsum /
snying pos bsang /
swa b+hA was sbyang /
stong pa'i ngang las raM yaM khaM//
raM gyi mes bsregs yaM gyis gtor /
khaM gyis bkrus shing dag par gyur //
oM las rin chen 'bar ba'i snod //
zab cing rgya che hU~M yig las //
gtor ma 'dod dgu'i rgya mtshor gyur //
oM AHhU~M ha ho hrIH
lan bdun /
sarba b+hU ta A kar+Sha ya dzaHsa mgron bkug
/oM sarba b+hU te b+h+yo na mas+sarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM g+h+r-ih+Ne daM ba l+yA di swA hA/
lan gsum gyis bsngos la /
nyon cig bgegs dang log 'dren tshogs //
nga yi bka' las ma 'da' zhig
/gtor ma rgya chen 'di longs la //
ma 'tshe bar ni gzhan du dengs //
de nas bden brdar ci rigs pa brjod la /
drag sngags dang bcas pas bgegs bskrad par bya'o //
rang gi snying ga nas rdo rje 'khor lo be con ral gri rgya gram la sogs pa mtshon cha me dpung 'bar ba'i tshogs bsam gyis mi khyab pa spros /
g.yas skor du lan gsum du bskor bas /
gnod byed thams cad thal bar brlag par byas nas rim pa bzhin du /
rdo rje 'khor lo be con ral gri rgya gram rnams kyis sa gzhi ra ba dra ba gur bla bre me dpung 'bar ba dang bcas par gyur /
steng yang rdo rje'i bla bre la //
'og kyang rdo rje'i sa gzhi ste //
phyogs mtshams rdo rje 'bar bas gtams //
rdo rje'i mtshams las ma 'da' zhig
/oM badzra rak+Sha hU~M hU~M phaT swA hA/
steng yang 'khor lo'i bla bre la //
'og kyang 'khor lo'i sa gzhi ste //
phyogs mtshams 'khor lo 'bar bas gtams //
'khor lo'i mtshams las ma 'da' zhig
/oM tsakra rak+Sha hU~M hU~M phaT swA hA/
steng yang be con bla bre la //
'og kyang be con sa gzhi ste //
phyogs mtshams be con 'bar bas gtams //
be con mtshams las ma 'da' zhig
/oM daN+Da rak+Sha hU~M hU~M phaT swA hA/
steng yang ral gri'i gur khang la //
'og kyang ral gri'i sa gzhi ste //
phyogs mtshams ral gri 'bar bas gtams //
ral gri'i mtshams las ma 'da' zhig
/oM khad ga rak+Sha hU~M hU~M phaT swA hA/
steng yang rgya gram bla bre la //
'og kyang rgya gram sa gzhi ste //
phyogs mtshams rgya gram 'bar bas gtams //
rgya gram mtshams las ma mda' zhig
/oM na na badzra rak+Sha hU~M hU~M phaT swA hA/
hU~M/
dpal chen mi bzad dkyil 'khor nas //
'bar ba'i khro bo me dpung 'bar //
gdug pa'i mtshon cha sna tshogs bsnams //
bgegs dang log 'dren rdul du rlog
/dbang chen me dpung dmar nag 'bar //
bskal pa dus mtha'i me lta bu //
dbang drag mtshon cha brag ltar gtams //
gang la bab kyang gcod cing sgrol //
dbang chen khro bo mi bzad rngam //
srid pa'i ye shes khro bo 'khrigs //
dbang chen mtshams las gang 'da' ba //
rdul phran bzhin du brlag par bya 'o //
oM raM kro d+ha rak+Sha badzra dz+wa la rak+Sha rak+Sha dz+wa la raM hU~M/
rgyal chen bzhi'i gtor ma /
badzra yak+Shas bsang /
rdo rje me'i sngags rgyas bsreg
/rdo rje bsdams pa'i phyag rgya /
a kA ro'i sngags dang bcas pas byin gyis brlab /
rang gi snying ga nas 'od zer 'phros /
rgyal po chen po bzhi 'khor dang bcas pa oM badzra sa mA dzaH
oM d+h+r-iSh+Ta raSh+TA ya /
b+he ru D+ha kA ya /
b+hi ru pak+Sha ya /
bai shra ba NA ya /
sa pa ri wA ra ar+g+haM/
pa d+yAM/
oM d+h+r-iSh+Ta raSh+Ta sogs sngon du 'gro bas /
na maHsarba ta thA ga te b+h+yo sogs gsum gyis phul /
oM d+h+r-iSh+Ta sogs sngon du 'gro bas /
puSh+pe nas shab+da'i bar gyis mchod /
rgyal po chen po dpal ldan pa //
mar gad mdog mtshungs pi wang 'dzin //
dri za'i tshogs la dbang bsgyur ba'i //
yul 'khor srung la phyag 'tshal lo //
dpa' bo chen po stobs po che /
kha dog sngon po ral gri 'dzin //
grul bum tshogs la dbang bsgyur ba'i //
'phags skyes po la phyag 'tshal lo //
mnga' bdag chen po mthu bo che /
kha dog dmar po sbrul zhags 'dzin //
klu yi tshogs la dbang bsgyur ba'i //
mig mi bzang la phyag 'tshal lo //
ded dpon chen po gser mdog can //
be con dang ni ne'u le 'dzin //
gnod sbyin tshogs la dbang bsgyur ba'i //
rnam thos sras la phyag 'tshal lo //
shar phyogs na ni yul 'khor srung //
lho phyogs na ni 'phags skyes po //
nub phyogs na ni spyan mi bzang //
byang phyogs na ni rnam thos sras //
'jig rten skyong ba grags ldan pa //
sde bo che la stobs bo che /
kha dog ldan zhing gzi brjid che //
bka' yi gtor ma 'di longs la //
dkyil 'khor sgrub pa'i grogs mdzad de //
bar chad thams cad bsrung ba dang //
yid la 'dod pa kun 'grub mdzod //
rang gi snying ga nas 'od zer 'phros /
bla ma dang dpal pad+ma dbang chen gyi lha tshogs thams cad mdun gyi nam mkhar badzra sa mA dzaH
oM ha ya grI ba sa pa ri wA ra ar+g+haM nas /
shab+da'i bar gyis mchod /
ye shes ha ya grI ba rta mchog dpal //
chags med sku ni nub ka'i dmar mtha' ltar //
'bar ba'i sku la ral pa gyen du brdzes //
ma rig tshangs pa kha bub gnon pa'i lha //
pad+ma rig sngags rgyal la phyag 'tshal lo //
dkon mchog gsum la bdag skyabs mchi //
sogs lan gsum /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/dzaHhU~M baM hoH
rnying ma ba spyi la bdag mdun dbyer med du byed pa mang na yang /
'di la nges par so sor mdzad pa la bar 'dir bdag bskyed mngon rtogs ji lta ba bzhin bsgoms la /
bzlas pa ci 'grub bya'o //
hU~M a la la hoH
b+ha ga wAn sa ma ya hoH
'phags mchog thugs rje'i dus la bab /
khyad par bstan pa'i dus la bab //
mthu rtsal 'byung ba'i dus la bab //
dngos grub stsol ba'i dus la bab //
dgra bgegs sgrol ba'i dus la bab //
dam tshig bsrung ba'i dus la bab //
mthu chen mthu stobs stsol cig bcom ldan 'das //
dbang chen dbang bskur stsol cig bcom ldan 'das //
byin chen byin rlabs phob cig bcom ldan 'das //
dngos grub mchog rnams stsol cig bcom ldan 'das //
bdag gi las 'di'i 'bras bu mchis par mdzod /
oM badzra aM gu sha dza dzaH
mchod rdzas kyi dri ma rnams raM gyi mes bsregs /
yaM gyi rlung gis gtor /
khaM gyi chus bkrus /
oM gyis dag par byas /
AHyis spel /
hU~M yig rnams las byung ba'i mchod yon ma dkar mo /
me tog ma ser mo /
bdug spos ma dkar mo /
mar me ma dmar skya /
dri chab ma ljang khu /
zhal zas ma ser mo /
rol mo ma kha dog sna tshogs pa rnams dang /
gzugs sgra dri ro reg bya rdo rje ma dkar sngo ser dmar ljang mo mchod rdzas dpag tu med pa thogs pa rnams kyis sa dang bar snang thams cad gang bar gyur /
oM A ha ra A ha ra hU~M/
lan gsum /
oM badzra ar+g+haM AHhU~M nas /
shab+da'i bar rol mo'i sgra bya /
oM a rU pa badzri Ni hU~M/
shab+da /
gan+d+he /
ra sa /
spar she badzri Ni hU~M/
nang mchod gtor ma rak+ta rnams stong pa'i ngang las /
raM yaM khaM gis dri ma sbyang /
yaM las rlung /
raM las me /
kaM las mi mgo'i sgyed pu gsum /
a las thod pa'i nang du sha lnga bdud rtsi lnga /
rlung g.yos me sbar rdzas rnams bzhu zhing bskol /
rlangs pa hU~M oM swA hA A rnams su gyur pa las byung ba'i he ru ka rigs lnga yab yum dang bcas par gyur /
sa ma ya satwaM/
rjes chags kyi mes 'od du zhu /
oM AHhU~M/
'khor 'das kyi bdud rtsi thams cad bkug
/bdud rtsi'i rgya mtsho chen por gyur /
oM AHhU~M sarba pany+tsa a mr-ita hU~M hrI Tha /
oM AHhU~M ma hA ba liM ta te dzo ba liM ta ba la ba te gu h+ya sid+d+hi sa ma ya hU~M hrIHTha /
a las thod pa'i nang du raM las dgra bgegs bsgral ba'i sha khrag las byung ba'i bdud rtsi'i rgya mtshor gyur /
oM AHhU~M ma hA rak+ta dz+wa la maN+Da la hU~M hrI Tha /
mdun bskyed kyi rten rnams snying pos bsang /
swa b+hA was sbyang /
stong pa'i ngang las a las chos 'byung sngo //
yaM las rlung gi dkyil 'khor zla gam ljang //
raM las me yi dkyil 'khor gru gsum dmar /
khaM las rak+ta'i rgya mtsho rba rlabs 'khrugs //
suM las mAM sa'i sa gzhi rgya che ba //
kaM las keng rus brtsegs pa'i ri rab steng //
b+h+rU~M las drag po 'bar ba'i gzhal yas khang //
dmar nag gru gsum thod rus 'bar las grub //
phyi rol dur khrod rin chen gzhal yas khang //
dbus su pad zla nyi ma brtsegs pa'i gdan //
ye shes las grub dkyil 'khor 'khor lor gyur //
de dbus hrIHyig las mngon rtogs bdag bskyed ltar bskyed la /
yang rang gi snying ga nas 'od zer 'phros /
'og min nas pad+ma dbang chen gyi dkyil 'khor gyi lha tshogs oM badzra sa mA dzaH
hU~M/
chos kyi dbyings las 'khor bcas sku bzhengs shig
/dbang chen khros pa'i rgyal po sku bzhengs shig
/ma chags pad+ma 'bar ba'i gzhal yas nas //
rta mchog rol pa'i khro bo gshegs su gsol //
ye shes rnam dag sgyu ma'i dkyil 'khor nas /
khro rgyal yab yum mkha' 'gro'i tshogs bcas gshegs //
sna tshogs 'phrin las bya ba'i dkyil 'khor nas //
bran dang pho nya'i tshogs rnams gshegs su gsol //
ma hA sa ma ya dzaH
sa ma ya satwaM/
hrIH
rgyal ba kun gyi chos sku pad+ma'i gsung //
chos rje 'od dpag med pa rdo rje chos //
spyan ras gzigs dbang hrIHlas rngam chen sku
/rta mgrin rta skad bzhad la phyag 'tshal bstod //
sprul pa yang sprul khro bo khro mo dang //
rigs lnga yab yum sems dpa' sems ma dang //
pho nya bran dang phra men mngags pa'i tshogs //
'khor dang bcas la gus pas phyag 'tshal lo //
a ti pU ho /
pra ti dza ho /
hU~M/
dam tshig dbang gis dkyil 'khor chen po 'dir //
ye shes dbang chen 'bar ba'i dkyil 'khor mchog
/pho brang gsang ba'i dam tshig dkyil 'khor 'dir //
mi g.yo dgyes shing brtan par bzhugs su gsol //
dzaHhU~M baM hoHsa ma ya satwaM/
me tog bdug spos snang gsal sgra //
zhal zas dri chab gtsang ma 'di //
pad+ma dbang chen dkyil 'khor la //
'bul gyis yang dag bzhes su gsol //
oM pad+me shwa ra ha ya grI ba sa pa ri wA ra ar+g+haM pU dza me g+ha sa mu dra s+pha ra Na sa ma ye hU~M/
de bzhin du /
shab+da'i bar du bya'o //
hU~M/
gzugs kyi lha mo sku mdog dkar //
phyag na mdzes sdug longs spyod bsnams //
dbang chen lha yi spyan la 'bul //
gzugs kyi mchod pa dam pa 'di //
a la la ste bzhes su gsol //
sgra yi lha mo sku mdog sngo //
phyag na mdzes sdug sgra snyan 'dzin //
dbang chen lha yi snyan la 'bul //
sgra yi mchod pa dam pa 'di //
a la la ste bzhes su gsol //
dri yi lha mo sku mdog ser //
phyag na dri yi dung chos 'dzin //
dbang chen lha yi shangs la 'bul //
dri mchog mchod pa dam pa 'di //
a la la ste bzhes su gsol //
ro yi lha mo sku mdog dmar //
phyag na zhal zas ro mchog 'dzin //
dbang chen lha yi ljags la 'bul //
ro yi mchod pa dam pa 'di //
a la la ste bzhes su gsol //
reg bya'i lha mo sku mdog ljang //
phyag na na bza' sna tshogs 'dzin //
dbang chen lha yi sku la 'bul //
reg bya'i mchod pa dam pa 'di //
a la la ste bzhes su gsol //
oM rU pa /
shab+da /
gan+d+he /
ra sa /
spar+she de bI pU dzaHAHhU~M/
hU~M/
rang byung gdod nas rnam par dag
/rtsa brgyad stong la sbyar ba'i sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud drug sgrib pa kun sgrol phyir //
dug lnga sel ba'i bdud rtsi 'di //
ji snyed sangs rgyas thams cad dang //
byang chub sems dpa'i tshogs chen la //
bdag cag dad pas 'bul lags kyis //
thugs rjes dgongs la bzhes su gsol //
bzhes nas bdag la dgyes par mdzod //
bla med 'phrul gyi dngos grub stsol //
oM sarba ta thA ga ta ma hA pany+tsa a mr-ita pU dza kha raM khA hi /
snga rabs 'das pa'i rdo rje slob dpon dang //
da ltar bzhugs pa'i rdo rje slob dpon dang //
rgyal ba dgongs pa brgyud pa'i bla ma dang //
rig 'dzin brda las brgyud pa'i bla ma dang //
gang zag snyan khungs brgyud pa'i bla ma dang //
a mi d+he wa lo ke shwa ra dang //
rta mgrin pad+ma 'byung gnas dbon ston sogs //
rtsa brgyud bla ma rnams la mchod par 'bul //
thugs rjes dgongs la dbang dang dngos grub bstsal du gsol //
'chi med bdud rtsi ra sA ya na yi //
dam rdzas bdud rtsi mchog gi mchod pa 'di //
pad+ma dbang chen 'khor bcas la //
bdag nyid dad pas 'bul lags kyis //
bzhes nas kun tu dgyes par mdzod //
'phrul gyi dngos grub bstsal du gsol //
ma hA pany+tsa a mr-ita kha raM khA hi /
slar yang brgyud pa'i bla ma rnams kyi mtshan gyi mthar /
'di zhes bya ba'i bla ma'i zhal du 'bul lo //
oM AHhU~M/
bteg la mtheb srin gyis spyi bo'i thad nas nang mchod 'bul /
snying po'i mthar 'bru gsum btags la snying gi thad nas nang mchod 'bul /
chos skyong sngags la 'bru gsum btags la lte ba'i thad nas nang mchod 'bul /
hU~M/
ye shes khro bo dbang chen gyi //
sku gsung thugs kyi dngos grub mchog
/rnal 'byor lus ngag yid la thim //
gnyis med gyur nas brtan par bya //
kA ya sid+d+hi oM/
wA ka sid+d+hi AH
tsit+ta sid+d+hi hU~M/
zhes dngos grub blang /
rnam dag rang byung lhun grub sman mchog 'di //
rta mchog rol pa'i dkyil 'khor 'khor bcas la //
gus pas mchod pa 'bul lo kha raM khA hi //
mchog dang thun mong dngos grub bstsal du gsol //
oM ma hA pany+tsa a mr-ita kha raM khA hi /
'khril ba'i mchod chen mnyam sbyor ba //
thabs dang shes rab gnyis med pa'i //
pad+ma la ni rdo rje zhugs //
gsang ba'i mchod pas mchod par bgyi //
pad+ma su kha bo d+hi tsit+ta swA hA/
rang gi snying ga'i 'od zer gyis dgra bgegs ma lus pa bkug tshar bcad de gtor ma dang rak+ta la thim /
sprul pa'i khro tshogs 'bar ba yis //
zhing bcu ma lus thams cad dang //
'khor ba nyon mongs rgya dral nas //
dug lnga dbyings su bsgral bar bya //
sarba sha trUn mA ra ya phaT//
zhing gyur thams cad dbyings su sgrol //
sha khrag srog dbugs mchod pa 'di //
rta mgrin rgyal po'i dkyil 'khor la //
'bul gyis yang dag bzhes su gsol /
khyad par 'dod yon mchod pa'i mchog
/sha khrag keng rus rgya mtsho yi //
gtor ma'i mchod pa dam pa 'dis //
rta mgrin 'khor bcas mnyes gyur cig
/ma hA maM sa khA hi /
ma hA rak+ta khA hi /
ma hA tsit+ta khA hi /
kiM ni ri ti hU~M/
rak+ta gtor ma'i khar bsgreng /
slar yang mchod pa dang gtor ma kha gsos /
snying pos bsang /
swA b+hA was sbyang /
hU~M yig las byung ba'i mchod rdzas dang mthun rdzas nam mkha'i khams thams cad yongs su gang bas /
khro rgyal rta mgrin 'khor bcas kyi spyan lam du 'byung bar gyur cig
/na maHsarba ta thA ga te b+h+yo nas /
ga ga na khaM swA hA/
lan gsum brjod /
hU~M/
mchod yon me tog bdug spos dang //
mar me dri chab zhal zas dang //
sna tshogs rol mo'i sgra dbyangs kyis //
rta mgrin 'khor bcas thugs dam bskang //
yid sprul mchod pa dpag med dang //
mngon bshams sngags dang phyag rgya dang //
ting 'dzin mchog gis byin brlabs nas //
'khor bcas thugs dam skong gyur cig
/sangs rgyas dam tshig lcags kyu lnga //
rig ma'i dam tshig bdud rtsi lnga //
nang gi mchod pas thugs dam bskang //
ye shes bskyed phyir bzhes su gsol //
thabs shes dbyer med rig ma'i tshogs //
phyogs kun khyab par rnam sprul te //
gsang sngags lha la mchod par 'bul //
dgyes pa chen pos thugs dam bskang //
rang byung mngon shes bsgrub pa'i phyir //
dbang lnga'i puSh+pes thugs\u0f8e
mkha' 'gro sprin ltar sdud pa'i phyir //
tshil chen d+hU pes thugs\u0f8e
ma rig mun pa sel ba'i phyir //
zhun chen dI pas thugs\u0f8e
shugs 'gro'i tshogs rnams sdud pa'i phyir //
mkhris chen gan+d+hes thugs\u0f8e
gsang sngags lha rnams mthu bskyed phyir //
mAM sa gtor mas thugs\u0f8e
dgra bgegs ma lus bsgral pa yi //
g.yang gzhi bla re 'phan gdugs dang //
rgyu rlon lda ldi bar snang brgyan //
dam nyams dgra yis rnga yab g.yob //
dur khrod chas brgyad sku la gsol //
ma hA rak+ta'i ar+g+haM bsgrengs //
keng rus phub pa'i gzhal yas khang /
khrag zhag rgya mtsho'i klong dkyil du //
mi bzad dur khrod brgyad kyis bskor //
rgyal srid rin chen sna bdun sogs //
sna tshogs mchod pas thugs\u0f8e
bris sku la sogs phyi yi rten //
bskyed rim rnal 'byor nang gi rten //
thig le nyag gcig gsang ba'i rten //
rta mgrin rgyal po'i thugs\u0f8e
'khor bcas dgyes shing tshims mdzod la //
nyams chag bskangs shing dngos grub stsol //
phyi nang bar chad kun sel zhing //
'dod don thams cad 'grub par mdzod //
hU~M/
gzhan yang dam rdzas 'bul ba ni /
khang bzang rnam pa sna tshogs dang //
'bras bu gsum ro bcud dang sman //
dkar gsum la sogs bdud rtsi'i zas //
sbrang rtsi la sogs ro zhim mchog
/lha rdzas na bza' rnam mang po //
rin chen cod pan do shal sogs //
sna tshogs rgyan dang chas bkod bcas //
'khor bcas thugs dam skong gyur cig
/bskang ngo bskal pa'i thugs dam bskang //
bsgrub bya dbang du sdud pa'i phyir //
lcags kyu zhags pas thugs\u0f8e
dgra bgegs rdul bzhin brlag pa'i phyir //
gri gug ral gri rtse gsum dang //
tho ba dgra satwa mdung thung sogs //
sna tshogs mtshon chas thugs\u0f8e
gnod byed dug gis myos pa'i phyir //
sbrul chen brgyad kyis thugs\u0f8e
thabs shes zung du 'jug pa'i phyir //
rdo rje cang te thod pa dang //
sgra snyan dril bus thugs\u0f8e
chos kyi dbyings las bskul ba'i phyir //
rig sngags gsung gi bzlas brjod dang //
sil snyan rnga zlum rnga bo che //
pi wang gling bu la sogs dang //
rol mo glu dbyangs bstod par bcas //
'bul gyis kun tu dgyes par mdzod //
drag po'i las la bskul ba'i phyir //
don snying sna lngas thugs\u0f8e
'phrin las thams cad bsgrub pa'i phyir //
sna tshogs srog chags spyan sngar 'bul //
nor bu'i gzhal med khang pa dang //
dar gyi bla bre 'phan gdugs dang //
rin chen gdan khri pad nyi zla //
sgeg mo la sogs lha mo brgyad //
dpal be la sogs bkra shis brgyad //
me long la sogs rdzas mchog brgyad //
ral gri la sogs dngos grub brgyad //
mdor na longs spyod thams cad dang //
gling bzhi ri rab 'jig rten gsum //
nam mkha' gang bar rnam sprul te //
pad+ma dbang gi thugs\u0f8e
rta mgrin rgyal po'i thugs\u0f8e
khro chen yab yum thugs\u0f8e
pho nya bran gyi thugs\u0f8e
sprul pa yang sprul thugs\u0f8e
las byed dregs pa'i thugs\u0f8e
dge legs spel phyir bzhes su gsol //
mgyogs 'gro'i dam tshig yin pa'i phyir //
bdud rtsi sman gyis thugs\u0f8e
khro bo pho nyar 'gyed pa'i phyir //
dmar chen gtor mas thugs\u0f8e
sprul pa las la bskul ba'i phyir //
sha chang phud kyis thugs\u0f8e
dam tshig gnyan po gso ba'i phyir //
tshogs kyi 'khor los thugs\u0f8e
ma hA rak+ta'i mchod yon 'dis //
dbang phyug nyer brgyad thugs\u0f8e
srog chags nor sna sna tshogs 'dis //
skyes bu ging gi thugs\u0f8e
go mtshon sna tshogs brdal ba 'dis //
srog bdag dmar po'i thugs\u0f8e
bdud bshos gos nag la sogs pas //
bdud rgyal nag po'i thugs\u0f8e
gsang rten rnam pa sna tshogs pas //
rdo rje ma mo'i thugs dam bskang //
'khor bcas thugs dam bskangs gyur nas //
bar chad sel zhing 'dod don sgrubs //
hU~M/
ha ya grI wa'i dus la bab /
khro rgyal yab yum dus la bab //
bdag ni rnal 'byor dam tshig ldan //
rta mchog rol pa'i bka' rtags 'chang //
dkyil 'khor lha ni ye shes sku
/srung ma las mkhan mthu rtsal che //
do nub khyod la mchod pa 'bul //
dam tshig phrin las bsgrub tu gsol //
bdag cag rgyu sbyor la sogs pa'i //
nad gdon bar chad zhi ba dang //
bsrung zhing bzlog par mdzad du gsol //
tshe ring longs spyod 'phel ba dang //
dbang thang phrin las kun rgyas shing //
mi nor zas sogs 'phel bar mdzod //
rgyal po rgyal phran blon po dang //
yul mi gtso bo dbang du sdus //
sde brgyad dregs can bran du 'khol //
bsgrub bya dbang byas 'gugs par mdzod //
sdang ba'i dgra bgegs ma lus pa //
skad cig tsam gyis thal bar rlogs //
ma dad smra ba'i dug can rnams //
rnam shes ye shes kha sbyor phyes //
ye shes chen po mi shigs pas //
lus ngan 'di dag bor du chugs //
ye shes dag las mA ya dzaH
drag po'i pho nya da spros shig
/mkha' dbyings mi bzad khro bos khyab //
dug gi na bun sprin ltar gtibs //
mtshon cha 'khrul 'khor char ltar phob //
rdo rje tho bas mgo bo choms //
rdo rje dbyug pas rkang lag chogs //
rdo rje mda' gzhus snying la phugs //
rdo rje ral gris lus kun gtubs //
sprul pa'i pho nya thams cad kyis //
dam nyams dgra bo che ge mo'i //
gnam gyi 'ju thag skya bo chod //
sa yi rten phur nag po phyungs //
las kyi rlung gis rgyab nas phul //
'jigs pa'i mun pas mdun nas sus /
khong pa'i nang nas snying thon cig
/dbang po lnga dang don snying lnga //
da lta thon la lus sems phrol //
sde brgyad dmag dpung sprin ltar gtibs //
phyogs kun srin po khros pa dang //
ma mo gshin rje khros pas khyab //
wa dang bya rog bya rgod dang //
bya gcan gdug pas gang ba rnams /
kha cig sha za khrag 'thung zhing //
la la rus pa lha ba 'jib //
rgyu ma nang khrol 'ded pa dang //
lhu tshigs rus pa 'thor bar mdzod //
rnam shes mar me ltar bsad nas //
mtshon char sa mun sros byed pas //
lus ngag thal ba rdul du rlogs //
rnam shes dbyings su spar du gsol //
bdag cag dpon slob 'khor bcas kyi //
nad kha khram kha dgra la sgyur //
chag chen nyam nga dgra la sgyur //
gnod byed bar chad mi mthun pa //
thams cad sdang ba'i dgra la b+h+yo //
thams cad gnod pa'i bgegs la b+h+yo //
sangs rgyas bstan pa dar ba dang //
sems can bde skyid 'phel bar mdzod //
bar 'dir bstod pa che chung gsar rnying rnams ci rigs pas bstod cing dbyangs su gyer bar bya'o //
hU~M/
pad+ma dbang chen dkyil 'khor dam pa nas //
'jig rten 'jig rten 'das pa'i lha tshogs bcas //
mnyam nyid bzang ngan rtog dang bral na yang //
yud tsam bdag gi tshig la dgongs su gsol //
bdag ni mi shes rmongs shing le lo che //
sgom sgrub mi brtson bsnyen sgrub g.yel ba dang //
dam rdzas ma tshang mchod gtor g.yel ba dang //
rgyu chung phud nyams mchod rdzas 'bags pa dang //
cho ga 'khrul dang gsang ba g.yel ba sogs //
dam tshig 'gal 'khrul thams cad so sor bshags //
thugs dang 'gal ba thams cad bzod par gsol //
chos dbyings mnyam pa nyid du dag gyur pas //
bdag cag bla med bde chen thob par shog
/de nas gtor chog ltar gtor ma phul la /
bar 'dir myur mdzad mgon po la sogs pa'i chos skyong gang byed kyi gtor ma yang bya'o //
de nas tshogs kyi mchod pa bya ste /
snga 'gyur rang skad la grags pa'i cho ga rim pa gsum la sogs pa ni 'dir nges par dgos pa ma yin pas /
mdo tsam gzhan dang mthun pas 'di ltar spel bar bya ste /
tshogs rdzas rnams sman phud byin rlabs kyi skabs ltar byin gyis brlabs la /
hU~M/
e yig bde chen klong yangs su //
waM yig rdo rje rtag 'char ba //
gsung mchog rdo rje 'od dpag med //
mtha' yas sems dpa'i tshogs dang bcas /
khyed kyi rjes su bdag bsgrub phyir //
byin gyis rlob phyir gshegs su gsol //
gnas khang 'di la byin phob la //
tshogs rdzas 'di la bcud cig chugs //
'dir 'dus rnal 'byor bdag cag la //
mchog dang thun mong dngos grub stsol //
'gro la thugs rje chen po yis //
rang snang ri bo ta la nas //
'phags pa spyan ras gzigs dbang la //
lha klu gnod sbyin tshogs kyis bskor /
khyed kyi rjes su bdag bsgrub phyir //
byin gyis rlob phyir gshegs su gsol //
gnas khang 'di la byin phob la //
tshogs rdzas 'di la bcud cig chugs //
'dir 'dus rnal 'byor bdag cag la //
mchog dang thun mong dngos grub stsol //
lho nub rnga yab srin po'i gling //
pad+ma 'od kyi gzhal yas su //
slob dpon pad+ma 'byung gnas la //
'khor du mkha' 'gro mang pos bskor /
khyed kyi\u0f8e
byin gyis\u0f8e
gnas khang\u0f8e
tshogs rdzas\u0f8e
'dir 'dus\u0f8e
mchog dang\u0f8e
gangs can sa yi thig le mchog
/skyer sgang snying rje'i pho brang nas //
dbon ston d+harma siM ha ni //
skal ldan dag pa'i 'khor gyis bskor /
khyed kyi\u0f8e
byin gyis\u0f8e
gnas khang\u0f8e
tshogs rdzas\u0f8e
'dir 'dus\u0f8e
mchog dang\u0f8e
phyogs bcu dag pa'i zhing khams nas //
byin rlabs thugs rjer ldan pa yi //
drin can brgyud pa'i bla ma rnams //
rig 'dzin du ma'i 'khor dang bcas /
khyed kyi\u0f8e
byin gyis\u0f8e
gnas khang\u0f8e
tshogs rdzas\u0f8e
'dir 'dus\u0f8e
mchog dang\u0f8e
rang snang dag pa'i gzhal yas khang //
gar bzhugs 'og min gnas mchog nas //
kun bzang rtsa ba'i bla ma la //
brgyud ldan bla ma'i tshogs dang bcas /
khyed kyi rjes su bdag bsgrub phyir //
byin gyis rlob phyir gshegs su gsol //
gnas khang 'di la byin phob la //
tshogs rdzas 'di la bcud cig chugs //
'dir 'dus rnal 'byor bdag cag la //
mchog dang thun mong dngos grub stsol //
sde brgyad bran du 'khol ba'i zhing //
dmar nag 'bar ba'i klong dkyil nas /
khro rgyal rta mchog rol pa yang //
yi dam lha tshogs rnams kyis bskor /
khyed kyi\u0f8e
byin gyis\u0f8e
gnas khang\u0f8e
tshogs rdzas\u0f8e
'dir 'dus\u0f8e
mchog dang\u0f8e
he ru ka yis byin brlabs pa //
sum cu rtsa gnyis gnas mchog nas //
bgrang yas dpa' bo mkha' 'gro la //
sprul pa nying sprul mchog dang bcas /
khyed kyi\u0f8e
byin gyis\u0f8e
gnas khang\u0f8e
tshogs rdzas\u0f8e
'dir 'dus\u0f8e
mchog dang\u0f8e
gdug can dgra bgegs sgrol ba'i zhing //
dur khrod chen po'i gnas brgyad nas //
myur mdzad ye shes mgon po ni //
dam can rgya mtsho'i tshogs dang bcas /
khyed kyi rjes su bdag slob kyis //
byin gyis rlob phyir gshegs su gsol //
bla ma yi dam mkha' 'gro'i tshogs //
rigs kyi cod pan ldems se ldem //
dar gyi cod pan pu ru ru //
rgyan cha mang po khro lo lo //
rol mo mang po di ri ri //
glu len gar byed khyugs se khyug
/'khor tshogs 'bum sde sha ra ra //
sgyu ma'i rang snang rjen ne ne //
gtad med rig pa gsal la la //
brjod med dbyings su thal la la //
bde ba chen por khril li li //
byin gyis rlob phyir gshegs su gsol //
gnas khang 'di la byin phob la //
sgrub mchog bdag la dngos grub stsol //
bgegs dang log 'dren bar chad sol //
'khor gsum gnyis su med par 'dres //
tshogs kyi spyi phud phul la /
na mo /
thabs dang shes rab gnyis su med pa'i tshogs kyi 'khor lo rgya chen po rang bzhin rnam par dag pa skye ba med pa /
mtshan nyid rnam par dag pa A li kA li /
ngo bo rnam par dag pa sha lnga bdud rtsi lngas rgyas btab pa 'di /
byin rlabs kyi rtsa ba rtsa brgyud bla ma rnams kyi zhal du ga Na tsakra pany+tsa a mrita pU dza kha kha khA hi khA hi /
dngos grub kyi rtsa ba yi dam lha tshogs rnams kyi zhal du kha kha khA hi khA hi /
'phrin las kyi rtsa ba chos skyong srung ma rnams kyi zhal du kha kha khA hi khA hi /
dam tshig gi rtsa ba mched grogs rdo rje spun grogs rnams kyi zhal du kha kha khA hi khA hi /
de nas snying po'i mthar gtor sngags btags la yi dam la lan gsum phul /
chos skyong gi gtor sngags la kha kha btags la phul /
mkha' 'gro spyi gtor yang 'bul /
las kyi rdo rjes /
gzigs shig mdzes pa dam pa'i chos //
'di la the tshom byar mi rung //
bram ze khyi dang gdol pa gsum //
rang bzhin gcig tu lhan cig rol //
zhes so sor drangs so //
so sos kyang /
rin thang med chos legs par 'ongs //
'dod chags kyi ni dri ma spangs //
blang dang blang min las grol ba //
'di nyid phul ba ngo mtshar che //
zhes blang /
thams cad kyi phud spyi 'bungs su bsdus nas /
oM/
dman pa'i yul las rab 'das shing //
rgyal ba kun gyi dam tshig mchog
/dngos grub kun gyi gzhir gyur pa //
bdud rtsi mchog gi mchod pa bzhes //
sgrib pa'i dri ma kun sel zhing //
rtog pa kun las rnam grol ba //
bla na med pa'i byang chub sems //
bde ba chen por mnyes gyur cig
/gzugs dang sgra dang dri dang ro //
reg bya'i khyad par mchis pa rnams //
rtsa brgyud bla ma rnams la 'bul //
mchog dang thun mong dngos grub stsol //
gzugs dang sgra dang dri dang ro //
reg bya'i khyad par mchis pa rnams //
yi dam lha tshogs rnams la 'bul //
mchog dang thun mong dngos grub stsol //
gzugs dang sgra dang dri dang ro //
reg bya'i khyad par mchis pa rnams //
bstan srung rgya mtsho'i tshogs la 'bul //
dngos grub ma lus bstsal du gsol //
gzugs dang sgra dang dri dang ro //
reg bya'i khyad par mchis pa rnams //
gnas gsum mkha' 'gro'i tshogs la 'bul //
phyi nang bar chad zhi bar mdzod //
gzugs dang sgra dang dri dang ro //
reg bya'i khyad par mchis pa rnams //
dkar phyogs skyong ba rnams la 'bul //
bsam pa 'grub pa'i stongs grogs mdzod //
a kA ro lan gsum gyis phul /
lha yi rnal 'byor gyi sgo nas tshims par za'o //
hU~M/
sangs rgyas kun gyis byin brlabs pa //
'od zer sna lnga'i drwa bas mdzes //
seng ge 'phrog byed tshangs dbang gtso //
thugs brtser mdzod cig te na hUM/
te na hU~M te na te te hU~M/
zhes glu blang /
lte bar gtum mo 'bar ba yis //
de bzhin gshegs pa lnga bsregs te //
spyan la sogs pa yang bsregs te //
bsregs pa'i ri bong can haM 'dzag
/ces bde ba bsgom /
de nas tshogs lhag bsdus la /
bsang sbyang /
oM AHhU~M ha ho hrIH
ma mo nag mo dud pa'i sol ba mo lhag sdud kyi rdo rje pho nya mo'i tshogs dang bcas pa thams cad lhag ma'i dam tshig gi gnas su badzra sa mA dzaH
oM ma ga ri ye sa pa ri wA ra ar+g+haM nas shab+da'i bar gyis mchod /
oM hU~M ma ga ri ye sa pa ri wA re b+h+ya /
a kA ro sogs lan bdun gyis phul /
ma mo nag mo dud pa'i sol ba mo /
lhag sdud kyi rdo rje pho nya mo'i tshogs dang bcas pa rnams /
lhag ma'i gtor ma 'dis tshims par gyis la bdag cag rnams kyi phrin las thogs pa med par sgrubs shig
/phyi rol sgo drung na gnas pa'i 'byung po 'chol pa'i tshogs dam tshig gi cho ga la blta bar mi dbang ba rnams la sbyin no //
rdo rje theg pa la gsang ba mchog gi sgor spyod pa'i skal ba dang ldan par gyur cig
/oM ba lin ta kha kha khA hi khA hi /
uts+tshiSh+Ta b+hak+Sha si swA hA/
snying po bzlas shing lhag gtor phyi rol du dor /
de nas brgyud pa'i bla ma'i gsol 'debs dang /
yi dam gyi bstod pa mdor bsdus tsam gyis bstod nas /
slob dpon dang dpal khro bo'i rgyal po rta mchog rol pa'i lha tshogs /
mkha' 'gro chos skyong srung ma'i lha tshogs dang bcas pa rnams kyis /
bdag dang sems can thams cad la mchog dang thun mong gi dngos grub ma lus pa bstsal du gsol /
zhes gsol ba btab pas dpral ba nas 'od zer dkar po byung /
rang gi dpral bar thim /
mgrin pa nas dmar po dang /
thugs ka nas sngon po dang /
gnas gsum car nas dkar dmar mthing gsum byung /
rang gi gnas gsum du thim /
dbang bzhi thob par bsam zhing /
snga 'gyur gyi cho ga gzhan dang 'brel ba slob dpon pad+ma'i bka' srung dam can spyi sgos rnams kyi gtor ma dang /
khyad par bstan skyong bya bar 'dod na skabs 'dir bya'o //
yi ge brgya pa mang du bzla /
de nas /
ma 'byor pa dang nyams pa dang //
zhes sogs kyis bzod par gsol /
bris sku la brtan bzhugs spyi dang mthun par bya /
khyed kyis sems can don kun mdzad //
sogs kyis gtor mgron rnams spyi dang mthun par gshegs /
sems can thams cad bde gyur cig
/sems can thams cad skyon med par //
gang gi lam nas 'gro ba yi //
lam de myur du 'grub gyur cig
/ma bsgral ba rnams bdag gis bsgral //
ma dgrol ba rnams bdag gis dgrol //
rnal 'byor gtsug lag bstan bcos la //
da lta nyid du gnas par shog
/ces smon lam btab /
bkra shis bka' rgya mas thog drangs te shis brjod ci 'grub bya'o //
grub pa kun gyis nyer brten pa //
dbang chen gsang ba'i sgrub thabs kyi //
'phrin las cho ga 'dir gsal byas //
dge 'dis 'gro kun sangs rgyas shog
/dpal khro bo'i rgyal po rta mchog rol pa gsang sgrub kyi las byang dregs pa kun 'dul zhes bya ba 'di ni chos 'di nyid la mchog tu gus pa dang ldan pa 'phrin las rnam rgyal zhes bya bas /
lugs 'di la yi ge 'thor thabs su gnas pa las chog sgrigs gsal ba ches dkon par 'dug pas /
las byang gsal ba zhig bsgrig par 'os so zhes yang yang bskul ba la brten nas /
shangs pa bka' brgyud kyi chos rigs su skyes pa rgyal khams pa tA ra nA thas rang lo nyer brgyad pa la chos 'khor sdings su bkod pa'o //
mang+ga laM//

//
