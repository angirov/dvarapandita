\u0f01\u0f83:
grub chen mi tra'i snying thig las :
tshe sgrub ye shes snying po bzhugs :
rang byung tshe dpag med la 'dud :
'chi med dngos grub thob 'dod na :
rnal 'byor zab mo 'di ltar bsgom :
tshogs gsag rim pa sngon song nas :
a :
stong pa'i ngang las snying rje'i rtsal :
a yig dkar po 'od 'bar las :
rang nyid bcom ldan tshe dpag med :
ston zla'i mdog can zhi zhing 'dzum :
mnyam gzhag phyag rgyas tshe bum 'dzin :
dar dang rin chen rgyan gyis brgyan :
rdo rje'i dkyil krung pad zlar bzhugs :
'od zer gzi brjid lham mer gsal :
gnas gsum yi ge'i 'phro 'du yis :
ye shes spyan drangs gnyis med bsam :
oM a pa ri mi ta A yur+dz+nyA na satwa sa ma ya e h+ye hi :
dzaHhU~M baM ho :
na mo na ma mi :
sarba pU dza ho :
hrI:
phyogs bcu'i sangs rgyas thams cad kyi :
so sor rtog pa'i ye shes sku :
gdod ma'i mgon po snang mtha' yas :
tshe dpag med la phyag 'tshal bstod :

thugs kar zla steng a yig mthar :
gzungs sngags phreng bas bskor ba las :
'od 'phros srid zhi'i tshe bcud bsdus :
'chi med rdo rje'i srog 'grub gyur :
oM a pa ri mi ta A yur+dz+nyA na sarba sid+d+hi hU~M hrI:
mtshan brgya brgyad pa'i gzungs kyang bzla :
bdun phrag gcig tu brtson pa yis :
sdig sgrib byang zhing tshe 'phel 'gyur :
gu h+ya sa ma ya :
slob ma rjes su 'dzin 'dod na :
stegs bu'i dbus su me tog bkram :
bum pa bcud ldan chas su gzhug :
tshe rdzas ril bu bdud rtsi bsham :
mchod pa'i phreng bas mdzes par bya :
bdag mdun lhar gsal tshe bcud bsdu :
bum lha 'od zhu bdud rtsir bsam :
slob mas maN+Dal sngon 'gro bas :
ye shes chen po tshe yi bdag :
rdo rje slob dpon dgongs su gsol :
bdag cag 'chi med 'thob bya'i phyir :
rig 'dzin tshe yi dbang bskur stsol :
rgyud sbyang ye shes dbab cing brtan :
de nas bum pa spyi bor bzhag :
oM:
bkra shis bum pa'i gzhal yas na :
tshe dpag med mgon lha tshogs bzhugs :
'od zhu bdud rtsi'i dbang bskur bas :
'gyur med rdo rje'i sku thob shog :
kA ya a b+hi Shiny+tsa oM:
bdud rtsi mgrin par bzhag cing sbyin :
A:
rang byung rdo rje'i ka pA lar :
byang chub sems kyi bcud kyis gtams :
bde stong rol pa'i dbang bskur bas :
mi shigs rdo rje'i srog 'grub shog :
wA ka a b+hi Shiny+tsa A:
tshe ril snying gar gtugs shing sbyin :
hU~M:
'khor 'das dwangs ma kun bsdus pa'i :
ye shes mchog gi dam tshig rdzas :
ra sa yA na'i dbang bskur bas :
'od gsal rdo rje'i tshe thob shog :
tsit+ta a b+hi Shiny+tsa hU~M:
shis brjod sngags kyis brtan par bya :
de ltar snod ldan slob ma la :
dbang gi mchog 'di sus bskur ba :
bar chad zhi zhing tshe bsod 'phel :
mthar thug pad+ma can du skye :
gu h+ya sa ma ya :
tshe dang bsod nams dgug bya'i phyir :
thugs dam bskul ba'i phrin las ni :
spos bsregs rol mo snyan par 'khrol :
mda' dar g.yab cing gdung dbyangs bcas :
a :
gdod ma'i mgon po bcom ldan 'das :
tshe dang ye shes 'od dpag med :
dri med zla ba rgyas pa'i sku :
mtshan dang dpe byad dpal du 'bar :
thugs rje'i gzi brjid lham me ba :
phyogs bcu dus bzhi'i rgyal ba yi :
mkhyen brtse byin rlabs gcig bsdus pa :
tshe yi bdag po dbyings nas bzhengs :
ka dag gnyug ma'i ngang nyid las :
lhun grub snang ba phyogs brgyar spros :
rdo rje tshe yi pho nya mo :
mgyogs ma nyi zer rdul ltar 'khrigs :
phyi snod 'byung ba'i dwangs ma dang :
nang bcud skye 'gro'i tshe bsod stobs :
gsang ba rgyal ba sras bcas kyi :
thugs rje nus stobs yon tan dpal :
bdag gi bla tshe chad nyams bcas :
ye shes chen po'i byin gyis sdus :
bdag dang sgrub pa'i rdzas la stims :
tshe bcud nyams pa gong du gsos :
gnas pa spel la yar pa sdus :
'chi med rdo rje'i dngos grub stsol :
sgrub rdzas ye shes bdud rtsir skyil :
phyi nang gsang ba'i bar chad sol :
lus ngag yid la dbang bzhi skur :
ngo mtshar rtags dang cho 'phrul ston :
thams cad chos nyid gcig gi ngang :
'chi med mgon po'i sku gsung thugs :
ye shes rdo rjer byin gyis rlobs :
oM a pa ri mi ta A yur+dz+nyA na sarba sid+d+hi hrI:
dz+nyA na A yu She hU~M b+h+rU~M nr-i dza :
A be sha ya a A:
dzaHhU~M baM hoHtiSh+Tha b+h+rU~M:
zhes bskul bzlas pa mang du bya :
rten 'brel mda' yi pra la brtags :
bri na tshe nyams sor gsum las :
lhag na tshe yar rim gro bya :
sor gcig nad med gnyis tshe ring :
gsum lhag bsod nams ye shes rgyas :
gu h+ya sa ma ya :
'phrin las kha bsgyur rim pa ni :
dri bzang bud shing me sbar la :
lha bskyed dUrba sbyin sreg bya :
oM badzra A yu She sarba sid+d+hi swA hA:
'bum bzlas tshe nyams nges par 'phel :
!
'byung bzhi'i dkyil 'khor dbus gnas pa'i :
sna tshogs rdo rje'i lte bar b+h+rU~M:
mtha' dang rwa bzhir sngags kyis bskor :
tshe bsod brtan pa'i spel tshig sbyar :
mu khyud dbyangs gsal rten snying bskor :
dri bzang tshe rdzas bdud rtsis byugs :
rab gnas drod dang ma bral bcangs :
tshe bsod brtan zhing rgyas par 'gyur :
!
cong zhi brag zhun 'bras bu gsum :
rtsa ba lnga dang dbang po lag :
rtag ngu phyi nang bdud rtsir bcas :
ril bu lhar bskyed tshe bcud bsdu :
dam tshig sems dpar ye shes pa :
bstim pa'i tshul du bcud kyis len :
tshe ring nad med bde chen 'phel :
de ltar shin tu zab 'dril ba'i :
gdams pa snying gi dum bu 'dis :
ma 'ongs bstan 'dzin skyes bu rnams :
'chi med 'phrin las mthar phyin shog :
gu h+ya sa ma ya :[  \u0f01\u0f83]:
man ngag gud du sbas pa ni :
nang dang gsang ba mchog sgrub ste :
rang nyid bcom ldan tshe dpag med :
brtan g.yo srid zhi'i dwangs ma'i bcud :
ye shes chen po'i phyag rgya'i sku :
pad+ma rA ga'i mdangs 'od can :
nyi ma bye ba'i gzi brjid 'bar :
mnyam gzhag tshe yi bum pa 'dzin :
'od dang 'od zer rab 'phro ba'i :
pang du 'chi med gsang ba'i yum :
dmar gsal pad+ma tshe bum bsnams :
gnyis ka zhi 'dzum rjes chags nyams :
bcu drug lon pa'i ngang tshul can :
dar dang rin chen rus pa dang :
ut+pal gsar pa'i phreng bas brgyan :
rdo rje pad+ma'i skyil krung gis :
pad+ma nyi zla'i gdan steng du :
kha sbyor bde bas dgyes par rol :

thugs kar nyi zla kha sbyor dbus :
hrIHdmar rdo rje'i sngags kyis bskor :
'od snang spros bsdus phyi rol du :
pad+ma 'bar ba'i gzhal med khang :
zla gam srung ba'i gur   phyi rol nas rdo rje /
rin chen /
pad+ma /
ral gri /
'khor lo /gyis gtams :
spyi bor bla ma tshe dpag med :
rang 'dra yab yum snyoms zhugs pa'i :
bde ba'i sgra dang 'od zer gyis :
bla tshe chad nyams yar pa dang :
'khor 'das dwangs bcud dbang med bsdus :
phyag gi bum par zhugs shing khol :
bdud rtsi'i chu rgyun char ltar babs :
rang gi tshangs pa'i sgo nas zhugs :
rtsa gsum 'khor lo lnga ldan khyab :
nyon mongs dug lnga la brten nas :
tshe dpal nyams pa'i las sgrib dag :
sku lnga ye shes lnga ldan pa'i :
rdo rje'i srog bcud grub par bsam :
oM pad+ma ma hA su kha badzra A yu She swA hA:
ngag dang yid kyi bzlas pa dang :
kha sbyor rlung bzung brtan par bya :
de lta bu yis lam sbyangs nas :
dngos gzhi yab yum gnyis ka yi :
rtsa gsum 'khor lo lnga yi dbus :
tshe bdag rigs lnga yab yum gsal :
phyi dbyibs lha sku snyoms zhugs pa'i :
'od kyis 'khor 'das dwangs bcud bsdus :
yum gyi spyi gtsug nas zhugs te :
'khor lo lnga yi lha rnams mchod :
pad+ma'i lam nas rim pa bzhin :
rdo rje'i sbubs su drangs pa las :
yab kyi 'khor lo'i lha rnams mchod :
de tshe dga' bzhis drangs pa yi :
'od gsal mngon du byas pa las :
'byung lnga'i dwangs ma mi shigs pa'i :
ye shes lnga yi srog 'grub bsam :
bar rlung bzung zhing dbyings rig bsre :
nang ltar rang lus thabs ldan gyi :
'chi med sgrub pa'i man ngag go :
sa ma ya :
gsang ba gzhan lus bcud len ni :
thig le 'dzin 'grem dbang thob pas :
legs par brtags pa'i phyag rgya ni :
pad+ma can gyi rigs can dgug :
rgyud sbyangs khams kyi zungs spel phyir :
bcud len brten cing spyod lam gzab :
de nas rang nyid tshe dpag med :
phyag rgya gsang ba'i yum du gsal :
'khor lo'i gnas lngar tshe dpag med :
dkar dmar mthing ser ljang ba'i mdog :
rang 'dra'i yum 'khyud bde bar sbyor :
rtsa 'dab grangs mnyam DA ki nI:
bde ba'i gar stabs sgyur bar bsgom :
gsal snang mchog tu brtan pa na :
rlung dug bsal zhing bum can 'ching :
rdo rje pad+ma byin rlabs te :
gzhan don 'chi med sku bsgrub phyir :
snyoms 'jug bde ba'i rang sgra dang :
bde ba chen po'i gzi byin dang :
rlung sbyor rngub pa'i lcags kyu yis :
'khor dang 'das pa'i brtan g.yo'i khams :
rang dbang med par mer mer g.yos :
bde ba'i ngo bo 'chi med kyi :
rang bzhin lnga ldan bdud rtsi'i bcud :
mkha' khyab yum gyi gtsug gtor nas :
brgyud de gnas lnga'i tshe dpag med :
yab yum 'khor bcas zhal du zhugs :
sku yi nang gang bde chen bskyed :
pad+ma'i ze'u 'brur hrIHsa mtshan par :
phogs pas sol mer snum blugs bzhin :
bde ba'i rang sgra dang bcas khol :
de nyid rdo rje'i sbu gu nas :
'od zer lcags kyus bkug pa las :
gsang 'khor nas brtsam spyi bo'i bar :
'khor lo lnga yi lha rnams mchod :
rjes chags bde bas drangs pa yi :
dga' mchog khyad par lhan skyes dang :
ye shes 'od gsal bde chen 'phel :
rtsa khams thams cad khyab pa yis :
gzung 'dzin rtsa yi mdud pa grol :
rlung gi rgyu ba thig ler thim :
thig le ji snyed grangs ldan pa :
bde ba'i ngo bor son pa yis :
stong pa'i ye shes rab tu drangs :
mi 'gyur sku dang gzhom med gsung :
'od gsal thugs kyi tshe mchog thob :
yon tan phrin las gzhal med pa :
tshe bdag rigs lnga'i ye shes dang :
dbyer med mngon par byang chub bsam :
skabs su yab yum gnyis ka yis :
gsang sngags ngag dang yid kyis bzlas :
rlung gi sbyor bas rab tu brtan :
rig pa ma bcos gnyug mar bzhag :
gsang ba pad+ma'i bcud sdud kyi :
tshe sgrub zab mo'i man ngag go :
sa ma ya :
yang gsang lha sngags bde chen gyi :
rnam pa ji ltar shar ba kun :
ngo bo ma bcos gnyug ma'i babs :
rang byung rig pa skad cig ma :
rdo rje nam mkha'i dkyil lta bur :
chu bo'i rgyun ni dal 'bab ltar :
yengs med 'dzin bral lhug par bzhag :
skye 'chi'i rtog pa rang grol nas :
don gyi 'chi med 'grub par 'gyur :
sa ma ya :
de ltar bsgoms pa'i thun gyi mthar :
bdud rtsi'i bcud dang dwangs ma kun :
snying dbus nyi zla'i gwa 'u ru :
mi 'gyur thugs srog hrIHla bstim :
steng 'og dbu ma'i sgo gnyis su :
b+h+rU~M dang hU~M yig thig ler bcas :
gsal zhing 'tsher bas rab tu bsdams :
bum can rlung gi sbyor bas brtan :
rdo rje lta bu'i ngo bo nyid :
'ja' lus 'chi ba med pa'i sku :
tshe bdag mgon po dngos yin pa'i :
nga rgyal brtan po la brten nas :
skye 'chi'i rtog pa zil gyis mnan :
'chi med gnyug ma'i gdeng 'cha' 'o :
sa ma ya :
de lta bu yi snod rung phyir :
gsang ba zab mo'i dbang bskur ni :
dben par mtshan ma'i dkyil 'khor dang :
mchod pa tshogs gtor bzang du bsham :
bdag mdun bskyed bzlas nus ldan bya :
khyad par dmigs pa gsal bar bsgom :
slob ma gsang ba'i snod rung ba :
khrus nas dbyung zhing bgegs dang phral :
maN+Dal phul la gsol ba gdab :
'chi med bde chen ye shes sku :
tshe dpag med mgon bla ma rjes :
gsang ba zab mo'i dbang bskur gyis :
smin cing grol bar mdzad du gsol :
zhes zhu rgyud sbyang sdom pa sbyin :
gsang ba'i lhar skyed ye shes dbab :
brtan par byas rjes bum dbang ni :
oM:
bkra shis rtag pa'i bum pa ru :
'chi med bde chen bdud rtsis bkang :
rigs kyi bu la dbang bskur bas :
rtsa khams lha skur dag par shog :
badzra ka la sha ma hA su kha a b+hi Shiny+tsa oM:
bla ma yab yum snyoms zhugs pa'i :
byang sems 'chi med bdud rtsi sbyin :
A:
'khor 'das brtan g.yo'i dwangs bcud kun :
zhu bdes drangs pa'i byang chub sems :
rigs kyi bu la sbyin pa yis :
las rlung dbu mar thim par shog :
ma hA su kha bo d+hi tsit+ta a mr-ita gu h+ya a b+hi Shiny+tsa A:
mtshan ldan rig ma byin brlabs sbyin :
hU~M:
bde dang stong pa dbyer med pa'i :
'chi med ye shes 'byung ba'i gnas :
rigs kyi bu la sbyin pa yis :
lhan cig skyes dga' mthar phyin shog :
karma mu dra ma hA su kha dz+nyA na a b+hi Shiny+tsa hU~M:
brda' yis don mtshon rang ngo sprad :
ho :
dbyings nyid 'dus ma byas pa las :
rig pa ma 'gags cir yang shar :
zung 'jug don gyi dbang bskur bas :
'chi med gnyug ma mngon gyur shog :
d+hA tu dz+nyA na ma hA su kha a a a :
so so'i ngo sprod thebs par gdab :
rjes ni shis brjod me tog 'thor :
dam tshig khas blang dga' ston bya :
dbang bskur kun gyi snying po'i bcud :
snod ldan nges pa can la ston :
zab mo'i dbang mchog 'di bskur bas :
tshe gcig 'pho med rtag pa'i skur :
mngon par byang chub skal ldan 'gyur :
sa ma ya :
dag snang mi tra'i tshe dkar gyi man ngag gsang ba'i snying pa'o //
7'jam dbyangs mkhyen brtse'i dbang po pad+ma 'od gsal mdo sngags gling pa'i dag snang yang dag pa'o //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas dbang lung gi rgyun la zhib rtog dgos pa yin no //
