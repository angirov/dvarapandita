phyag rdor stobs po che rdo rje gtum po'i brgyud pa'i gsol 'debs byin rlabs char 'beb ces bya ba bzhugs so //
oM AHhU~M/
nub phyogs o rgyan sprul pa'i pho brang du //
bstan pa'i bdag po thub dbang bcom ldan 'das //
byang sems lha mi'i rig 'dzin rnams kyis bskor //
bstan pa'i mnga' bdag mchog la gsol ba 'debs //
lcang lo can gyi pho brang dam pa na //
gsang ba'i bdag po phyag rdor stobs po che //
gnod sbyin sde dpon rig 'dzin tshogs kyis bskor //
rig sngags bdag po'i zhabs la gsol ba 'debs //
pad+ma 'od kyi pho brang dam pa ru //
dregs pa kun 'dul pad+ma thod phreng rtsal //
d+hA ki rig 'dzin ging chen tshogs kyis bskor //
drag rtsal mthu stobs can la gsol ba 'debs //
rdo rje gdan mtshungs 'phrul snang gzhal yas su //
mnga' bdag yab sras ye shes mtsho rgyal la //
rig 'dzin lha dang lha mo'i tshogs kyis bskor //
smin grol mthar phyin gsum la gsol ba 'debs //
rgyal bas lung bstan snang rtse'i gzhal yas su //
pad+ma'i gdung 'dzin gar gyi dbang phyug la //
dad ldan chos mdzad 'brel ldan tshogs kyis bskor //
smin grol dga' ston 'gyed la gsol ba 'debs //
de ltar gsol btab thugs rje'i byin rlabs kyis //
mi mjed khams 'dir bkra shis bde ldan zhing //
bar chad bgegs zhi skyed rdzogs mthar phyin nas //
gsang ba'i bdag po'i go 'phang thob par shog
/ces pa 'di sprul sku rin po che bde chen gling pas bskul ba'i ngor rdzogs chen pa gar gyi dbang phyug rtsal gyis sbyar ba'o //
mang+ga laM//

//
