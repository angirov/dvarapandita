zab lam thugs kyi nor bu'i brgyud 'debs nyung bsdus bzhugs so //
rigs kun bdag nyid mgon po 'od dpag med //
'gro drug don mdzad 'phags pa spyan ras gzigs //
rgyal kun thugs rje'i rnam rol pad+ma 'byung //
ye shes mkha' 'gro'i gtso mo mkhar chen bza'//
rgyal sras lha rje ye shes mchog grub rgyal //
ngam 'bre'i rigs 'khrungs ar+Ya sa le 'od //
mi brjed gzungs thob ldan ma rtse mang zhabs //
a ti'i bstan bdag bsam gtan rdo rje gling //
zab gter mnga' bdag o rgyan chos rje gling //
rnam thar rmad byung tre chen chos kyi dbang //
mkhyen gnyis rtsal rdzogs bstan pa'i nyin mor byed //
pad dkar 'chang dngos bdud 'dul rdo rje 'dzin //
gu rus lung bstan skyes chen chos kyi bdag
/zab lam gdams pa nor bu'i phreng 'dzin pa'i //
rtsa brgyud bla ma rnams la gsol ba 'debs //
smin grol dbang dang dngos grub rnam gnyis stsol //
byin rlabs kun 'byung gu ru rin po che //
dngos grub stsol phyir yi dam mkha' 'gro'i tshul //
bka' srung gter bdag rnams la gsol ba 'debs //
smin grol dbang dang dngos grub rnam gnyis stsol //
rang rgyud legs sbyangs zab mo'i snod du rung //
dbang bzhis rgyud smin snang stong bskyed rim 'byongs //
thabs lam mthar phyin ka dag lta ba rtogs //
lhun grub sgom pa tshad phebs byin gyis rlobs //
rig 'dzin rgyal ba rnams la gsol btab mthus //
zab lam bstan pa phyogs bcur rgyas pa dang //
bdag gzhan 'gro kun don gnyis lhun grub ste //
rgyal ba'i gdung 'tshob zin par byin gyis rlobs //
zhes gter chen nyid kyis mdzad pa'i brgyud 'debs rgyas pa las khyer bde ba'i phyir pad+ma gar dbang blo gros mtha' yas kyis nyung ngur bsdus pa dge legs 'phel //

//
