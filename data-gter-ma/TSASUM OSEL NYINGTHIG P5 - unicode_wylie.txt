rtsa gsum 'od gsal snying tig las /
yang gsang bla ma drag po yi dam dgongs 'dus rgyun khyer bzhugs //
na mo gu ru pad+ma kro d+ha ye /
bla ma drag po yi dam dgongs 'dus rgyun gyi rnal 'byor du brtson par 'dod pas /
dang po skyabs sems ni /
hU~M:
bder gshegs kun 'dus thod phreng rtsal :
pad+ma drag por skyabs su mchi :
'gro kun byang chub 'thob bya'i phyir :
bskyed rdzogs zung 'jug phrin las bsgrub :
lan gsum /
gnyis pa dngos gzhi bskyed bzlas ni /
hU~M hU~M hU~M:
snang srid 'khor 'das chos rnams kun :
gdod nas spros bral de bzhin nyid :
kun snang snying rje khros pa'i rtsal :
rgyu yi ting 'dzin yi ge hU~M:
de las 'od 'phros 'phags pa mchod :
sde brgyad 'byung po brlag cing gzir :
'gro kun sgrib sbyangs snod dang bcud :
'og min pad+ma brtsegs pa'i zhing :
rab 'jigs dur khrod 'bar ba'i klong :
drag po'i gzhal yas mtshan nyid rdzogs :
de dbus rang rig hU~M dmar nag :
yongs gyur skad cig dran rdzogs su :
dregs pa pad nyi zla ba'i steng :
dbyings dang ye shes dbyer med pa'i :
bde gshegs kun 'dus che ba'i mchog :
'jigs byed pad+ma he ru ka :
dmar smug zhal gcig phyag gnyis pa :
g.yas pas rdo rje nam mkhar 'phyar :
rtse las sprul pa'i lcags sdig 'phro :
g.yon pas phur pa bgegs la gzir :
dpal dang dur khrod chas kyis brgyan :
zhabs gnyis dor stabs tshul gyis bzhugs :
shes rab dbyings phyug khros pa'i yum :
rdo rje dung khrag bsnams pas 'khril :
gar dgu'i gzi byin mchog tu 'bar :
bde chen 'khor lor thod phreng rtsal //
mgrin par pad+ma badzra dang //
thugs kar che mchog he ru ka :
lte bar ye shes DA ki lnga //
gsang gnas mgon po ma ning nag
/'khor du rtsa gsum dregs sdes bskor //
ye shes khyung gi tshwa tshwa 'phro //
gnas gsum rdo rje'i yi ges mtshan //
gdod nas dam ye gnyis su med //
ces gsal snang rtse gcig tu bton la /
hU~M:
bdag nyid drag po'i thugs ka ru :
kun bzang che mchog he ru ka'i :
thugs dbus pad+ma nyi zla'i steng :
rdo rje rtse dgu'i lte bar hU~M:
mtha' bskor sngags phreng g.yas su 'khor :
de las 'od zer pho nya yis //
rgyal mchod sgrib sbyangs sde brgyad gzir //
snang grags sku gsung thugs su rdzogs //
oM AHhU~M badzra ma hA gu ru pad+ma kro d+ha artsig nirtsig sarba sid+d+hi hU~M phaTa?:
gtso bor bzla /
spro na rtsa gsum yongs rdzogs kyi bzlas pa ni /
slar yang thugs srog hU~M 'od kyis //
'khor lo rnam lnga'i lha tshogs bskul //
mnyam sbyor sems rgyun dbang bzhi thob //
byang sems hU~M gi sprin 'phros pas :
'phags mchod 'gro kun sgrib gnyis sbyang :
gang 'dul phrin las lhun gyis grub :
oM AHhU~M badzra gu ru ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM sarba DA ki nI hU~M b+h+yo hU~M phaTa?:
ces bzla /
yang gsang hU~M bzlas ni /
bdag nyid bder gshegs yongs rdzogs kyi :
thugs las 'od 'phros hU~M du gyur :
sku yi dbyibs brgyud zhal nas thon :
snang srid snod bcud hU~M sgras khengs //
drag po rigs lngas brtan g.yo khyab //
'od zer rnam lngas las bzhi sgrub //
thams cad ka dag chen por gyur :
hU~M hU~M hU~M hU~M hU~M:
zhes ci nus bzla /

gsum pa rjes rim ni /
mthar ni snod bcud hU~M la bsdu :
de yang mi dmigs stong gsal ngang :

rang rig ye grol gnyug ma'i gshis :
snod bcud lha sngags chos skur shar /

/dge ba 'di yis myur du bdag
/pad+ma drag po 'grub gyur nas //
sogs bsngo smon shis brjod dang /
rdo rje gsum gyi lam khyer la bslab par bya'o //
zhes pa'ang phyi rgyal pha ran si'i sgrub pa po pad+ma snying pos bskul ngor gter gzhung dgongs don ma nyams par khyer bde'i tshul du rgan po mang+ga las bris pa dngos grub mchog gi dga' ston du gyur cig
/sarba mang+ga laM//
dge'o ///
/
