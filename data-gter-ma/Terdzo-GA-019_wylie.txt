zhi khro'i bdag bskyed mdor bsdus dgongs pa rang grol bzhugs so //
rang byung zhi khro'i lha la phyag 'tshal lo /
zhi khro'i bdag bskyed mdor bsdus gsal gdab ni /
skyabs sems yan lag bdun bcas sngon song rjes /
oM AHhU~M/\u0f8e
skye med chos dbyings zhing khams su //
'gag med gsal dag thig le'i dbus //
rin chen khri rkang pad zla'i steng //
rang sems ma bcos stong pa'i mdangs //
rang rig rdo rje sems dpar shar //
dkar gsal zhal gcig phyag gnyis pa //
snang stong rdo rje dril bu 'dzin //
rigs lngas dbu brgyan longs sku'i chas //
rin chen rgyan rdzogs phyed skyil bzhugs //
thugs kar zla steng hU~M yig la //
yig brgyas bskor las 'od 'phros pas //
rgyal ba kun mchod 'gro rnams kyi //
sgrib sbyangs rdor sems sku ru gyur //
de nas rang nyid rdor sems kyi //
tsit+ta rin chen gzhal yas khang //
ye shes 'od lnga'i thig ler gsal //
seng ge glang chen rta mchog dang //
rma bya shang shang nyi zla'i steng //
kun bzang rigs lnga yab yum dang //
sems dpa' yab yum bcu drug dang //
sgo bzhir sgo ba yab yum brgyad //
gnas drug sprul sku thub pa drug
/rang rang rgyan dang cha lugs ldan //
snang la rang bzhin ma grub pa //
snang stong lhun grub 'od kyi sku //
gsal 'tsher lhun sdug gzi brjid 'bar //
de yi rang mdangs ma 'gags rtsal //
dung khang 'ja' 'od me dpung klong /
khrag 'thung yab yum bcu gnyis dang //
ke'u rI brgyad dang sing ha brgyad //
sgo ma bzhi dang dbang phyug ma //
nyi shu rtsa brgyad khrag 'thung lha /
khro gtum gar dgu'i nyams dang ldan //
dpal chen dur khrod chas rnams rdzogs //
gsal stong 'od kyi sku ru bzhugs //
mgrin pa longs spyod 'khor lo ru //
'ja' 'od 'khrigs pa'i klong dkyil du //
rig 'dzin yab yum bcu po la //
dpa' bo mkha' 'gro'i tshogs kyis bskor //
gsal 'tsher mdangs dang ldan par bzhugs //
gzhan yang rang lus rtsa khams su //
rtsa ba gsum gyi lha tshogs dang //
dpa' bo dpa' mo grangs med bcas //
til gyi gong bu phyes pa bzhin //
ye nas lhun grub chen por bzhugs //
de ltar zhi khro'i lha tshogs rnams //
gdod nas rang dang lhan cig tu //
dbyer med lhan cig skyes par bzhugs //
de dag rang snang dag pa'i lha //
yin par shes shing yin tshul du //
ma bcos rang mdangs rang gsal gdab //
oM AHhU~M:
b+ho d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M/
lha rnams thugs kar zla ba'i steng //
rang rang sa bon gsal ba la //
zhi ba rnams ni b+ho d+his bskor /
khro bo rnams la ru lus bskor //
rang rang zhal nas sngags sgra sgrog
/'od zer yar 'phros rgyal ba mchod //
thugs dam bskul zhing dngos grub bsdus //
mar 'phros 'gro ba'i sdig sgrib sbyangs //
thams cad zhi khro'i sku ru gyur //
sngags sgra sgrog pas snang srid khengs //
phyi snod dag pa lha yi zhing //
nang bcud lha dang lha mor gyur //
sgra grags sngags kyi rang bzhin la //
dran rtog chos nyid rol pa'i ngang //
ma bcos rtsol med rang lugs su //
ma yengs rang gsal ngang du bzhag
/zhi khro'i bdag bskyed mdor bsdus 'di //
rdzogs chen don la blo phyogs pa'i //
pad+ma ma tis bris pa 'di'i //
dge bas kun bzang klong grol shog
/bkra shis par gyur cig
/sarba mang+ga laM/
dge'o /
dge'o /
dge'o //

//
