\u0f01\u0f83:
klong gsal rdo rje'i snying po las :
dzaM b+ha la'i sgrub pa gter gyi 'dod 'jo zhes bya ba bzhugs :
rdo rje'i snying po las :
dzaM b+ha la'i sgrub pa gter gyi 'dod 'jo ni :
dbang gi lha la phyag 'tshal lo :[ \u0f88\u0f88\u0f88\u0f88\u0f88 ]ma 'ongs 'gro rnams spyod lam log pa'i mthus :
phyi nang snod bcud kun gyi bcud nyams dus :
rjes 'jug sgrub pa po kun bcud 'di spyod :
'dod pa 'grub tshe pad 'byung dran par gyis :
sa ma ya :
rgya rgya rgya :
bsnyen sgrub dang po bsnyen pa'i bdag bskyed de :
khrus dang rgyan byas skyabs sems sngon song nas :
pad nyi'i steng du bdag snang dzaM yig las :
dzaM lha ser po zhal gsum phyag drug pa :
ut+pal rin chen 'bras bu'i rgyan gyis brgyan :
g.yas gsum ma ru lo ka lcags kyu mda':
yum 'khyud zhags pa ne'u le gzhu 'dzin g.yon :
dar snas legs brgyan ral pa'i cod pan can :
thugs kar nyi steng dzaM mthar sngags kyis bskor :
oM dzaM b+ha la dza len+d+ra ya swA hA:
'phro 'du'i 'od zer lcags kyu lta bu yis :
rgyal ba'i thugs rje byin rlabs bsod nams stobs :
rgyal po'i mnga' thang dpal dang 'byor pa bkug :
paN chen yon tan snyan dang grags pa dang :
'jig rten pho mo'i dbang thang rlung rta bkug :
bdag snang dzaM yig gzi mdangs rgyas par bsgom :
sgrub tshe thod pa mtshan nyid ldan pa'i dbus :
sku'am yang na a ru gser mdog dang :
gser gyis snying po bris dang rin chen sman :
sgrub rten mchod pas bskor ba phyi nang mtshams :
dkyil 'khor gsum gyi bskyed pa rtog pas phyes :
spyan 'dren ni :
dzaM:
rgyal ba rnams kyi phrin las bdag :
'byor pa skyed pa'i dpal 'bar ba :
rin 'byung gnod sbyin tshul 'chang ba'i :
mgon po 'dir gshegs gdan la bzhugs :
sa ma ya dzaHdza :
bzhugs su gsol ba ni :
lhun grub 'dod dgu'i rten mchog la :
bzhugs nas 'bras bu mchis par mdzod :
mos gus dad pas phyag bgyid na :
rtag tu mi 'bral grogs mdzod cig :
mchod 'bul ni :
oM dzaM b+ha la sa pa ri bA ra badzra ar+g+haM sogs /
rU pa sogs /
AHhU~M swA hA:
bstod pa ni :
dzaM:
skye med chos kyi dbyings las bcom ldan 'das :
gang 'dul mdzad pa skyong ba'i dzaM b+ha la :
rgyal ba'i mdzad pas 'gro la rtag skyong ba :
gnod sbyin nor bdag gtso la phyag 'tshal bstod :
ces dmigs pa'i 'phro 'du dang bcas te sgrub pas :
dngos nyams rmi lam du zhal mjal gsung thos :
'bru dang rin po che yi gter rnyed :
lo tog dang rtswa 'bras bu legs pa :
dar phyar ba :
dung 'bud pa :
rol mo bsgrags pa :
khrom 'du ba sogs dngos grub kyi ltas spyi mthun 'byung ngo :
sa ma ya :
rgya rgya rgya :[  \u0f01\u0f83]:
dzaM b+ha la yi rjes gnang ni :[ \u0f88\u0f88\u0f88 ]ye shes mchog gi dzaM b+ha la :
yi dam tshul du sgrub pa 'dis :
brtse bas slob ma skyong ba la :
rjes su gnang ba lam yin no :
dkyil 'khor gsum gyi rten la bskyed :
grub pa'i mtshan ma rdzogs pa'i rjes :
maN+Dal 'degs te zhu ba ni :
e ma bla ma rin po che :
bdag cag rin chen mchog thob lha :
mgon po thugs rje che ldan gyis :
'bad med dngos grub mchog stsol cig :
zhus pas :
slob dpon gyis :
dzaM:
rgyal ba rnams kyi mdzad pa che :
gang ltar 'dul ba de bzhin sprul :
bcom ldan rgyal ba nor bdag tu :
skur bzhengs 'di la 'jug par gyis :
zhes gnang ba sbyin la ye shes dbab pa de nyid brtan par bya :
su pra tiSh+Tha badzra ya swA hA:
bum pa spyi bor bzhag la :
dzaM:
dzaM lha'i gter gyi bum pa las :
dngos grub bdud rtsi'i chu rgyun dbab :
rol cig lha yi longs spyod kyi :
dpal la rol pa'i dbang thob shog :
oM dzaM b+ha la dza len+d+ra ya swA hA:
kA ya a b+hi Shiny+tsa oM:
bdud rtsi ngag tu blud :
phreng ba gtad la :
dzaM:
dzaM lha'i sngags kyi bdud rtsi las :
nus pa bcud kyi rgyun dbab 'di :
spyod cig nyams su myong bar gyis :
sgrub dang 'gro don spyod par dbang :
rtsa sngags :
wA ka a b+hi Shiny+tsa A:
rdo rje snying gar bzhag la :
dzaM:
sgrub pa'i ting nge 'dzin gyi mdangs :
mtshan mas sgrib par ma byed cig :
gsal snang chu zla 'ja' tshon bzhin :
'phro 'du'i bcud longs ma yengs shig :
rtsa sngags :
tsit+ta a b+hi Shiny+tsa hU~M:
sku gtad la :
sangs rgyas thugs rjes skur bzhengs pa'i :
gnod sbyin tshul 'chang dzaM b+ha la :
thabs kyi spyod pas 'gro don gyis :
don dbang yongs rdzogs thob par shog :
rtsa sngags :
sarba a b+hi Shiny+tsa hrI:
gtor ma gtad la :
bcom ldan mgon po dzaM b+ha la'i :
bsnyen dang sgrub pa yan lag dang :
phyi nang gsang ba'i gnang 'jug dang :
phrin las mtha' dag dbang thob shog :
rtsa sngags :
karma gan+d+he a b+hi Shiny+tsa hU~M:
maN+Dal dam tshig tshul ji bzhin :
rjes spyod rtag tu spyod lam bya :
chags med yar mchod mar sbyin brtson :
sa ma ya :
rgya rgya rgya :
srung ma drag po gsum gyis zungs la gtad rgya'i gnad du snun cig :
sa ma ya rgya rgya rgya :
zhes khe mi 'gyur gsang ba rdo rje'i sgrom nas spyan drangs pa rin po che'i shog ser las rol pa bde chen khang du klong gsal snying pos zhal bshus pa'i yi ge pa ni pad+ma kun bzang stobs chen gyis bgyis pa'o //
lcags khyi hor zla bcu pa'i yar tshes bcu bdun nyin par khol ri nas dge'o ///
/
