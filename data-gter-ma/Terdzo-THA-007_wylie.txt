@#//
o rgyan rin po che rje 'bangs nyer lnga'i las byang dngos grub sprin phreng byin rlabs char 'beb bzhugs so //
na mo pra wA ka rA ya /
'dir gu ru rin po che rje 'bangs nyer lnga bsnyen cing bsgrub par mos pa'i gang zag skal ldan dam tshig can gyi rnal 'byor pas /
dben pa'i gnas su rten bsham pa'i drung du phyi nang gi mchod pa rnams dang /
ga Na tsakra'i longs spyod la sogs pa tshar du dngar ba gtsang zhing bzang bar bshams la /
de yang las rim don tshan nyer lngas bstan pa las /
dang po skyabs su 'gro ba ni /
skyabs yul rnams gsal btab la /
na mo /
bde gshegs 'dus pa dkyil 'khor gtso /
khyab bdag rgyal ba ye sangs rgyas //
kun bzang pad+ma thod phreng rtsal //
bdag sogs 'gro rnams skyabs su mchi //
gnyis pa sems bskyed pa /
deng nas bla med byang chub bar //
mtha' klas sems can kun don du //
gzhan phan phrin las rlabs chen gyis //
'khor ba dong sprugs sems bskyed do //
gsum pa sngon 'gro'i gtor ma bran la /
a mr-itas bsang /
swa b+hA was sbyang /
b+h+rU~M las rin chen gtor snod du //
'bru gsum 'od zhu 'dod yon rnams //
zag med bde ba bskyed par gyur //
snang zhing srid pa'i 'byung po dang //
bgegs rigs lan chags rnams la bsngo //
tshims shing dgyes nas gnod sems spongs //
blta bar mi dbang log 'dren rnams //
dengs shig gal te bka' 'das na //
dbang chen 'bar ba'i bden stobs kyis //
rdul phran bzhin du brlag ta re //
oM sum+b+ha ni sogs hU~M bzhi'i sngags brjod /
gu gul bdug
/yungs kar brab la bgegs bskrad /
bzhi pa mtshams gcod srung 'khor ni /
hrIH
dngos kun ka dag ye rdzogs klong //
rang gsal 'dzin med mtshams gcod do //
steng 'og bar mtshams ye shes kyi //
me ri lnga ldan srung 'khor gyur //
d+harma d+hA tu dz+nyA na pany+tsa badzra tsakra rak+Sha rak+Sha hU~M hU~M/
lnga pa mchod rdzas byin gyis brlab pa ni /
'dir bshams phyi nang gsang ba'i rdzas //
sman gtor rak+ta la sogs pa //
bla med mchog gi mchod pa rnams //
ye shes bdud rtsi'i rgya mtshor gyur //
oM AHhU~M dz+nyA na pany+tsa a mr-ita ma hA ba liM ta ma hA rak+ta hU~M hrIHThAH
sngags lan gsum brjod cing mchod rdzas rnams la bdud rtsi 'thor /
oM badzra ar+g+haM AHhU~M/
de bzhin du pA d+yaM sogs nas shab+da'i bar brjod /
de nas drug pa dngos gzhi bdag mdun dbyer med gcig car du bskyed pa'i rim pa ni /
oM AHhU~M/
blo 'das brjod med de bzhin nyid kyi ngang //
stong dang snying rje zung 'jug rtsal mdangs las //
rig pa'i ngo bo hU~M yig mthing ga shar //
yongs gyur bdag nyid chen po pad+ma 'byung //
rgyal kun 'dus pa mtsho skyes rdo rje 'chang //
mtshan dang dpe byad yongs su rdzogs pa'i sku
/dkar gsal zla mdog zhi 'dzum spyan gsum can //
pad zhwa rgod ldem rin chen nyi zlas brgyan //
phyag g.yas rdo rje g.yon pas ka pA la //
bdud rtsis bkang dbus 'chi med tshe bum 'dzin //
gru mor kha T+wAM DA ru dril chung brgyan //
yid bzhin nor dang 'dzam bu chu gser gyi //
snyan cha mgul rgyan la sogs du mas spras //
za ber dbang sngon phod kha thun mtshams kyi //
'char ka'i mdog mtshungs chos gos rnam gsum ldan //
lha rdzas rin thang bral ba'i ber gyis bklubs //
zhabs gnyis rdor skyil zla nyi pad ma'i steng //
ye shes lnga ldan 'od kyi gur khang dbus //
snang zhing stong la stong bzhin snang ba yi //
gnas gsum oM AHhU~M gis mtshan par gyur //
bder gshegs zhing khams yon tan skur rdzogs shing //
sku yi bkod pas rab 'byams dkyil 'khor khyab //
sgyu 'phrul rdo rje'i gar gyi rol rtsed las //
ngo mtshar sprul pa sna tshogs cir yang ston //
'jam dpal sku yi bka' babs rig 'dzin che //
sangs rgyas ye shes nyi zla gdan du bting //
dbang chen gsung gi bka' babs grub pa'i dbang //
rgyal ba mchog dbyangs spyi bor rta skad 'tsher //
yang dag thugs kyi bka' babs dge slong mchog
/nam mkha'i snying po nyi ma'i zer la 'chib //
yon tan bdud rtsi'i bka' babs rdo rje 'dzin //
dz+nyA na ku mAr brag las bdud rtsi 'byin //
phrin las rdo rje phur pa'i bka' babs gtso //
ye shes mtsho rgyal brag la phur pa 'debs //
bla med gsang ba'i bka' babs he ru ka
/dpal gyi ye shes ma sring las la bkol //
dregs pa kun 'dul bka' babs rnal 'byor che //
dpal gyi seng ge dregs pa pho nyar 'gyed //
stobs ldan drag sngags bka' babs 'jig rten mig
/bai ro tsa na sde brgyad bran du khol //
bde gshegs 'dus pa'i bka' babs chos kyi rgyal /
khri srong lde'u btsan gzhan snang zil gyis gnon //
bka' babs thugs kyi sras dgu lham mer gsal //
grub pa'i sar gnas grub pa yongs kyi gtso //
rnal 'byor dbang phyug rig sngags 'chang rnams ni //
rdo rje bdud 'joms mkha' la thogs med lding //
ye shes dbyangs chen mkha' spyod gnas rnams bgrod //
sog po lha dpal ce spyang phyag gis 'dzin //
sna nam ye shes mkha' la bya ltar 'phur //
g.yu sgra snying po gser gyi rdo rjer sprul //
dpal gyi dbang phyug phur pa gdengs tshad sgrol //
shud bu dpal seng chu bo gyen du ldog
/ldan ma rtse mang mi brjed gzungs rnams thob //
ka ba dpal brtse+egs gzhan rgyud sa ler mkhyen //
rgyal ba blo gros ro langs gser du bsgyur /
khye'u chung lo tsA nam mkha'i bya rnams 'dzin //
dran pa nam mkha' byang nas g.yag rgod 'gug
/'o bran dbang phyug chu la nya ltar 'phyo //
rma thog rin chen pha wang zan ltar gsol //
dpal gyi rdo rje ri brag thogs med rgyu //
lang gro dkon mchog thog chen mda' ltar 'phen //
rgyal ba byang chub mkha' la skyil krung bzhugs //
gzhan yang rig 'dzin dpa' bo DA ki dang //
gter chen brgya rtsa gter phran stong rtsa gnyis //
lung zin skyes mchog rgya bod grub chen tshogs //
yi dam rgyal ba'i dkyil 'khor lha rab 'byams //
chos kyi srung ma dam can rgya mtsho rnams //
'ja' zer 'od klong bkra gsal snang bar gyur //
gtso 'khor kun gyi gnas gsum 'bru gsum las //
'od 'phros 'og min mkha' spyod bde chen zhing //
dpal ri pad+ma 'od kyi pho brang nas //
o rgyan rje 'bangs sangs rgyas byang sems sogs //
sprul dang yang sprul dpag med 'khor bcas rnams //
mdun gyi nam mkhar spyan drangs gshegs su gsol //
bdun pa spyan drang ba /
gter gzhung rdo rje'i gsung las byung ba'i tshig bdun gsol 'debs ni /
hU~M/
o rgyan yul gyi nub byang mtshams //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes su grags //
'khor du mkha' 'gro mang pos bskor /
khyed kyi rjes su bdag sgrub kyis //
byin gyis brlab phyir gshegs su gsol //
lan gsum dang /
gnas mchog 'di ru byin phob la //
sgrub mchog bdag la dbang zhig skur //
bgegs dang log 'dren bar chad sol //
mchog dang thun mong dngos grub stsol //
oM AHhU~M badzra gu ru pad+ma sid+d+hi hU~M/
oM AHhU~M badzra gu ru pad+ma thod phreng rtsal badzra sa ma ya dzaHdzaH
sarba sid+d+hi pha la hU~M AHhrIHma ha ri ni sa ra tsa hri ya tsit+ta hrIM hrIM dzaHdzaH
zhes 'dzab lan bdun nam gsum brjod pas byin phab /
dam tshig ye shes gnyis med du gyur par mos la /
brgyad pa bzhugs su gsol ba ni /
hU~M/
rgyal ba rab 'byams thugs rje can //
bdag sogs sems can kun don du //
brtse ba chen pos dgyes dgongs la //
gnas 'di nyid du brtan par bzhugs //
pad+ma ka ma lA ya satwaM/
dgu pa phyag 'tshal ba ni /
hU~M/
sku gsum yon tan yongs rdzogs pa //
mtsho skyes rdo rje 'chang chen po //
rje 'bangs sprul par bcas pa la //
dad gus gdung bas gus phyag 'tshal //
na maHpu ru ShA ya hoH
bcu pa phyi mchod 'bul ba ni /
oM/
rang snang rtsal las mchod pa'i lha mo ni //
mchod yon zhabs bsil me tog bdug spos ma //
snang gsal dri zhal rol mo gzugs sgra dri //
ro dang reg chos rnam dag phyi'i mchod pa //
thugs rjes dbyings nas brtser dgongs bzhes su gsol //
mchog thun dngos grub myur stsol byin gyis rlobs //
oM badzra ar+g+haM AHhU~M/
de bzhin du pA d+yaM/
puSh+pe /
d+hU pe /
A lo ke
/gan+d+he /
nai wid+yA/
shab+da AHhU~M/
bar dang /
rU pa 
shab+da 
gan+d+he 
rA sa 
spar+she d+harma d+hA tu sarba pU dza AHhU~M/
bcu gcig pa nang mchod 'bul ba /
AH
rtsa brgyad yan lag stong sbyar 'chi med bcud //
rang byung bdud rtsi ra sA ya na dang //
tshe dang gal gyi rmad byung brjid ldan pa'i //
dam tshig rdzas mchog ma hA ba lin ta //
rgyu drug 'khor ba'i dug lnga ye shes lngar //
bsgral pa'i dmar chen rak+ta mchod par 'bul //
ma hA pany+tsa a mr-ita ma hA ba lin ta pU dza khA hi /
bcu gnyis pa gsang ba'i mchod pa /
hU~M/
snang ba thabs kyi he ru ka
/stong pa shes rab yum dang sbyor //
gsang ba bla med mchod pa 'di //
bde ba chen po'i ngang du rol //
ma hA su kha pU dza hoH
bcu gsum pa de bzhin nyid mchod ni /
hoH
mchod bya mchod byed thams cad kyang //
'dzin med ma bcos khyab gdal klong //
rang byung rang grol chen po'i dbyings //
'khor gsum dag pa'i mchod pa 'bul //
d+harma d+hA tu dz+nyA na gar+b+ha aH
bcu bzhi pa bstod pa ni /
hrIH
gdod nas rnam dag mtha' bral chos kyi sku
/lhun grub 'dus ma byas pa longs spyod rdzogs //
'gags med thugs rje'i rnam rol sprul skur ston //
sku gsum pad+ma 'byung la phyag 'tshal bstod //
rang bzhin dbyings las ma g.yos rnam par 'phrul //
srid pa'i duHkha mthar byed dpa' bo che //
rje 'bangs tshul gyis rnal 'byor spyod pa 'chang //
grub pa'i 'khor los sgyur rnams bstod par bgyi //
bco lnga pa 'dzab bzlas dmigs rim ni /
bdag mdun thugs kar pad+ma 'dab brgyad steng //
rdo rje rtse lnga'i lte bar zla dkyil hU~M//
mtha' mar sngags phreng g.yas skor 'od zer 'phros //
'phags mchod byin rlabs rang thim slar yang ni //
'od 'phros 'gro drug sems can sdig sgrib sbyangs //
dregs can zil gnon bka' dang dam la gnas //
phyi snod gzhal yas nang bcud lha skur bsgyur //
grags stong sngags kyi rang sgra sgrog par gyur //
oM AHhU~M badzra gu ru pad+ma sid+d+hi hU~M/
de ltar yang snying ci 'grub bzla zhing /
oM AHhU~M badzra gu ru pad+ma thod phreng rtsal badzra sa ma ya dzaHdzaHsarba sid+d+hi pha la hU~M AH
hrIHma ha ri ni sa ra tsa hri ya tsit+ta hrIM hrIM dzaHdzaH
spyi dril yang lhag par bzla'o //
de nas bcu drug pa tshogs kyi mchod pa ni /
hrIH
rang nyid lhar gsal thugs ka nas //
raM yaM khaM 'phros mchod rdzas kyi //
'dzin rtog bag chags nyes skyon sbyangs //
oM AHhU~M gi 'phro 'du las //
zag med ye shes tshogs 'khor lo //
rang byung ye shes bdud rtsir spel //
oM AHhU~M ha ho hrIH
hU~M/
'chi med rig 'dzin grub pa'i gtso //
rgyal ba rgyal ba'i myu gu rnams //
'dir gshegs tshogs kyi mchod pa bzhes //
thugs dam gnyan po bskang gyur cig
/nyams dga' dam gtsang spro dga'i gnas //
deng 'dir byin rlabs bcud phob la //
mi rtog ye shes bskyed du gsol //
ma rig dbang gis sdom gsum dang //
'gal nyams nongs pa mthol zhing bshags //
nyon mongs dug lnga'i ngar 'dzin 'di //
skye med ngang du bsgral nas kyang //
kun bzang klong du bstim par mdzod //
gu ru d+he wa DA ki nI sa pa ri wA ra ga Na tsakra la khA hi /
pany+tsa a mr-ita la khA hi /
zhes tshogs phud 'bul /
de nas rnal 'byor pa rnams tshogs kyi dngos grub la gsal ba gsum ldan gyis rol nas /
bcu bdun pa lhag gtor bsngo ba ni /
hU~M/
bka' yi 'khor du dam bcas pa'i //
bka' srung rdo rje'i dam tshig can //
bka' yi lhag gtor dam pa bzhes //
bka' las ma 'da' dam ma g.yel //
uts+tshiSh+Ta ba liM ta khA hi /
bco brgyad pa bka' yi chad tho bsgrag pa ni /
hU~M/
sngon 'das dus dang bar gyi bskal pa dang //
da lta dus gsum kun bzang pad 'byung gis //
dgongs gtad smon lam dbang bskur ji lta bar //
chos kyi srung ma khyed rnams dgyes dgongs la //
tha tshig gnyer gtad ma bsnyel gtor ma bzhes //
rnal 'byor phrin las gang bcol thogs med sgrubs //
bcu dgu pa brtan skyong ni /
gangs can bstan 'gro bder skyong brtan ma rnams //
sngon gyi g.yar dam ma g.yel bshal chu bzhes //
dal yams mtshon 'khrugs sdang ba'i dgra la sgyur //
chos dang longs spyod rgyas pa'i sdong grogs mdzod //
nyi shu pa bzod gsol ni /
hoH
zab don thugs kyi sgrub pa'i dkyil 'khor 'dir //
ma rig dbang gis nyams chag 'gal 'khrul rnams //
thog med sdig bcas gnod 'gyod drag pos bshags //
byang dag tshangs pa'i dngos grub bstsal du gsol //
yig brgya brjod /
nyer gcig pa byin rlabs dbang bzhi len pa rdo rje'i tshig rkang ltar bya ba ni /
gu ru mkha' 'gro'i tshogs bcas kyis //
bdag cag mos pa'i bu rnams la //
lus la sku yis byin gyis rlobs //
ngag la gsung gis byin gyis rlobs //
yid la thugs kyis byin gyis rlobs //
dbang bzhi bskur bar byin gyis rlobs //
rgyud bzhi dag par byin gyis rlobs //
lam bzhi 'byongs par byin gyis rlobs //
sku bzhi thob par byin gyis rlobs //
oM AHhU~M badzra gu ru pad+ma d+he wa DA ki nI kA ya a b+hi Shiny+tsa oM/
wA ka a b+hi Shiny+tsa AH
tsit+ta a b+hi Shiny+tsa hU~M/
sarba a b+hi Shiny+tsa hrIH
sngags rnams lan gsum brjod nas /
mdun bskyed 'khor rnams gtso bor thim //
de nyid rang thim dbyer med par //
ma bcos gnyug ma spros bral klong //
gang shar bzo med ngang du bzhag
/nyer gnyis bdag bskyed bsdu rim ni /
bskyed pa'i lha tshogs rim bzhin rang la thim //
de yang sngags phreng rdo rje hU~M la bsdu //
dmigs med blo 'das rdzogs pa chen po'i ngang //
bya rtsol bral ba'i klong du mnyam par bzhag
/slar yang pad 'byung sku ru lam gyis gsal //
snang grags rtog tshogs ye shes rol par shar //
nyer gsum pa bsngo ba ni /
e ma ho /
bla med yang gsang dkyil 'khor bsgrubs la sogs //
dus gsum bsags pa'i dge ba ci mchis pa //
smon lam zab mo'i mtshams sbyor 'dir brten nas //
bdag gzhan tshe gcig sangs rgyas thob phyir bsngo //
nyer bzhi pa smon lam ni /
gdod ma'i bde gshegs kun tu bzang po yi //
dgongs don mtha' bral lta ba'i yang rtse mchog
/rnam dag a ti'i nges lam mthar phyin nas //
rten 'dir 'ja' lus chos sku mngon gyur shog
/nyer lnga pa bkra shis ni me tog gi char bsnyil bzhin pas /
bkra shis gang zhig sku gsum rol pa'i klong //
thugs rje kun gsal pad 'byung nyin mor byed //
'gro drug mun sel deng 'dir bde legs kyi //
snang ba dam pas rtag par bkra shis shog
/bkra shis gang zhig chu zla'i gar rtsed las //
rtsa gsum lha tshogs byin rlabs 'od dkar can //
srid pa'i gdung sel deng 'dir bde legs kyi //
dpal kun yongs 'du rnam kun bkra shis shog
/ces pa'ang bslab gsum mngon mtho rtogs ldan ma Ni'i thugs bzhed bskang phyir /
si tu pad+ma nyin byed dbang pos bkod pa nongs par gyur rnams kun bzang klong du bshags shing dge bas 'gro rnams rdo rje 'dzin pa'i go 'phang thob par gyur cig
/sarba mang+ga laM//

//
