@#:
mnga' dbang rin po che'i lo rgyus bzhugs so :
zangs mdzod /
yid bzhin nor bu dbang gi mchog :
dgos 'dod 'byung ba'i man ngag 'di :
'gro ba dbang du bsdu ba'i phyir :
gnod sbyin nor gyi bang mdzod bca':
bkra shis bde legs phun sum tshogs :
rgyal po'i khyim du bcas pa yis :
rgyal srid mnga' thang rgyas par 'gyur :
rgyal khams bde zhing skyid par 'gyur :
'di nyams su len pa la gsum ste :
dbang bskur te rgyal po bkra shis pa'i mnga' gsol ba dang :
bang mdzod bcas te bsod nams kyi mtha' rgyas par bya ba dang :
las sbyor brtsams te mnga' thang skyed pa'o :
rgyal po la dbang bskur ba mnga' dbang rin po che zhes bya ba :
dpal phyag na rdo rje la phyag 'tshal lo :
pad+ma 'byung gnas bdag gis kyang :
d+ha na ko sha'i mtsho gling du :
skyes tshul sprul pa'i brda bstan tshe :
yar ngo skar ma rgyal gyi nyin :
gzhung la nyi ma shar ba'i tshe :
mtsho gling pad+ma'i dkyil du gyur :
mtsho mtha' rdo rje'i brag ris gtams :
bar khyams rigs bzhi'i mkha' 'gro ma :
'bum phrag mang po sprin ltar gtibs :
kun kyang rin chen 'bar ba thogs :
phyogs bzhi mtshams bzhi rang gi mdun :
srid gsum mnga' dbang srog gi bdag :
zhi ma khro yi cha byad can :
sku mdog 'byung ba lnga yi mdangs :
phyag mtshan rin chen sna tshogs 'dzin :
nam mkha'i mthongs nas gter gyi bdag :
srid gsum dbang gi DA ki ma :
phyag na rin chen bum pa thogs :
zhal nas srog gi yi ge lnga :
'jig rten phyogs bcu khyab par 'phro :
srid gsum tshe srog dbang thang sdud :
lha rnams mgrin gcig bsdus pa yi :
dbang gi sgra yis rin po che :
bdag gi gnas chen bco brgyad du :
brda don rtags kyi dbang bskur byas :
dam tshig gsum phog rgya gsum btab :
lha rnams steng gi yum la thim :
yum de bdag gi snying gar thim :
phyi nang bde ba'i snang ba shar :
phyag na rdo rje mkha' la byon :
rin chen glegs bam mtho gang ba :
bdag la gtad nas brda gsum gsungs :
mkha' la sgra dang bcas te gshegs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]nor bu'i dbang chen thob pa dang :
chos skyong rgyal po yab dang mjal :
o rgyan rgyal por mnga' gsol lo :
lo drug 'bangs kyi so tshis byas :
de nas 'dzam gling khyab par btul :
'gro 'dul rgyal po pad+ma ngas :
khri srong lde'u btsan bsam pa bsgrubs :
bod yul byang chub sems kyis btul :
yid bzhin nor bu dbang gi mchog :
snying dang 'dra ba'i man ngag 'di :
'byung po 'dul byed rgyud nas btus :
rgyud la le 'u lnga ru bstan :
chos skyong rgyal por mnga' gsol ba'i :
mnga' dbang rin chen 'bar ba yod :
tshe dang bsod nams mtha' rgyas phyir :
gnod sbyin nor gyi bang mdzod yod :
snang srid dbang du bsdu ba'i phyir :
dbang byed rgyal po'i sgrub thabs yod :
mtha' yi dgra bzhi 'dul ba'i phyir :
dregs pa dbang sdud sgrub thabs yod :
'du 'dzi g.yeng bas long med na :
bcas chog nor bu 'bar ba yod :
lha dang bla ma man ngag la :
yid ches mos gus med pa'i rigs :
kha gsag stong zhus mkhas pa la :
man ngag spel na rgyal khams phung :
de phyir dam tshig bka' rgya yod :
rgyud gcig man ngag drug bcas pa :
rgyal srid rin chen bdun ldan 'dis :
khri srong lde btsan bsam pa bsgrubs :
ma dang bu yig gnyis su bkod :
gcig ni rgyal po'i snying la chongs :
rgyal po'i mnga' dar bod khams bde :
rje 'bangs thams cad mtho ris bgrod :
gcig ni rin chen gter du sbos :
dus kyi snyigs ma shar ba'i tshe :
rgyal khrims khre 'ur 'thor nas kyang :
sde ba nang 'thab 'khrug pa 'ong :
bsod nams nyams pa'i rtags bcu 'ong :
rgyal po'i mnga' thang ma non pas :
'bangs kyis rje la rgol ba yong :
'dul khrims bstan pa nyams pa yis :
btsun pas nyon mongs bab chol byed :
gsang sngags dam nyams mang ba yis :
dpon slob nang 'thab byed pa 'ong :
chos la yang zor byed pa yong :
bud med smad 'tshong byed pa yong :
zas su sha khrag za ba 'ong :
las su sdig la rngams pa 'ong :
ngo tsha med cing sdig la rngams :
de ltar spyod ngan sna tshogs byas :
yul phyogs grib kyi 'tshubs mas 'gribs :
'go ba'i lha lnga phyi la bros :
gzhi bdag chos skyong bdud du babs :
steng 'og lha srin thams cad 'khrugs :
gnyan nad me ltar 'bar ba 'ong :
rims nad char ltar sag pa 'ong :
mtha' dmag chu ltar brdol ba 'ong :
sdug bsngal bzod glags med pa 'ong :
de dus bod khams snying rje'i phyir :
o rgyan thugs kyi gter mdzod 'di :
las can gcig dang 'phrad par 'gyur :
las can gter dang 'phrad pa'i dus :
brtson 'grus myur mgyogs byang sems skyed :
bod kyi bde sdug mtshams su 'ong :
mtha' yi dmag drug brdol du cha :
bod la sdug res bab tu cha :
mtshon cha char ltar 'bab tu cha :
sgyogs dang me gtong yong du cha :
bod kyi sems can zad du nye :
de dus nga yi thugs rje las :
bod la gces pa'i gter mdzod bzhi :
mdzod bzhi'i snying khrag man ngag brgyad :
sems bskyed bsam pa bzang po yis :
nga yi bka' bzhin bsgrubs pa na :
bod yul bde skyid ldan par 'gyur :
nga yi sku yi gdul bya yis :
bod du bde skyid 'byung 'dod na :
gnas chen gangs ri bkra shis pa'i :
rtse mo rtsa ba rked pa la :
thugs kyi lha gsum rdzogs par bzhengs :
rgyal po'i khab dang mi chen gnas :
khrom chen 'du ba'i yul dbus su :
sdug bsngal skyob byed lha bzhi bzhengs :
dben gnas sgrub pa'i khang pa dang :
dge 'dun 'du ba'i pho brang du :
bkra shis dpal 'bar lha khang bzhengs :
so so'i skye bo'i grong gseb dang :
mtha' yul sdig spyod yul mtha' ru :
snying rjes 'dren pa'i lha khang bzhengs :
bod yul spyi dang sa phyogs su :
gnod pa'i sa pra ngan pa dang :
nad rims lhog brgal dar ba'i sa :
g.yul bkye mi bsad 'khrugs pa'i sa :
tshe thung nang 'khrugs dar ba'i sa :
shi kha bye dang bkra mi shis :
mi dge sdug bsngal thams cad kyi :
sri mnan dpung gzhom phyir zlog pa'i :
byang chub chen po'i mchod rten bzhengs :[ \u0f88\u0f88\u0f88\u0f88\u0f88\u0f88\u0f88\u0f88 ]nga yi gsung gi gdul bya yis :
bod la bde skyid 'byung 'dod na :
yar ngo'i tshes bcu nam shar tshe :
o rgyan pad+ma'i sprul pa 'byung :
de dus nga la mos pa yis :
rab kyis bskyed rdzogs gnas lugs ltos :
phyi nang gsang ba'i sgrub pa tshugs :
sems bskyed bsam pa bzang po yis :
'gro drug thugs rjes 'dren pa yi :
las dang smon lam rgya chen thobs :
'bring gis lus ngag yid gsum gyi :
sgrib sbyong las la brtson par gyis :
bka' yi gsung sgrogs mchod rten bzhengs :
bsnyen par gnas dang sAts+tsha 'debs :
srog bslu nye'u 'don bya ba dang :
lam 'phrang zam pa gzug pa dang :
dge 'dun mchod dang bskor ba bya :
rang rang gang mos dge ba gyis :
bdag la gus pas gsol ba thobs :
tha ma tshes bcu nam shar tshe :
srog gcod sdig pa'i las mi byed :
rang gi sgo na 'khor ba yi :
long sprang khyi dang dud 'gro la :
ci 'byor sbyin pa snying brtses sbyin :
mdor na yar gyi tshes bcu'i nyin :
rab 'bring tha ma'i gang zag gis :
sangs rgyas mchod dang sems can gso :
yi ge 'bru gcig gus pas 'bri :
snying rje'i sems kyis chu phor gang :
sbyin pa gtong ba thams cad kun :
pad+ma 'byung gnas dus mchod yin :
de dus nga yi smon lam gyis :
dge ba ci 'grub 'bum 'gyur 'phel :
nga yi thugs rjes rgyun du skyob :
nga yi thugs kyi gdul bya yis :
bod kyi bde skyid 'byung 'dod na :
rgyal khrims chos khrims bzang po tshugs :
rnam thar dpe lugs bzang po skyongs :
bka' dang rgyud lung man ngag gi :
phyi nang gsang ba'i sgrub pa rnams :
rang rang gang mos dam chos rnams :
chad lhag bcos bslad med par sgrubs :
de ltar byas pas bod yul 'dir :
bde skyid ldan par the tshom med :
de dus las dang smon lam gyis :
mnga' bdag btsan po'i gdung rgyud 'di :
mang yul stod du gnas par 'gyur :
chos khrims bstan pa'i sgron ma dang :
mnga' bskyed nor bu'i bang mdzod 'di :
gzhan la ma spel ma nyams par :
gung thang rgyal po'i thugs la stims :
rgyal pos nga yi bka' bzhin sgrubs :
bdag dang khri srong lde btsan gyi :
sems bskyed smon lam 'phro mthud nas :
bod kyi rje 'bangs bde skyid dar :
de dus blon po nag po yis :
sri langs snyan phra log pa'i tshig :
bar chad byed pa mang 'byung gis :
chos khrims tshugs pas skyid par 'gyur :
mnga' thang mtha' nas rgyas par 'gyur :
rgyal po'i mnga' thang rgyas pa yis :
smon lam stobs kyis bod 'bangs skyid :
rgyal khams bde zhing skyid par 'gyur :
zhes gsungs so :
mnga' dbang rin po che gter gyi bang mdzod kyi lo rgyus :
zhal chems brag ri dug sbrul spungs 'dra'i rked :
zangs mdzod dmar po'i nang du sbas so :[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 ]gter ston rig 'dzin rgod kyi ldem 'phru can gyis bton pa'o :
shog ser bu dngos grub rgyal mtshan gyi dpe las bshus so :
sa ma ya rgya rgya rgya :
@#:
'byung po 'dul byed kyi rgyud bzhugs :
zangs mdzod /[ \u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 ]dpal phyag na rdo rje la phyag 'tshal lo :
ri rgyal lhun po'i rtse mo ru :
khams gsum skye 'gro 'byung ba yi :
srog dang dwangs ma bcud 'dus pa :
'od lnga'i dbus na srog yig lnga :
lag na rdo rjes bsdus te blangs :
'jig rten phyogs bcu thams cad du :
bstan pa skyong bar nus pa yi :
las can re la 'phangs pa yis :
'gro 'dul skyes bu re re 'byung :
khyad par lho phyogs 'dzam bu gling :
thub pa'i zhing khams gnas chen 'dir :
lo re bzhin du gdul bya gzigs :
las can 'dug na srog yig 'beb :
de yang zla ba skar ma gnyis :
rgyal la babs pa'i nam langs tshe :
sgra dang 'od zer sna lnga'i mdangs :
nam mkha'i mthongs nas chas te 'bab :
de phyir dge ba'i 'dun pa can :
rgyal gyi zla ba skar ma gnyis :
'dzom pa'i dus su gsol ba thobs :
rang gi bsod nams stobs yod pa :
lo re bzhin du sum 'gyur 'phel :
dam tshig dge ba ci nus spyod :
las dang smon lam stobs bskyed nas :
skye ba gsum gyis bar ma chad :
chos skyob rgyal po'i lus re len :
e ma 'di ni nor bu che :
srog gi snying po bsdus pa 'byung po 'dul byed kyi rgyud las :
gleng gzhi'i le'u ste dang po'o :[  \u0f88\u0f88\u0f88\u0f88\u0f88 ]de nas lag na rdo rje yis :
'jig rten srog yig dwangs ma de :
byang chub sems kyis 'phangs pa yis :
sangs rgyas bstan pa'i dar rgyas dang :
sems can skye 'gro'i las dbang gis :
dang po bskal pa thog ma la :
'khor los sgyur ba'i rgyal po byung :
bar gyi bskal pa cha snyoms dus :
chos skyong rgyal po re re byung :
lnga brgya tha ma shar ba'i dus :
dge spyod skyes bu re re 'byung :
de yang dus dang gza' skar rtsi :
rgyal gyi zla ba zhes bya ba :
pho zla stag ltar ngar che ba :
tshes gcig gza' dar g.yang skar tshes :
tshes brgyad gza' dar grub skar 'dus :
bco lnga gza' dar g.yang skar gang :
rgyal dang zla ba gang ba 'dzom :
de phyir rgyal gyi zla ba yin :
dus ni tshes gcig stag ltar dpa':
tshes brgyad bya ltar byed pa grub :
bco lnga 'brug ltar sgra chen sgrog :
de ltar dus dang gnad rtsis la :
thabs chen rten 'brel bzang po blang ngo :
srog gi snying po bsdus pa 'byung po 'dul byed kyi rgyud las :
dus dang gza' skar brtsi ba'i le'u ste gnyis pa'o :
rgyal gyi zla ba'i tshes gcig gi :
stag skya kha rlangs 'don pa'i tshe :
byang chub mchog tu sems bskyed la :
khrus byas gtsang ma'i stan la sdod :
gtsang ma'i gzhi la rin chen lngas :
rang phyogs bskor la srog yig bri :
ma yengs 'phro 'du ting 'dzin sgoms :
bris nas tshon lnga'i gos kyis dgab :
rat+na'i khri la bzhugs su gsol :
dang po stong pa'i ngang nyid las :
bdag nyid hU~M las stobs chen lha :
phyag na rdo rje gsal bar sgoms :
de yi sku gsung thugs kyi 'od :
lcags kyu lta bus 'jig rten gang :
srid pa'i rtse mo man chad kyi :
lha klu mi dang sde brgyad srog :
tshe bkrag bsod nams dbang thang dang :
rat+na nor bu mnga' thang gi :
snying po dwangs ma 'od lngar bsdus :
yi ge nyid la bstim par bya :
srog gi snying po bsdus pa 'byung po 'dul byed kyi rgyud las :




