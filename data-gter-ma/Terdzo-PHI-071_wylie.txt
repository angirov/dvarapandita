@#//
thugs sgrub bar chad kun sel las /
'byung bzhi'i 'jigs srung bltas chog tu bsdebs pa phan bde kun khyab ces bya ba bzhugs so //
nyon mongs ye shes stobs su gyur //
de yi rgyu 'bras las skyob pa //
bla ma lhar bcas zhabs btud nas //
zab mo'i gdams pa'i gsal byed dgod //
spyir dug lnga'i stobs las shar ba'i 'byung bzhi'i 'jigs pas sems can rnams la rtag tu 'tshe zhing /
lhag par snyigs dus kyi 'gro ba rnams dug lnga'i stobs rim gyis rgyas pa'i dbang gis gnod 'tshe'i shugs cher bdo bas /
de las skyob pa'i gdams ngag zab cing snying por gyur pa 'di dag ci nas lag tu len par 'os pas de'i tshul bshad pa la gnyis /
rig 'dzin bdud kyi gshed chen dang /
sgrol ma 'jigs pa kun sel gyi las tshogs las 'byung ba'o //
dang po ni /
rtsa ba'i las sbyor gtor zlog dang 'brel bar yan lag so so'i las sbyor sbrel rgyu byung na gzhung gi dngos bstan yin pas legs kyang /
gang dgos khol phyung du bsgrub na'ang mi rung ba med cing lag tu blang bde bas /
'dir seng gdong rigs lnga'i srung ba khol 'don du bya ba'i tshul bshad pa la lnga las /
dang po sa g.yo ba'i 'jigs pa srung ba ni /
seng ldeng gi phur pa tog rgya mdud changs zung dbal bcas tshad ldan che chung ji ltar 'os pa'i changs zung nang du /
'og nas 'byung ba'i bzlas sngags sham du /
a ya ma du ru tsa sha na sde brgyad 'khrugs pa'i cho 'phrul sa g.yo ba'i 'jigs pa thams cad trig nan laM satwaM b+ha ya nan :
oM tsa gi tsa gi :
b+hu li b+hu li /
g+hu g+hu ti ti d+ha ra ma ti hu yu hu yu swA hA:
(sa g.yo ba'i 'jigs pa )thams cad rak+Sha rak+Sha :
zhes pa rgya shog la mtshal gyis bris /
rin chen sna lnga 'byor na pha lam sogs mchog rnams dang /
ma 'byor na gser dngul g.yu dung bye ru /
yungs dkar /
shu dag bcas phye mar btul pa'i khu bas byug
/mgo nas dril la bcug
/dar mthing nag la sngags byang de ltar bris pa mgul du gdags /
yang shog gur mtshal lam rgya snag gis khyung gi sku gzugs spyi ltar bris pa'i lto bar 'khor lo mu khyud rim pa lnga bskor ba'i lte bar chos 'byung bsnol ma'i dbus su khroM:
zur drug la /
oM ga ru Ta hU~M phaT:
ces 'bru re re /
mu khyud dang por /
oM ga ru Da haM sa he he tsa le tsa le sa g.yo ba'i 'jigs pa thams cad Urna ma Ni swA hA:
rak+Sha rak+Shan+tu :
zhes bri /
gnyis par dbyangs gsal dang rten snying /
gsum par rdor ra /
bzhi par me ri g.yas skor bris pa la gong gi rdzas byugs /
sbyong khrus dang khyung bskyed bstim mdor bsdus bya /
'khor lo'i sngags rnams ci 'grub brjod /
bskyed pa 'od zhu 'khor lor gyur par bsam la brtan bzhugs ye d+har su pra tiSh+Thas me tog 'thor /
legs par bltabs la sAts+tsha ser po'i nang du lte ba'i yig 'bru'i dbu zhabs ma log par bcug
/gnas khang gcig la'ang phyogs bzhir bzhag rgyu byung na legs pas mtshon tshar du dgos kyi phur pa sAts+tsha dus gcig bya /
gong du bdag bskyed kyi mchod gtor sogs bsham /
de mdun stegs bur phur pa re dang sAts+tsha re lhan cig bsgrigs pa'i mdun du phyi mchod /
sman raka gtor gsum bsham /
tshogs mchod sogs nyer mkho rnams kyang tshogs par byas nas thog mar bdag bskyed thugs sgrub rang gzhung gi las byang 'bring bsdus gang rung gtang /
bzlas pa stong tshigs sogs grub pa dang /
mdun bskyed rten la dmigs te /
aH
stong pa'i ngang las drag po'i pho brang dbus //
pad+ma nyi ma bam ro'i gdan gyi steng /
(/sangs rgyas mkha' 'gro seng ge'i gdong pa can //
mthing nag rab khros phyag g.yas 'khor lo yi /)
/yu ba byas pa'i gri gug nam mkhar gdengs //
g.yon pas bdud bzhi'i khrag gis gang ba yi //
b+han dmar rlangs pa dang bcas thugs kar rol //
gru mo g.yon na kha T+wAM rtse gsum bsnams //
rus pa'i rgyan ldan brkyang bskum gar stabs kyis //
ye shes me phung 'bar ba'i klong na 'gying //
sprul pa yang sprul 'khor tshogs dpag med bskor //
rdo rje gsum gyi ngo bor byin brlab cing //
ye shes rigs lnga'i dbang mchog rdzogs par gyur //
oM AHhU~M/
oM hU~M trAM hrIHAH
hU~M hU~M/
'og min gsang chen rol pa'i dur khrod dang //
nub phyogs o rgyan sprul pa'i pho brang nas //
bdud 'dul ye shes d+hA ki seng gdong ma //
'khor bcas gnas 'dir spyan 'dren gshegs su gsol /
oM (bud+d+ha )siM ha mu kha sa pa ri bA ra e A ral+li hrIM hrIM pheM pheM:
dzaHhU~M baM ho :
sa ma ya tiSh+Tha lhan :
a ti pU ho :
pra tIts+tsha ho :
hU~M/
dgra bgegs bsgral pa'i drag po'i nyer spyod dang //
byang sems dkar dmar bdud rtsi rak+ta'i mtsho //
phung po ma tshang med pa'i gtor ma che //
rmad du byung ba'i dam rdzas rgya chen pos //
bdud 'dul seng gdong 'khor bcas thugs dam bskang //
dgyes par bzhes la srung skyob phrin las mdzod //
oM badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da bo d+hi tsit+ta ma hA rak+ta mAM sa ba liM ta pU dza ho :
b+h+yo /
ngang nyid ye shes dbyings las ma g.yos kyang //
gdug pa 'dul phyir seng gdong khros ma'i sku
/'bar ba'i tshul snang phyag rgya'i sprin 'phro ba //
d+hA ki'i 'khor los sgyur la phyag 'tshal bstod //
ces phrin las btang la /
bzlas dmigs ni /
thugs kar nyi steng (hU~M sngon )sngags phreng bskor //
'od 'phros don gnyis byas nas byin rlabs bsdus /
(khyad par nga rgyal sa g.yos )'jigs pa kun //
zhi dang srung skyob phyir zlog mdzad par gyur //
ces pa'i ting nge 'dzin dang bcas /
oM bud+d+ha siM ha mu kha hU~M ha he phaT:
ces gtso bor bzla /
gong gsal phur pa'i nang gzhug gi sham bu btags pa'ang ji nus bzlas pa'i mthar mchod bstod 'bul /
gter srung gtor 'bul /
tshogs skong sogs las gzhung ltar grub nas /
rjes chog skabs mdun bskyed rten la brtan bzhugs dang ye d+har sogs kyis me tog 'thor la bsngo smon shis brjod bya'o //
de lta bu'i rim pas do gal che chung dang bstun te sgrub zhag gsum bdun sngags grangs 'bum ther sogs grub na 'jigs pa skyob pa'i phan yon nges par 'byung ba yin la /
de ltar grub nas phur pa dang sAts+tsha lhan cig par gtsug lag khang dang pho brang la gany+dzi ra'am rgyal mtshan lta bu'i tog dang /
phal pa'i khang steng chu mi 'gro ba'i khang chung lta bu'i nang du dbu zhabs mi log pa'i skyor dang gro ga sogs kyis lcibs la bzhag
/'grub na slar yang bskyed bstim bsgrub dus ltar dang mi 'grub na brtan bzhugs shis brjod byas la me tog 'thor /
'og ma rnams kyang lag len dang 'don bya 'di nyid la so so'i sgyur kha cung zad byas pas 'grub bo /
!
/gnyis pa thog ser srung ba ni /
skyer pa'i phur par nang gzhug dang cod pan dkar po la bri rgyu rang sngags mthar /
oM badzra ni nA ga dza mun+ti a :
a ya ma du ru tsa sha na sa ma ya hU~M phaT:
a badzra ta ki ne ts+tshin+da ts+tshin+da thog ser gyi gnod pa rak+Sha rak+Sha :
ru lu pra ma ni b+h+yo b+h+yo zlog zlog :
ces bri /
khyung 'khor sngags sham /
gnam lcags thog dang ser ba'i 'jigs pa /
zhes bsgyur /
rdzas sogs 'dra /
sAts+tsha dkar por bcug
/bskyed bzlas phrin las spyi gong ltar la /
sangs rgyas sogs kyi mal du /
rdo rje mkha' 'gro seng ge'i gdong pa can //
dkar nag rab gtum phyag g.yas rdo rje yi //
yu ba byas pa'i sogs dang /
oM badzra siM ha mu kha sa pa ri dang /
bzlas dmigs /
thugs kar nyi steng hU~M dkar ces dang /
khyad par gnam lcags thog ser 'jigs pa zhes bsgyur /
snying po /
oM badzra siM ha mu kha hU~M ha he phaT:
ces bzla /
phur pa sAts+tsha gnas khang gi shar ram ser ba 'ong ba'i phyogs su gzhag
/thog srung phur chung sor bzhi pa tsam byas pa dang khyung 'khor g.yogs bcas mgul du 'chang na'ang legs so /
!
/gsum pa shwa 'od srung ba ni /
tsan+dan nam shug pa'i phur pa nang gzhug dar ser cod pan la bri rgyu rang sngags mthar /
badzra baM satwaM b+ha ya :
b+han+d+ha b+han+d+ha :
a di skyin thang shwa 'od zlog zlog :
chu sgyur swA hA:
zhes bri /
khyung 'khor sngags sham /
'dod chags chu'i 'jigs pa /
zhes bsgyur /
sAts+tsha ser por bcug
/bskyed bzlas la /
rin chen mkha' 'gro seng ge'i gdong pa can //
ser nag rab rngam phyag g.yas rin po che'i //
yu ba byas pa'i sogs dang /
oM rat+na siM ha mu kha sa pa ri dang /
thugs kar nyi steng hU~M ser ces dang /
khyad par 'dod chags chu yi 'jigs pa zhes bsgyur /
snying po /
oM rat+na siM ha mu kha hU~M ha he phaT:
ces bzla /
phur pa sAts+tsha gnas khang gi lho'am shwa 'od 'ong mtshams su sba'o /
!
/bzhi pa me dgra srung ba ni /
chu shing gi phur pa'i nang gzhug dang dar dmar cod pan la rang sngags mthar /
me kha me khu :
me kha la phu :
me du ye rak+Sha rak+Sha swA hA:
me'i gnod pa thams cad b+h+yo b+h+yo zlog zlog :
ces bri /
khyung 'khor sngags sham /
zhe sdang me'i 'jigs pa /
zhes bsgyur /
sAts+tsha dmar por bcug
/bskyed bzlas skabs /
pad+ma mkha' 'gro seng ge'i gdong pa can //
dmar nag rab bzhad phyag g.yas pad+ma yi //
yu ba byas pa'i sogs dang /
oM pad+ma siM ha mu kha sa pa ri dang /
thugs kar nyi steng hU~M dmar ces dang /
khyad par zhe sdang me'i 'jigs pa zhes bsgyur /
snying po /
oM pad+ma siM ha mu kha hU~M ha he phaT:
ces bzla /
phur pa sAts+tsha gnas khang gi nub tu sba'o /
!
/lnga pa rlung chen g.yo ba srung ba ni /
tsher nag gi phur pa'i nang gzhug dang dar ljang cod pan la /
rang sngags mthar /
yaM khaM kha'u la nan :
ma hA bA yu satwam+b+ha ya tshin+da tshin+da hU~M phaT:
rlung chen 'khrugs pa'i 'jigs pa thams cad rak+Sha rak+Sha :
b+h+yo b+h+yo zlog zlog :
ces bri /
khyung 'khor sngags sham /
phrag dog rlung chen g.yo ba'i 'jigs pa /
zhes bsgyur /
sAts+tsha ljang gur bcug
/bskyed bzlas la /
las kyi mkha' 'gro seng ge'i gdong pa can //
ljang nag rab 'bar phyag g.yas ral gri yi //
yu ba byas pa'i sogs dang /
oM karma siM ha mu kha sa pa ri dang /
thugs kar nyi steng hU~M ljang zhes dang /
khyad par phrag dog rlung gi 'jigs pa zhes bsgyur /
snying po /
oM karma siM ha mu kha hU~M ha he phaT:
ces bzla /
phur pa sAts+tsha gnas khang gi byang du sba'o //
!
//gnyis pa sgrol ma 'jigs pa kun sel gyi las tshogs nas bshad pa la'ang lnga ste /
'di rnams la sgom bzlas kho nas srung ba dang /
rdzas dang 'khor lo /
maN+Dal dang gtor 'bul gsol gdab 'byung bzhi'i kha skong so sor bshad tshod ltar khol byung lag len gang thebs bya chog kyang phal cher chabs cig tu grub na byin nus kyi mthu lhag par che bas skabs 'dir de ltar 'chad par bya ba'i /
!
dang po sa'i 'jigs skyob ni /
rin po che sna tshogs bsres pa'i sAts+tsha sngon po'i nang /
yig bcu'i sham bur /
pa ra tsakra hr-i daM pu ne ye laM tsa la satwam+b+ha ya nan :
zhes bris pa la gur gum dang gi waM gis byugs pa bcug
/'og tu bshad pa'i 'khor lo yang bris la stegs bur bkod /
zlum gtor dkar po rgyan ldan la dkar mngar bza' bca' sna tshogs spungs pa dang phyi mchod bsham /
sgom bzlas ni /
na mo :
bla ma yi dam rje btsun ma :
mchog gsum rgyal ba rgya mtsho la :
bdag sogs 'gro kun byang chub bar :
rtse gcig gus pas skyabs su mchi :
ho :
ma gyur sems can thams cad kun :
sangs rgyas go 'phang thob bya'i phyir :
nyes spyod kun bsdam dge chos sdud :
gzhan phan byang sems rtag tu bskyed :
a :
stong gsal ye shes snang cha las :
pad dkar zla ba rgyas pa'i steng :
(tAM yig sngon po'i 'phro 'du las :
rang nyid rdo rje sgrol ma mthing :
phyag g.yas mchog sbyin g.yon pa ni :
skyabs sbyin phyag rgyas ut+pal :
rdo rje rtse lngas mtshan pa bsnams :)
dar dang rin chen rgyan gyis brgyan :
gnas gsum rdo rje'i 'bru gsum mtshan :
rang 'dra'i ye shes spyan drangs thim :
Ar+YA tA re dza :
dzaHhU~M baM ho :
nam mkha' gang ba'i dbang gi lhas :
dbang bskur rigs bdag dbu brgyan gyur :
oM Ar+YA tA re sa pa ri bA ra ar+g+haM nas shab+da pra tIts+tsha swA hA:
oM:
sangs rgyas kun gyi phrin las bdag :
rje btsun myur ma dpa' mo che :
'jigs pa thams cad sel mdzad ma :
'phags ma sgrol ma'i zhabs la bstod :
thugs kar zla steng (tAM mthing ga :)
mtha' skor sngags kyi phreng bas bskor :
'od zer rdo rje'i rang bzhin 'phros :
'phags mchod 'gro ba'i don kun byas :
(khyad par nga rgyal las gyur pa'i :
sa yi 'jigs pa kun zhi gyur :)
oM tA re tut+tA re tu re (ma ma sarba laM laM tsa la b+hA ya shAn+tiM ku ru swA hA:
zhes dang /
shAn+tiM tshab tu /
rak+Sha sbyar ba'ang ci 'grub bzla /)
mthar spro na mchod bstod gong bzhin bya /
bsdu na mi dgos /
hU~M hU~M hU~M gis bsdu /
phaT phaT phaT kyis lhar ldangs pa ni sgom bzlas kho nas bsrung ba yin la /
'di tsam gyi rjes su gtor 'bul spro na byin brlab /
rang gi thugs nas 'od 'phros pas :
sgrol ma 'khor bcas spyan drangs te :
mdun gyi nam mkhar bzhugs pa la :
mchod gtor phul bas mnyes par gyur :
ces dang gtor sngags 'dod gsol 'og nas 'byung ba ltar byas te rang la bstims pa'am gshegs su gsol la bsngo smon shis brjod bya /
'dir mdun rten sgrub pa'i skabs bdag bskyed bsdu ldang grub mtshams /
mchod brlab ni /
raM yaM khaM/
gnas yul pad+mo bkod pa'i zhing //
dbyibs dang rgyan bkod tshad med par //
lha rdzas ting 'dzin las grub pa'i //
mchod rdzas bsam mi khyab par gyur //
oM badzra ar+g+haM sogs nas /
shab+da AHhU~M/
oM badzra s+pha ra Na khaM/
a :
stong gsal ye shes snang cha las :
pad dkar zla ba rgyas pa'i steng :
(tAM yig sngon po'i 'phro 'du las :
mdun rten rdo rje sgrol ma mthing :
phyag g.yas mchog sbyin g.yon pa ni :
skyabs sbyin phyag rgyas ut+pal :
rdo rje rtse lngas mtshan pa bsnams :)
dar dang rin chen rgyan gyis brgyan :
gnas gsum rdo rje'i 'bru gsum mtshan :
rang 'dra'i ye shes spyan drangs thim :
Ar+YA tA re dza :
dzaHhU~M baM ho :
nam mkha' gang ba'i dbang gi lhas :
dbang bskur rigs bdag dbu brgyan gyur :
oM Ar+YA tA re sa pa ri bA ra ar+g+haM nas shab+da pra tIts+tsha swA hA:
oM:
sangs rgyas kun gyi phrin las bdag :
rje btsun myur ma dpa' mo che :
'jigs pa thams cad sel mdzad ma :
'phags ma sgrol ma'i zhabs la bstod :
thugs kar zla steng (tAM mthing ga :)
mtha' skor sngags kyi phreng bas bskor :
'od zer rdo rje'i rang bzhin 'phros :
'phags mchod 'gro ba'i don kun byas :
(khyad par nga rgyal las gyur pa'i :
sa yi 'jigs pa kun zhi gyur :)
oM tA re tut+tA re tu re (ma ma sarba laM laM tsa la b+hA ya shAn+tiM ku ru swA hA:
zhes dang /
shAn+tiM tshab tu /
rak+Sha sbyar ba'ang ci 'grub bzla /)
zhes bsgyur la bzlas pa ci 'grub bar bya /
sAts+tsha'i nang gzhug de'ang gang 'grub bzla /
thun mthar gtor ma bsang sbyang /
stong pa'i ngang las oM yig las //
rin chen snod mchog yangs pa'i nang //
'bru gsum las byung gtor ma ni //
zag med ye shes bdud rtsir gyur //
oM AHhU~M/
lan gsum /
ljags kyi 'od zer sbu gu yis //
gtor ma'i bcud drangs mnyes par gyur //
na maHsarba bud+d+ha bo d+hi satwA nAM:
a pra ti ha ta shA sa nA nAM:
he he b+ha ga ba tI:
ma hA sarba bud+d+ha a ba lo ki te :
mA bi lam+ba mA bi lam+ba :
i daM ba liM gr-ih+NA pa ya gr-ih+NA pa ya hU~M hU~M sarba bi sany+tsa re swA hA:
lan lngas phul /
oM badzra ar+g+haM sogs kyis mchod /
bdag bskyed ltar bstod la /
mchod sbyin gtor ma dam pa 'di :
ye shes chen pos dgyes dgongs la :
bde ba chen por bzhes nas kyang :
dngos grub ma lus bstsal du gsol :
mi bzad 'jigs pa'i tshogs rnams kun :
srung dang zhi dang zlog par mdzod :
'khor ba ngan song sdug bsngal sgrol :
mchog thun phrin las rgyas par mdzod :
ces phrin las gsol /
nongs bshags bzod gsol brtan bzhugs bsngo smon shis pa brjod /
bzlas sgom ji tsam grub pa de tsam du byin rlabs nus mthu che bas skabs thob do gal dang bstun par bsgrubs nas /
sAts+tsha de nyid sa g.yos la khang pa'i zur bzhi dang /
ri rud dang thog rdib 'byung nye ba'i phyogs su chud mi za bar bzhag la brtan bzhugs bya /
sAts+tsha chung ngu gwa'u lta bur bcug nas mgul du 'chang yang chog go
!
/gnyis pa chu'i 'jigs skyob ni /
seng ldeng phur pa dang 'khor lo bkod /
gtor mchod bshams la sgom bzlas gong dang mtshungs pa las /
lha bskyed skabs /
tAM yig dmar po'i 'phro 'du las //
rang nyid pad+ma'i sgrol ma dmar //
phyag g.yas mchog sbyin g.yon pa ni //
skyabs sbyin phyag rgyas ut+pa la //
nor bu me shel mtshan pa bsnams //
zhes bsgyur /
bzlas dmigs skabs su'ang /
tAM dmar po :dang /
khyad par 'dod chags las gyur pa'i :
chu yi 'jigs pa kun zhi gyur :
ces dang /
sngags sham /
ma ma sarba baM baM dza la b+hA ya shAn+tiM ku ru swA hA:
zhes sbyar /
mdun rten sgrub pa dang gtor 'bul bcas gong bzhin la //
rjes phur pa dang 'khor lo lhan cig tu chu chen brgal ba sogs la sker gdags /
shwa 'od la 'ong phyogs su bzhag go
!
/gsum pa me'i 'jigs skyob ni /
chu shing phur pa dang 'khor lo bkod /
gtor mchod dang sgom bzlas sngar ltar las lha bskyed skabs /
tAM yig ser po'i 'phro 'du las //
rang nyid rin chen sgrol ma ser //
phyag g.yas mchog sbyin g.yon pa ni //
skyabs sbyin phyag rgyas ut+pa la //
nor bu chu shel mtshan pa bsnams //
zhes dang /
bzlas dmigs skabs su /
tAM ser po :dang /
khyad par zhe sdang las gyur pa'i :
me yi 'jigs pa kun zhi gyur :
ces dang /
sngags sham /
ma ma sarba raM raM dz+wa la b+hA ya shAn+tiM ku ru swA hA:
zhes sbyar /
mdun rten sgrub tshul sogs gong bzhin la /
rjes phur pa dang 'khor lo me dgra'i dogs pa yod pa'i khang khyim gyi phyogs gar bder 'jog pa'am /
khyim der rgyun du sdod pa zhig gi mgul du 'chang yang chog go
!
/bzhi pa rlung gi 'jigs skyob ni /
tsan+dan dmar po'i phur pa dang 'khor lo bkod /
gtor mchod dang sgom bzlas gong ltar las lha bskyed skabs /
tAM yig dkar po'i 'phro 'du las //
rang nyid bde gshegs sgrol ma dkar //
phyag g.yas mchog sbyin g.yon ut+pal //
ri rab 'khor los mtshan pa bsnams //
zhes dang /
bzlas dmigs skabs su /
tAM dkar po :dang /
khyad par phrag dog las gyur pa'i :
rlung gi 'jigs pa kun zhi gyur :
ces dang /
sngags sham /
ma ma sarba yaM yaM tsa la b+hA ya shAn+tiM ku ru swA hA:
zhes sbyar /
mdun rten sgrub tshul 'ang gong bzhin la /
rjes phur pa dang 'khor lo gnod pa 'byung ba'i phyogs su brtan par bzhag
/g.yang la lhung ba'i dogs pa yod na sker gdags so /
!
/lnga pa thog ser gyi 'jigs skyob ni /
gri lcags ral gri sor bzhi pa dang 'khor lo bkod /
gtor mchod bsham /
sgom bzlas sngon bzhin las lha bskyed skabs /
tAM yig ljang gu'i 'phro 'du las //
rang nyid las kyi sgrol ma ljang //
phyag g.yas mchog sbyin g.yon ut+pal //
sna tshogs rdo rjes mtshan pa bsnams //
zhes dang /
bzlas dmigs la'ang /
tAM ljang gu :dang /
khyad par gnam lcags thog rgod dang :
ser ba'i 'jigs pa kun zhi gyur :
ces dang /
sngags sham :
ma ma sarba e e ma hA ha na b+hA ya shAn+tiM ku ru swA hA:
zhes sbyar /
mdun rten sgrub tshul sogs gong bzhin la /
rjes ral gri dang 'khor lo mgul du gdags pa'am ser ba 'byung ba'i phyogs su chus mi 'jig par byas la bzhag go
/phyi ma 'di rnams kyi phur pa sogs sngags btab nas 'chang ba tsam gyis chog par gsungs kyang longs skabs yod na 'khor lo dang lhan cig sgrub na shin tu legs shing /
longs skabs med pa'am gong bsnyen tshad ldan thems nas nus pa'i gding thob na bdag bskyed sgom bzlas dang rdzas la sngags btab pa tsam gyis 'thus so /
!
/srung ba'i 'khor lo ni /
bri gzhi dar ras shog gu gang rung la /
lte ba dang bcas pa'i mu khyud rim pa drug tu bskor ba'i lte bar /
tAM:gyi mthar /
oM 'chang ba po'am sa phyogs yul ris 'dir nga rgyal sa g.yo ba'i 'jigs pa las srungs shig rak+Sha ku ru swA hAH
lta bu so so'i spel tshig oM dang hA'i bar du bkod pa bri /
de rgyab rtsibs brgyad la /
tA 
re 
tutA 
tA 
re 
tu 
re 
swA 
zhes pa'i 'bru brgyad bri /
de rgyab mu khyud dang por yig bcu'i sham bur /
ma ma sarba laM laM tsa la b+hA ya 'chang ba po'am sa phyogs yul ris 'dir nga rgyal sa g.yo ba'i 'jigs pa las srungs shig rak+Sha ku ru swA hA/
zhes pa lta bu so so'i spel tshig dang /
sa g.yos la /
de 'phros la yig bcu'i sham bur pa ra tsakra sogs kyi sngags kyang dgod /
de rgyab mu khyud gnyis par dbyangs gsal dang rten snying /
gsum par ut+pal rdo rje rtse lngas mtshan pa lta bu so so'i phyag mtshan /
de rgyab rdor rwa dang me ri g.yas skor /
yig mgo thams cad phyir bstan du bri /
rdzas gur gum /
gi waM/
tsan+dan dkar po /
ut+pal /
shu dag
/gla rtsi rnams phye mar btul ba'i khu bas byugs /
sbyong khrus byas la mdun bskyed ltar bsgrub /
rjes lte ba ma nyams par spyi ltar bltabs la lha mdog mtshungs pa'i dar gyis dril lo //
sngags rnams la shAn+tiM ku ru sbyar na gnod pa 'byung bar dogs pa zhi ba dang /
rak+Sha ku ru sbyar na gnod pa las srung ba dang /
zlog zlog ces sbyar na gnod pa byung ba phyir zlog pa rnams su 'byung bar gsungs so //
las 'di rnams sgrub pa la do gal cher byed na rgyab rten du lha mdog dang mtshungs pa'i sAts+tsha mang du btab la so so'i spel tshig sbyar ba'i nang gzhug bcug ste rab gnas byas la dben par bzhugs pas las kyi nus pa mi nyams shing brtan pa dang /
chu sna mang por rin chen sman 'bru me tog sna tshogs btab pa'i chu gtor mang du phul bas las yun ring por 'grub pa dang /
sreg rdzas spyi dang bye brag so so'i lha mdog dang mtshungs pa'i me tog gtsang ma 'bul /
me thab tu lha so sor bskyed cing yig bcu spel tshig dang bcas pa'i sbyin sreg cho ga spyi mthun mang du phul na las myur du 'grub pa dang /
gro shog la sngags tshar mang du bris pa rlung la bskor /
skabs su lhar bskyed cing mchod bstod dang bzlas pa phrin bcol byas pas las rtsol ba med par 'grub par gsungs pa'ang sa g.yos dang me dgra lta bu'i 'jigs pa chen po rnams la nges par 'grub na mchog tu 'gyur ro //
'dis kyang stobs chen 'jigs pa las //
'gro kun skyob pa'i dpal gyur te //
'di dang gtan du ya nga ba'i //
'jigs tshogs 'phrang las rab brgal shog
/ces 'byung ba'i 'jigs srung 'di rnams nye bar mkho zhing gter rnying rnams su rdzas sngags phran tshegs tsam las bskyed bzlas kyis sgrub pa'i thabs dang 'brel ba cher ma mthong bas /
gzhan phan lhag pa'i bsam pas pad+ma gar dbang blo gros mtha' yas pa'i sdes rdzong shod bde gshegs 'dus pa'i sgrub gnas chen por gter gzhung las khol du phyungs pa dge legs 'phel ///
/
