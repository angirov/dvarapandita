snang srid zhi ba dkar po'i mgron lnga'i gshegs gsol sogs ni /
oM AHhU~M/
phyi nang gsang ba khyad par 'phags pa'i tshogs //
rab 'byams kun khyab mtha' dang mnyam pa 'di //
'jig rten 'das dang ma 'das mgron rnams la //
gus pas 'bul bzhes phrin las kun 'grub mdzod //
de rnams mchod pa'i mgron rnams rang rang gi
/gnas su gshegs te slar yang 'gro don du //
spyan 'dren dus su dbyings nas skur bzhengs te //
'byon cing phrin las sna tshogs yongs 'grub mdzod //
mgron tshan lnga po mchod cing bsnyen bkur mthus //
tshe 'di'i 'gal rkyen bar chad ma lus zhi //
mthun rkyen tshe bsod dge legs rab 'phel nas //
phyi ma gtan bde bla med thob par shog
/stobs bcu mnga' ba kun dang des gsung chos //
nyan rang byang sems lha tshogs ma lus kyi //
bden stobs nus pas bkra shis dge legs ni //
yar ngo'i zla ltar gong nas gong 'phel shog
/rtsa brgyud bla ma yi dam zhi khro'i lha //
dpa' bo mkha' 'gro chos skyong bden pa yis //
bkra shis dge legs phun sum tshogs pa rnams //
yar ngo'i zla ltar gong nas gong 'phel shog
/chos sku longs sku sprul sku rdo rje gsum //
rten 'brel rgyu rkyen bslu med bden pa'i mthus //
ji ltar bsam pa'i don ltar 'grub pa yi //
bkra shis dge legs nyi zla ltar gsal ba //
nub med bstan 'gro'i mkha' la rtag 'char ba //
myur ba nyid du 'grub pa nyid gyur cig
/ces dang bkra shis gzhan yang bya'o //
zhes pa dge slong karma mgon pos bskul ba ltar rol pa rdo rjes bris /
