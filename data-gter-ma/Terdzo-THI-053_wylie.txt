\u0f01\u0f83:
zab pa skor bdun las :
phrin las sngon 'gro'i spyi chings bzhugs so :
\u0f88\u0f88\u0f88\u0f88\u0f88
dus gsum rgyal kun spyi gzugs 'gro ba'i mgon :
'khor 'das kun khyab chos sku kun tu bzang :
drug pa'i bdag nyid rgyal ba rdo rje 'chang :
sku gsum bdag nyid rnams la phyag bgyi 'o :
o rgyan thor cog rgyal po pad+ma bdag :
o rgyan yul du rgyal srid chos kyis skyong :
zab pa skor bdun gdams ngag la brten te :
o rgyan rgyal khams bde chen sa la bkod :
gcig kyang ma lus tshom bur mngon sangs rgyas :
rgya gar yul 'ong mu stegs thal bar brlags :
chos la bkod nas smo+on lam las dbang gis :
bod kyi rgyal pos spyan drangs lha srin btul :
gtsug lag khang bzhengs rje 'bangs bde la bkod :
ma 'ongs don du rin chen gter mang sbas :
khyad par zab pa skor bdun yan lag bcas :
thugs kyi snying po ma 'ongs don du bzhag :
de yang rgyud rnams thams cad lung dang bsdebs :
lung rnams man ngag dang bsdebs sgrub thabs bstan :
sgrub thabs phrin las dang bsdebs de lag len :
ma bur bsdebs te 'di ni lag len gyi :
phrin las sngon 'gro'i spyi chings 'dir bstan pa :
sngon 'gro'i sbyor ba rang rang gzhung ltar shes :
sngon 'gro cho ga'i sa bcad rnam pa bcu :
sngon gtor skyabs sems tshogs gsag gzhan du blta :
mtshams gcad brda sgo phyag 'tshal bshags pa bya :
dam bca' byin dbab mchod byin brlab pa sogs :
de dag sngon 'gro'i sa bcad rnam bcu 'o :
sa ma ya rgya :
mtshams gcod la yang rnam pa gnyis te :
dang po bgegs gtor byin gyis brlabs la bgegs bkug :
lha gang yin gyi las kyi he ru kar bsgoms nas bka' bsgo ba ni :
hU~M:
rnal 'byor chen po'i dkyil 'khor 'dir :
lha dang mkha' 'gro 'byung po'i tshogs :
thams cad thugs dam bskangs zin pas :
'du ba'i lha ni ma gtogs pa :
dam med bdud rigs 'byung po'i tshogs :
gnas 'dir ma 'dug gzhan du dengs :
gal te mi 'gro 'dug srid na :
he ru ka dpal thugs khros nas :
sprul pa'i khro tshogs mang po yis :
rdul du brlag par gdon mi za :
hU~M hU~M hU~M bi shwa badzra kro d+ha dz+wa la maN+Da la phaT phaT phaT ha la ha la ha la hU~M:
zhes drag tu bzlas shing yungs dkar gyis brab :
gu gul gyis 'tshubs chil du bdug :
mtshams gcad pa dngos ni :
hU~M:
nga ni las kyi he ru ka :
khros pa'i stangs stabs phyogs bcur bsgyur :
hU~M las phyogs bcu'i khro bo yis :
phyogs bcu'i gdon tshogs snying la gzir :
khro bo'i sprin chen rnam par 'khrigs :
phyag mtshan lnga yi gur du phub :
mtshon cha khro chung skar ltar 'khrugs :
ye shes me lnga phyogs bcur 'bar :
ma bcos chos dbyings klong yangs na :
bgegs zhes bya ba'i ming yang med :
mtshams kyi dkyil 'khor lhun gyis grub :
oM karma he ru ka sUr+Ya tsan+d+ra dz+wa la raM:
sarba ma hA kro d+ha badzra rat+na pad+ma karma tsakra tIk+Sh+Na karma kro d+ha dz+nyA na dz+wa la pany+tsa raM raM raM:
rak+Sha rak+Sha ku ru hU~M:
brda sgo dbye ba ni :
snod bcud ye shes kyi 'khor lor blta zhing :
hU~M:
chos kun gdod nas dag pa la :
snang srid dkyil 'khor ye nas rdzogs :
ma rig 'khrul pa'i sgrib g.yogs sgo :
rang rig brda yis dbye bar bya :
b+h+rU~M pra be sha ya phaT:
de nyid rang gi rig pa'i ye shes dang gnyis su med par bltas la phyag 'tshal ba ni :
hU~M:
dbyings rig gnyis su med pa la :
snang srid dkyil 'khor chen por rdzogs :
khyab gdal chos dbyings chen po la :
gnyis su med par brda phyag 'tshal :
a ti pU ho :
pra tIts+tsha ho :
de ltar sngon nas ma rtogs pa'i dam tshig nyams chag thams cad bshags pa ni :
hU~M:
snang srid gdod nas dag pa'i dkyil 'khor lha :
bla ma yi dam mkha' 'gro dam can rnams :
thugs rje'i brtse bas bdag la dgongs su gsol :
ye nas ma rig 'khrul pas bsgribs pa yi :
rnam rtog kun brtags blo yis sgro btags pas :
rang rig ye shes don la rmongs pa yis :
bsrung mtshams med pa'i dam las 'gal ba dang :
bla mar smod cing yi dam spangs pa dang :
bsnyen sgrub dzapa? bzlas tshad du ma 'khyol dang :
ting 'dzin lta ba klong du ma gyur cing :
gsang bcu gzhan la bsgrags sogs mthol lo bshags :
gzhan yang mi spang dang du blang bya dang :
spyad par bya dang bsgrub par bya ba dang :
shes bya lnga sogs nyi shu rtsa lnga yi :
dam las 'gal bar gyur pa mthol lo bshags :
nya stong dus bzhi'i mchod pa chag pa dang :
sdig can rnams la rtag tu byams byas shing :
mkha' 'gro rnams la sha khrag gtor ma chag :
sbyor sgrol mchod pa dus las g.yel ba dang :
rtsa ltung bcu bzhi dang 'gal mthol zhing bshags :
gzhan yang sbom po yan lag phra zhib kyi :
dam tshig bye ba sa ya grangs med pa :
de las 'gal bar gyur pa'i rnal 'byor gyis :
'gyod tshangs gdung ba'i smre ngag 'di 'don pas :
rgyal ba rnams kyi thugs rje'i spyan ras kyis :
yud tsam gzigs te thugs rjes bzod bzhes gsol :
tshangs par bstsal nas mchog dang thun mong gi :
dngos grub dka' ba med par 'grub pa dang :
rdzogs pa chen po'i bstan pa mthar bgyis shing :
kun tu bzang po'i rgyal sa zin par shog :
snying po'i dam tshig de nyid las nam yang mi 'da' bar dam bca' ba ni :
hU~M:
rang rig ye shes dkyil 'khor 'di :
deng phyin bdag gis mi gtang zhing :
'gro drug sems can ma lus pa :
ye nas bde gshegs snying po ste :
glo bur sgro btags ma rig 'khrul :
bde chen sa la bkod pa'i phyir :
snying po'i dkyil 'khor bsgrub par bya :
sa ma ya bo d+hi tsit+ta hU~M:
rgyal ba rnams kyi thugs dam bskul ba'i gdung shugs drag po'i mthus :
chos kyi dbyings las gzugs kyi skur bzhengs te bdag gnas yo byad rnams la thim pas byin gyis brlabs par bsam :
spos bsreg :
rol mo sna tshogs kyi sgra bsgrag :
zhing dang g.yab dar gyis g.yab :
dbyangs snyan pos :
hU~M:
mi mngon dbyings kyi pho brang nas :
dus gsum bde+e gshegs sras dang bcas :
thugs rje'i thugs dam gnad nas bskul :
byin gyis brlab par mdzad du gsol :
thugs dam chen po'i dus la bab :
byin gyis brlab pa'i dus la bab :
khyad par bstan pa'i dus la bab :
dbang mchog bskur ba'i dus la bab :
dngos grub stsol ba'i dus la bab :
byin chen byin phob bcom ldan 'das :
mthu chen mthu stsol bcom ldan 'das :
dbang chen dbang skur bcom ldan 'das :
sgrub pa'i 'bras bu mchis par mdzod :
sa ma ya A be sha ya A:
mchod pa byin gyis brlab pa la :
dang po mchod rdzas kyi dri ma rang kha ba rnams sbyong ba ni :
hU~M:
rdo rje lta bu'i ye shes kyis :
chos kun sgyu mar rig pa'i phyir :
rig pa'i ye shes raM yaM khaM:
raM las me byung dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
raM yaM khaM:
s+pha ra Na phaT:
phyi mchod byin gyis brlab pa ni :
trA~MHlas bde ba chen po'i zhing khams dbus :
b+h+rU~M las rin po che yi gzhal yas su :
rin chen snod du hU~M las mchod yon dang :
zhabs bsil me tog bdug spos mar me dang :
dri chab zhal zas kun bzang mchod sprin 'phro :
hrIHlas rol mo'i gzhal yas khang du gyur :
oM badzra ar+g+haM AHhU~M:
pA d+yaM:
puSh+pe :
d+hU pe :
A lo ke :
gan+d+he :
nai bid+yA:
shab+da AHhU~M:
nang mchod byin gyis brlab pa ni :
A las thod mchog hU~M las khrag chen dang :
dbang po'i me tog tshil chen bdug spos dang :
zhun chen mar me mkhris chen dri chab dang :
sha khrag zhal zas AHlas rol mo'i sgra :
hrIHlas rig ma bcu drug 'dod yon 'phro :
ye shes rol pa'i mchod sprin bsam mi khyab :
ma hA mAM sa rak+ta tsit+ta go ro tsa na ba su ta bo d+hi tsit+ta ma hA pany+tsa oM AHhU~M:
rU pa shab+da gan+d+he ra sa spar+she oM AHhU~M:
gsang mchod byin gyis brlab pa ni :
yig 'bru gsum las rlung me thod sgyed steng :
A las thabs shes zung 'jug snod yangs par :
sha lnga'i mtsho 'khyil bdud rtsi'i ri bo brtsegs :
oM hU~M trAMHhrIHAHmUMHlAM mAM pAM tAM:
trA~MHyig mtshan pa'i kha chod nyi ma dang :
zla ba rdo rje 'bru gsum dbyangs gsal mtshan :
me rlung sbyor bas zhu khol rlangs pa yis :
'khor 'das bdud rtsir bkug nas rigs lngar gyur :
rjes chags zhu ba'i byang sems bdud rtsir thim :
dug lnga rnam dag ye shes sgrub pa'i rdzas :
oM AHhU~M sarba pany+tsa a mr-ita hU~M hrIHThA:
zhes bzlas :
A las lcang lor bcas pa'i b+han+d+ha ru :
gdug can bkug nas gtum po drag pos bsgral :
rlangs pas nyon mongs rak+ta bkug ste bsgral :
rten 'brel bcu gnyis bsgral ba'i rak+ta dang :
gIrtI'i gsang ba nas babs rak+ta dang :
thams cad 'dres pa'i chags bral rak+ta'i mtsho :
oM ma hA rak+ta dz+wa la maN+Dal hU~M hrIHThA:
zhes bzlas :
b+h+rU~M las gtor snod rin chen gzhal yas khang :
sha lnga bdud rtsi snying po rnam pa bcu :
bza' bca' btung ba'i tshogs rnams 'od zhu nas :
bdud rtsi'i rgya mtshor gyur pa'i zegs ma las :
'dod yon phung po mkha' la 'phro bar gyur :
oM ma hA ba liM ta te dzo ba liM ta bA la ba te gu h+ya sa ma ya hU~M hrIHThA:
zhes bzlas shing byin gyis brlab :
sngon 'gro'i spyi chings bcu rnams rdzogs so :
sa ma ya rgya :
de nas dngos gzhi'i phrin las gang yin pa la 'jug ste :
de'ang dang po de bzhin nyid kyi ting 'dzin bsgom pa ni :
hU~M:
chos rnams dmigs med spros dang bral :
ye nas ma skyes mi 'gags shing :
ka nas dag pa'i de bzhin nyid :
ma bsgom 'dzin med rang gsal gdab :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
kun snang gi ting nge 'dzin ni :
hU~M:
rang byung ye shes snying po can :
dmigs gtad mtshan 'dzin bral ba las :
'gro kun thugs rjes 'dren pa'i phyir :
chags med snying rjes kun la khyab :
hrIHd+harma d+hA tu bo d+hi tsit+ta ho :
rgyu'i ting nge 'dzin ni :
hU~M:
'gro rnams ma lus sangs rgyas sar :
bsgral phyir rang byung snying po las :
ye shes rgyu yi yi ge shar :
thams cad skyed byed chen por bsgom :
hU~M badzra tsit+ta hU~M:
snod bcud sbyong ba ni :
hU~M:
rang byung snying po'i cho 'phrul las :
sku gsung thugs kyi raM yaM khaM:
'phros pas snod bcud stong par sbyangs :
slar 'dus rgyu yi yi ger thim :
rgyu'i he ru ka yod pa rnams la :
hU~M:
rang byung snying po he ru ka :
yum bcas lhan skyes mkha' la gsal :
de nas phrin las la 'jug par bya'o :
sa ma ya rgya rgya rgya :[ \u0f88\u0f88\u0f88\u0f88\u0f88 ]gter chen mchog gyur bde chen gling pas karma'i dam can brag nas spyan drangs pa'i gnam lcags phur sgrom chen mo'i rgya mdud nang gi byang bu gru bzhi gu ru'i phyag bris ji lta ba las 'og min karma'i gdan sar phab pa'o ///
/
