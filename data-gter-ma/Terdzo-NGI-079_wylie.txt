na mo gu ru karma DA ki nI yai /
mkha' 'gro gsang ba kun 'dus kyi 'pho rdzas bsdu ba'i rim pa ni /
rdzas dang snod sogs gzhung nas ji skad bshad ltar dang /
sgrub thabs dngos ni /
sgos sgrub yin na skyabs sems sngon du 'gro ba dang /
phrin las rgyas pa dang 'brel tshe gzhung gi lha bskyed /
snang stong zung 'jug chen por bsgom :
bar song nas /
hU~M:
rang byung ye shes phyag rgya'i 'phrul :
thod pa lha yi gzhal yas khang :
reg grol dam rdzas rdul gyi grangs :
bcom ldan karma d+hA ki nI:
zhal phyag rgyan dang cha lugs rdzogs :
snang stong bde chen sgyu ma'i sku :
ma 'dres 'ja' tshon lta bur gsal :
oM AHhU~M badzra dz+nyA na sogs kyis sngags don gyi nga rgyal gzung ba sogs gzhung ltar /
bzlas pa song 'phral /
oM saHkarma d+hA ki nI dz+nyA na pra we sha ya phaT:
ces rdzas la dmigs te 'od zer spro bsdu bzlas pa la 'bad /
sgos sgrub byed tshe :
snang stong bde chen sgyu ma'i sku'i :
gnas gsum yi ge'i 'od zer gyis :
'og min gnas yul dur khrod nas :
ye shes spyan drangs dbyer med bsam :
lhun grub dam tshig dkyil 'khor che :
ye shes 'khor lo dbyer med gshegs :
'du 'bral med pa'i ngang du bzhugs :
gnyis med brda' yis phyag bgyi 'o :
oM dz+nyA na b+ha ra hi A be sha ya pheM pheM dzaHhU~M baM ho :
sa ma ya :
tiSh+Tha lhan :
a ti pU ho :
a la la ho :
oM AHhU~M:
yul kun stong gzugs mchod pa'i sprin :
dbang po sgyu ma'i bde bas rol :
bde stong dbyer med thig le'i sku :
rdo rje btsun mor phyag 'tshal bstod :
gong gi bzlas dmigs rtags thon sogs ji ltar rigs par bya'o //
mthar ye shes pa gshegs /
dam tshig pa 'od du zhu bas dam rdzas dang dbyer med du gyur par mos /
su pra tiSh+Tha lta bu'i brtan bzhugs kyang byas pas don 'grub bo //
zhes nyer mkho'i ched du lam 'di la gcig tu gus shing gter chen dam pa'i zhabs rdul spyi bor len pa'i 'bangs tha 'gro 'dul pas khyer bder bkod pa'i dge bas 'gro kun rdo rje btsun mos rjes su gzung zhing bde chen mkha' spyod gnas su 'dod rgur rtsen pa'i rgyur gyur cig
/dge'o //
dge'o //
dge'o ///
/
