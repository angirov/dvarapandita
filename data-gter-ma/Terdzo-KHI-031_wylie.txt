\u0f88\u0f88\u0f88\u0f88
shrI badzra ku mA ra la na mo :
rdzas kyi phur pa byin rlabs ni :
gdab phur thams cad e la bkod :
dang po gu gul gyis bdug la :
oM badzra kI li kI la ya su ru su ru pra su ru pra su ru a d+hi tiSh+Tha rmug rmug dgra bgegs 'byung po'i tsit+ta myog mA ra ya hU~M phaT:
thugs rjes 'dzin phyir rak+tas byugs :
oM badzra kI li kI la ya dz+wa la dz+wa la pra dz+wa la pra dz+wa la dgra bgegs wa shaM ku ru mA ra ya hU~M phaT:
thugs dam bskul phyir yungs dkar brab /
oM badzra kI li kI la ya ma gu ta la pra ta la sha tsa ra ya dgra bgegs 'byung po mA ra ya hU~M phaT:
hU~M:
chos kyi dbyings las e yi gdan :
ru tra thams cad bkug pa'i steng :
hU~M:
chos kyi dbyings las skur bzhengs shig :
yab yum sbyor ba'i 'phro 'du las :
hU~M yig nyer gcig spros pa yis :
dIp+ta tsakra phur pa'i lha :
mthing ljang dmar ba'i sku stod rnams :
khro bo zhal gsum phyag drug pa :
rigs kyi mtshon cha phyag na bsnams :
sku smad phur bu 'bar ba'i dbal :
me dpung 'bar ba'i klong du gsal :
phur pa chos dbyings phyag rgyas 'dzin :
thams cad 'di ltar bskul bar bya :
hU~M:
dIp+ta tsakra phur pa'i lha :
sna tshogs lcags kyi ral pa can :
ut+pal rgyas pa'i mdog 'dra ba :
snying rje 'dus pa'i kI la ya :
btab na lha yang brlag par 'gyur :
gnod byed bgegs la smros ci dgos :
oM badzra kI li kI la ya sarba big+h+nAn baM hU~M phaT:
phur bu e yi steng du bkod :
hU~M:
sku gsung thugs kyi kI la ya :
dung khang dpa' bo 'bru lnga las :
ye shes lnga yi dbang bskur ro :
sku yi gnas gsum oM AHhU~M:
sku gsung thugs su byin gyis brlab :
rtse mor hrIHyig dmar po la :
rgyal ba kun gyi phrin las 'dus :
mthu rtsal ldan pa'i kI la ya :
hU~M oM trAM hrIHAH
oM AHhU~M/
hrIH
dbang bskur byin rlabs sngags rgya bya :
de nas phrin las bskul ba ni :
hU~M:
skye med chos dbyings ngang nyid las :
thugs rje'i thabs kyi cho 'phrul las :
sgrol byed badzra kI la ya :
bsad cing bsgral ba ma yin te :
thugs rje'i thabs ldan sbyor ba yi :
snying rje 'dus pa'i kI la ya :
btab na lha yang brlag pas na :
gnod byed dgra bgegs brlag par mdzod :
oM badzra kI li kI la ya hU~M phaT:
ces bzlas pas phur pa rdzas kyi dkyil 'khor 'grub par 'gyur ro :
'di lta bu'i phur pa gang la btab kyang don 'grub par 'gyur ro :
sa ma ya :
rgya rgya rgya :
o rgyan chen po'i phrin las pa mchog gyur gling pa'i gter ma'o ///
/
