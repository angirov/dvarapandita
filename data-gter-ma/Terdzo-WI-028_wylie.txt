@#//
grwa mngon gter byon dzaM dmar sgrub thabs dang chu sbyin gtor chog rgyun khyer sbyin sreg bcas bzhugs so //
'phags pa dzaM b+ha la dmar po'i sgrub thabs 'dod dgu'i gter mdzod ces bya ba bzhugs so //
rgyal kun gsung gi sgyu 'phrul ye shes gar //
rab dmar sgeg 'dzum chags pa'i lang tsho yis /
khams gsum dbang mdzad mgon der phyag byas nas //
de nyid sgrub pa'i phrin las brjod bder bri //
'phags pa dzaM b+ha la dmar po sgrub cing mchod par 'dod pas thun mong dang khyad par gyis sgrub rdzas /
phyi nang gi mchod gtor sogs nyer mkho'i yo byad mtha' dag tshang bar byas la /
mchod gtor byin brlab ni /
raM yaM khaM/
mchod rdzas dngos 'dzin nyes skyon bsregs gtor bkrus //
nyer spyod 'dod yon rnam lnga sman raka dang //
bza' bca'i gtor ma 'dzad med 'dod dgu'i gter //
ye shes bdud rtsis nam mkha' gang bar gyur //
oM ar+g+haM nas /
shab+da'i bar dang /
oM AHhU~M ha hoHhrIH
zhes byin gyis brlab /
skyabs sems ni /
phyogs bcu dus gsum gyi rgyal ba sras dang bcas pa thams cad 'phags pa dzaM b+ha la'i rnam par oM badzra sa mA dzaH
bdag dang mkha' mnyam sems can ma lus kun //
bla ma mchog dang skyabs gsum dzaM b+ha lar //
gus pas skyabs mchi 'gro ba'i dbul phongs kyi //
gdung ba bsal phyir mgon khyod bsnyen par bgyi //
zhes lan gsum gyis skyabs sems bya /
lha bskyed ni /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM/
brtan g.yo snang grags 'khor 'das chos rnams kun //
ka dag bde chen stong nyid gyur pa'i ngang //
paM las pad+ma a las zla ba dang //
ma las nyi dkyil nor skyug gnod sbyin zung //
bsnol mar brtsegs steng rang rig yi ge dzaM//
dmar por gyur las 'od 'phros 'phags pa mchod //
'gro ba'i dbul bsal tshur 'dus dzaM la thim //
de nyid yongs gyur mgon po dzaM b+ha la //
rab dmar sgeg cing chags pa'i nyams ldan sku //
zhal gsum g.yas dkar g.yon sngo dbus dmar zhal /
khro 'dzum rjes su chags pa'i lang tsho can //
sna tshogs dar gyi stod g.yogs smad dkris gsol //
rin chen dbu rgyan do shal se mo do //
klu rigs sbrul gyi gdu bu mgul rgyan sogs //
mdzes zhing brjid chags rgyan phreng du mas spras //
dang po'i phyag gnyis dbang gi rgyal po dang //
nor bus gang ba'i thod pa steng 'og 'dzin //
gnyis pas 'gugs byed lcags kyu zhags pa 'dzin //
tha ma gnyis kyis nor skyug ne'u le btsir //
zhabs bzhi gyad kyi dor stabs gnod sbyin mnan //
dzaM la'i thugs kar hrIHlas sbas pa'i yum //
ku ru kul+le nyi gzhon 'char ka'i mdog
/zhal gcig phyag bzhi mdzes shing yid 'ong gzugs //
dang po gnyis kyis 'dod pa'i mda' gzhu 'gengs //
gnyis pa lcags kyus 'gugs shing zhags pas 'ching //
zhabs gnyis g.yon brkyang gar gyi 'gyur bag can /
khams gsum dbang sdud chags pa'i nyams su 'bar //
rang gi spyi mgrin snying khar oM dang AH
hU~M yig mtshan las 'od zer dpag med 'phros //
rang 'dra'i ye shes sems dpa' spyan drangs gyur //
spyan 'dren pa ni /
hrIH
mgon po thugs rje'i spyan ldan rgyal ba kun //
'gro la rjes su chags pa'i sgyu 'phrul gar //
gnod sbyin gter gyi bdag por rnam rol pa //
'khor bcas thugs dam dbang gis 'dir gshegs shig
/oM Ar+ya dzaM b+ha la sa pa ri wA ra badzra sa ma ya dzaH
dzaHhU~M baM hoH
sa ma ya tiSh+Than+tu /
zhes spyan drangs la bzhugs su gsol /
mchod pa ni /
dwangs bsil chu gter rnam bkra'i chu skyes tshal //
lha yi spos sprin snang gsal phreng bar spel //
dri bzang chu klung zhal zas lhun por spungs //
snyan 'jebs rol mo'i sgra 'khrol 'dod yon lnga //
'chi med bdud rtsi rak+ta ru d+hI raM//
pad can chags pas yid 'gul bde ba skyed //
zag med mchod pa'i sprin phung nam mkha'i khyon //
dog por byas nas mchod do dgyes par mdzod //
oM Ar+ya dzaM b+ha la sa pa ri wA ra ar+g+haM nas /
shab+da'i bar dang /
pany+tsa kA ma gu Na a mr-ita rak+ta karma mu dra pU dza hoH
gtor ma 'bul ba ni /
dzaM la'i smra byed rdo rje rtse gsum pa'i /
'od kyis gtor ma drangs te gsol bar gyur /
mkha' ltar khyon yangs yid 'ong zangs gzhong du //
sha lnga bdud rtsi sna lnga 'bras chan dang /
khur ba shing tog bu ram sbrang rtsi'i bcud //
sna tshogs sha dang myos byed bcos pa'i chang //
yid 'ong bza' bca' btung myang ldag pa'i tshogs //
ma dag sbyangs shing bdud rtsir rab sbar nas //
rmugs 'dzin gter gyi bdag po'i zhal du 'bul //
rtsa sngags kyi mthar i daM ba liM ta kha kha khA hi khA hi btags pa bdun gyis phul bas /
dzaM la mnyes pas gnas gsum nor skyug las //
'dod dgu'i char phab bdag la bstsal bar gyur //
bstod pa ni /
rgyal ba kun gyi gsung las rab sprul zhing :
thugs rjes chags pas sku mdog dmar por bzhugs :
dbang gi phrin las rdzogs mdzad dzaM b+ha la :
ma lus 'gro ba'i re skong phyag 'tshal bstod :
zhal gsum phyag drug zhabs bzhis nor skyug mnan :
'gro ba'i re skong yid bzhin rin chen dang :
khams gsum 'gugs par byed pa'i lcags kyu g.yas :
g.yon gnyis nor bus gang ba'i thod pa dang :
'ching byed zhags pas khams gsum 'ching bar byed :
tha ma gnyis kyis nor skyug btsir zhing 'beb :
rnam mang rin chen nor gyi char phab nas :
ma lus 'gro ba'i re skong phyag 'tshal bstod :
zhal g.yas dkar bas lha rigs dbang du sdud :
g.yon zhal sngo bas klu rigs dbang du sdud :
dbus zhal dmar bas mi rnams dbang du sdud :
srid gsum dbang du sdud la phyag 'tshal bstod :
sku la rin chen du mas rnam par brgyan :
klu rigs sbrul chun lha yi na bzas spras :
sgeg pa'i nyams ldan 'gro ba kun yid sdud :
mgon po dzaM b+ha la la phyag 'tshal bstod :
bdag la longs spyod nor gyi dngos grub stsol :
ces bstod /
bzlas pa ni /
thugs ka'i hrIHlas ku ru kul+le ma //
lcags kyu zhags pa 'dzin pa dpag med spros //
'jig rten khams kyi nor rdzas gang 'dod kun //
lcags kyus bzung zhing zhags pas bcings byas la //
rang gi khyim drangs yongs su gang bar gyur //
dzaM la'i zhal dang ne'u le gnod sbyin gyis //
sna tshogs rin chen 'dod dgu'i longs spyod gter //
'dzad med skyugs pas yongs su gang bar gyur //
oM dzaM b+ha la dza len+d+ra ya d+ha naHme d+hi hrIHswA hA/
thun mong ma yin pa dbang sdud kyi bzlas pa bya ba ni /
thugs ka'i lha mo ku ru kul+le las //
las kyi mkha' 'gro zhal gcig phyag gnyis ma //
lcags kyu zhags pa 'dzin pa dpag med spros //
che btsan 'gro kun snying nas lcags kyus bzung //
zhags pas bcings nas rang mdun dbang med bkug
/de nyid bdag la dad mos thal sbyar nas //
gus shing 'dud pa'i tshul gyis gnas par gyur //
las kyi lha mos bsgrub bya'i spyi bo nas //
snying gar zhugs pas dbang bsdus sems rgyud bskul //
yid chags myos pas brgyal te rang mdun 'khod //
slar yang ku ru kul+le'i thugs ka nas //
'od 'phros bsgrub byar phog pas cher myos te //
rang dbang med par bdag la chags par bsam /
oM dzam b+ha la dza len+d+ra ya ku ru kul+le hrIHsarba lo ka pA shaM ku ru hrIHswA hA/
zhes bzlas pa ci nus su byas la /
thun mtshams su chu sbyin bya ba sogs zur du gsal bas shes so //
tshogs mchod ni /
bza' btung gi yo byad ci 'byor bshams la /
raM yaM khaM/
ma dag dngos 'dzin nyes skyon bsregs gtor bkrus //
zag med 'dod yon ye shes bdud rtsir gyur //
oM AHhU~M ha ho hrIH
lan gsum brjod /
tshogs yul spyan 'dren pa ni /
'dod dgu'i mchog stsol rmugs 'dzin gter gyi bdag
/'gro ba'i dbul phongs sel mdzad 'khor dang bcas //
ye shes tshogs kyi 'khor lo'i dga' ston la //
dgyes shing brtse bas gnas 'dir gshegs su gsol //
badzra sa ma ya dzaHsa spyan drangs /
tshogs phud ni /
'dod yon zag med ye shes bdud rtsi'i gter //
rab 'byams nam mkha' gang bar rab sprul te //
skyabs gnas mchod 'os spyi dang khyad par du //
nor bdag dzaM la 'khor dang bcas la 'bul //
rtsa sngags la ga Na tsakra pU dza hoH
zhes phul bas dgyes par bsam /
bdag nyid lhar gyur mgrin par dzaM b+ha la //
gsal bas tshogs rdzas longs su spyad par gyur //
ces pa'i don bsam zhing rol /
lhag ma bdud rtsir spel la /
oM uts+tshiSh+Ta ba liM ta b+hak+ShA ya swA hA/
zhes 'byung po rnams la phyir sbyin /
thun bsdu ba ni /
mchod bstod dang nongs bshags byas la /
ye shes lha nyid sgrub pa'i rten la thim //
dam tshig 'od zhu thugs srog dwangs mar bsdu //
de yang mi dmigs spros kun zhi ba'i ngang /
khyab brdal chos kyi dbyings su badzra muH
zhes pas thun bsdus la /
bsngo smon ni /
'dir 'bad bsod nams nyin byed ltar 'bar bas //
'gro ba'i dbul phongs rgud pa'i mun bsal nas //
'dzad med 'dod dgu'i snang bas tshim byed pa'i //
dge legs nor sbyin khyod dang mnyam par shog
/ces dge ba bsngo zhing shis pa brjod /
gzhan yang bang mdzod kyi gwa'u thod sgrub sbyin sreg la sogs pa'i sgo nas longs spyod spel zhing /
gzhan dbang du byed pa'i tshul la sogs pa rnams rtsa ba'i yi ge'i don brgyud ldan dam pa'i phyag bzhes tshad mar gyur pa'i man ngag la goms 'dris su bya'o //
'phags pa dzaM b+ha la dmar po'i sgrub thabs gter gzhung gi dgongs pa 'khrugs bsdebs dang /
kha skong du 'os pa rnams brjod bde'i tshigs bcad du bgyis pa 'dod dgu'i gter mdzod ces bya ba 'di ni /
chos mdzad blo bzang mkhyen brtse'i gsung gis nan tan du bskul ba'i ngor dge bsnyen rnal 'byor spyod pa 'gyur med rdo rjes phyogs las rnam par rgyal ba'i pho brang chen po po ta lar sbyar ba'i yi ge pa ni ngag dbang chos dpal lo //
dge'o ///
/
@#//
dzaM b+ha la dmar po'i chu sbyin 'bul ba'i cho ga bsam 'phel nor bu bzhugs //
gang zhig dran pas dbul ba'i gdung ba kun //
mthar byas 'dod dgu'i char chen 'beb mdzad pa'i //
nor sbyin rgya mtsho'i mnga' bdag der btud nas //
zag med bdud rtsi'i mchod yon 'di na sbreng //
'dir dzaM b+ha la dmar po'i chu sbyin bya bar 'dod na stegs gtsang mar chu sbyin dang gtor snod kyi zangs gzhong so sor bshams pa'i dang por sku gzugs dang /
gnyis par gtor ma /
nye logs su chu bum sogs dgos cha rnams tshogs par byas la /
skyabs sems sngon du 'gro bas /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM/
stong pa'i ngang las pad+ma nyi zla'i dbus //
gnod sbyin pho mo bsnol ba'i gdan steng du //
dzaM yig dmar po mchog tu 'bar ba las //
'od 'phros 'phags mchod 'gro ba'i dbul ba bsal //
tshur 'dus yongs gyur nor bdag dzaM b+ha la //
dmar po zhal gsum phyag drug zhabs bzhi pa /
khro 'dzum chags pa'i nyams dang ldan pa'i sku //
klu rigs lnga dang rin chen rgyan gyis spras //
g.yas pa'i phyag gnyis rin chen lcags kyu 'dzin //
g.yon gnyis nor bu'i thod pa zhags pa bsnams //
mtha' gnyis nor skyug ne'u le re re 'dzin //
ba spu'i gseb nas rin chen char pa 'beb //
gzi brjid rab rgyas 'od zer phung por 'bar //
gnas gsum 'bru gsum mtshan las 'od 'phros pas //
ye shes spyan drangs dam tshig gnyis med gyur //
badzra sa mA dzaH
dzaHhU~M baM hoH
dzaM la'i thugs kar slar yang raM dmar po //
me yi snying po 'od zer 'bar bas mtshan //
raM/
lan gsum brjod /
snying ga'i raM las sreg byed me 'bar ba'i //
me lces bskams shing rab tu gdungs bar gyur //
chu rgyun dal bur sbreng zhing /
yan lag brgyad ldan lha yi chu bo'i rgyun //
bsil zhing rnyog med yid 'ong 'di phul bas //
skom pa'i tsha gdung ma lus kun zhi nas //
bde dga' rgya mtshos khyod nyid 'tsho gyur cig
/oM dzaM b+ha la dza len+d+ra ya d+ha naHme d+hi hrIHswA hA/
zhes nyer gcig gis dbul /
chu sbyin phul pas mnyes shing tshims gyur nas //
dzaM la'i zhal dang phyag gi ne 'u le //
zhabs 'og gnod sbyin gnyis kyi zhal sgo nas //
'dod dgu'i rin chen 'dzad med gter chen po //
char ltar phab nas bdag la bstsal bar gyur //
oM AHhU~M/
zhes brjod chu thigs gcig rang gi lce thog tu myong ngo //
de nas gtor ma 'bul ba ni /
bsang sbyang /
oM AHhU~M/
gtor ma kha dog dri ro bcud ldan pa'i //
'dod yon bdud rtsi'i rgya mtsho chen por gyur //
rtsa sngags la i daM ba liM ta kha kha khA hi khA hi btags pa bdun gyis phul la /
slar yang ar+g+haM sogs kyis mchod la /
hrI:
bde gshegs kun gyi gsung las rab sprul zhing :
thugs rjes chags pas sku mdog dmar por bzhugs :
dbang gi phrin las rdzogs mdzad dzaM b+ha la :
ma lus 'gro ba'i re skong khyod phyag 'tshal :
zhes pa tsam mam /
rgyas par gzhung gi bstod pa yongs rdzogs bya /
de nas /
mgon khyod brtse bas bdag la rjes dgongs te //
tshe dang nor dang mthu dpal longs spyod sogs //
mngon par 'dod pa'i don rnams ma lus pa //
'bad med lhun gyis grub par mdzad du gsol //
zhes phrin las bcol /
badzra muHsa snying gar bstim /
gtor ma dang chu sbyin gyi chu rnams rang gis longs spyad par bya'o //
zhes pa bshes gnyen grwa ston chen po'i gter las byung ba'i dzaM dmar gyi chu sbyin 'bul ba'i tshul la deng sang phyag len mi mthun pa mang zhig 'dug kyang mnga' ris paN chen pad+ma dbang rgyal dang /
khyab bdag phrin las lhun grub kyi phyag len 'khrul pa med pa'i don rnams yid brtan du bzung nas 'jug pa bde ba'i phyir tshigs bcad du bsdebs pa 'di ni /
rnam par dge ba'i thugs gsal zhing zab mo'i rnal 'byor spyod pa'i chos mdzad blo bzang mkhyen brtse'i gsung ngor 'gyur med rdo rjes yi ger btab pa dza yan+tu ///
/
@#//
dzaM dmar grwa pa'i gter ma'i rgyun khyer dngos grub char 'beb bzhugs so //
gu ru pad+ma sid+d+hi hU~M/
'dir grwa pa mngon shes can lugs kyi dzaM dmar bsgom par 'dod pas /
dpal ldan bla ma dam pa rnams la skyabs su mchi 'o //
rdzogs pa'i sangs rgyas bcom ldan 'das rnams la skyabs\u0f8e
dam pa'i chos rnams la skyabs\u0f8e
'phags pa'i dge 'dun rnams la skyabs\u0f8e
zhes sogs skyabs 'gro ci 'grub dang /
sems can thams cad kyi dbul ba'i sdug bsngal sel ba'i phyir bdag gis dzaM b+ha la bsgrub par bgyi 'o //
zhes sems bskyed lan gsum brjod /
oM swa b+hA ba shud+d+haHsarba d+harmAHswa b+hA wa shud+d+ho\u0f85 haM:
stong pa'i ngang las a las zla ba ma las nyi ma paM las pad+ma'i gdan gyi steng du yi ge dzaM dmar po las 'od 'phros sems can gyi don byas :
tshur 'dus dzaM la phog :
de yongs su gyur pa las dzaM b+ha la dmar po zhal gsum phyag drug pa :
sku shin tu dmar ba chags pa dang sgeg pa'i nyams dang ldan pa :
klu chen po brgyad dang rin po che'i rgyan du mas spras pa :
zhal g.yas dkar ba :
g.yon sngo ba :
rtsa zhal dmar ba :
phyag g.yas dang po na rin po che :
bar pa na lcags kyu :
g.yon dang po na thod pa rin po ches gang ba :
gnyis pa na zhags pa :
tha ma gnyis na gter gyi ne'u le re re bsnams nas btsir bas nor bu skyug pa :
zhabs bzhis gnod sbyin nor bu skyug pa gnyis mnan pa :
de'i thugs kar yi ge hrIHdmar po las lha mo ku ru kul+le dmar mo zhal gcig phyag bzhi ma :
dang po gnyis mda' gzhu :
g.yas 'og ma lcags kyu :
g.yon 'og ma zhags pa bsnams pa'i thugs kar hrIHdmar mo las 'od 'phros pas :
lha mo dmar mo zhal gcig phyag gnyis ma g.yas lcags kyu g.yon zhags pa bsnams pa grangs med pa spros te :
'jig rten khams kyi nor rdzas kyi rnam pa gang 'dod pa la lcags kyus bzung zhags pas bcings nas rang gi khyim du drangs :
khang par mi shong ba tsam spungs te byin :
dzaM b+ha la'i zhal dang :
ne'u le'i zhal dang :
gnod sbyin nor skyug gnyis po'i zhal rnams nas gser g.yu mu tig bye ru la sogs pa zad mi shes pa brul nas bdag gi khang pa khengs par gyur :
oM dzaM b+ha la dza len+d+ra ya d+ha naHme d+hi hrIHswA hA:
zhes ci mang bzla'o //
mthar mi dmigs par bsam /
bsngo smon shis brjod bya'o //
chu sbyin ni /
mdun du zangs gzhong gi nang du bris 'bur gyi rten yod na de nyid lhar bsam /
rten med na lha bskyed la /
de'i thugs kar raM dmar po las me 'bar te /
zhal nas me lce lhab kyis byung bas dzaM b+ha la de skom pas gdung bar bsam la /
oM dzaM b+ha la sogs sngags gong ltar brgya'am nyer gcig tsam brjod cing chu gtsang phul bas skom pa zhi nas mnyes te /
zhal nas rin po che sna tshogs skyug pa dang /
ne'u le gnyis kyang phyag gis btsir bas nor bu skyugs /
zhabs 'og gi nor bdag gnyis la zhabs kyis cher mnan pas kyang nor bu skyug cing /
de lta bu'i nor bus khyim gang bar bsam la mthar /
dzaM b+ha la'i zhal dang ne'u le gnyis po nor bdag gnyis la rang gi lag pas reg pas dngos grub bdud rtsi dmar po'i rnam pa de nyid lce la myong bar bsam ste /
oM AHhU~M zhes chu la reg cing 'thungs pa'i lhag kyang rang gis longs spyad par bya'o //
gtor bsngo byed na /
zangs gzhong du gtor ma rin po che 'bar ba dmar po la sha chang /
sbrang bur zas sna 'bru snas brgyan pa'am /
ma 'byor na rang gang za ba'i kha zas de /
oM AHhU~M lan gsum gyis byin gyis brlabs te /
gtor ma 'dod yon lnga dang ldan par gyur /
mdun du dzaM b+ha la 'khor bcas byon par bsam la /
oM dzaM b+ha la dza len+d+ra ya sa pa ri wA ra ba liM ta khA hi khA hi /
bdun nam gsum brjod pas ljags rdo rje'i sbu gu can gyis gsol bas mnyes nas nor gyi dngos grub stsol zhing gnas gsum nas rin po che 'dzag par bsam /
oM dzaM b+ha la dza len+d+ra ya sa pa ri wA ra ar+g+haM sogs kyis mchod /
bstod pa ni /
bde gshegs kun gyi gsung las rab sprul zhing :
thugs rjes chags pas sku mdog dmar por bzhugs :
dbang gi phrin las rdzogs mdzad dzaM b+ha la :
ma lus 'gro ba'i re skong la phyag 'tshal :
zhal gsum phyag drug zhabs bzhis nor skyug mnan :
'gro ba'i re skong yid bzhin rin chen dang :
khams gsum 'gugs par byed pa'i lcags kyu gnyis :
g.yas gnyis dang po bar pas bsnams par mdzad :
rin chen thod pa zhags pa g.yon gnyis na :
tha ma gnyis ni ne'u le btsir zhing 'beb :
rnam mang rin chen nor gyi char phab nas :
ma lus 'gro ba'i re skong la phyag 'tshal :
zhal g.yas dkar bas lha rigs dbang du sdud :
g.yon zhal sngo bas klu rigs dbang du sdud :
dbus zhal dmar bas mi rnams dbang du sdud :
srid gsum dbang du sdud la phyag 'tshal lo :
sku la rin chen du mas rnam par brgyan :
klu chen brgyad dang lha yi na bzas brgyan :
sgeg pa'i nyams ldan 'gro ba kun yid sdud :
mgon po dzaM b+ha la la phyag 'tshal lo :
bdag la longs spyod nor chen dngos grub stsol :
ces bstod /
rten yod na /
'dir ni gzugs dang lhan cig tu //
zhes sogs brjod /
med na badzra muHsa gshegs su gsol /
bsngo smon bkra shis bya'o //
'di yang ngag dbang dpal bzang gi rgyun khyer du gter gzhung las dge slong pad phrin gyis btus so ///
/
@#//
dzaM b+ha la dmar po'i sbyin sreg gi cho ga 'dod rgu'i snang ba zhes bya ba bzhugs so //
oM swasti /
rigs brgya'i khyab bdag bla ma dang //
rgyal kun gsung las rnam sprul pa //
pad rAg mdangs 'dzin dzaM b+ha lar //
btud nas de yi sbyin sreg bri //
'di la rgyas pa dang dbang gi sbyin sreg gnyis las /
dang po rgyas pa'i sbyin sreg ni /
zla ba'i dkar phyogs sam nyi phyed kyi dus nags tshal sogs shis pa'i gnas su maN+Dal ba byung dang dri bzang gis chag chag btab par rdul tshon gyis dkyil 'khor rin po che'i dbyibs can bri /
de'i khar srog chags med pa'i 'o ma can gyi shing skam pos gru bzhir brtsig
/rang gi g.yas ngos su stegs kyi khar kha zas bzang rgus brgyan pa'i gtor ma dang mchod pa /
khyad par me srog 'dzin pa'i rdzas 'o ma can gyi yam shing dang zhun mar /
bsreg rdzas ni rtsa bar /
nas dang :
gro dang :
'bras dang :
rin po che dang :
sha mar bu ram la sogs pa zas sna dang :
gos chen la sogs gos sna dang :
zhes pa ltar bsags la bshams shing /
dgang gzar blug la sogs pa dgos cha rnams tshogs par byas la spro zhing dga' ba'i sems kyis byang du phyogs par bzang po'i stabs kyis stan la 'dug ste /
bdag bskyed ni /
yi dam gang yang rung ba'i bskyed bzlas bya ba'am /
yang na dbang gi sbyin sreg gi skabs rtsa bar /
ting nge 'dzin ni bdag dang me lha dzaM dmar khyad med du bskyed :
ces pa ltar bdag bskyed dzaM dmar du bsgom na /
sgrub thabs 'dod rgu'i gter mdzod ltar mchod gtor byin brlab nas bzlas pa'i bar dkyus bzhin du bya zhing /
thun mong ma yin pa dbang sdud kyi bzlas pa ni ma byas kyang chog
/de nas bsreg rdzas rnams /
raM yaM khaM gis bsang sbyang /
stong pa'i ngang las rin chen snod yangs par //
'bru gsum zhu las mchod rdzas bsreg rdzas tshogs //
ngo bo zag med bdud rtsi'i rang bzhin can //
dpag yas nam mkha'i khams kun gang bar gyur //
oM AHhU~M/
zhes lan gsum gyis byin gyis brlabs nas /
rin po che las byung ba'i mes ting lo sbar la /
oM ag+na ye dz+wa la raM/
zhes brjod cing mar khus kyang gso /
thab /
a mr-itas bsang /
swa b+hA was sbyang /
mi dmigs stong pa'i ngang las rang nyid kyi //
mdun du rgyas pa'i thab khung mtshan nyid kun //
yongs rdzogs 'od zer ser po 'phro ba'i dbus //
zhes pa'i mjug tu /
paM las pad+ma a las zla ba dang //
zhes pa nas bstod pa'i bar sgrub thabs ltar blangs la /
rdzas rnams bsregs pa'i bdud rtsi dwangs ma'i 'od //
zhal du drangs pas mnyes shing tshims gyur nas //
dzaM la'i zhal dang phyag gi ne 'u le //
zhabs 'og gnod sbyin kun gyi zhal sgo nas //
'dod dgu'i rin chen 'dzad med gter chen po //
char ltar phab nas bdag la bstsal bar gyur //
ces gsal btab nas /
sngags ni /
oM dzaM b+ha la dza len+d+ra ya d+ha naHme d+hi hrIHdz+wa la raM rat+na sid+d+hi hU~M:
zhes pas rdzas rnams thab tu rim par phul zhing /
bdag gi mchod rdzas dam pa 'di bzhes la //
nor dang longs spyod 'phel bar mdzad du gsol //
zhes 'dod don kyang gsol /
spro na tshogs mchod sgrub thabs nas blangs te tshogs phud kyang thab tu 'bul /
lhag ma phyir dor /
mchod bstod nongs bshags byas la /
ye shes pa gshegs su gsol /
dam tshig pa rang la bsdu /
smon lam dang shis brjod rgyas bsdus ci rigs pa bya /
thal ba mdzod du sba'o //
!
//gnyis pa dbang gi sbyin sreg ni /
zla ba mar ngo'am nyi ma phyi dro'i dus /
chu bo 'dus pa'i mdo la sogs pa'i gnas su maN+Dal zla gam bris pa'i khar tsan dan nam mdzo mo shing la sogs pas zla gam du brtsig
/spyi mchod gtor ma rnams sngar ltar las /
khyad par dmar la dri zhim pa'i yam shing /
'bri mog gis bsgyur ba'i mar khu /
bsreg rdzas rgya skyegs kyis bris pa'i bsgrub bya'i ling+ga /
me tog glang sna dmar po dang khug chos sogs me tog dmar po'i rigs gang 'dzoms bsags la /
chags shing dung ba'i bsam pa dang ldan pas byang du phyogs par skyil krung gis 'dug ste /
sgrub thabs ltar dzaM dmar gyi bdag bskyed bzlas pa'i bar bya zhing /
'dir thun mong ma yin pa dbang sdud kyi bzlas pa'ang byed /
khyad par gsang ba'i lha mo ku ru kul+le'i thugs ka nas spros pa'i las kyi lha mos bsgrub bya gang yin lcags kyu dang zhags pas drangs pa'i dmigs gnad de nyid kyis bsgrub bya ling+ga la yang yang bstim mo //
de nas bsreg rdzas rnams byin rlabs sngar ltar bya /
rang 'dod pa'i lag nas byung ba'i me /
oM ag+ni dz+wa la raM gyis sbar /
thab bsang sbyang /
mi dmigs stong pa'i ngang las rang nyid kyi //
mdun du dbang gi thab khung mtshan nyid kun //
yongs rdzogs 'od zer dmar po 'phro ba'i dbus //
paM las pad+ma a las zla ba dang //
zhes pa nas bstod pa'i bar sgrub thabs nas blangs rjes /
rdzas rnams bsregs pa'i bdud rtsi dwangs ma'i 'od //
zhal du drangs pas mnyes shing tshims gyur nas //
de yi thugs nas las kyi lha mo dmar //
lcags kyu zhags pa thogs pa dpag med 'thon //
che btsan 'gro rnams me lha'i mdun du bkug
/de dag gus pas thal sbyar gnas pa la //
las kyi lha mo bsgrub bya'i spyi bo nas //
snying gar zhugs pas dbang 'dus sems rgyud bskul //
yid chags myos pas brgyal thabs gnas par gyur //
slar yang rdzas phul me nyid cher 'bar shing /
khyad par lha yi thugs ka'i 'od dmar pos //
reg pas bsgrub bya chags pa'i mes gdungs te //
rang dbang med par bdag la chags par gyur //
ces pa'i don bsam bzhin du /
oM dzaM b+ha la dza len+d+ra ya d+ha naHme d+hi hrIHche ge mo pA shaM ku ru hrIHswA hA:
zhes pas rdzas rnams thab tu rim par phul zhing /
bdag gi mchod rdzas dam pa 'di bzhes la //
che btsan 'gro kun dbang du sdud par mdzod //
ces 'dod don yang gsol /
tshogs mchod bya /
mchod cing bzod par gsol nas gshegs bsdu bsngo smon shis brjod kyis mtha' brgyan /
thal ba ri'i rtse nas 'phyar ba'am /
yang na chu la sbyang ngo //
rgyas pa dang dbang gnyis ka la bsreg rdzas rnams so sor 'bul bar mi nus na /
yam shing dang mar khu ling+ga gsum ma gtogs pa'i rdzas rnams phye ma'am ril bu gang bder byas la phul kyang 'gal ba med do //
tshul 'di zing po rig sngags 'chang ba'i ngor //
grwa ston chen po'i gter gzhung dgongs don bsgrigs //
bla ma'i drin las d+harma shrIs bsdebs //
'gro kun dbul ba'i gdung ba sel bar shog //
/
