@#:
dpal rta mgrin dregs pa kun sgrol gyi drag sngags spu gri'i them yig bzhugs so :
dpal rta mgrin dregs pa kun 'dul la phyag 'tshal lo :
o rgyan pad+ma 'byung gnas kyis :
lha srin sde brgyad them bstan pa :
drag sngags gcod byed spu gri 'dra :
rno la ngar gyis gdags pa bzhin :
'jig rten dregs pa bco brgyad dang :
lha srin sde brgyad ma lus pa :
zhags pa lta bu'i sngags kyis bcing :
gnod byed dregs pa them du drang :
dzaH  lcags kyu lta bus drang /
hU~M  zhags pa lta bus bcing /
baM  lcags sgrog lta bus bsdam /
ho :  dril bu lta bus dbang du bsdu /
trig nan :  gnod byed yi ge 'bru gnyis po /
hur thum dza :  srog snying drag po'i yig 'bru gsum /
mA ra ya rbad :  dregs pa rang srog rang gis bcad pa'i yi ge 'bru bzhi /
rtsa sbur srog nan breng shags yam rbad :  thams cad brlag cing las la 'dzud pa'i yi ge brgyad do //
dregs pa spyi'i srog sarba e :
sgos srog so sor shes par bya :
ming gi yi ge dang po 'am :
sde brgyad dregs pa thams cad kyi :
ming yig spu gri'i them la blang :
lcags bsregs kha yi rtswa sbur bzhin :
skad cig nyid la brlag par byed :
'jig rten dregs pa bco brgyad dang :
snang srid lha 'dre thams cad kyi :
sgos srog so sor drangs pa yi :
so so'i dbye ba 'di lta ste :
thog mar dregs pa'i sgos srog ni :
ya ma ye :  gshin rje /
ma ma ru lu ma :  ma mo /
ma hA de wa a :  lha chen /
tIrti ka du :  mu stegs /
yak+sha shwa :  gnod sbyin /
rwa tsa tsa :  rgyal po /
shu la tsa tsa :  dregs pa srog zan dmar po /
haM shaM tri :  'gong po /
rak+sha ra :  srin po /
ru dra ha :  bdud /
badzra sA d+hu tri :  rdo rje legs pa /
ru dra ru :  dam sri /
biSh+Nu ra :  gza'/
mun mun pa :  bdud /
bi nA ya ka tri :  bgegs /
a bi shu la dzaH  btsan ya ba rkya bdun /
tri nu shu la tri :  the'u rang /
nA ga phu :  klu bdud rnams gyi srog snying /
lha 'dre so so'i sgos srog ni :
a :  lha /
nr-i :  mi /
su :  lha min /
tri :  yi dwags /
pre :  dud 'gro
/du :  dmyal ba /
b+ha tra thA:  yul gdon /
haM tra ha :  yul gdon nag po /
madz+nyA pa :  gri mo /
rak+sha ra :  srin po /
a laM haM  brgya byin /
ag+ne raM:  me lha /
trak+sha tri :  bgegs rigs /
wa ru Na naM:  chu lha /
laM ha yaM:  'brog srin /
bA yu yaM:  rlung lha /
a lo ma :  shwa na ma /
pri te this :  rabs chad /
yaM re maM:  'brog srin ma /
sa na tre :  brag srin /
yaM ho ma :  byang sman /
bA yu yaM ho ma :  g.yab 'dre /
ho bra go ra yaM:  g.ya' sman /
ma Ni ha :  gri mo /
tsa du ha :  chang 'dre /
ting laM ni :  sman gri
/nan+ta ya :  thab 'dre /
pra ta ha :  grib gnon :
ming srog brda yis spyad byas na :
dbang chen rngam pa'i gzi brjid kyis :
'jig rten dregs sde ma lus pa :
srog snying phul nas las la myur :
dregs pa so so'i ming dang srog :
'gugs byed la sogs sngags kyis brgyan :
gang la dmigs pa'i ming mthar sbyar :
spu gri ngar gyis gdags pa 'dra :
khri srong btsad po'i phyag tu gtad :
mi nub bstan pa'i btsas su zhog :
rgya rgya rgya :
rig pa'i ye shes gu ru pad+ma dang :
'gag med rang rtsal khri srong lde'u btsan gnyis :
rang grol bde ba chen po'i zhus lan 'di :
rol pa 'gag pa med pa'i brag ri la :
rang bzhin skye ba med pa'i phyag rgyas btab :
snang sems gnyis med thig le'i sgrom bur sbas :
dbyings dang ye shes gnyis su med pa'i gter :
rim par brgyud nas snod ldan rnams la gtad :
sa ma ya rgya rgya rgya :
gter ston chen po gru gu rdo rje yang dbang gter gyi snyan brgyud lags so ///
/
