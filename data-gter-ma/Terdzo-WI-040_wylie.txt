@#:
pad+ma g.yang 'bum yid bzhin nor bu bzhugs so :
gu ru rin po che la phyag 'tshal lo :
slob dpon rin po che pad+ma 'byung gnas bod yul dbus su byon nas dpal gyi bsam yas bzhengs pa'i skabs su :
sbyin bdag rgyal po khri srong lde'u btsan gyis zhus pa :
kye :
slob dpon rig sngags 'chang ba chen po lags :
sems can dbul ba'i gdung bas gzir ba la :
rin chen gter mdzod dbul ba sel ba'i thabs :
nyi zla g.yang 'bum rin chen 'od 'bar ba :
'gro ba'i mgon po chos rjes bshad du gsol :
ces zhus pas gu ru rin po che pad+ma 'byung gnas kyis bka' bstsal pa :
rgyal po chen po khyed nyon cig :
da lta dang ma 'ongs pa'i sems can dbul zhing phongs pas gdung ba rnams kyis rin po che'i phywa g.yang bsgrub par 'dod na :
ras dkar po kha gru ma nyams pa'i steng du nas kyi tshom bu lnga bkod :
dbus su dpal bshos chen po dar gdugs can zas snas gtams shing sbrang chang gis bran pa bsham :
mda' rgod sgros brgyan pa la rin chen sna lnga dang :
rnga ma dkar nag :
g.yang gi snying po nor lha'i gzungs bris pa dar sna dang bcas pa btags :
stag ras gzig ras khrab byang gis brgyan :
shar du g.yang gi sku mkhar dkar po :
lhor rin po che'i mdzod :
nub tu phyugs kyi ra ba gang ba :
byang du ba dan dkar po bri :
rmu thag g.yang phur la gtod :
gzhan yang bkra shis rdzas rtags :
rin chen sna bdun :
dpag bsam shing dang bum pa bzang po :
ma rmos lo tog dang 'dod 'jo'i ba :
ka cha dkor cha mang po dngos su dgram :
ri mor bri :
g.yang sgye ne'u le'i rkyal pa'i nang zhing sa :
'bru bcud :
rta phyugs kyi spu sna :
phyug po g.yang can :
bla sde chen po'i rdzas ci mang bsags :
g.yang phor chen po chang dang mar khus gtams pa'ang 'dzug :
mchod pa mang zhing bzang ba bsham :
sngags mkhan ting 'dzin dang ldan pas mtshams bcad :
tshogs bsags :
de nas g.yang rabs gyer bar bya'o :
hU~M:
bde mchog bde spyod nam mkha'i dkyil yangs nas :
dus gsum rgyal ba sras bcas thugs dam can :
badzra gu ru pad+ma thod phreng rtsal :
rtsa brgyud bla ma'i tshogs rnams gshegs su gsol :
chos dbyings mngon par byang chub sku brnyes nas :
sku gsung thugs kyis 'gro ba'i don kun mdzad :
phyogs bcu'i sangs rgyas yi dam zhi khro'i lha :
thugs rje chen pos dgongs te gshegs su gsol :
nyon mongs nad sel yon tan 'byung ba'i gnas :
gsung rab yan lag bcu gnyis rgyal ba'i bka':
bcom ldan shes rab pha rol phyin la sogs :
rnam dag chos kyi dbyings nas gshegs su gsol :
sa bcu'i rgyal tshab che la mnga' brnyes pas :
byams dang snying rje brtson 'grus go bgos nas :
shes rab thabs kyis lam sna 'dren mdzad pa :
byang chub sems dpa' ma lus gshegs su gsol :
yid bzhin don rtogs las mthar spangs byas shing :
tshul khrims dri med dug lnga'i rnam rtog bcom :
'phags lam mngon brtson yon tan rgyas pa yi :
nyan thos rang rgyal ma lus gshegs su gsol :
hU~M:
shar phyogs mngon dga'i zhing khams nas :
rin chen shel gyi gzhal yas na :
seng chen bsnol ba'i khri steng du :
bcom ldan rdo rje sems dpa' ni :
phyag na rdo rje dril bu snams :
yum chen dbyings phyug dkar mo 'khril :
rdo rje rigs kyi 'khor gyis bskor :[ ÔÅª ]gnas 'dir spyan 'dren gshegs su gsol :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
hU~M badzra d+h+r-ika?:
mUM d+hA twI shwa rI:
badzra sarba ta thA ga ta sid+d+hi sid+d+hi swA hA:
hU~M:
lho phyogs rgyas pa'i zhing khams nas :
rin chen gser gyi gzhal yas na :
cang shes bsnol ba'i khri steng du :
bcom ldan rin chen 'byung ldan ni :
phyag na nor bu 'bar ba bsnams :
yum chen mA kI sngon mo 'khril :
rin chen rigs kyi 'khor gyis bskor :
gnas 'dir spyan 'dren sogs gong ltar 'gre'o :
swA rat+na d+h+r-ika?:
mAM mo ha ra twI:
rat+na sarba ta thA ga ta sid+d+hi sid+d+hi swA hA:
hU~M:
nub phyogs bde can zhing khams nas :
bye ru 'bar ba'i gzhal yas na :
rma bya bsnol ba'i khri steng du :
bcom ldan snang ba mtha' yas ni :
phyag na pad+ma dmar po bsnams :
yum chen gos dkar dmar mo 'khril :
pad+ma rigs kyi 'khor gyis bskor :
gnas 'dir spyan 'dren sogs :
oM A ro l-ika?:
pAM rA ga ra twI:
pad+ma sarba ta thA ga ta sid+d+hi sid+d+hi swA hA:
hU~M:
byang phyogs phrin las zhing khams nas :
in+d+ra nI la'i gzhal yas na :
shang shang bsnol ba'i khri steng du :
bcom ldan don yod grub pa ni :
phyag na rdo rje rgya gram bsnams :
yum chen dam tshig ljang mo 'khril :
karma rigs kyi 'khor gyis bskor :
gnas 'dir spyan 'dren sogs :
hA pra dz+nyA d+h+r-ika?:
tAM badzra ra twI:
karma sarba ta thA ga ta sid+d+hi sid+d+hi swA hA:
hU~M:
steng phyogs chos dbyings pho brang nas :
'od lnga 'bar ba'i gzhal yas na :
glang chen bsnol ba'i khri steng du :
bcom ldan rnam par snang mdzad ni :
phyag na yid bzhin 'khor lo bsnams :
yum chen spyan ma dkar mo 'khril :
bder gshegs rigs kyi 'khor gyis bskor :
gnas 'dir spyan 'dren sogs :
oM dzi na dzika?:
lAM dwe Sha ra twI:
bud+d+ha sarba ta thA ga ta sid+d+hi sid+d+hi swA hA:
hU~M:
bstan srung g.yang lha'i rgyal po ni :
byang phyogs rdo rje'i brag steng nas :
yab gcig legs ldan nag po che :
phyag na tsan+dan bing chen bsnams :
sku la dar dkar 'jol ber gsol :
lha dmag 'bum gyi 'khor gyis bskor :
byang gi phyogs nas spyan 'dren no :
gnas 'dir spyan 'dren sogs :
hU~M:
byang shar sku mkhar gzhal yas nas :
ma gcig dpal ldan lha mo ni :
chibs su dril nag kha dkar 'chib :
phyag na rtse gsum nor rkyal bsnams :
sku la rin chen rgyan gyis brgyan :
lha mo 'bum dang bcas pa yang :
gnas 'dir spyan 'dren sogs :
khu ye khu ye g.yang khu ye :

oM mu ne mu ne ma hA mu ne :
bi to ri ni :
bi to ri ni :
ki li ki li bi to ma hA na ti :
lu lu lu lu :
tsu lu tsu lu :
to lu bi to lu bi :
sha sha tsa ba raM:
swasti sarba sA d+ha na :
sid+d+hi na bi ma me man+t+ra ye swA hA:
sngags 'di lan gcig brjod pa tsam gyis sangs rgyas dang byang chub sems dpa' thams cad kyi byin rlabs kyis mi g.yang dang phyugs g.yang rab tu 'phel bar 'gyur ro :
na mo rat+na tra yA ya :
tad+ya thA:
oM ku Te ku Te ni :
oM i bi ri ti ko sha ni :
oM mi ri ti mi ri ye swA hA:
sngags 'di lan gcig brjod pa tsam gyis mi nad dang phyugs nad thams cad rgyun chad par 'gyur ro :
tad+ya thA:
oM b+han+d+ha ra ni :
su pra tiSh+Than+tu :
na ma su pra tiSh+Tha :
bi ti dz+wa la swA hA:
Ta ta ya saHd+harma pra dz+nyA na pra ti a ba sa ka na ku tra :
bi kha la mi ta shI la sA d+ha ni :
a pa ra te :
pA ta ni ku tra ga bi kha la :
ma ti ba ma hi :
sha ri sha ri Ar+Ya shA ya swA hA:
'di lan gcig brjod pas rigs lnga'i sangs rgyas rnams kyi bden pa'i byin rlabs kyis mi nor 'phel zhing bkra shis par 'gyur ro :
oM ma hA kA la gu Na hr-i da ya ma ti d+ha ma hA kA la rak+Sha swA hA:
oM ma yaM ta thA ga ta A kar+Sha ya na :
i li mi li :
ki li khi khi mi swA hA:
'di lan gcig brjod pa tsam gyis mgon po dang lha mo gnyis kyis mi nor gyi gnod pa thams cad bskrad par 'gyur ro :
hU~M:
shar phyogs 'jig rten de na ru :
rin chen shel gyi gzhal yas nas :
rgyal po chen po yul 'khor srung :
sras mchog g.yas la btsun mo g.yon :
nor bu ba dan phyag na bsnams :
rin chen shel gyi bang mdzod nas :
rin chen shel gyi dngos grub stsol :
gnas 'dir spyan 'dren sogs :
oM d+h+r-iSh+Ta rASh+Ta ya swA hA:
hU~M:
lho phyogs 'jig rten de na ru :
rin chen gser gyi gzhal yas nas :
nor lha'i rgyal po 'phags skyes po :
sras mchog g.yas la btsun mo g.yon :
nor bu ba dan phyag na bsnams :
rin chen gser gyi bang mdzod nas :
rin chen gser gyi dngos grub stsol :
gnas 'dir spyan 'dren sogs :
oM bi rU D+ha ka ya swA hA:
hU~M:
nub phyogs 'jig rten de na ru :
bye ru 'bar ba'i gzhal yas nas :
nor lha'i rgyal po spyan mi bzang :
sras mchog g.yas la btsun mo g.yon :
nor bu ba dan phyag na bsnams :
rin chen zangs kyi bang mdzod nas :
rin chen zangs kyi dngos grub stsol :
gnas 'dir spyan 'dren sogs :
oM bi rU pAk+Sha ya swA hA:
hU~M:
byang phyogs 'jig rten de na ru :
rin chen g.yu yi gzhal yas nas :
nor lha'i rgyal po rnam thos sras :
sras mchog g.yas la btsun mo g.yon :
nor bu ba dan phyag na bsnams :
rin chen g.yu yi bang mdzod nas :
rin chen g.yu yi dngos grub stsol :
gnas 'dir spyan 'dren sogs :
oM bai shra ma NA ya swA hA:
hU~M:
shar lho mtshams nas g.yang 'bod pa :
nor lha'i rgyal po dzaM b+ha la :
g.yas na nor bu 'bar ba bsnams :
g.yon na ne'u le'i rkyal pa bsnams :
sras mchog btsun mo sku la brten :
chibs su chu ris sngon po 'chib :
gser sga ser po wangs se wang :
g.yu mthur sngon po brengs se breng :
shing thog sna tshogs snga rur btags :
nor gyi rkyal pa phyi la btags :
sngo khra mang po rol du khrid :
rta ser mang po phyi na 'brang :
lcags kyi bya khra glad na lding :
nor lha mched brgyad 'khor gyis bskor :
gnas 'dir spyan 'dren sogs :
oM dzam+b+ha la dza len+d+ra ya swA hA:
hU~M:
lho nub mtshams nas g.yang 'bod pa :
nor lha'i rgyal po mdzes ldan sras :
seng ge dkar mo chibs su 'chib :
phyag na dar tshon sna lnga 'dzin :
btsun mo rin chen sngon nas brten :
sras mchog dam pas rgyab nas brten :
lha dmag mang po'i 'khor gyis bskor :
bya khyung dkar po glad na lding :
gnas 'dir spyan 'dren sogs :
oM s+yAd+'a the dan :
pra ti sum+b+ha ni sum+b+ha :
tsa ra na tsa ra :
sa man+ta sho d+ha ni ma hA bo rat+na sid+d+hi swA hA:
hU~M:
nub byang mtshams nas g.yang 'bod pa :
nor lha'i rgyal po sha ba ri :
chibs su glang po rin chen 'chib :
btsun mo rin chen g.yon nas 'khyud :
sras mchog dam pas g.yas nas brten :
glang chen mang po rol du khrid :
rin chen rgyan gyis rab tu brgyan :
sku la dngul gyi thig le bkra :
nor phyugs thams cad skyong bar mdzod :
be'u lug thams cad 'phel bar mdzod :
'bru zhing rta nor spel du gsol :
god 'dre god yams rdul du rlogs :
g.yas na nor bu 'bar ba bsnams :
g.yon na rin chen bum pa 'dzin :
phyugs lha mang po'i 'khor gyis bskor :
gnas 'dir spyan 'dren sogs :
oM par+Na sha ba ri a pa ri sa man+ta bai ma hA kA la ya swA hA:
hU~M:
byang shar mtshams nas g.yang 'bod pa :
nor lha gtsug tor ljang gu ni :
sku la za 'og na bza' gsol :
yid bzhin nor bus dbu la brgyan :
phyag na nor bu rgyal mtshan bsnams :
rin chen gser gyi ska rags bcings :
chibs su rta dkar rngog nag 'chib :
sras dang btsun mos sku la brten :
pho lha rnams kyi dgra bla yin :
bu dang tsha bo 'phel bar mdzod :
gnas 'dir spyan 'dren sogs :
oM ba ru nA ka ye :
oM Ar+Ya sa man+ta :
ma ta ma hA ki ni ye swA hA:
hU~M:
shar gyi phyogs nas 'bod pa ni :
tshe sring lha mo gnas 'dir byon :
lho yi phyogs nas 'bod pa ni :
nor 'phel lha mo gnas 'dir byon :
nub kyi phyogs nas 'bod pa ni :
na bza'i lha mo gnas 'dir byon :
byang gi phyogs nas 'bod pa ni :
lo tog lha mo gnas 'dir byon :
ma dang 'dra ba'i lha mo rnams :
gnas 'dir spyan 'dren sogs :
oM A yur bA su wasatra pha la de hi de hi ba ra de ma hA puN+ya sid+d+hi swA hA:
hU~M:
ri rab lhun po'i byang phyogs nas :
rin chen gter gyi gdan steng du :
lha mo nor gyi blo gros ma :
dar sna lnga yi cod pan can :
g.yas na nor bu'i snye ma bsnams :
g.yon na rin chen gter bum 'dzin :
rin chen rgyan gyis rab tu brgyan :
lha mo 'bum gyi 'khor gyis bskor :
tshur byon tshur byon gnas 'dir byon :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
hU~M:
dpal ldan lha mo nor rgyun ma'i :
sras ni nor lha mched brgyad yin :
phyag g.yas nor bu 'bar ba bsnams :
g.yon pas nor gyi rkyal pa 'dzin :
seng ge dkar mo brgyad la 'chib :
rin chen rgyan gyis rab tu brgyan :
nor dang longs spyod rgyas par mdzad :
gnas 'dir spyan 'dren sogs :
oM bA su ra ye aSh+Ta de bA ya swA hA:
hU~M:
nyi ma shar phyogs pha ki na :
dbang gi rgyal po 'bru yi lha :
phyag g.yas ba dan dkar po phyar :
g.yon pas gser gyi lde mig bsnams :
gnas 'dir spyan 'dren sogs :
oM I shwa rA ya pha la de hi swA hA:
hU~M:
lho yi phyogs kyi pha ki na :
rta lha'i rgyal po re man+ta :
g.yas na nor bu 'bar ba 'dzin :
g.yon na ba dan rtse gsum phyar :
sku la bse khrab dmar po gsol :
rin chen rgyan gyis rab tu brgyan :
rta sngon nywa bzhi nag po 'chib :
me tog phreng bas do shal byas :
lcags kyi bya khra g.yas g.yon lding :
rgya stag gnyis ni sngon na 'gro :
seng ge gnyis ni phyi nas 'brang :
spyi gtsug bya khyung sngon po lding :
nyi ma shar ro dpal shar ro :
dpal rab 'chang ba'i mgon po ste :
lam lha'i rgyal po bde mdzad pa :
dgra bla'i mchog ste nyi ma'i sras :
gzi ldan khyod la phyag 'tshal lo :
'gro ba nyam thag don slad du :
thugs rje'i dbang gis mgon gyur cing :
lam gyi dgra dang 'jigs pa sel :
khyu mchog rta rnams spel mdzad pa :
mnga' mdzad thub dbang lha yi lha :
phyag 'tshal gzhon nu re man+ta :
gnod gyur dgra las rgyal ba dang :
lam gyi dpag tshad thams cad du :
skyong zhing rta nor bsrung ba dang :
bdag gi rta rnams thams cad la :
srung zhing skyong dang spel bar mdzod :
skyes rab mchog la dad pa yis :
re ba'i sems kyis phyag 'tshal lo :
mgon po thugs rje can rnams kyis :
rta rnams srung zhing bskyab tu gsol :
de ring bdag dang yon bdag gis :
gnas 'dir spyan 'dren sogs :
oM Ar+Ya re man+ta hU~M phaT:
hU~M:
nub kyi phyogs kyi pha ki na :
gnam lha'i rgyal po ga ru Da :
sku mdog dkar po 'od zer 'phro :
phyag na rnga yab dkar po bsnams :
lus la rin chen sbrul gyis brgyan :
phyugs dang be'u lug skyong bar mdzad :
mi dang phyugs gnyis 'phel bar mdzad :
ri rab ri yi yang rtse nas :
god kha god 'dre brlag par mdzad :
gnas 'dir spyan 'dren sogs :
oM rat+na ga ru DaHbadzra ya swA hA:
hU~M:
byang gi phyogs kyi pha ki na :
nor lha'i rgyal po dbyug to 'dzin :
g.yas na dbyug to'i rgyal mtshan 'dzin :
g.yon na gser gyi rkyal pa 'dzin :
gser dngul bang mdzod bdag po mdzad :
dbul po rnams la zas ster ba'i :
phyug po rnams kyi nor lha mdzad :
sras dang btsun mo 'khor gyis bskor :
gnas 'dir spyan 'dren sogs :
oM rat+na daN+DI ye swA hA:
de nas mchod pa 'bul ba ni :
hU~M:
chos dbyings mngon par rtogs pa'i phyir :
sna tshogs mchod pa bkod pa yang :
'bras chen 'bras bu bkod pa dang :
'bras chung 'bru sna mang po dang :
na bza' gdugs dang lag pan 'phan :
bu ram ka ra sbrang la sogs :
spyan gzigs bkod pa sna tshogs dang :
mar me yon chab zhal zas dang :
dri chab me tog sna tshogs dang :
kha tshar ma nyams ras yug dang :
dar sna phye mar sna tshogs 'bul :
chu gtsang 'o ma la sogs pa :
ro bcud ldan pa'i btung ba dang :
gzhan yang snyan cha mgul rgyan dang :
phyag gdub zhabs gdub se mo do :
do shal ske rags g.yer kha can :
mkha' lding ri dwags g.yung dwags 'khor :
rnga dang gling bu pi waM dang :
rol mo sil snyan yod pa rnams :
bcom ldan rgyal ba'i dkyil 'khor dang :
g.yang lha 'khor dang bcas la 'bul :
bzhes nas bdag dang yon bdag gi :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
oM sarba ta thA ga ta lo ka pA la sa pa ri bA ra na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
zhes brjod do :
dpal bshos la dpa' bo sbrang chang blugs la :
oM AHhU~M gis byin brlabs pa lha dang mi yi zhal zas phun sum tshogs par bsam la :
na mo bud+d+ha ya swA hA:
na mo d+harmA ya swA hA:
na mo saM g+hA ya swA hA:
na mo ma hA gu ra be swA hA:
na mo pra de bI ya swA hA:
na mo man+t+ra ya swA hA:
na mo ma hA tsa ra Na ya swA hA:
tad+ya thA:
oM hi li hi li :
mi li mi li ye swA hA:
gu li ma hA ma hA gan+d+ha ri swA ri swA hA:
oM gan+d+hAr+tha ma hA gan+d+ha ri swA ri swA hA:
oM pra li tra tri ma ti ma ti swA hA:
oM taM b+hi mu kha du ye swA hA:
oM hi hi hi hi swA hA:
oM haM haM haM haM swA hA:
oM ha le ha le swA hA:
oM gan+d+ha me swA hA:
oM tsa tsa swA hA:
oM tsi tsi swA hA:
oM tsan+d+ha sha swA hA:
oM sha khi ri swA hA:
oM hrI hA swA hA:
oM b+ha ga bAn pany+tsa dz+nyA nA ya swA hA:
oM lo ka sid+d+hi sA d+ha ya swA hA:
i daM ba liM ta kha kha khA hi khA hi :
nor lha g.yang lha'i sku gsung thugs yon tan phrin las thams cad mnyes par gyur cig :
gzungs 'di brjod pa tsam gyis lha dang :
gnod sbyin dang nor lha g.yang lha klu la sogs pa rnams kyis g.yang gi dngos grub char bzhin du 'beb par 'gyur ro :
sbrang la sbrang ma 'dus pa bzhin du :
g.yang bshos gsol bas lha dang nor lhas dgongs shing mnyes nas :
bdag dang yon gyi bdag po'i mi nor zas gsum 'phel bar gyur cig :
hU~M:
g.yang lha 'khor dang bcas pa rnams :
rnal 'byor bdag la dgongs su gsol :
dpal gyi g.yang bshos dam pa 'di :
rgyu ni rin chen 'bru las byas :
ming ni ro mchog brgya ldan ming :
dpe ni ri rab ri la blangs :
mtho ni srid pa'i rtse dang mnyam :
che ba yon tan brgyad dang ldan :
zhabs ni 'byung ba sa la brten :
logs la mdzes pa'i rgyan mchog ldan :
me tog ha lo 'bar ba bzhin :
rtse mo mar dang sbrang gis brgyan :
'dod pa'i yon tan lnga dang ldan :
nor lha nor bu'i zhal zas ldan :
ro mchog brgya dang ldan pa 'di :
bcom ldan rgyal ba'i dkyil 'khor dang :
g.yang lha 'khor bcas dkyil 'khor la :
yon bdag 'khor dang bcas rnams kyis :
dad pa'i sems kyis 'bul lags na :
'dod pa'i dngos grub thams cad stsol :
bdag dang yon bdag 'khor bcas la :
rig 'dzin tshe yi dngos grub stsol :
brgyud 'dzin bu yi dngos grub stsol :
'dod pa nor gyi dngos grub stsol :
tad+ya thA:
oM sid+d+hi sid+d+hi mo tsa ni mok+Sha ni :
bdag la sid+d+hi ye swA hA:
de nas chang byin gyis brlab pa ni :
oM AHhU~M a mr-ita hrIHswA hA:
ho :
slob dpon pad+ma'i byin rlabs las :
bdud rtsi gser gyi ro mchog 'di :
mes po mkha' las grub pa yin :
phyi mo sa las bskrun pa yin :
chang gi pha ni phabs la sbyar :
chang gi ma ni chu las grub :
chang gi dkyil 'khor de las byung :
'byor sman chen po dar las byas :
bu ni 'bras drug chang du grub :
mthu dang rtsal gyis 'gro ba 'dul :
ro mchog brgya ldan bdud rtsi'i mchog :
ro ldan yangs la 'jam pa dang :
lto la mi gnod mgrin par bde :
mthong ba tsam gyis 'dzum dang ldan :
'thung bas skom pa'i sdug bsngal sel :
lag tu blangs na nyams re dga':
rnal 'byor bdag gis byin brlabs nas :
bla med dkon mchog rtsa ba gsum :
rigs lnga yab yum 'khor dang bcas :
ma mgon lcam dral lha tshogs dang :
nor lha 'khor dang bcas la 'bul :
bdag dang yon bdag 'khor bcas la :
rig 'dzin tshe yi dngos grub stsol :
brgyud 'dzin bu yi dngos grub stsol :
'dod pa nor gyi dngos grub stsol :
de nas mda' dar lag tu blangs la 'di skad do :
khu ye khu ye g.yang khu ye :
ri rab ri yi lho phyogs ngos :
rdo rje gdan gyi lho phyogs na :
dpa' bo'i yul gyi pha rol na :
bkra shis nags tshal chen po ru :
sba rgod smyug rgod yod pa de :
phyi shun sngon po dar dang 'dra :
'jam ni dar bas rab tu 'jam :
rtse mo nam mkha'i dbyings su slebs :
lo ljang 'bras bu thibs se thib :
rgyal po chen po sde bzhi yis :
lcags kyi zor ba rnon pos brngas :
slob dpon pad+ma 'byung gnas kyis :
sngags dang phyag rgyas byin gyis brlabs :
bshams shing mtshan ldan mda' dar byas :
bya rgyal rgod po'i gshog pa bsgron :
ya mtshan rmad du che bar grags :
pha ni gnam la ma ni sa :
bu ni sba smyug ldems se ldem :
tshigs gsum sku gsung thugs su brlabs :
khong seng byang chub sems su brlabs :
me tog g.yu lo rab tu 'bar :
de 'dra'i yon tan lnga po 'di :
mdzes pa'i dar snas rab tu brgyan :
g.yang lha 'khor dang bcas la 'bul :
sku yi rten du mda' dar mdzod :
gsung gi rten du mda' dar mdzod :
thugs kyi rten du mda' dar mdzod :
g.yang lha rnams kyang brtan par bzhugs :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
de nas phye mar dang shug pa bsregs la :
hU~M:
yul ni bkra shis khri sgo na :
g.yu shug sngon mo lo 'bras can :
tsan+dan smug po'i sdong po yin :
des kyang ngo mtshar rmad du byung :
shing gi lha dang lha mo yis :
rin chen 'od 'bar zor bas brngas :
'byung ba chen po me la bsregs :
sngags dang phyag rgyas byin brlabs pas :
dri bzang sngon mo'i dud pa las :
'dod yon longs spyod char du 'beb :
phye mar 'o skol phud kyis mchod :
lha dang mi yi zhal zas te :
zag med ro mchog brgya dang ldan :
g.yang lha 'khor dang bcas la 'bul :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
ho :
phywa dang g.yang gi lha yi rabs :
dkon mchog rtsa gsum rab 'byams dang :
khyad par ye shes rigs mchog lnga :
'jig rten skyong ba 'khor dang bcas :
rgyang nge g.yel le ma mdzad par :
bkra shis skyid pa'i gnas 'di ru :
mda' dar sna lnga'i 'phur lce dang :
rnga ma dkar nag g.yab la byon :
phye mar 'o skol sna tshogs dang :
bzang shing bsregs pa'i ngad la byon :
dngul dkar me long rang gsal dang :
mar khu'i mtsho mo'i mdangs la byon :
rin chen dar zab 'bras bu dang :
g.yag lug ra gsum rten la byon :
dpa' bo chang gi ngar bcud dang :
sbrang rtsi bu ram ro la byon :
gnam sa bar gsum thams cad kyi :
g.yang gi spyan rten gzigs la byon :
shar nas lha dang g.yang gi tshogs :
nyi ma bzhin du shar zhing byon :
lho nas lha dang g.yang gi tshogs :
lho sprin bzhin du 'thib cing byon :
nub nas lha dang g.yang gi tshogs :
chu bo bzhin du 'bab cing byon :
byang nas lha dang g.yang gi tshogs :
rlung dmar bzhin du 'tshubs shing byon :
mi g.yang rab tu spel du gsol :
phyugs g.yang rab tu spel du gsol :
nor g.yang rab tu spel du gsol :
'bru g.yang rab tu spel du gsol :
tshe g.yang rab tu spel du gsol :
khu ye khu ye g.yang khu ye :
phywa cha g.yang cha'i rten rnams la :
mi 'bral yun du brtan par bzhugs :
dpal dang gzi brjid 'phel ba dang :
'dod rgu'i dngos grub bstsal du gsol :
oM badzra rat+na pad+ma karma bud+d+ha sarba ta thA ga ta lo ka pA la sa ma sa ma :
si mi si mi :
bA su nA nA kha d+he rat+na sarba sid+d+hi sdus sdus b+h+rU~M b+h+rU~M puSh+TiM ku ru swA hA:
zhes mang du bzla'o :
de'i skabs su mda' dar g.yab :
bzang shing dang phye mar bsreg :
rol mo dang dung dkar gyi sgra sbyor ro :
g.yang khug pa'i rtags snum 'od bag dro byin chags pa byung na g.yang sgo gtad pa ni :
kye :
da ni g.yang rten rten re yag :
g.yang rnams rten la bzhugs su gsol :
yon bdag mi nor 'khor bcas la :
tshe dpal bsod nams brtan par shog :
ces dang rten 'brel snying po bzlas la me tog gtor :
g.yang sgo bsdam pa ni :
kye :
stag dang seng ge phywa g.yang rten :
chos skyong srung ma'i pho nya yin :
phyugs sgo g.yang sgo bsrung bar mdzod :
nang mi phyugs bdag g.yang bdag gi :
phyi yi bse rag ma gtong zhig :
nang gi phywa g.yang ma shor cig :
bang mdzod 'bru dang nor gyis gang :
snod bzang ja chang 'o zhos gang :
ra ba rta phyugs rkang bzhis gang :
zhing sa 'bru drug smin pas gang :
thab dang du ba rgyun ma gcad :
snod dang g.yo bskol rgyun ma gcad :
tshong dang skyed 'phel rgyun ma gcad :
rta phyugs 'phan dar rgyun ma gcad :
mi rgyud chu bas ring bar mdzod :
mi bkrag mar bas snum par mdzod :
mi 'phel 'bras bas 'phel bar mdzod :
mi nor zas gsum 'dzom par mdzod :
khu ye khu ye phywa khu ye :
su pra tiSh+Tha badzra ya swA hA:
b+h+rU~M b+h+rU~M b+h+rU~M:
yang na g.yang rten rnams sbyin bdag gi lag tu gtad la :
kye :
dang po g.yang gtad gar srid na :
rgyal po zas gtsang chen po yis :
lha sras rgyal bu don grub la :
bu ram shing pa'i phywa g.yang gtad :
g.yang gtad 'bras bu mngon sangs rgyas :
de nas g.yang gtad gar srid na :
slob dpon pad+ma 'byung gnas kyis :
rgyal po khri srong lde'u btsan la :
'dzam bu gling gi phywa g.yang gtad :
chos dang srid kyi phun tshogs rgyas :
da lta g.yang gtad gar srid na :
sngags 'chang rnal 'byor bdag cag gis :
'khor 'das kun gyi phywa dang g.yang :
yon bdag pho mo'i lag tu gtad :
nad gdon bar chad zhi bar shog :
tshe bsod dpal 'byor rgyas par shog :
mi g.yang rab tu 'phel bar shog :
phyugs g.yang rab tu 'phel bar shog :
nor g.yang rab tu 'phel bar shog :
'bru g.yang rab tu 'phel bar shog :
tshe g.yang rab tu 'phel bar shog :
nor lha mi dang ma 'bral shog :
phywa g.yang rab tu brtan par shog :
ci bsam don rnams 'grub par shog :
bkra shis bde skyid ldan par shog :
gzhan yang smon lam rgya cher btab bo :
de nas g.yang sgo bsdams te srung phur btsug pa ni :
ho :
shar rdo rje sems dpas g.yang sgo srungs :
rdo rje rtse lnga'i g.yang phur btsug :
shel phreng brgya rtsas g.yang thag btags :
phywa g.yang mi 'gyur brtan par shog :
lho rin chen 'byung ldan g.yang sgo srungs :
nor bu rin chen g.yang phur btsug :
gser phreng brgya rtsas g.yang thag btags :
phywa g.yang mi 'gyur brtan par shog :
nub snang ba mtha' yas g.yang sgo srungs :
pad+ma 'bar ba'i g.yang phur btsug :
bye ru brgya rtsas g.yang thag btags :
phywa g.yang mi 'gyur brtan par shog :
byang don yod grub pas g.yang sgo srungs :
rgya gram 'bar ba'i g.yang phur btsug :
g.yu phreng brgya rtsas g.yang thag btags :
phywa g.yang mi 'gyur brtan par shog :
dbus rnam par snang mdzad g.yang sgo srungs :
'khor lo 'bar ba'i g.yang phur btsug :
dung phreng brgya rtsas g.yang thag btags :
phywa g.yang mi 'gyur brtan par shog :
g.yang gi phur pa ma bud cig :
phywa yi rmu thag ma chad cig :
phywa g.yang longs spyod 'phel zhing brtan :
kun nas bde legs 'grub gyur cig :
oM sarba ta thA ga ta badzra rat+na pad+ma karma bud+d+ha su pra tiSh+Tha badzra ya swA hA:
zhes brjod cing me tog gtor ro :
de nas zhal bsro ba ni :
bla mchod dang sbyin bdag thams cad gos bzang pos brgyan :
phye mar sogs drangs la :
kye :
lha yi mar dang klu yi zho :
gnod sbyin gter gyi 'bras bu'i phye :
phywa g.yang 'phel ba'i dngos grub rdzas :
mthun bsdebs ro bcud ldan pa yin :
mi g.yang bkrag mdangs me re re :
nor g.yang 'od zer kyi li li :
phyugs g.yang rtse kyu brengs se breng :
a la la ho sid+d+hi b+h+rU~M:
de nas bkra shis rgya cher brjod cing me tog 'thor :
skyid pa'i glu len :
dga' ba'i bro brdung :
rten 'brel kha brda bzang po bya'o :
de ltar byas pas dbul po phyug :
ltogs pa rgyags :
phongs pa skyid :
ci bsam pa'i don thams cad yid bzhin nor bu la gsol ba btab pa las lhag par 'grub bo :
mi nor shi god rgyun chad :
khyim dang yul phyogs thams cad bkra shis pa sogs phan yon mang du 'byung bar 'gyur ro :
sa ma ya :
slob dpon pad+ma 'byung gnas kyis mdzad pa'i g.yang 'bum rin po che 'di :
mnga' bdag khri srong lde'u btsan gyis gser gyi bum pa sbrang chang gis gang ba phul nas zhus :
lo tsA ba gnubs sangs rgyas ye shes kyis bsgyur te rgyal po la gtad nas gter du sbas pa'o :
sa ma ya :
rgya rgya rgya :
phyis gu ru chos kyi dbang phyug gis gter nas gdan drangs te rim par brgyud pa lags so //
'di la ma phyi ma dag pa dang /
'phri bsnan shin tu mang bas dpe rgyun mi gcig pa sha stag tu snang na'ang /
'dir gter gzhung gi tshig kho na bris pa cung zad dag yod snyam mo ///
/
@#:
pad+ma g.yang 'bum yid bzhin nor bu'i smon lam dang bkra shis bzhugs so :
na mo :
sangs rgyas chos dang dge 'dun dang :
rgyal ba rigs lnga'i bden pa dang :
nor lha g.yang lha la sogs pa :
'jig rten skyong ba'i mthu stobs kyis :
rgyu sbyor yon gyi bdag po rnams :
bsod nams ri bo brtan par shog :
mi g.yang stobs rtsal 'phel bar shog :
phyugs g.yang bkrag bcud rgyas par shog :
'bru g.yang ma rmos skye bar shog :
tshong g.yang 'dod rgu 'byung bar shog :
tshe g.yang brag ltar sra bar shog :
rdo rje bzhin du brtan par shog :
nyi zla bzhin du gsal bar shog :
dpal 'byor longs spyod snyan grags kun :
rgya che sa gzhi lta bur shog :
dgos 'byung nor bu lta bur shog :
zil gnon seng ge lta bur shog :
rgyun ring chu bo lta bur shog :
mi 'phel khang khyim gang bar shog :
nor 'phel bang mdzod gang bar shog :
rta 'phel bres khang gang bar shog :
phyugs 'phel lhas mal gang bar shog :
rgyu sbyor yon bdag 'khor bcas kun :
sbyin pa'i phar phyin rdzogs par shog :
bsod nams ye shes rgyas par shog :
bla med byang chub myur thob shog :
sid+d+hi sid+d+hi b+h+rU~M swA hA:

oM:
phun sum tshogs pa bla med dkon mchog gsum :
bkra shis kun gyi 'byung gnas bkra shis pa :
grags pa'i bkra shis 'jig rten yongs la khyab :
dge legs phun sum tshogs pa'i bkra shis shog :
wa rA Na sI nyams dga' bde skyid ldan :
yul phyogs 'dir yang de bzhin bkra shis shog :
grong khyer ser skya dpal dang yon tan rgyas :
grong rdal 'dir yang de bzhin bkra shis shog :
lhas bstan khab tu chos dang 'byor pas gang :
khang khyim 'dir yang de bzhin bkra shis shog :
rgyal po zas gtsang 'khor los sgyur ba'i rigs :
skyes pa 'dir yang de bzhin bkra shis shog :
btsun mo sgyu 'phrul rgyal ba skyed pa'i yum :
bud med 'dir yang de bzhin bkra shis shog :
rgyal bu don grub legs pa'i dpal kun 'byor :
lha sras 'dir yang de bzhin bkra shis shog :
sa 'tsho grags 'dzin yon tan dam pas brgyan :
btsun mo 'dir yang de bzhin bkra shis shog :
cang shes bsngags ldan sprin gyi shugs chen 'chang :
rta mchog 'dir yang de bzhin bkra shis shog :
nai rany+dzA nA me tog 'bras bus brgyan :
skyed tshal 'dir yang de bzhin bkra shis shog :
yangs pa can du 'bru nor longs spyod 'phel :
sa phyogs 'dir yang de bzhin bkra shis shog :
rdo rje gdan du thub pa mngon sangs rgyas :
gnas rten 'dir yang de bzhin bkra shis shog :
bya rgod spungs rir theg chen chos 'khor bskor :
chos ra 'dir yang de bzhin bkra shis shog :
rgyal byed tshal du 'phags pa'i dge 'dun 'du :
dgon sde 'dir yang de bzhin bkra shis shog :
nyin mo bkra shis bde ba'i nyi ma shar :
mtshan mo bkra shis skyid pa'i zla ba gsal :
nyin mtshan bkra shis bde skyid phywa g.yang 'phel :
bsam don chos bzhin 'grub pa'i bkra shis shog :
swasti swasti b+h+rU~M b+h+rU~M swA hA:
'di la smon lam dang bkra shis le'u tshan shin tu mang bar snang ba las phyogs gcig khol du phyung ba dge'o ///
/
