@#:
:bka' brgyad rang byung rang shar las :
'chi med tshe lha yongs rdzogs kyi tshe'i phyi sgrub bzhugs so :
rgya gar skad du :
A yur+dz+nyA na no pi ka nA ma :
bod skad du :
'chi med tshe'i sgrub pa zhes bya ba :
'chi med tshe'i lha la phyag 'tshal lo :
de nas ston pas bka' bstsal pa :
nyon cig gsang bdag rdo rje 'dzin :
'chi med rig 'dzin sgrub 'dod na :
bcud len tshe yi sgrub pa bstan :
tshe bdag chen po he ru ka :
bla med gsang sgrub khyad par can :
tshe dbang rig 'dzin mchog sgrub pa :
bdud rtsi shel gyi bum sgrub bshad :
de yang sbyor dngos rjes gsum mo :
sngon du bsod nams tshogs chen bsags :
dngos gzhi bcud len tshul du 'am :
rgyas par sgrub chen khog nas dbyung :
de yang tshe dbang bcud len rdzas :
'byung ba cha snyoms 'di lta ste :
rgyu gnyis rkyen gsum bdud rtsi bzhi :
'di spyad yon tan bsam mi khyab :
tshe bdag rdo rje sems dpa' 'grub :
de phyir legs sbyar sgrub na mchog :
rgyu gnyis rigs lnga yab yum gyi :
byang sems cong zhi brag zhun yin :
cong zhi bzang rigs bre gang dang :
brag zhun bzang po phul gang gsog :
rkyen gsum rtsi mar srang sum cu :
sbrang rtsi bre do bur bre gsum :
bcud bkrag stobs kyi gsos yin gsag :
'chi med bdud rtsi rnam bzhi ni :
shug pa ba lu mkhan pa mtshe :
'dab ma me tog bcud du gsag :
de rnams sman mar legs sbyar nas :
zos na tshe ring nad dkon te :
khyad par tshe dbang mchog 'dod na :
gsang ba sgrub chen pho brang dbus :
lcags par tshwa la med pa ru :
sman rigs lha grangs mnyam byas bsgrub :
par bu'i kha bsdams gzungs thag btag :
dar ser gur phub gu gul bdug :
bsnyen sgrub chog sgrig sgrub chen ltar :
tshe dbang 'phro 'du'i bsnyen pa ni :
rtsa sngags sham bur 'di nyid bzla :
oM badzra satwa hU~M b+h+rU~M:
AHb+h+rU~M:
oM badzra satwa hU~M:
rat+na mu tra A yur+dz+nyA na hU~M hrIHthA:
de nas sgrub pa'i sngags 'di bzla :
badzra satwa hU~M:
bai ro tsa na oM:
rat+na mu tra trAM:
a mi d+he wa hrI:
karma badzra hA:
de nas las sbyor 'chi med sngags :
'di nyid bzlas shing dngos grub blang :
oM badzra kro d+ha h+ya grI ba hrI:
sarba ta thA ga ta ma hA pany+tsa AM:
oM A yur+dz+nyA na ma hA puN+ye tiSh+Tha oM:
grub rtags 'od dang du ba sgra :
dri zhim yid du 'ong ba 'byung :
bar skabs kun tu drang srong rnams :
spyan drangs tshe yi gsol ba btab :
de nas rang gzhan dbang bskur ba :
bdud rtsi bum pa spyi bor bzhag :
rtsa sngags rigs lnga'i snying por bcas :
brjod cing rim gyis gnas lngar bskur :
bdud rtsis lus gang rdo rjer bsam :
oM badzra A yu She hU~M b+h+rU~M nr-i dza :
a b+hi Shiny+tsa A:
sman phud drang srong lha mchod de :
'ju stob bya zhing rgyun du bza':
zas ngan bsrung zhing bcud kyang gtang :
mkhas shing man ngag ldan par gces :
tshe dbang phun tshogs 'di bsgrubs pas :
sman bcud yon tan bsam mi khyab :
rgyu gnyis sman gyis sha rus rgyas :
rkyen gsum stobs bcud bkrag kyang 'phel :
rtsi bzhis tshe ring 'byung ba snyoms :
rtsal ni seng ge stobs glang po :
mdangs ni rma bya yang rtsal khyung :
gsung ni tshangs pa bang ni rta :
'gro ba dbang 'dus sde brgyad khol :
tshe dbang phyag rgya'i rig 'dzin 'grub :
ces gsungs so :
'chi med tshe'i phyi sgrub rdzogs so :
sa ma ya :
rgya rgya rgya :
!
sgrub chen bka' brgyad las tshe'i nang sgrub bzhugs so :
bcom ldan mgon po tshe dpag med la phyag 'tshal lo :
o rgyan pad+ma bdag nyid kyis :
tshe sgrub zab mo brgya stong las :
tshegs chung don che'i man ngag bsdus :
yang zab 'grub myur don 'dril ba :
las can gcig dang 'phrad par shog :
dam chos sgrub pa'i gang zag gi :
tshe yi bar chad bsal ba'i phyir :
sgrub pa 'di la 'jug par gyis :
stong pa'i ngang las rang nyid ni :
bcom ldan mgon po tshe dpag med :
sku mdog dmar po zhal gcig pa :
phyag gnyis mnyam gzhag tshe bum 'dzin :
zhabs gnyis skyil krung rgyab yol can :
pad+ma nyi zla'i gdan la bzhugs :
longs spyod rdzogs pa'i rgyan gyis brgyan :
snang la rang bzhin med par bsgom :
'od 'phros bde gshegs thams cad kyi :
tshe yi dngos grub thams cad bsdus :
rang gi lus la thim par bsam :
tshe yi snying po 'di nyid bzla :
oM AHhU~M hrIHbadzra A yu She hU~M b+h+rU~M nr-i dza :
sid+d+hi pha la hU~M A:
zhag re la ni brgya brgyad bzlas :
de ltar rgyun du bzlas gyur na :
'das tshe nub phyogs bde ba can :
'od dpag med kyi spyan sngar skye :
'di la the tshom yod re kan :
mi bstan snying gi dkyil du bcang :
de nas dmigs pa 'di bsgom ste :
rang gi snying gi dkyil du ni :
tshe yi bdag po shel 'dra ba :
yab yum sbyor ba byas pa yis :
dwangs ma dkar dmar rgyun babs nas :
snying dkyil lus ni gang ba yis :
tshe dang bkrag mdangs rgyas par bsam :
rjes su mi dmigs rgya yis gdab :
zhag re thun res nges par chog :
nad gdon tshe yi bar chad ni :
dus gsum kun tu 'byung mi 'gyur :
dus min tshe yi bar chad ni :
'byung ba'i dwangs ma 'khrugs pa yis :
tshe yi bar chad byed pa yin :
des na dmigs pa 'di bsgom na :
rgyun du 'byung ba mi 'khrugs pas :
lo brgya'i bar du 'chi mi 'gyur :
bskal pa dus kyi tha ma la :
mi rnams tshe thung snying rus chung :
de dus tshegs chung sgrub sla myur :
tshe sgrub kun gyi don bsdus nas :
bdag 'dra pad+mas gter du sbas :
las can gcig dang 'phrad par shog :
tshe sgrub bdud rtsi'i bum chung zhes bya ba rdzogs so :
sa ma ya :
rgya rgya rgya :
!
sgrub chen bka' brgyad las tshe sgrub hrIHgcig ma bzhugs so :
rig 'dzin tshe yi lha la phyag 'tshal lo :
phyi nang dbang lung man ngag rdzogs :
dad brtson shes rab snying rjer ldan :
skal bar ldan pa'i rnal 'byor pas :
gnas la nges med gang yang rung :
dus la nges med nam yang rung :
lus gnad nges med gang bde bya :
skyabs 'gro sems bskyed snying rje bsgom :
skad cig dran rdzogs hrIHdmar las :
rang nyid pad+ma tshe dbang rtsal :
zhal gcig phyag gnyis sku mdog dmar :
pad+ma'i gdan la skyil krung bzhugs :
phyag gnyis bdud rtsi'i thod pa 'dzin :
za 'og ber dmar sku la gsol :
thor tshugs dbu rgyan cod pan can :
zhal 'dzum zhi ma khros par bsam :
thugs kar pad+ma 'dab bzhi yi :
lte bar nyi ma'i dkyil 'khor dbus :
hrIHdmar tsheg drag ldan par bsgom :
rang lus bla mar gsal ba yis :
skad cig ma la kun gsal bstan :
snang srid dkyil 'khor lhun grub yin :
hrIHdmar grangs med ci nus bzla :
ma yengs zhag bdun hrIHbsgrang na :
ye shes mkha' 'gro dngos su 'du :
'chi nges pa yang lo brgya thub :
lus sems bde gsal gri lce bde :
dgos 'dod longs spyod char du 'beb :
rang lus snang stong bla mar gyur :
pad+ma thod phreng dngos su mthong :
rang ngag dam chos dngos su 'char :
mi dge sdig sgrib kun dang bral :
dus gsum sangs rgyas sems las rnyed :
rang sems chos skur blo thag chod :
phyag rgya chen po'i rig 'dzin thob :
'byung bzhi'i sgyu lus ma spangs par :
mchog gi dngos grub thob par 'gyur :
rig 'dzin tshe'i gsang sgrub rdzogs so :
sa ma ya :
rgya rgya rgya :
!
sgrub chen bka' brgyad las yang gsang nam mkha'i rdo rje bzhugs so :
mgon po tshe dpag med la phyag 'tshal lo :
yang gsang nam mkha'i rdo rje sgrub pa ni :
skyabs 'gro sems bskyed sngon song nas :
rang nyid rta mgrin bsgoms nas ni :
de yi snying po ci nus bzla :
de yi thugs kar tshe dpag med :
dmar gsal rin chen rgyan gyis mdzes :
skyil krung mnyam gzhag tshe bum bsnams :
de yi thugs kar thig le'i mdog :
'od lnga'i zer dang bcas pa bsgom :
srung ba'i sngags 'di bzla bar bya :
oM b+h+rU~M badzra A yu She hU~M A:
AHb+h+rU~M badzra A yu She hU~M A:
hU~M b+h+rU~M badzra A yu She hU~M A:
oM badzra yak+Sha ka wa tsi hU~M:
de ni srung ba'i go cha 'o :
dngos gzhi rang lus lte ba ru :
raM las me 'bar nad gdon dang :
sdig sgrib bag chags thams cad bsregs :
de nas rlung ni lan gsum 'bud :
rang nyid sangs rgyas tshe dpag med :
sku mdog dkar po rin chen brgyan :
skyil krung mnyam gzhag tshe bum 'dzin :
de ltar gsal bar bsgoms nas ni :
kha gdangs shes rig nam mkhar gtad :
kha sna gnyis nas nam mkha' rngubs :
khams gsum 'jig rten thams cad kun :
bdag gi khong du sib sib rngub :
bdud rtsis mer mer gang bsam zhing :
ting 'dzin gsal bas mchil ma mid :
de dus sgregs pa 'byung ba yin :
thun res nyin re'i 'chi ba bslu :
'di ni nam mkha'i bcud len te :
ting 'dzin zas rnyed tshe la dbang :
nad 'joms sgrib pa dag par 'gyur :
phyi nang gsang ba'i 'chi ltas kun :
'di yis nges par slus 'gyur te :
de phyir 'di la nan tan bya :
tho rangs dus dang dgong mo bya :
tshe ni nyi zla lta bur 'gyur :
rjes su bsngo ba 'di ltar bya :
bdag gi tshe la bar chad med par gyur cig :
'chi bdag gi bdud las thar bar gyur cig :
tshe yongs su smin cing 'phel bar gyur cig :
tshe rgyas par gyur cig :
tshe'i bsam pa mthar phyin par gyur cig :
tshe mthar phyin pa'i lus des kyang :
'gro don dpag tu med par byed nus par gyur cig :
mthar bdud bzhi'i 'jigs pa las thar nas mngon par rdzogs par sangs rgyas par gyur cig :
'di bya ba'i dus ni lto ma zos pa'i gong du bya'o :
dgong mo zas rnying pa zhu :
gsar pa ma zos pa'i dus su bya'o :
tshe sgrub thams cad kyi nang nas mchog tu gyur pa :
sangs rgyas snang ba mtha' yas kyi zhal gdams :
o rgyan pad+ma'i bka' rgya dam pa 'o :
sa ma ya :
rgya rgya rgya :
!
bka' brgyad drag po rang byung rang shar las sgrub pa chen po dang 'brel ba'i tshe sgrub yongs rdzogs bzhugs so :
bcom ldan 'das mgon po tshe dpag med la phyag 'tshal lo :
skal ldan gang zhig tshe sgrub par 'dod pas :
tshe bum tshe rdzas thams cad spyi dang mthun par bsham :
skyabs 'gro sems bskyed bgegs bskrad la sogs spyi dang mthun :
de nas de bzhin nyid kyi ting nge 'dzin gsal stong 'dzin med ngang las :
ma rtogs pa rnams snying rjes khyab pa kun tu snang ba'i ting nge 'dzin :
rang rig rtsal du hU~M babs pas :
hU~M las e yaM raM baM sum b+h+rU~M:
de dag las 'byung ba lnga rim brtsegs su bskyed pa'i ri rab kyi steng du dkyil 'khor rtsibs bzhi pa sgo khyud can :
seng ge glang chen khyung rma bya nyi zla'i steng du :
tshe bdag rdo rje 'chang rigs lnga yab yum bsgom :
de'i thugs kar sems dpa' sum brtsegs su gsal :
snying po ni sangs rgyas 'dus pa'i snying po hU~M bsgrangs te bsnyen pa'o :
thugs ye shes sems dpa' hU~M las hU~M gcig bum pa'i nang du spros pas :
de la A yuH'bru brgyad kyis bskor bar bsam :
gzungs thag 'then la spro bsdu byas pas :
sngags kyi 'od zer lcags kyu 'dra bas tshe'i rang bzhin nr-i mang po snod bcud kyi 'jig rten nas bkug ste bum pa khengs par bsam :
de nas bdag tshe bdag rdo rje 'chang 'od dpag med du bsam :
'khor rgyal ba rigs bzhi yum lnga dang bcas pa sgo ma bzhi gsal bar bskyed :
tshe dpag med yab yum rnams phyag g.yas rdo rje tshe dar rigs lnga bsnams pa :
g.yon thams cad bdud rtsi'i bum pa bsnams pa :
yum rnams tshe dar dang bum pa'o :
sgo ma bzhi lcags kyu zhags pa lcags sgrog dril bu'o :
de ltar gsal bas gzungs thag 'then nas :
hU~M b+h+rU~M badzra A yu She hU~M A:
oM b+h+rU~M badzra A yu She hU~M A:
swA b+h+rU~M badzra A yu She hU~M A:
AMHb+h+rU~M badzra A yu She hU~M A:
hA b+h+rU~M badzra A yu She hU~M AH
hrIHb+h+rU~M badzra A yu She hU~M A:
de rnams re re la brgya rtsa re re bzla'o :
hU~M gi bsnyen pa byas nas 'bru brgyad kyi pho nya btang :
'bru lngas sgrub chen du rig par bya'o :
de nas tshe yi pho nya bskul te :
hU~M b+h+rU~M badzra A yu She hU~M A:
hU~M:
bcom ldan mgon po tshe dpag med :
sku ni nam mkha'i rdul bag med :
phyag g.yas rdo rje tshe dar bsnams :
g.yon pas rin chen bum pa 'dzin :
yang gsang thugs kyi ga 'u nas :
snying po thugs kyi A yuH'di :
mgon po tshe bzhag gnas 'di yin :
bdag cag tshe 'di gnas par mdzod :
ces bskul bas yab yum gyi sbyor mtshams nas snying po tshe'i 'od zer 'phros pas lo ka'i zhing khams khengs par bsam :
hU~M:
shar phyogs gangs ri dkar po'i gzhal yas nas :
dkar mo mgyogs ma bum pa 'dzin :
thugs kyi sprul pa dkar mo 'bum :
rdo rje tshe mchog 'gugs pa'i las mdzod cig :
hU~M:
lho phyogs bai DUr+Yayi gzhal yas nas :
sngon mo mgyogs ma bum pa 'dzin :
thugs kyi sprul pa sngon mo 'bum :
rdo rje tshe mchog 'gugs pa'i las mdzod cig :
hU~M:
nub phyogs pad+ma rA ga'i gzhal yas nas :
dmar mo mgyogs ma bum pa 'dzin :
thugs kyi sprul pa dmar mo 'bum :
rdo rje tshe mchog 'gugs pa'i las mdzod cig :
hU~M:
byang phyogs in+d+ra nI la'i zhing khams nas :
ljang mo mgyogs ma bum pa 'dzin :
thugs kyi sprul pa ljang mo 'bum :
rdo rje tshe mchog 'gugs pa'i las mdzod cig :
hU~M b+h+rU~M badzra A yu She hU~M A:
de nas phyag rgya bca' zhing bskul te :
hU~M:
khams gsum gnas nas tshe 'gugs ma :
lha mo rdo rje lcags kyu can :
phyag na bse yi ga 'u bsnams :
drongs shig drongs shig tshe drongs shig :
hU~M:
dus gsum gnas nas tshe 'gugs ma :
lha mo rdo rje zhags pa ma :
phyag na rin chen zhags pa bsnams :
drongs shig drongs shig tshe drongs shig :
hU~M:
srid gsum gnas nas tshe 'gugs ma :
lha mo rdo rje lcags sgrog ma :
phyag na pad+ma b+han+ha bsnams :
drongs shig drongs shig tshe drongs shig :
hU~M:
sku gsum gnas nas tshe 'gugs ma :
lha mo rdo rje dril bu ma :
phyag na g.yu yi bum pa bsnams :
drongs shig drongs shig tshe drongs shig :
hU~M:
mgyogs ma rnams kyis tshe drongs la :
byin chen rnams kyis byin phob cig :
gsang ba bzhi yis rgyas thob la :
dbang chen rnams kyis dbang skur cig :
oM b+h+rU~M badzra A yu She hU~M A:
A yu She dz+nyA na dzaHdza :
zhes brjod pas 'khor 'das thams cad kyi tshe yi dngos grub bsdus nas bdag la thim par bsam mo :
de nas tshe bstim zhing sba ba ni :
hU~M:
nam mkha'i dbyings nas tshe 'gugs ma :
bde gshegs yum ste kun tu bzang :
rin chen gser gyi bum pa bsnams :
tshe dang bdud rtsis bkang nas ni :
'khor lo 'bar bas rgyas thob cig :
tshe 'di bcol lo srog 'di sdoms :
hU~M:
shar gyi phyogs nas tshe 'gugs ma :
rdo rje'i yum chen sangs rgyas spyan :
rin chen shel gyi bum pa bsnams :
tshe dang bdud rtsis\u0f8e
rdo rje 'bar\u0f8e
tshe 'di bcol\u0f8e
hU~M:
lho yi phyogs\u0f8e
rin chen yum chen mA ma kI:
rin chen mthing gi bum pa bsnams :
tshe dang dpal gyis bkang nas ni :
rin chen 'bar bas\u0f8e
tshe 'di bcol\u0f8e
hU~M:
nub kyi phyogs\u0f8e
pad+ma'i yum chen na bza' dkar :
pad+ma rA ga'i bum pa bsnams :
tshe dang dpal gyis bkang nas ni :
pad+ma 'bar bas\u0f8e
tshe 'di\u0f8e
hU~M:
byang gi phyogs\u0f8e
las rab yum chen dam tshig sgrol :
in+d+ra nI la'i bum pa bsnams :
tshe dang bdud rtsis bkang nas ni :
rgya gram 'bar bas rgyas thob cig :
tshe 'di bcol lo srog 'di sdoms :
de nas tshe brtan par bya ste :
hU~M tra tra shag mu tra ho :
tiSh+Tha lhan :
hU~M:
snying po bskyod par mi nus te :
rdo rje 'chang gi tshe yang tshe :
spros pas khams gsum bkrag dang ldan :
bsdus pas lus la gzi mdangs 'bar :
bcings pas rdo rje'i lu gu rgyud :
brtan pas mi 'gyur rdo rje 'dra :
skal ldan rdo rje dam tshig can :
sku gsung thugs mchog dngos grub stsol :
tshe mchog rdo rje hU~M rtogs shog :
ces rnal 'byor pa rig mar bcas pas mgo la tshe bum bzhag ste :
spyi bo dpral ba ltag pa rna ltag g.yon du tshe bum bzhag la :
oM badzra ka lA sha a b+hi Shiny+tsa hU~M:
oM bud+d+ha ka lA sha a b+hi Shiny+tsa oM:
swA rat+na ka lA sha a b+hi Shiny+tsa trAM:
oM pad+ma ka lA sha a b+hi Shiny+tsa hrI:
hA karma ka lA sha a b+hi Shiny+tsa A:
de nas tshe yi bkra shis brjod pa ni :
oM:
sku yi sku ste sku la thim :
phung po lnga la rab tu thim :
A:
gsung gi gsung ste gsung la thim :
ljags kyi dbang po mchog la thim :
hU~M:
thugs kyi thugs te thugs la thim :
rang byung thugs la rab tu thim :
nyin la bkra shis mtshan bkra shis :
nyin mtshan rgyun du bkra shis pa :
skal ldan rnams la bkra shis shog :
nyi ma'i snying po gsal gyur cig :
oM AHhU~M dz+nyA na hU~M he :
zhes tshe bstim zhing dbang bskur ro :
'di ni rgyun du tshe sgrub yi dam du bya'o :
sgrub pa chen po bka' brgyad yongs rdzogs sgrub pa'i dus su yang 'di'i tshe 'gugs bya'o :
tshe sgrub yongs rdzogs rdzogs so :
!
bka' brgyad rang byung rang shar las tshe'i pra brtag bzhugs so :
bcom ldan tshe yi lha tshogs rnams la phyag 'tshal lo :
'chi med pra brtag gsal ba'i me long ni :
pra brtag shin tu mang na yang :
khyad par tshe zan la brtag pa ni :
mdun nas gas na rang la ngan :
g.yas nas gas na pho phyogs la ngan :
g.yon nas gas na mo phyogs la ngan :
rgyab nas gas na 'khor la ngan :
mtshams bzhir gas na nor la ngan :
kha rgyan chag na dgra rkun sdang :
tshe ril brul na sris la ngan :
mgul na gas na dngos grub med :
rdo rje gas na chung sri langs :
nyi zla gas na rkyen ngan yong :
yo zhing gas na rims nad yong :
phung po zhig na mthu gtad yin :
tshe zan 'gyel na blon la ngan :   slob dpon zer ba'ang 'dug
/de ni tshe zan ngan rtags so :
bzang po brtag pa 'di ltar ro :
bum par 'od byung tshe chu lud :
tshe gtor brtan cing skyon med dang :
tshe 'bras 'dus dang sgul skyod med :
mar me dwangs shing mar khu sme :
dkyil 'khor bkrag cing snum mdog ldan :
nyams dang mngon shes ldan pa dang :
dri bzang ngad pa skad snyan 'byung :
nam mkhar sgra 'byin 'ja' tshon 'khyil :
rtags bzang de rnams byung ba na :
tshe yi dngos grub 'dus pa'i rtags :
de yi dbang bskur thob pa na :
rkyen dang bar chad ma lus sel :
tshe ring nad med phun sum tshogs :
dpal dang 'byor pa ldan pa yin :
pra brtag bsdus pa \u0f80atsha :
sarba mang+ga laM///
/
