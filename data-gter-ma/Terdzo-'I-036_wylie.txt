@#//
gnubs sangs rgyas ye shes rin po che'i gnad kyi gdams pa 'jam dpal gshin rje'i gshed mthu stobs dregs pa'i rgyal po la bsten pa'i srung zlog gsad gnan rgyun gyi rnal 'byor bzhugs so //
gu ru pad+ma sid+d+hi hU~M/
lha mchog bcom ldan 'das 'jam dpal gshin rje'i gshed la phyag 'tshal lo //
rtsa ba'i gzhung don ngag 'don bklag chog 'di kho na 'o //
bla ma sangs rgyas bla ma chos //
de bzhin bla ma dge 'dun te //
kun 'dus dpal ldan bla ma lhar //
byang chub bar du skyabs su mchi //
gsum dang /
'gro kun don du sems bskyed nas //
bdag gzhan srung dang sbyor ngan zlog
/bstan dgra gsad gnan las bsgrub phyir //
gshin rje'i gshed po bsgrub par bgyi //
zhes lan gsum sngon du 'gro bas /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM/
zhes pas snod bcud mi dmigs te stong par sbyang /
stong pa'i ngang las skad cig gis gser gyi rdo rje rtse lnga lang stabs su gnas pa'i rwa dbus ma'i steng du /
phyi ltar thod skam ja ril gyi rnam pa dkar la dmar ba'i mdangs can srubs dang ser ka med pa sra zhing mkhregs pa /
yangs shing rgya che ba'i nang gzhal yas khang gi ngo bo 'od zer lnga 'phro ba'i gzhir /
nyi ma'i dkyil 'khor gyi steng du rang gi rig pa hU~M las 'jam dpal gshin rje'i gshed mthu stobs dregs pa'i rgyal po sku mdog mthing nag zhal gcig phyag gnyis /
g.yas pas gser lcags dang g.yon pas gnam lcags kyi 'khor lo sdigs mdzub kyi rtse la bskor ba /
khro bo'i rgyan cha lugs thams cad dang ldan pa zhabs 'dor stabs su bsgrad pa ye shes kyi me 'bar ba'i klong na bzhugs pa'i dbu la /
ston pa yang dag par rdzogs pa'i sangs rgyas shAkya thub pa mtshan dpes spras pa bzhis brgyan pas lus ngag yid gsum la 'jigs pa dang skrag pa med par srung zhing skyob ste byin gyis rlob par gyur /
thub pa'i thugs ka nas 'od zer 'phros pas mchog gsum bla ma yi dam mkha' 'gro chos skyong skyabs gnas kyi yul thams cad ston pa sangs rgyas shAkya thub pa'i rnam par bud+d+ha shAkya mu ni badzra sa ma ya dzaHdzaH
dzaHhU~M baM hoH
bsrung bya'i tshogs rnams rang nyid gshin rjer gsal ba'i snying khar gnam lcags las grub pa'i rdo rje sngon po rtse lnga pa'i lte ba'i steng gi char bla ma /
g.yas su pho rgyud /
g.yon du mo rgyud /
rgyab tu rta phyugs /
mdun du nor rdzas yul 'khor dang bcas pa srung khongs su tshud par gsal ba'i dbus dang steng 'og phyogs mtshams kun du srung ba'i 'khor lo b+h+rU~M yig nyi shu rtsa gcig gis steng nas yongs su khyab par /
sangs rgyas shAkya thub pa bzhi sgrom du bzhugs pa'i sku gsung thugs yon tan phrin las mkhyen brtse nus stobs thugs rje'i 'od zer gyis bdag dang bsrung bya rnams mi mthun pa'i phyogs thams cad las byang chub snying po'i mthar thug tu srung zhing skyob par gyur /
b+h+rU~M:
nyer gcig dang /
ston pa sangs rgyas shAkya thub pa la skyabs su mchi :
zhes pa nyer gcig brjod /
oM ban+de bon po'i sha la myogs :
na lo ke sha rbad :
ta lo ke sha rbad :
brag tshal pa snying mgo chod :
tshal par rbad :
snying mgo chod :
rtsad nas chod :
drungs nas thon :
ban bon byad mthu'i pho nya sarba rak+Sha :
zhes srung sngags byin rlabs can de nyid brgya'am nyer gcig rtags dang sbyar la bzla ba ni steng bcas dang rjes su 'brel ba'i rgyun khyer srung skyob dbang gi chu rgyun 'di kho na'o //
!
//yang /
rang nyid 'jam dpal gshin rje'i gshed mthu stobs dregs pa'i rgyal por gsal ba'i lto ba'i dbus lte 'og nang gzhir gnas kyi chos 'byung dang /
mdun du hU~M las byung ba'i las kyi gshin rje'i kha dong gru gsum 'bar ba /
mar sna dmyal ba'i gnas su zug pa /
zlog 'khor dbus kyi ling+ga dang phreng ba mthu byed byad ma ban bon gyi ngo bo /
mdzub mo dngul gyi sha stan gyi steng du mthe bong gser gyi satwa gri rno ngar dang ldan pa rnams su gsal bar gyur /
na mo /
ston pa sangs rgyas shAkya thub pa /
skyob pa dam chos /
'dren pa dge 'dun /
bla ma yi dam /
bstan srung ye shes las grub /
bdag nyid sgrub pa pos 'jam dpal gshin rje'i gshed mthu stobs dregs pa'i rgyal po'i rnam par bsgoms pa'i sngags dang phyag rgya ting nge 'dzin /
phyi nang gsang ba de kho na nyid rdzas dang 'phrul 'khor gyis rten cing 'brel bar 'byung ba'i byin rlabs bden pa'i 'bras bu bslu ba med pas /
bdag dang bsrung bya'i mi nor 'khor dang bcas pa la gnod cing 'tshe bar byed pa'i ban bon byad mthu'i pho nya rbad 'dre rbod gtong gi sbyor ba ngan pa'i nus pa dang byed pa po'i rnam par shes pa tshe srog thams cad rten 'di nyid la khug cig
/e nr-i tri badzra aM ku sha dzaH
badzra pA sha hU~M/
badzra s+pho Ta baM/
badzra g+hAN+Te hoH
pra be sha ya phaT/
A be sha ya AH
zhes rlung phyir rgyu ba dang /
snying ga nas spros pa'i 'od zer gyis pha rol rbod gtong mkhan gyi rnam shes rang dbang med par bkug
/gzugs la bstims pas byad ma dngos su gsal ba'i mgo bo phreng rdog skyur ba bzhin mtheb mdzub kyi mtshon chas ske nas rbad rbad bcad de phyir 'phangs pa chos 'byung gi nang du ril ril song bar gyur /
gnod byed ban+de bon po'i sha la myogs :
na lo ke sha rbad :
ta lo ke sha rbad :
brag tshal pa snying mgo chod :
tshal par rbad :
snying mgo chod :
rtsad nas chod :
drungs nas phyungs :
byad mthu'i pho nya ban bon sarba phye mar phur ya zlog ya :
zhes bzlas pa grub pa dang /
phyag mthil g.yas g.yon nyi zla'i dkyil 'khor tsha grang gi reg bya dang ldan pa'i bar du lus kyi phung po rnams khrag gi lgang pa bcar ba bzhin dmar chal song ba /
de dag kyang 'od zer dang lhan cig tu sna nas 'byung ba'i 'thor rlung drag pos ded nas lhag med du gtor bar gyur /
ces rlung phyir rgyu dang mtshungs par thal mo brdab /
rngub pa'i rlung sbyor gyis phyi'i dong nas mgo bo rnams phreng ba na ra ra zhal du mid /
snying khar dwangs ma'i bcud bsdus /
snyigs ma'i mgo bo rid cing nyam thag pa de lto ba'i dbus lte 'og gi dong nang du ril ril bskyur ba'i mthar dmigs med du rgyas btab /
bsngo ba smon lam gyi mtha' rten 'og nas 'byung ba ltar bya ba ni bar bcas dang rjes su 'brel ba'i rgyun khyer zlog pa'i yang zlog mtshon cha'i 'khor lo 'di kho na'o //
!
//yang /
rang nyid gshin rje'i gshed mthu stobs dregs pa'i rgyal por gsal ba'i mdzub mo gser gyi sha stan gyi steng du mthe bong gnam lcags kyi satwa gri rno ngar dang ldan pa rnams su gsal bar gyur /
ces ngag 'don go bsgyur nas bden pa zlog pa'i skabs bzhin brjod mtshams su /
rang gi snying ga nas spros pa'i 'od zer rlung dmar nag las las byed pho nya'i rang bzhin stobs shugs dang ldan pa rnams kyis /
pha rol rbod gtong mkhan gyi rnam shes rang dbang med par bkug nas bsgral bya la bstims pas byad ma dngos su gsal bar gyur /
ces bla 'gugs kyi dmigs pa gsal btab /
yang /
rang gi snying ga nas spros pa'i 'od zer las rlung dmar po dbang sdud kyi byed stobs dang ldan pas skad cig khab len dang lcags rdul 'phrad pa ltar /
ling+ga'i snying khar kho'i tshe dang bsod nams ye shes rnam dkar gyi dge rtsa bsgrubs pa'i 'bras bu mthu stobs nus pa /
lha dang srung 'khor sogs thams cad 'dus pa'i ngo bo a dkar la dmar ba'i mdangs dang ldan pa'i yig gzugs su 'dug pa de tsen gyis blangs /
srog gi lam nas lcags kyus btab pa ltar bkug
/nang du snying gar thim par bsam la bstims pas /
bdag gi tshe dang bsod nams rnam par shes pa srung byed dang bcas bkrag dang gzi mdangs rgyas /
bsgral bya kho'i mthu stobs bsod nams thams cad rang la 'dus /
srung ma rnams kyang bdag gi bka' nyan las byed du gyur /
bsgral bya'i gzugs kyi snyigs ma kho rang gi mi dge ba'i las bsags pa'i 'bras bu rkyen ngan mi mthun pa'i tshogs thams cad dus de nyid du 'dus pa'i lus /
las myong byed rid cing nyam chung ba bla srog dang bral bzhin pa de mtheb mdzub kyi mtshon chas nya bo'i rkang zhabs nas bzung rim gyis lus byings dum bur gtubs la phyir kha dong du 'phangs la mgo bo ril ril nang gi brub khung du bcug par bsam la dmigs pa sgyur /
gnod byed ban+de bon po'i sha la myogs :
na lo ke sha rbad :
ta lo ke sha rbad :
brag tshal pa snying mgo chod :
tshal par rbad :
snying mgo chod :
rtsad nas chod :
drungs nas thon :
byad mthu'i pho nya ban bon sarba phye mar phur ya mA ra ya rbad :
ces phreng ba bsgrang mthar mtheb mdzub kyi phyag mtshan lag pa la 'thim pas phyag mthil gnyis su gser lcags dang gnam lcags kyi 'khor lo rnam pa gnyis rang 'thag ltar g.yon dang g.yas su 'khor ba'i bar du gnod byed kyi gzugs phung phye mar btags /
thal ba las rlung gis phyir ded lhag med du gtor bar gyur /
ces phreng ba 'phur zhing thal mo drag tu brdab par bya ba ni bar bcas dang 'brel ba'i rgyun khyer gsad pa gshin rje'i khong gtad dmar po 'di kho na'o //
!
//yang /
rang nyid 'jam dpal gshin rje'i gshed mthu stobs dregs pa'i rgyal por gsal ba'i zhabs gnyis kyi 'og 'khor lo'i nang gi dmigs bya'i ngo bor gyur pa'i ling+ga stobs nus thams cad dang zlog bsad kyi las gzhug ro mgo rnams /
kha dong gru gsum me 'bar ba'i nang du bskyur pa'i steng nas rlung rdo rje rgya gram gyis kha bcad /
gser gyi ri rab g.yo 'gul mi nus pas stobs dang nus pa thams cad mnan /
phyag mtshan lag pa la 'thim pas phyag gnyis la rdo rje rgya gram gyis kha bcad /
gser gyi ri rab kyis g.yo 'gul mi nus pas mtshan par gyur pa'i gzi brjid kyis non par gyur /
ces dmigs la /
gnod byed ban+de bon po'i sha la myogs :
na lo ke sha rbad :
ta lo ke sha rbad :
brag tshal pa snying mgo chod :
tshal par rbad :
snying mgo chod :
rtsad nas chod :
drungs nas thon :
byad mthu'i pho nya ban bon sarba satwaM b+ha ya nan :
zhes bum pa'i rlung sbyor gyis ci nus su bzlas mthar /
gtum chen rab 'bar gshin rje 'joms mdzad lha //
nyi ma 'bum las lhag pa'i 'od ldan khyod //
phyag mtshan bsgyur pa bskal pa'i me ltar 'bar //
mthu stobs dregs pa'i rgyal por phyag 'tshal bstod //
ces dang /
gnod byed bsgral bya la sogs pa 'khor gsum mi dmigs pa'i ngang nas /
'jam dpal gshin rje mthu stobs dregs pa'i rgyal po yi //
lha bsgoms sngags bzlas dge ba'i rtsa ba 'di yi mthus //
sems can rnams kyi don du bdud dpung thams cad las //
rnam par rgyal ba'i sangs rgyas go 'phang thob gyur cig
/gzhan yang bsngo ba smon lam gyis mtha' rten du byas la /
de ltar 'og bcas dang rjes su 'brel ba'i rgyun khyer gnan pa gling bzhi ri rab rgyas 'debs 'di kho na'o //
dpal ldan bla ma'i drin las rnyed pa'i chos //
ngan sngags ma yin sus sgrub bkra shis la //
tshegs chung mthu stobs che ba'i man+t+ra ru //
rgyas par spro ba'i gnang ba legs thob nas //
gshin rje gshed po'i rnal 'byor dba~Xng po~X'i sde~Xs //
zab gnad rjen phyung ye shes lha la bshags //
bka' brgyud gzhung gi sbas don rtogs dka' ba //
mi nub bstan srung btsas su dmigs su gdams //
dpe mthong bklags pas mi chog mtshams sbyor bsdebs //
sgom lung thob dgos rnam gsal kho nas min //
mthong brgyud lag len gces so bca' 'phrang dog
/nyi ma ltar grags mdung gang ma ni rgya //
rgya yis btab cing de nyid ma gtogs pa //
rgya chen spro bzhi'i don gnad zab yig bzhin //
rgya bzhi'i dgongs 'grel 'di ni rab sgang zhes //
rgya bod mtshams kyi lcog sgar gnas su sbyar //
