@#//
rol rdor snang srid zhi ba'i zin bris bzhugs so //
phyogs bcu'i bde gshegs rgyal ba ma lus dang //
byang chub sems dpa'i tshogs la phyag 'tshal lo //
de yang 'dir snang srid zhi ba dkar po'i cho ga'i 'don 'grig gter chen rin po che nyid kyi phyag bzhes 'khrul med zin thor spel ba la /
stegs bu thab shing rdzas sogs gzhung ltar 'khrul med dang /
yar gzhi zhi gtor sman raka mchod pa sna tshogs 'bul gtor chad tho brtan ma sogs tshogs par bsham /
thog mar skyabs 'gro /
mdun gyi nam mkhar sogs nas dkar bgegs nas gzung rgyal ba kun 'dus kyi las byang bsnyen pa'i bar ma chad par bya /
de nas zhi ba rang gzhung ltar /
ho :
phyogs dus bde gshegs sogs nas skyabs 'gro sems bskyed de lan gsum dang /
snang srid stong pa'i ngang las sogs nas /
rab 'bul gus bstod nongs pa bshags :
yan /
de nas mchod rdzas la bsang chu gtor /
oM swa b+hA wa sogs nas /
b+h+rU~M khaM swA hA:
zhes mchod pa byin rlabs bya /
zhi thab dkyil 'khor bsang chus bran /
oM swa b+hA wa sogs thab bskyed la /   'di nas me bzhag
/mchan /
ag+ni rA dza sogs me dar g.yab /
oM:
'byung ba me las sogs spyan 'dren dang /
oM:
drang srong me lha sogs mchod /
de nas shing byang thogs la /
oM:
drang srong me lha sogs nas /
bsreg rdzas rnams yongs rdzogs dang /
mthar mchod pa rnams kha gso /
ar+g+haM sogs kyis mchod /
oM:
tshangs dbang mgon sras drang srong rje :
sogs pas bstod /
de nas /
me lha'i lto bar rin chen sna tshogs khri :
sogs mgron tshan bskyed /
me dar rol mo bcas spyan 'dren /
oM:
'gro 'dul sprul sku'i zhing khams nas :
sogs nas mchod pa bstod pa bcas bya /
de nas bsreg rdzas 'bul ba ni /
shing byang thogs la /
oM:
dkon mchog sri zhu'i mgron rnams la :
zhi shug sogs nas mchod rdzas rnams 'bul /
grangs brgya sogs skabs bstun bya /
de bzhin du /
mgon po yon tan mgron /
rigs drug snying rje'i mgron /
bgegs rigs lan chags mgron /
stong gsum gzhi bdag mgron /
de rnams la snga ma ltar mchod rdzas so so grangs gcad 'bul /
de nas mchod pa kha gso /
ar+g+haM nas shab+da'i bar gyis mchod /
gong gi bstod pa /
oM:
phyogs bcu'i sangs rgyas sogs nas /
'jig rten mgron du gyur rnams bstod :
bar 'don /
slar yang shing sna shug pa sogs kyi bsang dud phyur bur btang la zhi bsang bya ba ni /
kye :
dad pa dang ni dam tshig gis :
sogs nas /
yul khams bde zhing skyid gyur cig :
ces dang /
bshags pa ni /
ho :
dgongs shig dkon mchog sri zhu'i mgron :
sogs nas /
mthol lo bshags so tshangs pa stsol :
bar 'don /
de nas me lha'i gshegs skyems la /
oM ag+ne ye swA hA:
sarba duSh+TaM shAn+tiM ku ru swA hA/
zhes pa'i sngags dang mchod pa shing byang nas gzung yongs rdzogs bdun nam gsum re phul mthar /
ar+g+haM sogs rol mo bya /
bstod pa /
oM:
tshangs dbang mgon sras sogs kyis bstod la /
de nas phrin las bcol ba /
kyai :
mgron lnga mnyes shing tshims gyur nas :
sogs nas /
ci bsam thogs med 'grub par mdzod :
ces dang /
de nas g.yang len ni /
mda' dar phye mar rdzas sna rnams sbyin bdag sogs kyis thogs te /
kyai :
bla ma'i byin rlabs sogs nas /
g.yang srog mi 'gyur rdo rje rtag brtan shog :
de nas gshegs gsol sogs ni /
oM AHhU~M/
phyi nang gsang ba sogs nas /
myur ba nyid du 'grub pa nyid gyur cig
/ces gter chen rin po ches mdzad pa des zhi ba rang gi mtha' bsdu'o //
de nas rgyal ba kun 'dus kyi tshogs bya /
mchod bshags bsgral bstab tshar nas /
bka' srung rnams kyi gtor 'bul yongs su rdzogs pa /
tshogs spel zhing lhag ma chad tho brtan skyong gtor bro bsdu rim bkra shis bsngo smon gyi rgyas gdab bo //
zhes pa 'di yang shAkya'i btsun pa o rgyan bstan 'dzin gyis phyag len nges 'drong dgos zhes bskul bar rje gter chen rin po che nyid kyi ji ltar phyag bzhes 'khrul med du gter dbon ming 'dzin o rgyan lhun grub kyis bris pa'o //
mang+ga laM///
/
!
zhi chog 'di la lto 'phye brtag pa dang sa slong sogs mi dgos /
dkyil 'khor gyi lto bar dung kha ma yo ba gcig bzhag nas grol dus byin rten tshul du yon bdag gis 'chang /
shing rtsi yang gzhung nas gsungs ltar bsang khang tshul du bya /
du bas gnod dogs kyis shing skam sogs kyis bya ba mi 'thad /
me yang sbyin sreg spyi 'gros ltar dpal 'bar gyis spar ba sogs mi bya zhing /
bsang me ltar bzhag nas sgo khyim gang la yin yang du ba ma chad par bya /
khyim lhas zhing khang gang 'os su bya ba la 'gal ba med /
grol dus dkyil 'khor gyi thal ba khang thog zhing lhas sogs gang dgos sar blug
/chur dor ba sogs bya srol med gsungs /
gter dbon rin po che nyid kyi zhal khrid lags so //
zhi chog 'dis gson gshin 'grams 'khrugs nad rims dal yams god kha sa bdag 'khrugs pa sogs nyes pa mtha' dag sel nus la /
gzhan yang khyim gsar phub /
bag ma'i gtong len /
khye'u gsar skyes sogs las gang byed kyang dgos pa byung ba'i 'dod gsol ni mi mthun pa gang yin pa de yi ming mthar zhi ba shAn+tiM ku ru swA hA/
sbyar dgos /
gzhung gi zin las kha bsgyur dmigs bsal mi dgos /
dge'o //
bkra shis par gyur cig
!
/zhi ba dkar po'i thig gdab lugs thig chen brgyad po legs par gdab /
dbus nas khug sor bzhi bskor pad lte bya //
de rgyab khug sor brgyad bskor pad 'dab brgyad //
de rgyab mu ran bskor ba rigs pas dpyad //
de rgyab kha khyer rtse sor gsum bskor la //
de rgyab grwa bzhir bcad pa spyi dang mtshungs //
de rgyab thab thig rtse mo bzhi bcad pa //
dkyil 'khor thig gi rim pa de gang yin //
dbus dang 'dab brgyad mdzes pa'i tshon gyis dbye //
de la AHdkar ring cha tsheg drag bcas /
kha khyer rdo rje dkar po'i phreng bas bskor //
grwa rnams phyogs mdog zla phyed rdo rje 'god //
de rgyab thab thig dkar po gru bzhi bya //
!
srung ma dam can lha klu sa bdag che phra kun la phog thug 'grams 'khrugs song ba'i rkyen las byung ba'i mi'i nad yams zhing la btsa' sad ser gsum rta nor lug gsum gnag phyugs rkang bran che phra thams cad kyi nad gdon god yams mkhon grib mi gtsang ba dang 'jigs brgyad mi mthun phyogs thams cad shAn+tiM ku ru swA hA/
spyi mthun rgyas par mos na de tsam dang /
so sor bya na 'di ltar ro //
bdag cag rnams kyi nad gdon 'gal rkyen bar chad zhing la btsa' sad ser gsum mi mthun phyogs thams cad shAn+tiM ku ru swA hA/
!
bdag cag rnams kyi rta nor lug gsum gnag phyugs thams cad kyi nad rims god yams rkyen sri ngan pa thams cad shAn+tiM ku ru swA hA/
!
bdag cag rnams la lha mkhon sa bdag klu gnyan gson gshin 'grams 'khrugs gza' skar spar sme'i nyes skyon mi mthun phyogs thams cad shAn+tiM ku ru swA hA/
!
sbyin pa'i bdag po'i sbra khang gsar 'bub khye'u gsar skyes bag ma gtong len rnams la bar du gcod pa'i mkhon grib nad gdon mi mthun phyogs thams cad shAn+tiM ku ru swA hA/
zhes pa rnams dang /
!
shin tu bsdu na /
bdag cag 'khor bcas kyi mi phyugs yams nad zhi zhing btsa' sad ser ba 'grams 'khrugs gegs skyon mi mthun phyogs thams cad shAn+tiM ku ru swA hA/
zhes nye bar mkho ba 'di ltar dgos zhes o rgyan bstan 'dzin gyis bskul ltar rig 'dzin yongs grub rdo rjes bris /
dge'o ///
/
