@#//
dgongs gter 'chi med 'phags ma'i snying thig gi sgrub khog ye shes gter mdzod ces bya ba bzhugs so //
na mo gu ru Ar+Ya tA ra tsin+ta tsakra ya /
mtshan tsam dran pas srid zhi'i 'jigs pa 'phrog
/'chi med tshe dang ye shes mchog sbyin pa //
bla ma rje btsun yid bzhin 'khor lo yi //
zhabs rdul ut+pal dkar por gus btud nas //
gang de sgrub pa'i thabs tshul ji snyed kyi //
yang bcud rig 'dzin rnam gsum thugs kyi thig
/'od gsal sprul pa'i rdo rje'i dgongs klong che'i //
gsang mdzod dpal gyi be 'u nas phyungs pa'i //
phrin las ye shes snang ba dang 'brel ba'i //
ngo mtshar sgrub pa chen po'i cho ga yis //
mchog thun dngos grub rnam gnyis spel ba'i tshul /
khog dbub ye shes gter mdzod 'dir dbye bya //
de la 'dir sgrub pa po dbang thob cing dam tshig la gnas pa bsnyen sgrub legs par thems pas 'chi med 'phags ma'i snying thig gi tshom bu tshogs kyi sgrub pa chen po ji star nyams su blang ba'i tshul la /
sngon 'gro
/dngos gzhi /
rjes kyi bya ba'o //
dang po la /
bsgrub gzhi chos dbyings kun khyab rang byung gi ye shes gnyug ma gzhom bral 'chi med 'phags ma yid bzhin 'khor lo nyid /
sgrub byed kyi thabs bsnyen sgrub yan lag bzhi'i sgo nas bsgrubs pas /
mthar 'bras 'chi med rtag pa dam pa rdo rje gsum gyi go 'phang mngon du byed pa'o //
de la'ang phun sum tshogs pa lngas sgrub pa'i gzhi gzung ba dang /
sgrub pa'i sngon 'gro dngos bya ba gnyis las /
dang po ni /
ston pa gnas dang dus dang 'khor //
yo byad la sogs lngar ldan no //
zhes pa ltar /
ston pa rdo rje slob dpon phyi nang gsang ba'i de kho na nyid bcu phrag gsum dang ldan pa /
sgrub pa'i gnas rgyal ba rig 'dzin gong mas zhabs kyis bcags pa /
dam nyams dang sde 'khrugs sogs kyis ma gos pa /
gtsug lag gi gzhung nas gsungs pa'i sa'i dpyad legs pa /
chu bo dang nyi zla'i bgrod thag ring ba sogs tshe yi gnas kyi sa dpyad legs par tshang bar /
rgyal ba'i dus chen bzhi dang yar mar gyi tshes bcu /
nyi ma byang bgrod kyi dus sam ra ba bzhi'i dkar po'i tshes gza' skar 'phrod sbyor phun sum tshogs pa'i dus su /
sgrub pa po sdom pa dang ldan cing dad pa dang nges 'byung snying rjes rgyud phyug pa /
blo gros che zhing brtson 'grus dang brtul zhugs ldan pa'i 'khor mtshan nyid ldan pas /
sgrub pa la nye bar mkho ba'i rten mchod bskang ba sgrub pa'i rdzas dam sel med pa'i lag nas byung zhing ser sna sogs kyis ma sbags pa'i yo byad dag cing tshang bar 'du bya'o //
gnyis pa sgrub pa'i sngon 'gro dngos la /
bdag nyid lhar bskyed sa gzhi slong //
dbang byas sbyong dang srung ba dang //
rgyud sbyang mtshams gcad ma traM bsgral //
lha dang bum pa'i sta gon dang //
dkyil 'khor bzhengs dang rten sgrub dgod //
ces pa'i dang po bdag bskyed ni /
gang du bya ba'i gnas der phyags dar dang rkyang nul legs par bya zhing /
phug logs su mchod gtor smin lugs bshos zlum dkar po rgyan ldan /
g.yas g.yon du sman raka
/chu gnyis nyer spyod lnga sbreng tshar du bshams /
stegs bu'i dbus su maN+Dal 'bru tshom gcig bkod pa'i khar many+dzi'i steng sa lha'i dkar gtor /
mdun du gser skyems /
mtshams 'dzin me tog nas brtsam chu gnyis nyer spyod g.yon skor du bshams /
'og tu dgos pa'i dbang mchog phur pa dar le brgan gyi cod pan can /
bgegs gtor /
khro bcu'i phur pa /
tho ba /
rgyal tho bzhi /
sgo byang las gshin dang rta mgrin sku gnyis /
dam sri mnan pa la dgos pa'i ling ga sgrub pa'i sngon du rta mgrin dang phur pa lta bu'i sgo nas bsgrubs pa dang /
g.yab dar /
gul yungs kyi thun sogs ma tshang ba med pa 'du byas la /
bdag nyid lha'i rnal 'byor bsgom pa la /
tshig bdun gsol 'debs dang /
brgyud 'debs sngon du 'gro bas rgyun gyi rnal 'byor phyag rgya gcig pa'i skyabs sems nas brtsam bzlas pa bsdu ldang gi bar bya /
gnyis pa sa slong ba ni /
sa lha'i mchod gtor /
raM yaM khaM:
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe nas /
shab+da pU dza sa ma ya hU~M:
zhes dang /
las sngags /
oM hrIHpad+mAn+ta kr-ita sarba big+h+nAn ha na ha na hU~M phaT:kyis bsang /
swA b+hA was sbyang /
stong pa'i ngang las rat+na'i snod du gtor rgyu ye shes kyi bdud rtsir 'khyil bar gyur /
b+hU mi pa ti sa pa ri wA ra badzra sa mA dzas spyan drangs /
oM badzra ar+g+haM nas /
shab+da pra tIts+tsha swA hA'i bar phyag rgya dang bcas pas mchod /
rdor thal kha gyen du phye bas /
s+d+yA na pa ti k+She tra pA lany+tsa sa pa ri wA ra na maHsarba ta thA ga te sogs nam mkha' mdzod kyi sngags lan gsum gyis gtor ma 'bul /
phrin las gsol ba ni /
hU~M:
sa bdag lha klu 'jig rten skyong ba dang :
gnas dang yul gyi bdag por gyur pa kun :
rin chen sa glud mchod pa 'di bzhes la :
bdag gi gnas 'dir snying po byang chub bsgrub :
ko long ma mdzad khyed kyis sdongs grogs gyis :
mthar phyin bar du dge ba'i mthun rkyen sgrubs :
sa 'di bkra shis byin chags mdzad du gsol :
b+hU mi pa ti gats+tsha :
zhes gnang ba byin nas rang gnas su gshegs par bsam /
'jam rol dang bcas gtor ma gtsang sar gshegs /
tshom bu mchod gtor dang bcas pa bsdu'o //
gsum pa dbang du bya ba ni /
stegs bu'i mdun nas seng lding gi phur pa dar le brgan gyi cod pan can slob dpon gyis bzung la /
bdag gi thugs ka nas hrIHyig dmar po grangs med pa 'phros /
don gnyis byas /
slar 'dus dbang mchog gi phur bu la thim /
de nyid rta mchog he ru ka khro gtum bzod par dka' ba /
sku smad phur pa'i dbal can rta skad stong gsum gang ba sgrog pa gcig tu gyur par bsam la /
hU~M:
khams gsum dbang mdzad rta mchog dpal :
stong gsum kun tu rta skad sgrogs :
snang srid thams cad dbang du sdus :
sa 'di bdag la dbang bar mdzod :
oM pad+mAn+ta kr-ita sarba big+h+nAn ha na ha na hU~M phaT:
ces sa gzhir btab la sngags lan bdun bzlas pas /
rta skad bsgrags shing 'od dmar pos sa gzhi khyab pas bdag gi dbang du gyur par bsam mo //
bzhi pa sbyong ba las /
sngags dang phyag rgyas sbyong ba ni /
rang nyid lhar gsal ba'i phyag g.yas rdo rje rtse lnga par gyur /
oM swA b+hA wa shud+d+haHsarba d+harma swA b+hA wa shud+d+ho\u0f85 haM/
zhes chos nyid de bzhin nyid kyi don dran bzhin pas lag g.yas rdo rje dang bcas pa sar bsnun te sngags lan bdun brjod /
ting nge 'dzin gyis sbyong ba ni /
bdag gi thugs ka'i hrIHlas hrIHphra mo grangs med pa 'phros /
'phags pa mchod sems can gyi don byas /
tshur 'dus yi ge raM yaM khaM du gyur pa me rlung chu'i rang bzhin gyis ma dag pa'i dngos 'dzin bsregs gtor bkrus /
stong par sbyangs /
sa gzhi'i khyon rnams bde bar gshegs pa'i zhing khams chen por bsam mo //
lnga pa srung ba la gnyis /
gzung ba dang srung ba dngos gnyis las /
dang po gzung ba ni /
rgyas par spro na rdo rje slob dpon chas zhugs byas te 
rdor dril bcas dkyil 'khor gyi dbus su khri'u shing gi khar bzhugs /
mdun du bgegs gtor bshams par /
pad+ma ma hA shrI he ru ko\u0f85 haM:
bdag nyid skad cig pad nyi'i steng :
pad+ma rta mgrin sku mdog dmar :
phyag gnyis pad+ma dril bu 'dzin :
dur khrod chas rdzogs dor stabs bzhugs :
bskal pa'i me dpung 'bar ba'i dbus :
gzi byin bzod par dka' bar gyur :
bgegs gtor la chab brab /
raM yaM khaM/
stong pa'i ngang las b+h+rU~M las rang rang gi yid dang mthun pa'i snod rnams su khaM las gtor ma 'dod pa'i yon tan lnga dang ldan pa so so'i spyod yul bzhin du 'char bar gyur /
oM A ka ro sogs sngags rgya lan gsum gyis byin brlabs /
lcags kyu'i rgya dang bcas /
sarba b+hUta a kar+Sha ya dzaHsa bgegs bkug
/sarba big+h+nAn na maHsarba ta thA ga ta b+h+yo bi shwa sogs nas /
ga ga na khaM gr-ih+Na daM ba l+yiM de swA hA/
zhes nam mkha' mdzod kyi sngags rgya lan gsum gyis bsngo /
hU~M:
gdod nas 'khor 'das dbyer med kyang :
glo bur 'khrul pa'i gdon bgegs kun :
mchod sbyin gtor ma 'di longs la :
rang bzhin med pa'i dbyings su dengs :
oM hrIHpad+mAn+ta kr-ita sarba big+h+nAn ha na ha na hU~M phaT:
ces drag tu brjod la bgegs gtor phyi rol du dor /
gu gul gyis bdug
/yungs dkar gyis brab /
slob dpon pad+ma he ru kar gsal ba'i mig gnyis ma dang Ta las nyi ma dang zla ba /
mig 'bras hU~M las bskal pa'i me 'bar ba dang /
rkang pa gnyis rdo rje rtse gsum pa'i rang bzhin du gyur /
slob dpon gyis rdo rje gsor dril bu dkrol zhing /
he ru ka'i snyems pa dang bcas dbang ldan nas brtsam ste g.yas skor gyis hU~M bzhi'i sngags dang /
rtse gsum 'gros sogs rdo rje'i gar gyis bcag go
/gnyis pa srung ba dngos ni /
slob dpon gyi phyag tu tho ba dang khro bcu'i phur pa 'dzin te /
hU~M:
snang srid 'khor lo rtsibs bcu'i dbus :
bdag nyid dbang chen rdo rje'i gar :
rnam par 'gyur zhing khro tshogs spro :
'bar ba'i spyan gyis bgegs dpung sreg :
thugs nas 'dod rgyal dmar rkya ni :
lcags kyu 'dzin pa dpag med 'phros :
phyogs skyong 'byung po bkug nas kyang :
rtsibs nang phyogs bcur e yi klong :
pho mo gan rkyal kha sbub bsnol :
sarba big+h+nAM ti ra baM:
hU~M bzhi'i sngags mthar /
oM in+d+ra ye :
ag+ne ye :
ya ma ya :
n+y+yi+-i ta ya :
wa ru Na ya :
ba ya be :
ku be ra ya :
i shwa nA ya :
Ur+d+ha pa ta ye :
tsan+d+ra sUr+ya :
sarba duSh+TAn hU~M dza :
hU~M:
dbang chen thugs las hU~M bcu las :
hU~M mdzad rnam rgyal dbyug sngon can :
gshin rje mi g.yo rta mgrin rgyal :
'dod rgyal 'khyil pa khams gsum rgyal :
stobs po che ste thams cad stod :
zhal gsum phyag drug gtum brjid 'bar :
sku smad phur bu 'bar ba'i dbal :
phyogs skyong snying la thal 'byin 'big :
bde ba chen por brgyal bar gyur :
ces dang /
thugs dam bskul ba ni /
hU~M:
tshangs la dbang mdzad khro chen hU~M kA ra :
dri zar dbang mdzad khro chen rnam par rgyal :
gshin rjer dbang mdzad khro chen gshin rje'i gshed :
klu rnams dbang mdzad khro chen rta skad 'tsher :
gnod sbyin dbang mdzad khro chen bdud rtsi 'khyil :
bgegs la dbang mdzad khro rgyal khams gsum rgyal :
rlung lhar dbang mdzad khro chen 'dod pa'i rgyal :
srin por dbang mdzad khro rgyal mi g.yo ba :
me lhar dbang mdzad khro rgyal dbyug sngon can :
sa bdag dbang mdzad khro rgyal stobs po che :
thugs rjes dgra bgegs sgrol ba'i khro rgyal rnams :
thugs dam dus la bab bo sa ma ya :
bdag gi bla med byang chub bsgrub pa la :
lam la bar du gcod pa'i dgra bgegs rnams :
tshar chod dbang sdus rdul du brlag par mdzod :
oM badzra kro d+ha hU~M kA ra hU~M:
gardza gardza hU~M phaT:
oM g+ha g+ha g+hA ta ya sarba duSh+TAn hU~M phaT:
kI la ya kI la ya sarba pA paM phaT:
hU~M hU~M hU~M badzra kI la ya badzra d+ha rod A dz+nyA pa ya ti sarba big+h+nAn kA ya wA ka tsit+ta kI la ya hU~M phaT:
de bzhin du /
oM badzra kro d+ha bi dza ya hU~M:
ha na ha na hU~M phaT:
oM badzra kro d+ha ya mAn+ta ka hU~M:
pa tsa pa tsa hU~M phaT:
oM badzra kro d+ha h+ya gr-I wa hU~M:
hu lu hu lu hU~M phaT:
oM badzra kro d+ha a mr-ita kuN+Da lI hU~M:
tshin+d+ha tshin+d+ha hU~M phaT:
oM badzra kro d+ha trai lokya bi dza ya hU~M:
b+hin+d+ha b+hin+d+ha hU~M phaT:
oM badzra kro d+ha a pa ra dzi ta hU~M:
tiSh+Tha tiSh+Tha hU~M phaT:
oM badzra kro d+ha Ar+Ya a tsa la hU~M:
ban+d+ha ban+d+ha hU~M phaT:
oM badzra kro d+ha nI la daN+Da hU~M:
da ha da ha hU~M phaT:
oM badzra kro d+ha ma hA ba la hU~M:
s+pho Ta s+pho Ta hU~M phaT:
ces khro bcu'i rang sngags so sor sder mo'i las sngags sbrel ba brjod pa dang bstun te phyogs g.yas su bskor /
mtshams g.yon skor gyis stangs stabs dang bcas te stegs bu'i mthar phur pa rnams phyogs ma 'chol bar btab /
de'ang hU~M chen shar gyi shar dang /
stobs chen nub kyi nub tu gdab /
khro bo rnams las khro chung gi tshogs dang mtshon cha me'i zer ma dpag tu med pa 'phros te nam mkha'i khams gang bas bgegs thams cad bsregs shing mi gnas par bsam mo //
drug pa rgyud sbyong ba ni /
sgrub pa'i sna sel du gter gsar srid pa spyi mdos grub na legs /
mi 'grub na gtor ma cha gsum dang /
sgrub khang gi shar du yum rgyas pa dang dkon brtsegs /
lhor stobs po che dang phal chen /
nub tu lang kar gshegs pa dang tshe mdo gzungs /
byang du tog gzungs dang bkra shis brtsegs mdo bcas bklag
/gzhan yang sAts+tsha gdab pa /
srog bslu /
nye'u 'don /
lam 'phrang bcos pa /
zhi ba'i sbyin sreg
/bsang brngan /
glud gtong /
mgron bzhi mchod pa /
bka' thang /
bshags rgyud /
na raka skong bshags bcas sgrub grogs gzhan pa rnams kyis ci 'grub bsgrubs pas dge ba'i dpung bskyed cing rgyab rim gal che ba yin no //
yang na 'di dag sgrub pa'i sngon du byas kyang rung bar gsungs so //
bdun pa mtshams gcod la gsum las /
dang po phyi mtshams gcad pa ni /
'dus pa rnams ser sbreng gis phyi rol du thon /
sgrub khang gi phyogs bzhir phyogs kyi kha dog dang mthun pa'i tho bzhi brtsegs pa'i rtser sku gzugs rgyal mtshan 'dzugs /
mdun du mchod gtor bshams la /
thog mar shar nas /
raM yaM khaM gis bsregs gtor sbyangs /
oM AHhU~M gis bdud rtsir bsgyur la /
rang gi thugs ka nas 'od zer 'phros pas ri rab kyi shar phyogs nas rgyal po chen po yul 'khor srung 'khor dang bcas pa badzra sa mA dza :sa spyan drangs /
dzaHhU~M baM ho :sa rten la bstims /
oM d+h+r-iSh+Ta rASh+Ta hU~M dza :
lan bdun brjod /
sngags mthar /
sa pa ri wA ra i daM ba liM ta khA hiH
zhes gtor sngags btags pa lan gsum gyis gtor ma 'bul /
oM badzra ar+g+haM nas /
shab+da pra tIts+tsha swA hA:
zhes brjod cing /
phrin las gsol ba ni /
hU~M:
shar phyogs rgyal po yul 'khor srung :
zhi ba mthar phyin sku mdog dkar :
thugs rje'i thabs ldan pi waM 'dzin :
phyag na rdo rje'i bka' bzhin du :
dri za'i gdon tshogs mtshams chod cig :
ces brjod cing me tog 'thor /
tiSh+Tha badzras brtan par bya /
de nas lho'i mchod gtor /
raM yaM khaM:
oM AHhU~M:
rang gi thugs ka nas 'od zer 'phros pas ri rab kyi lho phyogs nas rgyal po chen po 'phags skyes po 'khor dang bcas pa badzra sa mA dza :sa spyan drangs /
dzaHhU~M baM ho :sa bstim /
oM bi rU D+ha ka hU~M dza :
lan bdun bzlas /
sngags dang gtor sngags sham bu bcas lan gsum /
chu gnyis nyer spyod kyis mchod /
phrin las gsol ba ni /
hU~M:
lho phyogs rgyal po 'phags skyes po :
mngon spyod mthar phyin sku mdog mthing :
thugs rje'i thabs mkhas ral gri 'dzin :
phyag na rdo rje'i bka' bzhin du :
grul bum gdon tshogs mtshams chod cig :
tiSh+Tha badzra :
de bzhin nub nas /
raM yaM khaM:
oM AHhU~M:
rang gi thugs ka nas 'od zer 'phros pas ri rab kyi nub phyogs nas rgyal po chen po spyan mi bzang 'khor dang bcas pa badzra sa mA dza :
dzaHhU~M baM ho :
oM bi rU pAk+Sha hU~M dza :
lan bdun dang /
gtor sngags btags pa lan gsum /
chu gnyis nyer spyod rol mor bcas pas mchod nas /
hU~M:
nub phyogs rgyal po spyan mi bzang :
dbang sdud mthar phyin sku mdog dmar :
thugs rje'i thabs mkhas sbrul zhags 'dzin :
phyag na rdo rje'i bka' bzhin du :
klu yi gdon tshogs mtshams chod cig :
tiSh+Tha badzra :
byang du /
raM yaM khaM:
oM AHhU~M:
rang gi thugs ka nas 'od zer 'phros pas ri rab kyi byang phyogs nas rgyal po chen po rnam thos sras 'khor dang bcas pa badzra sa mA dza :
dzaHhU~M baM ho :
oM bai shra ma Na hU~M dza :
zhes lan bdun bzlas /
rtsa sngags de la gtor sngags btags te gtor ma dbul zhing gong ltar mchod /
hU~M:
byang phyogs rgyal po rnam thos sras :
rgyas pa mthar phyin sku mdog ser :
thugs rje'i thabs mkhas be con 'dzin :
phyag na rdo rje'i bka' bzhin du :
gnod sbyin gdon tshogs mtshams chod cig :
tiSh+Tha badzra :
me tog 'thor bas brtan par bya'o //
gnyis pa nang mtshams gcod pa la gnyis las /
dang po dam sri mnan pa ni /
dug shog la dam sri'i gzugs bya mgo can snying gar nr-i tri hur thums dzaH
dam sri gam pa ri ang+ku sha dzaH
tsit+ta srog la mA ra ya rbadaH
satwaM b+ha ya nanaH
zhes mgo nang bstan du bskor ba bri /
khyi thod du bcug
/khyi spu dang ra bal gyis bsdams /
se skyer 'om gsum gyis 'dzer /
sgrub khang phyi sgo'i ma them gyi 'og tu dong gru gsum brus par bzhag
/gser skyems /
raM yaM khaM gis bsang /
'bru gsum gyis brlab /
gser skyems zag pa med pa ye shes kyi bdud rtsi'i rgya mtsho chen por gyur /
hU~M/
rig 'dzin rtsa brgyud bla ma dam pa dang //
bde gshegs zhi khro rab 'byams dkyil 'khor lha /
khyad par 'chi med 'phags ma'i lha tshogs rnams //
gser skyems 'di bzhes rnam 'byor mthu dpung skyed //
ma mgon lcam dral dam can rgya mtsho'i tshogs //
dreg pa'i sde dpon sum cu yab yum sras //
bka' nyan bran g.yog mngags gzhug bcas rnams kyis //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di sogs yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces pa'i tshig mtshams gsum por gser skyems phul /
slob dpon pad+ma khrag 'thung gi nga rgyal dang ldan pas /
oM badzra maN+Dal b+h+yo raM:
phyi snod kyi 'jig rten gru gsum dmar nag 'bar ba'i gzhal yas /
nang bcud kyi sems can rnams dbang chen khro bo rol pa'i lha tshogs hU~M sgra sgrog bzhin drag po'i las la rngams par gyur /
ces gsal /
hom bskyed ni /
e yaM dz+wa la raM:
brub khung yangs shing gting zab pa'i nang du nr-i tri las gnod byed dam sri pho mo rid cing nyams thag pa'i lus can du gyur /
lcags kyu'i phyag rgya snying khar bcas la /
na mo /
dkon mchog gsum la phyag 'tshal lo /
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
khyad par 'chi med 'phags ma yid bzhin 'khor lo pad+ma sgyu 'phrul drwa ba'i lha tshogs rnams kyi bka' bden pa dang /
bden pa chen po'i mthus ma rungs pa'i sems can ya ma dam sri thams cad mtshan ma rdzas kyi rten 'di la mchis par gyur cig
/las sngags oM hrIHpad+mAn+ta kr-ita sarba big+h+nAn ha na ha na hU~M phaT:
mthar /
nr-i yaM dzaH
nr-i badzra aM ku sha dzaH
tri yaM dzaH
tri badzra aM ku sha dzaH
dzaHhU~M baM hoHsa 'gugs 'ching sdom myos byas /
pra be sha ya phaTaHkyis mgon skyob byed pa'i lha dang phral nas zhabs 'og tu mnan la /
hU~M:
ya ma bya ba'i dam sri khyod :
mnan no ri rab 'og tu mnan :
bskyur ro rgya mtsho'i gting du skyur :
bskyon no 'khor lo'i rtsibs la skyon :
bsreg go me dpung nang du sreg :
gtad do 'chi bdag lag tu gtad :
byang chub sems ni ma skyes bar :
nam yang ldang bar mi bya 'o :
oM laM AHlaM hU~M laM satwaM b+ha ya nan :
skyer pa'i phur pa dar nag gi cod pan can la Ar+ya a tsa la'i sngags bris pa /
khro bo mi g.yo ba sku smad phur dbyibs can du gsal ba dam sri'i snying gar gdab la /
hU~M:
gtum chen rngam pa'i skur ston pa :
hU~M mdzad hU~M gi rgyal po khro bo a tsa la :
'joms byed chen po'i thugs dam dus la babs :
dam sri gdug pa'i snying la kI la ya :
kI la ya yi phrin las mdzod :
oM badzra kro d+ha Ar+ya a tsa la hU~M:
dam sri gaM pa ri mA ra ya hU~M phaT:
thun gyis gzir /
'byung bzhi'i rdzas kyis yibs /
ro g.yam la 'og tu rdo rje rgya gram dang steng ri rab gling bzhi bris pas kha dgab /
sAts+tsha nag pos mnan steng sas mi mngon par byas mthar las bzhi'i bro brdung ba ni /
slob dpon 'khor bcas bro ra zlum por bskor la /
bud+d+ha he ru ka'i snyems pas /
hU~M:
sangs rgyas kun gyi sku gsung thugs :
gti mug rdo rje 'khor bcas kyis :
'jig rten khams ni ma lus par :
shin tu rmongs pa'i sems can rnams :
thugs rje chen pos zhi bar mdzod :
zhi bar ma gyur gang yang med :
zhi mdzad lha la phyag 'tshal lo :
shan+tiM ku ru ye swA hA:
zhes dang hU~M bzhi'i sngags brjod bro ra gru bzhir bskor /
rat+na he ru ka'i gsal snang la bslabs /
hU~M:
sangs rgyas kun gyi sku gsung thugs :
nga rgyal rdo rje 'khor bcas kyis :
'jig rten khams ni ma lus par :
shin tu khengs pa'i sems can rnams :
thugs rjes bsgral te rgyas par mdzod :
rgyas par ma mdzad gang yang med :
rgyas mdzad lha la phyag 'tshal lo :
puSh+TiM ku ru ye swA hA:
hU~M bzhi brjod /
bro ra zla gam du bskor la pad+ma he ru ka'i nga rgyal bskyed /
hU~M:
sangs rgyas kun gyi sku gsung thugs :
'dod chags rdo rje 'khor bcas kyis :
'jig rten khams ni ma lus par :
shin tu chags pa'i sems can rnams :
thugs rjes sbyor te dbang du mdzod :
dbang du ma gyur gang yang med :
dbang mdzad lha la phyag 'tshal lo :
wA shaM ku ru ye swA hA:
hU~M bzhi brjod /
bro ra gru gsum rtse mo lhor bstan /
karma he ru ka'i nga rgyal bya /
hU~M:
sangs rgyas kun gyi sku gsung thugs :
zhes sdang rdo rje 'khor bcas kyis :
'jig rten khams ni ma lus par :
shin tu sdang ba'i sems can rnams :
thugs rje chen pos brlag par mdzod :
brlag par ma gyur gang yang med :
brlag mdzad lha la phyag 'tshal lo :
mA ra ya phaT:
hU~M bzhi'i sngags brjod /
phyi'i sgo byang gdags pa la /
ro ras la gshin rje'i sku bris pa sngags byang bcas phyi sgo yi ya them gyi gong du cod pan bcas btags /
mdun du mchod gtor bshams /
byin rlabs sngar ltar bya /
rten bsang sbyang /
stong pa'i ngang las ma he pad+ma chu glang nyi ma'i steng du thod dbyug yaHsa mtshan pa las 'od zer 'phros /
don gnyis byas /
tshur 'dus yongs su gyur pa las gshin rje chos kyi rgyal po sku mdog mthing nag zhal gcig phyag gnyis thod dbyug dang zhags pa 'dzin pa /
dpal dang dur khrod kyi chas kyi brgyan cing me dpung gi klong du bzhugs pa'i gnas gsum 'bru gsum gyis mtshan pa las 'od zer 'phros pas /
lho phyogs gshin rje'i grong khyer nas 'chi bdag chen po 'khor dang bcas pa badzra sa mA dza :
dzaHhU~M baM ho :
oM kA la ru pa ya ma rA dza hU~M:
lan bdun dang /
gtor sngags btags pa lan gsum mam bdun gyis mchod nas /
oM kA la ru pa ya ma rA dza ar+g+haM nas /
shab+da AHhU~M gis mchod /
hU~M:
gsang chen rol pa'i dkyil 'khor 'dir :
'dus pa'i lha ni ma gtogs pa :
srung mdzad gshin rje chos kyi rgyal :
mthing nag thod dbyug zhags pa 'dzin :
dur khrod rol pa'i chas kyis brgyan :
mthu rtsal nus pa bsam mi khyab :
lha srin sde brgyad thams cad kyang :
khyod kyi 'khor dang g.yog lags te :
rnam par smin pa'i chos shod la :
sgo 'di yan la ma gtang zhig :
ces phrin las gsol /
tiSh+Tha badzra :sa brtan par bya'o //
nang gi sgo byang gdags pa ni /
nang sgor rta mgrin gyi sku dang sngags byang /
mdun du mchod gtor bshams te byin rlabs bya /
bsang sbyang /
stong pa'i ngang las pad+ma dang nyi ma'i steng du pad+ma hrIHyis mtshan pa las 'od zer spro bsdus don gnyis byas /
tshur 'dus yongs su gyur pa las pad+ma he ru ka rta mchog rol pa sku mdog dmar nag zhal gcig phyag gnyis pad+ma dang dril bu bsnams pa /
dur khrod rol pa'i chas kun yongs su rdzogs shing /
zhabs gnyis gyad chen po'i 'dor stabs su bsgyings pa /
bskal pa'i me dpung 'bar zhing 'khrugs pa'i klong du gnas gsum 'bru gsum gyis mtshan pa las 'od zer 'phros pas /
dbang drag pad+ma rol pa'i zhing nas dbang chen lha tshogs 'khor dang bcas pa badzra sa mA dza :
dzaHhU~M baM ho :
oM hrIHpad+mAn+ta krita sarba big+h+nAn ha na ha na hU~M phaT:
lan bdun dang /
rtsa sngags la i daM ba liM sbyar ba gsum /
oM hrIHpad+ma kro d+ha rA dza ar+g+haM nas /
shab+da AHhU~M gis mchod /
hU~M:
chos nyid zhi ba pad+ma'i rgyal :
gdug pa 'dul phyir rngams pa'i gzugs :
rdo rje rta yi dgongs pa can :
he ru ka la phyag 'tshal bstod :
rten dang dbyer med brtan par bzhugs :
gsang chen sgrub pa'i dkyil 'khor 'dir :
nang gi dngos grub phyir ma gtong :
phyi yi bgegs tshogs rgyun chod cig :
ces bstod bskul dang /
tiSh+Tha badzra :sa bzhugs su gsol zhing /
sgo them gyi nang du brub khung nang zan ling zhig gi snying gar seng ldeng ngam skyer pa'i phur pa sor bzhi pa'i dbal la mi g.yo ba'i sngags dang /
mgul du dar nag po'i cod pan la /
sgo 'di yan chad su yang ma 'da' zhig
/ces bris te btags pas btab la /
ngag tu'ang /
sgo 'di yan chad su yang ma 'da' zhig
/ces brjod la nang du log
/gsum pa gsang mtshams gcad pa la /
dang po ma traM bsgral ba ni /
spyir zhi ba'i rigs la ma traM bsgral ba mi 'byung ba shas che yang /
bla med kyi rnal 'byor yin phyir 'gal ba med pas 'dir yang sbyar na /
dkyil 'khor gyi gzhir ru tra'i gzugs brnyan mgo bo lho nub rkang pa byang shar du gan rkyal bzhag la /
slob dpon he ru ka'i chas su zhugs shing zhal shar nas nub tu phyogs par bzhugs /
phyag tu g.yab dar dang rdor dril 'dzin nas /
oM pad+ma ma hA shrI he ru ko\u0f85 haM:
bdag nyid rta mchog he ru ka'i skur gyur /
a :
chos nyid de bzhin nyid la blo bzhag ste :
chos nyid de bzhin nyid la phyag 'tshal lo :
chos nyid de bzhin nyid kyi bden pa dang :
chos can rgyu 'bras bslu ba med pa'i bden pa dang :
chos kyi dbyings las bzhengs pa'i bde gshegs rgyal ba rab 'byams bka' sdod sprul pa 'khor dang bcas pa'i bka' bden pa dang :
bden pa chen po'i byin rlabs kyis :
chos dang gang zag gi bdag tu lta ba'i rnam rtog gnyis 'dzin 'khrul snang dngos grub la bar du gcod pa'i bdud kyi ngo bo :
rnam pa ma traM ru tra'i gzugs su rten 'di la khug cig :
ma traM ru tra a kar+Sha ya dza :
tri yaM dza :
dzaHhU~M baM ho :sa 'gugs 'ching sdom myos byas la /
slob dpon 'dus par bcas pas rtse gsum gyi rgya bya /
sgrol ging dkar nag gis stangs stabs bsgyur zhing /
hU~M:
ma traM bya ba'i sdig can khyod :
sngon yang sgrub pa kun la bsgribs :
de tshe dbang chen he ru kas :
mgo ni lho nub rkang byang shar :
byas te dbang chen zhabs 'og tu :
mnan te rnam par bsgral pa bzhin :
bdag tu lta ba'i ru dra 'di :
bdag med rtogs pa'i mtshon cha yis :
dug gsum sku gsung thugs su bsgral :
dur khrod chen por byin gyis brlab :
ma traM ru dra dza :
kha traM ru dra dza :
mA ra ya phaT:
rtse gsum gyis snying gar bsnun /
tho bas brdung /
ral gris lhu phral /
gzugs phung hrul gyis zhig :
ma rig sgo nga'i sbubs dral :
rnam shes tri nag por gnas pa thugs ka'i 'od kyis sbyangs pas hU~M dkar por gyur pa bdag gi thugs kar thim nas gnyis su med par gyur par bsam mo :
stegs bu'i mthar sngar dam sri mnan pa'i skabs ji lta ba bzhin dpon slob rags bsdus kyis las bzhi'i bro brdung ngo //
las rdor gyis ru dra'i yan lag nang khrol rnams 'og nas 'byung ba bzhin phyogs mtshams rnams su dgod /
b+h+rU~M dz+nyA na man+Da la b+h+rU~M:
ru dra'i khog pa gzhal yas khang dur khrod brgyad me ri dang bcas pas bskor bar gyur :
ma traM ru dra pra be sha ya phaT:
ru dra'i srog sgor zhugs :
b+h+rU~M pra be sha ya phaT:
gzhal yas khang gi sgo shag gis phye bar gyur :
ru dra'i phung po gtor pas lho nub tu mgo
/nub tu lag g.yon /
nang khrol rnams nub byang /
rkang g.yon byang /
mtshan ma byang shar /
rkang g.yas shar /
glo ba shar lho /
lhor lag g.yas /
dbus su snying rnams stegs bu'i 'og tu bkram /
slar yang slob dpon gyi phyag gnyis khu tshur dpung mgor bsnol ste rdo rje'i gar stabs kyis /
ha ha ha :
hU~M hU~M hU~M:
phaT phaT phaT:
ces brjod la dkyil 'khor g.yas su lan gsum bskor nas /
dkyil 'khor gyi nang du tshud par gyur par bsam la mi dmigs pa'i ngang la bzhag go
/gnyis pa gsang mtshams dngos ni /
hU~M:
thams cad chos kyi dbyings nyid la :
bzang ngan blang dor med pa'i phyir :
bar chad bgegs kyi ming yang med :
'khor 'das bde ba chen por gnas :
sa ma ya a ti :
!
brgyad pa lhag gnas la /
lha dang bum pa'i sta gon gnyis /
dang po la /
bdud rtsi ma dA na dang sbyar bas dkyil 'khor gyi gzhir khyem med par g.yas skor du byug la /
hrI:
ka dag stong nyid sa gzhi la :
rig pa snying pos chag chag gdab :
dbyings rig dbyer med thugs rje'i rtsal :
'chi med dkyil 'khor lhun gyis grub :
b+h+rU~M dz+nyA na maN+Dal hU~M:
slob dpon gyis bdud rtsi'i snod thod pa g.yas kyis 'dzin /
g.yon gyi srin lag gis 'thor /
las rdor gyis shar lho nas brtsam ste khyab par byug
/dbus su many+dzi'i khar maN+Dal la slob dpon gyis dri'i thig le dbus su gru bzhi /
phyogs bzhir zlum po bzhi /
de rgyab bzhi byug pa dang bstun /
las rdor gyis 'bru dkar gyi tshom bu dgod pa dang /
'dus pa rnams kyi rtsa sngags yig bcu dang /
rigs bzhi'i sgrol ma dang /
las bzhi'i sgo ma'i sngags so so'i mthar /
sa ma ya satwaM:
btags pa dal bus brjod /
tshom bu bkod zin pa stegs dma' ba'i khar bzhag
/de'i steng many+dzi'i khar rnams bum gzungs rdor gyis brgyan pa 'jog
/de'i mthar sman rag gtor gsum /
chu gnyis nyer spyod bcas g.yon skor du bshams /
dkyil 'khor gyi byang shar ram slob dpon gyi mdun las bum bshams /
mtshams 'dzin khar dung chu 'jog
/zhag gis chod na bdag bskyed sngar ltar bya /
de nas las byang gzhung gi mchod pa byin brlabs dang /
tshom bu las sngags kyis bsang /
swA b+hA was sbyangs /
stong pa'i ngang las mdun gyi rten //
'byung lnga yum gyi mkha' klong du :
nor bu chu shel sogs phrin las ltar dam tshig pa bskyed /
ye shes pa drangs brtan phyag mchod bstod pa'i bar dkyus ltar gtang /
rdor dril dang spos thogs /
pus btsug thal mo sbyar la /
oM:
sangs rgyas thams cad bskyed pa'i yum :
'chi med sgrol ma'i lha tshogs rnams :
sngon gyi thugs dam chen po yis :
bdag la dgongs par mdzad du gsol :
rig pa 'dzin pa bdag gis ni :
yo byad rnams pa thams cad pas :
bde ba'i longs spyod rab sbyar te :
lha rnams yongs su mchod pa dang :
snod ldan rnams la phan gdags phyir :
sngags kyi cho ga'i thabs chen pos :
snying po'i dkyil 'khor sgrub pa dang :
rang gzhan don kun bgyid 'tshal na :
ye shes snying rje chen po yis :
bzod par mdzad de gnang nas kyang :
snod bcud 'chi med sgrol ma yi :
rdo rje gsum dang dbyer med par :
byin gyis brlab par mdzad du gsol :
zhes gsol bas lha tshogs rnams dgyes pa chen pos rig pa 'dzin pa khyod kyis dkyil 'khor gyi las ji ltar 'os pa gyis shig
/ces bka'i gnang ba bstsal nas sgrub pa'i sa gzhi la thim pas ye shes kyi gzi byin lhag par 'bar bar gyur /
ces dmigs la maN+Dal tshom bu bcas bsdu /
gnyis pa bum pa sta gon ni /
mchod pa kha gso /
bsang sbyang /
stong pa'i ngang las pad zla'i steng :
kha dog lnga ldan ye ge b+h+rU~M:
yongs gyur phyi ni rin po che'i :
rang bzhin bum pa bzang po che :
mtshan nyid yongs rdzogs 'od du 'bar :
nang ni lha tshogs bzhugs pa'i gnas :
rin chen gzhal med khang chen por :
dbus su pad+ma 'dab bzhi'i steng :
thabs shes nyi zla sogs phrin las ltar dam tshig pa bskyed /
ye shes pa spyan 'dren bzhugs gsol phyag mchod bstod pa'i bar gtang /
bum nang 'phags ma'i thugs ka ru :
ye shes sems dpa' tshe dpag med :
dkar gsal mnyam gzhag tshe bum 'dzin :
dar dang rin chen rgyan gyis mdzes :
rdo rje'i skyil krung pad zlar bzhugs :
'od dang 'od zer 'phro ba yi :
thugs dbus chu skyes nyi zla'i dbus :
tAM mthar sngags kyi phreng bas bskor :
bzlas pas thugs dam rgyud bskul te :
'od kyi snang ba mtha' yas pa :
gtsug tor nor bu'i rtse nas 'thon :
de las 'phags ma rnam par rgyal :
chu shel mdog can phyag g.yas kyis :
skyabs sbyin phyag rgyas lcags kyu dang :
g.yon pas mchog sbyin tshe bum bsnams :
'od dang 'od zer dang bcas pa :
grangs med nyi zer rdul ltar 'phro :
rang gi thugs nas sngags kyi phreng :
rdo rje'i gzungs thag las brgyud de :
bum lha'i thugs dam rgyud bskul bas :
bde stong rol pa'i 'od zer sprin :
mkha' khyab kun tu snang ba yis :
'phags mchod 'gro ba'i don kun bsgrubs :
tshur 'dus thugs kyi dpal ber 'khyil :
sku dang sngags las bdud rtsi'i rgyun :
dpag med byung nas bum pa'i bcud :
dngos grub kun gyi snying por gyur :
ces pa'i ting nge 'dzin gsal btab /
gzungs thag blangs la gtso bo gsum dang tshe sham can rnams sum brgya re las mi nyung ba dang /
las bzhi brgya rtsa re /
sgo bzhi nyer gcig re las mi nyung ba bzlas mthar /
oM AHhU~M/
zhes dung zhal gyi chu mchod yon du phul bas /
lha tshogs bde ba chen po'i ngo bor 'od du zhu bas 'chi med tshe dang ye shes kyi dngos grub ster ba'i rdo rje bdud rtsi'i chu rgyun du gyur /
ces mos /
las bum nang du pad nyi'i steng :
pad+ma rta mgrin sku mdog dmar :
phyag gnyis pad+ma dril bu 'dzin :
dur khrod chas rdzogs dor stabs bzhugs :
sku las rdo rje bdud rtsi'i rgyun :
babs pas bum pa gang bar bsam :
oM hrIHpad+mAn+ta kr-ita sarba big+h+nAn ha na ha na hU~M phaT:
ces brgya rtsa brgyad bzla /
dpal chen khro bo'i rgyal po rta mgrin gyis sgrub pa'i bya ba ma grub kyi bar du bar gcod kyi bgegs thams cad zlog pa'i phrin las mdzad du gsol /
zhes las bcol nas bzhag
/sgrub rten rnams kyang skabs 'dir 'tshogs par byas la /
sgrub rdzas rnams ngo bo rnam par dag pa chos kyi dbyings kyi rang bzhin ye shes kyi snang ba cir yang 'char bas byin rlabs dbang dang dngos grub 'byung ba'i dbyig tu gyur par mos /
dngos gzhi'i dbang bskur rgyas par dgos na skabs 'dir slob ma sta gon kyang bya'o /

/dgu pa dkyil 'khor bzhengs pa la /
shin tu rgyas pa rdul tshon dang /
bsdus pa ras bris kyi lugs gnyis /
dang po la thig gdab pa dang /
tshon bkye ba'o //
dang po thig la gnyis /
byin gyis brlab pa dang /
dngos so //
dang po ni /
ye thig la srad bu sna lnga lnga bsgril byas pa /
las thig srad bu'i kha dog dkar dmar mthing gsum sum bsgril byas pa /
thig chal bdud rtsi'i brlan pa bcas 'du byas te /
slob dpon nub dang /
slob ma shar du gnas pas 'khod de /
bdag nyid gar gyi dbang phyug tu gsal ba'i thugs ka'i hU~M las raM yaM khaM 'phros /
slob ma la phog
/sdig sgrib thams cad bsregs gtor sbyangs /
dbyings phyug mar gsal /
yab kyi gnas lngar rigs kyi yab lnga dang /
yum gyi gnas lngar rigs kyi yum lngas mtshan par gyur /
ces dang /
hU~M:
bkra shis mtshan ldan gzungs ma yum :
kha nas ut+pal dri ldangs shing :
skad kyang ngang pa gzhon nu 'dra :
snyan par smra zhing zur mig 'phen :
mnyen lcug 'khril ba dbyer mi phyed :
rdo rje las kyi don grub ma :
gsang ba rdo rje'i thig 'debs pas :
las rnams ma lus kun byos shig :
b+h+rU~M dz+nyA na tiSh+Tha maN+Dal swA hA:
slar yang /
tA re hrI:
zhes shin tu snyan cing 'gyur ba'i glu blangs shing thig sna slob bu la dal bus gtad /
lus kyi rigs lnga yab yum snyoms par zhugs pa'i sgras sangs rgyas thams cad rjes su chags pa'i rkyen gyis 'od du zhu /
spyi bo nas zhugs lus kyi nang brgyud byang chub kyi sems sprin yum gyi mkha' nas thon /
dam tshig gi srad bu dang ro gcig tu 'dres /
dngos po'i rtog pa sbyangs nas ye shes lnga'i rang bzhin du gyur par bsam la /
thig skud gnyis po rim bzhin yab kyis bsnyod cing yum gyis bsgrim /
gnyis pa thig gdab la /
dang po ye shes kyi thig nam mkhar gdab pa ni /
hU~M:
mkha' dbyings yum gyis gnyis med pa'i :
byang chub sems kyi thig gdab pas :
ye shes dkyil 'khor dbyings nas bzhengs :
snying po mngon sum gsal gyur cig :
b+h+rU~M dz+nyA na maN+Da la hU~M:
zhes brjod /
rdo rje dang bcas pa'i mthe bong dang gung mos thig skud bzung ba 'og nas gyen du gcus te se gol gyis /
nub shar lho byang tshangs thig gnyis //
me rlung srin dbang zur gyi thig
/me dbang rlung srin shar nub grwa
/rlung dbang me srin byang dang lho'i //
gra yi thig yin slob dpon dang //
slob ma'i gnas te rim bzhin no //
zhes sdom tshig ltar thig chen brgyad gdab bo //
de yang 'gro tshul spyi ltar tshangs logs rgyab 'gros dang /
zur thig la rgyab 'gros spangs te g.yas kho nas bskor te ye thig btab pas /
sngags dang thig gi sgras bde bar gshegs pa thams cad nam mkhar sad par bsams shing /
slob dpon nub tu gnas pas thig skud bsdu'o //
gnyis pa las thig dngos ni /
dam tshig gi thig skud sum sgril can yab yum sngar ltar gnas pas bsnyod cing /
hU~M:
mkha' dbyings yum gyi sa gzhi yangs pa ru :
snying po thabs kyi ye shes thig gdab pas :
bde chen ye shes bkod pa tshad med pa'i :
thabs shes dbyer med bde gshegs dkyil 'khor gsal :
b+h+rU~M dz+nyA na maN+Dal b+h+rU~M:
zhes brjod cing spyod lam ma 'khrul bar gdab ste /
dang po shar nub tshangs thig gdab //
dbus dang phyogs bzhir mtshan ma bya //
shar nub tshad nas gnyis pa dang //
phyogs bzhi'i tshad nas zur thig btsal //
tshangs pa'i thig gi phyogs bzhi ru //
cha chen bcu gcig phan tshun gdab //
g.yas g.yon nyi shu rtsa gnyis las //
rtsa ba'i brgyad cha sgo yin te //
sgo yi bzhi cha cha phran no //
tshangs thig nas gzung dang po dang //
drug pa phyed gdab phyi ma bsil //
gnyis bdun brgyad rnams cha bzhi dang //
lnga dgu dbus dor mtha' gnyis gdab //
gsum pa mi gdab bzhi pa'i nang //
cha phran gcig tu gdab par bya //
dbus nas zlum po cha phran drug
/gnyis dang drug dang gnyis rnams ni //
lte nang mu khyud pad 'dab bzhi //
mu khyud phyi ma'i sa ru 'gyur //
de nas rim bzhin khyams rtsig pa //
'dod snam pha gu drwa phyed dang //
shar bu mda' yab rnams kyi sa //
sgo khyud cha chen 'gram dang logs //
de yi phyed yin mun pa dang //
ka ba ka rgyan cha phran te //
rta babs brgyad po cha mnyam las //
dang po ka rgyan mtha' dang mnyam //
gnyis gsum de nas gcig phyir bskyed //
bzhi pa gnyis bskum lnga pa gcig
/phyir 'phyar drug pa gnyis su bskum //
bdun brgyad rim bzhin re re 'phyar //
rim par rta rkang chu skyes dang //
sgrom dang za ra tshags sna 'phyang //
sgril 'phyang shar bu khyung mgo 'o //
snam bu gsum pa'i phyi thig dang //
tshangs thig 'dzom sa nas bzung ste //
cha phran gnyis kyis glang rgyab dbus //
mun pa'i phyi thig tshangs gnas kyi //
g.yas g.yon cha phran gnyis 'das nas //
sngar bzhin bskor ba mun pa'i mthongs //
mu ran cha phran gcig gis bskor //
'khor lo nyis 'gyur pad+ma dang //
gdugs ni cha phran re re 'o //
mda' thig zur nas cha phran gcig
/dor mthar gcig dang gnyis gnyis dang //
cha chen gcig tu bskor ba ni //
rtsibs rten pad+ma rdor rwa dang //
me yi rwa ba rnams kyi sa //
sna tshogs rdo rje'i rwa bskor tshul //
tshangs phyir gsum phyin mda' phyir gcig
/phyin te kwa rgyan rtse nas bskor //
de nas phreng gnyis phyi ru gcig
/phyin te snga ma'i tshad des bskor //
zhes 'byung ba bzhin btab /
sa thig 'di lha sta gon ma byas pa'i gong du btab par phyag bzhes su 'byung ngo //
gnyis pa tshon bkye ba ni /
tshon sna lnga mdog rigs bsdebs te /
hU~M:
chos kyi dbyings nas sna tshogs sgyu 'phrul pa :
rang byung ye shes 'bar ba'i cho 'phrul las :
snying po bkrag gsal bde gshegs dkyil 'khor che :
mngon sum mig sngar snang ba ngo mtshar che :
zhes brjod /
sngar dbang mchog gi phur pa btab pa'i khur bur rim bzhin du /
rdul tshon /
mthing /
ljang /
dmar /
dkar /
ser blug cing steng du dpa' mo 'bru lnga bkod /
slar yang byang shar gyi rtsig pa nas dkar mthing ser dmar ljang ba'i tshon sna lnga'i re kha bris la dpa' bo 'bru lnga bkod cing thod pas dgab /
'bru lnga brjod bzhin dkyil 'khor legs par bri ste /
de la dbus kyi pad+ma'i lte ba dkar /
ge sar dmar ser /
'dab bzhi phyogs mdog
/mu khyud /
rdor rwa /
bar khyams /
sgo /
ka ba rnams phyogs mdog
/rtsibs rten steng sngon po la rdo rje'i phreng ba /
rtsigs pa lnga sbrags /
'dod snam dmar po /
pha gu ser po /
drwa ba'i gzhi nag po la drwa ba dkar po /
shar bu gzhi sngon po la za ra tshags dkar po /
mda' yab dkar po mchod rten ris /
mun pa dang glang rgyab nag po /
rta babs snam bu brgyad kyi rta rkang gzhi sngon po la rdo rje'i 'greng bu /
chu skyes dmar po /
sgrom mdzes tshon /
za ra tshags dkar po la gzhi nag po /
sna 'phyang ser po /
sgril 'phyang gzhi nag po la drwa ba dkar po /
shar bu dkar po sngon po'i gzhir bsgrigs pa /
rgya phub khyung mgo mthing ga
/pad+ma dmar po /
'khor lo dang ri dwags ser po /
gdugs dkar po /
'og gzhi'i sna tshogs rdo rje phyogs mdog
/phyi khyams ljang gu
/ge sar ser po /
'dab ma sna tshogs /
rdor rwa gzhi mthing ga la rdo rje dkar po'am ser po /
me ri sna tshogs /
sgo dang sgo khyud kyi mtshams bzhir zla phyed rdo rje /
rta babs dang mda' yab kyi 'khor yug la rgyal mtshan dang ba dan la sogs pa /
dkyil 'khor gyi lte ba ru lha sku'am phyag mtshan /
'dab bzhi dang sgo bzhir phyag mtshan nam sa bon dang /
ma grub na rang mdog gi tshon spung ma nor ba bcas legs par bris tshar ba dang tshon pra brtag
/ngan na sbyin sreg bya /
dkyil 'khor gyi mthar rdul bkag dri dang zhun mar sbyar ba byugs /
slob dpon gyis dkyil 'khor la gzigs shing dril bu dkrol /
thams cad kyis yig brgya bzla'o /
!
/bcu pa sgrub pa'i rdzas dang rgyan bsgrub pa po bcas 'god pa la /
rdul tshon gyi phyogs la nangs par phyogs gang bder bdag bskyed kyi sman raka gtor ma /
mchod pa bcas bshams la /
rnam bum /
dbang dang 'brel na dbu rgyan /
rdor dril /
rdor dril lhan cig pa dang /
lha tsaka
/phreng ba /
sngags byang /
me long /
thod pa chang dang a mr-ita mngar gsum sbyar bas bkang ba /
rig tsaka
/shel rdo sogs dbang chog nas 'byung ba ltar dang /
dbang dang mi 'brel yang sku rten /
thod chang /
sgrub rten gtso bo thod pa mtshan ldan dum bu gsum par rang gzhung gi tshe rdzas rnams sbyar ba'i ril bus bkang ba dar dmar gyis kha bcad pa /
sgrub gtor 'chi med snying po thig tshad dang ldan par bzhengs pa'am /
cis kyang ma 'grub na dris lan nas gsungs pa'i gtor ma rin chen 'bar ba smin lugs ltar rgyan spros phun sum tshogs pa dar gdugs kyis brgyan pa dang /
tshe 'brang ril bus bskor ba /
tshe chang rang gzhung gi tshe rdzas btab pa /
tshe mda' rgyan ldan /
gsung rten glegs bam dang sngags byang gang 'dzoms /
thugs rten rdor dril /
las bzhi'i mchod gtor /
mchod gtor dkar zlum brjid ldan /
mgon po ma ning /
tshe ring mched lnga mchog gling gter gsar lugs /
chad brtan rgyun bzhag
/dkyil 'khor gyi chas 'phan dang ba dan rgyal mtshan ral gri phur pa mda' dar me long can rnams bzhi bzhi /
tshon skud drwa ba /
gdugs dang bla bre /
khro bcu'i phur pa sogs dgos chas rnams 'tshogs par byas la gzhi mdun stegs steng bkod /
bdag gi rnal 'byor sngon du 'gro bas bzlas pa stong tshigs kyi mtshams /
slob dpon dang rgyal thebs sogs dkyil 'khor gyi mdun du zhwa chos bcas bzhengs la rdo rje slob dpon gyis dril spos kyis sna drangs te /
rgyal tshab kyis rnam rgyal bum pa /
rigs bzhi'i rgyal thebs kyis rten rdzas thod pa /
tshe gtor /
'brang rgyas /
sku gsung thugs rten /
gzhan rnams kyis sgrub rdzas dang dkyil 'khor gyi rgyan rnams thogs nas /
zhwa chos 'jam rol dang bcas bskor ba lan gsum mthar mdun du 'khod de rnam bum thogs la /
hrI:
gzhon nu bum pa sku yi bcud dang ldan :
'gro ba'i don du lhun grub phyir snang nas :
thugs rje rig pa sna tshogs gang 'dul ba'i :
smin cing grol ba'i ngang du bzhugs su gsol :
d+harma kA ya gar+b+ha ka la sha a b+hi Shiny+tsa karma sid+d+hi sa ma ya tiSh+Tha lhan :
dril sgrub sngags oM tA re tut+tA re tu re hrIHb+h+rU~M badzra dz+nyA na A yu She swA hA:
dbyangs lan gsum bya zhing dal dbus su bkod /
sku rten rnams g.yas su bkod la /
hU~M:
chos nyid dag pa dbyings kyi dkyil 'khor du :
nyams snang gong 'phel rgyan rdzogs pho brang nas :
rig pa tshad la phebs pa'i lha tshogs rnams :
gzung 'dzin kun zad gdod ma'i rgyal sa ru :
ma bkod lhun grub rang byung rang shar ba'i :
ye shes yongs rdzogs ngang du bzhugs su gsol :
dril sgrub sngags /
sa ma ya tiSh+Tha lhan :
sngags byang dang sgrub pod rgyab tu bkod la /
hU~M:
grags pa thams cad sngags su 'gyur mdzad cing :
thos pa tsam gyis gdul bya'i snang ba 'gyur :
rgyal ba'i gsung mchog gzhom med nA da'i sgra :
'gag med tshangs dbyangs ldan phyir bzhugs su gsol :
zhes sngags 'don bzhin bkod do /
phyag mtshan g.yon du bkod la /
hU~M:
chos kyi dbyings las 'gag med cir yang 'char :
sna tshogs snang ba'i rang rtags phyag mtshan gsal :
rig pa 'dzin med srog tu gzung ba'i phyir :
ting 'dzin 'phro 'du'i rten du bzhugs su gsol :
zhes sngags oM tA re tut+tA re tu re hrIHb+h+rU~M badzra dz+nyA na A yu She swA hA:
brjod bzhin bkod /
yon tan rten b+hany+dza ril bu'i bkang ba bum pa'i mdun du bkod la /
hU~M:
'phrul bzhad yid bzhin 'dod 'byung ka pA la :
rkang med mkhar 'gro tog tog skad gdangs can :
log par lta ba sgra thos tsam gyis brlag :
dkar po zang yag bkra shis lcang lo 'phyo :
mtshan nyid kun ldan thur du gting ring gtibs :
sngon rabs 'das dang da lta slad nas 'byon :
dus gsum bde gshegs rnams la shin tu mtshon :
'chi med bdud rtsi'i bcud kyis legs par gtams :
dngos grub mchog gi rten du bzhugs su gsol :
zhes sngags bcas bkod /
phrin las rten sgrub gtor de'i g.yas su bzhag la /
hrI:
rin chen mchod sdong 'od du 'bar :
'chi med tshe bcud sprin chen 'khrigs :
tshe yi lha tshogs byin re che :
mi 'gyur srog gi rten du bzhugs :
sngags /
a yur+dz+nyA na tshe b+h+rU~M tiSh+Tha lhan :
tshe 'brang tshe ril sogs sgrub rdzas rnams g.yon dang phyogs gang bder bzhag la /
hU~M:
rang byung tshe yi dkyil 'khor chen po 'dir :
mi 'da' bcom ldan 'khor bcas sgrub pa'i phyir :
bkra shis bum pa lha yi gzhal yas khang :
snod bcud yongs rdzogs ye shes rgyan dang ldan :
bkra shis b+han+d+ha bdud rtsi'i bcud kyis bkang :
mi 'gyur gzungs thag rdo rje lu gu rgyud :
rin chen dbu rgyan gdul bya dwangs ba 'dren :
rdo rje dril bu thabs dang shes rab sbyor :
'chi med rdzas mchog tshe yi bza' btung dang :
pho nya'i tshogs spro tshe rten mda' dar che :
'dod yon ma spangs mchod pa'i sprin phung spro :
mda' dar me long drwa bas ye shes skyed :
phur pa ral gris bar chad bgegs dpung 'joms :
zhing khams yongs rdzogs 'phan gdugs bla bre 'phyar :
bde chen ye shes skyed pa bkra shis yum :
sna tshogs thabs mkhas 'dus pa rnam gnyis sogs :
pho brang rgyan dang ldan par bzhugs su gsol :
sarba dz+nyA na maN+Dal tiSh+Tha hU~M:
khro bcu'i phur pa phyogs mtshams su bkod la /
hU~M:
tshangs la dbang mdzad khro rgyal 'bar ba'i sku :
dregs pa'i dpung 'joms 'dug pa kun 'dul ba :
zhi ba'i ngang las 'bar ba'i skur bzhengs te :
phyogs mtshams srung ba'i bdag por bzhugs su gsol :
oM badzra kro d+ha kI la ya hU~M:
zhes steng gi phur bu nas rim bzhin phyogs bzhi g.yas skor /
mtshams bzhi 'og bcas g.yon skor gyis rdor rwa'i steng phur gdan bcu la bkod /
de nas phyogs mtshams sngar dang mthun par ru dra'i phung po'ang bkram /
ral gri bzhi phyogs bzhir bkod de /
hU~M:
ma rig rnam rtog mtshan 'dzin kun gcod cing :
ye shes bsam gyis mi khyab las byung ba'i :
'jam dpal rnon po'i shes rab ral gri 'di :
ma rig drwa ba gcod phyir bzhugs su gsol :
de nas ye shes bzhis ma rig pa rtsad nas gcod phyir mda' dar me long bzhis brgyan pa mtshams bzhir bkod la /
hU~M:
sku gsung thugs dang ye shes bsgrub bya'i phyir :
ma 'dres yongs rdzogs rnam par bkra ba'i ngang :
kun nas gsal zhing yongs su rtogs gyur pa'i :
ye shes bzhi yi mdangs ldan bzhugs su gsol :
zhes dang /
hU~M:
shes rab ye shes rnam par mtshon pa'i phyir :
stong nyid mda' la rnam thar sgro bsgron cing :
mda' tshal rkyen bzhi'i tshigs dang rnam par ldan :
shes rab rno ba'i mdil ldan bzhugs su gsol :
hU~M:
ngo mtshar ye shes pho brang rnam gsal te :
nyon mongs sgrib pa'i dri ma ring du spangs :
snang stong dbyer med ye shes ngo mtshar ldan :
'dzin med sgyu mar rtogs phyir bzhugs su gsol :
de nas spang bya mi mthun phyogs bdud bzhi'i bar chad kyis mi brdzi ba'i phyir phur pa bzhi phyogs bzhir bkod la /
hU~M:
rnam rtog bgegs 'joms gtum chen me ltar 'bar :
phrin las bzhi yi rno myur shugs dang ldan :
thugs rje chen pos 'gro kun bsgral ba'i phyir :
bdud 'dul kI la ya rnams bzhugs su gsol :
rgyal mtshan bzhi grwa bzhir 'dzugs te /
hU~M:
bstan pa'i rgyal mtshan phyogs bcur bsgreng ba'i phyir :
ye shes lhab lhub rgyan gyis rnam par brgyan :
ngo mtshar khyad 'phags lta ba'i tog gis spras :
bdud rnams 'joms phyir rgyal mtshan bzhugs su gsol :
'phan bzhi phyogs bzhir dpyang la /
hU~M:
gdul bya'i blo dang 'tsham pa'i chos ston cing :
de dang de yi mos par 'tsham pa yi :
dang ba 'dren pa'i yon tan snang ba'i phyir :
ye shes 'phan mchog bla med bzhugs su gsol :
ba dan rnams 'phan gyi g.yas g.yon du tshar du dngar bar bzhugs te /
hU~M:
srid dang zhi ba kun las rnam par 'phags :
theg pa'i yang rtse bla med dkyil 'khor 'dir :
bdud kyi tshogs 'joms khro bo'i dmag dpung 'khrigs :
stobs kyi ba dan rnams kyang bzhugs su gsol :
de nas rigs lnga ye shes lnga tshon tshon skud kyi drwa ba sbrel zhing /
hU~M:
ma 'dres 'ja' ltar snang ba'i ye shes ni :
thabs dang shes rab ngo mtshar khyad par 'phags :
bde stong dbyer med drwa bar sbrel ba yi :
ye shes dpag tu med par bzhugs su gsol :
gzhan yang gdugs dang yol ba /
drwa phyed /
bla bre /
lda ldi /
stag gzig sgab dkris mdzes par brgyan la /
hU~M:
ngo mtshar ye shes grangs med brjod du med :
mtha' las 'das shing bsam mi khyab pa yi :
gdugs dang phye phur yol ba bla bre dang :
drwa phyed stag gzig lpags pa'i sgab dkris sogs :
mi zad rgyan gyi 'khor lo rnam 'grub phyir :
'thug po bkod pa'i zhing khams lhun gyis grub :
ces de dag gi bar mtshams rnams su 'jam rol bya zhing /
rgyal tshab dang las rdor gnyis kyis dgod par bya /
dkyil 'khor gyi mdun du mtshams 'dzin nas brtsam chu gnyis nyer spyod g.yon skor du bshams /
phyogs bzhir las bzhi'i gtor ma dang zhi rgyas dbang drag gi mchod pa /
sman gtor rak+ta rnams rab brgya rtsa /
'bring nyer lnga /
tha ma lha grangs dang mnyam pa dang /
nyer spyod brgya rtsa sogs dang /
rgyal srid sna bdun bkra shis rdzas rtags 'dod yon lnga sogs bris 'bur gang rigs dang /
dkyil 'khor gyi mdun stegs gong mar dbus su mchod gtor /
g.yas su mgon po ma ning /
g.yon du tshe ring ma /
mgon po'i g.yas chad tho /
tshe ring ma'i g.yon brtan ma /
de rnams kyi g.yas su chang dang bdud rtsi sbyar ba'i sman /
g.yon du rak+ta so lnga khrag sbyar /
nyin re bzhin 'bul rgyu'i tshogs dang chos skyong 'bul gtor /
chad brtan rnams bkod mdzes su bshams /
dkyil 'khor gyi byang du lcags hom du nyul le'i ling ga dang gdab phur thun rdzas sogs kyang bzhag
/slob dpon gyi mdun g.yon nas /
nang mchod /
rdor dril /
DA ru /
g.yab dar /
me tog gi snod /
brab par /
phur pa /
las bum sogs kyang bkod /
mchod rdzas rnams spyi la /
hU~M:
dkyil 'khor rab 'byams ma lus mnyes pa'i rdzas :
nyer spyod bdun dang bkra shis lha mo brgyad :
bkra shis rdzas brgyad rgyal srid sna bdun dang :
sgeg mo bcu drug la sogs lha mo'i tshogs :
mi mo phyag rgya mtshan dang ldan pa rnams :
ru tra bsgral ba'i nya bo mtshon cha'i tshogs :
dam rdzas sman raka gtor gsum tshogs 'khor sogs :
ye shes lha la bkres skom mi mnga' yang :
bdag cag bsod nams ye shes tshogs gsag phyir :
kun bzang mchod sprin nam mkha'i khyon gang ba :
tshogs gnyis rdzogs phyir kun khyab nam mkha' bkang :
zhes 'jam rol dang /
las gzhung gi mchod brlab mthar nam mkha' mdzod kyi sngags rgya lan gsum gyis rgyas par spel lo //
sgrub pa po 'god pa la /
dbang ma thob pa'i mched gsar bu yod na dkyil 'khor gyi byang shar du logs su phyes pa'i nye char /
slob dpon khri'u'i khar bzhugs pa'i mdun /
rdor dril /
yungs thun /
dung chos bdud rtsis gang ba bcas bzhag ste /
dam chu bsang sbyang /
stong pa'i ngang las khro bo rdo rje gnod sbyin du gyur /
e h+ya hi :
dzaHhU~M baM ho :
zhes bskyed bstim bya /
oM badzra yak+Sha hU~M:
zhes bzla /
lha 'od du zhu ba chu yi rdul phra rab tu gyur /
zhes byin gyis brlabs /
slob dpon dbang chen rta mgrin du gsal ba'i sku las rdo rje'i rdul phra rab 'phros pas slob bu'i bgegs dang log 'dren thams cad rgyang ring du bskrad par gyur /
las sngags dang /
sum+b+ha ni brjod cing gul yungs bcas bgegs bskrad /
las byang gi skyabs sems yan lag bdun pa dang /
sdom gzung /
pad+ma'i rigs mchog bla ma dang :
dkyil 'khor lha tshogs dgongs su gsol :
bdag gi dus 'di nas gzung ste :
byang chub snying por mchis kyi bar :
mtha' yas 'gro kun sgrol ba'i phyir :
gzhan gnod gzhir bcas yongs su spang :
gzhan phan byang chub sems mchog bskyed :
gnyis ka mnyam pa chen po yi :
thabs chen gsang ba sngags kyi srog :
spyi dang khyad par lhag pa yi :
rig pa 'dzin pa'i dam tshig dang :
sdom pa ma lus yongs su gzung :
tshul bzhin du ni bslab par bgyi :
zhes pa rnams rjes zlos byar bzhugs /
A:
'di ni dam tshig rdo rje sems :
khyod kyi snying la dbyer med gnas :
gal te dam las 'das gyur na :
de ma thag tu bkas te gshegs :
sa ma ya badzra hU~M:
dung chu sbyin la /
hU~M:
thungs shig rdo rje bdud rtsi'i chu :
lce la bzhag kyang snying dkyil thim :
ma bsrung 'dod pa'i dngos grub nyams :
bsrungs na ye shes tshe 'dir rnyed :
sa ma ya a mr-ita u da ka hU~M:
de nas mched gsar rnying rnams rang gral du 'khod /
las rdor gyis bdud rtsi g.yon skor du drangs la /
hU~M:
snying po ye shes mchog gi dkyil 'khor du :
rig pa rdo rje lu gu rgyud du sbrel :
gsang sngags dam tshig gcig pa'i mched lcam rnams :
mi 'bral rtse gcig dkyil 'khor gcig tu ltos :
deng phyin chad mched gsar rnying thams cad skal pa mnyam zhing dam tshig gcig tu 'dus pa yin pas dam tshig gzhung bzhin du bsrung bar gyis shig
/ces bsgo /
'dus pa rnams rdo rje rtse gcig pa'i rgya snying khar bcings te thams cad mgrin gcig tu /
ho :
bskal pa sngon nas 'brel ba'i ston 'khor rnams :
mi 'da' srog dang ldan pa'i lu gu rgyud :
'dun pa rtse gcig sems la bzung byas te :
dus gsum rgyal ba'i dkyil 'khor bsgrub par bgyi :
zhes dam bca'/
de nas las bskos mnga' gsol dngos la /
rdo rje rgyal tshab gzhung gral gshams nas snam sbyar dang bcas bzhengs te /
'brel chags pa'i stong thun ji ltar rigs pa'i bshad pa sngon du 'gro bas dbyangs dang bcas /
ho :
dus gsum rgyal ba'i gdung 'tshob dkyil 'khor gtso :
bstan pa'i sgron me mnga' gsol dgyes par bzhugs :
de yi sras mchog phrin las rnam bzhi'i bdag :
rgyal tshab rigs sras mnga' gsol dgyes par bzhugs :
mnyen lcug 'khril ldem bde chen ye shes bdag :
kun bzang yum rnams mnga' gsol dgyes par bzhugs :
phrin las go rim 'byed pa'i bslab ston mdzad :
phrin las bdag po mnga' gsol dgyes par bzhugs :
mchod pa'i bya ba gtsang zhing zhib legs mdzad :
las kyi rdo rje mnga' gsol dgyes par bzhugs :
dngos grub ltas brtag bzang ngan drod tshad nyul :
rdo rje spyan pa mnga' gsol dgyes par bzhugs :
phyi nang bgegs 'joms bar chad bdud dpung brlag
rdo rje mtshams pa mnga' gsol dgyes par bzhugs :
phyi nang bdud dang nyul le thogs med bsgral :
rdo rje ging chen mnga' gsol dgyes par bzhugs :
thugs dam bzhin du gdug pa'i dgra bgegs bsgral :
pho nya ging chen mnga' gsol dgyes par bzhugs :
snyan dag gsal mkhas dzapa? la rgyun chad med :
mched lcam thams cad mnga' gsol dgyes par bzhugs :
phud gtsang bskol mkhas ston 'khor mnyes par mdzad :
rdo rje byan po mnga' gsol dgyes par bzhugs :
sdig pas ma gos tshogs kyi mchod tshogs spro :
rdo rje phyag tshang mnga' gsol dgyes par bzhugs :
ston 'khor rnams kyi thugs dam dgyes par bskang :
bran gyi khye'u pho mo mnga' gsol bzhugs :
phyi nang dri ma'i tshogs rnams rnam par sbyong :
rdo rje rdul 'phyag mnga' gsol dgyes par bzhugs :
zhes rjes zlos bskul zhing so so'i tshig mthar las rdor gyis bdud rtsi re blud pas mnga' gsol lo //
zhar byung chas zhugs byed par spro na /
slar yang rgyal tshab pas stong thun sngon du 'gro bas /
hU~M hrI:
chos nyid rgyan mchog ye shes rol pa can :
dbu rgyan rna cha mgul rgyan se mo do :
ska rags gdub bu stod g.yogs sham thabs te :
do shal zi dir gar gyi phu dung dang :
cod pan rat+na'i zhi chas bcu gsum 'di :
'khor los sgyur ba'i rgyan du bzhes su gsol :
zhes zhi chas dang /
hU~M:
ma mo mkha' 'gro dbang du 'du ba dang :
he ru ka yi rigs su nges pa'i phyir :
dug gsum rtsad gcod byug pa'i rtsi gsum dang :
dug lnga rnam dag bgo ba'i gos gsum dang :
gdags pa'i rgyan gnyis dur khrod chas brgyad 'di :
dbang phyug chen po'i sku la rgyan du bzhes :
zhes dbyangs 'bor len gyi tshul du tshig ris dang bstun te chas rnams las kyi rdo rjes rgyal tshab la rim par phul la rdo rje slob dpon sogs 'dus pa thams cad kyi gnas so sor brgyan tshul mdzad /
zhi chas sogs kyi mnga' gsol 'di ma byas kyang chad skyon du mi 'gyur /
skabs 'dir brda sgo phyag ni /
hU~M/
snang srid 'khor 'das gdod ma nas //
rnam dag lhun grub rgyal ba'i zhing //
ma rtog gnyis 'dzin sgrib g.yogs sgo
/rang rig brda yis dbye bar bya //
b+h+rU~M pra be sha ya phaT/
ces brda sgo dbye /
hU~M/
khams gsum ye nas rang byung ba'i //
bde gshegs rgyal ba'i dkyil 'khor nyid //
brda dang gar gyis mtshon nas kyang //
gnyis su med par phyag bgyi 'o //
a la la hoH
a ti pU hoH
pra tIts+tsha hoH
zhes pas phyag 'tshal /
dngos gzhi'i skabs su yang las byang dkyus su brda sgo phyag mi 'byung yang /
spros bcas sgrub pa'i skabs 'di bzhin sbyar bas legs pa'i yan lag tu 'gyur ro //
de nas sgrub pa po rnams kyang lha yi nga rgyal dang ldan pas /
oM ma hA badzra hU~M/
zhes rdo rje thugs kar gsor /
oM badzra gaN+De hU~M/
zhes dril bu 'khrol zhing dkur brten /
oM sarba ta thA ga ta ma hA a nu rA gA na dz+nyA na badzra swA b+hA wa At+ma ko\u0f85 haM/
zhes thugs kar 'khyud rgya bya ba dang /
rol mo byin rlabs sogs bya'o //
de yang rdul tshon gyi phyogs la phyi nang gi mtshams gcad pa yan zhag gcig
/sta gon dang thig btab pa yan zhag gcig
/tshon bkye zin nas rgyan 'god yan nyin gcig la bya ba dang /
ras bris la zhag dang po la sta gon yan chad /
de'i phyi nyin rgyan bkod pa bya'o /
!
/spyi don gnyis pa dngos gzhi bsnyen sgrub yan lag bzhi'i sgo nas las gzhung bsrang ba la /
skyabs sems tshogs gsag gtor ma bsngo //
bka' bsgo mtshams gcod byin dbab brlab //
dam tshig bskyed dang spyan drang bstim //
phyag mchod bstod bsnyen bum pa sgrub //
tshe 'gugs tshogs mchod bdag nyid 'jug
/gtor chog rjes bsdu bskrad cing 'beb //
ces pa'i las rim gyi thog ma /
tho rangs snga bar 'tshogs te tshul phyag gral phyag sngon du 'gro bas /
tshig bdun gsol 'debs dang /
mkhyen brtse'i skye phreng dang rnam thar gsol 'debs /
brgyud 'debs /
skyabs sems /
yan lag bdun pa /
dkar gtor byin rlabs spyi 'gre ltar /
gang dag 'dir gnas sogs kyis bsngo /
rang nyid skad cig gis pad+ma he ru ka khro gtum bzod par dka' ba'i gzi brjid can du gyur /
ces mtshams lha bskyed /
bgegs gtor byin brlab sngags bsngos sngar srung pa'i skabs ltar /
bka' bsgo nas brtsam phrin las gzhung mthar chags su bstod pa rdzogs kyi bar gtang /
mchod phreng rgyas pa dang /
sman gyi brgyud mchod zur gsal ltar sbyar /
bzlas pa'i dbur /
b+h+rU~M bi shwa bi shud+d+he tAM hrIHb+h+rU~MH
tAM b+h+rU~M hrIHhU~M/
dzaHhU~M baM hoH
phaT dzaH
zhes bdag bskyed kyi dkyil 'khor las mdun rten gyi go sar mar me gcig las gnyis mched kyi tshul gyis rten dang brten pa'i dkyil 'khor phyes te me ri 'dabs 'byor tsam du bzhugs par bsgom /
'di nas gzung thun dpon la gzungs thag gtad de dril sgrub kyi dzapa? rgyun ma chad par bya dgos /
dzapa? bskul ni /
hU~M hrI:
'chi med 'phags ma tshe dpag med mgon dang :
gtsug tor rnam par rgyal ma dbyings nas bzhengs :
thugs dam gnad nas bskul lo dzapa? sgra sgrogs :
snang stong sku yi phyag rgyas stong gsum gang :
grags stong gsung gi dzapa? dbyangs 'brug ltar ldir :
rig stong thugs klong 'od gsal ngang du gnas :
lha rnams thams cad bde ba'i gar gyis rol :
sngags rnams rtsol med rdo rje'i glu yis bskul :
thugs ni sgrol mdzad ye shes srog dang bcas :
ma gsal bar du bskyed cing bzlas par 'bad :
ma grub bar du dgongs pa mi gtong gsol :
ma g.yel thugs dam chen po'i dus la babs :
bsnyen sgrub rnam bzhi stan thog 'di nyid du :
mthar phyin dkyil 'khor bdag por 'grub par mdzod :
ces bskul la /
bzlas dmigs gsal btab ste /
bsnyen pa rnam gsum dang dril sgrub bzla zhing /
so so'i mtshams su /
ye shes lha tshogs spyan 'dren gshegs //
phyi nang gsang ba'i mchod pa 'bul //
sku gsung thugs yon phrin las bstod //
bag med 'gal 'khrul nyams chag bshags //
ma hA a mr-ita ba liM ta rak+ta khA hi /
zhes stong tshigs mchod bstod bya /
hU~M hrI:
dkyil 'khor gtso mo ye shes sprul pa dang :
phyogs kyi rigs bzhi'i sgrol ma dbyings nas bzhengs :
thugs dam gnad nas bskul lo dzapa? sgra sgrogs :
sogs nas /
mthar phyin dkyil 'khor bdag por 'grub par mdzod :
sgrub pa'i bzlas dmigs gsal btab la /
bsnyen pa'i bzlas pa rnam bzhi cung zad re bzlas la /
rigs bzhi'i sgrol ma'i sngags gtso bor bzla /
bar mtshams su stong tshigs 'bul /
hU~M hrI:
sgo bzhi'i las kyi sgrol ma dbyings nas bzhengs :
thugs dam gnad nas bskul lo dzapa? sgra sgrogs :
sogs nas /
mthar phyin dkyil 'khor bdag por 'grub par mdzod :
las sbyor gyi bzlas dmigs dang bcas sgo bzhi'i sgrol ma'i sngags bzla zhing /
so so'i mtshams stong tshigs phul /
thun rer gtso mo'i yi ge bcu pa stong phrag gcig bzla ba la dper mtshon na /
dril sgrub /
ye sems /
sprul pa'i sems dpa'i sngags bcas sum brgya /
rigs bzhi sum brgya /
las bzhi lnga bcu tsam bzlas /
tshe sgrub gtsor 'don na /
gzhan gong ltar la yig bcu sum brgya /
tshe sgrub kyi sngags dril sgrub yin pas stong phrag bzla'o //
bdag 'jug gi dbang rdzas bum pa sogs slob dpon gyi mdun du bshams pa'i bum par gzungs thag 'dogs la /
stong pa'i ngang las pad zla'i steng :
kha dog lnga ldan yi ge b+h+rU~M:
yongs gyur phyi ni rin po che'i :
rang bzhin bum pa bzang po che :
mtshan nyid yongs rdzogs 'od du 'bar :
nang ni lha tshogs bzhugs pa'i gnas :
rin chen gzhal med khang chen por :
gtso 'khor sprul pa bcas pa yi :
dkyil 'khor 'khor lo rab 'byams kun :
snang stong chu zla lta bur gsal :
de nas gzungs thag blangs la /
rang gi thugs nas sngags kyi phreng :
rdo rje'i gzungs thag las brgyud de :
bum lha'i thugs dam rgyud bskul bas :
bde stong rol pa'i 'od zer sprin :
mkha' khyab kun tu snang ba yis :
'phags mchod 'gro ba'i don kun bsgrubs :
tshur 'dus thugs kyi dpal ber 'khyil :
sku dang sngags las bdud rtsi'i rgyun :
dpag med byung nas bum pa'i bcud :
dngos grub kun gyi snying por gyur :
ces gsal btab nas bsnyen sgrub las sbyor gyi bzlas pa gtso 'khor gyi 'gros sbyar ba ci nus bzla /
las bum la dmigs te /
las bum nang du pad nyi'i steng :
pad+ma rta mgrin sku mdog dmar :
phyag gnyis pad+ma dril bu 'dzin :
dur khrod chas rdzogs 'dor stabs bzhugs :
sku las rdo rje bdud rtsi'i rgyun :
babs pas bum pa gang bar gyur :
oM hrIHpad+mAn+ta kr-ita sarba big+h+nAn ha na ha na hU~M phaT:
ces ci rigs bzla /
sgrub gtor 'chi med snying po yod na de nyid lhar bskyed pa yongs rdzogs 'chi med snying thig las 'byung ba ltar sbyar ba rje bla ma'i phyag bzhes yin pas /
hU~M hrI:
dbyings las rang shar 'chi med mchod sdong che :
chos dbyings khyab pa chen po'i mkha' klong du :
lhun grub snying po lnga yi rgyu las grub :
yum lnga'i rang bzhin bang rim sra brtan la :
thig le rang shar rig ma bcu drug gnas :
'dod pa'i yon tan mang po'i mchod sprin spro :
bye ba sa ya'i 'dab mang pad+ma la :
thig le 'bum phrag 'chi med grong gi tshogs :
rig pa 'dzin pa'i sa la rab tu gnas :
rigs lnga'i rang mdangs rnam rgyal khang bzang la :
rin chen lnga yi rgyan gyis mdzes par spras :
phyag brnyan tshe yi lha mo mgyogs ma bzhi :
dbang gi lha mo mthar byed tsaN+Da lI:
dgos dgu 'jo ba chos sku'i bum pa bzang :
zla gam 'bar ba mi 'gyur gong bu'i phyug :
thig le phyag mtshan lnga yi drwa ba 'phyang :
dpag bsam sdong po yal 'dab ut+pal rgyas :
'dod pa'i dngos grub 'bras bzang char du bsnyil :
yid bzhin nor bu zur brgyad rgyan dang ldan :
zla gam gnam sgo rta mgrin phag mo yum :
nyi zla'i dbu rgyan ye shes me dpung 'bar :
rin chen dpal be'u 'od kyi drwa ba ru :
tshe bdag zhi khro yab yum bcu drug bzhugs :
steng 'og rgya gram yi ge lu gu rgyud :
thabs dang shes rab mnyam sbyor gwa 'u'i klong :
gzhom gzhig med pa stobs bcu'i rdo rje 'bar :
yar gyi rwa la o rgyan tshe dpag med :
man+dA ra ba yum bcas rig 'dzin 'khor :
mar gyi rwa la tshe bdag rnam rgyal ma :
lte bar dwangs ma lnga ldan thig le ru :
'chi med rgyal po lnga dang btsun mo lnga :
rang byung gdod ma'i dbyings las shar ba'i sku :
bar khyams phyi rol thig le thig phran la :
bla ma yi dam sangs rgyas byang chub sems :
dpa' bo mkha' 'gro chos skyong mgyogs ma'i tshogs :
ma lus spro zhing bsdu ba'i bdag nyid can :
nyi zer rdul ltar mkha' khyab 'khor lor rdzogs :
sangs rgyas drug khri'i dkyil 'khor chen po la :
'bum dang bye ba sa ya dung phyur sogs :
bsam yas zhing la sku dang ye shes dang :
yon tan mdzad pa phrin las mtha' mi mngon :
dam tshig ye shes gdod nas dbye ba med :
kun tu bzang po'i mchod sprin rgyan du rdzogs :
e ma ngo mtshar khyad 'phags rmad du byung :
ngo bo stong nyid chos sku ka dag dbyings :
rang bzhin 'od gsal lhun grub 'dus ma byas :
thugs rje sna tshogs snang ba srid zhi'i dpal :
dkyil 'khor spro dang bsdu ba mi mnga' yang :
dngos grub rang bzhin dbyig tu 'khyil ba'i phyir :
bsam yas dkyil 'khor gcig tu 'dus pa las :
gzung 'dzin zad pa bum pa'i dbyings su thim :
zhes gsal btab ste /
oM AHhU~M swA hA:
mUM lAM mAM pAM tAM:
tA re tut+tA re tu re :
sarba ta thA ga ta a yur+dz+nyA na ma hA puN+ye tiSh+Tha oM:
zhes brgya rtsa tsam bzla /
thun mthar dbyangs gsal rten snying yig brgya rnams lan gsum re dang /
rgyun khyer nas 'byung ba'i mchod pa /
oM:
dngos 'byor yid kyis rnam sprul pa'i :
phyi nang gsang ba'i mchod rdzas kun :
'phags ma yid bzhin 'khor lor 'bul :
bzhes nas 'chi med dngos grub stsol :
oM Ar+Ya tA ra sa pa ri bA ra ar+g+haM pA d+yaM puSh+pe d+hU pe A lo ke gan+d+he nai bid+ya shab+da rU pa shab+da gan+d+he ra sa spar+she pra tIts+tsha swA hA:
sarba pany+tsa a mr-ita ma hA rak+ta ma hA ba liM ta khA hi :
sarba d+harma d+hA tu At+ma ko\u0f85 haM:
zhes dang /
oM:
'jig rten dbang phyug snying rje'i bdag :
zhal gyi chu skyes las byung ba :
dus gsum sangs rgyas skyed mdzad yum :
yid bzhin 'khor lor phyag 'tshal bstod :
chos nyid gcig las ma g.yos kyang :
gdul bya'i bsam pa ji bzhin du :
sgyu 'phrul drwa ba'i tshul ston pa :
dkyil 'khor lha tshogs kun la 'dud :
ces bstod /
mda' dar thogs te /
hU~M hrI:
chos dbyings kun khyab sogs kyis tshe 'gugs dang /
dril sgrub kyi sngags bcas kyis bskul la rgyas gdab pa ni /
hrI:
mkha' mnyam zhing la thugs rje'i 'od kyis khyab :
lu gu rgyud kyi lha mo mtha' yas pas :
ye shes lnga yi dwangs ma 'od kyi tshogs :
bdud rtsir byas nas bum par rab tu bskyil :
tshe mchog bdud rtsi'i dbang mchog rgya cher bskur :
tshe rten rnams la thim pas 'od zer 'bar :
dngos grub bdud rtsi'i bcud du 'khyil bar gyur :
hU~M:
rwa rnams mdud pas zer thag thig les bcings :
yi ge rnam pa kun tu gsal zhing 'bar :
mi shigs dwangs ma'i thig le dbyer med pas :
mi 'gyur g.yung drung gzhom med rdo rje dang :
mi nub rgyal mtshan ngo bor lhun gyis grub :
ces dang /
me tog 'thor te /
ye d+harmas brtan par bya /
oM AHhU~M gis bdud rtsi'i mchod yon phul /
rnam rgyal bum pa'i lha tshogs 'od du zhu nas bdud rtsir gyur /
las bum la kha rgyan gyis bum chu blangs te 'thor zhing /
hU~M/
khro bo chen pos bgegs thams cad zlog pa'i phrin las mdzod cig
/ces gsol bas zhal gyis bzhes te lha 'od du zhu ba las chu dbang drag gi nus pa dang ldan par gyur /
ces lha rnams 'od zhu bya /
de la spyir rje gter chen rig 'dzin rnam gsum gyi phyag bzhes su nyin mtshan gyi thun re re bzhin tshogs mchod re mdzad pas phyi thun mthar tshogs rgyas pa dang /
thun gzhan rnams la bsdus pa ltar bya /
thun re bzhin nyul le 'dul ba dang /
byin 'beb dzapa? dbyangs bcas spyi ltar dgos /
thun gnyis pa dang /
gsum pa la /
mchod pa byin brlab nas phrin gzhung ltar mchod phreng sogs la sab kha med pa'i bzlas pa dang /
thun mthar stong tshigs mchod bstod tshe 'gugs bcas bya /
mchod phreng rgyas pa dang /
dzapa? khang dbye ba /
dzapa? bskul /
bum pa dang /
rten gtor sgrub pa sogs mi dgos /
mtshan thun gsum la /
skyabs sems yan lag bdun pa mchod pa byin rlabs man chad nyin thun gnyis pa ltar la /
tshogs mthar nyul le bskrad pa dang byin 'beb bya /
nyin thun gsum pa'i mthar tshogs mchod rgyas pa dang /
skong ba zur gsal ltar sbyar /
tshogs kyi drang ba'i dbur bdag 'jug ye shes dwangs bcud bzhin dbang blang rjes /
tshogs bdud rtsir sgrub pa dang /
tshogs la rol /
rdo rje'i chos skyong gi srung ma rnams la gtor chog dam can spyi gtor dang /
smin lugs dngos rol nang gi ma ning gi gtor bsngo bskang ba bcas /
gter gsar tshe ring ma rnams 'don /
sgrub khang gi phyi rol du gtor ma cha gsum gtang /
nang du log nas /
'chi med 'phags ma'i dkyil 'khor du //
sogs kyis smon lam btab la /
lhag ma btang ste btson 'dzin bya /
srung ma'i gtor 'bul /
chad brtan /
rta bro /
gtang rag gi mchod pa byin brlab /
mchod bstod bsdus pa /
phyogs bcu na bzhugs pa'i sogs kyis brtan bzhugs spyi ltar la /
rdul tshon yin skabs /
ji srid gshegs gsol gyi cho ga ma byas kyi bar du brtan par bzhugs su gsol /
zhes kha bsgyur /
bsngo smon shis brjod bcas grub nas /
dngos grub la bar du gcod pa'i 'byung po lta nyan 'dul zhing bskrad pa ni /
tshogs pa thams cad zhwa dang bcas bzhengs /
slob dpon drag po'i chas su zhugs pa rnams dkyil 'khor gyi mdun du 'khod drung du nyul le'i brub khung bkod la /
oM pad+ma kro d+ha maN+Dal hU~M/
zhes brjod pas snang srid thams cad dbang chen khro bo rol pa'i dkyil 'khor chen por gyur par bsam la /
brub khung bskyed pa ni /
e yaM dz+wa la raM/
brub khung yangs shing gting zab pa'i nang du tri las dngos grub la bar du gcod cing log par lta ba'i 'byung po nyams len bdud kyi rigs su gyur pa thams cad rid cing nyams thag pa'i lus can du gyur /
'gugs pa'i phyag rgya bcas la /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par du dbang chen khro bo rol pa'i dkyil 'khor gyi lha tshogs rnams kyi bka'\u0f8e
sprul pa yang sprul phyag brnyan dang bcas pa rnams kyi bka'\u0f8e
bden pa chen po'i byin rlabs kyis dngos grub la bar du gcod cing log par 'dren pa'i 'byung po nyul le bdud kyi rigs su gyur pa thams cad mtshan ma rdzas kyi rten 'di la mchis par gyur cig
/tri yaM dzaH
tri badzra aM ku sha dzaH
dzaHhU~M baM hoHsa dgugs gzhugs byas nas /
ging pa las kyi rta mgrin du gsal ba'i thugs ka nas pho nya mtshon cha'i char 'beb pas rdul du brlags par bsams shing /
rol mo dbyangs dang TA ki'i 'cham stabs bcas phur thun tshom bur bskul ba ni /
hU~M:
chos kyi dbyings nas rang byung grub pa'i lha :
dbang chen rol pa'i dur khrod chen po nas :
shin tu mi bzad rab 'jigs skur ston pa :
dbang chen 'khor bcas drag po'i phrin las mdzod :
ces dang /
hU~M:
nga ni rta mchog he ru ka :
sras dang sprul pa bye ba 'bum :
bka' sdod rab 'jigs pho nyar bcas :
dbang chen lha tshogs dus la babs :
g.yas kyi phyag na phur pa bsnams :
g.yon gyi phyag na lcags kyu bsnams :
lcags kyus zungs la phur bus thobs :
gnod byed dgra bgegs rdul du rlogs :
zhes phur thun tshom bur bskul mthar /
slob dpon gyis /
oM pad+ma ma hA kro d+ha pad+ma kro d+hI shwa rI badzra kI li kI la ya /
ma hA yak+Sha kA la rU pa karma raM raM dz+wa la raM hU~M phaT/
gnod byed dgra bgegs 'byung po thams cad mA ra ya hU~M hU~M phaT/
ces drag sngags so lnga phur skor dang bcas par bzla zhing ling gar gdab /
TA ki rnams kyis thun gyis brab pa dang /
khyad par dpal gyi pho nya kun thub rgyal mo bskul ba ni /
hU~M:
shar phyogs dkar mo dung gi gzhal yas nas :
khrag mdog dmar mo bswe yi lan phran can :
spyan rtsa dmar po nyi zla skar ltar 'phro :
smin ma glog 'gyu mun pa'i go skabs 'byed :
bu yug thog 'beb shangs nas rdo rje 'khrug :
bzhad pa he dang dpal gyi spu gris gtams :
rngam pa'i ljags 'dril bskal pa'i me chen 'bar :
ag tshom me 'bar rab 'byams srid pa sreg :
bskal pa'i 'brug sgra snyan nas gsung sgra sgrog :
lag pa dmar po spu gri 'bum gyis gtams :
sen mo lcags kyu'i rtse la bskal pa'i me chen 'bar :
ba spu rdo rje gnam lcags zhun ma 'khrugs :
smin ma lcags kyi khro chung char 'bebs shing :
zhabs kyi phur pas srin po lnga brgya gzir :
ral pa bswe khrab dug gi dgu char 'beb :
shin tu mi bzad gtum chen khrag 'thung ma :
srin mo'i snying 'byin changs par bcug nas gsol :
shin tu mi bzad 'bar ba'i sku gcig ma :
dpag tshad lnga brgyar rgyug cing klu srin ma lus sgrol :
khros pa'i zhal mdog khrag gi mchin pa kha :
na bza' dmar po srin gyi g.yang gzhi gsol :
phyogs bcur kha bltas phyogs skyong zhabs kyis gnon :
bdud la babs na snying khrag dron mo 'thung :
srin la babs na srog rtsa dmar po gcod :
dgra la babs na dug gi kha chu 'debs :
bgegs la babs na rU pa rdul du rlog :
dpal gyi pho nya dpal gyi thugs las byung :
dam tshig dgra dang 'byung po bgegs kyi tshogs :
phung po dum bur gtubs shing don snying ma lus sregs :
rdo rje sder mo'i sngags /
oM g+ha g+ha g+hA ta ya sarba duSh+TAn hU~M phaT:
kI la ya kI la ya sarba pA paM phaT:
hU~M hU~M hU~M badzra kI la ya badzra d+ha rod A dz+nyA pa ya ti sarba big+h+nAn kA ya wA ka tsit+ta kI la ya hU~M phaT:
ces dang /
oM bru bu bru :
a pa tse :
ru pa tse :
ni tsa ra Na thun du thun na sha satwaM b+ha ya yak+Sha 'byin yak+Sha 'byin ya phye ma phye ma :
rdul phran rdul phran :
zhes drag tu bzla zhing /
khyad par gyi dbyug pas brdeg
/lta stangs dang thun gyis gzir zhing bskrad /
srung 'khor gyi rwa bas bcings /
phrin gzhung gi byin 'beb /
phyogs bcu dus bzhi'i rtsa gsum lha :
'phags ma'i gsang gsum phyag rgyar sad :
bdag gnas sgrub pa'i rdzas la thim :
byin rlabs gzi byin 'bar bar bsam :
oM AHhU~M:
a la la ho :
sa ma ya ho :
sa ma ya satwaM:
gzhi dbyings chos sku'i pho brang nas :
gzhi snang so sor kun rtog pa :
pad+ma'i rigs mchog bcom ldan 'das :
yid bzhin 'khor lo tshe 'phel mas :
gnas 'dir byin phob dbang mchog skur :
lus ngag yid la ye shes skyed :
tshe bsod dpal 'byor nyams rtogs spor :
mchog dang thun mong dngos grub stsol :
oM tA re tut+tA re tu re swA hA:
dz+nyA na badzra sa ma ya A be sha ya a A:
hrIM hrIM pheM pheM:
hU~M hU~M hU~M:
dzaHhU~M baM ho :
zhes dang /
rig 'dzin thugs thig gi byin 'beb dngos grub char 'beb dang /
sngags dang rol mo'i sgra /
ting 'dzin dmigs pa'i 'phrul 'khor /
spos kyi dud pa sogs kyis dkyil 'khor bskor zhing byin dbab /
dril sgrub kyi dzapa? dbyangs mang du bya zhing 'tshogs grol /
'di dag gi skabs su rdo rje slob dpon gyis sgrub mched rnams la blang dor bslab bya dang /
bskyed bzlas kyi dmigs pa go sla don 'dus su bshad dgos par rgyud las gsungs pas de ltar bya'o //
de lta bu'i sgrub pa dngos gzhi mos slob kyi dbang du byas te zhag bdun las mi nyung bar grub pa dang /
sang dngos grub len pa'i phyi thun gyi brtan bzhugs mthar /
slob dpon dang las rdor gyis maN+Dal lar dri bzang gi thig le dang /
lha sngags brjod rim bzhin sbyin sreg la gdan drang rgyu'i tshom bu bkod de dkyil 'khor gyi many+dzi'i khar 'jog go
!
/spyi don gsum pa rjes kyi rim pa la /
dngos grub blang zhing sbyin sreg dang //
lhag ma gtor skyong mchod bstod dang //
nongs bshags bzod gsol dkyil 'khor gshegs //
tho 'grol smon lam shis brjod bya //
zhes bcu gcig gi
/dang po dngos grub blang ba ni /
dkyil 'khor gyi mdun du stegs bu khebs ldan gyi steng /
'bru dkar sil ma bkram pa'i dbus su many+dzi'i khar sgrub rten thod pa ril bus bkang ba dang /
g.yas su bum pa /
g.yon du tshe 'brang /
mdun du tshe chang /
rin chen sna tshogs kyi phye ma dang tshe rdzas btab cing dkar mngar gyis sbrus pa'i las bzhi'i 'brang rgyas ril bus bskor ba dang /
mAM sa /
mar thud /
'bras chan /
khur ba /
zho dang /
la du /
shing thog sogs dngos grub kyi rdzas rnams kyis bskor ba bshams nas dar dmar gyi lding gur phub /
tho rangs shin tu snga bar 'tshogs te las byang rgyas par gtang /
bsnyen sgrub las sbyor gyi bzlas pa rnams khyug tsam gyi mthar /
stong tshigs kyi mchod bstod phul /
bdag mdun gyi thugs ka nas 'od zer dmar po 'phros /
dkyil 'khor gyi lha rnams kyi thugs rgyud bskul /
de las 'od zer bsam gyis mi khyab pa 'phros /
'khor 'das kyi dwangs bcud thams cad bsdus te dkyil 'khor pa'i thugs kar thim /
dngos grub stsol ba la mngon du phyogs pas ye shes kyi gzi byin 'bar bzhin bzhugs par gyur /
oM tA re tut+tA re tu re hrIHb+h+rU~M badzra dz+nyA na A yu She swA hA:
oM AHhU~M swA hA:
mUM lAM mAM pAM tAM:
sarba ta thA ga ta A yur+dz+nyA na ma hA puN+ye tiSh+Tha oM:
kA ya wA ka tsit+ta gu Na karma sarba sid+d+hi pha la ho :
zhes stong phrag bzla /
ye shes sku mchog gi bshags pa dang /
rgyal tshab dkyil 'khor gyi mdun du phebs /
las gzhung gi bka' bsgo dang /
gul yungs drag sngags dang bcas pas dngos grub kyi bgegs bskrad /
gzhung gi byin 'beb bcas sngon du 'gro bas mchod bstod rgyas pa'i mthar /
yongs rdzogs 'chi med snying tig las 'byung ba'i dngos grub bskul ba ni /
hrI:
mkha' mnyam zhing la thugs rje'i 'od kyis khyab :
lu gu rgyud kyi lha mo mtha' yas pas :
ye shes lnga yi dwangs ma 'od kyi tshogs :
bdud rtsir byas nas bum par rab tu bskyil :
tshe mchog bdud rtsis dbang mchog rgya cher bskur :
tshe rten rnams la thim pas 'od zer 'bar :
dngos grub bdud rtsi'i bcud du 'khyil bar gyur :
hrI:
rang byung 'od snang phyogs bcu'i dkyil 'khor khyab :
mi 'gyur tshe yi dngos grub ma lus bsdus :
bdud rtsi'i rang bzhin dngos grub rdzas la thim :
ye shes bsod nams tshe yi rgya mtshor 'khyil :
hrI:
'chi med rdo rje'i dkyil 'khor ma lus pa :
gzhan du mi bzhugs rang gi dbyings su gsal :
ma rig 'khor ba'i mun khrod las grol te :
dag pa ye shes sgo chen rang sar phye :
chos nyid dag pa'i skya rengs dang po shar :
nyams snang gong du 'phel ba'i nam yang langs :
rig pa tshad la phebs pa'i nyi ma shar :
rnam rtog 'chi bdag mun pa kun zad nas :
ye shes snang ba 'phel ba'i grangs rdzogs pas :
da lta nyid du dngos grub bstsal du gsol :
da ni nang dbyings chen por dbyer med par :
chos dbyings kun bzang rgyal sa chen por 'jug :
sku lnga lhun gyis grub pa'i dbang chen skur :
yon tan mi zad rgyan gyi dngos grub stsol :
ris med rgyal ba'i phrin las kun la khyab :
rgyun chad med pa'i 'gro don lhun gyis grub :
hU~M:
rwa rnams mdud pas zer thag thig les bcings :
yi ge rnam pa kun tu gsal zhing 'bar :
mi shigs dwangs ma'i thig le dbyer med pas :
mi 'gyur g.yung drung gzhom med rdo rje dang :
mi nub rgyal mtshan ngo bor lhun gyis grub :
ces dang /
las byang gi mjug
/oM:
rje btsun 'phags ma tshe yi sogs kyis dngos grub gsol te /
dmigs pa spyi ltar dang bcas bum pa mgo bor bzhag te bum chu myong /
bdud rtsi mgrin par bzhag cing rol /
tshe 'brang snying gar bzhag
/thod pa'i rdzas myong zhing /
dngos grub kyi dga' ston la rol par bya /
gzhan la dbang bskur dgos na skabs 'dir bya /
de nas tshogs mchod rgyas par gtang /
srung ma'i gtor chog dang cha gsum gtang /
tshogs la rol /
sngar lhag ma btson 'dzin du byas pa rnams phyi rol du gtang /
srung ma'i gtor 'gugs mthar nyu le'i ling ga mer bsregs pa'i thal ba chos skyong gtor mar bstabs nas gtor 'bul bya /
las byang gi thugs dam bskul /
chad brtan rta bro rnams bya /
de nas phyogs gzhan du rdo rje rgyal po dang rgyal tshab bcas nas zhi rgyas kyi sbyin sreg cho ga ye shes rab tu rgyas pa ltar bya dgos la /
de'i khyad par 'jig rten pa'i me lha rdzogs nas /
me lha 'bar ba'i rnam par gyur //
ces pa'i mtshams tshom bu spyan drang bya zhing /
las gzhung gi spyan 'dren mthar bzhugs gsol dang lha sngags rnams brjod rim bzhin tshom bu'i phud cung zad thab tu 'thor /
'od zer rab tu 'khyil ba'i dbus //
sogs nas /
ma bskyed ye rdzogs tshul du gsal :
zhes pa'i bar brjod /
las byang gi phyag mchod nas 'don rgyu'i zin bris sbyin sreg gi gzhung gsal ltar /
'jig rten 'das pa'i me lha gshegs gsol grub nas tshom bu slar sgrub khang du spyan drang bar bya'o //
sbyin sreg rjes kyi las rim rnams dkyus ltar grub pa dang nang du byon la /
de nas slar yang mchod bstod bsdus pa dang /
nongs bshags /
dam tshig gi bris sku sogs sgrub rten rnams la brtan bzhugs dang bsdu ldang rjes /
tho 'grol ser phreng dang bcas pas pheb /
tho so so'i mdun du mchod gtor bshams /
bsang sbyang byin rlabs drang bstim bzlas mchod pa rnams sngar ltar la /
mchod sbyin gtor ma 'di bzhes la //
sogs kyis phrin las bcol /
tiSh+Tha badzras me tog 'thor bas brtan bzhugs bya /
phur bu rnams /
oM badzra kI la ya uT+kI la ya sarba kI la ya badzra d+hA ra A dz+nyA pa ya hU~M hU~M hU~M phaT swA hA:
zhes lag gnyis skam pa'i rgya dang bcas dang por gdab rim las ldog phyogs su phyungs te /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hAs phur rtse 'o mas bkru /
chos thams cad skye ba med pa'i don yid la byas te dril bu dkrol zhing /
a kA ro'i sngags brjod bzhin pas 'jam rol dang bcas pa'i rdo rjes byang shar gyi rtsig pa nas brtsam ste lte ba'i bar bskor ba'i re kha gsum 'then /
lha mtshan cung zad blangs pa mgo bor bkod cing lhag ma rnams kyang rjes mi mngon par phyags la bum par blugs nas bkur sti chen pos mchod /
thig shul dri bzang gis phyi /
de nas mar me'i smon lam gyis dge ba'i rtsa ba bla na med pa'i rgyur bsngo ba ni /
dpon slob thams cad lag bsnol bas srin lag sbrel /
rdo rje rgyal thebs kyis snam sbyar dang bcas bzhengs te mar me'i smon lam gyi gtong thun sngon du 'gro bas /
hU~M:
ngo bo rang bzhin thugs rje'i dkyil 'khor du :
tshe mtha' yas dngos bla mas dbu bzung nas :
lu gu rgyud du 'brel ba'i mched lcam rnams :
mi 'bral 'grogs pa'i ting 'dzin rtse gcig gis :
snang gsal mar me 'di yis mtshon nas kyang :
ye shes sgron ma stong rtsa shar ba'i mthus :
ma rig mun pa'i nang du mi 'khyams shing :
'chi bdag gcan gzan gdug pa'i skad mi thos :
nyon mongs dug lnga ldang ba kun sol la :
'khor ba skye 'chi'i 'phrang la 'grim grabs tshe :
ye shes sgron me thugs rje der ma chung :
tshe lam pad+ma can gyis sna khrid nas :
'chi med 'phags ma'i tshogs kyis tshe stsol la :
tshe bdag yab yum rnams kyis srog brtan cig :
dbang chen rta mgrin rgyal pos bar chad sol :
mgyogs ma mchod pa'i lha mos mtha' nas skyongs :
'od gsal snang bzhi rim par bgrod nas kyang :
'chi med rdo rje'i sku ru 'grub par shog :
ces thams cad kyis rjes zlos dang bcas smon lam gdab rjes /
las byang gi smon lam shis brjod bcas mthar dbyung ngo //
rdul tshon dang 'brel na de nyid chu klung du gshegs pa'i tshul dang /
gter du sba ba sogs sgrub pa'i khog dbub gzhan nas 'byung ba'i gsang ba spyi ltar bya'o //
de ltar dang brtson brtul zhugs dang ldan pas dus grangs mtshan ma'i tshul gyis dbye ba'i tshom bu tshogs kyi sgrub pa la brtson pas /
dbang po rab rnams sgrub pa mthar phyin pa dang mchog thun mong gi dngos grub mtha' dag grub pa'i 'bras bu mngon du 'byung zhing /
'bring tha rnams kyang rang rang gi skal ba dang 'tsham pa'i 'chi med tshe dang ye shes kyi dngos grub ci rigs thob pa dang /
dad dang dam tshig gtsang mas 'brel pa tsam gyis kyang phan yon tshad med pa ni nges pa nyid do //
sgrub pa grol ma thag rang gnas su mi ldog par zhag gsum tsam du sgrub khang der grub na tshogs skong sogs dga' ston dang /
dam pa'i chos 'chad nyan sogs bstan pa gnas shing bkra shis pa'i bya ba bya dgos par gsungs pa ltar bya'o //
rgyud lung man ngag snying po'i chu gter las //
zab gsang nyin byed dang por 'char ba'i chos //
dad brtson mkha' la mdzes pa'i snang ba 'di //
grub gnyis pad+mo'i nags klung dar ba'i gnyen //
tshul 'dis rgyal bstan mnga' thang mchog tu 'phel //
der 'dzin skyes bu'i sku tshe'i ljon bzang brtan //
'gro kun gnas skabs 'jigs dang sdug bsngal bral //
mthar thug 'phags ma'i gsang gsum dbyer med shog
/sras bcas rgyal ba'i mkhyen brtse'i phrin las gzugs //
yum gyur dpa' mo dgyes pa'i 'od dkar gyis //
srid zhi'i dge mtshan rgyas pa'i kun dga'i dpal //
'jig rten gsum na rtag khyab bkra shis shog
/ces pa'ang dad dang dam tshig mchog tu gtsang zhing /
skye 'gro mtha' dag la byams pa dang brtse ba'i thugs kyis mngon par skyong ba'i dpal sde bzhi dge bcu'i lha yi rigs kyi sras mo tshe ring g.yu sgron nas 'di nyid kyi sgrub mchod 'dzugs bzhed kyis gsung gis nan tan du bskul ba dang /
mkhyen brtse nus pa'i yon tan dpag tu med pa la mnga' dbang 'byor pa 7mkhyen sprul rin po che bkra shis dpal 'byor zhal snga nas kyang myur du 'bri bar 'os pa'i bka' yi bskul ma gnang bas mtshams sbyar te /
'jam dbyangs mkhyen brtse'i dbang po'i phrin las kyi sprul pa'i ming gi dbugs dbyung thob kyang don la chos med dred po snyom las pa 'jam dbyangs chos kyi blo gros ris med bstan pa'i rgyal mtshan dpal bzang po zhes bgyi bas /
shing bya snron zla'i tshes bco brgyad khyab bdag 'khor lo'i mgon po ze chen pa 7'gyur med pad+ma'i mtshan can gyi dus dran mchod pa'i nyin /
gangs can ljongs kyi sgrub gnas yongs kyi rgyal po bde chen pad+ma shel phug gi g.yon 'dabs bkra shis lha bya sgang 'chi med grub pa'i sman ljongs kyi skyed tshal du /
rig 'dzin gong ma rnams kyi gsung gi rjes su 'brangs te legs par bsgrigs pa'i yi ge'i mthun 'gyur sogs lhan cig byed pa'i grogs rkyen mchog sprul mang+ga la'i mtshan can nyid kyis mdzad pa 'dis kyang /
rgyal bstan ris med pa'i bstan pa der 'dzin dang bcas pa rnams kyi zhabs pad brtan cing /
'jig rten gsum na 'chi med rtag pa dam pa'i dge legs kyi snang bas khyab pa'i rgyur gyur cig
/A yur+dz+nyA na sid+d+hi ku ru mang+ga laM///
/
