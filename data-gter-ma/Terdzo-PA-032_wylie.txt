ye shes rab 'bar las /
bla ma longs sku'i sgrub pa 'chi med tshe sbyin bzhugs so :
\u0f88

drag po ye shes rab 'bar gyi dkyil 'khor du :
bla ma longs sku'i sgrub pa'i thabs bstan pa :
pad+ma thod phreng drag pos 'di skad smras :
snying po'i nor bu rjes 'jug bu la sbyin :
byang khog snying ltar gces spras dam du chongs :
sa ma ya :
bum pa'i snying po lnga tshan lnga dang bcas :
snying po ril bu'i klong du bzhugs su gsol :
tshe dar la sogs sgrub rten tshang bar bsags :
ye shes rab 'bar drag po'i gzhung bsrangs nas :
bskyed pa'i dpral ba bum pa'i 'khor lo na :
pad+ma'i ze'u 'bru thabs shes sbyor ldan la :
bla ma o rgyan longs sku tshe dpag med :
sku mdog dmar po pad+ma rA ga'i mdangs :
zhal gcig phyag gnyis mnyam gzhag tshe bum 'dzin :
dar dang rin chen longs sku'i rgyan gyis spras :
thugs kar hrIHyig dmar gsal mtha' skor du :
gsang ba snying po'i sngags kyis bskor bar bsgom :
rtsa sngags bzla :
oM AHhU~M:
oM badzra gu ru pad+ma sid+d+hi A yu She hU~M nr-i dzaHsarba sid+d+hi hU~M:
rtsa ba'i sngags phreng bla ma'i thugs kar 'phros :
longs sku'i thugs kar hrIHmthar sngags kyis bskor /
sngags kyi phreng rgyun 'od zer lcags kyu ltar :
'jig rten khams kyi tshe bcud mnga' thang can :
rgyal po rgyal phran mnga' thang bsod nams dang :
snyan grags can gyi nus pa sngags phreng gi :
rgyud nas drangs te thugs ka'i hrIHla thim :
yul chen nyer bzhi gnas chen so gnyis dang :
dur khrod brgyad sogs ming chen 'byung ba'i bcud :
sa rdo ri brag chu shing 'byung ba'i bcud :
rtsa ldum me tog bcud kyi dwangs ma rnams :
'od zer sna nas rigs bdag thugs kar thim :
hU~M hrI:
tshe dpag med mgon thugs rje'i zer :
tshe bcud 'gugs pa'i pho nya ni :
lA s+ye dkar mo grangs med kyis :
phyag na tshe dar bum pa 'dzin :
'gro ba'i tshe bsod dpal 'byor dang :
'byung ba'i bcud kyi dwangs mar bcas :
lA s+ye dkar mos tshe khug cig :
hU~M hrI:
tshe dpag med mgon thugs rje'i zer :
tshe bcud 'gugs pa'i pho nya ni :
mA l+ye sngon mo grangs med kyis :
phyag na tshe dar bum pa 'dzin :
'gro ba'i tshe bsod dpal 'byor dang :
'byung ba'i bcud kyi dwangs mar bcas :
mA l+ye sngon mos tshe khug cig :
hU~M hrI:
tshe dpag med mgon thugs rje'i zer :
tshe bcud 'gugs pa'i pho nya ni :
gIrti dmar mo grangs med kyis :
phyag na tshe dar bum pa 'dzin :
'gro ba'i tshe bsod dpal 'byor dang :
'byung ba'i bcud kyi dwangs mar bcas :
gIrti dmar mos tshe khug cig :
hU~M hrI:
tshe dpag med mgon thugs rje'i zer :
tshe bcud 'gugs pa'i pho nya ni :
nIrti ljang mo grangs med kyis :
phyag na tshe dar bum pa 'dzin :
'gro ba'i tshe bsod dpal 'byor dang :
'byung ba'i bcud kyi dwangs mar bcas :
nIrti ljang mos tshe khug cig :
yang /
hU~M hrI:
longs sku tshe dpag med mgon gyi :
pho nya mgyogs ma dkar mo'i rigs :
thugs kyi sprul pa 'bum phrag gis :
tshe bsod 'gugs pa'i las mdzod cig :
hU~M hrI:
longs sku tshe dpag med mgon gyi :
pho nya mgyogs ma ser mo'i rigs :
yon tan sprul pa 'bum phrag gis :
tshe bsod 'gugs pa'i las mdzod cig :
hU~M hrI:
longs sku tshe dpag med mgon gyi :
pho nya mgyogs ma dmar mo'i rigs :
gsung gi sprul pa 'bum phrag gis :
tshe bsod 'gugs pa'i las mdzod cig :
hU~M hrI:
longs sku tshe dpag med mgon gyi :
pho nya mgyogs ma ljang mo'i rigs :
phrin las sprul pa 'bum phrag gis :
tshe bsod 'gugs pa'i las mdzod cig :
hrIHlAM:
tshe bdag sprul pa'i pho nya 'bum :
sa yi lha mo sangs rgyas spyan :
'byung ba sa yi bcud sdus la :
tshe ril rten la bcud sdus shig :
hrIHmAM:
tshe bdag sprul pa'i pho nya 'bum :
chu yi lha mo ma mA ki :
'byung ba chu yi bcud sdus la :
tshe ril rten la bcud sdus shig :
hrIHpAM:
tshe bdag sprul pa'i pho nya 'bum :
me yi lha mo gos dkar mos :
'byung ba me yi bcud sdus la :
tshe ril rten la bcud sdus shig :
hrIHtAM:
tshe bdag sprul pa'i pho nya 'bum :
rlung gi lha mo dam tshig sgrol :
'byung ba rlung gi bcud sdus nas :
tshe ril rten la bcud sdus shig :
hrIHA:
tshe bdag sprul pa'i pho nya 'bum :
nam mkha'i lha mo dbyings phyug ma :
'byung ba nam mkha'i bcud sdus nas :
tshe ril rten la bcud sdus shig :
rnal 'byor sha yi tshe nyams na :
sa yi bcud kyis stobs skyed cig :
rnal 'byor khrag gi tshe nyams na :
chu yi bcud kyis bkrag skyed cig :
rnal 'byor drod kyi tshe nyams na :
me yi bcud kyis mdangs skyed cig :
rnal 'byor dbugs kyi tshe nyams na :
rlung gi bcud kyis rtsal skyed cig :
rnal 'byor sems kyi tshe nyams na :
nam mkha'i khams kyi bcud sdus shig :
tshe dang ye shes byin rlabs bcud :
rnal 'byor rgyud la nus pa thob :
oM AHhU~M:
badzra gu ru pad+ma sid+d+hi A yu She hU~M nr-i dzaHsarba sid+d+hi hU~M:
oM tshe b+h+rU~M:
g.yu b+h+rU~M:
g.yu tshe b+h+rU~M:
a yur+dz+nyA na g.yu tshe b+h+rU~M:
rig pa ma yengs rtse gcig dmigs pa yi :
gzhan gyi nus pa 'od zer sna la drangs :
rten la bstim te nus pa bdag la thim :
thun gyi 'jog tshe tshe dpag med la bstim :
tshe dpag med mgon dbu ma'i lam la byon :
he ru ka yi thugs kar zhugs par gyur :
'od zer 'phro 'dus bsre ba gong ltar te :
dbyer med bde ba chen por 'dres par bsre :
rdzogs rim stong gsal dbyer med tshe dpal la :
skye 'gag gnas gsum bral ba'i rang mdangs 'dra :
skye 'gag gnas gsum bde klong 'khyil ba'i dus :
skye 'chi gnyis med dgongs pa'i gzer theb pa :
longs sku tshe dpag med kyi ngo bor 'grub :
rang sems longs sku tshe dpag med mgon du :
gnyis med bde klong 'khyil bar la bzla 'o :
zab khyad mchog 'di pad+ma thod phreng gis :
yang gro sprul bcas rjes 'jug btsas su gdams :
gtad do sngags bdag rdor legs rA hu la :
srung gnyer gtad pa'i 'ben la 'bigs pa gces :
sa ma ya :
rgya rgya rgya :
