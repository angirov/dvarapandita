\u0f01\u0f83:
zab bdun mchog zab yang dag gi :
sgrub pa man ngag gcig dril bzhugs :
\u0f88\u0f88\u0f88
bla med he ru ka la 'dud :
kun gyi mthar thug yang dag gi :
sgrub thabs rtsa ba bshad par bya :
bya ba phrugs btang lha bsgom brtsam :
bum tsaka thod sku mar me sogs :
gsang ba'i rten mchog steng na bsags :
yang na spros med ting 'dzin bsgom :
sngon du 'gro ba'i rim pa ni :
dang po dben par dkyil 'khor bsham :
sgrub rten gsang ba'i tshogs mchod bcas :
rgyud sbyangs yan lag bdun pa bya :
rang nyid zhe sdang rdo rjer bsgom :
hU~M hU~M hU~M bi shwa badzra kro d+ha dz+wa la maN+Da la phaT phaT ha la ha la hU~M:
hU~M:
yang dag lta ba'i ngang nyid las :
khro bo'i sprin kun 'phros pa yis :
bgegs dang log 'dren tshar bcad nas :
tshur 'dus rdo rje'i gur khang che :
me rlung chu yi rim pas bskor :
sus kyang gzhom du med par bsam :
badzra raM yaM khaM rak+Sha :
bshags yul spyan drangs dpang gsol te :
hU~M:
ye nas gnyis med chos skur dag pa la :
ma rig dbang gis sgro dang skur btab ste :
bde dang sdug bsngal sna tshogs ngo bor smin :
de ldog don phyir rgyal ba'i dam mnos te :
bdag cag ma rig lus dang ngag sems kyi :
bag med tshul gyis dam las 'gal gyur te :
rgyal ba 'khor bcas thugs dang ci 'gal ba :
thugs rje che mnga' khyed la bzod par gsol :
dam bca' brtan por bzung nas su :
oM:
kun tu bzang po bla na med pa yi :
byang chub mchog tu bdag ni sems bskyed de :
don dam dang ni kun rdzob byang chub sems :
bla ma lha khyod rtag tu gzung bar bgyi :
rgyas par brjod med bshags pa dang :
dam bca' nyi shu la sogs bya :
mos gus gdung bas byin chen 'beb :
oM AHhU~M a la la ho :
b+ha ga wAn sa ma ya ho :
sa ma ya satwaM:
'phags mchog thugs rje'i dus la bab :
khyad par bstan pa'i dus la bab :
mthu rtsal phyung ba'i dus la bab :
byin gyis brlab pa'i dus la bab :
dbang mchog bskur ba'i dus la bab :
dngos grub stsol ba'i dus la bab :
mthu chen bdud 'dul bcom ldan 'das :
byin chen byin phob bcom ldan 'das :
dbang chen dbang skur bcom ldan 'das :
dngos grub mchog stsol bcom ldan 'das :
bdag cag las 'bras mchis par mdzod :
hU~M hU~M hU~M:
byin bsdus phyi nang mchod pa rnams :
raM yaM khaM gis bsregs gtor bkrus :
bdud rtsi'i snod ni gzhal yas khang :
'khor lo rtsibs bzhir dam rdzas bcu :
sa bon phyag mtshan rigs lnga'i tshul :
yab yum mnyam sbyor bdud rtsir zhu :
b+han+d+ha bdud rtsi oM gyis mtshan :
rgya gram rta mgrin yum bzhi mnan :
oM AHhU~M sarba pany+tsa a mr-ita hU~M hrIHThA:
sbyor ba'i 'od kyis bdud rtsi bsdus :
'od zhu bdud rtsir dbyer med 'dres :
gtor gzhong b+han+d+ha'i nang du ni :
gtor ma oM las 'dod yon 'phro :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
pad+ma b+hany+dza'i snod nang du :
ra las rak+ta'i rgya mtsho 'khyil :
oM AHhU~M ma hA rak+ta dz+wa la maN+Dal hU~M hrI ThA:
mchod snod zhing khams phun tshogs pa :
mchod pa lha mo'i rol par bsam :
na maHsa man+ta bud+d+hA nAM ga ga na khaM sa ma ye swA hA:
oM shrI badzra rA ga d+hU pe d+hU:
oM shrI badzra rA ga puSh+pe pu :
oM shrI badzra rA ga A lo ke hrI:
oM shrI badzra rA ga gan+d+he gan :
dngos gzhi ting 'dzin mchog bsgom ste :
hU~M:
chos rnams rnam dag mtha' bzhi bral :
rang bzhin ye shes kun la khyab :
rang rig thugs rje'i hU~M sngon po :
mkha' la nyi ma bzhin du shar :
rdo rje hU~M las 'phros 'dus thim :
rgyu yi he ru ka dpal ni :
mthing nag rdo rje dril bu 'dzin :
cho 'phrul e yaM ra suM keM:
raM b+h+rU~M 'phros pas nam mkha' rlung :
khrag mtsho zhing gi sa gzhi la :
keng rus ri rab me chen 'bar :
rdo rje me ri rab 'bar ba :
dur khrod brgyad kyis bskor ba'i dbus :
thod pa rin chen gzhal yas khang :
gru bzhi sgo bzhi rta babs brgyad :
zhing gi thog phub ru tra'i mgo :
tsit+ta 'od 'bar tog gis mdzes :
gru chad zla gam dgu dang ldan :
brag chen pad+ma nyi zla'i gdan :
ru tra pho mo'i zhing gi steng :
rgyu yi khrag 'thung dbus su 'khod :
khro mo dbyings phyug mngon phyung nas :
mnyam sbyor bde ba chen por zhu :
bde ba'i ro yis don gnyis byas :
he he dgyes bskul hU~M hU~M gyur :
rdo rje 'bar ba'i 'phro 'du mdzad :
oM ru lu ru lu hU~M b+h+yo hU~M:
bdag nyid yang dag he ru ka :
mthing nag dkar dmar sngo ba'i mdangs :
rdo rje kha T+wAM rnge'u chung g.yas :
dril bu b+han dmar rgyu zhags g.yon :
gar dgu'i nyams ldan zhabs bzhi rol :
dpal dang dur khrod chas kyis brgyan :
kro d+hI shwa rI nam mkha'i mdangs :
kha T+wAM dung dmar 'dzin pa 'khril :
'bar ba'i phreng ba rab tu 'khrugs :
spyi bor rigs lnga yab yum sbyor :
chu yis sgrib sbyangs dbang bskur nas :
yab yum rigs lngas dbu yang brgyan :
oM ma hA shUn+ya tA dz+nyA na badzra swa b+hA ba At+ma ko\u0f85 haM:
A dar+sha\u0f8e
sa ma tA\u0f8e
pra ti bek+Sha Na\u0f8e
kr-i t+yAnuSh+Tha na\u0f8e
gnas lngar zla ba pad nyi dang :
nyi ma rin chen rgya gram la :
oM AHhU~M swA hA rnams las :
'od 'phros rgyal ba thams cad mchod :
ye shes lnga rnams bsdus nas thim :
rigs lnga yab yum sku ru gyur :
oM sarba ta thA ga ta kA ya badzra swa b+hA ba At+ma ko\u0f85 haM:
wA ka\u0f8e
tsit+ta\u0f8e
a nu rA ga Na\u0f8e
pU dza\u0f8e
yab gsang hU~M las rdo rje'i dbus :
oM dkar bu ga phaT kyis bkag :
yum mkha' paM las pad+ma'i sbubs :
aM dmar ge sar es mtshan gyur :
sa ma ya satwaM:
sa ma ya ho :
a nu rA ga haM:
a nu rA ga yA mi :
dzaHhU~M baM ho :
hU~M hU~M hU~M:
sbyor ba'i byang chub sems sprin gyis :
rgyal ba kun bkug bde bas zhu :
sku yi dbyibs brgyud gsang bar babs :
yum gyi mkha' la lan gsum spros :
yan lag bzhi yi tshul du rdzogs :
rten dang sa bon bcas par gyur :
hU~M ha ha ha ha ha ha ha ha :
oM badzra shrI he ru ka hU~M:
badzra kro d+hI shwa rI hU~M:
oM badzra gau rI ha :
oM badzra tsau rI ha :
oM badzra pra mo ha ha :
oM badzra be tA li ha :
oM badzra puk+ka si ha :
oM badzra g+hasma rI ha :
oM badzra sme sha ni ha :
oM badzra tsaN+Da lI ha :
phyogs mtshams brgyad kyi zla gam la :
gau rI chos nyid mi 'gyur sngo :
ye shes dbyings su sgrol ba'i dbyug :
tsau rI ye shes rgyas pas ser :
thugs rje bskul phyir mda' gzhu 'geng :
pra mo thugs rjes chags pas dmar :
nyon mongs rgyu mkhyen chu srin 'dzin :
be tA chos nyid mi 'gyur nag :
sa dgur spor ba'i rdo rje 'dzin :
puk+ka ma 'gag dmar ser 'bar :
'khor ba'i rgyun gcod byis rgyu 'dren :
g+hasma las bzhi thogs med ljang :
nyon mongs dbyings sgrol thod khrag dkrug :
sme sha thabs shes mi 'gyur mthing :
nyon stong khams sku'i bam snying gsol :
tsaN+Da lhun grub skyon bral ser :
mtha' gnyis zhing gi mgo lus phral :
ye shes dgu yi dkyil 'khor rnams :
ngo bo gcig la rnam rol tshul :
ma bcos ngang nas rang gsal btab :
ye shes rdo rje rtse lngas mtshan :
ngo bo ro gcig ma 'dres pa :
dkyil 'khor bsam yas lhun grub gyur :
rang rig hU~M sngon rtag 'char bas :
'od kyis chos dbyings kun khyab nas :
chos sku gzugs kyi sku ru bzhengs :
oM:
phyogs dus dkyil 'khor bdag nyid che :
dmigs med thugs rje'i dkyil 'khor las :
dkyil 'khor thams cad spyan drang ngo :
rang snang dbyer med dkyil 'khor du :
'jug pa'i mtshan nyid mnyam sbyor bas :
phyogs dus kun nas gshegs pa yi :
bsnyen pa'i dkyil 'khor rab tu rdzogs :
nye bar gyur pa'i dam tshig mchog :
oM ru lu ru lu hU~M:
e h+ye hi A na ya dzaHhU~M baM ho :
nye bar drangs nas dbyer med rig :
oM badzra kro d+ha sa ma ya hU~M:
oM badzra kro d+ha sa ma ya satwaM:
oM badzra kro d+ha sa ma ya phaT:
oM badzra kro d+ha sa ma ya ho :
bstims nas brtan bskul dbang du bya :
hU~M ha he phaT:
gsal byas phyag mchod bstod 'bul ni :
tiSh+Tha badzra :
a ti pU ho :
pra tIts+tsha ho :
oM hU~M:
bde bar gshegs pa bcom ldan 'das :
rgyal ba rgya mtsho'i ye shes kyis :
srid pa rgya mtsho mtha' yas kun :
kun bzang mchod sprin mchog tu rol :
oM na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
'byung ba chen po nam mkha' che :
'byung ba chen po lnga yi mdzod :
nam mkha' las ni 'dod pa 'byung :
'dod pa'i mchod pa 'byung gyur cig :
oM AHhU~M su ra to ma hA rA ga pa na peM:
pe nu su ra to :
ti pu pa ra mu :
sarba ta thA ga ta sid+d+hi hu :
sa ma yo ta mu :
sarba ma hA su kha sid+d+hi hU~M:
oM AHhU~M:
yang dag don du dag mod kyang :
'gro ba yongs kyi don slad du :
phyag dang zhabs ni bsil nas kyang :
rdo rje'i gdan la bzhugs su gsol :
oM A ha ra A ha ra sarba bid+yA d+hA ra pU dzi te na maHsa man+ta bud+d+ha nAM ga ga na khaM sa ma ye swA hA:
oM hU~M:
spos kyi sprin lding bdug pa mo :
rgyal ba'i dkyil 'khor gdugs kyis 'gebs :
byams pa thabs dang shes rab las :
badzra d+hU pe'i mchod par rol :
oM shrI badzra rA ga d+hU pe d+hU:
ut+pal mthing ga me tog 'thor :
sna tshogs rin chen 'od du 'phro :
snying rje thabs dang shes rab las :
badzra puSh+pe'i mchod par rol :
oM shrI badzra rA ga puSh+pe pu :
dbang gi phyag na sgron me bsnams :
chos kyi rgyal po 'bar ba 'dzin :
dga' ba thabs dang shes rab las :
badzra A lo ke'i mchod par rol :
oM shrI badzra rA ga A lo ke hrI:
tsan+dan bdud rtsi'i char 'beb ma :
dkyil 'khor gsal ba'i thig le 'beb :
btang snyoms thabs dang shes rab las :
badzra gan+d+he'i mchod par rol :
oM shrI badzra rA ga gan+d+he gan :
hU~M:
rang byung gdod nas rnam dag pa'i :
bdud rtsi rtsa brgyad stong la sbyar :
dug lnga sel ba'i sman gyi mchog :
rmad byung mchod pa bzhes su gsol :
ma hA sarba pany+tsa a mr-ita kha raM khA hi :
kA ya bA ka tsit+ta sid+d+hi oM AHhU~M:
hU~M:
khams gsum chags pa'i 'dzin pa bsgral :
chags med chags bral dmar chen po :
dug gsum rnam par sbyang ba'i phyir :
dkyil 'khor lha rnams bzhes su gsol :
ma hA rak+ta pra tIts+tsha khA hi :
hU~M:
'dod pa'i yon tan lnga ldan pa :
ye shes lnga yi mchod sprin che :
dam rdzas gtor ma'i mchod sprin 'di :
mchod do bzhes shig dgyes par rol :
ma hA ba liM ta pra tIts+tsha kha raM khA hi :
hU~M:
thabs shes mnyam sbyor bde chen sprin :
dkyil 'khor lha tshogs kun mchod de :
'khor ba'i 'khrul rtog thams cad bsgral :
mnyam nyid spros bral ye mchod 'bul :
oM sarba ta thA ga ta a nu rA ga Na badzra swA b+hA ba At+ma ko\u0f85 haM:
bo d+hi tsit+ta s+pha ra Na phaT:
d+harma d+hA tu shud+d+he a :
hU~M:
gtum chen dus mtha'i me ltar 'bar :
'od zer nyi ma 'bum gyi gzi :
khro gnyer glog stong 'gyu ba bzhin :
mche ba zang yag za byed che hoH
hU~M:
rngam pa'i nga ro 'brug stong ldir :
gtum chen ri rab 'bum bsnyil skad :
a la la yi gad rgyangs che :
spyugs pa'i 'thor rlung g.yeng ba che ho :
hU~M:
khro bo shes rab 'od po che :
ye shes dkyil 'khor kun tu gsal :
'bar ba'i ye shes kun tu 'joms :
sna tshogs ye shes thig le che ho :
hU~M:
khro bo'i rgyal po sprin chen po :
'phros pa'i dkyil 'khor char chen 'beb :
dkyil 'khor ye bzhin 'byung ba'i gter :
sna tshogs khros pa'i thig le che ho :
hU~M:
bdud kun gyi ni bdud chen po :
bdud kyi bdud de bdud rnams 'joms :
'jigs pa'i tshogs rnams 'jigs byed pa :
'jigs byed chen po'i thig le che ho :
hU~M:
rdo rje brag chen sra ba po :
rdo rje chu ste sdud chen po :
rdo rje me ste kun 'bar che :
rdo rje rlung ste 'thor rlung che ho :
spro na mchod pa bcu drug 'bul :
bshags shing dam bca' dngos grub bcol :
de nas dzapa? kyi rim pa ni :
bsnyen pa thugs zla zur brgyad steng :
shin tu phra ba'i gzugs kyis ni :
sems dpa' rdor dril 'dzin dkar po :
nyi ma la gnas rdo rje hU~M:
'bru brgyad las ni ba thag gzing :
rgyal ba kun bskul dngos grub bsdus :
hU~M la thim pas sdig sgrib sbyangs :
nye bar snying brgyad hU~M mthing 'bar :
smra byed 'dab brgyad AHdang ldan :
tshangs pa 'khor lo oM ldan pas :
mthing dmar dkar ba'i phra brgyad ldan :
thugs ljags nyi ma spyi bor brgyud :
zla bar phyungs nas rgyal ba yi :
gsang ba bskul zhing bsnyen pa'i las :
bsdus nas bzhi gsum la ni bstim :
bsgrub phyir sems dpa' sum brtsegs pa :
dbu ljags rnam snang mtha' yas sku :
nyi steng oM AH'bru brgyad kyi :
sngags sgras thugs kyi 'khor lo bskul :
tshangs gnas 'og min 'brel ba yi :
rgyal po btsun mo'i bcud drangs nas :
bdag nyid byang chub sems dang ldan :
chen po phrin las 'od dkar gyi :
tshangs pa'i dbyangs ni zhi ba dang :
dmar ser 'brug sgra dbang byed rgyas :
mthing nag 'bar ba'i tshwa tshwa 'phro :
rdo rje srin po'i ngur sgra'i gdangs :
khyad par mnan pa'i las la bsngags :
dmar nag khur ba dbugs 'byin gyis :
bzlog dang phrin las rgya mtsho 'grub :
oM ru lu ru lu hU~M b+h+yo hU~M:
yang na so so'i sngags bzlas nas :
bstod pa'i rim pa rgyud bzhin bya :
de tshe rtags kyi rim pa yang :
grub rtags dbang gi rgyud bzhin 'grub :
rjes kyi bya ba tshogs mchod ni :
ma da na dang mAM sa sogs :
bdud rtsi 'dod yon bsang chus sbyang :
raM yaM khaM gis bsregs gtor bkrus :
rnam par rtog pa dmigs med dbyings :
ma las nyi ma'i snod yangs par :
hU~M oM swA AHhA rnams las :
ye shes lnga yi 'dod yon sprin :
bla na med pa'i tshogs su gyur :
oM AHhU~M:
hU~M:
he ru ka yi gnas bcu dang :
dur khrod chen po'i gnas brgyad nas :
dpal chen khrag 'thung spyan 'dren gyis :
dur khrod mchog gi gnas 'di ru :
zhing chen gsar rnying ri ltar spungs :
dmar gyi ar+g+haM rgya mtshor bskyil :
ma lus bzhes shing bsnams su gsol :
oM ru lu ru lu hU~M e h+ye hi A na ya dzaHhU~M baM ho :
mchod pa'i rim pa ci yang spro :
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yi tshogs mchod 'di :
thugs dam bzhin du ci bder bzhes su gsol :
oM ga Na tsakra pany+tsa kA ma gu Na pra tIts+tsha ho :
hU~M:
tshe rabs thog ma med pa tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig rtsub 'khyal smra ngan du brjod :
sems kyis blo nor log par sems pa dang :
'dod khro gti mug dbang gis nongs bgyis pa :
bkram pa'i lha tshogs rnams la bzod par gsol :
ye shes lha la rtog pa mi mnga' yang :
de yi 'khor du gtogs pa'i lha srin rnams :
mi yi skyon mthong tsam nas bar chad rtsom :
nongs shing 'gal 'khrul ci bgyis mthol lo bshags :
yig brgya brjod la gzugs byang la :
bden stobs brjod la dmigs bya bkug :
e yi tshogs kyi dkyil 'khor du :
'bar ba gtum chen rngams pa rnams :
khros pa'i yid kyis bskul byas na :
sangs rgyas bsod nams sku yang 'jig :
bdud rtsi lnga dang zas lnga la :
mtshan ma ming dang bcas pa la :
bkug ste rdo rje phur pas bsgral :
rdul du brlags nas tshogs su 'bul :
oM ru lu ru lu hU~M b+h+yo hU~M:
sarba duSh+TAn mA ra ya hU~M:
log 'dren bdud rtsir spar nas 'bul :
hU~M:
rdo rje 'bar ba'i tshogs mchod 'di :
mchod sprin kun tu rgyas gyur cig :
dug gsum brtsegs pa'i ri bo 'di :
sku gsung thugs kyi klong du stob :
ma hA mAM sa rak+ta kiM ni ri ti kha raM khA hi :
brda' dang brda yi 'bul len gyis :
longs spyod nang gi sbyin sreg bya :
glu gar srog ldan 'chad nyan dang :
dbang bskur sbyor bas nyams rtogs 'phel :
lhag ma gsog 'jog med par bsdus :
zhing la khrag gis maN+Dal bri :
phud lhag mar me sman raka bsham :
rtsa ba'i dkyil 'khor gsal btab la :
a b+h+rU~M hU~M ha he phaT:
lhag ma'i dkyil 'khor gsal bar bsgom :
zla ba la gnas gtor ma ni :
oM las 'dod yon 'phro bar bsam :
oM AHhU~M:
'dod rgyal phyag rgya sdud pa'i sgras :
e A ral+li hring hring :
oM DA ki A kar+Sha ya :
A kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to ShA ya :
to ShA ya :
mo ha ya :
mo ha ya :
badzra DA ki nI nAM:
hr-i da ya hU~M phaT:
oM DA ki nI hU~M phaT:
'dod pa'i las rnams byed par bsam :
rta gdong snyems pas phyag rgya bya :
hrIHpad+ma ba Da ba mu khA:
a kar+Sha ya :
a kar+Sha ya :
pra be sha ya :
pra be sha ya :
b+han+d+ha ya :
b+han+d+ha ya :
to ShA ya :
to ShA ya :
mo ha ya :
mo ha ya :
badzra DA ki nI nAM:
hr-i da ya hU~M phaT:
ha ha hi hi :
dbang du 'dus shing bka' sdod bsam :
mgron rnams rigs lnga'i tshom bu ru :
bzhugs shing gtor ma len par bsam :
he ru ka yi thod rgya bya :
oM badzra DA ki nI pra tIts+tshe maM ba liM ta hU~M phaT:
oM bud+d+ha DA ki nI pra tIts+tshe maM ba liM ta oM phaT:
rat+na DA ki nI pra tIts+tshe maM ba liM ta trAM phaT:
pad+ma DA ki nI pra tIts+tshe maM ba liM ta hrIHphaT:
karma DA ki nI pra tIts+tshe maM ba liM ta AHphaT:
gtor ma phud bcas rme bar blugs :
lce ni rta mgrin yab yum gnyis :
sbyar ba'i byang sems dza gad kyi :
kha phru dam rgyas 'beb par bya :
oM gu ru kro d+ha rat+na sa ma ya pri sha sarba bud+d+ha k+She Ta pA la k+Sho b+ha kA ra hU~M phaT:
sman dang rak+ta gtor mas mchod :
hU~M:
dang po phud kyis mi mchod rgyu :
bcom ldan dpal chen phud kyi bdag :
bar du tshogs kyis mi mchod rgyu :
ma mo mkha' 'gro tshogs kyi bdag :
tha ma lhag mas mi mchod rgyu :
ma tshogs dbang phyug lhag ma'i gnas :
lhag ma kha chus mi gdab rgyu :
bran pho bran mo kha chu'i bdag :
rnam gsum rim gyis mi mchod rgyu :
bka' dang gzhung lugs rim par yod :
rnam gsum gcig tu mi bsre rgyu :
chos kyi dbyings su tha mi dad :
las rnams so sor mi bcol rgyu :
las kyi 'dul skal rim par yod :
nam mkha' stong la dbang bsgyur ba'i :
mkha' 'gro sum cu rtsa gnyis dang :
stong khams yongs la mnga' mdzad pa'i :
dbang phyug nyi shu rtsa brgyad dang :
srog dbugs kun la mnga' mdzad pa :
skyes bu ging chen bco brgyad dang :
rdo rje phra men rdzu 'phrul can :
skyes bu lang ka drug cu dang :
ta kr-ita lcam du zhal bzhes pa'i :
'bar ma nyu le brgyad rnams dang :
sha khrag zhal du gsol mdzad pa :
dur khrod dregs pa'i ma mo bdun :
rgyal chen sring mor zhal bzhes pa'i :
sring mo chen mo bzhi rnams dang :
phyogs bcur khyab par las byed pa'i :
pho nya sum brgya drug cu dang :
ri rab rming nas 'degs mdzad pa'i :
dbang gi gru 'degs bzhi rnams dang :
pha rol dmag dpung 'joms mdzad pa'i :
dmag gi rgyal mo chen mo bzhi :
dpal gyi bka' sdod khyed rnams kyis :
dam rdzas sha khrag gtor ma longs :
rnam lnga'i mchod pa 'di bzhes la :
bcol pa'i phrin las 'grub par mdzod :
ho :
lhag ma'i lha tshogs dgongs su gsol :
phud dang gtor ma bzhes su gsol :
dam tshig nyams chag skong bar mdzod :
dngos grub ma lus bstsal du gsol :
phrin las rgya mtsho 'grub par mdzod :
ya hi gats+tshas rang gnas gshegs :
gtor ma mu ran bar du bskyal :
hU~M:
lhag dkyil rang gi snying gar bsdu :
srung ma'i gtor ma byin gyis brlab :
raM yaM khaM:
b+h+rU~M A+oM AHhU~M:
hU~M:
sngon tshe gsang ba'i gnas mchog tu :
rgyal ba sems dpa' rnal 'byor ma'i :
spyan sngar khas blangs dam bcas pa'i :
bka' yi srung ma 'khor dang bcas :
dam rdzas gtor ma 'di longs la :
zhal bzhes dam bca' de bzhin du :
sgrub pa'i sdongs grogs phrin las mdzod :
brtan ma'i gtor ma byin gyis brlab :
trAM rat+na trai lokya phaT:
gtor ma'i rdul phran re re bzhin :
rin chen gur khyim longs spyod gyur :
'bru gsum dag gis byin gyis brlab :
hU~M:
tshogs dang bka' yi tshogs bcas nyid :
khrag 'thung de bzhin nam mkha'i sku :
tshur gshegs tshur gshegs skyong ma rnams :
'dir byon dam skong dngos grub stsol :
brtan ma skyong mdzad ma dang sring :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn+tiM dpal :
klu mo gzi 'bar la sogs pa'i :
brtan ma bcu gnyis 'khor dang bcas :
a su ra yi brag phug tu :
slob dpon pad+ma 'byung gnas dang :
rlangs chen dpal gyi seng ge yi :
spyan sngar khas blangs dam bcas bzhin :
dam chu bka' yi gtor ma longs :
bcol ba'i phrin las 'grub par mdzod :
oM la lA le le taM taM te te kha rak+ma :
ma ma sriM 'gro ma hU~M b+h+yo hU~M hU~M:
ma hA pany+tsa a mr-ita rak+ta ba liM ta khA hi :
srung ma gats+tshas gshegs par bya :
gtor gzhong sbubs la bro yang brdung :
yA yi tshogs kyi dkyil 'khor du :
ye shes zhi ba chen po rnams :
thugs rje chen pos bro brdungs pas :
gti mug rdo rje 'khor bcas kyis :
'jig rten khams ni rab 'byams kun :
nyon mongs bdud dang mi mthun tshogs :
yud tsam gyis ni zhi mdzad pa'i :
zhi ba'i las rnams 'grub par mdzod :
mA yi tshogs kyi dkyil 'khor du :
ngo mtshar brjid pa chen po rnams :
rngams pa'i yid kyis bro brdungs pas :
nga rgyal rdo rje 'khor bcas kyis :
'jig rten khams ni rab 'byams kun :
dpal dang gzi brjid chen po rnams :
yud tsam gyis ni rgyas par mdzod :
rgyas pa'i phrin las 'grub par mdzod :
waM gyi tshogs kyi dkyil 'khor du :
bde ba chen po'i gar bsgyur rnams :
chags pa'i yid kyis bro brdungs pas :
'dod chags rdo rje 'khor bcas kyis :
'jig rten khams ni rab 'byams kun :
rgyal blon pho mo 'bru nor rnams :
yud tsam gyis ni dbang du sdus :
dbang gi phrin las 'grub par mdzod :
e yi tshogs kyi dkyil 'khor du :
'bar ba gtum chen rngams pa rnams :
khros pa'i yid kyis bro brdungs pas :
zhe sdang rdo rje 'khor bcas kyis :
'jig rten khams ni rab 'byams kun :
ru tra dgra bgegs ma lus pa :
yud tsam gyis ni brlag par mdzod :
drag po'i phrin las 'grub par mdzod :
gtang rag mchod bstod nongs pa bshags :
hU~M:
sems can don phyir nan tan mchog bskyed de :
ye shes thugs rjes bdag la dgongs nas kyang :
mchog dang thun mong dngos grub dam pa rnams :
bdag la bstsal zhing brtan par bzhugs su gsol :
kA ya bA ka tsit+ta tiSh+Tha badzra :
hU~M hU~M hU~M:
snang srid dkyil 'khor 'od du zhu :
bdag la 'dus shing bdag nyid kyang :
hU~M la 'dus shing mi dmigs gyur :
phaT phaT phaT:
slar yang bdag nyid he ru ka :
gnas gsum oM AHhU~M gis mtshan :
badzra kA bA tsi rak+Sha haM:
spyi bo'i haM zhu rdo rje'i go :
mdzub mo oM hU~M khro bo gnyis :
lte ba snying ga ltag pa dang :
dpral ba spyi bo gnas lnga ru :
khro bo lu gu rgyud du gyur :
hU~M hU~M:
oM badzra ka pA la a b+hi Shiny+tsa trAM trAM:
dbu rgyan bkon la cod pan yang :
oM Ar+ya laM b+ho d+ha ra a b+hi Shiny+tsa hrIHhrIH
mthing dmar 'phyang zhing 'phur bar bsam :
yi ge brgya pas brtan par bya :
shis par bya zhing dge ba bsngo :
rtag tu ting 'dzin mi 'bral bar :
snang srid dag pa chen po ru :
'gro ba'i don la spyod par bya :
thabs des rig 'dzin bzhi gang rung :
'grub nas bla med sa mchog thob :
de phyir rtse gcig nyams len bya :
sa ma ya :
rgya rgya rgya :
