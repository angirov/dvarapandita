grib glud bsdus pa bzhugs so :
gu ru rin po che la phyag 'tshal lo :
grib glud bsdus pa la gzhi ma nag por nad pa'i lus bkrus pa dang kha bshal ba'i chus 'bru nag gi glud lnga grib bshos lnga mar me nag po lnga rnams byas la :
kye :
dbus kyi phyogs nas grib bdag mo :
sku mdog mun ltar nag po la :
dar nag gos su sha la la :
dbu la grib thod nag po bcings :
phyag g.yas grib dar nag po phyar :
g.yon pas grib phyags nag po 'dzin :
chibs su grib rta nag po 'chib :
klad la grib bya nag po lding :
rol du grib khyi nag po khrid :
'khor du grib bdag pho mos bskor :
glud gtor changs bu ting lo bzhes :
grib bdag chen pos grib sol cig :
nad bdag chen pos nad long zhig :
yams bdag chen pos yams bzhes la :
glud bdag chen pos glud long cig :
glud 'di khyer la grib 'di sol :
kye :
shar gyi phyogs nas grib bdag mo :
sku mdog mun ltar sogs gong ltar sbyar /
kye :
lho yi phyogs kyi grib bdag mo :
sku mdog mun ltar sogs sbyar /
kye :
nub kyi phyogs kyi grib bdag mo :
sku mdog mun ltar sogs sbyar /
kye :
byang gi phyogs nas grib bdag mo :
sku mdog mun ltar sogs /
glud 'di khyer la grib 'di sol :

da ni grib bdag lam bstan no :
grib bdag mun pa'i gling du gshegs :
nad bdag rang rang gnas su song :
phyin chad gnod pa ma byed cig :
sum+b+ha ni sogs brjod /
ces rdo rje drag pos brjod pa'o ///
/
