@#//
dgongs brgyud rdzogs chen ston pa bcu gsum gyi 'das rjes rdor gling gter byon pha rgyud lta ba klong yangs las khol du phyung ba bzhugs //

sde gsum nang skor klong sde /
(1[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 ]rgya gar skad du :
sarba b+he la tri d+harma \u0f88
bod skad du :
rang byung chos tshig thams cad rang shar ba'i glegs bam :
bcom ldan 'das ka dag smra bsam brjod tshig mtha' dang bral ba'i klong la phyag 'tshal lo :
chos dbyings dmigs gtad dang bral ba'i klong na :
mtshan ma yul ris dang bral ba'i gzhal yas khang :
bzo ming kha dog bral ba'i gdan khri la :
zhal phyag phyogs zhen las 'das pa'i ston pa kun tu bzang pos :
thugs rje sna tshogs su 'phro ba'i rang shes rang rig mdangs 'khor la :
'khor 'das su ma phyed phye ba mi mnga' ba'i dus su bka' bstsal pa :
a a a :
stong khyab gsal rig brjod pa med :
snang brdal lhug pa thal le ba :
ming med yul bral ma 'gags shing :
go 'byed rang byung rnam gsal che :
rang rtsal ma rig gzhi snang 'thas :
stong ngo rang bzhin gsal char zhen :
thugs rje snang gzugs 'byung lngar 'thas :
khams gsum rigs drug dug gsum byung :
de grol kun bzang lta 'dod na :
snang ba bkod pa'i phyi dbyings nang :
sku gsum rdzogs ldan tshom 'od zer :
phra mnyen gsal 'tsher dkyil 'khor rdzogs :
shel 'ja' me long rma bya gsum :
dbang bzhi rdzogs pa'i dpe ru gzhag :
mug nag sgo gsum bya ba gtang :
a 'a ha sa sha ma bzla :
rdo rje'i gdams pa mi g.yo zhing :
'byung bzhi phyi nang rtog rtsa bcad :
gdod ma'i gzhi la ngang gnas na :
g.yo med ngang du drug cu rnal :
sems dang ye shes rtsa lam sgo :
so sor dbye la gcig tu bsre :
chos sku rang grol phyag rgya yis :
sgron ma rnam bzhi longs spyod cig :
snang bzhi'i gdeng bzhi'i sa zin nas :
khams gsum dmigs med ye rdzogs rgyas :
snang dang stong dang dbyer med chos :
'khor 'das chos tshig der zad do :
rang byung shwa lo bdun pa 'di :
tshig dang yi ger ma byung ste :
mkha' la 'ja' zer bzhin du 'khyil :
bstan pa kun gyi thog ma 'o :
kun bzang dgongs pa'i rgyud rin po ches bris te :
mgul du bcangs pa'i mi de dran pas sangs rgya ba'o :
sngags kyi srung mas bka' 'di srungs la lnga ldan gyi bu la gtod cig :
sa ma ya :
rgya rgya rgya :
@#:[ \u0f88\u0f88\u0f88 ]rgya gar skad du :
A+o~M AHhU~M swA hA:
bod skad du :
sku lnga dbyer med rang shar gyi glegs bam :
bcom ldan 'das lnga ldan tshom bu'i zhing khams :
rig pa gzhon nu bum pa'i sku la phyag 'tshal lo :
chos sku kun tu bzang po de nyid longs sku'i rnam par gsal te :
gnas thig le rnam par dag pa :
dmigs bcas gzugs ris las 'das pa :
rnam par snang mdzad rang bzhin gyis gsal bas :
'khor dam pa rigs brgya zhi khro brjod las 'das pa la 'di skad ces bka' bstsal to :
e ma ho :
rang la yod pa'i 'od po che :
dbyings chen snang ba ngo mtshar che :
rang la gsal ba'i bkrag po che :
yul drug shar pa ngo mtshar che :
rang las grol ba'i shes po che :
rgya gsum grol ba ngo mtshar che :
dbang chen lnga po thob pa na :
spo mthon rtse nas chu mig phye :
lus gnad zhing khams 'dren tshugs shig :
ngag tu 'bru lnga bzlas byed cing :
phyi nang gsang gsum lha sgoms shig :
bde stong gsal rig mi rtog pas :
sku lnga rigs lnga rang grol te :
sprul pas khams gsum dong sprugs so :
lta sgom spyod 'bras lha dam tshig :
phrin las bya ba 'di yis rdzogs :
shwa lo ka ni bzhi pa 'di :
mkha' la yig 'bru'i tshul du shar :
bstan pa kun gyi sras gcig yin :
skal ldan bu la 'di ston cig :
ces gsungs so :
longs sku'i dgongs spyod sras gcig gi rgyud ces bya ba :
rin po ches bris te mgul du bcangs pas :
thugs rje dran sangs rgya ba 'o :
sngags kyi bdag mos srungs shig :
sa ma ya :
rgya rgya rgya :
@#:[ \u0f88\u0f88\u0f88\u0f88\u0f88 ]rgya gar skad du :
a a aM:
bod skad du :
stong pa'i sgra :
bcom ldan 'das sna tshogs kun snang 'dus ma byas pa la phyag 'tshal lo :
'di skad ces snang ba'i dus gcig na :
kun khyab brdal ba chen po'i zhing khams su sprul pa'i sku nyid du shar te :
thabs shes gnyis su med pa'i khye'u chung rdo rje 'chang gis :
phrin las rnam pa bzhi yi 'khor la 'di skad ces bka' bstsal to :
e ma :
ngo bo'i chos rnams ngang gis stong :
lta ba mtha' bral la zlos shig :
rang bzhin chos rnams ngang gis gsal :
sgom pa thod rgal la zlos shig :
spyod pa thugs rje shar grol ngang :
sku gsum rang gsal la zlos shig :
snang ba phyi ru bzo ma bcos :
rig pa nang du rtsis ma 'debs :
snang rig bar na hrig ge ba :
dbyings chen ngang na lam me ba :
rkyen bral yul la khyug ge ba :
ma bcos ma yengs la zlos shig :
dus gsum dbang thob gzhan don byed :
lus glod ngag dam sems mi spro :
'di nyid bstan pa'i thog ma 'o :
'khor 'das gnyis med gdeng chos shig :
shwa lo ka ni bzhi pa 'di :
'byung bzhi'i sgra ru rang byung bas :
'di dang su 'phrad gdod mar grol :
lnga ldan bu la 'di gtod cig :
sngags kyi srung mas bka' 'di srungs shig :
rdo rje 'chang dang po'i dgongs pa bstan pa'i bu gcig pa rdzogs so :
sa ma ya :
rgya rgya rgya :[ \u0f88\u0f88\u0f88\u0f88   ](2
@#:
rgya gar skad du :
sarba d+harmA b+h+yai :
bod skad du :
chos thams cad kyi gnad :
rang shar gyi lha gzhi snang gdal ba la phyag 'tshal lo :
sems can gyi tshe lo dpag tu med pa'i dus na :
yul dga' ldan brtsegs par :
ston pa rdo rje sems dpa' rang shar te :
brdzus nas skyes pa rnams 'dul ba'i phyir :
'khor sangs rgyas stong rtsa gnyis la :
co ga dgu 'gyur gyi skad kyis rtsa ba'i rgyud 'di gsungs :
ka dag bsam med spros pa bral :
gzhi snang chen por thag chod cig :
rang gsal ma 'dres ma 'gags snang :
lam snang chen por thag chod cig :
rang grol lhun grub mnyam gdal ngang :
'bras bu gdeng chen la zlos shig :
gnas sa tsit+ta dung khang rtsa :
lam ni shel sbug dwangs pa ste :
sgo ni rgyang zhags chu sgron ma :
yul ni rkyen bral dwangs mtho'i dbyings :
ngo bo phra mnyen stong gsal 'khyug :
kha dog ma nges sna tshogs ris :
byed pa sems can kun don byed :
yod ni sems can kun la yod :
mngon sum snang bas bar dor grol :
gong 'phel snang bas 'chi khar grol :
tshad phebs snang bas 'od lus thob :
zad pas skad cig rdzogs sangs rgyas :
lus ni rdo rje lta bur 'dril :
ngag ni hU~M gi sgra gsum 'byin :
sems ni rang rang ngo la brtag :
ma yengs gsum gyis gol gsum chod :
bka' gtad rab 'byams dbang rdzogs so :
'di shes rdo rje sems dpa' dang :
gnyis med lhun mnyam chen po 'o :
bstan pa kun gyi srog tshig 'di :
rin chen khu bas rab bris te :
de nas mgul du rab bcang ngo :
thugs rjes mthong grol zhes bya ba'o :
sngags kyi srung mas 'di srungs shig :
sa ma ya :
rgya rgya rgya :


(3
@#:[ \u0f88\u0f88\u0f88 ]rgya gar skad du :
sarba du sa d+ha rkaM:
bod skad du :
yang tig srog gzer :
bcom ldan 'das bde chen snang stong rdzogs pa la phyag 'tshal lo :
de nas tshe lo mar mar bri :
tshe lo bye ba thub pa'i dus :
mi mjed 'jig rten dam pa 'dir :
drug pa rdo rje 'chang chen nga :
sgo nga dag las skye tshul bstan :
bcu drug gzhon tshul 'od mi 'khrugs :
chags pas chags pa 'dul don du :
'khor du mkha' 'gro 'bum tsho lnga :
gdung ba sel phyir tshig 'di gsungs :
e ma :
rig pa klong chen nam mkha' 'dra :
nyon mongs rtog pa rlung 'tshubs 'dra :
'dul byed dam chos nyi ma 'dra :
slar yang mes tshig me yis gdung :
nyon mongs gnyen por nyon mongs brten :
pho la bcu drug mo la brgyad :
thabs shes yab yum rten rdzas gsag :
dung can ri mo pad ri dwags :
glang sna rigs lngas longs sku 'grub :
rdo rje rin chen pad+ma dang :
las dang bde gshegs dpa' bo lnga :
bde chen sprul pa'i sku yang 'grub :
bde la sems gzung stong la sbyang :
phab bzung ldog dgram lus gnad bca':
rang sar go zlog thig le spel :
phyi nang gung sbyar snang sems bsre :
rlung gis yon tan thams cad 'grub :
yi ges gzhan don dpag med byed :
thig les pha rol sems shes 'gyur :
sngon du dbang bzhis sgrib bzhi sbyangs :
gnad bzhis 'khor ba'i sems bsgral lo :
'bras bu sku gsum mngon du 'gyur :
de lngas 'khor ba dong sprug go :
dgu bcu gcig gi 'od kyi lus :
chags pa can rnams thob pa 'o :
gnad 'di sus shes 'khor 'das gyes :
tshig gi dbang gis rtogs 'gyu grol :
lnga ldan bu la 'di ston la :
skal pa dman la ma ston cig :
dpal ldan sngags kyi srung mas bka' 'di srungs shig :
sa ma ya :
rgya rgya rgya :
yang tig srog gzer gyi rgyud ces bya ba :
thugs rjes gcer grol yin no :[ \u0f88\u0f88\u0f88\u0f88   ](4
@#:[ \u0f88\u0f88\u0f88\u0f88 ]rgya gar skad du :
e baM kru ya :
bod skad du :
gser gyi 'bru gcig pa :
'khor 'das mtha' bral klong du phyag 'tshal lo :
sems can tshe lo 'bum gyi dus :
ston pa 'jam dpal 'jigs skyob nyid :
drod dang gsher gyi gnas su bltams :
chags med log can 'dul ba'i phyir :
thabs kyi rgyu las skyes pa yi :
byang chub sems dpa' 'bum phrag drug :
rigs ldan 'khor la bka' bstsal pa :
e ma :
dbang gsum gnad gsum gzer gsum gdab :
sdod gsum tshad gsum yul gsum chod :
zhing khams gsum la longs spyad pas :
ngo sprod gsum gyis thag chod cig :
ces gsungs so :
'khor ba dong sprugs gser gyi 'bru gcig pa zhes bya ba :
thugs rjes reg grol lo :
sngags kyi bdag mos srungs shig :
sa ma ya :
rgya rgya rgya :


(5
@#:[ \u0f88\u0f88\u0f88 ]rgya gar skad du :
mA ma Ak+She :
bod skad du :
rigs drug rang grol :
bcom ldan 'das sku gsum rang gsal de la phyag 'tshal lo :
tshe lo khri tsho brgyad pa'i dus :
lus kyi 'od zad nyi zla byung :
nyon mongs pho mo dbang sgo dod :
gzung 'dzin chags zhen rab tu 'thas :
de 'dul gnyen por rdor 'chang nga :
mngal gyi gnas su skye tshul bstan :
khye 'u rnam par rol pa zhes :
'khor du gnod sbyin srin pos bskor :
stong phrag lnga la 'di gsungs so :
e ma ma bcos zhog dang khong ni yangs :
ma yengs zhog dang dwangs cha thon :
rgyun du skyongs dang rjes su gsal :
snang stong bsres dang gol sa chod :
chos sku'i ngo sprod rtsa gcig gis :
chos sku'i zhing khams blta bar gyis :
longs sku'i ngo sprod rtsa gcig gis :
longs sku'i zhing khams spyod par gyis :
sprul sku'i ngo sprod rtsa gcig gis :
sprul sku'i zhing la rol par gyis :
skye gnas bar dor bres thag chod :
'chi kha'i bar do rang gsal thobs :
chos nyid bar dor mkhyen spyod rgyas :
srid pa'i bar dor sprul zhing grol :
lhun grub sbubs su bud+d+ha 'o :
'di nyid 'byung lnga'i sgra ru shar :
a ti bstan pa'i thig le yin :
brtags shing brtags shing rang ngo sprad :
thugs rjes reg sangs rgya ba'o :
sngags kyi srung mas bka' 'di srungs :
sa ma ya :
rgya rgya rgya :


(6
@#:[ \u0f88\u0f88\u0f88\u0f88\u0f88 ]rgya gar skad du :
bud+d+ha d+he ka ra ya a ti na ma :
bod skad du :
sangs rgyas kyi zhal chems dang po zhes bya ba :
drug pa rdo rje 'chang chen nyid la phyag 'tshal lo :
tshe lo bdun khri thub pa'i dus :
'gro ba sems can thams cad ni :
skye ba rnam bzhi dag las skyes :
yul ni sum cu rtsa gsum zhes :
dga' dang ldan pa'i yul de ru :
gso bar byed pa'i sman gyi tshal :
'tsho byed gzhon nu'i ldum ra der :
longs sku rdo rje 'chang chen nga :
rdo rje 'chang du sku sprul nas :
sangs rgyas 'od srung la sogs te :
rabs ni bdun pa'i 'khor gyis bskor :
'bras bu gsum gyi zas kyang zos :
chos ni pha rol phyin pa ste :
rgyas pa 'bum phrag re re dang :
'bring ni stong phrag brgya pa dang :
tha ma shes rab khri pa dang :
sngags kyi rgyud sde me lce phreng :
seng ge'i sgra la sogs pa dang :
ye shes rgyan gyi bshad rgyud dang :
thig le mchog rgyud kun gsal dang :
gsang sngags rgyud sde mang du gsungs :
lha dbang brgya byin khang bzang gi :
lho yi phyogs su de ltar bshad :
lha dbang brgya byin btsun mo bzhi :
sum cu rtsa gsum sras dang bcas :
nyon mongs zad par bya phyir 'ong :
lo ni sum cu rtsa lnga lon :
de nas sangs rgyas tshul yang bstan :
stong phrag brgyad du ting 'dzin bsgoms :
de dus rig 'dzin dga' rab rje :
'tsho byed gzhon nu'i ldum rar brgyal :
gdung ba'i smre sngags mchi ma phyung :
kye ma kye hud kye ma blong :
ston pa sgron me'i 'od nub na :
sems can mun pa gang gis sel :
de ltar smre sngags brgyal sangs nas :
nam mkha'i dbyings su yar bltas pas :
'od zer 'ja' tshon 'khrugs pa'i nang :
ston pa drug pa rdo rje 'chang :
phyag g.yas gru mo mar phyung nas :
rin chen shel gyi za ma tog :
sen gang gcig ni mar la babs :
bdag gis lag g.yas yar brkyangs pas :
glegs bam lag mthil g.yon du babs :
de nyid zhal phyes bltas pa yi :
mthing gi shog gu'i logs dag la :
bai DUr zhun mas bris pa snang :
mthong bas dga' rab rang rgyud grol :
de yi zhal chems 'di ltar ro :
kye ma kye ma rigs kyi bu :
gsang sngags gsang ba'i gnad rnams kun :
gcig tu dril nas nyams su longs :
lus ngag yid kyi sngon 'gro ni :
mi rtag snying rje byang sems bsgom :
dben zhing nyams dga'i gnas nyid brten :
chos dang mthun pa'i mched grogs 'tshol :
khams kyi rten so yo byad gsag :
sku gsum rten bkram mchod pa bsham :
lus ni ma bcos ngang der gzhag :
ngag ni 'khyal ba'i lo rgyus spongs :
sems rtog snga phyi bar gsum chod :
'jig rten zhen log drag po sgoms :
dgos med rgyud la yang yang khol :
lus ngag yid gsum rang sar glod :
de nas don dam sems bskyed nas :
stong gsal snying rje dpag med bsgom :
lus ni ma rig rgyus bskyed phyir :
rigs drug sa bon nyid du gnas :
rig pa sku gsum dngos yin phyir :
sku gsum yi ge gsum du gnas :
yi ges rtsal sbyangs ru shan dbye :
dbye ba rnam pa gnyis yin te :
thog mar tha mal pa yi lus :
mdzod spu mgrin pa snying ga dang :
lte ba gsang gnas rkang mthil du :
a dkar tri mthing nr-i ljang dang :
su ser pre dmar duHnag bsgom :
sku gsung thugs kyi 'bru gsum las :
dkar dmar mthing ga'i me 'bar bas :
rigs drug sa bon bsregs par bsgom :
A+o~M AHhU~M gsum bdun 'bum bskyal :
des ni ngan song rdog pas non :
gnyis pa bdag nyid rdo rje sems :
sku gsung thugs yig 'khor lo bsgom :
gsum pa spyan 'dren mchod pa 'bul :
bzhi pa kun rdzogs las rim bsgom :
smon 'jug gnyis la 'bad par bya :
tshogs gnyis rdzogs phyir maN+Dal 'bul :
byin rlabs 'byung phyir gsol ba btab :
lus sgrib sbyang phyir phyag bskor bya :
ngag sgrib sbyang phyir yig brgya bzla :
mdo dang bsngo ba smon lam btab :
nyin mtshan chos spyod 'khor lo bskor :
mgron rigs bzhi la longs spyod 'bul :
de ltar sngon 'gro rdzogs byas nas :
spros bcas la sogs dbang rnams bskur :
dbang srog dam tshig sku gsung thugs :
ma khrel gsum gyis srung mtshams bca':
mya ngan 'das pa'i sna sel yin :
'gro drug 'dren pa'i lcags kyu yin :
thar par bgrod pa'i lam skas yin :
'khor ba sgrol ba'i gru chen yin :
de skad ces ni rang shar ba :
bstan pa kun gyi snying gzer te :
rdo rje 'chang gi 'das rjes mchog :
zhal chems dag tu bka' bstsal to :
dpal sngags kyi bdag mo nag mo khros mas srungs shig :
sa ma ya :
rgya rgya rgya :[ \u0f88\u0f88\u0f88\u0f88   ](7
@#:[ \u0f88\u0f88\u0f88\u0f88\u0f88 ]rgya gar skad du :
bud+d+ha d+he ka ra ya d+hu yi na ma :
bod skad du :
sangs rgyas kyi 'das rjes gnyis pa zhes bya ba :
yang dag par rdzogs pa'i sangs rgyas dbang po stobs kyi rnam par gnon pa nyid la phyag 'tshal lo :
yang gcig rdo rje 'chang chen nga :
sems can kun la thugs brtse nas :
ting nge 'dzin las gnyid sad de :
nyon mongs gdug rtsub mkha' 'gro'i gnas :
gsang chen rol pa'i dur khrod du :
yab ni gnod sbyin yak+sha seng ge'i gdong :
yum ni 'dod dbang lhums su skyes :
yid khros 'jigs pa'i chas gzugs byas :
gzhon nu dpa' bo'i stobs dang ldan :
phyag na rdo rje bya ba ni :
sprin gyi gseb nas thon nas kyang :
'khor yang byang chub sems dpa' bdun :
mkha' 'gro pUr+Na nyer zhi dang :
tshangs pa dung mgrin seng ge'i gdong :
drang srong zla 'od gzhon nu dang :
de dag 'dul ba'i yul du byas :
pha rgyud bye ba phrag dgu dang :
ma rgyud bye ba phrag gnyis dang :
gnyis med a ti yo ga'i rgyud :
'bum phrag gcig la sogs pa gsungs :
tshe lo drug khri thub pa'i dus :
phung po lhag ma med pa ru :
rim pa gnyis ldan gnas mchog tu :
ting nge 'dzin la 'bum phrag bzhugs :
ye shes lus can de bzhin gshegs :
de nas dga' rab rdo rje nyid :
gsang chen rol pa'i dur khrod nas :
me ri 'bar ba'i shar phyogs su :
brgyal zhing smre sngags mchi ma phyung :
kye ma kye hud kye ma blong :
ston pa sgron me'i 'od nub na :
'jig rten mun pa gang gis sel :
de ltar smre sngags brgyal sangs nas :
nam mkha'i dbyings su yar bltas pas :
'od lnga 'ja' tshon 'khrugs pa'i nang :
ston pa dpa' bo stobs ldan ni :
phyag g.yas gru mo mar phyung nas :
rin chen shel gyi za ma tog :
sen gang ba gcig mar la bor :
dga' rab lag pa yar bzed pas :
glegs bam lag pa'i mthil du babs :
de nyid zhal phyes bltas pa yis :
bai DUr mthing shog zhun ma la :
rin chen lnga yis bris pa snang :
bltas pas dga' rab rang rgyud grol :
de yi zhal chems 'di skad do :
nges par sangs rgyas thob 'dod na :
sngon du 'gro la rtsal nyid sbyang :
lus dang ngag dang yid gsum po :
ru shan legs par ma phyes na :
khams gsum nyid las mi grol bas :
sngon 'gro'i gnad la mkhas par bya :
mchog dang thun mong dngos grub 'byung :
thog mar dben pa'i gnas nyid du :
theg pa bcu gcig dbang mchog skur :
de nas theg pa rim gyis khrid :
dang po 'jig rten lha mi'i khrid :
lus kyi sngon 'gro bya ba'i phyir :
rigs drug spyod pa sna tshogs spyad :
skyil krung mthil sprad drang por bsrang :
spyi bor thal sbyar yun du gnas :
de ltar lus kyis sus byas pa :
lus de mi ldog bar chad zhi :
zhen pa ldog cing sdig sgrib 'dag :
lus nyid sprul pa'i sku ru grol :
sangs rgyas sku dang gnyis su med :
lhag med nyid du grol bar 'gyur :
ngag gi sngon 'gro bya ba'i phyir :
rigs drug sgra skad sna tshogs brjod :
zhi khro'i sgra dang 'byung ba'i sgra :
rnam pa sna tshogs nyid du spyad :
ngag ni hU~M du gnas pa la :
rgyas gdab pa dang rtsal nyid sbyang :
mnyen btsal lam du gzhug pa dang :
de dag rnams la ngag sbyangs pas :
zhen pa log nas ngag sgrib dag :
mi rtog gnyis med longs skur grol :
de rnams 'jig rten lha mi'i khrid :
legs par yang dag nyid du sbyang :
de nas lam log mu stegs khrid :
rtag chad gnyis la sbyang bar bya :
dang po nyan thos lam khrid bskyang :
gnyis pa rang rgyal lam khrid bskyang :
gsum pa byang sems lam khrid bskyang :
bzhi pa kri yA'i lam khrid bskyang :
lnga pa u pa'i lam khrid bskyang :
drug pa yo ga'i lam khrid bskyang :
bdun pa ma hA'i lam khrid bskyang :
brgyad pa a nu'i lam khrid bskyang :
dgu pa rdzogs chen a ti'i khrid :
sems kyi rtsa khungs gcad pa'i phyir :
rigs drug sdug bsngal blo la blang :
'dus byas thams cad mi rtag pa :
kun kyang 'jig pa'i cho 'phrul bsgom :
de rnams sgom pa'i mkhan po ni :
sems la thug gam ma thug brtag :
sems su 'dug na dge sdig gang che brtag :
de nas sems 'di gang dang 'dra :
'dra dpe mang du bsdur bar bya :
de nas lus ngag yid gsum po :
gtso bo gang yin thag kyang gcad :
sems su thag bcad mna' yang bskyal :
de nas sems kyi byung sa btsal :
ma rnyed chos kyi sku dang sprad :
de nas sems kyi gnas sa btsal :
ma rnyed longs spyod sku dang sprad :
de nas sems kyi 'gro sa btsal :
ma rnyed sprul pa'i sku dang sprad :
de ltar sems kyis sus byas pa :
zhen log bar chad zhi ba dang :
sgrib pas khams gsum gol ba med :
chos kyi skur grol gnyis med 'da':
de nas lus ngag yid gsum po :
rnal du dbab la mkhas par bya :
lus ngag yid gsum sor chud nas :
nyams len nyid la brtson par bya :
de ltar sngon 'gro rdzogs byas nas :
de dag blo yis bor byas te :
mngon sum gnad la phab pa'i phyir :
lus ngag yid gsum bya ba spang :
zhes pa'i zhal chems gnyis pa 'di :
byin rlabs chen po rang bab kyi :
yi ge'i ris su rang byung ngo :
mya ngan 'das pa'i sna khrid yin :
bstan pa kun gyi bu gcig po :
'bras bu kun gyi mchog dam pa :
zhal chems gnyis pa bya ba rdzogs so :
skal ldan las can snying gi bu la sprod cig :
mkha' 'gro ma nag mos rgyal ba'i bka' 'di srungs shig :
sa ma ya :
rgya rgya rgya :


(8
@#:[ \u0f88\u0f88\u0f88 ]rgya gar skad du :
bud+d+ha d+he ka ra ya tri tI na ma :
bod skad du :
sangs rgyas kyi zhal chems gsum pa zhes bya ba :
rang grol rdo rje 'chang la phyag 'tshal lo :
sems can tshe lo khri tsho'i dus :
srin po ru lu'i yul du yang :
pha ni yak+sha khro gdong dang :
srin mo sham sham nag mo'i bur :
ston pa rdo rje 'chang chen ni :
drang srong khros pa'i rgyal por 'khrungs :
'khor du srin po bye ba 'bum :
lo ni stong phrag gnyis bzhugs so :
stag spyang khros pa'i ri bo la :
tha mar 'das pa'i tshul yang bstan :
'khor rnams brgyal te mchi ma phyung :
kye ma kye hud kye ma blong :
ston pa sgron me'i 'od nub na :
'jig rten mun pa gang gis sel :
de ltar smre sngags brgyal sangs nas :
nam mkha'i dbyings su yar bltas pas :
'od lnga'i nang du ston pa byon :
phyag g.yas gru mo mar phyung nas :
rin chen shel gyi za ma tog :
sen gang ba gcig mar la babs :
dga' rab phyag g.yas yar bzed pas :
glegs bam lag pa'i mthil du babs :
de nyid zhal phyes bltas pa yi :
rang byung yi ge rang gsal ba :
rin chen sna lngas bris pa snang :
bltas pas dga' rab rang rgyud grol :
de yi zhal chems 'di ltar ro :
kye ma kye ma bu rnams nyon :
lus 'di mya ngan 'da' 'dod na :
sku gsum bzhugs stangs nyid la bslab :
de ltar sus byas pa yi bu :
dus gsum sangs rgyas thams cad kyi :
sku yi klong du mya ngan 'da':
ngag ni bslab pa'i rim pa dang :
gnas pa brtan cing la yang bzla :
de las mi 'da' sus byas pa :
dus gsum sangs rgyas thams cad kyi :
gsung gi klong du mya ngan 'da':
bya ba dgu phrugs dag tu gtang :
sems gnad gzigs stangs gsum gcun te :
yul gnad nam mkha' rkyen bral la :
sgo gnad zlog phab zur gyis blta :
sgron ma bzhi ldan ma bral bya :
rlung gnad shin tu dal la bslab :
de ltar gnad rnams gzir ba yis :
sku gsum rig pa stong par 'char :
lug rgyud rig pa btson du bzung :
mngon gsum gnad mthong phyir mi ldog :
chos nyid mngon sum snang ba yis :
yid dpyod 'dzin pa'i lta ba nub :
nyams snang gong 'phel snang ba yis :
bar do'i ye shes mngon du gsal :
rig pa tshad phebs snang ba yis :
longs spyod rdzogs pa'i sku ngos zin :
chos rnam zad pa'i snang ba yis :
rdzogs chen bya bral 'bras bu thob :
'di ltar snang bzhi mthar phyin na :
myang 'das gzhan nas btsal du med :
mi 'gul gsum la gzhi bcas nas :
sdod pa gsum gyi tshad bzung bas :
rtags ni lus ngag yid la 'byung :
thob pa gsum gyis gzer thebs so :
de las bstan du med do sa ma ya :
bar do ma bu gnyis sbyor la :
ye shes snang ba lam me ba :
'gro ba'i mar me ye shes sgron :
gzi brjid chen po 'od gsal ba :
zhi khro rang snang dkyil 'khor gsal :
'di ni rang rig 'od snang ste :
gnyis med gnyis su med pa ru :
yang dag mtha' la rnam par gnas :
skad cig gcig gis bye brag phyed :
sems kyis skad cig don kun rig :
gdeng chen bzhi po mi 'gyur ba :
dpag chen mda' ltar slar mi ldog :
mi 'gyur gser gyi thur ma bzhin :
rang snang nyid du thag chod cig :
dus gsum sangs rgyas thams cad kyi :
thugs kyi snying po bu gcig po :
rin chen bzhu ba'i khu bas bris :
legs par dril la mchan du bcangs :
bkur sti rim gro phun sum tshogs :
su yis byas pa grol bar nges :
'ja' 'od sgra dang sa g.yo dang :
sad ser mu ge byung ba'i tshe :
phyogs dang bstun te lce yis bklag :
stong gsum sprul pa'i sangs rgyas la :
yon phul bas kyang stobs che 'o :
'di nyid bstan pa'i srog yin no :
lnga ldan bu la rim gyis gtod :
sngags kyi srung mas bka' 'di srungs shig :
sa ma ya :
rgya rgya rgya :


(9
@#:[ \u0f88\u0f88\u0f88\u0f88 ]rgya gar skad du :
bud+d+ha d+he ka ra ya :
bod skad du :
sangs rgyas kyi zhal chems :
ston pa rdo rje 'chang chen nga :
stag spyang ri la ting nge 'dzin :
lo yang 'bum phrag gnyis bzhugs so :
de nas 'gro ba'i don la bzhengs :
tshe lo lnga stong thub pa'i dus :
lho phyogs bya rgod phung po'i ri :
nyan thos rnams dang yid 'dres phyir :
rgyal po dzaHzhes bya ba'i khab :
lho phyogs rgyang grags gcig gi sar :
pha ni rgyal po seng ge bzang :
ma ni mdzes ldan 'od kyi lhums :
ting nge 'dzin las sku 'khrungs pa :
gser 'od dam pa bya bar grags :
nyan thos rnams kyi gdung ba gcad :
glegs bam zhun ma 'di gtad do :
e ma :
rig pa klong chen nam mkha' 'dra :
skad cig rdzogs sangs rgyas 'dod na :
lus ngag yid gsum bya ba gtang :
shes pa rtse gcig rang rig gcun :
'phro 'du byung na de nyid lta :
byung gnas 'gro gsum brtags pas shes :
'dug stangs gsum dang ldan pa na :
dbyings kyi nang na 'od kyi khyim :
'gyur med ye mnyam chen po ni :
sangs rgyas sems can thams cad la :
byas pa med par ye mnyam gnas :
de nyid su yis rtogs pa'i mi :
rang rig ngo bo rtogs pa 'o :
shwa lo ka ni gsum pa 'di :
thugs rje dran sangs rgya ba ste :
skal ldan bu la rim gyis gtod :
skal med rnams la ma nye zhig :
sngags kyi srung mas thub par srungs :
sa ma ya :
rgya rgya rgya :


(10
@#:
rgya gar skad du :
bud+d+ha d+harma :
bod skad du :
sangs rgyas kyi chos tshig :
de nas tshe lo stong tsho'i dus :
sog po g.yu smin gnas mchog tu :
byang chub snying po'i shing la brten :
brtsegs pa'i blo gros bya bar brdzus :
lo ni brgya dang nyi shu ru :
byang sems dpag med 'khor gyis bskor :
kun byed rgyal po khu byug rol :
chos sde mang du gsungs nas kyang :
rgyal po dzaHyi khang bzang gi :
byang gi phyogs su mya ngan 'das :
dzaHyi khang steng zhag bdun du :
dam pa chos kyi char pa phab :
rgyal po dgyes te gsol ba btab :
gzi yi phyag rdor khru gang bas :
nam mkha'i dbyings nas 'di skad do :
kye kye rgyal po chen po nyon :
chos rnams rang bzhin bdag med pas :
dngos po med pa'i 'du shes bsgom :
chos rnams dngos por gzung med pas :
gzung 'dzin med pa'i 'du shes bsgom :
chos rnams rang bzhin bltar med pas :
gsal stong dag pa'i 'du shes bsgom :
chos rnams rang bzhin sgom med pas :
dmigs gtad bral ba'i 'du shes bsgom :
chos rnams rang bzhin dmigs med pas :
blo 'dzin dag pa'i 'du shes bsgom :
chos rnams rang bzhin rgyu 'bras med :
bya rtsol bral ba'i 'du shes bsgom :
de skad zhal chems bzhi pa babs :
rgyal po'i gzung 'dzin rang sar grol :
gser 'od brtsegs pa'i blo gros kyis :
zhal chems rdo rje'i tshig drug gsungs :
lnga ldan bu la rim gyis gtod :
sngags kyi srung mas bka' 'di srungs shig :
sa ma ya :
rgya rgya rgya :[ \u0f88\u0f88\u0f88\u0f88 ](11
@#:
rgya gar skad du :
sarba ta thA ga ta b+h+ya :
bod skad du :
de bzhin gshegs pa thams cad kyi dgongs bcud :
tshe lo lnga brgya thub pa'i dus :
bya rgod phung po'i ri bo la :
ston pa 'od srung bgres po byon :
'khor du dgra bcom bdun gyis bskor :
thog ma'i sangs rgyas rabs bdun dang :
dkyil 'khor gcig 'dus 'khor yin pas :
gdul bya'i nyon mongs sbyang ba'i phyir :
nges pa don gyi chos rnams gsungs :
'da' ba'i tshul yang ston pa'i tshe :
gdul bya dgra bcom 'khor rnams la :
gdung ba gcad phyir 'di babs so :
e ma chos sgo bsam yas kyang :
'di ru ma 'dus gang yang med :
'jig rten 'khrul pa'i blo ris bstung :
kun kyang mi rtag 'gyur 'chi bsam :
rgyu 'bras las kyi rnam dbye bsam :
gdung ba drag pos gsol ba btab :
lus ngag yid gsum ru shan dbye :
mi 'gyur lhun grub ma zhen zhog :
shes rab rang byung sgron ma yis :
chos kun ngo bo gcig tu sdud :
rgyang zhags chu yi sgron ma yis :
rig pa ye shes 'char sgo byed :
dag pa dbyings kyi sgron ma yis :
rig pa'i 'od sku 'char gzhi byed :
thig le stong pa'i sgron ma yis :
sna tshogs 'od lnga rang gi mdangs :
rtsal rdzogs chos tshig zad par byed :
dbyings 'di rig pa'i yul yin no :
snang ba ma 'gags lhug par 'char :
'khor 'das shan 'byed rnal du dbab :
de nas dbyings rig snang ba brtag :
'di la goms pa tshad rnyed nas :
phyi rol snang ba thams cad ni :
gong nas gong du yar mched nas :
rim gyis goms nas chos zad de :
zag bcas rang dengs 'khor dong sprugs :
zhes gsungs nas 'ja' 'od du yal lo :
sngags kyi srung mas srungs shig :
sa ma ya :
rgya rgya rgya :


(12
@#:[ \u0f88\u0f88\u0f88\u0f88 ]rgya gar skad du :
bud+d+ha ak+She baM:
bod skad du :
sangs rgyas kyi gnad them :
tshe lo sum brgya thub pa'i dus :
rdo rje gdan gyi 'byung gnas su :
yab ni bram ze mtshan bzang dang :
yum ni dge slong pad+ma can :
ston pa rdo rje 'chang chen nga :
mngon rdzogs rgyal po bya bar 'khrungs :
'khor ni rigs gsum mgon po la :
yang dag don gyi chos rnams bshad :
de nas mya ngan 'das pa'i tshe :
gdung ba gcad phyir 'di babs so :
e ma rigs gsum sprul 'khor rnams :
gsang sngags kun gyi yang gsang gnad :
lus ngag yid gsum bya ba ni :
dgu phrugs dag tu gtang bar bya :
lus gnad 'dug stangs bcu gcig gzir :
sgo gnad phab ldog zur gyis blta :
rlung gnad shin tu dal la bslab :
rkyen bral gsum gyi dag dbyings la :
lu gu rgyud kyi ra ba dang :
'ja' 'od sku thig zer du 'khrigs :
sna tshogs gzugs can de bzhin gshegs :
nam mkha' khyab par gar byed pa :
yan lag med pa'i rtsis las 'das :
sprin bral nam mkha' dwangs pa la :
zim bus sUr+Ya blta bar bya :
dbyings rig snang ba ma 'gags 'char :
nub mo tsan+d+ra blta bar bya :
mig dang rig pa snang ba gsum :
mdung tshugs smin phrag mkha' la gtad :
nub mo shes pa snying ga yi :
a yig dag la gtad par bya :
nyin mtshan dbang po ar la gtad :
zla ba drug bdun dgu gsum la :
mngon sum gong 'phel tshad phebs te :
phung po rang dengs chos zad do :
bstan pa kun gyi nying khu 'di :
rin chen bzhu ba'i khu bas bris :
mgul du btags pas phyi nang grol :
skal ldan bu la rim gyis gtod :
sku gsung thugs kyi rgya yod do :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88   ](13
@#:
rgya gar skad du :
rat+na ti la :
bod skad du :
rin chen thig le :
tshe lo brgya tsho thub pa'i dus kyi tshe :
wa rA Na sI'i gnas mchog tu :
drug pa rdo rje 'chang chen nga :
ston pa shAkya thub par 'khrungs :
'khor du lnga sde bzang pos bskor :
drang nges gnyis med chos 'khor bskor :
nub byang bya rgod phung po'i rir :
rdo rje gdan gyi byang chub gnas :
byang chub shing la sku rgyab gtad :
srod la bdud kyi dpung rnams btul :
nam phyed ting 'dzin mnyam par bzhag :
skya rengs dang po shar ba la :
nga ni mya ngan 'da' tshul ston :
'di yang gang zag rtag mtha' bsal :
tshe stod 'khor 'das ru shan phyes :
bar du snang bzhi nyams su blangs :
tshe smad chos zad mngon sangs rgyas :
spur khang nang nas sku stod phyung :
'khor tshogs gdung ba gcad pa'i phyir :
kun dga'i lag tu glegs bam babs :
bltas pas rigs drug dong sprugs so :
e ma phyi rabs rigs kyi bu :
yon tan phun tshogs bla ma 'tshol :
nyams myong yid mthun mched grogs 'tshol :
phun sum tshogs pa'i gnas nyid du :
rnam snang chos bdun lus gnad bca':
snang ba sems yin bum dbang thob :
sems nyid gsal stong gsang dbang thob :
stong pa mtha' grol sher dbang thob :
ngo bo kun mnyam tshig dbang thob :
rang rig sku gsum rjen pa 'di :
snying gi dkyil na lhang nger gnas :
rig pa ye shes 'od po che :
rgyu rkyen 'bras bu lta dus su :
byung gnas 'gro gsum med pa ru :
stong gsal 'gag med zang thal le :
stong pa ngos gzung med pa la :
stong ni dbyibs dang kha dog bral :
gsal ba gzhig 'gyus kha dog gsal :
ma 'gags rig rtsal sna tshogs 'char :
yod do snyam na gzung bcang bral :
med do snyam na 'khor 'das gsal :
bcos bslad med par zang thal le :
dgag sgrub med par yang khrol le :
re dogs med par bde phril le :
gshis lugs ngang na dwangs sang nge :
rig pa 'dzin med chos kyi sku :
rig pa kun gsal longs spyod rdzogs :
rig pa kun 'char sprul pa'i sku :
rig pa skye med klong dkyil du :
phyi nang gsang ba'i chos rnams 'dus :
chu rnams rgya mtshor 'dus dang mtshungs :
'dzin med skye med rang sar grol :
rtog med mnyam pa rig pa'i sku :
bzung bas mi zin chu zla 'dra :
rig pa'i sku ni bum sku 'dra :
ye shes bum pa'i mar me 'dra :
e ma 'dzin med rang mdangs gsal :
bcos pa med pa'i ngang la zhog :
sangs rgyas kun gyi ye shes ni :
rang gi snying gi dkyil du zhog :
cang med dngos po'i rang gzugs kun :
nam mkha' stong pa'i dkyil du sbos :
gsang sngags kun gyi lta phugs ni :
sgron ma bzhi la ma yengs ltos :
rang byung rig pa'i rgyal po ni :
lu gu rgyud du shes par bya :
rang grol chen po'i lta stangs ni :
seng ge lta bur shes par bya :
gzhi khregs chod pas 'khor 'das grol :
lam thod rgal bas sku gsum rgyas :
brgyad khri bzhi stong tshig brjod rnams :
'khrul pa'i steng na yang rtse mnan :
drang ba'i sems can blo bsgyur tsam :
nges par 'di la gdeng chos shig :
ces gsungs nas mngon par rdzogs par sangs rgyas te :
dus gcig tu 'dzam bu'i gling du :
mchod rten bye ba rang 'khrungs so :
skal ldan las can gcig la gtod :
sku gsung thugs kyi rgya yod do :[ \u0f88\u0f88\u0f88\u0f88\u0f88 ]rgyal ba dgongs pa brgyud pa'i zhal chems :
'das rjes dgongs nyams bstan pa kun gyi thugs bcud do :
sa ma ya :
rgya rgya rgya :
