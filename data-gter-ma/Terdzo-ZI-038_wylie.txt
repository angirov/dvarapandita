\u0f88
bde mchog 'khor lo'i chos kyi lo rgyus bzhugs so :
\u0f88\u0f88\u0f88\u0f88\u0f88\u0f88\u0f88\u0f88
dpal bde mchog yab yum la phyag 'tshal lo :
mkha' 'gro dbang du sdud pa gsang sgrub yid bzhin nor bu 'di yi lo rgyus ni :
dur khrod chen po bsil ba'i tshal zhes bya ba shin tu 'jigs shing skyi g.ya' ba'i gnas :
lha 'dre gtum po gdug pa can gnas pa'i sa phyogs de'i me tog tshal gcig na :
pha wang mchod rten 'dra ba gcig na :
nub mor dpa' bo mkha' 'gro mang du 'dus nas bskor ba dang mchod pa byed :
dus bzang la sde brgyad dang :
srid pa pho rgyud mo rgyud dang mi dang mi ma yin thams cad 'dus nas :
phyag dang bskor ba dpag tu med pa byed cing 'dug pa slob dpon pad+mas gzigs nas thugs dgongs la 'di na gdams pa khyad par can zhig yod nges par 'dug snyam ste :
bla ma yi dam mkha' 'gro la tshogs dang gtor ma rgya chen po mdzad nas bton pas :
bswe'i gwa'u gcig gi nang nas bde mchog 'khor lo'i gsang sgrub 'di byung ngo :
der phyag len mdzad pas :
rgya gar ba'i mi thams cad dbang du 'dus so :
de la rgyal po in+d+ra bo d+his zhus te :
yul gru lnga brgya nas btsun mo lnga brgya dbang du bsdus te :
stong 'khor los sgyur ba'i rgyal por gyur to :
de nas slob dpon bod yul du mnga' bdag rgyal pos gdan drangs nas :
dpal gyi bsam yas bzhengs so :
dbu rtse'i bya 'dabs su slob dpon dgongs pa la bzhugs pa'i dus su :
rgyal pos gser g.yu mu tig gi maN+Dal phul :
gser skyems zhal du drangs nas zhus pa :
slob dpon chen po lags :
btsun mo la sogs pa'i mi pho mo rdzas nor dbang du sdud pa zhig 'tshal ces zhus pas :
slob dpon gyi zhal nas :
rgyal po chen po zhu ba shin tu legs :
bdag la srid pa pho rgyud kyi bdag po bde mchog dang :
srid pa mo rgyud thams cad kyi rgyal mo rdo rje phag mo gnyis kyi sgrub thabs mdzes ma rgyan gyi 'khor lo zhes bya ba yod de :
rgyal po la sbyin no gsungs nas sngar gyi lo rgyus rnams gsungs tshe :
rgyal pos tshogs kyi 'khor lo rgya chen po bshams nas slob dpon gyis gsungs so :
de ni bdag 'dra ye shes mtsho rgyal gyis tshar gsum du bris te :
gcig dang lung phu la sbas :
gcig srin mo sbar rjes brag la sbas :
de rnams kyi mthar thug pa cha lag tshang ba dang bcas pa 'di nyid bsam yas dbu rtse'i steng khang gi gdung g.yung drung ris gser gyi pa tra 'khyil ba can du gter du sbas te :
rgyal po g.yu phreng can gyis bka' yi bya ra gyis :
las ldan gsung gi sras dang 'phrad par shog :
ces gsungs so :
de'i tshe mnga' bdag yab sras :
mtsho rgyal rnams kyis gsol pa :
zab chos 'di 'don pa'i dus kyi tshe :
dus kyi bstan pa ci ltar 'ong bka' bstsal du gsol :
ces zhus pas bka' bstsal pa :
gsang ba'i gter 'di 'don pa'i dus su rtags tsam 'dzin gyi bstan pa zhes bya ba :
'dre byed 'gong pos yul khams gang :
sngags sde gnyis kyi bstan pa smad pa :
mkhas btsun thams cad mtha' 'khob 'grim zhing rgyal ba'i bka' la gzu lum dang ras gcod kyis 'chol ba :
sgom chen gyis ri thub kyang ris sgom chen mi thub pa :
rgya gar du mu stegs kyi bstan pa dar ba :
rgya nag tu bon gyi bstan pa 'byung ba :
kha che dang li yul du bdud kyi sprul pas bshad grwa dang sgom grwa'i sde brlag par byed pa :
li yul gyi bskal pa mes 'jig pa :
bal yul du chos dang chos min gyi bstan pa 'byung ba :
bod yul gangs can gyi khrod 'di nyid du'ang :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88]tshogs kyis bod kyi che btsun dang :
rgyal blon dge ba'i bshes gnyen gyi rgyud la bar du gcod :
'jig rten 'khrul snang gi bya ba la longs spyod :
ming chos rje dang mkhan chen bla ma dge ba'i bshes gnyen du mtshan gsol :
nyan thos kyi khrims rnams mi srung zhing gsang sngags kyi bskyed rdzogs med pa :
phyi mkhas btsun bzang por 'dod pa :
nang nyon mongs pas bcings pa de lta bu 'byung ba'i tshe :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88]    'byung ste :
de nyid kyi la shi'i gtsug lag ste+e :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88] mang nas ton te rgyas par 'gyur ro :
de tshe sngags sde gnyis kyi bstan pa dar bar byed pa :
rgyal ba rnams kyi thugs rjes bstan pa mi nub par 'dzin par byed pa :
rgyal ba mchog dbyangs kyi skye ba karma pa zhes bya ba 'byung :
gtsang gi phyogs su spyan ras gzigs kyi sprul pa :
dge slong rdo rje 'dzin pa bzang po'i ming can 'byung :
'phags pa nye bar 'khor nyid gar dbang rdo rje 'chang chen por mngon du gyur te :
de'i rnam par sprul pa sa la gnas pa'i byang chub sems dpa' rat+na'i ming can zhes bya ba 'byung :
bde mchog gi rnam par sprul pa ngag gi ming can bsam bzhin du skye ba len pa 'byung :
de rnams dang dus mtshungs pa :
da lta'i lha sras dam 'dzin 'di lta ba'i gding rnyed pa :
pad+ma bdag gi phrin las rnam bzhi gcig tu bsdus pa'i bdag nyid gar gyi dbang phyug rtsal gyis chos 'di nyid gsang ba'i gter nas phyung ste rang nyams su blangs te :
bstan pa'i don 'ba' zhig byed pa'i slob ma bdun la mna' bgags te byin zhing :
slob ma rnams kyis kyang gser g.yu'i maN+Dal gyis mnyes par bya :
khyad par spyi ti bla ma'i rgyun khyer :
rdzogs rim zab pa'i mthar thug :
btags grol reg pa don ldan :
'di rnams chos snying nas bsam pa la byin :
de min gang thod thod du gtad na nyams par 'gyur :
chos 'di yi srung ma ni rgyal po g.yu phreng can la gtad pa yin pas bka' yi bya ra gyis shig :
las ldan gsung gi sras dang 'phrad par shog :
sa ma ya :
rgya rgya rgya :
zab rgya :
gter rgya :
sbas rgya :[ \u0f88\u0f88 \u0f88 ]dpal bde mchog 'khor lo'i phyi sgrub 'khor sde lnga bla ma ltar sgrub pa bzhugs so :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]dpal bde mchog 'khor lo yab yum la phyag 'tshal lo :
dpal bde mchog 'khor lo'i phyi sgrub 'khor sde lnga dang bcas te :
bla ma ltar bsgrub pa ni :
sa bzang la maN+Dal pad+ma 'dab bzhi byas la :
dbus lte ba mthing ga :
shar dkar :
lho ser :
nub dmar :
byang ljang gu byas la :
shar gyi 'dab ma la rdo rje rigs kyi d+hA ki ma dkar mo :
phyag na rdo rje dang b+han+d+ha bsnam pa bskyed :
lhor rat+na d+hA ki ma ser mo rat+na dang b+han+d+ha bsnams pa bskyed :
nub tu pad+ma d+hA ki ma dmar mo phyag na pad+ma'i sdong po dang b+han+d+ha bsnams pa bskyed :
byang du las kyi d+hA ki ma ljang gu phyag na rdo rje rgya gram dang b+han+d+ha bsnams pa bskyed :
lte ba la slob dpon pad+ma dang 'khril sbyor du+u :
bud+d+ha d+hA ki ma phyag na 'dod pa'i yon tan lnga dang ldan pa yid bzhin gyi gter gyis gang ba'i b+han+d+ha bsnams pa bskyed :
ye shes pa spyan drangs la bstim :
de nas ci 'byor pa'i mchod pa 'bul :
'bru sna tshogs dang 'bru gsum dang bdud rtsi a mr-ita dang :
zas kyi bye brag ci 'byor pas rin po che'i snod bkang la maN+Dal gyi dbus su bzhag go :
de nas rang mkha' 'gro'i gtso mo'i ting nge 'dzin du bzhugs nas :
sngags 'dis gtor ma 'bul :
d+hA ki d+he wa d+hA ki nI su ra ba te sa ra d+hA ki khA hi khA hi :
A+o~M AHhU~M badzra gu ru pad+ma sid+d+hi khA hi :
zhes pas gtor ma 'bul :
yan lag bdun pa tshar gcig bya'o :
de nas ngag smra ba bcad de :
dbang sdud kyi bsnyen pa zhag nyi shu rtsa gcig bsgrub bo :
A+o~M AHhU~M:
ku lu ku lu ma ma hring hring :
ma ma kha shi mi snying sgul sgul :
mi 'gram chog chog :
hring hring :
sdus sdus :
ma ma kha shi ni :
ha ri ni sa :
de ltar bzlas pas rtags ni :
nas kyi ri la 'dzegs na 'bru'i dngos grub thob :
gangs kyi ri la 'dzegs na chos kyi 'o :
gsal shing 'thu na nor gyi 'o :
zas dang nor gyi grogs rmis ston na zas nor gang yang yong ngo :
dam tshig tu sgrub thabs mi la mi 'chad do :
dngos grub ci byung yang dang po bla ma la 'bul :
de nas zhag re la snying po brgya rtsa re bzlas :
rgyun gtor re nangs nub tu gtang ngo :
srog sngags dang gtor ma'i sngags sbrel la 'bul :
'di ni phyi ltar sgrub pa ste :
spel bar phangs nas rin chen gter du sbas :
rnal 'byor las 'phro can gcig dang 'phrad par shog :
phyi maN+Dal la brten nas sgrub pa rdzogs so :
ha ri ni sa tsit+ta hring hring dzaHdza :
snying nas 'gugs pa'i srog snying yin no :[ \u0f80]atsha :
sbyin sreg bzhugs :
d+hA ki la na mo :
phrin las gang sgrub kyang me mchod dang sbrel dgos te :
maN+Dal gyi steng du phye'i pad+ma 'dab bzhi bris la :
zhi ba la lte ba zlum po dkar po :
rgyas pa la gru bzhi ser po :
dbang la zla gam dmar po :
drag po la mthing nag gru gsum :
de dag gi phyogs su las gang byed du kha bltas la :
shing sna mang po so so'i rigs dang mthun pa de'i dbyibs su brtsigs la :
pad+ma'i steng du :
ha ri ni sa ra tsa hri ya :
zhes brjod pas :
d+hA ki yab yum bskyed de :
spyan drangs la bstim :
mchod pa sna tshogs dang ba liM 'bul :
sman dang zas gos ci yod 'bul :
rtsa sngags la gong gi las sngags btags :
'gro ba thams cad dbang du sdus shig la sogs pa'i gsol ba gdab :
sba lcag dang dar dmar pos g.yab :
thal ba mkha' 'gro mar bsam la logs su gtor :
rab bzhag bdun :
'bring nyer gcig :
tha ma zla ba gcig gis 'grub :
'grub rtags su bud med kyi tshogs 'du ba dang :
chus khyer ba'am :
sas gnon pa la sogs pa'o :
pho mang na bdud rtsi lnga'i sbyin sreg bya'o :
rang yang longs spyod :
ri khrod 'grim :
mo mang na phye mar gyi sbyin sreg bya :
nang 'du ba snyoms pa'i dus su sbyin sreg bya'o :
bsnyen sgrub dus chu bur mig gi sgo sol ces pa'i sngags bar du gdags bum pa'i chus khrus bya :
des nyams gsal lo :
sgrub pa thon nas rten 'brel sha ba'i snying rtse la sogs lus la btags :
thun mtshams su gtor ma gtang :
yig brgya bzla :
des 'dod pa'i don yid bzhin du 'grub :
d+hA ki'i gsang sgrub khyad par gyi gdams pa :
mnga' bdag yab sras dang :
ye shes mtsho rgyal la gdams pa'o :
las can gsung gi sras dang 'phrad par shog :[ \u0f80]atsha :
sgrub rdzas yig chung :
'di'i sgrub rdzas la maN+Dal pad+ma 'dab bzhi phyogs tshon lte ba zla gam dmar po byas pa'i dbus su :
ka pA lar bza' ba rnams kyi gtor ma byas te :
rgyan sna tshogs kyis brgyan pa gcig bsham :
rten 'brel kyi rdzas sha ba'i snying rtse :
phag mo'i ze ba :
sin+d+hu ra dang gsum :
dar dmar pos btums la bzhag go :
bum pa mtshan ldan rgyun 'bab kyi chus bkang ba bzhag :
de'i steng me long la sin+d+hu ras byug :
chos 'byung bsnol ma dbus su rtsa sngags :
zur la yi ge brgyad pa bris pas kha bcad do :
tshogs mchod gtor ma bzang du bsham :
'bul ba spyi dang 'dra :
de ltar bsgrubs pas rtags ni ga pur gyi dri bsnam pa dang :
thod pa'i bdud rtsi phyur ba dang :
'od dang sgra 'byung ba dang :
rgyan dang me tog ster ba dang :
bud med tshogs 'dus nas longs spyod ster ba rmis pa'o :
de ni sgrub pa'i rtags so :
de ltar gzhung gi sgrub pa thems nas :
gdod mdzes ma'i 'khor lo bsgrub par bya'o :
sa ma ya :
rgya rgya rgya :
zab rgya :
gter rgya :
sbas rgya :
gtad rgya :[  \u0f88 ]dpal bde mchog 'khor lo'i nang sgrub dgos 'dod re skong bzhugs so :[ \u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
bdag 'dra pad+ma 'byung gnas kyis :
dpa' bo mkha' 'gro dbang sdud phyir :
bde mchog 'khor lo'i nang sgrub bshad :
skal ldan gang zag brtson 'grus can :
dur khrod la sogs dben gnas su :
bde ba'i stan la 'dug byas la :
thog mar byang chub sems bskyed la :
skad cig ma yi ting 'dzin gyis :
rang nyid dpal chen rta mgrin sku :
dpa' bo chen po 'bar chen po :
zhal gcig phyag gnyis sku mdog dmar :
g.yas pas rdo rje gri gug la :
g.yon pas thod pa khrag bkang la :
rdo rjes dkrug cing zhal du gsol :
sku la dur khrod chas kyis brgyan :
dbu gtsug rta mgo rta skad 'tsher :
zhabs gnyis dregs pa nyi zla gnon :
de lta bu ru gsal ba dang :
lus dang grib ma'i tshul bzhin du :
mkha' 'gro rdo rje phag mo ni :
sku mdog dmar nag 'bar ba la :
g.yas pa rtog med phag gdong zhal :
g.yon pa chags tshul khro mo'i tshul :
phyag gnyis gri gug thod pa 'dzin :
zhabs gnyis brkyang bskum yab la 'khril :
dur khrod chas kyis brgyan pa yi :
de ltar yab yum gsal bsgoms la :
spyi bo mgrin pa snying ga ru :
A+o~M AHhU~M gis byin gyis brlabs :
spyi bor bla ma yab yum bsgom :
yab kyi spyi bo mgrin pa dang :
snying ga lte ba gsang gnas bzhir :
dpa' bo ging bzhi bsgom par bya :
yum gyi gnas bzhir mkha' 'gro bzhi :
sku rgyan phyag mtshan gtso dang mthun :
de ltar sku ni gsal ba dang :
dam tshig ye shes gnyis med bsgom :
gsang sngags gnad kyi snying po ni :
mkha' 'gro gnad kyi srog yig yin :
A+o~M AHhU~M:
hrIHma ha ri ni sa ra tsa hri ya :
'og rlung bsdam zhing steng rlung mnan :
ro stod 'gul zhing rtog med bsgom :
thabs kyi rang bzhin dpa' bo lngas :
sku lnga 'grub cing sa lam sbyong :
shes rab rang bzhin dpa' mo lngas :
ye shes lnga yi dbyings su sbyor :
yab yum thabs dang shes rab ste :
lus la bde ba rgyun mi chad :
ngag la nus pa rgyun mi chad :
sems la rtogs pa rgyun mi chad :
thun mong dngos grub sna tshogs 'byung :
mkha' 'gro'i man ngag gsang ba las :
rang gi lus la brten nas su :
nang ltar sgrub pa'i man ngag ni :
rje rgyal mnga' bdag yab sras dang :
ye shes mtsho rgyal khyod la gtad :
spel na mkha' 'gro'i bka' chad yong :
ma 'ongs 'gro ba'i don phyir du :
zab rgyas rin chen gter du sba :
gsung gi sras dang 'phrad par shog :
sa ma ya :
rgya rgya rgya :
zab rgya :
gter rgya :
sbas rgya :
gtad rgya :[  \u0f88 ]dpal bde mchog 'khor lo'i gsang sgrub yid bzhin nor bu bzhugs so :[ \u0f88\u0f88\u0f88\u0f88\u0f88\u0f88\u0f88 ]rgya gar skad du :
wa shaM d+hA ki nI sarba nA ma :
bod skad du :
mkha' 'gro dbang sdud ces bya ba :
bcom ldan bde mchog yab yum la phyag 'tshal lo :
bdag 'dra pad+ma 'byung gnas kyis :
mkha' 'gro dbang du bsdu ba'i phyir :
mkha' 'gro yab yum gsang sgrub bshad :
las can gcig dang 'phrad par shog :
'di la spyi don rnam bzhi ste :
ting 'dzin mi 'gyur gnad dang gcig :
drag sngags mi 'gyur gnad dang gnyis :
'phro 'du mi 'gyur gnad dang gsum :
dgongs pa mi 'gyur gnad dang bzhi :
gzer bzhi'i gnad dang 'phrad pa na :
mkha' 'gro pho mo'i dngos grub 'ong :
ting 'dzin mi 'gyur gnad bstan pa :
dur khrod la sogs dben gnas su :
bde ba'i stan la 'dug nas ni :
skad cig ma yi ting 'dzin gyis :
bdag nyid dpal chen he ru ka :
zhal gcig phyag gnyis sku mdog dmar :
phyag g.yas gri gug lcags kyu bsnams :
g.yon pas thod pa khrag bkang 'dzin :
sku la dur khrod chas kyis brgyan :
spyi gtsug rta mgo ljang zhur 'tsher :
zhabs gnyis dregs pa nyi zla gnon :
de lta bu ru gsal ba dang :
lus dang grib ma'i tshul bzhin du :
mkha' 'gro rdo rje phag mo ni :
sku mdog dmar mo mdzes ma la :
khro zhal rab 'jigs brjid pa'i zhal :
dur khrod chas kyis sku la brgyan :
spyi gtsug rtog med phag zhal nag :
zhabs gnyis brkyang bskum yab la 'khril :
de ltar yab yum gsal bsgoms nas :
spyi bo mgrin pa snying ga ru :
A+o~M AHhU~M gis byin brlab cing :
spyi bor bla ma yab yum bsgom :
yab kyi spyi bo mgrin pa dang :
snying ga lte ba gsang gnas bzhir :
ra tsa hri ya bzhi las ni :
dpa' bo ging bzhi bsgom par bya :
yum gyi gnas bzhir dpa' mo bzhi :
ha ri ni sa bzhi las bskyed :
sku rgyan phyag mtshan rigs dang mthun :
de ltar sku ni gsal ba la :
dam tshig ye shes gnyis med bsgom :
yab yum thugs kar hrIHma la :
rtsa sngags so sos bskor ba las :
ngag tu lan gcig brjod pa yis :
yum gyi srog snying zhal nas thon :
yab kyi zhal nas thugs kar babs :
srog sngags gnyis 'brel dbu ma'i nang :
nor bu'i nang nas pad+mar babs :
pad+ma'i nang nas d+hU tir yar :
mgal me'i 'khor lo bzhin bsam la :
gsang sngags 'di nyid drag tu bzla :
A+o~M hrIHha ha hu~M hU~M phaT swA hA:
A+o~M dzaM b+hi mo ha ra la swA hA:
'bum phrag re re'i bsnyen pa bya :
thod pa'i bdud rtsi phyur la sogs :
rtags la zhag bdun shes par bya :
mtsho la ngang ngur 'tshogs ltar 'ong :
de ni drag sngags gnad yin no :
'phro 'du'i ting 'dzin gzer btab pas :
phrin las rnam bzhi'i las la sbyor :
'phro 'du'i phrin las ma shes na :
dmigs pa rtse gcig las mi 'grub :
'phro 'du'i bsam pa sbyor ba yis :
gang ltar bsam pa de ltar 'grub :
dper na yin bzhin nor bu 'dra :
'phro 'du'i ting 'dzin gnad yin no :
dgongs pa mi 'gyur gnad bstan pa :
dpa' bo pho tshogs mo tshogs rnams :
logs na yod pa ma yin te :
skye med chos sku'i gnas lugs de :
bde mchog 'khor lo'i gnas lugs yin :
kun gzhi 'khor 'das dbyer med de :
rdo rje phag mo'i ngo bo yin :
rang bzhin rig rtsal ma 'gags pa :
dpa' bo pho mo'i tshogs su shar :
sems kyi dran rtog thams cad ni :
pho dang mo dang mkha' 'gro'i 'khor :
bsam gyis mi+i khyab ye sangs rgyas :
dgongs pa mi 'gyur gzer med na :
mkha' 'gro dngos su 'grub gyur kyang :
thun mong dngos grub ster ba las :
mchog gi dngos grub thob mi srid :
dgongs pa mi 'gyur gzer thebs na :
dur khrod 'dre mo bsgrubs gyur kyang :
mchog dang thun mong dngos grub thob :
mkha' 'gro pho mo'i tshogs kun kyang :
rang dbang med pa mngon du 'ong :
thabs dang shes rab rang bzhin gyi :
lus la bde ba rgyun mi chad :
thams cad dbang du 'du bar 'gyur :
mkha' 'gro'i gsang sgrub khyad par can :
gus ldan ye shes mtsho rgyal dang :
mnga' bdag yab sras rnams la gdams :
ma 'ongs bskal pa'i tha ma la :
gsung gi sras dang 'phrad par shog :
da lta spel ba'i gnas med pas :
rin chen gsang ba'i gter du sbos :
sa ma ya :
rgya rgya rgya :
de ltar yab yum bsnyen thems nas :
yab yum gsal ba'i gnas brgyad kyi :
dpa' bo yab yum thugs ka ru :
so so'i snying po drag tu 'khor :
rang dbang med par las byed cing :
sa bon 'od zer lcags kyu 'phros :
'gro ba kun gyi snying la phog :
'od du zhu nas tshur 'dus pas :
yab yum thugs kar thim par bsam :
lha 'dre mi gsum nor rdzas dang :
khams gsum thams cad dbang bsdus bsam :
yab yum thams cad sngags sgra sgrog :
thams cad mkha' 'gro yab yum bskyed :
hrIHma ha ri ni sa :
ra tsa hri ya :
a tri nr-i dzaHbA shaM ku ru sid+d+hi hU~M hU~M dza :
ting 'dzin ma yengs bzlas par bya :
de ltar byas na 'grub par 'gyur :
bdag nyid mkha' 'gro'i dbang song nas :
rig pa non par ma gyur na :
A+o~M ha ri ni sa ra tsa hri ya hU~M:
de bzlas mkha' 'gro rang dbang 'du :
sa ni ri ha :
ya hri tsa ra :
rtags ma byung na de nyid bzla :
zhag bdun tsam las bya mi rung :
de yis mkha' 'gro rang dbang 'du :
rtags ni 'di ltar 'byung ba yin :
lus la bde ba 'bar ba dang :
ngag la nus pa 'bar ba dang :
sems la rtogs pa 'char bar 'gyur :
chos la nyams myong rang byan tshud :
nyin mo mi 'du nangs nub zas nor 'du :
nub mo mkha' 'gro'i tshogs rnams 'du :
mngon shes shar na kun la 'chad mi bya :
lha 'dre mi gsum dbang du 'du :
zas nor longs spyod char ltar 'beb :
byin rlabs thogs pa med par 'ong :
skyes pa dbang du ma 'dus na :
rdo rje mkha' 'gro dbang du ma 'dus pas :
ha ri ni sa rkyang pa bzla :
zas nor dbang du ma 'dus na :
rat+na d+hA ki dbang du ma 'dus pas :
ri ni sa ha bzla bar bya :
bud med dbang du ma 'dus na :
pad+ma d+hA ki dbang du ma 'dus pas :
ni sa ha ri bzla bar bya :
byin rlabs 'bar du mi btub na :
las kyi d+hA ki dbang du ma 'dus pas :
sa ha ri ni bzla bar bya :
gdug rtsub che na zlog la bzla :
rtags ma byung na dkrugs la bzla :
phrin las bzhi ni rtsa sngags la :
zhi ba la ni shAn+tiM btags :
de bzhin rim pa bzhin du bya :
mngon shes 'char bar 'dod pa la :
chu bur mig gi sgo sol :
ni sa ra ya :
zhes pa btags la bzla bar bya :
las can gsung gi sras dang 'phrad par shog :
d+hA ki yab yum gyi gsang sgrub yid bzhin nor bu rdzogs so :
sa ma ya :
rgya rgya rgya :
zab rgya :
gter rgya :
sbas rgya :
rgya rgya rgya :[  \u0f88 ]dpal bde mchog 'khor lo yab yum gyi dbang sdud las tshogs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
dbang sdud yid bzhin nor bu mdzes ma rgyan gyi 'khor lo 'di la :
spyi don rnam pa bdun te :
dang po rdzas gsag pa dang gcig :
bca' gzhi bya ba dang gnyis :
'khor lo bri ba dang gsum :
sgrub pa bya ba dang bzhi :
grub rtags phan yon dang lnga :
nor sgrub drag 'gugs bstan pa dang drug :
spogs chog lag sgul bstan pa dang bdun no :
dang po ni :
dar le brgan gcig :
me long che chung gsum :
sin+d+hu ra :
ba dmar mo'i 'o ma'am mar :
'bri mog :
mtshal :
ke ri lu :
shes rab mtshal :
ka pA la mtshan ldan :
bde mchog yab yum gyi sku :
rnam lnga la :   rang gi mig rnag :
rna spabs :
snabs :
so skyag :
dri chu dang lnga'o :
khrus chu bum rdzas de rnams sta gon du bya'o :[ <!TCC Tibetan character 4,37 undefined in unicode!> ]gnyis pa ni :
dben zhing nyams dga' ba'i gnas :
mkha' 'gro 'du ba'i gnas su phyag brdar dang rkyang nul bya :
dri zhim po'i chus chag chag gdab :
der maN+Dal dmar po zlum po la dmar po gru gsum du bris la pho sngags mo sngags skul tshig dang bcas pa bri :
zla gam la ha ri ni sa bri :
mu khyud la 'gugs sngags bri :
gru gsum la gtor ma bzhag :
gtor ma'i steng du 'khor lo bzhag :
shar gyi zla gam la rang gi rnam lnga bzhag :
lho'i zla gam la thod pa me long maN+Dal bzhag :
nub kyi zla gam la me long sin+d+hu ra 'bri mog mtshal :
ba dmar mo'i 'o ma :
ke ri lu rnams sbyar la bzhag :
byang gi zla gam la sba lcag bzhag :
me long gcig gis rdzas dang tsakra rnams la sku khrus gsol :
sku gsung thugs kyi rten rnams bkram :
maN+Dal gyi mtha' mar mchod pa rnam lnga bsham :
de ni bca' gzhi 'o :[ <!TCC Tibetan character 4,37 undefined in unicode!> ]gsum pa ni :
pho 'khor mu khyud rim pa bzhi bskor ba'i lte ba la rU pa bri :
de'i spyi gtsug rdo rje mkha' 'gro bdag gi dbang du gyur cig bri :
mgrin par rat+na d+hA ki\u0f8e
snying gar pad+ma d+hA ki\u0f8e
lte bar las kyi d+hA ki\u0f8e
'doms su 'dod chags kyi d+hA ki\u0f8e
rkang mthil du sna tshogs kyi d+hA ki\u0f8e
yan lag bzhi la lo ka'i d+hA ki thams cad bdag gi dbang du gyur cig :
skyes bu rab 'bring tha ma thams cad bdag gi dbang du gyur cig :
ces bri :
de'i rtsa gnas su :
ra tsa hri ya bzhi bri'o :
de'i phyi'i+i mu khyud la mu le'i sngags bri'o :
de'i phyi rim rtsibs bzhi la pho sngags bri :
de'i rtsibs mchan la :
srid pa kun gyi yab bde mchog dpa' bo gcig pa la phyag 'tshal lo :
khyod ni 'dod pa'i gtso bo ste :
sgrub pa po la dngos grub stsol :
srid pa pho rgyud thams cad bdag gi dbang du sdus shig :
ces pa bri :
de'i phyi rim rtsibs brgyad la hrIHbrgyad bri :
de'i phyi rim mu khyud la :
yeM yeM gi sngags bri :
pho 'khor gi waM gis ser po bya'o :[ \u0f80]atsha :
mo 'khor mu khyud gong dang 'dra ba las :
lte bar ling+ga bris pa'i spyi gtsug tu :
mu le mu le hed hed u le u le :
thams cad bdag gi dbang du gyur cig bri :
mgrin par srog rtsa breng breng :
snying gar :
snying sgul :
sems rgyud bdag gi dbang du gyur cig bri :
lte bar ming rus bri :
brla gnyis la :
lhod lhod brla sbyor cig bri :
de'i phyi rim mu khyud la mu le'i sngags bri'o :
de'i phyi rim gyi pad+ma 'dab bzhi la :
mo sngags bri :
de'i 'dab mchan bzhi la :
dpal rdo rje rnal 'byor ma la phyag 'tshal lo :
khyod ni 'dod pa'i gtso mo ste :
bdag la mi nor zas gsum dngos grub stsol :
srid pa mo rgyud thams cad bdag gi dbang du sdus shig bri :
de'i phyi rim pad+ma 'dab brgyad la :
baM brgyad bri :
de'i phyi rim mu khyud la yeM yeM gi sngags bri :
mtshal sin+d+hu ra dmar pos bri :
de yang 'khor lo 'di gsum bris te :
pho mo gnyis kha sbyor :
skyes pa 'du bar 'dod na pho 'khor gcig kha phyir bstan :
u ma e d+ha 'du bar 'dod na mo 'khor gcig kha phyir bstan :[ \u0f80]atsha :
'gugs pa'i tsakra ni mu khyud drug bskor ba'i lte bar rU pa bsnol mar bri :
de'i phyi rim rtsibs bzhi la pho sngags :
'dab ma bzhi la mo sngags :
de phyi rim rtsibs brgyad la hrIHbrgyad bri :
de'i phyi rim 'dab brgyad la baM brgyad bri :
de'i phyi rim mu khyud la 'gugs sngags dang :
de'i phyi rim mu khyud la mu le mu le dang :
yeM yeM:
zhes pa bri'o :
rtsibs rnams la gi waM gis ser po bya :
pad+ma dmar po mtshal gyis bya :
rU pa'i spyi bor bde ba'i mkha' 'gro ma bdag gi dbang du gyur cig bri :
mgrin par longs spyod kyi d+hA ki ma\u0f8e
snying gar chos kyi d+hA ki ma\u0f8e
lte bar sprul pa'i d+hA ki ma\u0f8e
'doms su 'dod chags kyi d+hA ki ma bdag gi dbang du gyur cig bri :
de ni tsakra'o :[ <!TCC Tibetan character 4,37 undefined in unicode!> ]de nas bzhi pa sgrub pa bya ba ni :
spyi sgrub dang :
pho sgrub dang :
mo sgrub dang :
gcig sgrub dang bzhi las :
dang po ni :
skad cig gis bde mchog yab yum du bskyed la :
yab kyi gnas bzhi ru ra tsa hri ya bzhi las dpa' bo bzhi bskyed :
yum gyi gnas bzhi ru ha ri ni sa bzhi las mkha' 'gro sde bzhi bskyed :
snod bcud thams cad bde mchog yab yum gyi gzhal yas khang dang lha tshogs su bskyed la :
sngags 'di bzla 'o :
A+o~M hrIHha ha hu~M hU~M phaTaHswA hA:
A+o~M dzaM b+hi mo ha ra la swA hA:
de nas zhag gsum sngags dril la sgrub bo :
de nas las la sbyar ba'i sngags 'di zhag gcig bsgrub bo :
A+o~M yeM yeM khang khang :
tsag tsag :
dung dung :
u ma e d+ha thams cad kyi yid kyi rnam shes khyod kyis khug la khyer la shog dung nr-i swA hA:
yang sngags 'di zhag bzhi bsgrub bo :
A+o~M mu le mu le phed phed :
hed hed :
gum gum :
chuM chuM:
skye 'gro pho thams cad khug cig dung nr-i swA hA:
de ltar sgrub pa thon pa dang :
gong gi rdzas kyis dpral ba la zla gam gcig bri :
smin mtshams su sin+d+hu ra yi thig le bya'o :
dar dmar po de lus kyi g.yas su btags :
tsakra mgul du btags :
de thams cad bdag la byams shing 'du bar 'gyur ro :
de ni spyir sgrub pa'i thabs so :
spyi sgrub yid bzhin nor bu 'di :
las can gcig dang 'phrad par shog :[ \u0f80]atsha :
d+hA ki la na mo :
pho sgrub rkyang pa byed na :
rang nyid skad cig gis phag mor bskyed :
lus la DA ki bzhis bskor :
khye'u lo bcu drug gam lo brgyad lon pa'i ke ri lu dang gong ba'i dreg pa blang la :
ka cha gsar rnying gang 'dod pa zhig g.yar la pho 'khor mo'i steng du bkab :
mo 'khor gcig kha phyir bstan :
sgrub pa zhag gsum bya :
sngags mu le la zhag bzhi ste brgyad bsgrub :
'khor lo 'dogs pa dang rdzas kyi thig le gong bzhin bya :
sngar gyi khye'u'i drung phyin la :
khye'u bde mchog dpa' bo gcig par bskyed la :
khyod ni bde mchog dpa' bo gcig pa ste :
srid pa pho rgyud thams cad bdag gi dbang du gyur cig :
bdag la ci 'dod pa'i dngos grub bstsal du gsol :
ces pas gsol ba btab :
ke ri lu rang gi dpral bar byug :
rdzas kho'i gdong par byug :
ka cha gtad do :
des pho thams cad dbang du 'gyur ro :
pho rkyang sgrub pa'o :[ \u0f80]atsha :
mo sgrub rkyang pa byed na :
rang skad cig gis bde mchog tu bskyed la :
lus la d+hA ka bzhi bkod :
bu mo lo bcu gsum mam bco lnga'am bcu drug lon pa gcig las :
ka cha gsar rnying gang 'dod pa zhig g.yar la :
gong ba g.yas pa'i dreg pa blang la :
mo 'khor pho'i steng du bkab :
pho 'khor gcig kha phyir bstan la sgrub pa gong ltar bya :
las sbyor yang mo dbang du sdud pa'i sngags zhag gsum mam bdun bya :
mtshams thon nas thig le sogs gong ltar bya :
sngar gyi bu mo'i rtsar phyin la :
bu mo rje btsun mar bskyed la :
khyod ni 'dod pa kun gyi gtso mo ste :
srid pa mo rgyud bdag gi dbang du gyur cig :
ces dngos sam yid kyis gsol ba btab :
gong ba'i dreg pa mo'i gdong la byug :
de nas ka cha gtad :
de ni mo rkyang sgrub pa'o :
bud med thams cad dbang du 'du bar 'gyur ro :[ \u0f80]atsha :   'dir gcig dril sgrub pa mi 'dug /[ <!TCC Tibetan character 4,37 undefined in unicode!> ]lnga pa rtags dang phan yon bshad pa ni :
rmi lam du rgyan dang me tog ster ba dang :
bdag gi bka' la nyan pa dang :
bdag la bskor ba byed pa dang :
bud med dang khye'u'i tshogs rnams 'du ba dang :
rang gi thig le 'phrog pa rnams rab dngos :
'bring nyams :
tha ma rmi lam du 'byung ngo :
sman mo dang :
bsen mo dang :
mdze sprang byung na bar chad yin pas bskrad do :
de ltar bsgrubs pa'i phan yon bsam gyis mi khyab ste :
bla ma yi dam d+hA ki dang :
khyad par d+hA ki sde bzhis skyob :
dngos grub kun 'byung bar chad zhi :
mchog dang thun mong dngos grub thob :
spyi sgrub byas pa'i phan yon gyis :
dpa' bo mkha' 'gro dbang du 'du :
bsod nams mnga' thang chen po bskyed :
lha 'dre mi gsum dbang du 'du :
zas nor longs spyod char bzhin 'bab :
bsam pa thams cad 'grub par 'gyur :
pho sgrub byas pa'i phan yon ni :
nyin mo pho yi tshogs rnams 'du :
skye bo thams cad byams shing dad :
nub mo dpa' bo thams cad 'du :
bar chad sel zhing byin gyis rlob :
nangs nub zas nor thams cad 'du :
bdag la nor gyi dngos grub 'byung :
mo sgrub byas pa'i phan yon ni :
nyin mo bud med tshogs rnams 'du :
thams cad bdag gi dbang du 'gyur :
nub mo d+hA ki'i tshogs rnams 'du :
dbang skur byin rlob bde chen ster :
ma dang sring ltar gdung zhing byams :
gcig sgrub byas pa'i phan yon gyis :
mtshan dang ldan pa'i phyag rgya ma :
lus dang grib ma ci bzhin 'du :
rtsa khrid skyong zhing bde ba skyed :
lhan skyes ye shes mngon du 'gyur :
gzhan yang 'di ltar sus bsgrubs pa :
spyi sgrub byas pa'i phan yon ni :
bla ma yi dam d+hA ki dang :
chos skyong lha 'dre mi rnams kyi :
spyan la mdzes shing dngos grub ster :
thun mong ci bsam 'grub par 'gyur :
pho sgrub byas pa'i yon tan gyis :
bde mchog zhi khro la sogs pa :
pho rgyud lha tshogs thams cad kyis :
byin gyis rlob cing dngos grub ster :
mo sgrub byas pa'i yon tan gyis :
gsang sngags mo rgyud thams cad dang :
khyad par phag mos dngos grub ster :
dbang skur byin rlob mkha' spyod khrid :
de sogs yon tan bsam mi khyab :
e ma d+hA ki gsang ba'i bdag :
skal med rnams dang 'phrad mi srid :
las can gcig dang 'phrad par shog :[ <!TCC Tibetan character 4,37 undefined in unicode!> ]drug pa nor sgrub bstan pa ni :
sin+d+hu ra thun gsum :
pad+ma rak+ta thun gsum :
ke ri lu thun gsum :
rat+na lnga :
de rnams zhib tu btags la :
spra tshil gtsang ma bsres la :
phag mo'i sku gcig bya :
de'i nang du dbang sdud kyi tsakra gnyis bcug la :
rab gnas byas nas dar dmar pos dril la dus rgyun du sku khrus gsol zhing :
rtsa sngags breng nge bzlas na nor 'phyur ba ltar 'ong ngo :
rten mis ma mthong bar bya'o :
de nas 'gugs sngags bstan pa ni :
ma'i thog tu bu rgyug pa lta bu dang :
lug ma bu 'phrad pa lta bu dang :
rta rgod sgrog tu bcug pa lta bu dang :
khyi rgod rtod la mnan pa lta bu dang :
bya rgod rnyi la bzung ba lta bu dang :
sha thed la bya 'khor ba lta bu dang :
sha rul la sbrang ma 'dus pa lta bu ste :
lus 'gugs pa :
sems sgyur ba :
de thams cad 'di la tshang ba'i gdams pa yin te :
dang po 'gugs sngags tsakra ming rus dang bcas pa la zhag gsum bsgrub :
las sngags zhag bzhi ste bdun :
yungs dkar :
yungs nag :
sin+d+hu ra la bsgrub ste :
rang he ru kar dmigs la :
gang 'dod pa de'i 'og nas yaM las rlung gis bskyod nas byung ste rang gi mdun du tshal gyi stan la 'dug par bsam la :
tsakra spyi 'khor rgyab tu 'dug pa'i tsakra bkab ste lus la bcang :
rdzas kyi thig le la sogs pa rnams gzhung bzhin bya'o :
bsgrub rdzas spyi bor btab la 'dir shog bya ba'i dmod mo bor :
der tho gcig brtsigs la de la yang rdzas gcig btab :
des khug nges so :
yang lugs gcig la :
rdzas ni sba lcag dkar po tshigs gsum pa :
me long :
shes rab mtshal :
ke ri lu :
rang gi rnam lnga :
de rnams bsags la :
'khor lo rtsibs bzhi re mig can gyi lte ba la :
hrIHra tsa hri ya bzhi bri :
rtsibs la badzra ya ga zi dag :
dbang po chom chum :
A+o~M sarba tsit+ta dag :
ke ri lu chings shig :
chug badzra aM ku sha dza :
ces mgo phyir bstan la bri'o :
pad+ma 'dab bzhi re mig can gyi lte ba la :
maM ha ri ni sa bzhi bri'o :
'dab ma bzhi la :
badzra ya ga zi mgo nang du bstan la bri'o :
de kha sbyar la 'gugs sngags bzla :
maN+Dal gong ltar bya :
de'i steng du me long la shes rab mtshal gyis pad+ma 'dab brgyad bris la bzhag :
de'i steng du tsakra la :
tshon sna lngas dkris la bzhag :
rnam lnga'i rdzas ril ma tsam re ltor gtang :
sba lcag tshigs gsum la ngar btags :
rang phag mor bskyed :
thams cad dbang du 'du bar bsam :
rtags byung sgrub pa thon nas tsakra dang dar lus la btags :
gcig la byed na rU pa byas la :
nang du ming rus dang skul tshig bri :
tha ma badzra ya ga zis bskor :
rdzas gdong la byug :
gzhan gong dang 'dra'o :[ \u0f80]atsha :
mkha' 'gro ma'i bla rdo la sba lcag mtho gang ba gcig gi nang du mthing shog la ba dmar mo'i 'o mas bud med gang 'dod pa'i rU pa bris te :
tha ma badzra ya ga zis bskor :
nang du skul tshig mi bri'o :
sba lcag gi sna gnyis zangs dang lcags kyis btum :
de la dar dmar po btags :
de rked pa la gzug go :[ \u0f80]atsha :
shi sa bstan pa ni :
maN+Dal gong dang mtshungs :
rdzas dang 'khor lo la sku khrus gsol :
sba lcag gi ngos gcig la bud med kyi zhabs ma dang dar dmar po btags la g.yab :
mi g.yab pa'i dus mchan khung g.yon du bcang :
des kyang ma byung na tsakra bal tsho+on gyis byad du gzhug :
badzra ya ga zi drag tu bzla :
me mchod sbyin sreg bya :
de dus shes pa khro 'tshig 'ong :
lag gnyis ka sa la brdab snying 'dod pa yong :
de tsam na brdab la brtags :
des mkha' 'gro ma tsi ring gis 'ong :[ \u0f80]atsha :
yang 'gugs pa'i rigs gcig la :
ra thug ru co'i nang du rgyal mo nyung dkar gsum :
bya ka lan ta ka'i klad pa dang snying bcug la sngags 'di bzla'o :
A+o~M si si :
rab rab :
ya ra ti ta ha'i phob :
lus shig :
sems sgyur :
dran pa smyo ru chug cig swA hA:
zhag gsum sgrub par bya :
gang 'dod pa'i spyi bor btab la :
phyag gis tab tab lan gsum bya'o :
do nub 'dir shog byas la tho gcig brtsig :
de la rdzas zhad gcig btab :
de'i nub tho yi rtsar phyin la :
tho de bud med du bsgoms na 'ong nges so :
bla khyi dang 'dra ste rdzas kyi man ngag go :
ma hA de wa pad+mas skor rtsi bcud thang sbob ya :
rtsi bcud dwangs ma nyi li li :
ma hA de wa ya ma hA ma hA kha skor yaM:
lhod lhod ya dang ya dang :
chum dang phob ya :
pad+ma'i dwangs ma dbang du 'dus par gyur cig :
sgal ba'i gong du nag mo'i yid dwangs ma de gsum gyi kha nang nas yar bsam ste :
'dar zeng zeng smyo thabs su 'dug par bsam mi khug mi srid de :
'gugs pa 'di rnams gang gi sgrub pa chen po dang sbrel zhing :
las kha tshar du gdams pa yin no :
gong gi sgrub pa la rtags thon nas 'gugs pa la tshegs med par yong ngo :[ <!TCC Tibetan character 4,37 undefined in unicode!> ]bdun pa ma 'grub na spogs pa'i cho ga ni :
lan gsum mam bdun la sogs pa bskyar :
rtsa sngags dbu zhabs bzlog :
pho 'khor la mo'i sa bon byug :
sin+d+hu ra dpral bar byug :
dar dmar po'i dum gcig mgo la btags :
des 'grub par the tshom med :[ \u0f80]atsha :
lag sgul ni :
nub mo nyal ba'i sngas su :
thod pa'am zangs gzhong du :
chu gtsang ma la me tog dang dri bzang btab la :
rtsa ba'i sngags nyi shu rtsa gcig btab la rang 'gro ba'i sar gtor ro :
rang gi lag pa g.yas pa la :
pad+ma 'dab bzhi'i lte ba la maM bri :
'dab ma la ha ri ni sa bri :
dbus kyi maM las phag mo dmar mo bskyed :
yi ge bzhi la rigs bzhir bsgom :
'khor lo mis ma mthong bar bya :
mthong tshad kyis zas nor ster :
gzhung bsnyen thems na ji lta ba bzhin 'grub nges so :
gtor ma 'bul ba ni sngags nyi shu rtsa gcig gis 'bul lo :
byin rlabs spyi dang 'dra :
gsung gi sras dang 'phrad par shog :
sa ma ya :
rgya rgya rgya :[  \u0f88 ]dpal bde mchog 'khor lo yab yum gyi bla rdo'i tsakra bzhugs so :[ \u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
d+hA ki yab yum gyi bla rdo'i tsakra ni :
yab rta mgrin gyi lte bar mu khyud bzhi hrIHdang 'dod gsol bri :
mu khyud nang ma la yab kyi snying po bri :
rtsibs bzhi la ra tsa hri ya bri :
rtsibs mchan la lha 'dre mi gsum gyi snying po bri :
phyi'i mu khyud la rten 'brel snying po dang 'dod gsol bri :
yum gyi lte bar ma dang 'dod gsol bri :
mu khyud nang ma la yum gyi snying po bri :
'dab ma bzhi la ha ri ni sa bri :
gong ras lha 'dre mi gsum gyi snying po bri :
phyi'i mu khyud la rten 'brel snying po dang 'dod gsol bri :
de la sman dang dri bzang sna tshogs kyis byugs :
rab gnas bya :
yab yum bstim :
shes rab ma'i mtshal lam :
gser gyis tsakra bris la tsakra gnyis kha sbyor gyi bar du bcug la dar gyis dril la mgul du gdags so :
tsit+ta'i 'khor lo ni :
rin po che 'bar ba mig gsum pa byas la :
'og ma gnyis pho 'khor mo 'khor gong dang 'dra :
mig gong ma la rin po che zur bzhi pa la bla ma'i snying po bkod :
dbus su yi ge gsum dgod :
mtshams bzhi la bla ma yi dam gyi snying po bri :
rab gnas bla ma yi dam mkha' 'gro bstim :
mi la sogs pa'i khrag rnyed tshad byug cing :
rta dmar po dang phag gi snying shun dang dar sna lngas dril te spyi bo'i gtsug gam mchan khung du bcug na :
bla ma yi dam mkha' 'gro lus dang grib ma bzhin du 'ong :
tsit+ta srog gi 'khor lo zhes bya ba'i gdams pa zab mo :
mnga' bdag yab sras dang mtsho rgyal la gdams pa :
bsam yas mi 'gyur lhun gyis grub pa'i steng khang :
lho nub kyi gdung g.yung drung ris gser gyi pa tra 'khyil ba'i 'og tu sbas pa'o :
ma 'ongs las can gsung gi sras dang 'phrad par shog :
sa ma ya :
rgya rgya rgya :
zab rgya :
gter rgya :
sbas rgya :
'khor lo 'di mtshal dang bud med gtsang ma'i mngal khrag bsres la bri :
zangs ma'i gwa'u kha sbyor du bcug la :
ha ri ni sa A we sha ya hring hring pheM pheM:
zhes brjod pas ye shes pa dang las kyi d+hA ki spyan drangs la bstims pas :
rnam pa yig 'bru la ngo bo mkha' 'gro'i gzhal yas khang du bsam :
'khor lo'i zla la man shel dang chu shel gnyis gzhug :
gwa'u de za 'og dang dar dmar pos dril la rang gi lus la bcang :
des lus dang grib ma bzhin du d+hA ki thams cad 'grogs so :
zab gnad do :[  \u0f88 ]bde mchog 'khor lo'i chu sbyin gter gyi 'dod 'jo bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
chu sbyin gter gyi 'dod 'jo ni :
rin po che'i snod yangs shing rgya che ba'i nang du :
yi ge maM dmar po gcig bsam :
de yongs su gyur pa las rje btsun ma sku mdog dmar mo :
zhal gcig phyag gnyis ma :
zhabs g.yas brkyang g.yon bskum pa :
phyag g.yas pas gri gug nam mkha' la 'phyar ba :
g.yon pas thod pa khrag gis gang ba thugs kar 'dzin pa :
gcer bu skra grol ba :
thod pa skam po lngas dbu brgyan pa :
rlon pa lnga bcu'i phreng ba do shal du 'phyang ba :
rin po che rnam pa sna tshogs pas brgyan par bsgom :
de'i phyogs bzhir :
ha ri ni sa ra tsa hri ya bzhi las :
shar du rdo rje d+hA ki yab yum dkar po :
phyag na rdo rje dang b+han+d+ha bsnams pa bskyed :
lhor rin chen d+hA ki yab yum sku mdog ser po phyag na rin po che dang b+han+d+ha bsnams pa bskyed :
nub tu pad+ma d+hA ki yab yum dmar po phyag na pad+ma dang b+han+d+ha bsnams pa bskyed :
byang du las kyi d+hA ki yab yum ljang gu phyag na rdo rje rgya gram dang b+han+d+ha bsnams pa bskyed :
dzaHhU~M baM ho :
zhes brjod pas ye shes sems dpa' 'ang dam tshig pa la bstim :
mchod pa rnam lnga 'bul :
de nas :
ji ltar bltams pa tsam gyis ni :
ces sogs tshig gi brjod pas :
chu phyar la :
A+o~M hrIHha ha hu~M hU~M phaT swA hA:
A+o~M dzaM b+hi mo ha ra la swA hA:
ces brgya rtsa brgyad brjod la :
smon lam 'di ltar btab bo :
dpal rdo rje rnal 'byor ma la phyag 'tshal lo :
khyod ni 'dod pa'i gtso mo ste :
srid pa mo rgyud thams cad dbang du sdus :
bdag la 'dod pa'i dngos grub stsol :
ces brjod la badzra mu :
zhes brjod pas ye shes pa gshegs :
dam tshig pa rang la bsdu :
'di shin tu byin rlabs che :
'phral gyi bar chad sel :
thun mong gi dngos grub 'bad rtsol med par 'byung :
bdag 'dra u rgyan pad+ma yis :
mnga' bdag chos rgyal yab sras dang :
ye shes mtsho rgyal rnams la gdams :
ma spel rin chen gter du sbos :
ma 'ongs bskal pa'i tha ma la :
gsung gi sras dang 'phrad par shog :
sa ma ya :
rgya rgya rgya :
zab rgya :
gter rgya :
sbas rgya :
gtad rgya :[  \u0f88 ]dpal bde mchog 'khor lo yab yum gyi gsang spyod mkha' 'gro'i dbang sgrub bzhugs so :[ \u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
bdag 'dra u rgyan pad+ma la :
dur khrod bsil ba'i tshal chen du :
gsang spyod mkha' 'gro'i sgrub thabs ni :
su kha sid+d+his bdag la gnang :
gsang ba ye shes d+hA ki'i sgrub thabs la :
phyi nang gsang ba gsum po de :
thog mar dbang bskur gtso che bas :
de yang sngon 'gro bla ma'i dbang thob bya :
de nas d+hA ki'i dbang bskur te :
khyad par yar ngo'i tshes bcu la dben zhing nyams dga'i gnas dag tu :
sa bzang po la rat+na bdar la :
spos chu dang dkar gsum gyi chag chag gdab :
dung dang rin po che'i maN+Dal khru gang pa la pad+ma 'dab brgyad bri'o :
lte ba ser po pad+ma dmar po bya'o :
de'i dbus su mo thod dum bu bzhi pa'am :
gcig pa'i nang du :
rat+na lnga dang bye ru dang 'bru sna lnga dang :
sin+d+hu ra dang ga pur dang :
gur gum dang sih+la dang li khri de rnams thod pa'i nang du blugs la dkyil 'khor gyi dbus su bzhag go :
pad+ma 'dab brgyad la pU dza 'god :
sha chang la sogs pa tshogs 'khor du byas la :
dang po bla ma dkon mchog la mchod pa 'bul :
de nas dge 'dun la chos ston 'byor tshad btang :
de nas bsnyen pa bya ste :
thod pa'i dbang rdzas la bsnyen pa 'di bskyal lo :
A+o~M AHhU~M:
gu ru rat+na badzra pad+ma karma sid+d+hi sid+d+hi pha la :
Ar+ya d+he wa hrI:
zhes bskyal lo :
de nas rtsa ba'i bsnyen pa stong bzlas la :
yang bdag la bskyal lo :
ting nge 'dzin ni rang gi snying gar hrIHdmar po las :
dbang gi d+hA ki ma dmar mo rus pa'i rgyan can :
phyag na dbang gi bum pa bsnams pa bskyed do :
de'i thugs kar ye shes kyi mkha' 'gro ma ser mo b+han+d+ha rin po ches gang ba bsnams te :
gang 'dod pa'i dngos grub ster bar bsam :
ci 'byor pa'i dbang yon bla ma la phul dbang zhu'o :
de nas bla mas b+han+d+ha spyi bor bzhag la :
hrIHma pha la sid+d+hi gu ru chen po hring hring :
zhes brgya rtsa brgyad bzla :
yang mgrin par bzhag ste :
hrIHma Ar+ya d+he wa pha la sid+d+hi sid+d+hi hring hring :
zhes 'gres :
snying gar bzhag ste :
hrIHma d+ha ra sa ma ti pha la na ya sid+d+hi hring hring :
zhes brjod la mkha' 'gro ma stong gi dngos grub thob par bsam pa yin no :
dbang bzhi rdzogs thob pa dang mnyam :
de nas thod pa'i rdzas rnams lus la bcang dngos grub tu za'o :
bris sku'i gseb tu btang ngo :
dam tshig tu sin+d+hu ra rang gi lus la bcang ngo :
yugs sa mo dang mi nyal :
bshan pa'i rten zas mi za'o :
bdag 'dra o rgyan pad+mas mnga' bdag chos rgyal yab sras dang :
ye shes mtsho rgyal rnams la gdams pa :
ma spel rin chen gter du sbos :
ma 'ongs bskal pa'i tha ma la :
gsung gi sras dang 'phrad par shog :
sa ma ya :
rgya rgya rgya :
zab rgya :
gter rgya :
sbas rgya :
gtad rgya :[  \u0f88 ]dpal bde mchog 'khor lo yab yum gyi las byang bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
de nyid kyi las byang rim pa ni :
sngon 'gro dngos gzhi rjes dang gsum mo :
de la thog mar skal ldan sgrub pa pos :
dben pa'i gnas su phyags dar rkyang nul bya :
'di nyid kyi rten bkram :
sgrub thabs bzhin dkyil 'khor bzhengs :
phyi nang gsang gsum gyi mchod pa :
tshogs 'khor la sogs bag dro gzi brjid dang ldan par bsham :
dad pa'i shugs bskyed la snying rje byang sems bsgoms la skyabs su 'gro ba ni :
na mo :
bla ma yi dam sangs rgyas dam pa'i chos :
bde mchog yab yum tshogs mchog d+hA ki'i tshogs :
srung ma dam can tshogs la skyabs su mchi :
bdag gis dus 'di nas gzung nas :
ci srid sangs rgyas ma thob bar :
de srid byang chub sems bskyed nas :
'gro kun dge la 'god par bya :

bla ma yi dam d+hA ki gshegs :
phyag 'tshal mchod 'bul sdig pa bshags :
dge la yi rang chos 'khor skor :
mya ngan mi 'da' bzhugs gsol 'debs :
dge rtsa rdo rje theg par bsngo :
bgegs gtor spyi ltar byin gyis brlab :
hU~M:
bde mchog lha yi dkyil 'khor 'dir :
'du ba'i lha rnams ma gtogs pa :
gnod byed bgegs kyi tshogs rnams kun :
gtor ma longs la rang gnas dengs :
gal te bar gcod tho 'tsham na :
dpal chen sku yi me 'od kyis :
lus ngag yid gsum thal bar brlag :
de bas rang rang gnas su song :
sum+b+ha ni brjod bgegs bskrad :
mtshams gcad pa ni :
hU~M:
nga ni bde mchog 'khor lo'i sku :
sku las 'od 'phros snang srid kun :
thams cad gzhal yas khang yin te :
steng 'og phyogs mtshams rdo rje'i gur :
ye shes 'bar ba'i me yis gang :
A+o~M g+ha g+ha g+hA ta ya :
g+hA ta ya :
sarba duSh+TAn mA ra ya phaT:
kI li kI la ya sarba pA paM badzra d+ha rod A dz+nyA pa ya ti :
kA ya wA ka tsit+ta tiSh+Tha badzra kI+i li kI la hU~M phaT:
badzra dz+wa la raM hU~M phaT:
mchod pa byin gyis brlab pa ni :
hU~M:
chos dbyings pho brang dam pa nas :
bla ma yi dam d+hA ki'i tshogs :
thugs rjes bdag la brtser dgongs nas :
dbang skur mchod rdzas byin gyis rlobs :
gu ru de wa d+hA ki nI hrIHma ha ri ni sa ra tsa hri ya sa ma ya A be sha ya A:
A+o~M big nan ta kr-ita hU~M phaT:
A+o~M swa b+hA wa sogs :
stong pa nyid du gyur :
yaM las rlung gi dkyil 'khor gzhu bdungs pa'i dbyibs can g.yo ba :
mchog ma dang changs gzung gnyis la yaM yig gis mtshan pa :
de'i steng du me'i dkyil 'khor dmar po gru gsum raM gis mtshan pa :
de'i steng du keM gsum las byung ba'i mi mgo'i sgyed pu ri rab dang mnyam pa kha phyir bstan pa gsum gyi steng du :
a las b+han+d+ha yangs shing rgya che ba rgya khyon chos kyi dbyings dang mnyam pa :
phyi dkar la nang dmar ba de'i nang du shar du ha las glang po che'i sha :
lhor a las rta'i sha :
nub tu ku las khyi'i sha :
byang du go las ba glang gi sha :
dbus su na las mi'i sha :
shar lhor shu las byang sems dkar po shel lta bu :
lho nub tu bi las dri chen gser lta bu :
nub byang du ra las rak+ta mdangs ldan dmar po :
byang shar du mu las dri chu sngon po in+d+ri nI la'i mdangs lta bu :
slar dbus su ma las klad pa dung la pho tshos byugs pa lta bu ste :
sha lnga bdud rtsi lngas yongs su gang ba :
de'i nang du dbus su hU~M mUM mthing ga :
shar du A+o~M lAM dkar po :
lho ru trAM mAM ser po :
nub tu hrIHpAM dmar po :
byang du hA tAM ljang gu :
ye shes lnga'i rang bzhin hU~M b+h+rU~M dzriM khaM AM:
de la nyi zla kha sprod A di lnga bcus mtshan pa gcig tu gyur :
de nas gsung gi bdag nyid he ru kar gsal ba'i sku'i gnas gsum gyi yi ge A+o~M AHhU~M gsum las 'od zer 'phros :
phyogs bcu'i sangs rgyas dang byang chub sems dpa' thams cad rigs lnga'i sangs rgyas kyi rnam par mdun gyi nam mkha'i gnas su byon :
rang nyid gsung mchog he ru ka las 'od zer 'phros :
yaM la phog rlung g.yos :
raM las me 'bar thod pa'i nang gi rdzas khol mi gtsang ba'i dri ma thams cad lbu ba'i rnam par phyir bo :
rigs lnga yab yum kyi sku las ye shes kyi bdud rtsi'i rgyun babs :
rgyu'i sa bon nyi zla kha chod ak+Sha lnga bcu dang bcas pa 'od du zhu :
ye shes kyi bdud rtsi sman gtor rak+ta'i rang bzhin nam mkha'i khams thams cad gang bar gyur :
A+o~M AHhU~M sarba a mr-ita :
ma hA rak+ta sarba pU tsa kha kha khA hi khA hi :
ar+g+haM pA d+yaM puSh+pe d+hU pe A lo ke gan+d+he nai bid+yA shab+da AHhU~M:
bdud rtsi'i rgya mtsho chen pos nam mkha'i khams gang ba :
phyogs dus bde bar gshegs pa thams cad kyi sku gsung thugs kyi rang bzhin :
rtsa ba gsum gyi lha tshogs mchod pas mnyes par gyur :
bshags pa bya ba ni :
hU~M:
bla ma yi dam d+hA ki'i dkyil 'khor lha :
thams cad ma lus bdag la dgongs su gsol :
rnal 'byor bdag cag ma rig las dbang gis :
phyi nang gsang gsum yang gsang la sogs pa'i :
dam tshig bsrung mtshams gang dang ci mchis pa :
'gal 'khrul nyams chag gyur pa thams cad kun :
bzod par bzhes la dag par mdzad du gsol :
zhes yig rgya brjod :
dngos gzhi ni /
chos rnams dmigs med spros dang bral ba las :
sems can kun la khyab pa'i snying rje sgom :
rang rig hrIHlas rdo rje b+h+rU~M yig las :
rgyu las bskyed pa'i 'byung lnga'i gdan steng du :
phung lnga skye mched dag pa'i gzhal yas khang :
bkod pa du mas mdzes pa'i pho brang dbus :
rtog med ro gdan pad+ma nyi zla'i steng :
bdag nyid khro rgyal bde mchog 'khor lo'i sku :
dmar ser zhal gcig phyag gnyis gri thod 'dzin :
zhal gdangs mche gtsigs spyan gsum sdang mig bsgrad :
ral pa spyir bcings rta mgo ljang zhur 'tsher :
rngog ma le brgan 'bar zhing tshwa tshwa 'phro :
glang chen stod g.yogs stag gi sham thabs dkris :
thod skam rin chen lnga yi rtse bran can :
thod rlon lnga bcu sbrul nag ga shal dkris :
zhag dang rak+ta'i thig le thal chen spras :
sna tshogs dar dang rin chen rgyan rnams spras :
zhabs gnyis 'dor thabs srin po khros pa'i tshul :
rngam pa'i sku la brjid pa'i rnam 'gyur can :
gar dgu'i nyams ldan stobs chen khro bo'i rgyal :
de yi thugs kar mchong gur smug po'i dbus :
rje btsun pad+ma rdo rje thod phreng rtsal :
dkar dmar mdangs ldan sprul sku'i cha lugs can :
zab ber chos gos paN zhu rin chen mdzes :
rdo rje thod pa bdud rtsi phyag na bsnams :
snang srid zil gyis gnon pa'i tshul du bskyed :
bdag nyid rta mgrin yab la 'khril ba'i yum :
phag mo dmar nag zhal gcig phyag gnyis pa :
g.yas pas gri gug yab kyi mgul nas 'khyud :
g.yon pas thod khrag yab la stobs pa'i tshul :
spyi gtsug phag zhal mthing nag ngur sgra sgrog :
gcer bu dar dang rin chen rus pas brgyan :
rab tu khro zhing bzhad pa'i rnam 'gyur sogs :
yab yum gnyis med gar dgu'i nyams dang ldan :
yab kyi gnas lngar dpa' bo sde lnga po :
yum gyi gnas lngar dpa' mo sde lnga rnams :
dkar ser dmar ljang rin chen rgyan gyis spras :
phyag g.yas rdo rje rin chen pad+ma dang :
rgya gram gyis mtshan gri gug mkha' la phyar :
g.yon pas thod khrag zhal du stob par bskyed :
zhabs rnams brkyang bskum brjid ldan tshul gyis bzhugs :
phyi rol dpa' bo d+hA ki dam can rnams :
nam mkha'i sprin phung gtib pa bzhin du bsam :
sku gsung thugs rnams byin gyis brlabs nas ni :
ye shes rnam pa lnga yi dbang rdzogs shog :
A+o~M AHhU~M swA hA:
spyan 'dren pa ni :
hU~M:
nub phyogs u rgyan bkod pa'i pho brang nas :
rje btsun bla ma yab yum gshegs su gsol :
rang byung bde chen lhun grub pho brang nas :
yi dam bde mchog 'khor bcas gshegs su gsol :
dur khrod rtsub 'gyur can gyi pho brang nas :
yum chen rdo rje phag mo gshegs su gsol :
phrin las rnam bzhi phyogs bzhi'i pho brang nas :
dpa' bo dpa' mo yab yum gshegs su gsol :
gu ru hrIHma ha ri ni sa ra tsa hri ya hring hring dzaHdza :
gzhugs su gsol ba ni :
rang bzhin dag pa'i dkyil 'khor 'dir :
nyi zla pad+ma'i gdan steng du :
bla ma yi dam mkha' 'gro rnams :
'gyur med brtan par bzhugs su gsol :
gu ru hrIHma ha ri ni sa ra tsa hri ya sarba sa ma ya tiSh+Tha lhan :
phyag 'tshal ba ni :
bla ma bde mchog rgyal ba'i dkyil 'khor lha :
d+hA ki 'khor dang bcas pa la :
rnal 'byor sgrub mchog bdag cag gis :
gnyis med yid kyis phyag 'tshal lo :
gu ru hrIHma ha ri ni sa ra tsa hri ya a ti pU ho :
pra ti tsa ho :
mchod pa 'bul ba ni :
bla ma bde mchog dkyil 'khor lha :
yab yum sras 'khor bcas pa la :
mchod pa'i bye brag 'bul ba ni :
me tog bdug spos mar me dri :
zhal zas sil snyan rol mo dang :
gzugs sgra dri ro reg bya chos :
sbyor sgrol tan g+han rmad du byung :
rtsa brgyad stong sbyar a mr-ita :
dug gsum rak+ta dza gad chang :
dam rdzas gtor chen 'dod yon tshogs :
dngos sam yid kyis rnam sprul te :
dgyes pa skong ba'i mchod yon tshogs :
mchod pa'i lha mo rnams kyis ni :
gar dang phyag rgya sgyur bzhin du :
dgyes par 'bul lo bzhes su gsol :
gu ru hrIHma ha ri ni sa ra tsa hri ya :
ar+g+haM pA d+yaM puSh+pe d+hU pe A lo ke gan+d+he nai bid+yA shab+da :
rU pa shab+da gan+d+he ra sa spar+she d+harme ma hA gu Na a mr-ita rak+ta ta na ga na b+ho d+hi tsit+ta pI pA pU dza ho :
bstod pa ni :
chos sku nam mkha' lta bu'i rang bzhin las :
longs sku sna tshogs gar byed phyogs bcur 'phro :
sprul sku gang la gang 'dul der ston mdzad :
rje btsun bla ma mchog la phyag 'tshal bstod :
dus gsum bde gshegs kun rnams 'dus pa'i sku :
sprul sgyur sna tshogs 'gro don gar thabs sgyur :
snang srid zil gnon dregs pa dbang du sdud :
bde mchog 'khor lo'i sku la phyag 'tshal bstod :
zhal gcig phyag gnyis thabs shes 'gro ba 'dul :
log 'dren tshar gcod gri gug thod khrag 'dzin :
nyon mongs drungs 'byin kun bzang yum dang sbyor :
yum chen rdo rje phag mo'i sku la phyag 'tshal bstod :
zhi rgyas dbang drag phrin las so so yis :
log 'dren 'dul zhing chos kyi dbyings dang sbyor :
thams cad dbang sdud srid gsum zil gyis gnon :
dpa' bo dpa' mo rnams la phyag 'tshal bstod :
tshogs byin rlabs ni :
tshogs kyi yo byad la bdud rtsi bsang chu gtor la :
hrI:
rdo rje lta bu'i ye shes ting nge 'dzin :
'khor 'das chos rnams sgyu mar rig pa'i phyir :
bsregs sbyangs bkrus pas ma dag gang yang med :
de phyir 'dir bshams tshogs kyi yo byad rnams :
dngos dang dngos min bag chags ma lus kun :
raM las me byung nyon mongs bag chags bsregs :
yaM las rlung byung dngos 'dzin zhe sdang gtor :
khaM las chu byung dngos 'dzin rnam rtog bkrus :
raM yaM khaM gis bsregs shing gtor dang bkrus :
dag cing gtsang la rnyogs pa med par bya :
raM s+pha ra Na phaT:
saM ha ra Na hU~M:
yaM s+pha ra Na phaT:
saM ha ra Na hU~M:
khaM s+pha ra Na phaT:
saM ha ra Na hU~M:
A+o~M badzra a mr-ita kuN+Da lI ha na ha na hU~M:
A+o~M hU~M trAM hrIHA:
A+o~M las 'dod pa'i yon tan lnga :
hU~M las ye shes bdud rtsir gyur :
trAM las longs spyod phun sum tshogs :
hrIHlas mgron rnams spyan drangs la :
AHyig so so'i dgyes pa bskang :
A+o~M hU~M trAM hrIHA:
ye shes rnam lnga'i rang bzhin las :
zhal zas byin rlabs yi ge lnga :
sgra bcas tshogs thim 'od du zhu :
ye shes 'od kyis byin gyis brlabs :
rgyal ba rnams kyi thugs dam bskangs :
ma tshogs mkha' 'gro tshims gyur cig :
bla ma bde mchog dkyil 'khor lha :
zhal zas tshogs la spyan 'dren gshegs :
dgyes pa'i gdan bzhugs tshogs mchod bzhes :
sku gsung thugs kyi dngos grub stsol :
gu ru hrIHma ha ri ni sa ra tsa hri ya ga Na tsakra pU dza ho :
bla ma bde mchog dkyil 'khor lha :
rnal 'byor rig 'dzin bdag cag gis :
ma rig chag nyams su mchis pa :
'dod yon tshogs kyi mchod pas bshags :
sa ma ya pU dza ho :
tshogs zan tha ma dgra bgegs gzugs su dmigs la :
hrI:
nga ni khro rgyal bde mchog yab yum ste :
'khor du dpa' bo dpa' mo mang pos bskor :
rab 'jigs skur ston sku las me 'od 'phros :
gri gug thod khrag dkrug cing zhal du gsol :
sku smad ye shes phur pa ngar can 'debs :
drag por gyur pa phur pa'i tshwa tshwa 'phro :
rno ngar mtshon cha 'od zer skar ltar 'khrugs :
gnod byed dgra bgegs lus sems rdul du rlogs :
hrIHma ha ri ni sa ra tsa hri ya badzra sa ma ya badzra nr-i+-i tri sha truM mA ra ya rbad :
gu ru hrIHma ha ri ni sa ra tsa hri ya dgra bo'i sha khrag rus pa la kha raM khA hi :
skabs 'dir mched lcam rnams tshogs la rol :
bzlas pa bya ba ni :
gu ru hrIHma ha ri ni sa ra tsa hri ya tsit+ta hring hring dzaHdza :
a nr-i tri lo ka pA shaM ku ru hU~M:
bskul ba bya ba ni :
hU~M:
mi mngon dbyings nas sku bzhengs shig :
bzhengs shig chos kyi dbyings nas bzhengs :
bskul lo sems can don la skul :
mdzod cig drag po'i las mdzod cig :
bla ma bde mchog dkyil 'khor lha :
dpa' bo mkha' 'gro dam can tshogs :
mchod sbyin gtor ma 'di bzhes la :
zhi rgyas dbang drag phrin las kyi :
las rnams ma lus 'grub par mdzod :
ces bskul zhing rjes kyi chad mdo brtan skyong la sogs :
bla ma'i las byang rnams 'gres shes par bya :
dpal bde mchog 'khor lo'i las byang 'di :
mnga' bdag yab sras dang mtsho rgyal la gdams te :
skal ldan gsung gi sras dang 'phrad par shog :
sa ma ya :
rgya rgya rgya :
gter rgya :
zab rgya :
sbas rgya :
gtad rgya :[  \u0f88 ]dpal bde mchog 'khor lo mkha' 'gro'i gsang sgrub yid bzhin nor bu'i dbang chog bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
mkha' 'gro'i gsang sgrub yid bzhin nor bu'i dbang 'di la :
sngon 'gro dngos gzhi rjes las :
dang po sngon 'gro ni :
dben pa'i gnas su phyags dar byas la :
dri bzang chu yis chag chag gdab :
sa bzang po la rat+na bdar ba'i chu dang :
shes rab mtshal gyis byugs nas :
pad+ma 'dab brgyad phyogs tshon du bri :
dbus su zla gam dmar po byas la de'i steng du :
khri'u'i khar mo thod mtshan ldan gyi nang du :
chang la a mr-ita dang sman sna tshogs tshad dang :
bdud rtsis bkang la bzhag :
de'i steng du me long la sin+d+hu ra'i maN+Dal chos 'byung gnyis brtsegs bsnol ma'i lte bar zla gam bri :
lte ba la gu ru pad+ma d+hA ki nI sid+d+hi hU~M hrIHma bya ba bri :
grwa drug la dpa' bo mkha' 'gro'i snying po bri'o :
mu khyud la 'dod gsol bri :
de'i dbus su bla ma yab yum gyi byang sems dkar dmar :
bu ram dang cu gang bsres la bzhag :
de la dar dmar po'i gur phubs :
dkyil 'khor gyi mtha' la tshogs 'khor rgya chen po bsham :
bu mo mtshan ldan ma dam tshig srung ba zhig khrus byas :
rgyan sna tshogs kyis brgyan la bdag sgrub pa po'i g.yon du bzhag :
gsang sgrub kyi dpe'u chung dang sku gsung thugs kyi rten bkrams la :
mchod pa ci 'byor bsham :
de nas phyi gtor bshams la mtshams gcad :
mchod pa ci rigs pa bya :
yab yum gyi bskyed rdzogs gsal btab la rtsa ba'i snying po stong bzla :
de nas bdag yi dam yab yum du bsgom pa'i thugs ka nas :
A+o~M gu ru pad+ma d+hA ki nI hrIHma ha ri ni sa ra tsa hri ya :
zhes 'phros pas mdun gyi me long du :
d+hA ki yab yum bla ma dang bcas pa bskyed :
ye shes pa bstims la mchod bstod rgya chen po bya :
'grub na las byang gi gzhung bsrang bar bya'o :
de nang gi snying po dang :
a tri nr-i dza sid+d+hi ku ru sdus pA shaM ku ru hU~M dza :
zhes bsnyen pa byas la :
de nas bsnyen pa'i 'od zer mdun gyi lha'i thugs kar phog :
de las 'od 'phros 'phags pa'i tshogs rnams mchod :
'od zer tshur 'dus lha'i thugs kar thim :
des thugs rgyud bskul nas yab yum sbyor ba mdzad pa'i byang sems me long thod par babs :
de las 'od zer 'phros lha 'dre mi gsum dbang du bsdus :
longs spyod char bzhin du babs par bsam la :
bsnyen pa ci 'grub bya :
de ni sngon 'gro'i rim pa'o :
da dngos gzhir slob ma la gnod pa'i bgegs la gtor ma byin la bskrad :
spro bskyed pa'i chos bshad :
skyabs 'gro rgyas bsdus ci rigs su phogs :
de nas slob mas bla ma la phyag 'tshal :
phyag rten rat+na lnga'i maN+Dal :
'bru sman gyi maN+Dal 'bul :
de nas dbang gi gsol ba gdab pa 'di skad do :
ho :
bla ma yi dam mkha' 'gro dgongs :
bdag ni las dang skal par ldan :
bdag gzhan thugs rjes bskyab pa'i phyir :
rtsa ba gsum gyi dbang bskur zhu :
zhes zhu ba phul :
de nas bla mas :
kye ma rigs kyi bu khyod gson :
kun nas bar chad mi mnga' 'am :
'byor pa kun dang ldan gyur tam :
yo byad rdzas rnams kun tshogs sam :
rtsa gsum dam tshig srung nus sam :
'gro don rgya chen byed nus sam :
zhes dri'o :
de nas slob mas :
bdag ni bla mas ci ltar gsung bzhin ldan :
dam tshig dus las 'da' re kan :
zhes brjod :
de nas dam tshig gi mna' chu blud :
hU~M:
'di ni khyod kyi dmyal ba'i chu :
'das na sreg cing dmyal bar lhung :
bsrungs na dngos grub chen po thob :
ces dam chu blud :
skabs 'dir bskyed rim phogs la ye shes dbab :
de nas bla mas slob ma'i mgo thog tu thod pa bzhag la :
lha gsal gdab nas :
hU~M:
ye shes lnga ldan rigs lnga gsang ba'i sku :
ban+d+ha zlum po ye shes pho brang nas :
d+hA ki yab yum sku yi dbang bskur ro :
hrIHma pha la sid+d+hi gu ru d+hA ki nI hring hring :
ces brgya rtsa brgyad brjod :
lha tshogs rnams kyi sku las 'od zer dpag tu med pa 'phros :
slob ma'i spyi gtsug tu phog :
lus kyi sdig sgrib gsum po la sogs pa dag nas :
dpa' bo d+hA ki 'bum phrag bsam gyis mi khyab pa mang po byung nas lus la thim pas :
sku'i dngos grub thams cad thob ste gnyis su med par bsgom :
des lus dag par byed pa bum pa'i dbang thob :
skal pa bskyed rim sgom pa la dbang :
'bras bu sprul sku thob :
gzugs su gyur pa thams cad dbang du 'gyur ro :
de nas me long gi byang sems lce la bzhag la :
hU~M:
byang sems dkar dmar he ru yab yum bcu :
bo d+hi tsit+ta byang chub sems kyi rgyun :
gsang ba'i dam rdzas bdud rtsi'i bcud chen po :
d+hA ki yab yum gsung gi dbang bskur ro :
hrIHma Ar+ya de wa pha la sid+d+hi hring hring :
zhes brgya rtsa brgyad brjod pas :
lha tshogs rnams kyi gsung las 'od zer dmar po 'phros :
slob ma'i mgrin par phog :
ngag gi sgrib pa bzhi la sogs pa thams cad dag nas :
d+hA ki 'bum phrag bsam gyis mi khyab pa thams cad ngag la thim nas :
gsung gi dngos grub thob gnyis su med par sgoms :
des ngag dag par byed pa gsang ba'i dbang thob :
skal pa bdud rtsi lnga la spyod pa dang :
ngag snying po bzla ba la dbang :
'bras bu longs sku thob :
sgra grags stong dbang du 'du 'o :
de nas bla ma yab yum byang sems slob ma'i lag tu gtad de :
hU~M:
thabs dang shes rab gnyis su med pa yi :
lhan cig skyes pa'i ye shes 'di las byung :
'gyur med ye shes chos sku bde ba che :
phyag rgya chen po rdzogs pa'i dbang bskur ro :
hrIHma ha ri ni sa na ma ti a a :
na ma sid+d+hi hU~M hU~M hring hring :
zhes brgya rtsa brgyad brjod pas :
lha tshogs rnams kyi thugs las 'od zer dpag tu med pa 'phros :
slob ma'i thugs kar thim :
yid kyi sgrib pa gsum po thams cad la sogs pa byang nas :
dpa' bo d+hA ki ma 'bum phrag bsam gyis mi khyab pa thugs la thim nas :
thugs kyi dngos grub thams cad thob ste gnyis su med par sgoms :
des yid dag par byed pa shes rab ye shes kyi dbang thob :
skal pa rdzogs pa'i rim pa sgom pa la dbang :
'bras bu chos sku thob :
sangs rgyas thugs gnas chos dbang du 'du 'o :
de nas dpa' bo d+hA ki'i sku me long du bstan la :
sku snang la rang bzhin med pa longs spyod rdzogs pa'i skur ngo sprad :
thugs skye med chos skur ngo sprad :
d+hA ki yab yum lnga yang phyi ltar na sku lnga :
nang ltar na mkha' 'gro lnga :
gsang ba ltar na ye shes lnga'o :
phyi ltar na sangs rgyas mkha' 'gro yab yum chos kyi sku :
rdo rje mkha' 'gro yab yum longs spyod rdzogs pa'i sku :
rin chen mkha' 'gro yab yum sprul pa'i sku :
pad+ma mkha' 'gro yab yum ngo bo nyid kyi sku :
karma mkha' 'gro yab yum mngon par byang chub pa'i sku :
nang ltar na :
bud+d+ha yab yum gti mug rnam par dag pa :
badzra yab yum zhe sdang rnam par dag pa :
rat+na yab yum nga rgyal rnam par dag pa :
pad+ma yab yum 'dod chags rnam par dag pa :
karma yab yum phrag dog rnam par dag pa :
gsang ba ltar na :
ye shes lnga ni :
bud+d+ha yab yum chos kyi dbyings kyi ye shes :
badzra me long ye shes :
rat+na mnyam nyid ye shes :
pad+ma sor rtog ye shes :
karma bya grub ye shes :
lta ba sangs rgyas d+hA ki yab yum ste :
gang shar rang byung ma 'gags pa :
rang bzhin mi 'gyur rang la shar ba yin :
sgom pa rdo rje d+hA ki yab yum ste :
mi 'gyur mi shigs rang gsal bsgom dang bral :
spyod pa rin chen d+hA ki yab yum ste :
chags med skyon bral cir yang mthun par spyod :
'bras bu pad+ma d+hA ki yab yum ste :
chags med rang grol ye shes kun tu bzang :
dam tshig las kyi d+hA ki yab yum ste :
'gro don thabs mkhas phrin las sna tshogs spyod :
lta sgom spyod pa 'bras bu yang :
mkha' 'gro pho mo'i srog la tshang :
hrIHni mi 'gyur chos dbyings ngang :
ma ni ye shes rtsal nyid do :
hrIHni thabs chen 'gyur ba med :
ma ni bde chen 'gyur med dbyings :
dbyer med nyi ma'i 'od kyi tshul :
ha ni sra mkhregs 'bras bu ste :
phyogs lhung med pa'i nam mkha' 'dra :
ri ni mi 'gyur sgom pa yin :
ri rab brtan cing mi 'gyur ba :
ni ni dbang sdud gcod pa ste :
'byung ba chen po kun tu g.yo :
sa ni sra mkhregs 'bras bu ste :
rin chen gling du phyin pa 'dra :
ra ni rang bzhin lta ba chu la ral gri btab pa 'dra :
tsa ni sgom pa yengs med chu rgyun 'dra :
hri spyod pa nyams myong rgya mtsho brdol ba 'dra :
ya 'bras bu spyad kyis mi zad 'dra :
yi ge bcu po yab yum srog :
rang byung chen po ye nas gnas :
bzlas pa tsam gyis mkha' 'gro 'ong :
ma la bus 'bod bya ba yin :
snang srid grags tshad d+hA ki'i sgra :
grags pa gsung gi khyer so yin :
ngag tu bzlas pas d+hA ki 'ong :
yid kyis bzlas pas rtogs pa 'char :
sems nyid stong pa chen po'i ngang :
rang byung rang rtsal ma 'gags gsal :
rnam rtog 'gyu dran dngos po stong :
ye shes lhag gis skyes par gnas :
da gdod gsal zhing bsgrub tu med :
de ltar dkyil 'khor gsum bsgoms pas :
lus ni lha yi dkyil 'khor la :
breng chad med par rgyun du gnas :
ngag ni sngags kyi dkyil 'khor la :
grangs tshad med par rgyun du gnas :
sems ni chos nyid dkyil 'khor la :
mnyam rjes med par rgyun du gnas :
de ltar rgyun chad med pa ru :
rtag tu de nyid ngang gnas na :
lus la mkha' 'gro dbang 'du bas :
bud med rigs kun 'du bar 'gyur :
sems la rtogs pa shar ba yis :
rang shar rang grol chos rnams 'du :
tshe 'dir thun mong dngos grub 'byung :
phyi ma chos sku skye med las :
longs sku sprul sku 'gag med 'char :
mchog gi dngos grub sku gsum 'grub :
de ltar ngo sprad pas gang gi dbang bskur bya skur byed kyi 'dzin pa dag :
mkha' 'gro'i don chos nyid du ngo sprad pa ni :
dbang bzhi pa tshig dbang rin po che'o :
des lus ngag yid gsum gyi chags nyams kyi 'dzin sgrib dag nas :
skal pa rdzogs pa chen po sgom pa la dbang zhing :
'bras bu sku gsum dbyer med ngo bo nyid kyi sku thob par 'gyur ro :
de nas dbang brtan par zhu ba ni :
d+hA ki yab yum gyi spyi bo'i bla ma yab yum 'od du zhu nas thim pa'i ngang las :
rang d+hA ki yab yum gyi sku snang la rang bzhin med pa longs spyod rdzogs pa'i skur gsal btab nas :
ngag grags stong dang :
sems rig stong du gnas par gyis shig :
ces bya'o :
de nas gtor ma 'od rnam pa lnga'i gzhal yas khang du bla ma d+hA ki yab yum 'khor dang bcas pa bzhugs pa rnams kyis byin gyis brlabs pa'i mthar slob ma la 'od du zhu nas thim par bsam zhing :
gtor ma spyi bor bzhag la :
A+o~M AHhU~M:
gu ru d+hA ki nI hrIHma ha ri ni sa ra tsa hri ya ba liM ta sarba ta thA ga ta a b+hi Shiny+tsa A:
zhes brjod la gtor mas dbang bskur ro :
rjes kyi dam tshig la :
lus d+hA ki yab yum du sgoms :
ngag bzlas pa yid chos nyid dang ma bral bar bya'o :
de nas gtor ma 'bul :
ga Na tsakra phul la longs spyad :
bkra shis dang bsngo ba smon lam bya'o :
des d+hA ki yab yum gyi dbang dus gcig la thob pa yin no :
skal ldan smin byed dbang gi lam :
gsang sgrub nor bu'i dbang bka' 'di :
rje rgyal mnga' bdag yab sras dang :
ye shes mtsho rgyal rnams la gtad :
phag mo mngon par 'byung ba yi :
rgyud las bsdus te yi ger btab :
ma spel rin chen gter du sbos :
gsung gi sras dang 'phrad par shog :
sku gsung thugs kyi rgya yod do :
bde mchog 'khor lo yab yum gyi dbang yid bzhin nor bu rdzogs so :
sa ma ya :
rgya rgya rgya :
zab rgya :
gtad rgya :
sbas rgya :[  \u0f88 ]dpal bde mchog 'khor lo'i spyi ti bla ma'i sgrub thabs bzhugs so :[ \u0f88\u0f88\u0f88\u0f88\u0f88\u0f88\u0f88 ]rang rig bla ma kun bzang la phyag 'tshal lo :
chos sku spros pa'i mtha' dang bral :
rang gsal bla ma rdo rje 'dzin :
snang stong zung 'jug bde ba che :
'khor 'das sku gsum gcig gi ngang :
tshig don stong nyid ngo bo mtshon :
tshe gcig sangs rgyas the tshom med :
sa ma ya :
rgya rgya rgya :
dben zhing 'tshe ba med pa'i sar :
bde ba'i stan la skyil krung bca':
mdun gyi nam mkha' dwangs pa la :
pad sdong nyi ma zla ba'i gdan :
rang rig bla ma rdo rje 'chang :
snang stong lhun grub longs skur bsgom :
thugs ka'i hU~M las 'od zer 'phros :
rtsa brgyud bla ma'i tshogs rnams dang :
u rgyan pad+ma yab yum dang :
re zhing ltos pa'i bshes gnyen rnams :
spyan drangs gnyis med thim par bsam :
gnyis rtog mtshan bral ngang nyid las :
gdung bas gsol ba rtse gcig btab :
gdod nas ma skyes chos kyi sku :
zung 'jug bla ma rdo rje 'chang :
rang rig rang gsal gsol ba 'debs :
snang sems sku gsum dbyer med du :
lhan skyes grol bar byin gyis rlobs :
ka dag chos sku bde ba che :
dbyings rig rang gsal chen po'i ngang :
mngon gyur 'gags med cir yang gsal :
gsal 'grib med par mthar phyin du :
da lta grol bar byin gyis rlobs :
blo 'das ye shes mngon gyur cing :
'gag med cir snang grogs su 'char :
snang sems dbyer med chos skur grol :
mkhyen pa'i ye shes mngon gyur du :
da lta grol bar byin gyis rlobs :
ces pas gsol btab ngang nyid la :
'dzin med rang gsal mnyam par gzhag :
rang ngo rang gsal rjen ne ba :
ma mthong mthong rgyu smra brjod med :
blo 'das bsam brjod 'dzin pa bral :
gnyug ma'i ye shes nang nas 'char :
de don brtan pa gang thob pa :
u rgyan bdag dang skal pa mnyam :
de phyir rjes 'jug gang zag rnams :
tshig yig dpe chas ci zhig bya :
tshe gcig sangs rgyas 'thob 'dod na :
bla sgrub 'di la nan tan skyed :
pad+ma bdag gi snying khrag 'di :
chos rgyal mnga' bdag yab sras dang :
ye shes mtsho rgyal rnams la gdams :
ma 'ongs 'gro ba'i don phyir du :
rin chen gter du sbas pa 'di :
gsung gi sras dang 'phrad par shog :
g.yu phreng can la bka' 'di gtad :
skal ldan de yi mthun rkyen sgrubs :
sa ma ya :
rgya rgya rgya :
gter rgya :
sbas rgya :
zab rgya :
gtad rgya :
brda thim :[  \u0f88 ]dpal bde mchog 'khor lo'i tshe sgrub zab pa'i mthar thug bzhugs so :[ \u0f88\u0f88\u0f88\u0f88 ]dpal bde mchog 'khor lo la phyag 'tshal lo :
tshe sgrub zab pa'i mthar thug pa :
'chi ba zlog pa'i gdams pa ni :
mchog tu gyur pa 'di zab bo :
'di la spyi don rnam pa gsum :
sbyor ba dngos gzhi mjug don no :
sbyor ba skyabs 'gro sems bskyed nas :
rang nyid bde mchog yab yum sgoms :
phyag rgya mtshan ldan tshe lam can :
mkha' gsang byin rlabs sbyor ba bya :
spyi bor bla ma yi dam rnams :
sbyor ba byas pa'i sbyor mtshams nas :
byang sems babs pas bum dbang thob :
'od 'phros snod bcud lha ru gyur :
mgrin par babs pas gsang dbang thob :
'od 'phros phung khams lha ru gyur :
snying gar babs pas kun 'dzin dbang :
'od 'phros a ti yongs rdzogs thob :
gdan thog gcig tu dbang bzhi thob :
'di la yon tan dpag tu med :
nyams chag kun bskangs dngos grub thob :
tshe yi rig 'dzin thob par 'gyur :
de nas dngos gzhi'i rim pa ni :
de nas gong ltar bde ba bskul :
bde ba gnyis med rgyas pa'i dus :
lus 'di byang sems dkar dmar gyis :
gang bar bsam la snying dkyil du :
thig le dwangs ma kun 'dus te :
gser gyi rdo rje rgya gram gyi :
lte bar mchong gi bum pa'i nang :
bcom ldan mgon po tshe dpag med :
longs spyod rdzogs pa'i rgyan dang ldan :
thig le dag dang dbyer med bsam :
de las 'od 'phros phyogs bcu yi :
sangs rgyas byang sems yi dam dang :
d+hA ki chos skyong snang srid kyi :
bcud bsdus slar yang de la thim :
de ltar rgyun du nyams blangs nas :
tshe lam tshang ba'i bud med la :
rdo rje chu 'thung dwangs ma drang :
rang gi dwangs ma ma nyams na :
phyag rgya chen po'i rig 'dzin thob :
g.ya' ri gangs kyi brag phug tu :
lha lcam man+dA ra ba la :
bsten nas 'di yis rig 'dzin bsgrubs :
tshe yi rig 'dzin chen por grub :
tshe la dbang thob de ltar lags :
'di ltar nyams su len pa'i bu :
tshe yi rig 'dzin nges par thob :
nad gdon rkyen gyis 'byung ba 'khrugs :
de yis dwangs ma'i gnas 'chugs na :
'di ltar thun re ma chag na :
rig 'dzin lo drug dag gis 'grub :
'chi ba'i rtags rnams 'phral du bzlog :
'di las zab pa yod re kan :
rjes ni thun gzhug smon lam dang :
bsngo ba dag gis rgyas gdab ste :
bya ba dag la 'jug par bya'o :
dam tshig rang gi thig le bsrung :
phyag rgya ngan pa bsten mi rung :
las can gsung gi sras dang 'phrad par shog :
sa ma ya :
gter rgya :
zab rgya :
sbas rgya :
gtad rgya :
bdag 'dra gar gyi dbang phyug rtsal gyis bsam yas dbu rtse steng khang lho nub kyi gdung g.yung drung ris gser gyi pa tra 'khyil ba can nas gdan drangs nas /
shog ser ngos las dag par phab pa'i yi ge pa ni khra \u0f7cbo dpal gyis zhus so //
dge'o ///
/[  \u0f88 ]dpal bde mchog 'khor lo'i spyi ti bla ma'i rdzogs rim zab pa'i mthar thug bzhugs so :[ \u0f88\u0f88\u0f88\u0f88\u0f88\u0f88\u0f88 ]kun bzang yangs pa'i klong la phyag 'tshal lo :
bdag 'dra o rgyan pad+ma la :
dam chos rdzogs pa chen po yi :
yang gsang nang gi snying gi snying :
a ti spyi ti yang gsang gi :
lag len sbar bcang yi ger bkod :
'di ni nyams su sus blangs pa :
'od lus 'grub par the tshom med :
sa ma ya :[ \u0f88\u0f88\u0f88 ]de yang 'di ltar nyams su blang ba'i thabs ni :
nyi ma'i zer gnyis la rang nyid gan rkyal du gnas te :
mig zim bus bltas pas :
mig tshags lta bu logs gru gang lhag tsam du 'char ro :
de'i nang du thig le stong pa'i sgron ma phub lta bu'am :
ko mog tu rdo bor ba lta bu'am :
rma bya'i mdongs lta bu kha dog lnga ldan mu khyud kyi drwa bas yongs su bskor ba 'char ro :
de'i thig le pad+ma rnams che ba gcig la bzhis bskor ba 'char ro :
de'i dbus dang mtshams su rig pa rdo rje lu gu rgyud phra ba :
bkrag pa rin po che'i skud pa lta bu la :
mtshams su thig le dngul chu'am nya mig lta bus 'brel bar 'char ro :
de nyid zur la lding thabs kyis :
pho g.yas mo g.yon la khrid de :
mi 'gul bar nyams su blang ba gal che'o :
de la bogs 'don ni :
dbyings rig snang ba de rnams dmar shas che na thur du phab :
dkar shas che na g.yas :
ser shas che na gyen :
mthing shas che na dbus drang por blta ba gnad do :
lnga ldan du gsal ba na :
gzigs stangs gsum po gang yin gyis nyams su blang ngo :
thig le 'phel chung na smin phrag la dril te blta'o :
rlung ni sna la mi btang la dal bar bslab :
de ltar nyams su blangs pas snang ba bzhi 'phel bar 'gyur :
rtags tshad ni spyi dang mthun no :
de yang nyin zhag gcig la nyams su blang ba ni :
snga dror glang chen gyi 'dug stangs dang :
gung la seng ge :
phyi dro drang srong du gnas par bya'o :
yang srod la drang srong :
gung la glang chen :
tho rangs seng ge'i 'dug stangs kyis nyams su blang :
yang mtshan mo zla ba la bltas pas nyin mo'i mig sman du'ang 'gyur ro :
gong bzhin 'od gsal rtse gcig tu bsgom pa ni :
tshe gcig 'od gsal du grol ba'i rnal 'byor ro :[ <!TCC Tibetan character 4,37 undefined in unicode!> ]mun khrid ni :
nyin mtshan ngo mi shes pa'i sgom khang dkar ba'i zer med pa'i sar :
bde ba'i stan du drang srong gi 'dug stangs byas te :
pus steng du gru mo btsugs :
gung mos sgron me'i dkyil du bstems pas :
lu gu rgyud 'od gsal gyi thig le khra chem byung ba la :
kha cig za 'og sngo khra mig mang ris su 'char la thig le nya mig lta bu bsam gyis mi khyab pa 'char te :
de'i tshe mig phyes la thad kar drang por mig ma 'gul bar bltas pas :
'od gsal snang ba kha dog lnga dang ldan par bsam gyis mi khyab pa 'char ro :
'di nyid la gang shar rtog dpyod kyi 'dzin pa dang bral ba'i ngang nas rlung dal bas rtse gcig tu gtad do :
de ltar thun bzhi'am :
lnga drug tu nyams su blang bar bya'o :
sgron ma bzhi dwangs su gzhug pa ni :
gong bzhin mun khang dam par bde ba'i stan la :
chos bdun dang ldan pa'i lus gnad kyis :
rlung dal bar kha nas phyir 'phangs shing mig cung zad zim bus thad kar bltas pas :
dbyings rig ngo bo snang la rang bzhin ma grub pa 'di nyid :
rtsa dbu ma dwangs shing ro rkyang gi rlung zin pa'i dus su dang po du ba lta bu'am :
me tog gam :
srin bu me khyer ram :
'od khyim lta bu zim zim tsam du snang ngo :
da rung rtse gcig tu nyams su blangs pas :
zhag bzhi'am lnga na 'od gsal du khra chem 'gro zhing :
de nas sgom khang gi nang nas dngos po thams cad gsal bar 'char ro :
de nas nyin mo snang ba'i 'od gsal dang :
mtshan mo mun pa'i 'od gsal dwangs su gzhug cing :
skabs su rgya mtsho ar la gtad pas gnyis ka'i bogs 'don du'ang 'gro 'o :
rtags tshad brtan pa dang da rung nyams su blangs pas rang gnas lung pa tsam mam :
de nas yul khams tsam :
de nas 'jig rten gyi khams thams cad 'od gsal gyi ngang nas mthong bar 'gyur ro :
'di'i dus na 'khrul pa'i rmi lam dbyings su thim nas mi rmi zhing 'od gsal rgya chen rab 'byams su 'gro 'o :
de'i tshe nub mo gnyid pa'i tshe na'ang dag pa'i zhing khams shar mngon par dga' ba :
lho dpal dang ldan pa :
nub bde ba can :
byang las rab brtsegs pa sogs rang gar 'dod pa der 'gro zhing :
de'i rigs kyi bdag po la sogs pa la chos zhu ba la sogs pa'i 'dun pa rtse gcig tu gtad la :
dang po lta ba dang :
rjes dwangs su gzhug cing :
de'i ngang la rtog pas bar ma chod par gnyid log pas gong bzhin 'grub par 'gyur ro :
de ltar nyin mtshan 'khor yug tu 'od gsal du song ba'i tshe :
rang bzhin gnas pa'i bar do ma la thim :
chos nyid bar do 'od gsal gyi zhing khams su sangs rgyas pas bar do med par :
sangs rgyas thob par the tshom med pa'o :
de yang 'od gsal gsum gyi ngo bor grol te :
ngo bo'i 'od gsal ka dag klong du grol ba'o :
rang bzhin gyi 'od gsal lhun grub kyi zhing khams su sangs rgyas te :
thugs rje ma 'gags mi 'gag kun khyab thams cad mkhyen pa'i ye shes su grol ba'o :
de'i phyir 'di lta bu'i gdams pa ni :
u dum wA ra'i me tog bas kyang dkon te :
'jig rten du 'byung bar dka' ba'o :
'di nyid tshul bzhin nyams su len pa'i skyes bu de :
lo bzhis 'pho ba chen po'i sku skye shi dang bral ba tshe'i rig 'dzin thob :
lo lnga nas 'od lus su 'grub :
'jug pa la rang dbang thob cing :
las dag pa rnams la mthun snang du'ang 'grub :
lo drug dang zla ba gsum na phung po zag med chos nyid zad pa'i mthar phyin par the tshom med do :
rtsol bas bsgrub ste g.yeng ba'i dbang du ma song bar nyams su blang bar bya'o :
'di dang btags grol sprad par byas na tshe gcig sangs rgyas thob par 'gyur ro :[ <!TCC Tibetan character 4,37 undefined in unicode!> ]de yang btags grol gyi yi ge 'di rnams gser gyis bris te rab gnas dang ldan pas lus la bcang ba spyi ltar bya'o :
(ka)(kha)(ga)(nga)(ca)(nya)(ta)(tha)(da)
rig pa rang gnas kyi yi ge 'bru brgyad :[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88 ]'khrul gzhi rtsad gcod kyi yi ge 'bru lnga :
rig pa rang shar gyi yi ge 'bru gsum :
spros pa gcod pa'i yi ge 'bru lnga :
rig pa mi g.yo ba'i yi ge 'bru lnga :
mnyam nyid bdud gcod kyi yi ge 'bru gsum :
rnam smin zad byed kyi yi ge 'bru gsum :
bde chen 'khor lo'i yi ge 'bru bzhi :
sku lnga yongs rdzogs yi ge 'bru lnga :
e ma de ltar zab chos snying po dwangs ma'i skor :
gces phangs rgyas gdab zab mo'i mthar thug 'di :
snying gi bu mchog gcig la gtad rgya gyis :
gser gyi maN+Dal gsum dang tshogs 'khor bcas :
snying nas zhu ba byed la rdzogs par gtad :
de ltar byas na rang gzhan don gnyis 'grub :
ces u rgyan rin po ches rdzogs chen a ti spyi ti'i dgongs pa mthar phyin pa tshig nyung ngur bsdus te :
bdag 'dra mkhar chen bza' dang rje mnga' bdag yab sras la gnang ba :
brjed byang tsam du mtsho rgyal gyis yi ger btab pa'o :
phyi rabs u rgyan gsung gi sras dang 'phrad par shog :
sa ma ya :
rgya rgya rgya :
gter rgya :
sbas rgya :
gtad rgya :
zab rgya :
brda thim :[  \u0f88 ]dpal bde mchog 'khor lo'i sgrub pa bskyed rdzogs srung ma rgyal po g.yu phreng can gyi sgrub thabs bzhugs so :[ \u0f88\u0f88\u0f88\u0f88\u0f88\u0f88\u0f88 ]dpal bde mchog 'khor lo yab yum la phyag 'tshal lo :
rgyal po g.yu phreng sngon 'gro 'di la :
phyi spe'u la brten te sgrub pa dang :
nang brub khung la brten te sgrub pa dang :
gsang ba 'khor lo la brten te sgrub pa'o :
phyi spe'u la brten te sgrub pa ni :
gnas dben par rgyal po'i rten khang bcas la :
snyug ma yan lag dang ma bral ba dang :
stag gi rgyal mtshan dang :
bya rgod kyi rgyal mtshan dang :
spre 'u'i rgyal mtshan dang :
spyang ki'i rgyal mtshan dang :
za 'og gi rgyal mtshan dang :
dar dmar po'i ba dan phyar ro :
bshos bu ri rab tshul la mar me kha lnga btang ngo :
bam che ba dang :
lug sha lag pa re :
zla ba ngo re la mchod thabs re byas nas dgra la rbad na :
ci ltar dus btab pa bzhin 'ong :
nang brub khung la brten te bsgrub pa ni :
gnas dben par brub khung zur gsum pa brus :
'khor lo rim pa bdun bskor la :
dbus su ling ga bri bar bya :
dang po la ni 'bod pas bskor :
de'i phyi rim mi ldog pa :
de yi phyi rim log gnon sngags :
de yi phyi rim gsad pa'i sngags :
de yi phyi rim rbad pa'i sngags :
de'i phyi rim mtshon gyi sngags :
de yi phyi rim mnan gtad sngags :
drag sngags bdun gyis bskor nas ni :
spyang thod nang du ling+ga gzhug :
zur bdun phye ma nyungs dkar can :
rgyal po mchod cing gtang rag bya :
nyungs dkar zangs lcags rdo phye la :
bsnyen pa zhag grangs bcu gnyis bya :
zhag bdun las la sbyar bar bya :
nyi shu rtsa gcig las sbyor rdzogs :
rtsa dgu'i dgong mor 'chi bar 'gyur :
gsang ba 'khor lo la brten te bsgrub pa ni :
pus pe mtshan ngan gnyis la 'khor lo bya :
kha sbyor nang du 'khor lo gzhug :
rang nyid gar 'gro'i lus la bcang :
drag po'i rdzas kyis brdeg pa na :
mtshams bcad mi dgos dgra rnams 'chi :
sngags kyi 'bod rbad gsad gsum dril :
rgyal po gwa'u sba lcag yin :
rgyal po'i rang sngags bdun pa ni :
sngags rgod nag po ces kyang bya'o :
A+o~M badzra suM tri rak+sha rA dza dar ma ya :
ru lu ru lu hU~M b+h+yo hU~M:
'bod pa'i sngags so :
rtags ni mon dang ban+de dang :
btsun pa 'bag seng bud me mang po 'ong :
A+o~M badzra suM tri rak+sha gtubs gtubs tsit+ta mA ra ya hU~M phaTaHphaT:
skabs su brgya bzlas pas :
dam las mi ldog go :
A+o~M badzra suM tri rbad :
mA ra ya rbad duM rbad duM:
nI li nI la rgyug breng thuM ling sa ma ya dun ling rbad b+h+yo :   log gnon /
rang la cho 'phrul rtsub mor ston na brgya brgya tsam re bzla 'o :
A+o~M badzra suM tri su ru mA ra ya dza dza :
snying rtsa la rbad su mA ra ya dza dza :
srog rtsa bo che la dun dun rmugs :
rtsa bran sum brgya drug cu la rbad su mA ra ya nr-i dza :
gsad pa'i sngags te :
myur du dgra bo gsad pa'o :
A+o~M badzra suM tri rak+sha :
gnod sbyin dgra la lhan lhan :
bdud po srog la cib cib :
mon mo snying la cho cho :
pho nya rtsa la rub rub :
suM tri rak+sha kI la ya :
mA ra ya dzaHdzaHhU~M hU~M phaT:
rbad pa'i sngags so :
rtags ni dgra bo dngos su khrid pa 'byung :
sha snying ster ba 'ong :
A+o~M badzra suM tri mA ra ya :
san tri nI la ya :
kI li kI la ya :
gtubs gtubs swA hA:
mtshon dang phur pas rdeg pa'o :
A+o~M badzra suM tri tsakra mA ra ya kI li kI la ya nr-i mA ra ya dza dza :
rbad bu tshal pa b+h+yo :
mnan cing klu la gtad :
skabs su las la rbad pa 'di skad do :
hU~M:
ma g.yel dgra bla mthu bo che :
sku mdog sngo nag 'bar ba la :
g.yu phreng sngon po'i rgyan gyis brgyan :
sku la dar nag ber chen gsol :
dbu la dar zhu gdugs thabs gsol :
phyag na spu gri zhags pa thogs :
chibs su drel nag kha skya 'chib :
dgra bla chen po dgra la chos :
bka' sdod gnod sbyin nag po brgya :
spu gri thogs nas sha rus 'byed :
gnod sbyin dgra bo'i sha la lhan :
las mkhan bdud po nag po brgya :
thod khrag thogs nas srog rtsa 'byin :
bdud po srog la cib cib 'thung :
bka' nyan mon pa nag po brgya :
ral gri thogs nas snying rtsa 'byin :
mon pa snying la phyo phyo ya :
pho nya dpa' bo stag chas brgya :
bud med dar nag thogs pa brgya :
spyang gzan sha rus 'cha' ba brgya :
pho nya rtsa la rub rub 'du :
dam nyams dgra bo las ngan la :
rgyal po 'khor bcas zas skal gyis :
gtad do las bcol mthu ma chung :
bcol pa'i las rnams 'grub par mdzod :
ces bskul sngags bzla :
thun brdeg :
phud dang bshos bu gtang :
zhag nyi shu rtsa gcig gis phyir 'gyang mi srid do :
u rgyan pad+ma 'byung gnas bdag :
yi dam lha dang mnyam par dregs pa dbang du 'dus :
rgyal po g.yu phreng gi srog gi snying po blangs :
dpal bde mchog 'khor lo'i gdams pa zab mo'i chos srung du bka' bsgos te gter du sbas so :
dad ldan mnga' bdag yab sras dang :
ma 'ongs rjes 'jug gi don du :
mtsho rgyal gyis yi ger btab pa sa ma ya :
rgya rgya rgya :
zab rgya :
gter rgya :
sbas rgya :
gtad rgya :
bdag 'dra gar gyi dbang phyug rtsal gyis bsam yas dbu rtse steng khang lho nub kyi gdung g.yung drung ris gser gyi pa tra 'khyil ba can nas gdan drangs nas /
shog ser ngos nas dag par phab pa'i /
yi ge pa ni dkar po'i sngags btsun thugs rje skyabs kyis sgrub khang du zhal bshus so //
dge'o ///
/
