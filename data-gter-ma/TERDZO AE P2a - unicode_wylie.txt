@#//
mnyam med rje btsun sgam po pa rin po che'i zhal gdams gsang lam bla ma sgrub pa'i man ngag gi sgrub thabs phrin las kyi byang bu bklag chog tu bkod pa nyi ma'i snying po ye shes rgyan gyi bla bre zhes bya bzhugs so //
gu ru shrI tsin+d+ha ma Ni puN+ye rat+na ye na mo /
gnyug ma lhan cig skyes pa'i gar //
ye shes thig le 'gyur med bde //
rang rig zla 'od gzhon nur bzhengs //
sku lnga'i khyab bdag bla mar 'dud //
gzhan gyis brjod min phyag rgya che //
bla ma'i drin la ltos pa'i phyir //
de nyid sgrub pa'i zhal gdams kyi //
ngag 'don bklag pas grub pa bshad //
de'ang 'khor ba'i gnas ris gang du skyes kyang snying po med pa chu yi lbu ba ltar mi rtag cing /
srid pa'i gnas ris gang du skyes kyang sdug bsngal gyi rgyu 'bras 'ba' zhig la spyod pa ma gtogs bde ba'i gnas skabs gcig kyang med par shes shing /
shin tu rnyed dka'i dal 'byor yid bzhin 'byung ba'i rin po che las lhag pa 'di don med kyi lam du chud gsan par mi bra ba'i skyes bu /
yang dag pa'i dge ba'i bshes gnyen gyis
yongs su zin pas /
tshe 'dir ltos pa spu tsam med par gtan bde byang chub chen po 'dod pa'i blo ldan rnams kyis don du gnyer bar bya ba'i snying po ni /
phyag rgya chen po mchog gi dngos grub /
byin rlabs kyi bab las cig char du thob par byed pa nyid yin la /
khyad par rang re dwags po'i bka' brgyud pa rnams bla ma min par bsam rgyu med pa'i mos gus dkar po chig thub kyi lam nas /
zung 'jug rdo rje 'chang gi go 'phang zer ba'i sgra bo che g.yer po che /
de nyid stan thog gcig gam tshe gcig la mngon du byed par 'dod pa rnams kyis /
rgyal ba rdzogs pa'i sangs rgyas kyis mngon sum du lung gis bstan pa'i bdag nyid chen po de nyid kyis /
da lta'i lha rje snyi sgom zhes btsun pa rgan po 'di /
ma 'ongs pa na snyan grags ches cher 'byung zhing /
byin rlabs kyi bab chen po gzhan las khyad thon pas /
brgyud 'dzin gyi grub thob chu bo'i rgyun lta bu yongs las che /
mos gus kyi gsol 'debs nus pas chog
/da lta dang mi 'dra bas byin rlabs myur ba zhig de'i tshe yong /
kho bos sems can gyi don du dge ba'i las tshan po che bsags yod pa yin /
smon lam dang sems bskyed kyi sa bon rgya chen po btab nas yod /
ces pa la sogs zhal gyis bzhes shing /
dbugs dbyung bstsal pa bzhin mngon sum du grub pa /
sa bcu'i rgyun mthar bzhugs pa'i skyes bu chen po /
chos rje rin po che 'dzam gling grags pa dang /
mnyam med bsod nams rin chen nam rje btsun sgam po pa chen po'i bla ma'i rnal 'byor nyams su len bya'i snying po ma nor ba yin zhing /
de'ang gang zag phal pa bdag lta bus brtsams pa'i ming po che tshong dus kyi 'o ma lta bu ma yin pa /
de bzhin gshegs pa 'od dri ma med par 'tshang rgya bar nges pa'i bla ma rdo rje 'chang gi zhal lung /
byin rlabs kyi drod ma yal ba /
mos gus kyi gseng lam las bla ma'i go 'phang chen po stan thog gcig tu sgrub pa'i lam zab kyi man ngag nyams su blangs ba'i cho ga 'di la sbyor dngos rjes gsum gyi dang po ni /
sgrub brgyud gong mas byin gyis brlabs shing bkra shis la sgab dro ba /
dpyad legs pa'i gnas su bsam gtan khang bu phyag bdar gyis gtsang bar byas shing /
byin rlabs can gyi rten dang yid du 'ong ba'i spyan gzigs bkram pa'i gong du /
mnyam pa'i stegs bu'i dbus su many+dzu'i khar sgrub pa'i dmigs rten rin po che'i maN+Dal skyon gyis ma gos par dri bzang dang ba byung gi chus chag chag btab par /
me tog gam 'bru dkar gyi tshom bu gtso 'khor lnga pa bzhugs su gsol /
dbang dang 'brel na /
g.yas su bum gdan chos 'byung dmar po bsnol ma'am maN+Dal tshom bu gcig pa'i
