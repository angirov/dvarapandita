bla ma dgongs pa 'dus pa nor bu pad+ma'i phreng ba las /
rgyal ba 'dus pa'i bka' srung sha za kha mo che'i mngon rtogs bzhugs so //
gtor ma a mr-itas bsang sbyang sogs spyi dang mthun par byas la /
gtor ma bstan pa'i dgra bgegs kyi sha khrag tu byin brlabs la /
ma hA rak+ta su ra kiM ni ri ti ba su ta hU~M hrIHTha /
zhes lan gsum brjod la /
dur khrod rak+ta me rlung 'khrugs pa'i dbus su /
b+h+yo yongs su gyur pa las sha za kha mo che sku mdog char sprin ltar gnag pa /
dbu skra dmar ser gyen du brdzes shing /
zhal nas khrag gi char rgyun 'bebs shing mche ba gtsigs pa /
spyan gsum sdang mig tu gzigs pa /
phyag g.yas lcags kyu dang /
g.yon dgra snying zhal du gsol ba /
dug sbrul nag po'i steng na phyed skyil du bzhugs pa /
gcer bu gzi mdangs dang ldan pa'i 'khor du /
g.yas na nag mo wa'i gdong pa can rgyu zhags dmar po lag na 'phen pa /
g.yon na nag mo spyang ki'i gdong pa can lag na me'i zhags pa bsnams pa /
mdun du nag mo dred mo'i gdong pa can lag na mtshon gyi gru gu khyer ba /
rgyab na nag mo lce spyang gi gdong pa can lag na phung sri rnga mo bsnams pa /
'khor ma mo bye ba'i tshogs dang bcas pa rang rang 'dra ba mang po /
rang bzhin gyi gnas dang byang shar 'jig rten mkha' 'gro'i dur khrod nas /
sha za kha mo che 'khor las mkhan dang bcas pa /
bya khyung thang la lhags pa bzhin lhags te /
sngon gyi dam tshig rjes su dran nas bdag gi bka' nyan gsung sdod kyi tshul du gnas par gyur /
b+h+yo sha za DA ki ma mo tsit+ta hrIng hrIng dza dzaH
gang bcol gyi phrin las bsgrubs par bsam la /
spyan 'dren pa ni /
rgyun gyi phrin las la 'jug par bya'o //
sha za kha mo che'i mngon rtogs gsal bar bkod pa 'di ni shAkya'i sngags 'chang sgrub brgyud 'dzin pa karma dbang phyug gi bzhed pa dang mthun par bdag nyid gar dbang rdo rje snying po gter bzhad rtsal gyis 'bru bcud rgyas pa'i gnas su bkod pa dge'o //
\u0f01\u0f83:
sha za DA ki'i las byang gi 'geb bzhugs so //
b+h+yo sha za DA ki ma mo tsit+ta hrIng hrIng dza dzaH
hU~M b+h+yoH
gru gsum mthing nag e yi klong dkyil nas //
bstan srung mkha' 'gro nag mo yal gam can //
rang bzhin gnas nas 'bod do 'dir byon cig
/dgyes pa'i gdan mchog 'di la bzhugs su gsol //
sa ma yA/
pad+ma ru dra tiSh+Tha lhan /
hU~M b+h+yoH
bstan srung khyed la mchod pa 'bul ba ni //
gzugs sgra dri ro reg bya phun tshogs dang //
sman gtor rak+ta sbyor sgrol mchod pa'i rdzas //
lta sgom spyod gsum ye sgrol chen po'i mchog
/phyogs bcu rab 'byams 'khor 'das mchod pa'i rdzas //
bstan srung khyod la mchod pa 'bul lo bzhes //
tshogs gnyis rdzogs nas dngos grub rnam gnyis kyis //
don gnyis 'grub pa'i dngos grub mdzad du gsol //
b+h+yo sha za DA ki ma mo sa pa ri wA ra b+ha liM ta khA hi /
nr-i tri ma hA rak+ta su ra kiM ni ri ti ba su ta kha kha khA hi khA hi /
zhes lan bdun gyis 'bul /
hU~M b+h+yoH
gdod nas chos sku 'gyur ba med pa'i dbyings //
sku mdog mthing nag gcer bu 'jigs pa'i gzugs //
phyag g.yas lcags kyus bdag 'dzin ru tra 'dul //
phyag g.yon tsit+ta zhal du gsol la bstod //
zhabs gnyis 'dor thabs dug sbrul steng na 'gyings //
zangs kyi ral pas srid gsum g.yo shing 'dar //
me dpung dkyil na b+h+yo yi sgra sgrog ma //
log 'dren ru tra sgrol bar mdzad la bstod //
skam rlon mi mgo'i phreng bas dbu lus brgyan //
zhing chen stag lpags glang chen ko rlon gsol //
pha rol phyin drug rus pa'i rgyan drug mdzes //
sgeg pa'i chas ldan rdzogs la phyag 'tshal bstod //
don du chos dbyings kun tu bzang mo ste //
log rtog 'dul phyir longs sku khro mo'i gzugs //
gang la gang 'dul sprul skus 'gro don mdzad //
sku gsum mi 'gyur yum mchog khyod la bstod /
khyod la 'dod don zur tsam smros pa ni //
sngon tshe pad+ma dbang gi spyan snga ru /
khas blangs dam bcas dur khrod mkha' 'gro ma //
rgyal dbang pad+ma saM b+ha'i spyan snga ru //
smon lam dam bcas lha gcig 'dzom ma skyid //
sngon gyi dam bcas thugs dam tha tshig bzhin //
da lta'i dus 'dir gar gyi dbang phyug gi
/rigs rgyud chos brgyud srid dang slob brgyud kyi //
nad gdon nyer 'tshe dgra 'dre kun zhi zhing //
tshe dpal longs spyod snyan grags phun tshogs spel //
gang bsam bzhed don lhun gyis grub pa dang //
bla med byang chub thob pa'i phrin las mdzod //
hU~M b+h+yoH
sangs rgyas bstan pa gnyan po srung ba dang //
gsang sngags bka' yi srung ma sogs rgyun gyi phrin las la 'jug par bya'o //
sprul sku rin po che zhig po gling pas mdzad pa'o ///
/
