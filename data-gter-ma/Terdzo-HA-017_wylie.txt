\u0f01\u0f83:
bi ma mi tra'i yang thig ye shes gsang lam bzhugs so :
e ma ho :
bi ma'i yang thig nyams la shar ba ni :
thog ma tha ma med par mnyam gzhag tshe :
ngo bo ka nas dag pa'i pho brang nas :
'khrul pa rang bzhin dag pa'i bi ma las :
sku lnga'i 'bras bur dmigs pa'i skyes bu la :
lta ba gtan la 'beb par bya ba'i phyir :[ <!TCC Tibetan character 4,37 undefined in unicode!> ]nam mkha'i lus can bi ma mi tra zhig :
nam mkhar dmigs la nyi ma lan gsum 'bud :
bi ma zhu ba'i zla ba khong du mid :
lus gnad ldan pas bsam bzang sngon btang ste :[ <!TCC Tibetan character 4,37 undefined in unicode!> ]dal 'byor mi lus thob par dka' ba dang :
mi rtag slu byed rdzun phug brdib pa dang :
'khor ba'i bya bar snying po med pa dang :
chos rlom chos min log par song ba dang :
las 'bras bslu ba med par shes pa dang :
'khor zhing 'gyur ba'i sdug bsngal zhib bsam ste :
rtse gcig nges 'byung bsam pa brtan po yis :
'jigs rung 'khor ba'i sdug bsngal bzod dka' 'dir :
'jig rten mthu chen kun gyi thabs rdugs pas :
thugs rje'i bdag nyid bla ma rin po che :
skyob pa sangs rgyas lam mchog dam pa'i chos :
'dren pa dge 'dun rnams la skyabs su bzung :[ <!TCC Tibetan character 4,37 undefined in unicode!> ]ma gyur 'gro rnams bla na med pa'i sar :
ston mchog rnams kyis bsgral pa de bzhin du :
rin chen bslab pa gsum gyis gzhi bzung ste :
byang chub mchog gi sems lngas blo sbyangs shing :[ <!TCC Tibetan character 4,37 undefined in unicode!> ]lam gyi 'gal rkyen bar chad zhi bya'i phyir :
spyi bor pad+ma zla steng hU~M dkar po :
yongs gyur bla ma rigs 'dus rdo rje sems :
dkar gsal zhal gcig phyag gnyis skyil krung bzhugs :
rdo rje dril 'dzin yum dang gnyis med 'khril :
chas gos bcu gsum gyis spras 'od 'bar ba :
zhi ba'i tshul dgu ldan pa'i thugs ka ru :
zla steng hU~M mthar yi ge brgya pas bskor :
'od 'phros rang gi sdig sgrib byang bar bsgom :
gsang sngags bzla zhing 'gyod pas bshags par bya :
rang la bstims nas rtog med ngang la bzhag :[ <!TCC Tibetan character 4,37 undefined in unicode!> ]phyi nang gsang gsum tshogs kyi mchog gyur pa :
rin chen maN+Dal legs sbyangs bzang rdzas byugs :
dri yis chag chag gdab la dbyig gi rigs :
tshom bur spungs la phyag 'tshal sngon 'gro bas :
oM AHhU~M:
stong gsum maN+Dal mngon mtho'i 'byor pas bkang :
'dod pa'i yon tan sna tshogs sprin 'phro ba :
mchog gsum bla ma sprul pa'i sku la 'bul :
'gro kun sprul sku'i zhing la spyod par shog :
stug po bkod pa'i zhing khams bsam yas pa :
ye shes rol pa'i longs spyod rnams kyis brgyan :
rtsa gsum bla ma longs spyod rdzogs skur 'bul :
'gro kun longs sku'i zhing la spyod par shog :
chos dbyings rnam par dag pa'i zhing khams su :
'gag med 'od gsal rig pas brgyan pa 'di :
sku gsum bla ma chos kyi sku la 'bul :
'gro kun chos sku'i zhing la spyod par shog :
'bras bu'i mthun rkyen 'bad med de yis byed :[ <!TCC Tibetan character 4,37 undefined in unicode!> ]myur lam khyad par bla ma'i byin rlabs te :
kun 'dus bdag nyid rje la gsol ba 'debs :
rtse gcig mos pas dbang bzhi 'bum phrag blang :
bla ma'i thugs dang rang sems dbyer med bsre :
de ltar sngon 'gro'i rim pa mthar phyin nas :[ <!TCC Tibetan character 4,37 undefined in unicode!> ]dngos gzhi bskyed rim phyag rgya'i rnal 'byor ni :
rang sems de bzhin nyid dbyings blo 'das ngang :
snying rje 'gyur med 'gro kun yongs khyab pa'i :
rang rtsal rgyu yi a la sems bzung ste :
rnam par 'byongs na phyag mtshan rdo rjer bsgom :
'od 'phros 'og gzhi logs steng rdo rje'i gur :
rab tu 'thas pa me lnga 'bar ba'i khongs :
pad+ma 'dab brgyad zla ba'i dkyil 'khor dbus :
rin chen khri rkang pad+ma nyi zlar bcas :
brtsegs pa'i steng du nyi zla kha sbyor nang :
yig 'bru phyag mtshan zhugs pas 'od du zhu :
rim bzhin a dang rdo rje de yongs gyur :
rang rig bla ma phyag rgya gcig pa ni :
bi ma mi tra a tsar gzhon nu'i tshul :
spyan zlum mdzod spu snyan gong shangs kyi sgor :
a yig 'bar zhing sku mdog dkar po la :
ljang ba'i 'od 'phro gsang gos sngo skya dang :
thang sham dmar po chos gos gsum gyis bklubs :
che mchog grub brnyes brda rtags phyag g.yas kyis :
gser gyi rdo rje thugs kar sgreng thabs 'dzin :
yang na chos 'chad phyag rgya mdzad par bsgom :
g.yon pas mnyam gzhag phyag rgya lte 'og mdzad :
zag med bde chen rdo rje'i thod pa'i nang :
rang rig byang sems bdud rtsis bkang ba bsnams :
zhabs gnyis rdor skyil lam ni mnyam skyil can :
lta ba rab mtho gzhan snang zil gnon cing :
pha rol rgol 'joms dbu zhwa rtse smyug la :
thugs rje'i dpyang thag rna lhan thur du 'phyang :
srid zhir dbang bsgyur dbang gi mdog can gsol :
mtshan bzang dpe byad rdzogs pa 'od lnga'i klong :
g.yo med rdo rje'i sku ru bsams byas te :
gnas gsum 'bru gsum 'bar las 'od 'phros pas :
rdo rje gsum gyi dkyil 'khor spyan drangs la :
yi ger bstims pas gnas gsum byin gyis brlabs :
rdo rje dbyings kyi lha tshogs mkha' gang bas :
dbang bskur ye shes dgug bstim mchod bstod bya :
gnas gsum 'bru las 'od 'phros sdig sgrib sbyangs :
phyir 'bud gsum byas rgyal ba'i byin rlabs kun :
'od zer sna la drangs te nang du rngubs :
spros par dga' na 'khor du mkha' 'gro bsgom :
mthing ser dmar ljang gri thod kha T+wAM 'dzin :
g.yon du sbas yum dkar mo dang bcas pa :
brkyang bskum gar gyis gtso la 'dud pa'i tshul :
gtso bo'i thugs kar zla steng a dkar po :
srog sngags zla skar phreng ltar 'od zer bcas :
gtso bo'i zhal thon sbas yum zhal du brgyud :
pad+ma'i lam nas rdo rje nor bur zhugs :
thugs kar thim pas bde chen rgyas par bsam :
de ltar mgal me'i 'khor lo lta bur bskor :
'od zer spro bsdus don gnyis byed pa dang :
rnal 'byor ma bzhi yi ge bzhis bskul bas :
las bzhi'i phrin las 'bad med 'grub par 'gyur :
oM AHhU~M gu ru bi ma la mi tra ha ri ni sa tsit+ta hrIng hrIng dza dzaHsarba sid+d+hi pha la hU~M:
shAn+tiM puSh+TiM wA shaM mA ra ya rbad :[ <!TCC Tibetan character 4,37 undefined in unicode!> ]khyad par yi dam gsang ba'i rnal 'byor ni :
stong nyid snying rje'i rang rtsal hU~M yig las :
skye rim sbyong ba'i tshul gyis rim par bskyed :
de yang che mchog smug nag zhal gcig pa :
phyag gnyis rdo rje thod khrag bsnol thabs 'dzin :
yum mchog gnam zhal kha T+wAM thod khrag can :
sbyor zhing dur khrod rol pa'i chas ldan bsgom :
brlab cing dbang bskur mchod bstod la sogs dang :
gnas gsum yig 'bru spro bsdu'i bzlas pa bya :
spros par dga' na dur khrod gzhal yas dbus :
phyogs bzhir rigs bzhi'i khrag 'thung yab yum dang :
ke'u seng dbang phyug sgo ma'i tshogs bcas bsgom :
dzapa? khang phye zhing dngos grub sgrub pa'i mchog :
snang grags rig pa lha sngags ye shes che :
sngags rnams bung ba tshang zhig lta bur bzla :
'od gsal ngang sdud slar yang rgyun spyod sogs :
ma dag snang zhen 'gog pa'i thabs la bslab :
de ltar bsnyen sgrub yan lag bzhi ldan pa'i :
bskyed pa'i rim pa rnam par 'byongs pa ni :
nges rdzogs lam ste tshe gcig 'bras bu thob :
yang na mos pas brgyud pa'i sgo nas 'grub :[ <!TCC Tibetan character 4,37 undefined in unicode!> ]mtshan bcas bde stong thugs kyi rdzogs rim la :
rang nyid yi dam lhar bsgom stong ra ni :
'khor lo drug dang dbu rkyang ro gsum rnams :
phyi dkar nang dmar lte 'og sum mad \u0f7cna :
a shad spyi bor ha~M yig nyid la blta :
drod ma skyes kyi bar du a shad dang :
bde ba ma skyes bar du ha~M yig la :
sems bzung bde drod cung zad skyes pa na :
a las me 'bar a nu ta ra bsreg :
me lce phra bas sbrul gzugs lta bu'i rtsa :
brgyud pas g.yon du lan gsum 'khyil de   zhal shes yod /grol :
rtsa kun mes gang ha~M yig rab zhu bas :
thugs kar dkar dmar 'phrad pas bde ba rgyas :
bde stong ye shes dwangs mas lus kun gang :
rim par 'khor lo dbab bzung ldog dgram bya :
de la rlung sbyor lus gnad sbyar ba ni :
rlung ro bsal zhing sbyor ba bzhi ldan pas :
yan lag lnga sbyong rdor 'beb ha sprug bya :
skyil krung mi rtog bum can las sbyar zhing :
drug ldan pus 'khyud ldan pas drod la bsten :
phyed skyil lag bsnol bde ba dag la sbyang :
chos bdun 'beb pa kun gyi spyi chings so :[ <!TCC Tibetan character 4,37 undefined in unicode!> ]lang tsho dar babs mi mo nyi shu man :
'du shes gsum sbyor dga' ba bcu drug bsgom :
dbab bzung ldog dgram rab kyis lta ba'i ngang :
'bring gis ting 'dzin tha mas rlung lus gnad :
bde stong ye shes bskyed phyir bslab par bya :[ <!TCC Tibetan character 4,37 undefined in unicode!> ]mtshan med 'od gsal ye shes rdzogs rim ni :
thog mar rang nyid ngan song gnas skyes te :
sdug bsngal myong tshul rnams la legs bsam dang :
mtho ris bde ba rnams la blo bzhag cing :
'das pa'i tshul rnams sems kyis bsgoms nas kyang :
lus ngag yid kyi spyod pa rnam par spyad :
bde sdug myong mkhan sems kyi ngo bor blta :
lus gnad rdo rje'i 'dug stangs bcas te bsgom :
lus kyi stod smad gang du gnas pa brtag :
bram ze'i 'dug stangs mig bkag nang du blta :
lag gnyis pus steng bkab la lus bsgrim ste :
stong ra bsgoms nas phyi nang gar gnas brtag :
bya rgod 'dug stangs dang bcas phung sogs dang :
yul dang yul can gang du sems gnas btsal :
hU~M dbyangs srin 'gros nam mkha'i mtha' la spro :
'gro dang 'ong ba'i tshul la rnam par dpyad :
hU~M gi thag pas yul la 'ching grol bya :
de tshe sems la 'ching grol yod med brtag :
hU~M gis phyi nang chos kun rab gtor te :
chos dang chos can rtag pa yod med brtag :
de nas ma dag dag pa'i rten bcas la :
brten nas mnyam par bzhag ste 'gyu ba brtag :
rten med la gnas skye ba yod med brtag :
kha dog gzugs dbyibs dngos po yod med brtag :
lus bsgrim gsal 'don 'gags pa yod med brtag :
nyan thos lta stangs mig gnyis sna rtser phab :
sems ni ci yang yul med stong pa la :
de yi ngo bo gsal la ngos bzung med :
mi rtog brjod bral ngang du hrig ger bzhag :
gsal de bde la bde de mi rtog par :
la bzla seng ge'i lta stangs gyen la blta :
khro bo'i sdang mig gyad kyi 'phyong stangs dang :
bya rgod 'phur stangs rnams bya spyod lam gyis :
mnyam gzhag sgrib pa med la bslab par bya :
de nas lus ngag yid gsum lhod de'i ngang :
rnal dbab sems ni bltar med ngang la bzhag :
rtsub pa'i nyams skyes de dang myong ba bsre :
de ltar ru shan rnam pa nyer bdun gyis :
sems btsal skye 'gag gnas gsum 'gro 'ong dang :
gzugs dang kha dog 'ching grol la brtags pas :
cir yang med la cir yang shar ba can :
yid ches yod kyang dmigs su med pa yi :
gzhi yi ka dag lhun grub 'khrul grol tshul :
ji bzhin gtan la phebs par gyur pa na :
lam gyi khregs chod nyams su len bya ni :
brtul zhugs spyod pa rmad du byung ba yis :
gang shar 'dzin med zhen snang rang grol ba :
ban bun har har gza' gtad bral bar bskyang :
thod rgal rig pa'i rtsal shugs ma zhan par :
gang yang blo la byar med rtsol bral bar :
bya 'phur rjes med de kho na yi ngang :
'dug stangs gsum gyis sgron drug gnad gcun pas :
chos nyid mngon sum gong 'phel tshad la phebs :
mthar thug chos can chos nyid dbyings su zad :
de lta bu yis rab ni tshe gcig la :
dbyings ye zung 'jug 'bras bu gzhi la smin :
tshe dbang phyag chen lhun gyis grub pa 'thob :
'bring gis rnam par smin pa'i rig 'dzin dang :
tha ma skye ba brgyud nas rnam smin 'thob :[ <!TCC Tibetan character 4,37 undefined in unicode!> ]gzhan yang lam gyi yan lag 'di lta ste :
lus 'di lhar bsgom lha yang sgyu mar bsgom :
ma dag 'gro ba rigs drug gzugs brnyan bcas :
yi ges sbyangs la gnyis ka ro mnyam par :
sgyu lus stong pa nyid kyi ngang du bsgom :
rmi lam ngos bzung rtsub dang 'jam gyis zin :
a dang a nu ta ra la dmigs shing :
'jam na smin mtshams 'khrugs na lte bar blta :
nyin snang rmi lam bsgoms la sprul sgyur spel :
'od gsal snying nang a las 'od 'phros pas :
lus kyi nang gang bum nang mar me bzhin :
g.yo med phyi la 'phros pas 'jig rten gsal :
snod bcud 'od zhu mi dmigs ngang du bzhag :
bar do da ltar snang ba bar dor blta :
'jigs skrag 'khrul pa'i snang ba ci shar yang :
thams cad ngo bo rang bzhin med par bzhag :
gnas drug a su nr-i tri pre du bsgom :
yig 'bru gsum gyis rim bzhin sbyang bar bya :
'pho ba hU~M gis sgo dgag rnam shes a :
d+hU ti'i dbus su bsgoms te spyi bo ru :
bla ma'i thugs kar 'pho ba'i 'dun pa gtad :
rlung sbyor nyid dam sgra yi sgo nas 'pho :
de yang lam dus thugs kar reg tsam dang :
las sbyor dus su skar mda' bzhin du 'phang :
grong 'jug phyi rol yi ge'i gzugs brnyan la :
rlung sems rtse gcig gtad de 'pho snyam tshe :
rnam shes a dang rlung nyid thig le dang :
'byung ba 'od du bsgom la skyon med pa'i :
khye 'u lo brgyad phung por 'jug par bya :
'chi med tshe yi rig 'dzin bsgrub pa ni :
rang nyid bla ma'i gnas gsum 'bru gsum las :
'od 'phros rgyal ba'i byin brlab snod bcud kyi :
tshe dpal bdud rtsi'i ngo bor bsdus nas ni :
kha nas zhugs te lus gang tshe 'phel bsam :
mdun bskyed bskul te tshe bcud rdzas la bstim :
nus ldan sman dang nam mkha'i bcud len bya :
gegs sel nges 'byung snying rje mos gus bskyed :
lus spyod bya zhing thams cad sgyu mar blta :
bogs 'don mthar thug ri rtse mthon po'i sar :
nam mkha' dri med nyi ma rtse shar skabs :
kha ni nub blta rang nyid snang stong ngang :
bi ma lar bsgom de nyid a ru bsgyur :
de la sems bzung de yang mi dmigs par :
nam mkhar bstims la rig pa had de bzhag :
de tshe dbyings ye zung du 'jug pa'i don :
ji bzhin blo la 'char ba de brtan na :
'bras bu bla na med pa 'thob par 'gyur :
slar yang nyi zer la blta dbyings rig gzir :
nang du bya rtsol bral ba'i don mthong na :
bi ma'i glu blangs rig pa'i nyams bskyang ngo :
de ltar lam gyi bye brag gang gis kyang :
tshe gcig 'bras bu rnyed par gdon mi za :
sa lam rim bgrod mi zad rgyan nyer lnga :
yongs su 'grub byed theg dgu 'dus pa'i bcud :
zab mo'i chos 'di mi 'gyur brag gi nang :
sngon sbyangs smon lam zab mos rgyas btab pa :
skye ba brgyud mar gnas pa'i gter kha gang :
lta ba nam 'phang gcod pa'i khyung brag la :
dwangs ba'i sems kyis lag pa brkyang ba na :
dag pa'i rkyen gyis chos kyi sgrom zhig rnyed :
nyams kyi pustir shar ba'i yi ge rnams :
rtsol med bris pa'i gzugs 'di shin tu zab :
sngags kyi bdag mos 'di la gnyer kha gyis :
yang zab bstan pa kun tu 'phel ba dang :
'phrad tshad kun bzang rgyal sa zin par shog :
sa ma ya :
rgya rgya rgya :[ \u0f80]atsha :[ \u0f01\u0f83]:
slob dpon chen po bi ma mi tra'i rdo rje'i glu bdud rtsi dri med bzhugs so :
e ma ho a la la ho :
dus gsum rtog bral ka dag gdod ma'i dus :
rang snang rig pa 'od gsal zang thal klong :
ye shes sku can bi ma mu dra yis :
rdo rje'i glu 'di chos nyid rang sgras blangs :
e ma srid gsum ye nas bdud rtsi lnga :
ma bcos ma bslad rdzogs sangs rgyas kyi dbyings :
bsam brjod dpe bral mtshan ma'i yul 'das bzhin :
rig pa'i ye shes cho 'phrul cir yang shar :
shar tsam nyid nas rang gi ngang du grol :
dbyings rig zung 'jug bden gnyis dbyer med pa :
lhag pa'i chos sku gcig pu yin shes na :
don gyi bdud rtsi chen po de la bya :
snod bcud dag pa gzhal yas dkyil 'khor lha :
nyon mongs rgyud dag 'od gsal 'du 'bral med :
nyi ma'i snying por mun pa ming med bzhin :
de nyid rtogs na 'khor ba'i ming yang med :
ma rtogs 'gro rnams sems kyi gzhan dbang gis :
rang byung ye shes nyi ma'i snying po sgrib :
sems ni yul dang bcas shing gzung 'dzin can :
nyon mongs 'phel byed ma rig gti mug la :
rig pa yul med gzung dang 'dzin pa spangs :
nyon mongs rang grol ye shes ngang gis gsal :
rtag pa ma yin ngo bo gdod nas stong :
chad pa ma yin rang bzhin zang thal le :
gnyis ka ma yin gnyis min mtha' las 'das :
dang por ma skyes bar du gnas pa med :
tha mar 'chi med don gyi a mr-i ta :
gang gis bsten pas bdud bzhi ngang gis 'joms :
'pho med byang chub sems su lhun gyis grub :
lta ba bdud rtsi dri med gnyug ma'i glu :
nam mkha'i rnal 'byor bi ma mu dras blangs :
'dod chags zhen pa'i sems ni bdud yin te :
zhen med rig pa'i rtsal sbyong rtsi yis gdab :
dri med bde stong ngang du rang grol na :
so sor rtog pa'i ye shes mngon du 'gyur :
zhe sdang rags pa'i sems ni bdud yin te :
gzung dang 'dzin bral rig pa'i rtsi yis gdab :
dri med snang stong sgyu mar rang grol na :
me long lta bu'i ye shes mngon du 'byung :
gti mug 'thibs po'i sems ni bdud yin te :
gsal la mi rtog rig pa'i rtsi yis gdab :
dri med gsal stong gnyug mar rang grol na :
chos kyi dbyings kyi ye shes mngon du 'gyur :
nga rgyal khengs pa'i sems ni bdud yin te :
bdag med rang byung rig pa'i rtsi yis gdab :
dri med rig stong thig ler rang grol na :
mnyam pa nyid kyi ye shes mngon du 'gyur :
phrag dog zug rngu'i sems ni bdud yin te :
skye 'gag las 'das rig pa'i rtsi yis gdab :
dri med tshor stong dbyings su rang grol na :
bya ba grub pa'i ye shes mngon du 'gyur :
chos kun rang byung gdod nas rnam dag pa'i :
rig pa ye shes lnga yi rtsa ba las :
yan lag shes bya kun la khyab par shar :
rtags kyi bdud rtsi zhes ni de la bya :
de ltar shes nas nyon mongs 'khrul pa'i bdud :
rig pa ma 'khrul ye shes rtsis thebs pas :
lcags la gser 'gyur rtsi yis btab pa ltar :
sku dang ye shes dbyer med lhun gyis grub :
bsgom pa bdud rtsi dri med zang thal glu :
rang grol rnal 'byor bi ma mu dras blangs :
rdzas kyi bdud rtsi phyi nang khyad par khams :
phyi ni sman gyi rtsa ba yan lag dang :
nang ni sha lnga bdud rtsi lnga sogs la :
gtsang sme blang dor 'dzin pa bdud yin te :
gnyis med lha sngags dgongs pa'i rtsis btab pas :
thams cad thig le gcig tu 'khyil ba'i rdzas :
gang gis zos pas nad gdon bgegs sel zhing :
rdo rje sems dpa'i tshe dang lang tsho 'grub :
khyad par bdud rtsi rnal 'byor pa rnams kyi :
byang sems nyams pas 'chi ba bdud yin te :
'pho med bde ba chen po'i rtsis btab pas :
'chi med kha sbyor rdo rje'i sku 'grub bo :
thig le 'phel bas bde ba'i nyams 'phel zhing :
de 'phel ye shes lus mchog 'thob 'gyur phyir :
lta bas rgyud sbyangs bskyed pa'i gsal snang grub :
rdzogs rim drod thob sbyor ba lam byed pas :
dben pa'i gnas su mtshan ldan mi mo btsal :
dbang gi gzungs ma pad+ma rigs kyi yum :
pad+ma'i mdog can yid 'ong bde ba skyed :
de dang rjes mthun rdo rje'i rigs kyi yum :
ri dwags mig can 'gros dal spyod lam snyom :
rgyas pa'i gzungs ma rin chen rigs kyi yum :
glang chen dri 'phro sha rgyas 'dod pas myos :
zhi ba'i gzungs ma bde gshegs rigs kyi yum :
dung ltar lte ba rab 'khyil skad gdangs gsal :
drag po'i gzungs ma las kyi rigs kyi yum :
lte bar ri mo gsum mtshan khro zhing gtum :
rigs kyi yum lnga gang yang rung ba ni :
rgyud sbyangs dbang bskur 'dod pa'i sgyu rtsal rtse :
lus ngag lhar mnyam mkha' gsang byin brlab mnyam :
lhan skyes ye shes 'dod pa mnyam ldan pas :
snyoms par zhugs pa'i 'dod chags chen po'i mes :
spyi bo'i ha~M las byang sems bdud rtsi'i rgyun :
'khor lo rnam bzhir ru sbal 'gros kyis dbab :
rlung rig dbyer med ka dag ngang du bzung :
dud 'gro'i 'gyur ba bzhi yis gnas bzhir ldog :
seng ge rnam grol phyag rgyas khyab par dgram :
de tshe bsnyen sgrub yan lag bzhi dang ni :
dga' ba bzhi ldan rdzas kyi a mr-i tas :
lus khams bcud kyi dwangs ma 'phel zhing brtan :
rtsa yi mdud grol rlung bcu las su rung :
thig le 'pho med nang gi sa dang lam :
skad cig gcig bgrod sku bzhir lhun gyis grub :
spyod pa bdud rtsi dri med bde chen glu :
lhan skyes rnal 'byor bi ma mu dras blangs :
yid dpyod mtshan ma'i sems ni bdud yin te :
de la mngon sum rig pa'i rtsi sbyar bas :
rags lus 'pho chen rdo rje'i sku 'grub pa :
chos kyi bdud rtsi bla med mngon byed phyir :
lus ngag yid ni dben pa gsum la bsten :
phyi nang gsang ba'i bya ba dgu phrugs btang :
bzhugs stangs gsum gyis rtsa yi byed pa bcing :
srog rtsol rang babs 'gro 'ong ngang gis zhi :
gzigs stangs gsum gyis thig le dwangs mar smin :
ye shes lam ni dkar 'jam rtsa yi sbubs :
snang ba'i sgo ni rgyang zhags chu yi sgron :
phyi nang yul ni dag pa dbyings kyi sgron :
shar ba'i rang bzhin thig le stong pa'i sgron :
de yi ngo bo shes rab rang byung sgron :
nam mkha'i gzugs can 'od gsal lnga ldan lus :
stong gsal ris med kun gyi srog tu shar :
ye shes snang ba dbang por lam me bas :
chos dang chos can 'khrul pa'i phung po bcad :
bltar med ngang nas gza' gtad kun bral bas :
dbyings kyi phyag rgya rig pa'i sgrom du gzhug :
rgya mtsho ar gtad mi g.yo dgongs pa'i gzer :
dang po'i sa nas mthar phyin bar du gdab :
snang ba mngon sum nyams kyi 'phel chas bskyed :
tshad la phebs pas rang sa zin pa na :
chos nyid dbyings su chos can kun zad pas :
byar med nam mkha' sbar gyis 'debs pa yin :
'di ltar snang ba'i chos rnams ye shes dang :
stong pa'i gshis ni sku dang 'du 'bral med :
sku dang ye shes dbyer med mthar thug pa :
rdo rje'i sa la lhun gyis grub pa'o :
'bras bu bdud rtsi dri med lhun grub glu :
'od gsal rnal 'byor bi ma mu dras blangs :
bdud bzhi lam bzhi'i rtsi yis rab sbyangs pas :
'chi med sku bzhi mngon du 'gyur ba ste :
dga' brod lha bu'i bdud kyi sgyu ma ni :
byar med lta ba chos sku'i klong du thim :
thogs med nyon mongs bdud tshogs gang skyes kyang :
rang grol bsgom pas longs sku'i phyag rgyar bsgrub :
thogs bcas 'chi bdag bdud kyi 'pho ba kun :
bde chen spyod pas sprul pa'i brtul zhugs 'chang :
snyem byed phung po'i bdud kyi nyer len tshogs :
lhun grub 'od gsal ngo bo'i sbubs su gzhug :
dbang po rab rnams lta ba rtogs pas grol :
'bring ni bsgoms pas ye shes lhug par 'char :
tha ma bde chen thabs kyis lhan skyes mtshon :
gang yang 'bras bu'i lam gyis mngon sum 'grub :
de phyir shin tu rab zab snying po'i don :
yon tan bdud rtsi'i rgyud kyi gsang ba dang :
man ngag rdzogs chen mthar thug thig le'i bcud :
dbyings kyi rnal 'byor bi ma mu dra yis :
rig pa rang shar 'dus pa'i tshogs la gdams :
snod dang skal bar ldan pa gnyis ka'i rgyud :
byin rlabs 'pho ba'i stobs kyis lam mer shar :
yi ge 'di ni snying gi zungs khrag ste :
lhan cig skyes ma rdo rje g.yu sgron dang :
nam mkha'i ral gcig e ka dzA Ti la :
gnyer du gtad do badzra sa ma ya :
snying la sbos shig bka' rgya dam du gdams :
nyams su longs shig tshe gcig don la dril :
lnga ldan thig le'i klong du rang grol ba'i :
ye shes sgyu ma tshe 'dir 'grub par gyis :
mthong ba tsam gyis dgongs pa mngon gyur pa'i :
rig 'dzin grub pas 'jig rten khyab par shog :
sa ma ya :
rgya rgya rgya :
gu h+ya :
d+ha thim :
'di ni yon tan bdud rtsi'i rdzogs rim thun mong ma yin pa gsang ba las ches gsang ba ste :
ring du gsang nas gdams khrid chig brgyud du gdab par bya'o :
mang+ga laM//[ \u0f01\u0f83]:
bcud len gyi gdams pa 'chi med bdud rtsi 'khyil ba bzhugs so :
na mo gu ru bi ma la mi tra ye :
'chi med tshe'i rig 'dzin sgrub pa'i gdams pa las :
nus ldan sman dang nam mkha'i bcud len bya :
zhes pas :
dang po nus ldan sman gyi bcud len ni :
ye shes bdud rtsi 'od ldan rtag tu ngu 'di la rigs gsum ste :
me tog ser po 'jam pa'i dbyangs kyi rigs so :
dkar po spyan ras gzigs kyi rigs so :
sngon po phyag na rdo rje'i rigs so :
rigs gsum ka'i bcud len pa la man ngag drug ste :
dang po brtag pa'i man ngag ni :
rab dpa' bo dang mkha' 'gro rang bzhin gyis 'du ba'i gnas chen rnams su skyes pa dang :
'bring gnas phran sogs sa gtsang zhing mtho la ma khrigs pa'i phyogs su skyes pa dang :
tha ma sa nag dang grong khyer gyi 'dabs sogs su skyes pa ste :
de la tha ma ni mi rung zhing gzhan gnyis gang 'byor bya'o :
'di la rgyud las ye shes bdud rtsi 'od ldan zhes gsungs :
mkha' 'gro ma rnams kyis rtag tu ngu zhes mtshan gsol :
sman gyi gzhung las 'tsho byed chen po zhes kyang bya :
ngos 'dzin ni mthong ba brgyud pa las shes par byas nas ma 'khrul ba btsal bar bya'o :
gnyis pa btu ba'i man ngag ni :
dbyar zla ra ba'i dus su lo ma dang me tog gtso bor bya :
ston zla ra ba'i dus su rtsa ba gtso bor byas te tshes brgyad dang bcu dang bco lnga sogs shis pa'i dus su khye'u dang bu mo gtsang mas sngags 'di bzlas la btu zhing brko bar bya'o :
oM si li si li pad+ma si li pad+ma a mr-ita kuN+Da lI hU~M hU~M:
gsum pa sbyar ba'i man ngag ni :
'jam pa'i dbyangs kyi me tog gi phyed spyan ras gzigs kyi rtag tu ngu dang :
de'i phyed phyag rdor rtag ngu rnams shin tu zhib par btags :
dug 'don pa'i phyir rgyam tshwa :
pi pi ling :
gur gum bzang po thun re btab :
ngar 'dogs chang gar mas kha phru btab la phol tsam sbol te g.ya' med pa'i snod du zhag gcig bsnyal lo :
de nas kha 'dzin gyi sman la a ru ra phyag rdor rtag ngu dang mnyam pa :
ba ru ra de'i phyed :
skyu ru ra de'i phyed de nad sel ba'i kha 'dzin no :
stobs skyed pa la dbang lag :
me drod skyed pa se 'bru :
tshe bsring ba ra mo shag :
rgas sra ba cong zhi :
mdangs gsal ba'i phyir sbrang rtsi rnams skyu ru ra'i bung dang mnyam pa lhan cig tu 'dam btags thems par byas pa ril bu sran ma tsam dril te legs par skam mo :
bzhi pa sgrub pa'i man ngag ni :
rgyas par na gnas skabs bzhi ste :
dang po sman khrol bu rnams rin po che'i snod du bkod la :
de'i steng bdud rtsi 'khyil ba ljang sngon rgya gram dang dril bu 'dzin pa yum dang bcas pa'i sku las 'od zer dang bdud rtsi'i rgyun byung bas sman gyi ma dag pa thams cad sbyangs :
slar yang 'od zer gyis brtan g.yo'i dwangs bcud bsdus te zhal du zhugs :
thugs kar zhu :
sbyor mtshams nas sman la thim pas nus pa ches cher bskyed par bsam la :
oM badzra a mr-ita kuN+Da lI ha na ha na hU~M phaT:
ces khri bzlas mthar la mi dmigs par bsam mo :
gnyis pa phye ma sgrub pa ni :
gong du bshad pa ltar legs par sbyar ba chang gi nying khus bran phabs rtsi dang bcas ka pA lar blugs :
dkyil 'khor gyi dbus su bzhag la nam zla dang mthun pa'i drod 'beb thabs bya :
sgrub pa'i dngos gzhi sman sgrub ji lta ba bzhin rtags ma mthong bar bya'o :
gsum pa ril bu sgrub pa ni :
de nas skabs kyi dngos grub blang zhing ril bur dril nas skam pa dang thod pa mtshan ldan gyi nang du blugs :
dar dmar pos kha bcad la dkyil 'khor gyi dbus su bzhag :
'chi med tshe yi phrin las kyi gzhung bsrang zhing tshe bcud bsdus pa ril bur bstim pa'i dmigs pa dang bcas bzlas pa dang :
tshe 'gugs nan tan du bya :
ril bu las 'od dang :
sgra dang :
dri bzang po byung ba'am :
rmi lam dge ba'i rtags mthong nas las la sbyar ro :
bzhi pa las sbyor gyi sgrub pa ni :
bla ma'i phyi sgrub sngon du song nas :
stong pa'i ngang las rlung me thod sgyed steng :
b+han+d+ha'i nang du sha lnga bdud rtsi lnga :
ye shes lnga ldan 'khor 'das kun gyi bcud :
me rlung sbyor bas dam rdzas chen por bskol :
zhu khol rlangs pa 'od kyi gur khyim 'khyil :
dbus su 'chi med rig 'dzin bi ma la :
dkar ljang spyan zlum a tsar gzhon nu'i tshul :
sogs nang sgrub kyi las gzhung bsrang :
tshe yi phrin las ltar bzlas dmigs dang tshe 'gugs nan tan du bya :
khyad par tshe sgrub kyi bzlas pa'i mjug tu :
oM AHhU~M sarba pany+tsa a mr-ita ra sA ya na sarba sid+d+hi hU~M hU~M:
zhes bcud len gyi sngags spel la bzla :
mthar steng gi lha tshogs 'od du zhu nas bdud rtsi la thim pas bcud len gyi ril bu 'od 'bar bar gyur pa'i dwangs ma 'od zer dkar dmar mthing gsum gyi rnam par byung :
rang gi gnas gsum du thim :
sgo gsum gyi dam tshig nyams chag byang :
sku gsung thugs kyi dbang dang byin rlabs dngos grub ma lus pa thob par bsam la :
sngags kyi mthar :
kA ya wA ka tsit+ta sid+d+hi pha la hU~M zhes btags pas dbang blang zhing ril bu bsten :
tshogs 'khor bzang pos zhal bsro zhing shis brjod rgya cher bya'o :
'di dag gi skabs su sgrub grogs yod na mtshams dam par bcad cing sngags rgyun ma chad pa dang :
thun mtshams su tshogs mchod :
nyu le bskrad pa :
byin 'beb sogs kyang spyi ltar bya'o :
de ltar rgyas par ma grub na :
las sbyor gyi sgrub pa 'di kho na ltar byas nas rtags mtshan byung ba dang dngos grub blangs te mdor bsdus pa'i sgrub tshul lo :
lnga pa bsten pa'i man ngag ni :
legs par bsgrubs pa'i ril bu rlung mi 'chor ba'i snod bzang por tshags byas la :
rab kyis rags pa'i kha zas thams cad spangs te tho rangs dang dgong mo'i dus ril bu bdun re chu skol tsha mos phul :
tshe sgrub kyi dmigs pa dang rlung sbyor 'phrul 'khor rgyun mi 'chad par bya'o :
'bring gis skom cung zad ma gtogs zas gzhan spangs la bsten :
tha mas zas skom spangs ma nus na :
rul skyur dang sngo tshod sogs sman gyi nus pa la gnod pa'i zas spangs te bsten no :
yang na sman mar dang sbyar la bza'o :
de dag gi skabs su ril bu nyid 'khor 'das kyi tshe bcud thams cad 'dus pa'i ngo bor bsams nas zos pas bdud rtsi'i bcud kyis rtsa khams thams cad khyab ste rdo rje'i skur gyur par bsam la rlung kha sbyor bzung ba ni shin tu gal che'o :
de ltar bsten pa'i phan yon ni :
tshe ring :
rgas sra :
lus yang :
dbang po gsal :
mngon shes 'char :
dpa' bo mkha' 'gro thams cad ngang gis 'du :
tshogs rdzogs bar chad thams cad zhi :
chig bsgril du brtson na 'chi med tshe la dbang ba'i rig 'dzin 'grub par 'gyur ro :
rtag ngu rigs gsum ka ma rnyed na 'jam dbyangs rtag ngu kho nas kyang bsgrub tu rung ngo :
drug pa 'di'i gdams pa sbyin pa'i man ngag ni :
'od ldan bdud rtsi'i dbang bskur ba :
gang gis thob pas 'chi med 'grub :
ces gsungs pas :
dad pa dang dam tshig ldan zhing snying nas sgrub pa don du gnyer ba la :
tshul bzhin bsgrubs pa'i ril bu dkyil 'khor gyi dbus su bzhag la sgrub pa bskyar :
de nas slob ma khrus nas phyung zhing mdun du 'khod pas maN+Dal phul :
gsol ba gdab :
rgyud sbyang :
bla ma nang sgrub ltar bskyed la ye shes dbab cing brtan par byas rjes :
thod pa ril bu bcas spyi bor bzhag la :
ril bu'i steng du rig 'dzin bla ma'i dkyil 'khor gsal ba'i sku las bdud rtsi'i rgyun byung :
ka pA la'i tshangs bug nas brgyud :
lus kyi nang gang bas sgrib pa thams cad dag cing bum pa'i dbang thob par bsam la :
oM:
snod ni bkra shis rang byung ka pA lar :
bcud ni 'chi med bde chen bdud rtsir 'khyil :
rig 'dzin bla ma'i dkyil 'khor 'ja' ltar shar :
bu la dbang bskur ye shes sku 'grub shog :
sngags mthar :
ka la sha a b+hi Shiny+tsa oM:
zhes brjod :
lha tshogs 'od du zhu ba'i byang chub kyi sems dang bcud len gyi dam rdzas sman gyi ril bu dbyer med pa lce la bzhag pas gsang ba'i dbang thob par mos la :
bo d+hi tsit+ta a mr-ita a b+hi Shiny+tsa A:
zhes brjod cing ril bu sbyin :
bdud rtsi'i bcud dang dwangs mas lus thams cad gang zhing 'khor lo bzhir khyab pas dga' bzhi'i ye shes nyams su myong bas shes rab ye shes kyi dbang thob par bsam la :
ril bu bdud rtsi dang sbyar bas gnas bzhir thig le bya zhing :
ma hA su kha a b+hi Shiny+tsa hU~M:
de nas slob ma lus bsrang :
rlung kha sbyar :
sems rtog med du bzhag pas dbang bzhi pa'i ye shes skyes par bsam la :
bla mas dgongs pa mi g.yo ba'i ngang nas :
dz+nyA na d+hA tu a b+hi Shiny+tsa a a a :
zhes brjod :
bkra shis kyi glu blangs shing me tog gi char dbab par bya'o :
de ltar bgyis pas gdams pa nyams su len pa la bar chad mi 'byung zhing dngos grub myur du 'grub pa'i dgos pa khyad par can yod do :
gnyis pa nam mkha'i bcud len ni :
rlung sbyor la goms pas tho rangs dang nyi ma 'char ka sogs rlung rig dwangs pa'i dus gtso bor bsgom :
de yang rang gi snying khar rig pa'i ngo bo hrIHdmar po las 'od 'phros :
lus kyi zhen rtog sbyangs :
lus 'ja' tshon lta bur gyur par bsam la rlung ro 'bud :
sna bug nas hrIHme 'od dang bcas pa 'phros :
snang ba'i dngos po bar chad kyi gdon bgegs dang bcas pa bsregs shing sbyangs te dpag tshad tshun me lce gcig tu 'khyil pa'i gur khang yangs shing rgya che bar bsam la :
hrI hrI hrIHzhes rig pa ngar bskyed la 'dren :
de nas lus tsog pur bsrangs te lag gnyis rdo rje khu tshur gyis pus mo gnyis nas 'khyud :
sems kyis 'jig rten gyi khams thams cad kyi nam mkha'i dwangs bcud thams cad mdun gyi nam mkhar sngo mer gyis 'dus :
de yongs su gyur pa las slob dpon bi ma la sku mdog nam mkha' dwangs pa'i mdog lta bur gyur par bsam la sems bzung zhing tshe sgrub kyi sngags yid bzlas bya :
mthar bdud rtsi'i ngo bo 'od zer sngon po'i rnam par mer gyis zhu ba rlung g.yas g.yon dbus gsum nas khas hub kyis rngub pa dang mnyam du rang gi lus nang du byung :
sngo mer gyis khengs par bsam la 'og rlung 'then pa dang bcas kha sbyor du bya :
rig pa 'dzin med du bzhag :
mi thub na dal gyis gtang :
skabs su 'phrul 'khor ci rigs brgyab :
skom pa'i snang ba byung na lce chung gi mdor haM dkar po la sems gtad pas bdud rtsi dpag tu med pa babs :
lus gang bar bsam la chu rlung bzung :
de ltar chig bsgril du brtson na 'ja' lus 'grub :
bdun phrag re sbyang bas kyang dus min gyi 'chi ba bslu :
tho rangs thun re ma chag pas nyin zhag re'i 'chi ba bslu :
spyir tshe ring :
rgas sra ba sogs yon tan thams cad lhun gyis grub par 'gyur ro :
ces pa 'di yang bi ma'i yang thig ye shes gsang lam gyi cha lag yin :
shin tu zab cing 'dril bas snying nas 'od gsal mchog gi lam la sgrub par byed pa'i gang zag ma gtogs gzhan la gsang zhing sbyin par mi bya'o :
bdud rtsi gsang ba'i srung ma rnams kyis srungs shig :
sa ma ya :
rgya rgya rgya :
'dis rnal 'byor pa rnams 'chi med ye shes kyi sku myur du 'grub par gyur cig :
mang+ga laM//
dge'o //[ \u0f01\u0f83]:
lam zab bla sgrub bi ma las :
dbang bzhi'i don glu bzhugs :
a ho ye :
ngo bo stong pa chos dbyings kun khyab bum :
skye 'gag gnas gsum 'gro 'ong bral ba'i bcud :
yul dbang shes gsum sku dang ye shes su :
rtogs pa 'di ni bum pa'i dbang gi glu :
a ho ye :
thabs shes mkha' gsang dag pa'i b+han+d+ha ru :
bde ba chen po'i ye shes byang chub sems :
rtsa rlung thig le sems rnams gnyis med du :
rtogs pa 'di ni gsang ba'i dbang gi glu :
a ho ye :
stong pa'i dbyings las rig pa gsal ba'i cha :
thabs shes reg bya'i bde bas rkyen byas te :
dga' ba rim par 'phel zhing rgyas pa ni :
zhen med rang bzhin shes rab dbang gi glu :
a ho ye :
ngo bo stong pa rang bzhin gsal cha las :
yul dbang shes gsum mtshams sbyar snang ba rnams :
gang shar ma bcos ngang du bzhag pa ni :
dbang chen zhes bya don dam chen po'i glu :
a ho ye :
yul dbang shes gsum rnam par dag pa'i phyir :
ngo bo rang bzhin thugs rje bum pa'i dbang :
gsum ka dbyer med chen por bskur ba yis :
dbyings rig dbyer med rtogs pa'i dbang thob shog :
a ho ye :
sna tshogs snang ba thabs shes sgyu 'phrul gyis :
rtsa thig rlung gsum drwa ba gsang ba'i dbang :
thams cad sems su 'brel ba'i dbang bskur bas :
dbyings rig dbyer med rtogs pa'i dbang thob shog :
a ho ye :
snang ba bde ba yab la stong pa yum :
zung 'jug bde chen dga' bzhi'i 'gros kyi mthar :
ma bcos gnas lugs shes pa'i dbang bskur bas :
dbyings rig dbyer med rtogs pa'i dbang thob shog :
a ho ye :
ngo bo stong pa dbyings kyi mkha' klong du :
rang bzhin bde chen lhun grub 'ja' ltar shar :
sna tshogs snang ba'i chos rnams so sor gsal :
gsum ka dbyer med don dam ngang du rdzogs :
zhes 'ja' lus rig 'dzin chen po bi ma la mi tra'i dgongs bcud dbang bzhi'i glu 'di /
kho bo mchog gyur gling pa chang gis bzi ba'i skabs su dad gus kyi blo can karma tshe dpal gyi ngor smyo gtam 'chal tshig gi tshul du smras bzhin de 'phral nyid du yi ger snang bar byas so //
dge legs 'phel ///
/
