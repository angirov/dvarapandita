mkha' 'gro gsang ba kun 'dus las :
rdo rje phag mo'i gtor dbang bzhugs :[ \u0f88 \u0f88\u0f88\u0f88\u0f88\u0f88\u0f88\u0f88 ]rdo rje phag mo la phyag 'tshal lo :
mkha' 'gro ma gsang ba kun 'dus kyi gtor ma la brten nas byin rlabs don gyi dbang bzhi bskur bar 'dod na :
dur khrod la sogs pa'i gnas su mkha' 'gro 'du ba'i dus gnyan gyi tshe 'bru sna'i phye ma dang :
rin chen sman sna la phug sogs mkha' 'gro 'du ba'i rdzas btab :
bdud rtsi chen pos bran :
ma da na bzang pos brdzis pa'i zan las gtor ma ri rab bang rim bzhi pa'i steng du mkha' 'gro ma'i dpal gtor phra la brjid cing phag mgos mtshan pa pad 'dab bzhis bskor ba :
phyogs bzhir rigs bzhi'i mkha' 'gro ma'i dpal gtor chung ngu re :
bang rim 'og ma gsum la phyogs mtshams brgyad du 'khor lo gsum gyi dpa' bo dpa' mo zung 'jug gi gtor chung nyer bzhi :
rtsa bar las dang dam tshig gi mkha' 'gro ma'i gtor chung brgyad :
bar mtshams rnams su mtheb kyu gang mang dang :
sha khrag 'bru sman sgog tsong la du la phug myos byed sogs kyis bskor :
dkar gyis thig gdab :
dmar gyi gur phub :
dar gdugs dang bris skus brgyan pa dkyil 'khor gyi dbus su bsham :
gzhan yang sman raka gtor tshogs nyer spyod sogs mchod pa'i yo byad kyis brgyan :
phrin las kyi gzhung bsrangs la sgom bzlas nus ldan du bsgrub :
tshogs dang gtor mas mchod :
de nas rgyud dag pa'i slob ma khrus nas dbyung :
bgegs bskrad cing mtshams gcad :
maN+Dal phul la gsol ba gdab pa ni :
he ru ka dang dbyer med pa'i :
slob dpon chen po bdag la dgongs :
dpal ldan rdo rje khros ma yi :
byin rlabs dbang bskur bstsal du gsol :
skyabs sems dang sdom pa 'bogs :
slob ma dam tshig pa'i rdo rje khros ma'i skur bskyed pa la ye shes dbang cing brtan par byas nas :
gtor ma thogs la :
gtor snod dur khrod rol pa'i gzhal med khang chen por gtor ma'i ngo bo rdo rje khros ma nag mo'i dkyil 'khor gyi lha tshogs mngon sum bzhin du gsal ba slob ma'i mdun gyi nam mkhar byon pa la mos gus byas pas thugs ka nas sprul pa'i dkyil 'khor ma rnams kyis byang chub sems kyi bdud rtsi'i chu rgyun gyis spyi bo nas dbang bskur :
lus kyi nang gang :
nad gdon sdig sgrib thams cad dag :
bum pa'i dbang gi ye shes rgyud la skyes par mos la :
gtor ma spyi bor bzhag :
oM:
gtor ma'i rnam pa ye shes mkha' 'gro ma'i :
dkyil 'khor lha las nam mkha' gang bar 'phros :
byang chub sems kyi bdud rtsis dbang bskur bas :
snang stong bum pa'i dbang mchog thob par shog :
oM baM badzra b+ha ra hi kro d+hI kA li ha ri ni sa A be sha ya sarba d+hA ki nI ka la sha a b+hi Shiny+tsa oM:
gtor ma'i lha tshogs rnams rigs kyi yab he ru ka dang mnyam par sbyor ba'i mkha' gsang nas bdud rtsi dkar dmar gyi rgyun dpag tu med pa babs :
slob ma'i mgrin pa nas zhugs :
rtsa khams thams cad la khyab pas gsang ba'i dbang gi ye shes rgyud la skyes par mos :
bdud rtsi chen po'i rgyun gtor ma la bran pa'i zham chu sbyin zhing :
gtor ma mgrin par bzhag :
A:
gtor ma'i rig rtsal dkyil 'khor lha tshogs rnams :
snyoms par zhugs pa'i dkar dmar bdud rtsi'i rgyun :
rtsa khams yi ge'i 'khor lor thim pa yis :
gsal stong gsang ba'i dbang mchog thob par shog :
bo d+hi tsit+ta a b+hi Shiny+tsa A:
rjes 'brel bzlas lung yang bya :
gtor ma'i lha tshogs rnams kyi thugs ka nas bde ba'i thig le drod kyi rang bzhin can byung :
slob ma'i kha nas zhugs :
gnas bzhi'i thig le la thim pas dga' ba bzhi'i rang bzhin can gyi dbang gsum pa'i ye shes rgyud la skyes par bsam :
gtor ma'i mtha' skor nas dngos grub kyi rdzas sbyin zhing snying gar bzhag :
hU~M:
gtor ma'i rang bzhin dkyil 'khor lha tshogs kyi :
zag med dga' ba bzhi ldan thig le'i gzugs :
slob ma'i gnas bzhir dbyer med thim pa yis :
bde stong shes rab dbang mchog thob par shog :
pra dz+nyA dz+nyA na a b+hi Shiny+tsa hU~M:
mthar gtor ma'i lha tshogs thams cad 'od du zhu :
slob ma la thim :
lha tshogs rnams kyi sku gsung thugs dang dbyer med par byin gyis brlabs :
dbang bzhi pa'i ye shes rgyud la skyes par bsam la gtor ma spyi bor bzhag :
hrI:
gtor ma'i ngo bo gdod nas skye ba med :
shin tu rnam dag ye shes mkha' 'gro ma'i :
gsang gsum byin rlabs nus pa rgyud la smin :
rig stong don gyi dbang mchog thob par shog :
d+harma d+hA tu a b+hi Shiny+tsa hrI:
zhes brjod cing thugs yid bsres la mnyam par gzhag :
de ltar na rdo rje mkha' 'gro ma gtor ma'i dbang bskur ba la brten nas sgo gsum cha mnyam dang bcas pa'i sdig sgrib bag chags dang bcas pa dag :
sku gsung thugs ye shes kyi byin rlabs rgyud la zhugs :
lus snang stong :
rlung gsal stong :
thig le bde stong :
sems rig stong du ngo sprad pa yin pas nyams su longs shig :
sku bzhi dbyer med rje btsun rdo rje phag mo'i go 'phang 'thob par 'gyur ba yin no :
zhes rtog pa bskyed pas dbugs dbyung :
bkra shis kyi me tog 'thor bas mnga' gsol :
rjes dam tshig khas blang ba sogs ji ltar rigs par bya'o :
des ni dbang bzhi chig rdzogs su thob :
mkha' 'gro ma'i byin rlabs zhugs :
nyams dang rtogs pa'i ye shes rtsol med du skye bar 'gyur ro :
sa ma ya :
mkha' 'gro ma gsang ba kun 'dus kyi byin rlabs gtor ma'i dbang bskur o rgyan gyi mkhan po pad+ma thod phreng rtsal gyis gzungs ma mkhar chen mtsho rgyal la rjes su gdams shing gtad pa s+ts+yaugs s+ts+yaugs s+ts+yaugs :
sa ma ya :
rgya rgya rgya :
gter rgya :
sbas rgya :
zab rgya :
gu h+ya :
sa ma ya :
ye shes mkha' 'gro jo mo sman mo'i zab chos sprul pa'i gter chen 7pad+ma 'od gsal mdo sngags gling pa la yang gter du bka' babs te gtan la phab pa'i yi ge pa ni skal ldan pad+ma gar dbang blo gros mtha' yas kyis gus pas bgyis pa dge legs 'phel ///
/
