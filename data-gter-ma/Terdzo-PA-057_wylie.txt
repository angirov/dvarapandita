gsang ba ye shes mkha' 'gro snying gi thig le las :
gsang ba rdo rje gro lod hU~M sgrub zab mo bar chad kun sel bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88

dpal rdo rje gro lod rtsal la phyag 'tshal lo :
ye shes mkha' 'gro snying gi thig le las :
rdo rje gro lod hU~M sgrub zab mo ni :
skad cig tsam gyis dran rdzogs gsal bar bya :
hU~M hU~M hU~M:
kun gzhi sems nyid ma bcos lhug pa'i ngang :
'od gsal lhun grub rdo rje gro bo lod :
sku mdog dmar smug zhal nas mtshon 'brum 'thor :
spyan gsum sdang mig nam mkha'i dbyings la gzigs :
zhal gdangs gangs ri'i tshems gtams bzhad pa'i nyams :
ljags 'dril A ral+li yi hU~M sgra sgrog :
ag tshom smin ma me dpung ltar mched 'bar :
dbu skra kham nag gyen brdzes rus rgyan spras :
za 'og ber phod chos gos sku la gsol :
phyag g.yas gser gyi rdo rje rtse dgu pa :
raM dgu dang ni hU~M dgus mtshan pa yis :
dngos po thams cad skad cig tsam gyis 'joms :
g.yon pas lcags phur sku gsum ngo bo ste :
gang la gsor kyang gnyis med rang bzhin 'dul :
thabs shes dbyer med zhabs gnyis brkyang bskum tshul :
'gying bag rol pa'i gar stabs ling ling mdzad :
bdud dang bar chad ma lus zil gyis gnon :
rngam brjid rab khros sku las ye shes me'i :
tshwa tshwa 'khyug cing 'ur chem hU~M sgra sgrog :
khams gsum 'jig rten dbang med g.yo zhing 'dar :
snang ba thams cad rang 'od las grub pa'i :
'ja' zer rdo rje gro lod rang bzhin la :
'od gang khyab brdal lhun grub chen por gyur :
thugs kar nyi steng hU~M yig dmar po las :
hU~M dmar dpag tu med par nam mkhar 'phros :
bar snang sa gzhi phyogs mtshams ris med pa :
stong gsum 'jig rten ma lus hU~M gis khengs :[ \u0fcb ]de la hrIHbrjod dpag med hU~M rnams kun :
mkha' 'gror gyur nas kun kyang hU~M sgra sgrog :
phyi nang gsang ba'i bde gshegs byang sems dang :
skye 'gro pho mo rtsi shing nags tshal dang :
snang srid lha 'dre gnod byed gdug sems can :
tshe dang srog gi bar gcod thams cad kyang :
d+hA kir gyur nas kun kyang hU~M sgra ldir :
de nas bdag gi mgrin pa'i 'khor lo'i dbus :
hU~M dmar gsal la hU~M hU~M drag po yis :
d+hA ki ma kun bro brdung gar stabs shig :
stong gsum ri rab dang bcas 'ur chem 'degs :
ma lus bdag gi dbang du 'dus par bsam :[ \u0fcb ]tshogs drug gzugs snang gang shar thams cad kun :
shar grol chos nyid rol pa'i dkyil 'khor du :
hU~M hU~M hU~M:
de ltar sum bsgril dang ni bdun bsgril sbyar :
brtul zhugs drag po srin po'i ngar dbyangs dang :
gtum sgra rdo rje drag po'i 'gying glur bcas :
hU~M sgra brtsegs ma ngar ldan thog ltar bzla :
dal bus bzla na 'brug dbyangs ldir ba ltar :
dal khug ngur sgra dkyus su phab la bzla :
rang bzhin rdzogs pa chen po'i klong yangs nas :
byin 'bebs gar dbyangs gsol 'debs dang bcas pa :
'di ltar byas pas ya ki kun bzang nas :
ma ki 'jag ma'i srin bu yan chad kyi :
bar chad kun zhi gang dang gang gnas khang :
bkra shis byin chags zil 'od snum zhag ldan :
las ngan sgrib pa kun byang tshe bsod rgyas :
dngos sam nyams su ye shes d+hA ki 'du :
yid bzhin nor ltar mchod cing bkur bar byed :
snang srid bka' nyan lha 'dres srog snying phul :
khyad par dgra bgegs 'byung po brlag par 'gyur :
bag dro nyams 'bar lus ni rngul zhing 'dar :
saMskr-i'i skad 'don rdzu 'phrul ya zung ston :
yi dam zhal mthong mkha' 'gros lung ston 'gyur :
chos nyid skye med lhag mthong rgyud la 'char :
nyams myong dam chos kun la rang byan tshud :
tshe rabs dran dang shes rab spobs pa skye :
chos rnams ma bslabs rang bzhin shes par 'gyur :
mdor na las bzhi gang la 'jug kyang rung :
nyin zhag re la thugs kyi snying po 'di :
nyis khri gcig stong zhag gcig bsnyen grangs rdzogs :
ngal bso'i dus su rtsol bral ngang du bzhag :
rtags rnams rdzogs nas dngos grub blang ba ni :
dngos po nor rdzas tshogs kyi mchod par bsham :
zhal zas phun tshogs spyan gzigs zhim po rnams :
mdun du bkram pa'i gtor ma chen po ni :
rat+na 'bar ba'i dbyibs la tshogs kyis bskor :
dar zab 'phan gdugs bla res rgyan du bres :
rdo rje slob dpon yi dam d+hA ki la :
ser sna med pa'i tshogs mchod dus bzhir phul :
dngos grub blang ba'i snying po bzlas pa dang :
gus pas bstod cing gang 'dod gsol ba gdab :
oM badzra gu ru pad+ma sid+d+hi hU~M hU~M hU~M:
ba su nA nA kha d+he sid+d+hi sarba sid+d+hi d+ha na me d+hi hrI:
A yuHsid+d+hi sa ma ya sdus sdus :
bzlas shing 'jig rten khams kyi 'dod yon lnga :
'od kyis bsdus nas tshogs rdzas rnams la bstim :
'khor los sgyur ba'i rgyal po'i pho brang dang :
rgyal srid sna bdun bkra shis rdzas rtags brgyad :
rtsi dang 'bru sman rin chen bdud rtsi'i bcud :
thams cad ma lus bsdus shing bstim par dmigs :
rgyal ba rnams dang rig 'dzin slob dpon gyis :
tshe yi dngos grub bdud rtsir byin gyis rlobs :
gsol ba gdab cing 'chi med bdud rtsir bsam :
phud la rol pas dngos grub tshe la dbang :
lan gcig bsgrubs na sid+d+hi rnam gnyis thob :
'chi med rig 'dzin go 'phang the tshom med :
khyad chos bla med 'di 'dra ngo mtshar che :
skal ldan snying la chongs shig sa ma yA:
khathaM:
yang gsang hU~M gi rtags rdzogs nas :
gzhan la byin rlabs byed 'dod pas :
gnas gtsang maN+Dal dri chus byug :
tshom bu bzhi dang mchod gtor bsham :
las gzhung bzlas pa dang bcas bya :
de nas bum chus slob ma bkru :
bgegs bskrad srung 'khor maN+Dal phul :
gsol ba 'di skad lan gsum gdab :
ho :
bde gshegs rgyal ba thams cad kyi :
ngo bo rdo rje gro lod rtsal :
bdag cag 'dir 'dus dad ldan la :
byin rlabs dngos grub rnam gnyis stsol :
brgyud khungs zab pa'i lo rgyus bshad :
de nas skyabs sdom gnang ba ni :
ho :
skal ldan skyes bu khyed rnams kun :
dal 'byor thob pa grangs mang yang :
gsang sngags zab mo'i sgor zhugs dkon :
de nyid bsod nams tshogs las byung :
slar yang zab mo'i gdams ngag nyon :
bla ma lha la gsol btab ni :
na mo bde gshegs spyan snga ru :
sngon chad bag med las smin rnams :
deng nas byang bar mdzad du gsol :
phyin chad sgo gsum nyid la 'bul :
legs nyes thams cad khyed rang shes :
slob ma lhar gsal ye shes bstim :
spos rol dbyangs bcas 'di skad bskul :
hU~M hU~M hU~M:
bzhengs shig pad+ma thod phreng rtsal :
bdag cag mos pa'i bu rnams la :
byin rlabs 'beb phyir gnas 'dir byon :
'gro ba yongs kyi skyabs mgon rje :
khyad par thugs rjes bod la dgongs :
las ngan rnam smin mnar ba yi :
bdag cag rjes 'jug bu slob rnams :
thugs kyis 'dor ram gu ru rje :
thugs rjes yal yol btang snyoms na :
yang sangs rgyas pa'i dgos pa ci :
bdag cag gdung ba'i mchi ma 'khrugs :
gsol 'debs snying nas 'o dod 'bod :
pha mchog khyod kyi yon tan dran :
bu la gzigs shig thugs rje can :
byin gyis rlobs shig sprul pa'i sku :
lus la sku yi byin phob cig :
bde ba spor cig d+hA ki'i tshogs :
ngag la gsung gi byin phob cig :
nus pa skyed cig yi dam lha :
sems la thugs kyi byin phob cig :
rtogs pa spor cig gu ru rje :
'dir tshogs mos pa'i bu rnams la :
yon tan phrin las byin phob cig :
lus ngag yid gsum sgrib pa sbyongs :
rtsa gsum dam tshig nyams pa skongs :
sku gsung thugs kyi byin gyis rlobs :
dug lnga'i rnam rtog zhi bar mdzod :
ye shes lnga yi dbang mchog skur :
lha srin sde brgyad dam la thogs :
mi mthun rkyen sol mthun pa sgrubs :
mchog dang thun mong byin phob cig :
ces dang hU~M gsum hU~M bdun bsgril :
mang bar brjod cing lus gar bsgyur :
mngon sum byin pheb rtags byung nas :
su pra tiSh+Thas me tog 'thor :
de nas bum pa spyi bor bzhag :
hU~M:
brda don bum pa'i dkyil 'khor 'dis :
rigs kyi bu la dbang bskur bas :
sgo gsum dri ma bag chags dag :
gro lod rtsal dang dbyer med shog :
skabs 'dir hU~M gsum hU~M bdun brtsegs :
gtor ma tsaka li spyi bor bzhag :
hU~M:
sgyu 'phrul sku gzugs ba liM dbang :
rigs kyi bu la byin 'beb na :
snang stong rdo rje'i sku 'grub nas :
kun khyab kun byed dbang thob shog :
hU~M bsgril bzla ba gong bzhin 'gre :
bgrang phreng lag gtad hU~M bzlas nas :
hU~M:
brjod bya'i tshig dbang hU~M 'di yin :
bde gshegs kun gyi yang snying hU~M:
rigs kyi bu la hU~M bstims pas :
grags stong gsung dbyangs dbang thob shog :
hU~M 'gres :
sna tshogs rdo rje snying gar bzhag :
hU~M:
phrin las bzhi sgrub rgya gram dbang :
rigs kyi bu la 'di gtad pas :
rig pa rtsal dbang thob gyur nas :
gro lod rtsal dang dbyer med shog :
hU~M 'gres :
gser gyi rdo rje lag g.yas gtad :
hU~M:
gser gyi rdo rje rtse dgu 'di :
nam yang 'bral med 'chang bar bya :
don la rang rig rang gsal brda :
thabs shes dbyer med dbang thob shog :
hU~M bzla :
lcags kyi phur pa lag g.yon gtad :
hU~M:
sku gsum rang bzhin lcags phur 'di :
rigs kyi bu la 'di gtad pas :
phyi nang bar chad rdul du rlog :
dug gsum bsgral ba'i dbang thob shog :
hU~M bzla :
de nas tshogs dang maN+Dal phul :
rjes kyi bya ba spyi ltar bya :
sa ma ya :
khaMtha :
yang gsang hU~M gi rtags rdzogs nas :
las tshogs rim pa bya 'dod na :
gnas lngar rang mdog hU~M yig gsal :
de nas snang srid yid yul kun :
bde chen 'khor lor rang rig hU~M:
hU~M dkar dri med rdo rje 'bar :
hU~M las hU~M 'phros hU~M sgra sgrog :
hU~M gis nad gdon sdig sgrib zhi :
longs spyod 'khor lor rang rig hU~M:
hU~M dmar dri med lcags kyu 'bar :
hU~M las hU~M 'phros hU~M sgra sgrog :
hU~M gis lha 'dre mi gsum sdud :
chos kyi 'khor lor rang rig hU~M:
hU~M sngon dri med 'od zer 'bar :
hU~M las hU~M 'phros hU~M sgra sgrog :
hU~M gis las kun lhun gyis grub :
sprul pa'i 'khor lor rang rig hU~M:
hU~M ser dri med rin chen 'bar :
hU~M las hU~M 'phros hU~M sgra sgrog :
hU~M gis tshe bsod dpal 'byor rgyas :
bde skyong 'khor lor rang rig hU~M:
hU~M ljang dri med mtshon me 'bar :
hU~M las hU~M 'phros hU~M sgra sgrog :
hU~M gis dgra bgegs gdug pa thul :
nus thon hU~M bsgrag gar dbyangs bcas :
dbang bskur rgyun khyer nyer gcig re :
gzhan yang yid la ci 'dod pa :
yi ge hU~M gi 'phro 'du bya :
hU~M sgra sgrog cing dmigs pa dang :
byams dang snying rje'i nus pas bsgyur :
ci 'dod 'bras bu 'phral du 'grub :
des na hU~M yig grangs med spros :
shar lho dang ni nub byang dbus :
phyogs mtshams thams cad hU~M sgras bkang :
hU~M hU~M hU~M zhes 'brug ltar sgrog :
rang sems hU~M dang dbyer med bsres :
bskyed rdzogs gnyis med klong yangs ngang :
ma bcos lhug pa'i yi ge hU~M:
'di nyid kho na bsnyen sgrub mchog :
bla ma'i gsang sgrub yang gsang hU~M:
'bru gcig a ti'i khyad chos yin :
'di la dmigs pa 'khrul 'khor dang :
gar dbyangs phyag rgya'i chos skor rnams :
sgrub dus d+hA kis dngos su ston :
ma 'ongs skal ldan bu rnams kyis :
bla ma rnams la gsol 'debs dang :
hU~M sgra gsum bsgril bdun bsgril sprad :
de bzhin yi dam mkha' 'gro dang :
chos skyong rnams la gsol 'debs dang :
hU~M sgra gsum bsgril bdun bsgril sprad :
byin 'beb smon lam bzang po dang :
bkra shis bde legs gsol 'debs dang :
hU~M sgra gsum bsgril bdun bsgril sprad :
rgya che grangs mang bka' lung don :
bla ma'i man ngag dag la 'dus :
de yang zab gter dpag med kyang :
gsang ba'i yang gsang 'bru gcig 'di :
bdag 'dra pad+ma'i srog sgrub yin :
o rgyan nga yi yon tan kun :
'bru gcig 'di la brten nas byung :
phyi rabs rjes 'jug skal ldan rnams :
'bru gcig 'di la nan gyis sgrubs :
'di yis mi bslu ci bsam 'grub :
du ma ro gcig snying thig 'di :
ma 'ongs las can dpal du shog :
sa ma ya :
rgya rgya rgya :
khaMtha gu h+ya :
zhes bdag 'dra pad+ma bde chen gling pas dre phu brag ri zhun mkhar nas gdan drangs pa'o ///
/
