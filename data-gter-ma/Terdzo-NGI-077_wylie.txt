mkha' 'gro gsang ba kun 'dus las //
rgyun gyi tshogs skong mdor bsdus bzhugs so //
gu ru badzra b+ha ra hi na mo na mA mi /
bsnyen sgrub sogs kyi skabs su mchod skong rgyas pa mi lcogs pas tshogs skong dkyus 'gre bya ba dang /
tshogs brgya gtang ba sogs la khyer bder mos na tshogs kyi dam rdzas su 'os pa ji ltar tshogs pa bshams /
phrin las tshul bzhin btang la bzlas pa dang gtor 'bul yan grub nas /
tshogs byin gyis brlab pa ni /
hU~M:
bdag nyid rdo rje khros ma yi :
thugs nas rang byung yi ge ni :
raM spros me 'bar mi gtsang bsregs :
yaM spros rlung byung bag chags gtor :
khaM spros chu byung gnyis 'dzin sbyangs :
b+h+rU~M las dur khrod gzhal med dbus :
oM las bde chen ka pA lar :
AHlas ye shes bdud rtsi che :
hU~M gis 'dod yon cir yang 'char :
trAM las mchod skong sgrub pa'i rdzas :
hrIHyis zag med bde skyed gyur :
raM yaM khaM b+h+rU~M oM AHhU~M trAM hrIHs+pha ra Na phaT:
saM ha ra Na hU~M:
sarba pU dza sa ma ye AHhU~M:
tshogs mgron spyan 'dren pa ni /
hU~M hU~M:
bzhengs shig 'og min gnas yul dur khrod nas :
khros ma nag mo rigs bzhi'i d+hA ki la :
zhing sngags lhan skyes mkha' 'gro 'bum gyis bskor :
dam tshig tshogs la spyan 'dren gshegs su gsol :
gzhan yang rtsa brgyud bla ma yi dam lha :
chos skyong srung ma gter gyi bdag po kun :
dam tshig tshogs kyi 'du bar spyan 'dren na :
thugs rje thugs dam dbang gis da tshur gshegs :
yul snang dur khrod gsang ba mchog gi zhing :
thabs shes bza' btung dam tshig rdo rje'i rdzas :
'dod yon bde chen rnam 'gyur thams cad pa :
mched lcam ye shes snying por byin phob cig :
oM AHhU~M badzra b+ha ra hi sarba d+hA ki nI maN+Da la sa pa ri bA ra e h+ye hi :
dz+nyA na A be sha ya sa ma ya satwaM:
hrIM hrIM pheM pheM ma hA su kha e A ral+li ho :
tshogs dang pos mchod cing skong ba ni /
hU~M:
mkha' 'gro 'dus pa'i lha tshogs la :
tshogs kyi mchod pa 'bul ba ni :
sha lnga bdud rtsi rnam pa lnga :
rigs lnga yab yum mnyam par sbyor :
ye shes bdud rtsi'i rgya mtsho bskyil :
'dod pa'i yon tan rnam mang pos :
chos dbyings rgyas par gang ba 'dis :
bskang ngo mchod do thugs dam bskang :
rdo rje'i sku gsung thugs mchog dang :
rtsa ba yan lag dam tshig las :
chag nyams 'gal dang ral pa dang :
nyams dang 'dres shing bskangs pa sogs :
'phral dang yun gyi sgrib pa kun :
gnong 'gyod drag pos mthol bshags na :
tshangs pa mchog gi dngos grub stsol :
ye shes mkha' 'gro'i lha tshogs rnams :
dbyings kyi dgongs pa ma g.yel zhig :
'jig rten mkha' 'gro'i lha tshogs rnams :
thugs rje'i 'jug pas ma gtang zhig :
las kyi mkha' 'gro'i lha tshogs rnams :
khros 'khrugs rnam rtog ma mdzad cig :
nyams chag thams cad dbyings su bskangs :
rtog sgrib bag chags rang sar grol :
gzung 'dzin las 'das 'od gsal ngang :
bskangs gyur dbang dang dngos grub stsol :
ma hA ga Na tsakra pU dza khA hi :
bar pa bshags pa 'bul ba ni /
ho :
dgongs shig rdo rje phag mo yum :
gzigs shig 'bum phrag mkha' 'gro'i tshogs :
zhal zas 'dod pa'i yon tan gter :
dgyes mchod chen por bzhes su gsol :
bdag cag 'khor ba thog med nas :
tha ma da ltar thug gi bar :
mi shes gti mug dbang du gyur :
nyon mongs shugs drag gnyen po chung :
bag med dbang gis dam dang 'gal :
ma gus bslab pa khyad du bsad :
le lo snyom las che ba dang :
grogs ngan rkyen gyis gzhan dbang la :
brten nas rang bzhin sdig pa dang :
bcas pa'i ltung ba char bzhin babs :
spyi dang khyad par lhag pa yi :
dam las 'gal zhing nyams pa kun :
snying nas 'gyod pas mthol lo bshags :
phyin chad legs par bsdam lags na :
'gyod bshags dang du bzhes nas kyang :
mi sgrib tshangs pa'i dngos grub stsol :
ces bshags shing yi ge brgya pa mang du bzla'o //
tshogs tha ma bsgral mchod bya ba ni /
e yaM dz+wa la raM:
sarba sha trUM big+h+nAn aM ku sha dza :
dzaHhU~M baM ho :
hU~M hU~M:
rdo rje khros ma dbyings nas bzhengs :
'khor gyi mkha' 'gro gzi brjid skyed :
las kyi d+hA ki bye ba'i tshogs :
khros 'khrugs rngams pa'i pho nya spros :
'gro ba'i bde skyid 'phrog pa'i dgra :
sangs rgyas bstan pa bshigs pa'i bgegs :
rnal 'byor byang chub bsgrub pa la :
bar du gcod pa'i dam sri'i tshogs :
khug cig phob cig rten la chings :
lha dang phrol la myos su chug :
tshe bsod sgrub mchog rnams la stims :
rnam shes chos kyi dbyings su drongs :
phung po tshogs kyi 'khor lor gtubs :
rngams brjid rol pa'i zhal du bzhes :
gzung 'dzin 'khrul pa'i rnam rtog kun :
ka dag chen po'i klong du zlog :
oM badzra b+ha ra hi kro d+hI kA li badzra kI li kI la ya sarba shA trUn big+h+nAn dzaHhU~M baM ho :
mA ra ya rbad :
ma hA mAM sa rak+ta kiM ni ri ti sarba ga Na tsakra pU dza kha kha khA hi khA hiH
zhes bstab bo //
slar yang phud gtor 'bul la thugs dam bskang ba ni /
oM AHhU~M badzra dz+nyA na kA ma gu Na s+pha ra Na khaM:
zhes pas skong rdzas spel la /
hU~M hrI:
bskang ngo gsol lo mchod do thugs dam bskang :
dus gsum rtsa brgyud bla ma'i thugs dam bskang :
yi dam dkyil 'khor rgya mtsho'i thugs\u0f8e
dbyings yum rdo rje phag mo'i thugs\u0f8e
bde chen rdo rje mkha' 'gro'i thugs\u0f8e
don grub rin chen mkha' 'gro'i thugs\u0f8e
sgra sgrog pad+ma mkha' 'gro'i thugs\u0f8e
sna tshogs las kyi mkha' 'gro'i thugs\u0f8e
zhing skyes dpa' bo dpa' mo'i thugs\u0f8e
las mdzad phra men mkha' 'gro'i thugs\u0f8e
gang 'dul dam tshig mkha' 'gro'i thugs\u0f8e
'bum phrag dpa' bo mkha' 'gro'i thugs\u0f8e
rgyud gsum chos srung rgya mtsho'i thugs\u0f8e
snang srid dag pa rab 'byams thugs\u0f8e
snod bcud rgyal ba'i dkyil 'khor thugs\u0f8e
nyer spyod kun bzang rol mos thugs\u0f8e
'dod yon bde chen rgyan gyis thugs\u0f8e
dur khrod gsang ba'i mchod pas thugs\u0f8e
sbyor sgrol brtul zhugs mchog gis thugs\u0f8e
rtsa brgyad stong sbyar bdud rtsis thugs\u0f8e
dmar chen rak+ta'i rgya mtshos thugs\u0f8e
rmad byung sha khrag gtor mas thugs\u0f8e
zag med 'dod 'byung tshogs kyis thugs\u0f8e
rang byung 'od gsal zhun mes thugs dam bskang :
gzhan yang mchod rdzas skong rdzas sgrub pa'i rdzas :
ma tshang med pa'i mchod sprin rgya mtsho 'dis :
thugs dam gnyan po chos kyi dbyings su bskang :
bdag cag dam tshig nyams chag bzod par bzhes :
nad rims gdon bgegs mi mthun bar chad sol :
tshe bsod dpal 'byor 'khor slob snyan grags spel :
rdo rje gsang mchog lam gyi grogs mdzad nas :
mchog thun dngos grub ma lus bstsal du gsol :
zhes bskangs shing yig brgya brjod /
tshogs rdzas rnams brda'i 'bul len dang bcas nang gi sreg blug gis rol /
lhag ma bsdus la /
oM AHhU~M pany+tsa a mr-ita hU~M hrIHThA:
zhes pas byin brlab /
e A ral+li hrIM hrIM pheM pheM:
zhes mgron bkug la /
hU~M:
dbyings dang ye shes gnas yul bdag :
las dang dam tshig mkha' 'gro ma :
bka' nyan 'jig rten pho nya'i sde :
'bum phrag yangs pa'i tshogs rnams kun :
phud la dgyes pa phud kyis mchod :
lhag la dbang ba lhag mas bskang :
mchog dang thun mong dngos grub stsol :
rnam bzhi'i las kun 'grub par mdzod :
sarba d+hA ki nI ma ma ba liM ta khA hi :
zhes dang bshal chus mchod /
smon lam gdab pa ni /
ho :
bdag cag rdo rje'i rnal 'byor mched lcam gyis :
gsang mchog mkha' 'gro 'dus pa'i grong khyer du :
longs spyod chen pos mchod cing bskangs pa'i mthus :
bdag gzhan dkyil 'khor gcig tu 'grub par shog :
ces brjod /
de ni gter gzhung mchod skong las btus pa'o //
!
//yang tshogs mchod khri 'bum la sogs par de las kyang bsdu bar 'dod na /
thog mar gong smros rgyas pa tshar gcig song nas /
raM yaM khaM:
tshogs kyi nyes skyon ma dag thams cad kun :
ye shes me rlung chu yis bsregs gtor bkrus :
ban+d+ha'i snod du dam tshig rdzas kyi bcud :
ye shes sprin phung mkha' khyab 'phro bar gyur :
oM AHhU~M ha ho hrI:
hU~M:
dbyings nas sku skyod bla ma yi dam lha :
rdo rje phag mo mkha' 'gro rab 'byams tshogs :
dur khrod ma mo spyang zhon mched sde 'bum :
thugs dam dbang gis 'dir gshegs brtan par bzhugs :
oM AHhU~M gu ru d+he ba d+hA ki nI sarba sa ma ya dzaHdza :
hU~M hrI:
tshogs snod ban+d+ha chos kyi dbyings dang mnyam :
tshogs kyi ngo bo sha lnga bdud rtsi lnga :
zag med ye shes rang bzhin lhun por spungs :
kun tu dgyes tshim 'od zer rnam par 'phro :
bza' bca' btung ba mchog gi dam tshig rdzas :
gser gyi ri dang rol mtsho lta bur bskyil :
thugs dam gnyan skong 'dod yon bsam mi khyab :
gling bzhi mu khyud khor yug brdal ba 'di :
bla ma yi dam tshogs la mchod par 'bul :
gnas gsum mkha' 'gro rab 'byams dgyes par bzhes :
chos srung dam can mnyes pa'i phul gyur nas :
byin rlabs dbang dang dngos grub char ltar phob :
byang chub sgrub pa'i 'gal rkyen zhi ba dang :
mchog dang thun mong phrin las 'grub par mdzod :
oM AHhU~M badzra gu ru d+he ba d+hA ki nI sa pa ri bA ra ga Na tsakra pU dza kha kha khA hi khA hi :
oM badzra b+ha ra hi kro d+hI kA li badzra rat+na pad+ma karma d+hA ki nI maN+Da la sa pa ri bA ra ga Na tsakra pU dza kha kha khA hi khA hi :
ma b+h+yo dzaHsa pa ri bA ra ga Na tsakra pU dza kha kha khA hi khA hi :
zhes gter gzhung phrin las kyi gtor 'bul kha bsgyur ba dang lhag ma smon lam gong ltar byas pas 'grub bo //
'di la nongs pa mchis na rtsa ba gsum la bshags shing dge bas rdo rje btsun mos rjes su 'dzin pa'i rgyur gyur cig
/ces pa'ang nye bar mkho ba'i yan lag tu pad+ma gar dbang blo gros mtha' yas kyis rdzong shod bde gshegs 'dus pa'i pho brang chen por bris pa dge legs 'phel //
mang+ga laM///
/
