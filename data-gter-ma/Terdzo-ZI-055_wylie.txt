\u0f01\u0f83:
gnod sbyin dzam+b+ha la dmar po'i chos skor las :
kha byang lo rgyus dang bcas pa bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
de nas yang dag bshad bya ba :
chos rgyal srong btsan sgam po yis :
bzhengs pa'i lha khang ya mtshan can :
khams kyi spu bo gdung chu yi :
rnam snang byams pa'i lha khang du :
chos gter nor gter bla gter sbas :
de yang khams kyi spu bo gdung chu klu bdud nag po'i snying gsang chu mig mgo dgu pa dang :
rlung gi kha gnon du mes srong gi sku ring la lha khang bre zhabs tsam zhig brtsigs :
slar btsad po khri srong lde'u btsan gyi ring la nyams pa gsos :
o rgyan gyi mkhan pos gter kha mang du sbas so :[ \u0f88\u0f88\u0f88 \u0f88\u0f88 ]gtso bo rnam par snang mdzad byams pa'i thugs ka nas spyan ras gzigs mi tra'i skor dang :
don yod zhags pa'i mdo skor :
sgrub skor yang gsang bla na med pa'i skor nyung ngu rnams yod do :
bskos pa'i rgyal po chen po sde bzhi'i thod pa re re rin po che sa le sbram dang g.yu sbyang gis gang ba yod :
khyad par du stag gzig gi rgyal pos bdag la gtad pa'i gnod sbyin gyi nor bu bI dza pU raH'am lha ma yin gyi nor bu g.yul 'joms su grags pa bya ngang pa'i sgo nga tsam chu dar gyis dril nas yod :
gter bdag gi bla rdo dung gi gzugs dang pad+ma'i gzugs re re yod :
sa le sbram srog chags kyi mtshan ma can kha cig kyang yod do :
gnod sbyin dzam+b+ha la dmar po phyi chu sbyin la brten nas sgrub pa :
nang gnod gnas pho dgu mo dgu lha mang du sgrub pa :
gsang ba dzam+b+ha la dang ku ru kul+le sbrags te sgrub pa :
thun mong ba dang thun mong ma yin pa'i man ngag rlung zhags dang gang ba bzang po phag gdong ma la sogs la bsten pa'i man ngag gi shog dril sbram che ba yod do :
rgyal po'i phyag par gyi nang na ro myang rdzas kyis 'dul ba ma bsgom par 'tshang rgya ba myang grol a dang mas mtshan pa'i ril bu bcu dgu yod do :
rgyal sras kyi skye brgyud chos kyi mjug don gtad rgya dang bcas pa yod do :
sprel gzugs kyi nang du tshogs kyi bdag po'i bye brag gi chos bka' dang :
sta zur na yid bzhin gyi nor bu stag sha de wa li yul gyi rgyal po'i dkor cha rin po che'i gtso bo lo rgyus dang bcas pa :
tshogs kyi bdag po'i thun mong ma yin pa gsang ba chags pa rdo rje'i skor gyi las kha tshar dang bcas pa'i shog dril chung ngu brgyad yod :
mi 'bral bar 'grogs par byed pa srog gi 'khor lo yang yod :
byang chub kyi shing las grub pa'i bla'i phur pa rin po ches brgyan pa yod do :
'di dag ni 'don par rung ba mi rung ba sna tshogs yod pas tshod shes cha tsam 'byin par rung la :
gzhan gtsug lag khang gi bla gter yin pas thams cad 'don par ma gnang ngo :
ma mgon sogs gtsug lag khang gi srung ma rnams mchod :
khyad par du yang rdo rje legs pa dang pe har la ra'i sha gsur dang bya dkar dar snas brgyan pa :
klu bdud la dkar gsum mngar gsum gyis sbran pa'i gtor mas mchod la thon :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88 ]tshangs pa rlung gnon rnam par snang mdzad byams pa'i lha khang gi lo rgyus ji lta ba bzhin /
bdag 'dra chos rje gling pa gar gyi dbang phyug rtsal gyis /
byi lo dpyid zla ra ba'i tshes gcig gi nyi shar la bton pa'o ///
/[  \u0f01\u0f83]:
gnod sbyin dzam+b+ha la dmar po'i chos skor las :
phyi chu sbyin la brten nas sgrub pa'i man ngag bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]Ar+ya dzam+b+ha la la phyag 'tshal lo :
gnod sbyin dzam+b+ha la phyi chu sbyin la brten nas sgrub pa'i thabs ni :
zangs gzhong du gnod sbyin sku rlan gyis mi 'jig pa me tog dang ldan pa bsham :
chu gtsang ma dang dkar gsum mngar gsum sman lngas sbrus pa'i gtor bshos dang ril bu rin po che'i snod du bkod :
rang nyid 'phags pa ma hA gu rur bsgom :
mdun gyi zangs gzhong gi sku Ar+ya dzam+b+ha la sku mdog pad+ma rA ga'i phung po ltar 'bar ba zhal gcig phyag gnyis g.yas bI dza pU raH'chi med kyi sman chen po dang :
g.yon rin po che sna tshogs pa'i char 'bab pa'i ne'u le'i rkyal pa 'dzin pa :
mchan khung g.yon du gter gyis gtams pa'i bum pa yid bzhin nor bu dbang gi rgyal pos mtshan pa :
rat+na dmar po dang dar le brgan gyi na bza' dang rgyan phreng bsnams pa :
zhabs g.yas cung zad brkyang ba'i rol pa'i skyil mo krung gis pad+ma dang zla ba'i gdan la bzhugs pa :
dung dang pad+mas mtshan pa'i gter bdag zung gter gyi bum pa stob par bsgom :
lto bar raM dmar po tsha zhing 'bar ba'i 'od kyis gdungs pas shin tu skom pa'i rnam pa can du bltas la :
chu gtsang oM AHhU~M gis bdud rtsir byin gyis brlabs pa zhal du rgyun ma chad par sbrengs pas skom pa'i gdung ba zhi ste thugs dgyes pa bskyed nas :
zhal dang sku'i cha gter gyi bum pa dang ne'u le las rin po che'i char 'beb pas dbul ba sel bar bsgom :
oM dzam+b+ha la dza len+d+ra d+ha na me d+hI hrIHswA hA:
zhes brgya rtsa brgyad la sogs pa 'bul :
gtor bshos dang ril bu d+ha na me d+hI'i gsham du i dam ba liM ta khA hi khA hi btags pa bdun nam :
lnga'am :
gsum gyis phul :
bcom ldan 'das mgon po dzam+b+ha la 'khor dang bcas pas bdag sogs sems can thams cad la mchog dang thun mong gi dngos grub ma lus pa bstsal du gsol :
zhes pa la sogs pas 'dod pa'i don la gsol ba gdab cing dngos grub blang :
nongs pa 'chags :
ye shes pa sku gzugs la bstims pa'am gshegs :
dam tshig pa rang dang dbyer med du bya'o :[ \u0f88\u0f88\u0f88 \u0f88\u0f88\u0f88 ]phyi chu sbyin la brten nas sgrub pa'i man ngag r+ts+yau :
gdung chu rnam snang byams pa'i lha khang nas chos rje gling pa gar gyi dbang phyug rtsal gyis bton pa'o ///
/[  \u0f01\u0f83]:
gnod sbyin dzam+b+ha la dmar po'i chos skor las :
nang gnod gnas pho dgu mo dgu lha mang gi sgrub thabs bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]Ar+ya dzam+b+ha la la phyag 'tshal lo :
nang gnod gnas pho dgu mo dgu lha mang du sgrub pa ni :
ma d+hal dmar po 'dab brgyad kyi lte bar gzhal yas khang sgo rdzogs pad+ma 'dab brgyad dang bcas pa bri :
dkar gsum dang mngar gsum gyis sbrus pa'i gtor ma rin po che'i snye ma lta bu lha grangs dang mnyam pa :
mchod yon me tog la sogs pa rgya chen bsham :
rang nyid 'phags pa thugs rje chen po bsgom :
mdun gyi ma d+hal pad+ma 'dab brgyad kyi lte bar baM las lha mo nor rgyun ma :
shar nas brtsam pa'i 'dab ma rnams la phyogs bzhir bzang mo :
rab tu bzang mo :
sbas ma :
rab tu sbas ma :
mtshams bzhir lha mo :
dbyangs can ma :
'phags ma :
zla shel can de thams cad sku mdog dmar mo zhal gcig phyag gnyis g.yas rnams gter gyi bum pa dang :
g.yon thams cad rin po che dmar po'i snye ma bsnams pa rat+na me tog dar dmar po'i na bza' can phyed skyil gyis bzhugs pa :
gtso mo'i b+ha ga'i nang du gzhal yas khang sgo rdzogs kyi lte bar pad+ma 'dab ma brgyad pa'i lte bar mgon po dzam+b+ha la :
shar nas brtsam pa'i phyogs bzhir gang ba bzang po :
rnam thos sras :
nor sbyin :
nor bu bzang po :
me nas brtsam pa'i mtshams bzhir pi tsu kun Da lI:
phur bu kun byed :
spyod pa'i dbang po :
sgo yi dbang po :
shar sgor nor sbyin dang nor sbyin chen po gnyis :
lho sgor pad+ma dang pad+ma chen po gnyis :
nub sgor kI li dang kI li chen po gnyis :
byang sgor gang ba dang gang ba bzang po ste :
de thams cad kyang sku mdog dmar po dbang po 'phyang ba zhal gcig phyag gnyis g.yas yid bzhin gyi nor bu dang g.yon ne'u le'i mgul pa btsir ba :
rin po che sna tshogs kyi char 'beb pa :
rat+na dmar po'i do shal dar dmar po'i na bza' gsol ba rol pa'i stabs kyis bzhugs par bsgom :
gnas gsum byin gyis brlabs de las 'od zer 'phros :
bdag lhar gsal ba'i thugs ka nas kyang spros te mgon po 'khor dang bcas pa byon nas dam tshig pa la thim par bsgom :
hU~M:
mgon po kun gshegs thugs dam can :
nam mkha' mdzod la mnga' brnyes shing :
sems can dbul ba sel mdzad pa'i :
ston pa'i spyan sngar dam bcas dgongs :
bdag cag 'byor pa nyams dma' bas :
gshegs shing bzhugs pa'i gnas ngan yang :
thugs dam thugs rje che dgongs la :
sgrub la dngos grub stsol phyir gshegs :
e h+ye hi badzra sa ma ya dza :
pad+ma ka ma lA ya satwaM:
hU~M:
pad+ma'i rigs mchog bcom ldan 'das :
nor bdag 'khor dang bcas rnams la :
dngos grub bskul phyir mchod pa ni :
me tog bdug pa mar me dang :
mchod yon zhal zas rol mo rnams :
mgon po'i sku gsung thugs la 'bul :
puSh+pe d+hU pe A lo ke gan+d+he nai bid+yA shab+da AHhU~M:

thugs ka'i sa bon la sngags kyis bskor ba bdag lhar gsal ba'i thugs ka nas spros pa'i 'od kyis mgon po 'khor dang bcas pa'i thugs dam gyi rgyud bskul :
nam mkha' mdzod kyi sgo phye ste thugs ka dang zhal ne'u le'i kha sogs sku'i cha thams cad nas rin po che'i char 'beb par bsgoms la :
oM dzam+b+ha la dza len+d+ra d+ha na me d+hI hrIHswA hA:
oM bA su d+hA ri N+yai swA hA:
rgyas par spro na hi li ma Ni b+ha dra la sogs pa nor sbyin brgyad chung ma dang bcas pa'i sngags kyang bzla 'o :
thun mtshams su gtor ma oM AHhU~M gis bdud rtsir byin brlabs pa d+ha na me d+hI dang hi li ma Ni b+ha dra la sogs pa'i sngags kyi mthar ba liM ta khA hi btags pas 'bul :
bstod cing 'phrin las bcol ba ni :
hU~M:
ri rab lhun po'i byang phyogs na :
gnod sbyin tshogs kyi zhing khams su :
bcom ldan mgon po dzam+b+ha la :
shar du gang ba bzang po dang :
lho ru rgyal po rnam thos sras :
nub tu nor sbyin dmar po ste :
byang du nor bu bzang po dang :
shar lhor gnod sbyin 'khyil pa dmar :
lho nub phur bu kun tu byed :
nub byang spyod pa'i dbang po dang :
byang shar sgo yi dbang phyug ste :
khyod kyi nyer gnas gnod sbyin mo :
bzang mo dang ni rab tu bzang :
sbas ma dang ni rab tu sbas :
lha mo dang ni dbyangs can ma :
'phags ma dang ni zla shel can :
sgo bzhi'i phyi nas srung mdzad pa :
nor sbyin nor sbyin chen po gnyis :
pad+ma pad+ma chen po gnyis :
phur bu phur bu chen po gnyis :
gang ba dang ni gang bzang po :
kun kyang sbom la gel bag chags :
pad+ma rA ga lta bur dmar :
gnod sbyin tshogs dang bcas la bstod :
hU~M:
sngon 'das bskal pa'i dang po la :
sbyin pa'i 'bras bu yongs smin pa'i :
nor rdzas longs spyod gter gyi bdag :
longs spyod gter gyi sgo phyes la :
bdag cag sgrub pa'i rnal 'byor la :
dngos grub longs spyod dus 'dir stsol :
gdug pa'i dgra dang bgegs rnams ni :
rdul cha tsam yang med par mdzod :
yig brgya brjod cing lhag chad bskang :
rten la bzhugs pa'am rang bzhin du gshegs :
dam tshig pa rang nyid la bsdu ba sogs mtha' rjes spyi 'grer spyad do :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]nang gnod gnas pho dgu mo dgu lha mang du sgrub pa'i man ngag rdzogs so :
gdung chu rnam snang byams pa'i lha khang nas chos rje gling pa gar gyi dbang phyug rtsal gyis bton pa'o ///
/[  \u0f01\u0f83]:
gnod sbyin dzam+b+ha la dmar po'i chos skor las :
gsang ba dzam+b+ha la yab yum sbrags sgrub bzhugs so :[ \u0f88\u0f88\u0f88\u0f88\u0f88\u0f88\u0f88] \u0f88\u0f88\u0f88\u0f88\u0f88\u0f88
rgya gar skad du :
yak+sha dzam+b+ha la ku ru kul+le gu h+ya tsit+ta sA d+ha tan+t+ra nA ma :
bod skad du :
gnod sbyin dzam+b+ha la ku ru kul+le gsang ba srog sgrub kyi rgyud ces bya ba :
gar gyi dbang phyug nor bdag dzam+b+ha la la phyag 'tshal lo :
de la dang po sgrub pa'i gnas kyi gzhi ni nub phyogs kyi ri bo'i phug gam :
tshong 'dus chen po'i sa'am :
smad 'tshong ma dang gzhon nu chags pa spyad pa'i mal lam :
yang na phyug po dpal po che'i khyim dang :
zhing lhas bzang po :
dbang gi sbyin sreg byas pa'i sa phyogs de ru bya ba'am :
rang gi sgrub khang du gong du bshad pa'i sa de dag las grub pa'i stegs bu gru bzhi pa brtsigs :
rat+na brdar ba'i khu ba dang ba lang gi lci ba mngal nas lhung ba'i khu ba myos byed dang rgya skyegs kyi chus sbyar ba'i chag chag dang zhal zhal bya :
'og tu gang dbang du bya ba'i rU pa man ngag dang ldan pa gzhug :
sa tshon dmar po bkye ba'am ras la bris pa'i ma d+hal bsham :
de'i khar lding khri bkod pa'i steng b+han+d+ha dum bu gsum pa thod pa man ngag gi bcas dang ldan pa'i khar rin po che'i gwa'u'i sgrub pa bzhin du bsgrubs pa'i rat+na'i gwa'u dang :
ku ru kul+le'i snang ba dbang sdud me long sin+d+hu ra'i 'khor lo :
man ngag bzhin gyi srog 'khor dang sku rten bsham :
phyag mtshan gyi las sbyor dang mthun pa'i bca' gzhi yang bkod :
de thams cad kyi steng du dar dmar po'i gur dang mtha' skor du gtor ma'i man ngag dang mthun pa'i lha bshos :
tsan+dan dang rgya skyegs gur gum sogs kyis bsgyur pa'i dri chab :
me tog dmar po :
tang kun dang sih+la :
dzA ti sogs sbyar ba'i spos :
rtsi dmar dang shing 'bras las bskrun pa'i mar khu'i mar me :
sin+d+hu ra myos byed dang sbyar ba'i mchod yon :
gzhan yang 'bras rgun nas gro sogs kyi su ra'i skyems :
'bras dmar khre dmar sogs btsos pa'i mchan :
shing tog dmar po dang gro ma nyung ma sogs 'bras bu'i thud :
bu ram dang ram bu'i phye 'bri mar dang sbyar ba'i gal phye :
dkar mo lag g.yas sogs mchod pa rgya chen po bsham :
rang nyid thugs rje chen po'am rta mgrin du gsal zhing mdun gyi ma d+hal sgrub rdzas thams cad mi dmigs pa'i stong par sbyang :
de'i ngang las pad+ma rA ga las grub pa'i gzhal yas khang gru bzhi sgo bzhi mtshan nyid dang ldan pa 'od zer dmar po'i phung po cher 'bar ba'i lte bar pad+ma dmar po dang nyi ma'i steng du dung dang pad+mas mtshan pa'i gter bdag dmar po zung rat+na dang dar gyi rgyan can gter gyi bum pa 'dzin pa kha bub tu bsgyel ba'i steng du yi ge dzaM dang hrIHdmar po las 'od zer 'phros :
'phags pa mchod 'gro don byas khams gsum gyi srid bcud brtan g.yo'i dwangs bcud thams cad 'ubs kyis bsdus 'od phung dmar po'i rnam par hril gyis 'dus :
de yongs su gyur pa las gnod sbyin dzam+b+ha la lo brgyad lon pa'i gzhon nu rab tu chags khro sgeg pa'i zhal yum gyi ma mchu tshems kyis btsir ba :
dmar zhing zlum pa'i spyan gsum zur gyis gzigs pa zhal gcig phyag gnyis g.yas khams gsum thams cad skad cig gis 'gugs pa'i dbang gi lcags kyu dang :
g.yon ne'u le'i rkyal pa bsnams pa rin po che'i char 'beb pa :
zhabs g.yas bskum zhing g.yon brkyang ba'i stabs kyis bzhengs pa :
pang na yum ku ru kul+le khro chags lang tsho rgyas pa gcer bu chu skyes dang 'o 'dzin smin pa :
spyan gsum skra grol ba g.yas ut+pal dmar po'i lcags kyu dang g.yon gter gyi bum pa 'dzin pas mgul nas 'khyud pa :
zhabs g.yon yab la 'khril ba'i stabs kyis sbyor ba :
gnyis ka'ang dar sna tshogs dang rat+na dmar po'i do shal dang rgyan phreng can 'od zer dmar po'i klong na bzhugs par bsgom :
de'i dpral bar oM:
mgrin par A:
thugs kar hU~M dang dzaM:
yum gyi thugs kar hrI:
de las 'od zer 'phros bsgoms pa ci lta ba'i bcom ldan 'das spyan drangs mdun gyi ma d+hal rten rdzas la thim par bsgom :
ma d+hal gyi lha dam tshig ye shes gnyis med kyi thugs kar nyi ma la dzaM dang hrIHyig gi mtha' skor du sngags kyi phreng ba pad+ma rA ga'i skud pa lta bu kyi li li 'khor ba bdag thugs rje chen po'i thugs srog gi 'od kyis bskul bas sku'i cha thams cad dang khyad par du ne'u le gter gyi bum pa gter bdag gi bum pa kha dang bshang lam thams cad nas rin po che'i char 'beb par bsgoms la :
oM dzam+b+ha la dza len+d+ra d+ha na me d+hI ku ru kul+le hrIHswA hA:
bA su sid+d+hi pA shaM ku ru ho :
zhes pa bzla :
thun mtshams su gtor ma dang mchod pa rnams nang sgrub bzhin du 'bul :
grub pa'i rtags ni dngos sam nyams dang tha ma'ang rmi lam du gnod sbyin dang gnod sbyin mo'i tshogs 'du ba :
rat+na'i char 'beb pa :
gos dmar po gyon pa :
rat+na dmar po dang me tog dmar po'i phreng ba thogs pa :
gter chen po'i bum pa rnyed pa la sogs pa ni dngos grub thob pa'i rtags dang :
skye 'gro mang po 'du ba :
khri gdan bzang po'i steng du 'dug pa :
shing 'bras sogs za ba :
bud med mang pos bskor ba sogs ni las sbyor grub pa'i rtags dang :
de las zlog pa mngon sum bying rmugs 'thibs pa :
ma d+hal gyi bkrag mdangs nyams pa :
rmi lam du yi dwags dang byis pa yugs sa mdze dang gdon can sogs rmis na bse rag gis sgrub pa la zhud pa yin pas yi dam gyi dmigs pas gzir :
sgrub pa'i gong du bse rag gnon pa gal che 'o :
sgrub pa'i dus ra ba bzhi'i brgyad skar ma rgyal dang gza' phur bu dar ba la'o :
sgrub pa thon nas sgrub rdzas ni mi la mi bstan mi ster :
man ngag gi mda' dang bstun te las la sbyar ro :
bdag 'dra pad+mas gnod sbyin dang :
gu lang rlung zhags mkha' 'gro ma'i :
spyi gces gsang ba'i gal mdo nas :
bton pa'i snying dril man ngag 'di :
las 'phro bzang gis rnyed gyur cig :[ \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gdung chu rnam snang byams pa'i lha khang nas chos rje gling pa gar gyi dbang phyug rtsal gyis bton pa'o ///
/[  \u0f01\u0f83]:
gnod sbyin dzam+b+ha la dmar po'i gsang sgrub thod pa'i man ngag dgos 'dod re skong bzhugs :[ \u0f88\u0f88\u0f88\u0f88\u0f88\u0f88\u0f88\u0f88 ]gnod sbyin dzam+b+ha la'i thod pa'i man ngag ni :
b+han+d+ha dum bu gsum pa gser mdog can 'dod 'jo'i ba dang glang po'i mche ba shing 'bras sogs phun sum tshogs pa'i mtshan ma dang ldan pa'i nang du :
dar ras shog bu ser po la tsakra rtsibs bzhi mu khyud dang ldan pa'i dbus su dzaM dang hrI:
rtsibs bzhi la dzam+b+ha la d+ha na me d+hI hrIHku ru kul+le swA hA:
rtsibs mchan la rat+na ka pA la bA su sid+d+hi nA nA kha d+he sid+d+hi sarba ho :
puSh+TiM ku ru ye swA hA:
bris pa dang mu khyud la nor rdzas spel ba'i spel tshig rnams rat+na brdar ba'i khu ba'am gser gyis bris pa gzhug :
rat+na 'bru sman kha zas dar zab za 'og sogs dang :
phyug po dgu'i bang mdzod kyi nas dang thab kyi dreg pa :
zhing bzang po dang 'brog bzang po'i gnag lhas kyi sa :
dge ba'i bshes gnyen dang mi lo brgyad cu pa dang bsod nams can khas drags po'i skra dang kha spu zas sna bud med dpal chen mo'i gong ba'i dreg pa dang 'phang gi dum bu sogs mdor na bkra shis shing byin che ba'i rdzas sna ci 'dzom yang gzhug :
tsakra gsang sgrub kyi gnod sbyin yab yum du bskyed cing bstim :
sngags kyi sham bur rat+na ka pA la bA su sid+d+hi nA nA kha d+he sid+d+hi sarba ho :
puSh+TiM ku ru ye swA hA:
zhes pa bzla :
mthar mchod cing bstod la lha yab yum 'od du zhu ba sgrub rdzas su bsgoms la dkyil 'khor gyi dbus su bkod do :[ \u0f88\u0f88\u0f88 \u0f88\u0f88\u0f88 ]gud du sbas pa'i man ngag gi yi ge 'o :
chos rje gling pas gdung chu nas bton pa'o ///
/[  \u0f01\u0f83]:
gnod sbyin dzam+b+ha la'i srog 'khor sku rten bca' lugs bzhugs :[ \u0f88\u0f88\u0f88\u0f88\u0f88\u0f88\u0f88 ]gnod sbyin dzam+b+ha la yab yum gyi gsang ba'i srog 'khor ni :
dar ram rgya shog dmar po la rat+na dang sman sna tshogs gzhon nu ma'i ske'i ril bu khu khrag dang bdud rtsi lnga sbyar ba'i yab yum gyi sku bris pa'i thugs kar tsakra rtsibs bzhi mu khyud dang bcas pa bkod pa'i lte bar sa bon :
rtsibs bzhi la snying po :
rtsibs mchan la pho brgyad mo brgyad kyi sngags :
mu khyud la mi 'bral bar 'grogs shing dngos grub stsol ba'i spel tshig bri :
mchod pa dang gtor ma bsham :
gsang sgrub nas 'byung ba ltar las yab yum so sor bskyed :
ye shes pa dgug bstim bcing mnyes bya :
thugs kar srog 'khor bkod :
bdag lhar gsal ba'i thugs ka'i 'od kyis thugs rgyud bskul zhing khams gsum srid bcud thams cad dbang du bsdus rat+na'i char 'beb par bsam la snying po dang spel tshig bzla :
thun mtshams su mchod cing gsol ba gdab :
lha 'od du zhu bas srog gi 'khor lor gyur par sgoms :
kha sbyor gyi lte bar ske'i ril bu dang byang sems kyis blan :
sbrang rtsis sbyar :
rat+na 'bru sman gyi phye mas ltems za 'og gi skud pas bcings la ma d+hal gyi sgrub rdzas dang lhan cig tu bzhag go :
sku rten ni smad 'tshong ma'am gzhon nu dpal can gyi lag nas byung ba'i ras la :
khyad par gyi rdzas kyis byugs par yab yum zhal sbyor gyi sku rgyal gyi nyin mo la bzo bo dam tshig dang ldan pas bris pa gnas yig dang bcas pa nyin zhag de nyid kyi khongs su rab tu gnas pa zhal gso ba'i dbang gi sbyin sreg dang bcas pa tshar bar byas pa de nyid sgrub pa'i dal gyi steng ngam rgyab tu bkram mo :[ \u0f88\u0f88\u0f88 \u0f88\u0f88\u0f88 ]gud du sbas pa'i man ngag gi yi ge'o :
chos rje gling pas gdung chu nas bton pa'o //

//rgyal phur 'dzom pa'i nyin dam tshig bris sku rab gnas sbyin sreg zin pa rten dang dngos gzhi tshugs pa rnams grub dgos /[ \u0f01\u0f83]:
gnod sbyin dzam+b+ha la dmar po'i gsang sgrub ku ru kul+le'i snang ba dbang sdud me long sin+d+hu ra'i 'khor lo bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]ku ru kul+le'i snang ba dbang sdud me long sin+d+hu ra'i 'khor lo ni :
gzhon nu 'phyon ma'i gong ba la btags pa'i me long cha ga can la khye'u dang bu mo gtsang ma'i khu rdul gyis chag chag btab pa seng ras brdal bar :
srin lag g.yon pas snang ba dbang sdud kyi tsakra chos 'byung bsnol ma hrIHyig dang snying po'i mthar snang ba dang mi snang ba'i srid bcud thams cad pA shaM ku ru hU~M gi spel tshig bris pa dar dmar gyi gur dang :
gtor ma dmar po sha chang skyur po'i 'bras bu la sogs mchod pa bsham :
me long ku ru kul+le yum rkyang phyag gnyis ut+pala'i mda' gzhu rna ba'i drung nas 'phen pas brtan g.yo'i dngos po gang la phog pa de nyid rang dbang med par dbang du sdud par mos la :
oM ku ru kul+le hrIHkhams gsum po pA shaM ku ru hU~M:
zhes pa bzla :
thun mthar gtor ma dang mchod pa 'bul :
hrIHyig las byung rig byed lha mo ni :
zhal gcig phyag gnyis khro chags yid 'ong sku :
ut+pal mda' gzhus khams gsum cig char 'gugs :
'dod rgu'i re skong ma la phyag 'tshal bstod :
ces pas bstod :
lha mo rig byed mas sgrub pa po'i snang ba dang mi snang ba'i brtan g.yo'i dngos po phyi srid bcud nang rtsa thig rlung gsum gsang ba rang sems dang bcas pa dbang du 'du bar mdzad du gsol :
zhes gsol ba btab :
lha 'od du zhu ba snang ba dbang sdud kyi tsakrar mos la sgrub pa'i ma d+hal gyi steng du bzhag par bya'o :
gser gyi snying thag can gyi sgrub pa'i man ngag gud du sbas pa'i yi ge 'o :
chos rje gling pas gdung chu nas bton pa'o ///
/[ \u0f01\u0f83]:
gnod sbyin dzam+b+ha la dmar po'i gsang sgrub rin chen gwa'u'i sgrub pa yid bzhin gter mdzod bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gnod sbyin dzam+b+ha la dmar po'i rin chen gwa'u'i man ngag yid bzhin gter mdzod ni :
rab gser 'bring dngul tha ma zangs kyi gwa'u rin po che 'bar bas mtshan pa gru bzhi pa'i nang du :
gos dar rgya shog la rat+na brdar ba'i khu ba'am gser gyis bris pa'i nang sgrub ltar gyi gnod gnas pho dgu mo dgu'i tsakra :
pad 'dab brgyad pa re re byas pa'i gcig la gnod sbyin dzam+b+ha la pho brgyad dang :
gcig shos la mo brgyad kyi sku gzugs lte bar snying po'am sa bon bris pa :
mtha' skor du tshe dbang bsod nams longs spyod 'khor slob snyan grags spel ba'i 'dod gsol spel tshig bris pa :
dbu zhabs dang phyogs ma 'khrul ba zhal sbyar ba'i lte ba dri sman rat+na sbrang rtsis sbyar zhing ltems :
zas sna 'bru sna sman sna rat+na'i rigs dar zab za 'og gi dum bu sogs 'dod yon ma tshang med pa bcug :
mtha' skor du gtor bshos mchod pa sogs rgyas par bsham :
nang sgrub bzhin du tsakra lhar bskyed ye shes pa dgug bstim bya :
gtso bo yab yum gyi snying po dang 'khor sngags kyang bzla :
thun mtshams su gtor ma 'bul :
mthar lha 'od du zhu ba sgrub pa'i rdzas rin po che'i gter gyi za ma tog tu gyur par mos la sgrub pa'i dal gyi thod pa'i dbus su bzhag go :[ \u0f88\u0f88\u0f88 \u0f88\u0f88\u0f88 ]gud du sbas pa'i yi ge 'o :
chos rje gling pas gdung chu nas bton pa'o ///
/[ \u0f01\u0f83]:
gnod sbyin dzam+b+ha la dmar po las :
dmigs bya dbang sdud rlung gi zhags pa pho nya myur mgyogs \u0f80atsha'i rgya can bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88] \u0f88\u0f88\u0f88\u0f88\u0f88\u0f88\u0f88
gar gyi dbang phyug mgon po dzam+b+ha la :
khams gsum kun nas dbang phyug sku la 'dud :
bdag 'dra rgya gar mkhas pa pad 'byung gis :
lho phyogs gyad yul tsan+dan nags tshal du :
phyi rol rig byed dngos grub thob pa'i tshe :
dbang phyug dmar po gsang ba'i las mtha' las :
shin tu rno myur rlung zhags man ngag phyung :
zab pa'i yang zab gud du sbas pa 'di :
bai ro la sogs zhal ngo ches pa dang :
da lta'i dus dang ma 'ongs dus kun du :
zhi dang drag po'i las kyis mi thul ba'i :
gdul bya 'dul phyir brtse bas rjes dgongs te :
'jig rten dbang phyug nor bu'i chos dang bsdebs :
tshangs pa rlung 'khor snying mdzod dkyil du rgya :
skal ldan shes rab brtson dang 'phrad gyur cig :[ \u0f88\u0f88\u0f88 \u0f88\u0f88\u0f88 ]gnod sbyin yab yum gyi bsnyen pa tshad du thems nas las sbyor gyi rim pa las :
dmigs bya dbang du sdud thabs rlung gi zhags pa pho nya myur mgyogs ni :
rang nyid kyi bang mdzod la sogs pa'i dben par rgyal phur 'dzom pa'i nyin sa spyin dmar po la rat+na sna tshogs pa bsres pa'i dbang rten khru gang pa phyi nang thams cad rgya skyegs dang mtshal gyis dmar por byas pa :
mthing shog la zangs chus bris pa'i gnod sbyin yab yum dbang phyug khyo shug gi rtsa sngags spel tshig dang bcas pa bris pa bcug cing :
rat+na 'bru sman zas sna sogs kyis zhabs bsdams pa mgul du dar sna'i cod pan dang rin po che'i phreng bas brgyan pa dbang dong dmar po khru gang las mi chung ba zabs su mtho gang pa'i nang 'bru dmar pos bkang ba'i dbus su bcug :
mdun du dong chung zla gam mtho skor rgya skyegs la sogs pas dmar por byugs pa'i nang du gang la bya ba'i rU pa gro shog la bris pa lto bar sa bon dang rtsa sngags ming :
phyi skor du 'dod gsol gyi spel tshig bris pa :
dmigs bya'i zag rdzas dgu sogs gang rnyed byugs pa spra tshil gyi rU pa'i snying gar bcug pa :
dbang dong du gan rkyal du bzhag pa'i ske la thag pa dmar pos bcings pa dbang rten la gtod :
kha khyer la lcags kyu dmar po gsum btsugs shing dbang zhags dmar pos sbrel :
rang nyid gnod sbyin yab yum du gsal ba skad cig gis gnas 'gyur te mdun gyi dbang rten dang bcas pa gu lang dbang phyug chen po bskal pa'i me ltar 'bar ba g.yas dbang gi lcags kyu dang :
g.yon 'od dang bcas pa'i srid mes bsnams pa :
ling+ga dmar po gyen du sgreng ba :
g.yon logs su u mAHdkar mo me long dang bum pa bsnams pa yab kyi sku'i mchan du bzhugs pa bsgom :
oM ma hA de wa hU~M:
u mAHde wI hrIng :
e many+dzu kuk+ta hU~M:
zhes pa'i 'bru bcu bdun pa dang :
hrIng ha ti pha la rat+na sid+d+hi pha la bA su na d+h+ya puSh+TiM ku ru bud+d+ha si na ka pa la hrIng hrIng ma hA de wa hU~M hU~M phaT swA hA:
zhes pa'i gong bsnyen bdun phrag gcig bzla'o :
thun bar du rin po che'i pU dza ting lo changs zan sogs 'bul zhing dbang phyug chen po'i don la gsol ba gdab :
rang dbang phyug chen po yab yum du gsal ba'i lcags kyus dmigs bya yengs pa'i bar la rnam par shes pa rang dbang med par bkug cing :
'gugs byed ma 'ching byed ma sdom byed ma myos byed ma ste las kyi ma bzhis kyang dmigs bya rang dbang med par bkug nas mdun du ling ga dang dbyer med 'dar phri li li brtan pa dang bral bar bsgoms la :
'bru bcu bdun pa'i gsham du :
ka b+hi ra :
ko b+hi ra :
b+ha shan b+ha shan a mu ka lo ka sarba pA shaM ku ru ye dza :
A kar+ShA ya dzaHhrIng hrIng :
'bum phrag gcig tu bzla'o :
de nas las sbyor smyug dong du yungs dkar nag :
thang phrom pa :
zangs phye ra gan gyi phye la sngags 'di bzlas shing dang po la 'bum tsho gcig song nas sngags thun gyis brab :
de nas khri :
de nas stong :
mtha' mar brgya rtsa re bzhin sngags la brab :
rab zhag bdun :
'bring de'i gnyis 'gyur :
mtha' ma sum 'gyur na bla khug pa'i rtags 'byung ngo :
mngon sum ma byung gi bar la bcas mi bshig :
'bru bcu bdun pa'i gsham du :
skyes pa la byed na :
ka b+hi ra ko b+hi ra :
b+ha shan b+ha shan :
a mu ka che ge mo pA shaM ku ru ye dza :
A kar+ShA ya dzaHhrIng hrIng :
bud med la :
ka b+hi ra ko b+hi ra :
b+ha shan b+ha shan :
a mu ka che ge mo pA shaM ku ru ye dza :
A kar+ShA ya hrIng hrIng :
rgyal po la bdun 'bum :
blon po la lnga 'bum :
rje dang btsun pa la bzhi 'bum :
ban d+he la drug 'bum :
bon dang yon tan mkhan po phyug po la sogs par gsum 'bum :
dmangs rigs dang bud med la gnyis 'bum mo :
thun gyis brab pa thams cad kyi mjug tu gtor ma dang pU tsa sogs dbul zhing gang la dmigs pa'i 'dod pa'i don la gsol ba gdab bo :
grub pa'i rtags ni mngon sum du zas nor longs spyod sogs 'bad med du 'byung ba :
sdug pa'i grogs dang phrad pa :
gter rnyed pa :
yams shing :
lci lud :
zas kyi rnam pa ster ba sogs grogs rmis dang :
gzhan yang bud med btsad po btsun pa :
ban+d+he a tsar+ya bon po mon pa sogs mi rigs mi gcig pa mang po tshogs pa'am :
nor dbang ba :
spe'u mthon po dang :
gos bzang po gyon pa'am :
gcan gzan dang :
phyugs lug mang po 'tsho ba sogs rmis na grub pa'i rtags so :
las grub pa dang ling+ga spos chus bkrus la dbang rten la byug cing :
lhag ma dbang gi sbyin sreg bya zhing las kyi ngar 'dogs par bya'o :
sa ma ya :
rgya rgya rgya :
zab rgya :
gsang rgya :
dam rgya :[ \u0f80]atsha :
chos rje gling pa gar gyi dbang phyug rtsal gyis /
gdung chu rlung gi 'khor lo byams pa'i snying mdzod nas phyung pa'o //
gter gzhung las gab dkrugs rnams phal cher bsal yod do ///
/[  \u0f01\u0f83]:
gnod sbyin dzam+b+ha la dmar po'i gsang sgrub kyi rjes gnang bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gar gyi dbang phyug nor bdag dzam+b+ha la la phyag 'tshal lo :
gnod sbyin gyi rjes gnang srog gtad bya bar 'dod na :
dam tshig la gnas shing gtong phod khog yangs pa :
nges pa'i slob ma ji ltar 'os pa khrus dang gtsang sbrar ldan pas ma d+hal rat+na dmar po'i me tog dang ldan pas :
gsol ba gdab pa ni :
gar gyi dbang phyug bcom ldan 'das :
khams gsum dbang du sdud pa dang :
longs spyod 'byor pa rgyas pa'i phyir :
nor gyi dbang phyug bstsal du gsol :
slob ma gsang sgrub bzhin du gnod sbyin yab yum du bskyed :
spyan 'dren brtan gzhug bcing mnyes bya :
nor bdag dngos su gsal bar sgrub rdzas rnams gtad par mos la :
thod pa rak+tas bkang ba gtad la :
hU~M:
khams gsum snang ba dbang sdud pa'i :
bde yangs snod du rak+tar 'khyil :
snang srid lbu ba 'thor bas sdud :
dbang phyug chen po thob par shog :
rin po che'i gwa'u gtad la :
hU~M:
rin chen gwa'u gru bzhi'i nang :
'dzad med 'byor pas phyur bur gtams :
rigs kyi bu la dbang bskur pas :
mi zad gter dang ldan par shog :
me long sin+d+hu ra gtad cing gnas gsum du thig le bya :
hU~M:
snang srid brtan g.yo'i srid bcud kun :
dbang du sdud pa'i A dar+sha :
rigs kyi bu la dbang bskur pas :
khab len rdo yis lcags phye bzhin :
'od kyis srid bcud thams cad sdus :
snang ba dbang sdud dbang thob shog :
de nas dam tshig bris sku dpral ba :
sgrub yig shog ser mgrin pa :
srog 'khor tsit+ta :
lag pa g.yas su gtor ma dang g.yon du dgug pa'i rU pa gtad :
bka' bsgo bya :
gzhan yang :
hU~M:
khams gsum dbang sdud srid gsum zil gyis gnon :
'dod dgu'i 'byor pa 'bad med char du dbab :
bsam pa tsam gyis don kun lhun grub pa'i :
gar gyi dbang phyug mgon po dzam+b+ha la :
yab yum sras bcas thugs dam deng dgongs la :
skal ldan bu 'di bla med byang chub bar :
'gal rkyen kun zhi khams gsum dbang phyug thob :
ci 'dod re ba skong ba'i phrin las mdzod :
ces bsgrag :
gtor bshos dang ril bu dgug pa'i rU pa mdun du tsan+dan gyi hom sbar bar nor lha yab yum bskyed cing dbang du gyur cig pA shaM ku ru'i spel tshig dang :
bsreg rdzas gzhan yang til mar :
sin+d+hu ra :
zla mtshan :
me tog dmar po sogs kha dog dmar zhing ro skyur ba'i rigs mtha' dag dbul :
'jig rten pa la'ang bsngo :
dbang dang sgrub pa las sbyor thams cad kyi myur ba'i las dang ngar 'dogs ni me mchod yin pas las chen po thams cad kyi gsham du bya'o :
nor lha rang sngags dang me lha la ni ag+ni de wa'i sngags so :
las dang mthun pa'i lha ni rab dmar me lha'o :[ \u0f88\u0f88\u0f88 \u0f88\u0f88\u0f88 ]zab rgya :
gsang rgya dam par bya'o :
chos rje gling pa gar gyi dbang phyug rtsal gyis /
gdung chu rnam snang byams pa'i lha khang nas spyan drangs pa'o ///
/[  \u0f01\u0f83]:
gnod sbyin dzam+b+ha la dmar po'i gsang sgrub sgab 'dre mnan thabs bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]gnod sbyin gyi sgab 'dre mnan pa ni :
shog bu la gnod sbyin bum lto'i gzugs :
mgo dang lto ba che ba :
yan lag phra ba :
kha nas me 'bar zhing skra yengs pa mdog sngo skya lcags sgrog gis bcings pa'i snying khar tri dang dza :
mtha' skor du satwaM b+ha ya nan :
du du gnod sbyin bum lto can nan :
tri dzaHnan :
gzugs kyi phyi rol du :
dngos grub sgrub pa la bar du gcod pa'i sgab 'dre bse rag thams cad mA ra ya dzaHdza :
satwaM b+ha ya nan nan :
zhes pa dang :
dzaHkhram gyis skor ba bri :
yi dam gyi lha'i bskyed rim dang ldan pas bden brdar dgug gzhug bya zhing :
phyag rgya bzhis bcings par bsgoms la bstim :
rwa'am dbul po rabs chad sogs kyi snod du 'bru nag sbang skam lan tshwa sgog pa sogs dang lhan cig btsug ste lha khang ngam mchod rten gyi 'og tu mnan no :
sa ma ya :
rgya rgya rgya :
chos rje gling pas gdung chu nas bton pa'o ///
/
