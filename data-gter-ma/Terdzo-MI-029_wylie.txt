[<!TCC Tibetan character 3,182 undefined in unicode!>]:
khyung nag yon tan gyi sgrub pa gnam lcags spu gri bzhugs so :
gur drag me 'khyil yan lag go
/
\u0f88\u0f88\u0f88\u0f88\u0f88\u0f88\u0f88\u0f88
bdag 'dra rdo rje drag mo rtsal :
o rgyan chen po'i bka' bzhin du :
yon tan khyung gi sgrub pa bstan :
'di nyid sgrub pa'i gnas ni :
brag ri mthon po'i rtse'am :
rgya mtsho'i 'gram mam :
byin gyis brlabs pa'i gnas dang gang zag gi sgrub gnas khyad par can gyi gnas su :
brag dmar g.ya' ma lung ngam :
mchims phu'i bre gu dge'u'i sa la gzhi byas ste :
da la gru gang gru bzhi pa :
dkar ser dmar mthing rim pa bzhi'i dbus su :
pad+ma dmar po 'dab ma bzhi :
dbus mthing gar bya :
rdo rje dang me ris bskor :
tshon gyis legs par bri'o :
dug khrag dang chang gis chag chag gdab :
shing ru rak+sha :
seng ldeng :
tsher ma can gyi shing la phur pa mtho gang ba rgya mdud gong ma la rtsa sngags bris te :
rtsa sngags 'bum yungs dkar 'bru bdun la bzlas te gzhug go :
ye shes pa 'gugs gzhug bya :
'bru gsum gyi byin gyis brlab :
ye shes lnga yis dbang bskur khyung nag dngos su bskyed :
da la'i dbus su cod pan dang bcas ste gzhug go :
gzhan yang gtor tshogs gzhung bzhin bsham :
las byang bskyed rim gyi skabs ltar sbyar te :
bdag nyid stong pa'i ngang las :
rgya mtsho chen po'i dkyil 'khor du :
ri rab kyi steng dang :
pad+ma'i sdong po'i steng du :
nyi ma'i gdan gyi steng du :
khrom las gnam lcags kyi sgo nga'i nang du yang khrom 'od zer rab tu 'bar ba gcig bsgom :
'od zer 'phros :
rgyal ba mchod :
sdig sgrib sbyangs :
khro rgyal thams cad kyi mthu dang nus pa bsdus yongs su gyur pa las :
bdag nyid sa bdag klu yi gnyen po rgyal ba thams cad kyi nus mthu las grub pa'i mkha' lding rgyal po :
khro chu'i lus po :
gnam lcags kyi mchu :
me'i gshog pa yod pa :
gshog pa g.yas pas nyi zla lkog mar 'phen pa :
gshog pa g.yon pas sa gzhi brdar la rlog pa :
spu sprugs pas thog ser gyi char 'beb pa :
gser gyi spyan mig la 'od zer 'phro ba :
zangs kyi rwa la me 'bar ba :
lcags kyi mchu'i rkan sgra rdeb pa :
rdo rje'i sder mo dang dung gi so :
kha nas me 'bar ba :
mig nas glog 'khyugs pa :
spu gseb nas mtshon cha char du 'beb pa :
dbu la rin po che 'bar bas brgyan pa'o :
sku dang yan lag sbrul gyis brgyan pa :
phyag gnyis sbrul rigs lnga'i chun po dril ba'i mgo nas za ba :
mjug ma zhabs la bsgril ba gcig bsgom :
de'i thugs kar ram las nyi ma'i dbus su khrom nag po gcig bsgom :
khrom las 'od 'phros ye shes kyi bya khyung khro bo thams cad thugs ka nas spyan drangs la bstim :
de'i tha mar sngags kyi bskor bar bsgom :
de nas bsnyen pa ni :
oM AHhU~M khroM badzra g+ha ru Na tsa le tsa le hU~M phaT:
ces bsnyen pa 'bum tsho gsum bsnyen :
rtags la bya yi tshogs kyis nam mkha' gang ba dang :
rgya mtsho rngub nas skam pa dang :
sbal sbrul bsad pa :
za ba :
lus gos la me 'bar ba :
khye'u dang bu mo gus pa'i phyag 'tshal bar byed pa :
du ba la sogs pa 'byung ngo :
gal te mdze'am ched du klu 'dul ba la 'di btag go :
oM na mo b+hud+d+ha ya :
badzra kI li kI la ya :
nA ga du tsan+d+he tsan+d+he mi li mi li :
b+han+d+ha b+han+d+ha :
nA ga ni hU~M phaTa?:
ces bzlas pas khyung nag sprul pas bar snang gang ste :
me yi gshog pa brdab pas sa gzhi gdar gcod cing me 'bar bas :
klu dang sa bdag klu gnyan thams cad thub par bsam :
thun mtshams su las byang ltar gtor ma 'bul :
bstod pa bya :
'dod gsol gdab :
gong du bdag dang phur pa la ye shes pa 'gugs gzhug brtan par bya :
bsngo ba dang smon lam gdab :
ye shes pa dbyings su gshegs pa'am :
phur pa la bstim :
dam tshig bdag la bsdu :
bdag gi nga rgyal brtan zhing :
stong pa'i ngang las rgyun spyod la 'jug par byed do :
gtor ma gtang :
dkyil 'khor bsdu :
rjes mi mngon par bya'o :
bkra shis brjod :
tshogs la rol :
'di yi sgrub pa thon na :
ser ba 'beb bsrung :
char pa 'beb bsrung :
gtad ser 'jug pa :
klu gdon 'dul ba :
gang la yang thogs pa med do :
khyung nag yon tan gyis sgrub pa rtsog rtsog :
sa ma ya :
rgya rgya rgya :
sprul sku rat+na gling pas mkhar chu dpal gyi phug ring nang nas gdan drangs pa'o //
'di yi dkyil 'khor ni gru gang :
gru bzhi pa :
tha nas rim pa ljang ser dmar mthing bzhi ni gru bzhi'o :
de'i nang na mu khyud zlum po'i nang na :
pad+ma 'dab bzhi :
dbus mthing :
phyogs bzhi dmar po 'o :
mang+ga laM/
bkra shis /
oM khroM badzra ga ru DaHtsa le tsa le hU~M phaT:
nA ga rA dza srog tshig nan rbad :
lus rdul shig :
nA ga nA ga shig :
nA ga rA tsa char phob :
phob ya phob ya :
'ur 'ur chil chil swA hA:
ces yungs dkar nag :
ke tshe :
shang tshe :
lcags phye :
zangs phye :
so thog :
se rgod la sogs pa rnams la bzla zhing klu gzugs brab bo :
:
