@#//
klong gsal rdo rje mi 'khrug pa'i zhi ba'i sreg blug gi cho ga sdig sgrib rnam sbyong bzhugs so //
na mo gu ru badzra ak+Sho b+h+yaH
sngon smon thugs bskyed mtha' yas pa //
mngon dga'i zhing gi 'dren pa mchog
/las sgrib kun sbyong mi 'khrug rgyal //
gus btud sreg blug cho ga spel //
de la dbang thob cing bsnyen pa mthar phyin pa na /
sngags kyi lhag chad skong ba dang /
gzhan yang sdig sgrib zhi ba sogs kyi don du sreg blug bya bar 'dod pas /
sbyor ba dngos gzhi rjes kyi rim pa 'o //
dang po ni /
gang du bya ba'i sa phyogs der sa bdag lha klu la gtor ma gser skyems 'bul ba dang /
phyags bdar rkyang nul sogs gsang ba spyi 'gros ltar byas la /
stegs bu'i steng du tshangs zur gyi thig btab /
dbus nas khru phyed kyi zlum por bskor ba'i phyir sor bzhi pa'i mchu dang kha khyer te /
zlum skor gsum gyi nang du pad+ma 'dab brgyad thab mtshan rdo rje sngon po rtse lnga pa dang bcas pa /
kha khyer la rdo rje'i phreng ba /
grwa bzhir zla phyed rdo rje dang bcas pa bri 'o //
yam shing ba lu dkar po sogs mdzub gang ba dri bzang gis byug cing rtse mo gnyis mar khu dang sbrang rtsi byugs pa /
mar khu /
til /
yungs dkar /
dUrbA/
'bras /
zas mchog
/ku sha
/so ba /
nas /
gro /
sran dkar /
shing tog rnams 'das pa dang ma 'das pa tshan gnyis slob dpon gyi g.yon logs su bshams /
slob dpon gyi g.yas logs su 'das pa dang /
me lha gnyis la gtor ma dkar zlum re re dang /
nyer spyod lnga bcas bshams /
slob dpon chas gos dkar po zhal shar du phyogs pa'i mdun du thab stegs la bud shing zlum por brtsig pa dang /
las bum /
rdor dril /
me tog
/dgang blug
/rlung g.yab /
me yol yang bzhag
/'dug stangs ni byin pa g.yas g.yon pas mnan /
mthe bong gnyis rtse sprad /
pus mo gnyis sar phab ste pad+ma'i stabs kyis 'dug nas sreg blug gi bya ba la 'jug go
/gnyis pa dngos gzhi la /
bdag gi rnal 'byor dang sreg rdzas me thab rlabs pa /
me lha mchod pa /
'das pa'i me lha mchod pa 'o //
dang po ni /
'jam mgon gu Na'i chog sgrig ltar bdag gi rnal 'byor bskyed bzlas dang /
mdun bskyed sgrub mchod kyang byas na legs /
sbyin sreg gang du bya ba'i sar phyin nas gong du bshad pa'i 'dug stangs kyis 'khod de /
A+o~M ma hA badzra hU~M gis rdo rje dang /
A+o~M badzra g+han+De AHhU~M gis dril bu gzung /
'khyud pa'i rgyas /
A+o~M sarba ta thA ga ta ma hA a nu rA ga Na badzra swA b+hA ba At+ma ko\u0f85 haMH
zhes brjod cing dam tshig gsum dran par bya /
sreg rdzas byin rlabs ni /
a mr-itas bsang /
swa b+hA was sbyang /
stong pa'i ngang las sreg rdzas rnams rang rang gi ming yig dang po thig les brgyan pa las byung ba'i ye shes bdud rtsi'i rang bzhin sreg rdzas so so'i rnam par gsal bar gyur /
ces rdo rje rtse gcig pa'i phyag rgyas reg la /
A+o~M swA hAs rdzas rnams bkru /
yam shing la A+o~M AHswA hA/
mar khu la A+o~M shrIM swA hA/
'bru rnams la A+o~M dzriM swA hA/
rdzas gzhan rnams la A+o~M ku ru ku ru swA hA/
zhes dang 'og gi rdzas sngags rnams gsum gsum brjod pas byin gyis brlab bo //
me sbar ba ni /
A+o~M ag+ne ye dz+wa la raM gyis thab kyi shar lho nas me sbar /
mar khu blug gzar gang gis me gso /
hU~M gsum brjod nas rlung g.yab bo //
gnyis pa me lha mchod pa ni /
me thab mi dmigs stong pa'i ngang nyid las //
pad+ma nyi ma'i gdan gyi steng nyid du //
raM las ag+ne rA dza sku mdog dkar :
zhal gcig phyag gnyis bgrang phreng me thab 'dzin :
'gying bag ra skyes gdan la mngon par rol :
gnas gsum yig 'bru gsum las 'od 'phros pas //
rang bzhin gnas nas me lha spyan drang ngo //
spyan 'dren pa ni /
hU~M/
dad pa dang ni dam tshig gis :
tshur gshegs tshur spyon 'byung po che :
me lha'i rgyal po drang srong mchog :
rang bzhin gnas nas spyan 'dren no :
'bar ba me yi gdan la bzhugs :
sgo gsum dad pas phyag 'tshal lo :
A+o~M ag+ne de wa r-i Shi dz+nyA na dza dzaH
A+o~M ag+ne de wa e h+ye hi sa ma ya dzaHhU~M baM hoH
A+o~M ag+ne de wa r-i Shi sa ma yaHA we sha ya tiSh+Tha lhanaH
a ti pU hoH
pra tIts+tsha hoH
hU~M/
me tog bdug spos dri zhal rol mo dang //
gzugs sgra dri ro reg bya chos la sogs //
kun bzang mchod pa'i sprin gyi phung po bzhin :
ag+ne me lha'i rgyal por 'di 'bul bas :
bzhes nas tshe ldan   nam tshe 'das /sdig sgrib zhi bar shog :
A+o~M ag+na ye badzra ar+g+haM pAd+yaM puSh+pe d+hU pe A lo ke gan+d+he nai bid+yA shab+da rU pa shab+da g+han+d+hai ra sa spar+she sap+ta ma hA rat+na aSh+Ta mang+ga laM wa sa s+ye pra tIts+tsha pU dza me g+ha sa mu dra s+pha ra Na sa ma ye hU~M/
shAn+tiM ku ru swA hA:
byon skyems ni /
me lha cung zad 'dzum pa'i ljags dang gzar bu gnyis kyi kha la raM yig gis mtshan par gyur /
A+o~M ag+na ye swA hA/
zhes mar khu blug gzar lan bdun /
A+o~M ag+na ye dI bya dI byi bi shud+d+he ma hA shrI ha bya ka bya ba ha na ya hU~M phaT swA hA/
bdun tshan gsum gyis 'bul /
bdag cag 'khor dang bcas   ro sreg skabs tshe las 'das kha sgyur /pa'i sdig pa dang sgrib pa thams cad shAn+tiM ku ru swA hA/
sreg rdzas 'bul ba ni /
yam shing /
A+o~M ag+na ye bo d+hi brik+Sha ya swA hA/
bdag cag 'khor dang bcas   tshe las 'das kha sgyur /pa'i sdig sgrib thams cad shAn+tiM ku ru swA hA/
mar khu /
A+o~M ag+na ye a mr-ita khA hi /
'dod gsol 'gre /
til /
A+o~M ag+ne ye sarba pA paM da ha na badzra ye swA hA/
yungs dkar /
A+o~M ag+ne ye sarba ar+tha sid+d+hi ye swA hA/
dUrbA/
A+o~M ag+na ye badzra A yu She swA hA/
'bras /
A+o~M ag+na ye badzra puSh+Ta ye swA hA/
zas mchog
/A+o~M ag+na ye badzra sarba sam+ba de swA hA/
ku sha
/A+o~M ag+na ye a pra ti ha ta badzra ya swA hA/
so ba /
A+o~M ag+na ye badzra bI dzA ye swA hA/
nas /
A+o~M ag+na ye ma hA be gA ye swA hA/
gro /
A+o~M ag+na ye badzra g+hasma r+yai swA hA/
sran ma /
A+o~M ag+na ye ma hA ba la ya swA hA/
shing tog
/A+o~M ag+ne ye ga g+ha ni ga g+ha ni bi lo ki te swA hA/
zhes pa rnams bdun nam nyer gcig re dbul /
hU~M:
drang srong 'byung ba'i mthu yis las bzhi 'grub :
deng 'dir sgrub cing gsol ba btab pa'i don :
bdag cag   tshe 'das zhes sbyar ro /sdig sgrib zhi phyir phyag 'tshal bstod :
khyod kyis sngon tshe rgyal bar dam bcas pas :
las rnams mi 'grub pa yi ming yang med :
me nyid ye shes me ru byin brlabs nas //
sdig sgrib sdug bsngal thams cad zhi bar mdzod //
gsum pa 'jig rten las 'das pa'i me lha mchod pa la /
dam tshig pa bskyed cing spyan 'dren mchod bstod bya ba ni /
me lha'i lto ba yangs pa'i gzhal yas dbus //
pad+ma zla ba rab tu rgyas pa'i gdan //
de steng bcom ldan mgon po mi 'khrug pa :
zhal gcig phyag gnyis sogs bdag bskyed ltar bstod pa'i bar dang /
dgang blug 'bul ba ni /
dkyil 'khor gyi lha yi zhal cung zad 'dzum pa'i ljags dang gzar bu gnyis kyi kha la raM yig gis mtshan par gyur /
ces brjod la blug gzar mar khu dang rtsa sngags A+o~M badzra sa man+ta pa tri hU~M:
lan bdun mthar gzungs ring tshar gcig dang 'dod gsol gong bzhin btags pa mdun tshan gsum sogs 'bul /
sreg rdzas 'bul ba la /
yam shing nas shing thog gi bar /
rtsa sngags la rdzas sngags btags pa bdun re'i mthar /
gzungs ring tshar gcig dang 'dod gsol btags pa grangs ci nus su dbul mthar /
yungs dkar thab tu 'thor la /
bcom ldan 'das mgon po mi 'khrug pas bdag cag 'khor dang bcas   tshe las 'das /pa'i sdig pa dang sgrib pa thams cad zhi ba'i phrin las mdzad du gsol /
zhes 'dod gsol sbyar /
gshegs skyems kyi ched du gong bzhin dgang blug phul la /
las gzhung ltar gtor ma 'bul /
phyi gtor ma grub kyang chog
/gtang rag gi mchod bstod nongs bshags bzod gsol bya /
A+o~M/
khyed kyis sems can sogs kyis /
ye shes pa gshegs /
dam tshig pa bdag la bstim /
gsum pa rjes la /
me lha'i gtang rag gi mchod gtor 'bul ba ni /
ag+ne dz+wa la raM mar khu blug gzar gang gis me gso zhing /
slar yang me lha cha byad yongs su rdzogs pa skad cig gis gsal bar gyur pa la /
gshegs skyems dgang blug mar khu bdun tshan gsum 'bul ba nas shing tog gi bar rdzas sngags rnams tshar gsum re tsam dbul /
'dod gsol bya /
A+o~M ag+ne de wa r-i Shi badzra ar+g+haM sogs kyis mchod /
A+o~M ag+ne de wa r-i Shi a kA ro sogs btags pa lan gsum dang /
me ste bsreg bya za ba'i lha //
drang srong rgyal po gdon gyi bdag
/shar lho me lha'i tshogs bcas la //
mchod cing bstod de phyag kyang 'tshal //
mchod sbyin gtor ma 'di bzhes la sogs kyis 'bul /
hrIH
me lha ag+ne rA dza la //
sbyin sreg mchod pa 'di phul par //
ma 'byor pa dang ma tshang ba //
bdag gi 'gal 'khrul ci mchis pa //
de dag thams cad bzod par gsol //
yig brgya brjod /
bdag gi don dang gzhan gyi don //
byin za khyod kyis bsgrubs kyi gshegs //
ci bzhin dus su slar byon te //
bdag gi dngos grub thams cad sgrubs //
A+o~M ag+ne de wa r-i Shi sa pa ri wA ra badzra muH
me lha rang gnas su gshegs su gsol /
a kA ro brjod bzhin dri bzang chu dang 'o mas me gzhil /
dge bsngo shis brjod las gzhung ltar bya'o ///
/
!
ro sreg gi cho ga'i khyad par la /
dam pa rnams la mchod rten bum pa bre brtsegs pa dang /
phal pa la mkhar thabs lta bu brtsig
/rked par rdzas khung /
steng du dud khung /
rtsa bar sbar khung sogs gtod /
dkar tsi byug
/rdo leb steng bris thab ltar tshon bkyes pa dbus su bzhag
/bdag mdun bum gsum dbang len bcas grub nas /
(ro la gzungs chus bkru zhing rnam ras kyis phyi /
gnas yig rgyas pa gzhan yang grub na legs shing /
dmigs bsal spyi bor A+o~M dang gzungs ring /
na mo rat+na tra yA ya /
A+o~M kaM ka ni kaM ka ni /
ro tsa ni ro tsa ni /
tro Ta ni tro Ta ni /
trA sa ni trA sa ni /
pra ti ha na pra ti ha na /
yi mthar /
che ge mo'i lus kyi sgo nas bsags pa'i sdig sgrib nyes ltung bag chags dang bcas pa sarba karma pa raM pa rA Ni me sarba satwA nAny+tsa swA hA/
zhes dang /
mgrin par AHdang gzungs ring gsham /
che ge mo'i ngag gi sgo nas sogs /
snying gar hU~M dang gzungs ring gsham /
che ge mo'i yid kyi sgo nas zhes sogs kyi sham bu bsgyur ba mthing shog la gser dngul lam /
ma 'byor na rgya shog la dri bzang bsres pa'i mtshal gyis bris te gnas so sor yig ngo nang bstan du dkris te sbyar /
de dag las 'od zer 'phros /
rten de'i sdig sgrib sbyong bar bsam la gzungs sngags sham bu can de mang du brjod la /
sngags bzla bzhin du rab byung yin na chos gos /
khyim pa la ras snam gyis dkris te /
sngags kyis btab pa'i bdug pas bdugs /
dkyil 'khor lho sgor pad+ma 'dab brgyad bris pa'i steng du bzhag la /mchan)
gnas lung gi rten skyed nas gzung dbang bskur zas gtad lam sbyong bstan yan bya ba'am /
bsdu na /
bdag bskyed rjes las bum sgrub nas /
ro la sbyong ba dang /
phyin drug gi khrus bya /
gnas yig gdags shing /
rgyas bsdus gang ltar yang /
tshe 'das skad cig gis mi 'khrug pa'i skur bskyed mchod bstod byas nas ro khang du drangs /   me 'jug khar ye shes pa nam mkhar btegs /mchan /)
rdor dril dang sreg rdzas byin rlabs grub nas /
me sbar ba ni /
'di ni mgon po mi 'khrug pa'i :
ye shes lnga yi rang mdangs mes :
tshe 'das ma rig dug lnga sreg :
ye shes snang ba 'bar gyur cig :
gzungs sngags brjod la me sbar /
gang zag mchog la /
rdo rje slob dpon dgongs su gsol //
'di ni mgon po mi 'khrug pa'i :
ye shes lnga yi rang mdangs mes :
bdag cag sgrib pa sbyong ba'i phyir //
ye shes snang ba 'bar gyur cig :
ces dang /
gzungs sngags brjod la sbar ro //
sreg blug dngos gzhir dam pa rnams kyi gdung ni dkyil 'khor gyi gtso bo dang dbyer med du bskyed nas sreg rdzas 'bul ba dang /
dman pa la   (tshe 'das kyi rlung sems tsam las grub pa'i 'ja' lus ye shes kyi sku ni mchod yul dang dbyer med du bya zhing dri ma phung khams skyed mched la sogs pa dang lhan cig rnam smin ro yi /mchan /)sha khrag bdud rtsi'i rang bzhin gyi mchod rdzas su dmigs pa spel kyang chog la /
mchog la /
sa dang lam gyi bar du gcod pa thams cad shAn+tiM ku ru swA hA/
phal pa la /
tshe las 'das pa'i sdig sgrib thams cad shAn+tiM ku ru swA hA/
zhes bya /
rdzas 'bul ba'i skabs dmigs yul rjes su dran pas /
rdzas sngags rnams nyer gcig sogs rdzogs pa dang /
gtso bor kaM ka ni dang rdzas til nag kho na la grangs gzung /
bdag dang lha dang mchod rdzas dang /
me las ye shes kyi 'od zer dkar po 'phros /
dmigs yul la thim pas de'i sdig sgrib kyi nyes pa thams cad sel bar byed par bsam mo //
sreg rdzas rdzogs shing gtor 'bul grub pa na /
tshe 'das hU~M gi sa bon las skyes pa'i gtso bo'i sku rdo rje lta bur bsam nas /
A+o~M badzra rak+Sha haM gis bsrung bar bya /
lha rnams kyi 'od zer gyis dbang bskur bar bsam la /
gnas lung dang 'brel min gang ltar yang lam sbyang bstan bya'o //
ro bsregs tshar ba'i rjes su mi 'khrug pa'i nga rgyal gyis /
saM ha ra Na hU~M/
zhes rus bu rnams bsdus la /
rus sbyong dang sAts+tsha'i cho ga zur gsal ltar bya'o //
'di bris dge bas nam mkha' dang //
mnyam pa'i 'gro rnams mngon dga' ru //
skyes nas byang chub mchog brnyes te //
mi 'khrug mgon dang dbyer med shog
/ces pa'ang mkhan rin po che dul ba'i sdes bka' bstsal ltar /
chos kyi blo gros pas khrigs su bsdebs pa dge legs su gyur cig
/yi ge pa ni don dam chos mchog gis gus pas bgyid pa'o //
mang+ga laM///
/
@#//
klong gsal mi 'khrug pa'i gshin chog gi yan
lag thugs rje'i chu rgyun zhes bya ba bzhugs so //
A+o~M swasti /
mtshan tsam thos pas gnas ngan len //
rgyun gcod rdo rje mi 'khrug par //
byang chub bar du skyabs su bsnyen //
sdig sbyong las tshogs zin thun spel //
de la lha 'di'i bsnyen pa thems pa'i gang zag gis gshin por phan gdags pa'i las kyi tshogs rab 'byams las 'dir nye bar mkho ba'i las kyi cho ga la lnga las /
dang po me chog ni zur nas 'byung ba ltar dang //
!
//gnyis pa rus chog ni /
rus bu rnams de bzhin gshegs pa'i 'od zer gyi rdul phra rab rus bu la thim pas sdig sgrib sbyong bar mos la /
rdo rje bsdu rgya bcas /
badzra sa mA dzaH
dzaHhU~M baM hoH
saM ha ra Na hU~M/
zhes lan mang du brjod pas bsdu /
pad+ma 'dab brgyad bris pa'i khar rin po che'i snod du bzhag
/bdag bskyed bum bzlas bcas grub nas /
rus bu'i steng du a las zla dkyil la a dkar po de las bdud rtsi'i rgyun babs pas sdig sgrib nyes ltung thams cad dag par mos la /
phyin drug dang dug sbyong gi tshigs gcad dang /
bar mtshams gzungs sngags mthar /
che ge mo'i sdig sgrib thams cad shAn+tiM ku ru swA hA/
btags pa bzla bzhin bkru mthar /
snying po dang gzungs kyang ci 'grub bzla bas bkru /
gang ser ma lta bu'i shis brjod ci rigs bya /
nye 'brel ma yin pas zhib 'dur gyis dri bzang dang rin phye sogs bsres pa'i 'jim pa dang sbyar ba mdun du bkod /
'jim pa'i steng du rdo rje mi 'khrug pa gsal ba'i thugs ka nas 'od 'phros /
tshe 'das kyi sgrib pa sbyangs /
tshur 'dus 'od du zhu nas 'jim pa la thim pas rin po che'i phung por gyur /
ces brjod la gzungs sngags bzla bzhin btab /
gzungs sngags kyi sarba karma'i gong du tshe 'das kyi ming bris pa dang /
me sarba satwA nAny+tsa /
sbyar mi dgos /
dper na /
khyim bdag legs skyes kyi sarba karma pa ram+pa rA Ne sarba pA paM k+Sha yaM ka ri swA hA/
zhes pa lta bu yin pa de 'dra'i gzungs kyi shog dril bcug la sAts+tsha'i cho ga bya'o //
!
//gsum pa chu chog gi lag len ni /
bdag mdun bum sgrub dbang len /
ro la dri bzang gi chus bkru phyi /
gnas yig gdags /
byang chog gi rten bskyed nas dbang bskur gsur bsngo rdzogs kyi bar dang /
de nas ro gang du dor ba'i chu 'gram du phyin nas /
dkar gtor gser skyems phul /
chu bo bsang sbyang /
stong pa'i ngang las baM yig las byung ba'i chu bo ye shes kyi bdud rtsi'i rgyun chen por gyur /
A+o~M tap+te tap+te ma hA tap+te swA hA/
lan gsum /
lha yi chu bo bkug nas thim pas dag byed kyi rang bzhin du gyur /
A+o~M na ma satrai ya d+h+wi sarba ta thA ga ta hri da ya gar+b+he /
dz+wa la d+harma d+hA tu gar+b+he /
saM ha ra Na A yuHsaM sho d+ha ya /
pA paM sarba ta thA ga ta sa man+ta /
bi ma la uSh+Ni Sha bi shud+d+he /
ma hA bi ra dze ra gam+b+hI ra si /
d+harma d+hArtu bi bi sa ra mA ma kI swA hA/
chu de bzhin gshegs pa'i rdul phra rab tu gyur /
rang gi thugs ka nas 'od zer 'phros /
rgyal ba sras bcas kyi thugs rje bskul /
byin rlabs 'od zer gyi rnam par byon nas sku las bdud rtsi'i rgyun babs /
reg tshad kyi 'gro ba rnams grol ba'i nus ldan du gyur pas tshe 'das kyi sdig sgrib bkrus par mos la /
phung po chur bying ba'i gting rdo 'dogs nas chur gzhug
/rnam bum gyi chu de steng sgreng /
'di ni sbyin pa'i sogs khrus dang dug sbyong byas la gzungs sngags sham che ge mo'i sdig sgrib thams cad shAn+tiM ku ru swA hA can mtshams rnams su 'don /
tshe 'das kyi sgrib pa sbyangs nas lam lnga sa bcu rim gyis bgrod par gyur /
byang chog nas 'byung ba ltar lam sbyang bstan bsngo smon bkra shis bcas bya'o //
!
//bzhi pa sba skyel ni /
khang pa'i nang dang /
dur ram mtshed par 'jog 'dod na /
bdag mdun bum sgrub dbang len dang bkru phyi gnas yig sogs snga ma bzhin /
byang chog rten bskyed nas dbang bskur gsur bsngo dang lam sbyong bstan yan bar /
ro 'jog snod rab byung la mchod rten bre man chad yod pa dkar po /
dge bsnyen la pad+ma dmar po kha sbyar gyi gzugs /
rgyal po la sngon po gtsug tor gyi dbyibs /
blon po la dmar skya za ma tog gi dbyibs /
tha mal pa pho la mdog ser skya gdan khri lta bu /
mo la sngo skya bil ba lta bu /
byis par dmar ser lhung bzed kyi dbyibs rnams su legs par bzo /
de'i nang du stan khar ro kha lhor bstan /
mgo nub bstan stod cung zad bslang /
lag thal sbyar spyi bor bzhag
/snying ga nas srad bu dmar po zhig btags la ro snod de'i steng phyogs nas phyir nub tu drangs pa thog la gdags /
steng du gdugs khra bo dbub /
phyogs bzhir sna bdun sogs bri /
mchod rdzas dang bza' btung gis bskor la /
las byang gi mdun bskyed ltar lhar bskyed drang bstim phyag mchod sogs yan lag rnams byas la gzungs sngags ring thung bzla /
slar yang mchod bstod dang smon shis bya'o //
rgyun du'ang ci 'byor bas mchod do /
!
/ri la gtor na /
bdag mdun bum sgrub dbang len dang /
bkru phyi gnas yig gnas lung rten skyed nas dbang bskur lam sbyong bstan sogs gong bzhin /
phung po gtor ran pa na /
rang nyid mi 'khrug par gsal ba'i thugs ka'i 'od zer dang sngags kyi sgras khams gsum thams cad snang bar byas /
ngan song rnams sbyangs /
dmigs yul gtso bor gyur pa'i sems can thams cad sangs rgyas kyi zhing du drangs par bsam la /
gzungs sngags bzla bzhin gnas yig btags grol rnams mer bsregs pa'i thal ba gnas so sor byugs /
phung po zag med myong grol gyi rang bzhin la sha khrag sogs gang 'dod longs spyod du gyur par bsam la /
sbyin yul bya gcan rang byung lha'i 'khor lor shes pas mchod sbyin gzhan nas 'byung ba ltar byas la mthar sbyin 'bras dmigs med du bsngo 'o //
!
//lnga pa sAts+tsha'i cho ga la /
btab tshul gong du bshad pa bzhin /
dar sna tshogs kyi gdugs re sAts+tsha'i rtse mor sbyar /
legs par bsgrigs nas rab gnas bya /
mi 'grub na bdag bskyed rjes las bum sgrub /
las sngags kyis yungs dkar dang /
rten 'brel snying pos 'thor nas byin gyis brlab /
sbyong ba /
bgegs bskrad /
khrus gsol /
shis brjod bcas bya /
sAts+tsha rnams mdun bskyed ltar bskyed cing drang stim phyag mchod bzlas pa dang /
mchod pa'i skabs gdugs dang rgyal mtshan ba dan /
me tog gi phreng ba ci 'byor bshams /
me tog dam pa sogs shwa lo ka gsum dang mchod pa'i sprin gzungs dang /
de bzhin gshegs pa'i rten 'di rnams la rin po che'i gdugs nam mkha' dang mnyam pa phul bas /
zhal dro zhing byin che ba 'gro ba skyob nus pa'i dbang dang ldan par gyur cig
/ces rgyal mtshan sogs la'ang rigs 'gres te brjod /
mthar phyogs bcu na bzhugs pa'i sogs kyis brtan bzhugs dang /
bcom ldan 'das 'od du zhu ba sAts+tsha'i rnam par gyur /
rten snying bzla bzhin me tog mthor /
slar yang yan lag bdun pa bzang spyod las byung ba dang bkra shis bya'o /
7
/sAts+tsha chur gshegs na /
bdag bskyed sngon du 'gro bas /
mchod pa gsar du bshams /
mchog bden rgyal ba sras bcas byin rlabs dang //
tshogs gnyis yongs rdzogs mnga' thang chen po dang //
chos dbyings rang bzhin dag pa'i bden stobs kyis //
zhing dang mchod pa'i sprin phung 'byams klas gyur //
mchod pa'i sprin gzungs tshar gsum brdzod /
sAts+tsha rnams chos sku'i mchod rten mtshan nyid yongs su rdzogs pa'i rang bzhin rdul phra rab re re yang rnam par snang mdzad kyi skur gyur /
yan lag bdun pa gang nus bya /
smon lam btab pa mthar dbyung /
chur gshegs pa spro na klu chog byas la /
rdul tshon chur gshegs kyi tshig gi mal du /
klu yi rgyal po khyed rnams kyis de bzhin gshegs pa'i rten byin rlabs can 'di rnams rgya mtsho chen por spyan drongs la /
spyir sems can dpag tu med pa la phan pa rgya chen po 'byung ba dang /
'jig rten gyi khams su lo phyugs rtag tu legs pa dang /
khyad par bdag dang sbyin pa'i bdag po'i nad gdon sdig sgrib tshe'i bar du gcod pa thams cad nye bar zhi ba dang /
tshe dang bsod nams ye shes thams cad 'phel zhing rgyas pa dang /
mthun skyen thams cad yid bzhin du 'grub pa'i phrin las rgya chen po mdzad du gsol /
khyad par tshe las 'das pa che ge mo'i sdig sgrib bar chad thams cad zhi ba dang /
thar pa dang thams cad mkhyen pa'i go 'phang sgrub pa'i mthun rkyen thams cad yid bzhin du 'grub par mdzad du gsol /
zhes 'dod don gsol /
klu chog ma grub kyang chog
/de ltar na smon lam tshar ma thag
/sAts+tsha rnams chu steng dbu mjug ma log pa re re bzhin bzhag
/gzungs sngags tshar re'i mjug tu /
tshe 'das che ge mo'i dge ba'i rtsa bar gyur cig
/'di kho nas ngan song gsum gyi gnas las thar te /
bde 'gro mtho ris kyi 'jig rten dang dag pa'i zhing khams rnams su skye bar gyur cig
/mthar thug rnam pa thams cad mkhyen pa sangs rgyas kyi go 'phang rin po che myur du thob par gyur cig
/ces ci nus brjod /
yid kyis mchod rten rnams klu yi rgyal pos spyan drangs pa'i tshe drang srong bden tshig grub pas smon lam gyis mthun 'gyur mdzad /
sa bla'i lhas 'og min gyi bar du rjes su bsgrags shing /
de bzhin gshegs pa sras dang bcas pas bden tshig gi shis pa brjod par mos /
chur gshegs tshar ba dang de'i mthu la brten nas tshe 'das ngan song las grol te mtho ris su skyes shing mdun gyi nam mkhar 'ong nas ched du brjod par mos la /
e ma'o sangs rgyas e sangs rgyas //
e ma sangs rgyas mdzad pa legs //
gang phyir ngan song bdag cag sbyangs //
byang chub spyod pa nyid la bzhag
/ces mi snang bar bsam la /
klu chog 'don yod na klu rnams gshegs su gsol /
smon shis bya'o //
gang zag mchog gi gdung tsha gshegs na smon lam la /
dge ba'i bshes gnyen che ge mo'i thugs kyi dgongs pa khyad par can rdzogs par gyur cig
/de nyid kyi 'brel thogs kyi 'gro ba thams cad ngan song gsum gyi gnas las thar te /
zhes kha sgyur /
7
sAts+tsha mchod par bzhugs su gsol na rab gnas grub pa dang mchod rten gyi nang du bye mas bcer /
de'ang dri med srog shing 'dzug chog dang sbrel na phan yon che zhing /
de dang ma 'brel na sAts+tsha bzhugs grub nas /
chu gshegs skabs ltar bdag skyed sngon du 'gro bas /
mchod pa bshams la /
sa gzhi byin rlabs nas smon lam btab pa'i bar bya /
rnam snang gi rdul phra rabs kyi rang bzhin mchod rten gyi phung po las 'od zer 'phros pas /
mthong thos dran reg sangs rgyas kyi sar sgrol ba'i phrin las rtag tu mdzad par mos /
rten snying gis me tog 'thor /
shis brjod smon lam rgyas par bya'o //
sAts+tsha chur gshegs dang /
bzhugs gsol gnyis ka'i skabs dge 'dun la chos ston bya zhing smon lam gdab pa gal che bar gsungs so //
'di ltar bya sla khyer bde yi //
ngan 'gro'i sdug bsngal las grol thabs //
rmad byung cho ga 'di rnams kyis //
sems can thams cad bde gyur cig
/ces pa'ang mkhan rin po che legs par bshad pa'i gsung bskul ngor /
chos kyi blo gros pas bris pa 'dis kyang phan pa rgya chen po 'byung ba'i rgyur gyur cig
/shu b+haM///
/
rus bu'i steng du zla ba la gnas pa'i thugs rang byung rig pa'i ngo bo a dkar po 'od zer dang bcas pa /
de las ye shes kyi bdud rtsi babs /
mthong thos dran reg gi 'gro ba'i sdig sgrib sbyang bar bsam la rgyud dang klong grol gang mang bzla /
'aHaHhaHshaHsaHmaH
ci nus bzla 'o ///
/
yig cha 'di zhu dag dang 'brel rang 'dra'i blo dman gzhan la yang lag len 'jug pa bde zhing zhal gsal ba'i phyir /
khungs ldan yig cha gzhan dang go bstun nas cung zad kha gsal dang /
dgos nges mchan bu 'ga' yang byas pa 'gal 'khrul song na zhe chen 'phrul par zhu dag pa pad bkod dwags po sprul skus snying nas bzod gsol zhu'o //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
