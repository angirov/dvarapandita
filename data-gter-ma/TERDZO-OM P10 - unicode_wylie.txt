A+o~M swasti /
mthu stobs rdo rje rtse brgya pas //
bdud sde lha min dpung tshogs rnams //
mthar byed lha dbang drag po rtsal //
btud nas de sgrub snying por spel //
'dir rdo rje drag po rtsal gyi sgrub thabs dang 'brel bar byin rlabs thugs rje'i dbang bskur ba la gsum ste /
sbyor ba yo byad kyi bsham dang /
dngos gzhi sgrub pa'i thabs dang /
dbang gi cho ga'o //
dang po yo byad kyi bsham ni /
maN+Dal sgo rdzogs lte ba pad 'dab can rdul tshon gyis bris pa'am me tog gi tshom bu bkod pas kyang rung ste /
de'i dbus su many+dzi la sogs pa'i stegs la /
dpal gtor las bzhi lhun grub ma bris sku btsugs pa dang /
hU~M yig sngon po dang /
hU~M yig kha dog lnga ldan /
me long la sin+d+hu ra'i thig le lnga tshom can dang /
phyi nang gi mchod pa dang bcas pa tshogs par bsham mo //

//gnyis pa sgrub thabs las sngon 'gro skyabs sems ni /
thugs rje'i dbang gis 'gro don mdzad :
bla ma rnams la skyabs su mchi :
mi 'bral rtse gcig byin rlobs pa'i :
yi dam lha la skyabs su mchi :
legs nyes stangs 'dzin dngos grub ster :
mkha' 'gro'i tshogs la skyabs su mchi :
zhes dang /
sngon nas bsags pa'i sdig sgrib bshags :
'gro don sangs rgyas 'thob bya snyam :
smon pa'i byang chub sems bskyed cing :
sems can yongs su smin bya'i phyir :
'jug pa'i byang chub sems bskyed de :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
zhes pas sems bskyed /
phyi nang gi mchod pa rnams spyi ltar byin gyis brlabs la /
dngos gzhi ni /
A+o~M ma hA shUn+ya tA dz+nyA na badzra swa b+hA wa At+ma ko\u0f85 haM:
hU~M:
stong nyid snying rje dbyer med rang rig hU~M//
de las hU~M 'phros 'byung lnga rim brtsegs steng //
hU~M las rang byung lhun grub gzhal yas dbus //
ma chags pad+ma thabs shes nyi zla'i gdan :
srin po ru dra brdzis pa'i gdan steng du :
ma hA gu ru rdo rje drag po rtsal :
rang rig rang byung rang shar gsal bar bsgom :
sku mdog mthing nag 'jigs pa'i cha lugs la :
phyag g.yas gnam lcags rdo rje rtse dgu bsnams :
phyag g.yon gser gyi dril bu dku la brten :
rin chen rus rgyan zab chen ber la sogs :
mkha' 'gro dam can dbang sdud rgyan gyis brgyan :
dur khrod chas brgyad brjid pa'i gar dgur ldan :
sku gsung thugs dang yon tan phrin las kyi :
lha tshogs thams cad nyid kyi sku la rdzogs :
bde gshegs kun 'dus rdo rje drag po rtsal :
zhabs gnyis gyad kyi 'gying bag stabs su bzhugs :
zhes pa'am /
bdag nyid kyis hU~M hU~M zhes brjod pas /
skad cig dran rdzogs su ma hA gu ru pad+ma 'byung gnas rdo rje drag po rtsal zhes bya ba sku 'jigs pa'i cha lugs su bstan pa /
gsung rngam pa'i nga ro sgrog pa /
thugs drag po'i ngar dang ldan pa /
'gying bag dang rol pa'i stang stabs su bzhugs pa /
phyag g.yas gnam lcags kyi rdo rje rtse dgu pa nam mkha' la phyar ba /
g.yon pa gser gyi dril bu dku la brten pa /
rus pa'i rgyan drug dang rin po che'i dbu rgyan dang sbrul gyi gdu bus brgyan pa /
khro gtum brjid pa'i gar dgu dang ldan pa /
spyan gsum nyi zla 'khyil ba ltar gzigs pa /
tshems gangs ri gtams pa ltar bzhad pa /
ag tshom dus mtha'i me ltar 'bar ba /
zhal nas hU~M gi sgra sgrog pa /
za 'og gi ber smug gsol ba /
dur khrod chas brgyad kyis brgyan pa /
zhabs gnyis stangs stabs su bgrad de /
nyi zla'i steng du rak+sha srin po pho mo brdzis pa'i gdan la bzhugs pa /
bskal pa'i me ltar 'bar ba'i klong dkyil na 'gying bag tu brjid cing /
khams gsum dbang du sdud cing srid gsum zil gyis gnon pa'i bdag nyid can du gyur /
ces pas gsal btab la spyan 'dren pa ni /
hU~M:
sngon gyi bskal pa dang po la :
o rgyan yul gyi sogs tshig bdun ma'i mthar /
hU~M:
d+ha na ko sha'i mtsho gling du :
drag po'i brtul zhugs mdzad pa'i tshe :
sangs rgyas kun gyis dbang bskur mdzad :
mkha' 'gro thams cad dbang du bsdus :
rdo rje phag mo yum dang rol :
lha srin sde brgyad bran du bkol :
bdud dang log 'dren thams cad bsgral :
gsang mtshan rdo rje drag po rtsal :
rdo rje srin po'i lha tshogs rnams :
gnas 'dir spyan 'dren gshegs su gsol :
gu ru de wa DA ki nI badzra sa ma ya dza :
zhes pas spyan drangs /
phyi nang gi mchod pa sman raka gtor mar bcas pa rigs mthun gyi cho ga gang 'os ltar mchod /
hU~M:
skye 'gag 'gyur med phrin las thams cad rdzogs :
rang byung thugs rjes 'gro drug sgrol bar mdzad :
yid bzhin nor bu'i dngos grub char ltar 'bebs :
rdo rje drag po rtsal la phyag 'tshal bstod :
ces bstod /
bsnyen pa sum brgya nyer gcig gis :
dbang gi byin rlabs nus pa bskyed :
ces pa bzhin hU~M dzapa? sum 'brel sum brgya nyer gcig gis mtha' rten pa bzla zhing /
tshogs mchod dang gter srung mchod pa'ang bya'o //
!
//gsum pa dbang gi cho ga ni /
sngar bshad pa'i yo byad kyi bsham dang ldan pas /
sgrub tshul gtor ma lhar bskyed pa nyid las ting nge 'dzin gyi dbang len pa sngon du 'gro bas /
slob ma'i bya ba ni /
khrus bya /
bgegs bskrad /
chos bshad ci rigs pa las /
gter ston rig 'dzin chen po rgod kyi ldem 'phru can gyis byang zang zang lha brag gi rked nas mdzod lnga'i zab gter spyan drangs pa las /
lho gser mdzod nas byon pa gu ru drag po mthing ga'i sgrub skor dang 'brel ba yin la /
de la yang smin lam dbang gi rim pa rgyas 'bring bsdus gsum du bzhugs pa las 'dir ni bsdus pa byin rlabs thugs rje'i dbang bskur ba zhes bya ba de yin /
de la slob dpon gyis bgyid 'os rnams legs par grub cing /
slob ma'i bya ba ni rtsa bar /
maN+Dal 'bul zhing gsol ba btab :
ces sogs kyis mtshams sbyar nas maN+Dal phul te /
kye ma :
ma hA gu ru sprul pa'i sku :
sku gsung thugs dang yon tan dang :
phrin las chen po 'gro ba'i don :
gdul bya rgyas par mdzad du gsol :
bdag 'dra dad pa'i slob bu rnams :
thugs rje chen pos gzung du gsol :
zhes gsum gyis gsol ba btab nas me tog phul /
ma hA gu ru'i nus pa'i dbang :
rigs kyi bu la sbyin par bya :
snyigs ma'i sems can dug lnga rags :
de yi dbang gyur ngan song ltung :
rkyen dang bar chad byed pa yis :
dam tshig nyams na gnyis ka brlag :
lus srog bral la thug gyur kyang :
dam tshig bsrung na dbang bskur sbyin :
zhes gnang ba byin /
skyabs sems dang yan lag bdun pa bya /
ye shes dbab pa'i phyir /
slob ma stong par sbyang /
stong pa'i ngang las slob dpon gyis hU~M hU~M zhes brjod pas slob ma rdo rje drag po rtsal gyi skur gong ltar bskyed /
gnas gsum du 'bru gsum gsal ba'i 'od zer dang /
slob dpon la mos gus byas pa'i rkyen gyis rnga yab pad+ma 'od kyi zhing khams nas bla ma rdo rje drag po rtsal rtsa gsum rab 'byams kyis bskor ba spyan drangs te thim par mos shig
/sngon bskal ma dang /
hU~M:
bzhengs shig pad+ma 'byung gnas sogs kyi mthar sngags dang spos rol /
tiSh+Tha badzras brtan par byas la /
dbang dngos ni /
de ltar ye shes phab pa'i rkyen gyis lha skur gsal ba de la sku rten spyi bor bzhag pa gnyis med du bstims pas lha'i gsal snang nga rgyal bskyed la /
A+o~M:
bde gshegs kun 'dus rdo rje drag po rtsal :
gzi brjid 'od 'phro mtshan dang dpe byad ldan :
skal ldan rigs kyi bu la dbang bskur bas :
bag chags lus kyi nyes pa sbyang du gsol :
A+o~M AHhU~M badzra sa ma ya gu ru pad+ma sid+d+hi hU~M:
a b+hi Shiny+tsa hU~M:
zhes dbang bskur pas lus kyi sdig sgrib dag
/sku'i mthu dbang byin rlabs thob par bsam /
hU~M yig mgrin par bzhag ste /
A:
sgra yi snying po kun 'dus yi ge hU~M:
drag la ngar ldan gdangs chen sgra yi mchog :
skal ldan rigs kyi bu la dbang bskur bas :
'chal pa ngag gi nyes pa sbyang du gsol :
A+o~M AHhU~M badzra sa ma ya gu ru pad+ma sid+d+hi hU~M:
a b+hi Shiny+tsa hU~M:
zhes dbang bskur pas ngag gi sdig sgrib dag
/gsung gi mthu dbang byin rlabs thob par bsam mo //
me long snying gar bzhag ste /
hU~M:
bde gshegs ma lus thugs kyi snying po ni :
ma bcos rang byung gsal 'tsher skyon dang bral :
skal ldan rigs kyi bu la dbang bskur bas :
'khrul pa yid kyi nyes pa sbyang du gsol :
A+o~M AHhU~M badzra sa ma ya gu ru pad+ma sid+d+hi hU~M:
a b+hi Shiny+tsa hU~M:
zhes dbang bskur pas yid kyi sdig sgrib dag
/thugs kyi mthu dbang byin rlabs thob par bsam mo //
gtor ma lte bar bzhag ste /
swA:
'dod pa'i yon tan rab rdzogs rin po che :
dgos pa kun 'byung bla ma mchod pa'i rdzas :
skal ldan rigs kyi bu la dbang bskur bas :
'dzin byed zhen snang nyes pa sbyang du gsol :
A+o~M AHhU~M badzra sa ma ya gu ru pad+ma sid+d+hi hU~M:
a b+hi Shiny+tsa hU~M:
zhes dbang bskur pas sgo gsum nyes spyod kyi sdig sgrib dag
/yon tan gyi mthu dbang byin rlabs thob par bsam mo //
hU~M lnga yan lag lngar bzhag ste /
hA:
rgyal ba'i mdzad pa phrin las stobs chen mdzad :
phrin las rnam bzhi gang la gang 'dul ston :
skal ldan rigs kyi bu la dbang bskur bas :
thugs rje'i gdul bya phyogs bcur rgyas par shog :
A+o~M AHhU~M badzra sa ma ya gu ru pad+ma sid+d+hi hU~M:
a b+hi Shiny+tsa hU~M:
zhes dbang bskur pas sgo gsum bya spyod kyi sgrib pa dag
/phrin las kyi mthu dbang byin rlabs thob par bsam mo //
skabs 'dir gtor dbang byed na /
gtor ma lhar gsal ba'i gnas gsum gyi 'od zer slob ma la spros te sku gsung thugs kyi dbang dang dngos grub thob par mos su bcug ste /
brgyud pa'i bshar 'debs kyi mthar /
rtsa ba'i bla ma 'di zhes bya ba'i bar du byon pa'i rtsa brgyud kyi bla ma dam pa yi dam zhi khro rab 'byams mkha' 'gro chos skyong srung ma'i tshogs dang bcas pa rnams kyis rdo rje'i slob ma 'di rnams byang chub ma thob kyi bar du phyi nang gsang ba'i 'gal rkyen bar gcod thams cad zhi zhing mthun rkyen legs pa'i yon tan thams cad gong nas gong du 'phel zhing rgyas pa dang /
sku gsung thugs kyi dbang dang dngos grub ma lus pa da lta nyid du 'thob par byin gyis brlab par mdzad du gsol /
zhes pa'i mthar ma hA gu ru dang /
badzra gu ru dang /
thod phreng rtsal sogs spyi 'gro'i mthar /
kA ya sid+d+hi A+o~M/
wA ka sid+d+hi AH
tsit+ta sid+d+hi hU~M/
zhes sbyar te 'dod gsol sngags dang bcas pas dbang bskur /
lha 'od du zhu ba'i gtor zan dngos grub tu sbyin /
dam tshig spyi dang khyad par rtsa ba'i dam tshig gsum /
yar ngo mar ngo'i tshes bcu'i mchod pa 'dzin par bsgrag shing khas blang /
maN+Dal rjes chog sogs spyi ltar bya'o //
'a~Xgyur ba ma nges la sogs sar //
thogs me~Xd rim gshegs rdo~X rje~X 'chang //
drag sgrub mthing ga'i sgrub pa'i thabs //
byang gter gdams pa'i snying po 'o //
byang gter thugs sgrub drag po rtsal gyi byin rlabs thugs rje'i dbang bskur du grags pa'i le'u tshan no ///
/
