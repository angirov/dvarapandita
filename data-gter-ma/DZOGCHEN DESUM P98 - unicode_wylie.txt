gzhan la dbang bskur ba dang 'brel na /
bdag 'jug rdzogs par len pa'am /
yang na spros pa 'tsham pa'i phyir /
bdag nyid dkyil 'khor gyi lha dang rang bzhin dbyer med du bsgoms nas rig pa'i me tog dor ba nyid don gyis dkyil 'khor du zhugs pa yin pas /
me tog 'thor ba dang bcas /
A+o~M badzra sa ma ya A+o~M/
AMHbadzra sa ma ya AM/
hU~M badzra sa ma ya hU~M/
swA badzra sa ma ya swA/
hA badzra sa ma ya hA/
na rag dong sprug sogs la /   A+o~M badzra kro d+ha sa ma ya hU~M zhes sbyar /
zhes me tog phul pas /
bdag dang dkyil 'khor pa'i sku gsung thugs yon tan phrin las rnams gnyis su med par gyur par bsam ste /
'jug bya'i dkyil 'khor dang bdag gi sku gsung thugs yon tan phrin las te 'bras chos lnga po dbyer med ro gcig tu bsam pa'o //
A+o~M/
ye shes rgyal po sku gsung thugs //
yon tan phrin las rmad po che //
de nyid du ni mnyam sbyor bas //
phyag rgya chen por bdag sbyor cig
/A+o~M badzra sa ma ya hU~M/
A+o~M badzra sa ma ya satwaM/
A+o~M badzra sa ma ya hoH
zhes dngos grub bskul zhing bstim /
dkyil 'khor gyi lha la thal mo sbyar bas btud de /
A+o~M/
rdo rje'i ye shes thob byed pa'i //
de bzhin gshegs pa thams cad kyi //
snying po'i dkyil 'khor chen po 'dir //
bdag gis slob ma 'jug par 'tshal //
zhes gsol bas gnang ba byin par bsam mo //
zhes pa 'di'ang cho ga spyi la sbyar chog pa'i phyir nyer mkho'i yan lag tu zur du bris pa 'o //   mkhyen brtse dbang po'i bka' 'bum las so ///
/
