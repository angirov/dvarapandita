\u0f01\u0f83:
ye shes rab 'bar las /
kun 'dus srung zlog rdzas sgrub nag po bzhugs so //
ye shes rab 'bar las :
kun 'dus srung zlog rdzas sgrub nag po ni :[ \u0f88\u0f88\u0f88\u0f88\u0f88\u0f88\u0f88 ]snang mtha' gang 'dul 'bar ba'i gar :
khro rgyal yongs rdzogs gtso la 'dud :
ma 'ongs dus kyi tha ma la :
las nag sbyor ba ngan pa'i mthus :
lha srin sde brgyad kun 'khrugs nas :
'gro rnams sdug bsngal gyur pa la :
pad+ma 'byung gnas thugs rje yis :
nus pa zad med phan bde'i gter :
gang 'dul thabs chen bdud rtsi sman :
las dang 'phral rkyen gang gzir ba'i :
nad rnams kun gyi gnyen por shog :
sa ma ya :
sbyor ba lag tu blangs pa ni :
med du mi rung rtsa ba lnga :
rgya mtshal ba bla gla rtsi dang :
spru nag rtsa ba spyang ki'i brun :
de nas drag po'i 'khor rdzas ni :
tshil chen shu dag dkar nag dang :
glang dmar rwa gzhob sha chen dang :
mu zi btsan dug ba yi chu :
mkhan dmar rtsa ba shug pa'i tshigs :
shing kun sgog gcig pu shud sha :
ra dug lo ma lung thang tse :
rta bon sdong ros thang phrom dang :
pho rog sgo nga dri chen dang :
lhan cig btul ba dri chus bsdus :
byug pa zho tsam ril bu sran :
dud pa bdug na phye ma 'o :
sna la dud pas bdug pa la :
ra dug btsan dug thang phrom spang :
de ltar rdzas rnams tshogs pa dang :
rwa 'am par bu thun dong du :
rdzas rnams legs sbyar kha tham sbyar :
bdag nyid ma hA d+he ba dmar :
mig bsgrad ma mche yar la gtsigs :
g.yas pas tri shul g.yon thod khrag :
thugs kar oM las bya khyung nag :
khyung skad dung dung klu rnams za :
gsang gnas hU~M las rma bya nag :
des kyang klu dug za bar bsgom :
rad pan rta g+ha ru ra d+ha sha bi shan shan te :
ba ga be sha ta :
ka ma pha tan ti :
d+ha ra d+ha ra :
ko la pa na :
b+ha ga d+hi tha :
pra tsa li tha :
ho ra na nA ga su ma ra a sha k+Sha :
re dza ni :
ka la g+ha ru re :
la la a pa ta re :
tsan tsun g+ha ya b+ha :
kha spra d+ha ri na ga ba'i sa sa ta la :
ngag bcad drag sngags mi 'dra 'di :
bzlas shing thun snod ngar gyis brlan :
'di ni srung zlog kun la bsngags :
'di yis mi thub gang yang med :
'go ba'i yams nad tha dag srung :
gtad sel rbod gtong tha dag zlog :
mnol btsog grib dang mi gtsang thub :
mdor na drag las tha dag thub :
zhag gsum brgya phrag tshod dang bstun :
'di 'chang mi de gnam lcags mkhar :
gdug pa'i sde brgyad gang gis kyang :
bskal pa'i me dpung 'bar bar mthong :
shin tu yon tan che ldan pa'i :
nus pa'i stobs ldan bdud rtsi 'di :
skal med dam nyams ma gtogs pa'i :
skal ldan rnams kyis spyod par shog :
sa ma yA:[ \u0f88\u0f88\u0f88\u0f88 ]drag po srog bdag gis srungs shig :
sa ma yA:
rgya rgya rgya :
gter rgya :
sbas rgya :
zab rgya :
gsang rgya :
maN+Ta :
gu h+ya :
zhes gnam chen brag dkar nas spyan drangs pa'i rin po che'i shog ser las /
sde brgyad lha 'dres brtsegs pa'i khri la rdo rje 'dzin pa klong gsal snying pos zhal bshus te /
dag par phab pa'i yi ge pa ni bkra shis blo gros so ///
/
