@#//
rta mgrin bde gshegs gcig dril gyi chos skor che ba bzhugs so //
nyang rin po che'i gter byon rta mgrin bde gshegs 'dus pa'i chos tshan tshang ba lags /
rta mchog 'dus pa'i phrin las kyi sgom rim la /
dang po de bzhin nyid kyi sa mA d+hi /
chos stong pa rang rig pa byang chub kyi sems ma byung ma skyes mi dmigs pa'i ngang du bzhag
/de nas kun snang gi sa mA d+hi /
khams gsum sems can rnams la khyab pa'i snying rje bsgom /
de nas rgyu'i ting nge 'dzin /
de'i ngang las rang gi sems nyid yi ge hrIHdmar po gcig tu bsgom /
hrIHde las 'od 'phros pas 'od kyis 'jig rten gyi khams khengs nas /
bde bar gshegs pa la pU dza phul /
khams gsum sems can gyi sgrib pa sbyangs /
tshur 'dus ye shes kyi thong gshol gser las byas par gyur /
de las 'od 'phros pas snang srid thams cad la khyab pas gzhal yas khang du gyur /
dbyibs zla gam dmar po sgo dang bcas pa /
phyi rol thod phreng gi mu khyud dkar po gru chad sgo bzhi dang bcas pa /
phyi rim rdo rje'i rwa ba lcags ri la bskal pa'i me 'bar ba /
rin po che 'bar bas phyi brtsigs pa /
rgyal po chen po bzhis ka ba byas pa /
lha brgyad kyis gdung bres pa /
gza' brgyad kyis phyam byas pa /
rgyu skar nyi shu rtsa brgyad kyis dral ma /
skar phran rnams kyis bab tu bkab pa /
klu chen po brgyad kyis thog phub pa /
phyogs skyong bcu'i pags pas rgyal mtshan du btsugs pa /
sbrul nag gi kha bad btags pa /
nya sbrul gyi zar tshags byas pa /
phyi nas bltas na nang gsal ba /
nang nas bltas na phyi gsal ba /
ye shes kun ma bsgribs par bsgom mo //
de'i dbus su gdan bskyed par bya ste /
rat+na'i khri rkang seng ges bteg pa'i steng du /
a las zla ba'i dkyil 'khor /
ma las nyi ma'i dkyil 'khor /
de'i steng du paM las pad+ma 'dab ma brgyad pa /
de'i steng du klu rigs bzhi gdan du bting ba /
de'i steng du ru tra dang /
tshangs pa pho mo bsnol ba bting ba /
de'i steng du gong gi phyag mtshan gser gyi thong gshol 'od du zhu ba las dbang chen rgyal po'i skur gyur te /
sku mdog dmar po dbu gsum phyag drug zhabs bzhi bgrad pa /
de'ang g.yas dkar g.yon sngo dbus dmar /
dbu la rigs lnga'i sangs rgyas kyis brgyan pa /
spyi gtsug na rta mgo ljang gu gsum yod pa /
phyag g.yas kyi dang pos gser gyi zhags pa dang khro bo mi g.yo mgon po sku mdog ljang sngon khra thabs su bsnams pa /
g.yas bar pas ral gri
/tha mas dgra satwa bsnams pa'o //
g.yon dang po na lcags sgrog dang phyag na rdo rje khra thabs su gnas pa /
bar pa na thong gshol /
tha ma na tho ba bsnams pa'o //
zhabs bzhis klu rigs bzhi mnan pa'o //
sku stod la glang chen gyi ko rlon gsol ba /
sku smad la stag gi sham thabs byas pa /
zhing lpags g.yang gzhi'i na bza' gsol ba /
sbrul rigs lngas dbu la brgyan pa /
thal chen gyi tshom bu btab pa /
zhag gi zo ris brgyan pa /
khrag gi thig les mtshan pa /
bskal pa'i me dpung gi nang du bzhugs par bsgom /
de'i ljags kyi steng du sangs rgyas snang ba mtha' yas sku mdog dmar po mnyam gzhag gi phyag rgya can gcig bsgom /
dpral ba'i mdzod spu na khro bo ya mAn+ta ka zhal gsum phyag drug pa /
g.yas dkar g.yon dmar dbus mthing nag
/g.yas dang po zhing gi dbyug pa /
bar pa dgra satwa /
tha ma ral gri
/g.yon dang po sdigs mdzub zhags pa /
bar pa dung dmar /
tha ma tho ba bsnams pa'o //
rgyan gtso bo dang 'dra bar bsgom /
thugs kar dpal rta mgrin ye shes sems dpa' sku mdog dmar po zhal gsum phyag drug pa /
zhal g.yas dkar g.yon sngo dbus dmar ba /
phyag g.yas dang po rdo rje /
bar pa tri shUl rtse gsum /
tha ma sbrul zhags /
g.yon dang po dril bu /
bar pa b+han+d+ha /
tha ma phur pa bsnams pa'o //
lte bar rdo rje gzhon nu sku mdog mthing nag zhal gsum phyag drug pa /
g.yas dkar g.yon dmar dbus mthing /
g.yas dang po rdo rje rtse dgu /
bar pa rdo rje rgya gram /
g.yon dang po me dpung /
bar pa kha T+wAM ga
/tha ma gnyis phur pa 'dril ba /
gshog pa g.yas par rnam par rgyal ba sku mdog dkar po dbu gsum phyag drug pa /
g.yas dmar g.yon ljang dbus dkar /
g.yas g.yon dang po rdo rje dang b+han+d+ha /
bar pa 'khor lo dang tri shUl /
tha ma phur pa 'dril ba'o /
gshog pa g.yon pa khams gsum rnam par rgyal ba sku mdog dmar skya zhal gsum phyag drug pa /
g.yas sngo g.yon dmar dbus dkar ba /
g.yas g.yon dang po na rdo rje dang b+han+d+ha /
bar pa dbyug to dang tho ba /
tha ma gnyis phur pa 'dril ba'o //
phyag g.yas kyi dang po na khro bo mi g.yo mgon po sku mdog ljang sngon dbu gsum phyag drug pa /
g.yas g.yon dang po na rdo rje dang dung dmar /
bar pa na ral gri dang zhags pa /
tha ma phur pa 'dril ba'o //
phyag g.yon gyi dang po na phyag na rdo rje sku mdog mthing nag zhal gsum phyag drug pa /
g.yas dkar g.yon sngo dbus mthing nag
/g.yas g.yon dang po na rdo rje dang dril bu /
bar pa gnyis sbrul bzung nas gsol ba /
tha ma gnyis thal mo rdeb pa'o /
khro bo de rnams rgyan dang cha lugs gtso bo dang mthun pa'o //
zhabs kyi sor mo lnga la rigs lnga'i bya khyung bsgoms te /
rdo rje'i khyung mthing ga rdo rje'i pha lam thogs pa /
'khor lo'i khyung dkar po 'khor lo'i pha lam thogs pa /
rat+na'i khyung ser po rin po che'i pha lam thogs pa /
pad+ma'i khyung dmar po pad+ma'i pha lam thogs pa /
las kyi khyung ljang gu lag na rgya gram pha lam thogs pa'o //
gzhan yang phyag gi sor mo dang /
sku'i ba spu las kyang sprul pa'i khyung rnams 'phro bar bsgom mo //
de ni bdag dam tshig sems dpa' zhes bya'o //
de nas lha ye shes sems dpa' rang bzhin gyi gnas nas spyan drangs la mdun gyi nam mkha' la byon par bsam /
de nas bzhugs su gsol bas gnyis su med par bstims nas chu dang 'o ma 'dres pa bzhin bsam mo //
de nas phyag btsal bas thugs ka nas lha mo bzhi byung nas gnyis su med pa'i tshul gyis phyag btsal bar bya'o //
de nas mchod pa dbul bas /
phyi 'dod pa'i yon tan lnga'i mchod pa dang /
nang 'dod pa'i yon tan lnga'i lha mos ka pA la bdud rtsis bkang bas mchod /
gsang ba lha mo bdag nyid kyi sku la thim gsang bas mchod pa'o //
de nas bstod de gsol ba gdab pa'o //
de nas bzlas pa bya ba /
de nas gtor ma btang ba /
de nas dkyil 'khor bsdu ba /
ye shes sems dpa' gshegs su gsol ba /
dam tshig pa rang la bsdu ba'o //
sgom khog rdzogs so //
phrin las nyams su len pa la //
sgom pa'i rim pa mi shes na //
rim gnyis don la gol srid kyi //
gzobs nas bla ma'i man ngag longs //
gdams pa'o /
!
/pad+ma dbang gi rgyal po'i sku la phyag 'tshal lo //
dbang chen bde gshegs 'dus pa yi //
byin rlabs dbang bskur cho ga ni //
dben zhing yid du 'ong dag tu //
gtor ma btang zhing bka' bsgo bya //
dkyil 'khor gzhung bzhin bris nas ni //
dbus su rten gyi phur pa dang //
bum pa gtor mar bcas pa bzhag
/gtor ma rak+ta bdud rtsi bsham //
zhag gsum bsnyen pa bskyal bya zhing //
mchod pa la sogs dus bzhir bya //
zhag gsum nangs mo dbang bskur bya //
cho ga gzhung bzhin byas nas ni //
tshogs kyi mchod pa ci 'byor dbul //
de nas slob dpon bdag gis ni //
bum pa byin gyis brlab bya ba //
bum pa b+h+rU~M las gzhal yas khang //
nang gi chu la rang gi thugs ka nas //
hrIH'phros pas /
hrIHde 'od du zhu ba las //
chu yi ngo bo mi dmigs par //
dbang chen sku ru gsal bar bskyed //
yungs dkar sngags bzlas bum par blugs //
de nas phur pa byin brlab pa //
phur pa hrIHlas gzhal yas khang //
dbang chen sku dang bcas par gsal //
de nas bzlas pa bya ba ni //
dus bzhir brgya rtsa brgyad du dbul //
de bas mang na mchog tu bshad //
mchod bstod bzhugs gsol tshul bzhin bya //
zhag gsum tha ma'i nub mo la //
slob ma byin gyis brlab bya zhing /
khro bo'i sku ru dbang bskur bya //
mtshams bcad bskyed rim gzhung bsrangs nas //
tshogs kyi mchod pa rgya cher bya //
de nas bla ma slob dpon la //
slob mas phyag dang bskor ba bya //
dkyil 'khor lha tshogs rnams la yang //
rin chen maN+Dal phul nas ni //
lag tu rin chen me tog thogs //
nub kyi sgo nas pus mo btsugs //
'di skad gsol ba gdab par bya //
bla ma slob dpon dgongs su gsol //
mi gnas ye shes lha yi lha //
dbang chen rgyal po dgongs su gsol //
bdag cag 'di zhes bya ba ni //
dbang chen dkyil 'khor 'dir 'jug na //
bdag la byin gyis brlab tu gsol //
de skad thengs gsum brjod par bya //
de nas bla ma slob dpon gyis //
'di skad ces ni brjod par bya //
nyon cig skal ldan rigs kyi bu //
dbang chen dkyil 'khor chen po ru //
zhugs nas byin gyis brlab 'dod na //
bla ma rig 'dzin bdag dang ni //
dbang chen rta mchog rgyal po la //
lus ngag yid gsum dang ba yis //
gus pa'i sems kyis mnyan par bya //
de nas slob mas me tog ni //
thal mo sbyar la dbus su dor //
pho brang dbus su ma phog na //
slar yang bskyar la dor bar bya //
de nas bla ma slob dpon gyis //
legs so legs so rigs kyi bu //
dbang gi dngos grub thob 'dod na //
bla ma mnyes par bkur nus sam //
dbang chen sku ru bsgom nus sam //
de ltar nus na byin gyis brlab //
de nas slob mas 'di skad brjod /
hoH
bla ma yi dam dgongs su gsol //
bla ma sangs rgyas kun dang mnyam //
nam du yang ni spang mi bya //
dbang chen sku ru rtag tu bsgom //
sngags kyi snying po'ang mi brjed bzla //
byin rlabs chen po dus 'dir stsol //
de skad ces ni brjod pa dang //
bla mas bum pa blangs nas ni //
slob mas gus pas pus btsugs la //
bum pa spyi bo'i gtsug tu bzhag
/hU~M hrIH
bkra shis yid 'ong lha yi bum pa 'dis //
bltams pa tsam gyis lha rnams kun gyis dgongs //
dbang chen dbang la mnga' mdzad dpal chen po //
kun la dbang sgyur chen po'i dbang bskur ro //
yongs la mnga' mdzad khro rgyal dbang thob shog
/oM pad+ma ma hA shrI he ru ka hU~M AH
lus ni dbang byed sku ru bsam :
de nas bum pa dpral bar bzhag
/hU~M/
khro rgyal kun gyi sku yi ngo bo ni //
ya mAn+ta ka gshin rje'i gshed po yis //
rigs kyi bu khyod la ni dbang bskur bas //
bde gshegs sku yi byin rlabs dbang thob shog
/oM ya mAn+ta ka hU~M AH
/dpral bar gshin rje gshed po'i sku bsam /
de nas mgrin par bum pa bzhag nas /
hU~M/
ljags steng spros bral skyon med pad+ma'i gsung //
sangs rgyas gtso bo snang ba mtha' yas yin //
rgyal ba rigs kyi bdag pos dbang bskur bas //
spros bral 'gag med gsung gi dbang thob shog
/oM pad+ma d+ha ra hrIHAH
lce la sangs rgyas snang ba mtha' yas bsam //
de nas bum pa snying gar bzhag la /
hU~M/
sangs rgyas kun gyi chos sku pad+ma'i thugs //
rta mgrin rta skad bzhad pa ye shes sems /
khro mchog ye shes rngam pas dbang bskur bas //
bde gshegs gsung gi byin rlabs dbang thob shog
/oM ha ya grI ba hU~M AH
snying gar rta mgrin bsam par bya //
de nas bum pa lte bar bzhag
/hU~M/
sangs rgyas kun gyi thugs rje'i ye shes sras //
bcom ldan rdo rje gzhon nu phur pa'i lha //
thugs nyid mi rtog ye shes gsal ba'i lha //
bde gshegs thugs kyi byin rlabs dbang thob shog
/oM shrI badzra ku mA ra hU~M AH
lte bar rdo rje gzhon nu bsam //
de nas bum pa lag pa g.yas par bzhag
/hU~M/
bde gshegs kun gyi yon tan rin po che //
thugs rje'i shugs kyis 'gro ba'i don mdzad pa //
mi g.yo mgon po ye shes khro bo'i rgyal //
yon tan lhun grub chen po'i dbang thob shog
/oM tsaN+Da ma hA ro Sha Na hU~M AH
lag pa g.yas par mi g.yo mgon po bsam //
de nas bum pa lag pa g.yon par bzhag
/hU~M/
bde gshegs phrin las myur mgyogs thugs rje las //
rig sngags bdag po log 'dren kun 'dul ba //
phyag na rdo rje gtum drag rngams pa'i lha //
phrin las thogs pa med pa'i dbang thob shog
/oM badzra tsaN+Da ma hA ro Sha Na hU~M AH
lag pa g.yon par phyag na rdo rjer bsam //
de nas bum pa dpung pa g.yas par bzhag
/hU~M/
bde gshegs kun gyi phrin las rgya mtsho las //
rtog pa 'phang gcod thabs kyi rang bzhin te //
gshog pa g.yas par rnam rgyal thabs su shar //
phrin las rgya mtsho'i 'gro don dbang thob shog
/oM badzra kro d+ha bi dza ya hU~M AH
gshog pa g.yas par rnam par rgyal ba bsam //
de nas bum pa dpung pa g.yon par bzhag
/hU~M/
bka' gsang rmad byung bde gshegs las mdzad pa /
khams gsum rnam rgyal nyon mongs bdud las rgyal //
gshog pa g.yon pa shes rab ngang du shar //
lta ba dbyings la spyod pa'i dbang thob shog
/oM badzra trai lokya bi dza ya hU~M AH
gshog pa g.yon par khams gsum rnam par rgyal ba bsam /
de nas lag pa g.yon gyi sor mo'i steng du bum pa bzhag la /
hU~M/
gdug pa'i klu rnams dbang du sdud pa dang //
ye shes sprul pas gdug pa 'joms pa'i phyir //
rigs lnga'i khyung chen lnga yi sku ru shar //
phrin las klu dang gdug pa 'dul ba'i dbang thob shog
/oM pa hri ta ga ru Na hU~M phaT AH
sor mo lnga'ang bya khyung lngar bsgom /
de nas bum pa mgo thog tu bzhag la /
hU~M/
bde gshegs rigs lnga sku lnga ye shes lnga //
sangs rgyas kun gyi gtso mchog rgyal ba lnga //
rigs lnga'i sangs rgyas sku la rdzogs pa yis //
ye shes lnga ldan sku lnga'i dbang thob shog
/hU~M oM swA AMHhA AH
zhes dbu la rigs lngas brgyan par bsam /
de nas rta mgos mnga' gsol ba /
hU~M/
dbang gi rta mgo ljang gu rta skad 'tsher //
sku gsung thugs la myur du rdzogs pa'i sku /
dregs pa dbang sdud khro tshogs zil gyis gnon //
rta skad rngam pa'i dbang mchog thob par shog
/g+ho ra hri hU~M AH
de nas dur khrod kyi chas rnams kyis mnga' gsol ba /
hU~M/
glang chen ko rlon brjid du che ba dang //
zhing lpags g.yang gzhi thabs la mkhas pa dang //
stag gi pags pa'i sham thabs ldan pa dang //
thod pa'i phreng bas 'khor ba 'dren pa dang //
sbrul gyi chun pos gdug pa sgrol ba dang /
khrag zhag thal chen mkha' 'gro sdud pa dang //
dur khrod chas brgyad sku la dbang bskur bas //
ma mo mkha' 'gro dbang du sdud pa dang /
khro tshogs thams cad dgyes pa skyed pa dang //
bdud dang dgra bgegs ma lus 'dul bar shog
/ma hA kro d+ha hU~M AH
dur khrod kyi chas kyis brgyan par bsam /
de nas phur pa lag tu gtad la /
hU~M/
ye shes rta mgrin khro bo'i 'gying phur 'di //
pad+ma dbang chen sku yi rten yin pas /
khro 'gying brjid pas gdug pa 'dul bar byed //
bcangs pa tsam gyis khams gsum dbang du sdud //
btab pa tsam gyis srid gsum rdul du rlog
/skal ldan rigs kyi bu yis bzung bar bya //
pad+ma dbang chen rgyal pos byin gyis rlobs //
na mo bud+d+hA ya /
kI li kI la ya /
tsan d+ha mi ri li /
tsan d+he tsan+d+he /
tsan+d+he nA ga b+han+d+ha ya hU~M phaT phaT/
ces phur pa dbang chen du byin gyis brlabs la sbyin no //
de nas sngags bzlas la dbang bskur ba /
hU~M/
bde bar gshegs pa thams cad 'dus pa yi //
drag sngags zab mo gdug pa 'dul ba 'di //
bzlas pa tsam gyis bde gshegs kun dang nye //
bsgrubs par gyur na sngags kyi dngos grub thob //
btab par gyur na dgra bgegs rdul du rlog
/rigs kyi bu khyod kyis ni sgrub par gyis //
drag sngags gsung gi snying po'i dbang thob shog
/sgrub pa'i chos lag tu gtad la byin rlabs mthu dang ldan par bsam /
de nas gtor mas dbang bskur ba gtor ma spyi bor bzhag par bya /
hU~M/
rmad du byung ba dpal gyi gtor chen 'di //
dbang chen khro tshogs thugs dam bskang ba dang //
mkha' 'gro chos skyong dam can mchod pa'i phyir //
rmad byung mchod pa'i gtor mas dbang bskur bas //
dam can 'du zhing mthu rtsal che bar shog
/ma hA ba lin ta hU~M khA hi /
gtor ma lag tu gtad par bya //
yid kyis dam bca' btang du gzhug
/de nas slob mas phyag byas la //
rdo rje slob dpon mchod pa'i phyir //
yon dang 'bul ba'i me tog ni //
mnyes pa chen por 'bul bar bya //
gtor ma btang la dkyil 'khor bsdu //
'di ltar byin rlabs dbang bskur na //
slob ma byin rlabs mthu ldan zhing //
sngags kyi dngos grub 'thob par 'gyur //
slob dpon pad+mas mdzad pa rta mgrin bde gshegs 'dus pa'i byin rlabs kyi dbang gi cho ga rdzogs so //
gter rgya /
sbas rgya /
gtad rgya /
'gro kun smin lam dbang yin pas //
thog mar dbang gi lam zab 'di //
bla ma dag las thob byas na //
dngos grub mchog rnams 'grub bo kye /
!
/rgya gar yul nas slob dpon pad+ma 'byung gnas spyan drangs /
dbus kyi bsam yas bzhengs /
mnga' gsol rab gnas mdzad pa'i dus su /
brag dmar po 'om bu'i tshal du /
gu ru la rjes dar dang za 'og gdan du bting /
gser skyogs dang dngul skyogs su 'bru chang dang 'bras chang gis bkang nas drangs te zhus pa /
slob dpon chen po mngon par shes pa dang ldan pa /
ma 'ongs pa mkhyen pa lags te /
dus kyi tha ma la sa bdag dang klu gnyan dar bas /
nad du mdze dang shu ba zhes pa 'phral du thu la gso dka' ba /
'di la srung ba ci mnga' zhes zhus pas gu rus bka' bstsal pa /
nyid kyis gsungs pa ltar /
sa bdag klu gnyan 'di rgyu dug lnga las /
'dod chags shas che bas /
theg pa dgu las kri ya'i theg pa las gol /
sdong ni lha srin sde brgyad dang bsdongs /
rdzu 'phrul ni shin tu che /
gnas ni sa chu rdo brag shing la mi yul na gnas /
rigs ni mi dang cha mthun pas /
rgyal rigs /
bram ze'i rigs /
rje rigs /
dmangs rigs /
gdol pa can gyi rigs dang lnga'o //
nad ni lnga gtong /
mi dang gnas gcig pas las nyes legs kun la ci byas kyang kho la thug
/'gras pa sla la bsdum pa dka' bas thabs mang pos 'phral la phan pa sna re tsam las mi 'ong bas /
de dag gis ci byas kyang mi tshugs pa /
bde gshegs thams cad kyi nus pa gcig tu 'dril ba /
lha srin sde brgyad gcud la bor ba /
dregs pa kun sgrol zhes bya ba 'di thugs la bzhag 'tshal lo //
oM pad+ma kro d+hI shwa ri /  yum thams cad 'dus pa dang dbyings phyug
/badzra pA Ni /  phyag na rdo rje /
kI la ya /  phur pa /
ya ma  gshin rje /
ma hA yak+Sha  srin po /
kA la rU pa /  gzugs thams cad /
karma raM raM  yum gyi phrin las /
dz+wa la raM hU~M phaT:   de dag gi 'od zer /
nA ga man chad lha de rnams kyi phrin las yin gsung /  nA ga dun tsan d+he tsan d+he mi li mi li hU~M phaT/
ces bsnyen pa mi tshig gis bar ma chod par 'bum bzla'o //
raM zhes pas rang gzhan gnyis ka bsreg cing mi dmigs par bsam /
rang gi nyon mongs pa sbyangs te /
de ni lta ba gyad kyi lha zhes bya'o //
rten 'brel rdzas kyi srung ba ni //
gu gul /
gla rtsi /
shing kun /
mi khyi ra'i khrag dang gsum /
btsan dug
/spyang dug
/bong nga gsum /
thal chen /
thog lcags /
rma bya'i sgro /
yungs dkar nag
/spyang khrag phag pa'i mche sder gsum /
lcags zangs smyug dong nang du gzhug
/gong gi tshad du bzla'o //
pho mo gang rung khri tsho re //
gzhon nu rnams la stong tsho re //
zho chang rnams la nyi shu gcig
/bskal pa'i me dpung 'bar bar mthong //
sde brgyad gang dang zlo mi srid //
nus pa bsam gyis mi khyab ste //
klu dang sa bdag smos ci dgos //
rang gzhan nyes pa bsal ba dang //
hom zor sbyin sreg mnan gtad dang //
dbab bcad smyo 'bog 'dul ba dang //
dregs pa pho mo 'dul ba dang //
nang rgyas byed pa'i mi rnams la //
rang la ci ri 'di la ri //
sra ba rdo la rno ba mtshon //
mgyogs pa'i rta la srung ba'i mkhar //
'jigs pa'i skyabs la nyen pa'i rten //
ngan sbyor gdug pa'i srung ba ni //
shi theb gcig las mang sa re //
byin rlabs bsam gyis mi khyab bo //
zhes bka' bstsal pas rjes su yi rang ste ber sha ba can dang /
za 'og gi thul ba sku la gsol bas /
de nas slob dpon gyis rje la gdams pa /
rgyal po chen po lags /
srung ba 'di ni gsod pa bas sdig pa che bas gsang ngo //
ci ste zhe na /
lha srin sde brgyad kun skrag cing 'byung po klu gtan brlag la 'gro'o //
de'i phyir shin tu gsang /
gab bo \u0f80atsha /
!
bcom ldan 'das thams cad 'dus pa la phyag 'tshal lo //
klu dang sa bdag gnyan la sogs //
gnyen po'i drag sngags 'di brjod do //
oM pad+ma kro d+hI shwa ri /
badzra kI la ya /
ma hA yak+Sha /
karma raM raM/
dz+wa la raM hU~M phaT/
khyad par klu 'dul ba la /
nA ga dun tsan d+he tsan d+he /
mi li mi li /
ban+d+ha ban+d+ha /
nA ga nA ga swA hA/
zhes brjod do //
sgrub pa po'i rkang mthil du yaM las rlung gi dkyil 'khor gcig bskyed /
bol gong du raM las me byung /
des bud shing lta bur bskyed /
de nas lus thams cad g.yo zhing 'gul tsam na gnyen po gang yin pa'i ting nge 'dzin gsal bar bsgoms la /
sngags kyi 'od zer yang me ru bsam zhing bzlas pa drag tu bya'o //
de ltar byas nas bsad na lha yang gsod /
bzlog na bdud kyang zlog go
/bcad na 'brug kyang chod /
bzung na glog kyang zin no //
sa bdag klu gnyan la smos ci dgos /
chu bsrung na seng ldeng gi phur pa la cod pan nag po btags la /
chu gang byung la gdags so //
ser ba bsrung na /
yungs dkar nag gnyis sngags pa nus pa can shi ba'i thal ba la bya'o //
bsgrubs shing snod du tshags byas la /
ser ba gang dbab sar gtor ro //
\u0f80atsha /
!
de nas gtor ma'i las rnams ni /
dngul la sogs pa'i snod du /
mar dang /
thud dang /
'o ma dang /
mngar gsum /
'bras chan /
'bru sna tshogs /
nya btsos zho la sogs pa dang /
khrag sna tshogs pas bkang byas la //
snod de paM las pad+mar bsam /
oM AHhU~M gsum gyi byin gyis brlabs la /
bdud rtsi kha dog dmar por gyur //
thugs ka'i hU~M gi 'od zer gyis //
phab ste gnyis su med par bsre //
mgron rnams bkug la mkha' la bzhag
/oM AHhU~M sarba yak+sha ba su d+ha ra /
rak+sha sarba pa shaM bud+d+ha /
in+d+ra /
sa ma ya /
I sha na ba liM/
khA hi khA hi /
zhes pas dbul lo //
\u0f80atsha /
gnyen po'i rdzas lus la bcang ngo //
yig 'bru'i rdzas lus la bcangs na /
klu 'bros shing dngangs pa dang /
bred cing brgyal bar 'gyur ro //
rdzas ni rma bya'i mdongs dang /
'bras bu gsum dang /
khrag gsum dang /
thal chen dang /
dug sna dang /
gla rtsi dang /
bya shing de rnams gcig tu bsres la /
dung zlum du blugs la bcang ngo //
yig 'bru rdzas la smin par bya //
gnyen po sngags kyis grol bar bya //
dngos su sor bcu'i tshad du bya //
sngags kyis btab la rang lus bsrung //
des ni klu rnams sngar bzhin 'bros //
de ni rang gi man ngag go
/gnyen po'i rdzas so //
gla rtsi /
nya mkhris /
gu gul /
shu dag
/shing kun /
phag tshil dang sbyar la /
lus la byug pa'i rdzas so //
'khor bsrung na dong bu sor bzhi pa'i nang du bya /
'bras bu gsum /
khrag sna gsum byugs la /
dong bu rgyu rang nyid kyis dkris la /
dkyil 'khor gsum nas bton pa'i tshon skud gsum gyis dkris te /
mal lam sngas kyi 'og tu sba'o //
'khor dang phyugs srung ba'o //
'brang rdzi mo dang 'dra'o //
\u0f80atsha /
!
bcom ldan 'das dbang gi rgyal po la phyag 'tshal lo //
'gro ba'i sdug bsngal sel mdzad cing //
dbang gis gdug pa 'dul mdzad pa'i /
khro mchog de yi drag sngags ni //
o rgyan pad+ma bdag gis kyang //
gal po che yi rgyud dag las //
btus te drag sngags dag tu bkod //
de yi bsam rgyud bstan pa ni //
dang po stong nyid byang chub sems //
dmigs pa med par bsgom par bya //
de nas snying rje bskyed de bsgom //
yongs la khyab par bsgom par bya //
de yi ngang las rang sems ni //
yi ge hrIHru bsam par bya //
hrIHde 'od du zhu ba las //
'od kyis 'jig rten khams bkang ste //
gdon gdug thams cad bsreg par bsam //
de las 'od zer tshur 'dus pas //
phyag mtshan dbang du gyur par bsam //
snang srid 'byung ba thams cad kyang //
gzhal yas khang du rdzogs par bsam //
gdan du dregs pa thams cad bting //
seng ge pad+ma'i gdan steng du //
dbang gi rgyal po'i sku bsgom ste //
zhal gsum phyag drug zhabs bzhi yis /
gdug pa 'dul ba'i stabs su bzhugs //
dbu la rigs lnga'i sangs rgyas rdzogs //
spyi gtsug rta mgo ljang gu 'tsher //
dbang du sdud pa'i tshul du bzhugs //
g.yas dkar g.yon ljang dbus dmar gsum //
sku gsum rdzogs pa'i tshul du bzhugs //
phyag drug pha rol phyin pa drug
/phyag mtshan gzhan dang mthun pa 'o //
zhabs bzhi ye shes bzhi dang ldan //
sku mdog pad+ma rA ga 'dra //
ma chags skyon gyis ma gos pa'i //
rigs kyi bdag po snang mtha' yas //
ljags kyi steng du gnas par bsgom //
thugs la ye shes sems dpa' bsgom //
gshog pa rnam par rgyal bar bsgom //
dpal ldan rdo rje gzhon nu ni //
sku gsung thugs dang ba spu'i bu ga dang //
ya mAn+ta ka'i khro bo ni //
dpral ba'i mdzod spu dag tu gnas //
phyag gi 'phro 'du dag la ni //
phyag na rdo rje khro bor bsgom //
phyag g.yas mi g.yo mgon por bsam //
g.yon pa phyag na rdo rjer bsam //
phyag sor zhabs kyi mthe bong las //
sprul pa'i bya khyung 'gyed pa po //
bde gshegs lha tshogs thams cad ni //
dbang chen sku la rdzogs par bsgom //
ye shes sems dpa' spyan drangs la //
pad+ma ban+d+ha hrIHgab /
gnyis su med par rab gzud de //
dzaHhU~M baM hoHsa bstim par bya //
rtsa ba'i mchod sngags gdags par bya //
gtor ma rgyun du sbyin par bya //
thog mar bdag lus srung ba ni /
h+ya grI ba hrIHgab /
ba mo d+ha ra hrIHgab /
pad+ma d+ha ra hrIHgab /
tsan+d+ha rak+Sha hrIHgab /
ru lu ru lu hU~M b+h+yo hU~M/
gnas lnga dag tu bsrung bar bya //
dbang gi rgyal po'i snying po ni /
khams gsum thams cad dbang du bsdu //
oM ru lu ru lu hU~M phaT/
e A ral+li hriM hriM dzaH
rtsa ba'i sngags 'di rgyun chad med par gdon par bya'o //
hrIHbadzra kro d+ha ha ya grI ba hu lu hu lu hU~M phaT/
sangs rgyas thams cad 'dus pa'i sngags //
spyi ru 'dril ba'i drag sngags 'di //
mi tshig gis bar ma chod par //
'bum phrag gsum du gdon par bya //
sngags ni /
oM pad+ma kro d+hI nas /
mi la'i sngags kyi sham bur ban+d+ha ban+d+ha nA ga ni swA hA/
zhes pa klu gzir ba'i sngags 'di mi tshig gis bar ma chod par bzla'o //
las la sbyor khar brgya brgya brjod /
seng ldeng phur pa sor bcu gnyis pa /
dmigs pa'i bgegs la gdab par bya /
de'i sngags 'di brjod do //
oM na mo bud+d+hA ya /
kI li kI la ya /
tsan d+ha mi ri li /
tsan d+ha tsan d+ha tsan d+he /
nA ga d+ha na d+ha ya phaT phaT/
phur pa la gdab pa'i sngags so //
hrIH
rig pa ye shes nyid las skyes pa'i lha //
rang byung thugs rje can la phyag 'tshal lo //
zhes bskul zhing bstod /[ \u0f80]atsha /
ngan sbyor gdug rtsub srung ba 'di //
bden rdzun nyams su longs la ltos //
byin rlabs bsam gyis mi khyab po //
dbang rgyas drag sngags dril ba 'di //
o rgyan pad+ma'i thugs las phyung //
mnga' bdag rgyal pos yi ger bkod //
bgegs kyi srung ba mthar thug pa //
'di bas lhag pa yod na na ra kan //
gsang ba'i drag sngags 'di lta bu //
gzhan du spel na dam tshig nyams //
kun la mi spel bcang ngo //
\u0f80atsha /
de nas slob dpon gyis mnga' bdag rgyal po la gdams pa /
rje lha gcig lags /
srung ba 'di ni /
bsad pa bas sdig che bar lags par gsungs pas /
mnga' bdag rgyal po yi rang ste /
ber sha ba can dang /
za thul pad+ma can phul nas /
slob dpon gyi sku la gsol /
bde gshegs thams cad kyi nus pa gcig tu dril ba /
rang gi snying bas gces pa'i man ngag 'di //
snying dang 'dra ba'i bu slob la //
lung nod bka' rgyas thobs la byin //
gcig la nub tu ma 'jug cig
/gnyis las mang du mi spel lo //
spel na dam tshig nyams par 'gyur //
dbang chen bde gshegs 'dus pa 'di //
pad+ma saM b+ha wa yis mdzad //
bden rdzun nyams su longs la ltos //
zhes gsungs nas lho nub srin po'i mtshams su gshegs so //
\u0f80atsha /
de bas gong du bstan pa bzhin bya /
gdams pa zab mo spir gyi kha bzhin sdoms /
slob dpon pad+ma saM b+ha bas mdzad pa'i bde gshegs thams cad kyi nus pa gcig tu dril ba man ngag zab mo rdzogs so //
\u0f80atsha /
'di gong du /  bde 'dus rdzas kyi thems yig bstan pa ni /
bsnyen pa las sbyor sgrub pa gsum //
dang po bsnyen pa'i rdzas bstan pa //
dben zhing dgon pa'i gnas dag tu //
sbyin btang gtor ma btang nas ni //
bkra shis sa la maN+Dal bya //
mda' gang rgya la phyag gang dpangs //
bdud rtsi rnam lngas chag chag gdab //
srad bu dmar pos thig btab la //
dbus su zla gam dmar po bri //
mu khyud gru chad khyams dang sgo
/phyi yi lcags ri bcas pa bri //
zla gam dmar po mu khyud dkar //
gru chad ljang la bar khyams tshogs //
sgo ni ring la sgo rgyan ldan //
lcags ri rdo rje'i phreng bas bskor //
de la me ri sna tshogs 'bar //
de ltar tshon gyi rim pa dbye //
de yi steng du bsnyen pa'i rdzas //
seng ldeng phur pa khru gang la //
dar dmar dag gi cod pan gdags //
zla gam dbus su gzug par bya //
gtor ma rak+ta bdud rtsi dang //
dkyil 'khor steng du mchod rdzas bsham //
de nas sgrub pa'i rdzas bstan pa //
gu gul gla rtsi shing kun gsum //
mi khyi ra yi rak+ta gsum //
btsan dug spyang dug ra dug gsum //
thal chen thog lcags rma bya'i sgro
/yungs dkar yungs nag skye tshe gsum //
stag sder gtsod kyi rwa rtse dang //
spyang ki 'phar ba khra dang glag
/kha mche sder mo la sogs pa //
zangs lcags rdo phye de rnams ni //
smyug dong nang du blugs byas la //
de la drag po'i thun du bsgrub //
las sbyor rdzas rnams bstan pa ni //
sbyin sreg mnan pa phur pa gsum //
phur pa seng ldeng phur pa 'o //
rtags rnams byung na rdzas la gdab //
sbyin sreg dug shing tsher ma can //
gdug pa'i me la bsregs byas la //
mnan pa rabs chad thod pa ste //
ling+ga bcug la mnan pa bya //
dang po bsnyen cing lha bsgoms la //
drag po'i rdzas la thun du bsgrub //
mjug tu las sbyor phur pa gdab //
mnan sreg las kyi mjug gcod yin //
\u0f80atsha /
rta mgrin dbang chen la na maH
las sbyor rnam pa gsum yin te //
phur pa sbyin sreg mnan pa 'o //
dang po phur pas bsad pa ni //
gong du bsgrubs pa'i phur pas te //
rta mchog rgyal po'i skur bsams la //
gu gul dud pas gzi byin bskyed //
lag tu blangs te dril nas kyang //
gang la dmigs pa'i ling+ga de'i //
snying gar de ni gdab par bya //
na mo bud+d+hA ya /
badzra kI li kI la ya /
tsan+d+ha mi ri li /
tsan d+ha tsan d+ha /
tsan d+he tsan d+he /
nA ga b+han+d+ha b+han d+ha ya /
phaT phaT/
drag tu bzlas pas gzugs la brdeg
/rlung la btab na rlung yang bzlog
/chu la btab na chu yang bzlog
/ri la btab na ri yang nyil //
dgra bgegs rnams la smos ci dgos //
ji srid phur pa ma bton bar //
gang la btab pa thar mi 'gyur //
'di ltar zab pa'i drag sngags 'di //
kun la bstan par ma gsungs so //
phur pa'i man ngag go
/\u0f80atsha /
rta mgrin dbang gi lha la phyag 'tshal lo //
sbyin sreg drag po'i las ka la //
ro bsregs sa la maN+Dal bya //
gru gsum dmar nag dbus su bru //
de yi steng du dug shing ni //
zur gsum bang ba brtsig par bya //
sreg rdzas dug khrag lan tshwa dang //
gtor ma rak+ta 'bru chang rnams //
mchod pa'i rdzas su shes par bya //
dgra bgegs ling+ga dug chu dang //
yungs dkar yungs nag ke tshe rnams //
bsad cing bsreg pa'i las su bshad //
de nas phrin las gzhung bsrangs nas //
gong gi shing la me spar la //
me lha rta mchog bskyed par bya //
mchod pa'i rdzas ni dbul bar bya //
ling+ga dug chur bcug nas kyang //
seng ldeng phur pa btab nas ni //
gtubs te rdzas dang bcas pa dbul //
bde gshegs 'dus pa'i drag sngags la //
mjug tu dmigs pa'i ming rus sbyar //
che ge mo dz+wa la raM/
mA ra ya khA hi khA hi hU~M phaT/
ling+ga brgya dang brgyad du bsreg
/sbyin sreg re la sngags lan bdun //
gsum las nyung bar mi bya 'o //
de ltar sbyin sreg las byas na //
gang la dmigs pa thal bar rlog
/sbyin sreg gi las byang \u0f80atsha //
mnan pa'i las kyis mtha' bsdu ba //
sbyin sreg byas pa'i thal ba bsdu //
gang la dmigs pa'i ling+ga dang //
ming rus dag ni snying gar gzhug
/thod pa mtshan ngan nang du bsad //
yang na gro ga shog bu la //
ling+ga ming rus bris nas ni //
tha ma dzaHdang nan gyis bskor //
dgug gzhug drag tu byas nas ni //
dmar nag skud pas rgya gram bcing //
rabs chad thod pa'i nang du gzhug
/re ba nag pos thod pa dril //
mchod rten rnying pa'i 'gram 'og gam //
lder so rnying pa'i zhabs 'og dang //
rgya gram lam du dong brus la //
thod par bcug la dgug gzhug bya //
dur khrod rdo leb dag la ni //
rdo rje rgya gram ri rab gzugs //
ro sol gyis bris dong kha bcad //
bskal pa'i mtha' ru thar med bsam //
rtsa ba'i sngags kyi mjug la ni //
oM laM hU~M laM satwaM b+ha nan /
che ge mo mA ra ya dzaHnan //
zhes bzlas stangs stabs bro yis mnan //
bskal pa'i mthar yang gnod mi nus //
drag po'i las kyis mnan par gsungs //
rta mgrin bde gshegs 'dus pa yi //
las kyi mjug ni rnam pa gsum //
slob dpon pad+ma 'byung gnas kyis //
rje gcig lha sras nyid la gtad //
kun la med pas gter du sbos //
las can rnams dang 'phrad par shog
/las kyi mtha' bsdu ba mnan pa'i man ngag rdzogs so //
rgya rgya rgya /
pad+ma dbang gi rgyal po la phyag 'tshal lo //
srung dang zlog pa'i las rnams las /
dang po srung ba bstan pa ni //
dar dkar shog bu dag la ni //
'khor lo rtsibs ni mu khyud bcas //
rtsibs dang rtsibs mchan rtsa sngags bri //
mu khyud khyung dang klu 'dul sngags //
dbus su gang bsrung ming bris la //
'khor lo dal gyi steng du bzhag
/sngags kyis lha tshogs bkug la bstim //
dngos sam yid kyis pU dza dbul //
de nas bal tshon sna lnga la //
sngags kyi mdud pa byas nas ni //
pho mo gang rung khri tsho re //
byol song zho chang brgya rtsa re //
sngags kyi 'khor lo bcas nas gdags //
bud med rnams la ga shal bya //
byis pa rnams la rgyab tu gdags //
skyes pa rnams la mgul du gdags //
byol song rnams la rke ru gdags //
zho chang rde 'u dkar nag la //
bsngags la zho chang nang du gzhug
/'di lta bu yi man ngag 'dis //
stong phrag bcu yi bgegs rnams dang //
bzhi brgya rtsa bzhi'i nad rnams dang //
dus min 'chi ba brgyad rnams thub //
\u0f80atsha /
zlog pa'i las ni 'di yin no //
sngags pa nang rgyas byung ba 'am //
bdag la rbod gtong zug pa na //
rang gi sngas su 'brub khung bru //
dug dang khrag gis zhal zhal bya //
gang 'gras rkang rjes sa dang ni //
lhag par mchil ma dor ba'i sa //
blangs la gzas po'i nya bo bya //
snying gar ming rus bcug nas ni //
seng ldeng phur pa sor brgyad la //
sngags bris bzlas la snying gar gdab //
steng nas mchod rten nag pos mnan //
bum par srung ba'i 'khor lo gzhug
/cho 'phrul che na sngags kyis zlog
/cho 'phrul chung na bzhag kyang chog
/sngags kyi mjug tu 'di yang gdags //
rbod zor sarba zlog zlog b+h+yoH
gang 'gras dregs pa kho rang gsod //
\u0f80atsha /
gso ba'i las la rnam gnyis te //
nad pa dang ni sri 'u 'o //
nad tshabs che na gso ba ni //
gang la dmigs pa'i gdon bgegs ni //
bkug la nad pa'i lus la bstim //
rang nyid dpal gyi ting 'dzin gyis //
drag sngags bzla zhing rdzas kyis brab //
rnga ma'i skud pas srin lag bsdam //
de nas bzung la sgrim zhing bgrang //
ji lta bu yang skad ngan 'don //
sri 'u gso ba'i man ngag la //
dang po sngags dang 'khor lo dang //
srung skud seng ldeng phur pa rnams //
byin rlabs byas la gdag par bya /
khyi gu mig ma bye ba yi //
thod pa'i nang du chung sri brub //
ma yi mal gyi 'og tu mnan //
rgyun du sngags kyis bsrung bar bya //
lha la gtor ma btang ba dang //
bgegs la gtor ma btang bar bya //
ji lta bu yang 'tsho bar 'gyur //
srung zlog gso ba'i las 'di rnams //
slob dpon pad+ma 'byung gnas kyis /
khri srong lde'u btsan phyag tu gtad //
rgya rgya rgya /
las tshogs 'di dag thams cad la'ang /
bla ma'i man ngag ldan pa dang /
khyad par lha yi bsnyen pa dgos //
gzhan gyis bskal par 'grub mi srid /
kho bo chos dpal bzang pos kyang //
bla ma'i zhabs la legs gtugs nas //
man ngag dmar khrid ldan pa btsal //
blo ldan don 'di shes na 'grub //
ces gsungs so //
!
bde gshegs 'dus pa'i lha la na maH
bde gshegs 'dus pa'i drag sngags 'di //
bde gshegs 'dus nas ngar du btags //
man ngag bcud kyi nying khu yin //
bdag lus me sbar ba /
sems rnam par dag pa /
spros pa dang bral ba /
chos sku bde ba chen po /
lta ba gyad kyi lha zhes bya ba /
de la sngags dang ye shes kyi 'od phar 'phros pas dgra bgegs thams cad bsgral zhing brlag par bsam mo //
ye shes kyi 'od zer tshur 'dus pas bdag gi lus ngag yid gsum la phog
/lus kyi dngos po dang /
sems kyi rtog pa bsregs sbyangs nas dag par bsgom mo //
oM badzra ma hA kro d+ha /
pad+ma kro d+hI shwa ri /
badzra kI li kI la /
ma hA yak+Sha /
kA la rU pa /
karma raM raM dza la raM hU~M phaT/
sarba duSh+TAn trig nan /
e hur thuM dzaH
mA ra ya rbad /
sarba ru dra hrIM hrIM dzaH
sarba duSh+TAn b+h+yoH
sha trUM hur thuM dzaH
mA ra ya /
dgra bgegs dam sri nr-i tri rbad thuM/
da ra ya da ra ya /
mA ra ya mA ra ya /
nA ga du /
tsan d+he tsan d+he /
mi li mi li /
b+han d+ha b+han d+ha /
nA ga ni swA hA/
hU~M ha he /
phaT b+h+yo /
hr-i da ya /
mo ha ya /
pra ha ra Na hU~M phaT/
sa ma ya a ti pra ma Ni /
s+pha ra Na b+h+yoH
a la la b+h+yoH
a la la b+h+yoH
zlog zlog
/oM AHhU~M/
i daM ba liM ta sarba pany+tsa a mrita khA hi /
ma hA ba liM ta khA hi /
sngags kyi rim pa de rnams la //
las kyi rim pa so so rnams //
gang yin dbye ba shes par bya //
bde gshegs 'dus pa'i drag sngags 'di //
bde gshegs thams cad 'dus pa yin //
sgrub pa bka' brgyad drag sngags yin //
sems nyid chos skur shes pa dang //
ye shes me yi 'phro 'du yis //
rigs bzhi'i klu rnams 'dul ba dang //
sde brgyad bran du bkol ba dang //
chos skyong las la bskul ba dang //
bar gcod bgegs dpung gzhom pa dang //
ba liM gtor ma 'bul ba dang //
ye shes me yi 'phro 'du yis //
rnal 'byor sgrib pa bsreg pa rnams //
drag sngags rgyal po 'di yis 'grub //
sngags ni 'bum dang bye ba yis //
mchog dang thun mong dngos grub thob //
rtags ni 'od dang sgra dang dri //
dngos su 'byung bar the tshom med //
phyi ma rig 'dzin thob par 'gyur //
sngags kyi dam pa drag sngags 'di //
las can gcig dang 'phrad par shog
/bde gshegs 'dus pa'i drag sngags rdzogs so //
sa ma ya /
gter rgya /
gtad rgya /
!
bde gshegs 'dus pa'i lha la na maH
bde gshegs 'dus pa'i drag sngags la //
las kyi rim pa rnam brgyad de /
drag sngags bsnyen pa bskyal ba dang gcig
/rnal 'byor pa'i sgrib pa sel ba dang gnyis /
chos skyong las la bskul ba dang gsum /
sde brgyad bran du bkol ba dang bzhi /
rigs bzhi klu gnyan 'dul ba dang lnga /
gdug pa dgra bgegs bsgral ba dang drug
/bar chad bgegs dpung gzhom pa dang bdun /
ba liM gtor ma 'bul ba dang brgyad /
de la dang po ni /
rjes su dran pa bzhi las /
gnas rjes su dran pa ni /
dang po skad cig ma las gnas gang na 'dug kyang ye shes kyi gzhal yas khang /
phyi dang nang med pa /
mtha' dang dbus med pa /
ye shes kyi dbyings lhun gyis grub pa'i gzhal yas khang nang du gsal bar bsgom mo //
lha rjes su dran pa ni /
bdag nyid tha mal spyi bor raM gcig 'od du zhu ba las ye shes kyi me 'bar te /
lus mgo mjug tu khyab /
las dang nyon mongs pa dang rnam smin gyi lus bsregs nas ye shes kyi me dpung chen por gyur par bsam /
de'i ngang las sems nyid spros pa dang bral ba chos kyi sku bde ba chen por bzhag
/de ni lta ba gyad kyi lha zhes bya'o //
sngags rjes su dran pa ni /
gong ltar gsal ba dang sngags bzlas pas sngags kyi lha tshogs gsal zhing /
sngags sgra ma yengs par sngags la dmigs pa gtad de bzlas pas /
sgrub pa bka' brgyad kyi lha tshogs rnams thugs yang dag pa'i ye shes kyis bdag la dgongs par bsam mo //
de ni snying po sngags kyi lha zhes bya'o //
slob dpon rjes su dran pa ni rtsa ba'i slob dpon gang yin pa 'di lta bu gnang ba bka' drin che snyam du bsams te rang gi spyi bor bsgom par bya /
de ni bar chad sel ba'i lha zhes bya'o //
rnal 'byor gyi sgrib pa sbyong ba'i don du bzlas pa ni /
bdag gi lte bar raM zhig bsam /
raM las me 'bar bas ye shes kyi me dpung chen po zhig 'bar nas lus mgo mjug khyab pas /
lus kyi mi dge ba bcu dang sems kyi sgrib pa thams cad bsregs nas ye shes kyi mes phyi snod kyi 'jig rten la khyab /
sa rdo rtsi shing nags tshal ri brag gdos pa can thams cad bsregs /
nang bcud kyi sems can thams cad la khyab /
bcud kyi sems can gyi lus ngag yid gsum ye shes kyi mes bsregs nas /
thams cad spros pa dang bral ba chos kyi sku bde ba chen por bzhag go
/chos skyong las la bskul ba'i don du bzlas pa ni /
drag sngags kyi sgras lha ma srin sde brgyad dang dam can rnams stong khams kyi gnas nas shing skam po rlung gis bskyod pa bzhin byung nas /
srog gi snying po thugs dam gyi rgyud bskul nas gzas pa po bstan pa la gnod pa'i ru dra'i sha khrag phung po rdul du bshigs nas /
kun gzhi rnam shes kyi rten tsit+ta 'phar ma chad par khyer nas /
bde bar gshegs pa rnams kyi zhal du bstabs pas /
gzas po rgyal ba'i sras su bskyed la bzla'o //
sde brgyad bran du bkol ba'i don du bzlas pa ni /
lha ma srin sde brgyad gnad la dbab pa yin te /
drag sngags kyi sgra 'brug ltar bzlas pas snang srid lha sri+in sde brgyad rnams gangs ri dum chad pa'am sgro ldum lung chad pa ltar ram /
byis pa gcer bu lhags pas btab pa ltar /
'dar hed hed /
mig hrig hrig
/dpa' bo chen po ci bgyi bka' stsol zer zhing /
ci bcol nyan par bsams nas bzlas na /
dregs pa can gyi lha srin sde brgyad rnams gnad la phebs te bka' nyan par 'gyur ro //
rigs bzhi'i klu 'dul ba'i don du bzlas pa ni /
drag sngags kyi sgras klu rigs bzhi la sogs pa gnod par byed pa'i klu gdon thams cad sngags kyi 'od zer myur ba glog lta bu /
drag pa thog lta bus klu'i lus dang gnod sems thams cad gzhob tu bsregs te /
klu gdon thams cad kyis bskal par yang gnod mi nus par bsams la bzla'o //
gdug pa'i dgra bgegs bsgral ba ni /
sngags kyi sgras gzugs can gyi dgra
/gzugs med kyi bgegs /
log 'dren dam sri gsum so so la rang dbang med par rdul du bsregs nas /
gnod pa'i ming yang med par bsams la bzla'o //
bar chad kyi bgegs dpung gzhom pa ni /
bde gshegs 'dus pa'i drag sngags 'di sgrub pa bka' brgyad kyi lha tshogs thams cad 'dus pa'i drag sngags yin pas /
drag sngags kyi ngar btags pas /
ral gri lcags sna mang po 'dus pa la til mar gyis ngar btags pa dang 'dra /
drag sngags brgya pas chog go
/ba liM ta gtor ma 'bul ba ni /
b+han+d+ha'am snod ci 'byor par gtor ma'i rdzas ci 'byor par bshams la /
oM AHhU~M gtor ma'i steng du bsams la /
oM AHhU~M nyi shu rtsa gcig brjod pas snod kyi dngos po b+han d+ha snod kyi 'jig rten tsam la gtor ma'i dngos po bdud rtsi 'o ma lta bu bcud kyi 'jig rten tsam khengs par bsams la /
badzra sa ma ya hU~M dzaHhU~M/
zhes brjod pas zhi ba'i lha tshogs thams cad mdun gyi g.yon phyogs su spyan drangs /
yo ga sa mA dzaH
khro bo thams cad g.yas su spyan drangs /
yo ga sa mA dzaH
zhes pas rdo rje slob dpon dang /
rig 'dzin pho mo dang /
mkha' 'gro chos skyong pho mo rnams mdun gyi nam mkha' la sprin phung gtibs pa bzhin byon par bsam /
rtsa sngags la gtor sngags btags te lan gsum du phul bas sku'i lha mo dkar mo /
gsung gi lha mo dmar mo /
thugs kyi lha mo mthing gsum gyis sku'i lha tshogs la b+han d+ha dkar po bdud rtsis bkang nas phul /
gsung gi lha tshogs la b+han d+ha dmar po rak+tas bkang nas phul /
thugs kyi lha tshogs la b+han d+ha sngon po gtor ma'i bdud rtsis bkang nas phul bas /
bde gshegs rnams kyi sku gsung thugs mnyes par byas nas lha tshogs de rnams kyang bde bar gshegs pa'i sku gsung thugs la thim par bsam mo //
de nas bde bar gshegs pa rnams kyi dngos grub rnam pa mang po bstsal te rang bzhin gyi gnas su gshegs par bsam mo //
bde gshegs 'dus pa'i drag sngags bsnyen pa bskyal ba'i don 'di yin te /
bde bar gshegs pa rnams 'dus pa'i ngo bo gang la /
zhi ba dang /
khro bo'i sku'i rnam pa tha dad mang po so sor bstan kyang /
sems can mos pa tha dad la rnam 'phrul sna tshogs su bstan pa las /
don dam chos kyi sku'i ngang las ma g.yos te /
bde bar gshegs pa la bzang ngan dang blang dor yod pa ni ma yin no //
de yang bde bar gshegs pa rnams kyi thugs ye shes kyi snying po bde gshegs 'dus pa'i drag sngags kyi snying po 'di /
sgrub pa bka' brgyad 'dus pa'i thugs kyi snying po yin pas 'di bzlas pas bde bar gshegs pa rnams la rang dbang med de /
chos sku las gzugs skur mi 'ong ba'i dbang med do //
de yang sku'i dngos grub tu /
bde bar gshegs pa'i zhal mthong bar 'ong ste /
las 'phro dang mos pa'i dbang gis ji lta bu zhig zhal mthong ba'i nges pa med /
bde gshegs gcig gi zhal mthong na kun gyi zhal mthong ba dang 'dra ste /
de yang /
bde gshegs gcig bsgoms rgyal ba kun gyi ngang //
zhes so //
gsung gi dngos grub tu /
drag sngags kyi nus pas bde gshegs kyi gsung thos pa dang /
lung ston pa dang /
chos ston pa 'byung ngo //
thugs kyi dngos grub tu /
sems nyid phyin ci ma log pa'i don mthong ba dang /
chos nyid skye ba med pa'i don rtogs pa dang /
ma bslad pa rig pa rang byung khong nas 'char bar 'gyur ro //
thun mong gi dngos grub brgyad kyang 'byung ste /
skye 'chi med pa tshe'i dngos grub /
byin rlabs dbang gi dngos grub /
drag po mthu'i dngos grub /
btsan phyug nor gyi dngos grub /
pu tra mi'i dngos grub /
'gro bas bkur ba'i dngos grub /
'tsho ba zas kyi dngos grub /
thun mong du las sna tshogs 'grub pa'i dngos grub kyang 'byung ngo //
gzhan yang lus bde ba dang /
yang ba dang /
lus la nad mi 'byung ba dang /
skra dkar dang /
gnyer ma mi 'byung ba dang /
sems nyon mongs pa las dgrol bar 'gyur /
rtags kyang 'od chen po 'byung ba dang /
sgra chen po thos pa /
dri zhim po 'byung ba dang /
de gsum rnams mi 'ong mi srid do //
rnal 'byor pa rig 'dzin gyi gral du gshegs pa'i tshe na'ang /
sku gdung dang /
ring bsrel dang /
ljags la mes mi tshugs pa 'byung ste /
de ni sa non pa'i rtags so //
chos gzhan rnams kyis bde bar gshegs pa la phyogs dang ris su bzung nas bsgrubs pas /
de'i skyon gyis 'grub par mi 'gyur zhing grub pa thob pa mi 'ong ba yin no //
'di'i don rtogs shing bsgrubs na /
rtsol ba rab kyis tshe 'di la zhal mthong ste /
grub pa thob nas sngags kyi rig 'dzin gyi sa thob par 'gyur ro //
rtsol ba 'bring gis lus sems bral nas bar do la rig 'dzin gyi sa thob bo //
tha mas kyang tshe phyi ma la las 'phro blangs te /
skye ba re las mi thogs pa phyir mi ldog pa'i rig 'dzin gyi sa thob par nges so //
gsang sngags kyi chos la brten nas yi dam gyi lha sgrub pa ni /
chu bo'i gzhung la gru brten nas 'gro ba dang 'dra ste /
yi dam lha'i thugs rje srid pa bar ma do la yang 'chad mi srid /
de nyid du bde bar gshegs pa rnams kyi zhal mthong nas rig 'dzin gyi gnas su lung ston par 'gyur ro //
bde bar gshegs pa thams cad gcig yin /
gcig po sems las byung /
sems la dngos po med /
gnyis med chos sku stong par gnas /
bde bar gshegs pa rnams kyi zhal mthong /
ma bsgom kun 'grub yin /
rnal 'byor las 'phro can dang 'phrad par shog
/bde gshegs 'dus pa'i drag sngags kyi dgongs pa rdzogs so //
rgya rgya rgya /
!
bde gshegs 'dus pa'i drag sngags las //
chos skyong las la bskul ba ni //
rab tu dben pa'i gnas nyid du //
dam can srog gi 'khor lo bca'//
dam rdzas gtor ma byin la rbad //
dur khrod ro ras khru gang la //
tsakra rtsibs brgyad bri bar bya //
dbus su gang dmigs ling+ga bca'//
lte ba mu khyud rtsibs brgyad sngags //
rtsibs mchan dam can srog gi sngags //
thod pa kha sbyar nang du gzhug
/yungs dkar thun gyis brab par bya //
de la rtags ni 'di ltar 'ong //
gsod dang snying dang sha ster dang //
dgra bo dngos su khrid nas 'ong //
de tshe dbus kyi ling+ga gdon //
bsregs nas mnan dang 'phang ba bya //
'di lta bu yi las byas na //
dam can lha srin sde brgyad kyis //
bstan pa'i dgra bo sgrol bar byed //
rgya rgya rgya /
!
bde gshegs 'dus pa'i drag sngags las //
sde brgyad bran du bkol ba ni //
lha srin sde brgyad gzir ba'i las //
dregs pa ldog gam gnod pa 'am //
las la mi 'gro 'khu ba la //
gnad la dbab pa'i las 'di bya //
dur khrod ras sam shog bu la //
tsakra rtsibs brgyad bri bar bya //
dbus su dregs pa'i rnam shes la //
mtha' mar ming gis bskor bar bya //
rtsibs la rtsa sngags rtsibs mchan la //
gzir sngags bris la thod par gzhug
/thod pa 'brub khung nang du gzhug
/lcags sam seng ldeng phur pas gzir //
de la rtags ni 'di ltar 'ong //
ri nyil chu 'brub dmag dpung 'dus /
thams cad bdag gi dbang du byed //
de ltar byung na tsakra ni //
'o ma rtsi sman dag gis bkru
/dam can rnams la mchod pa 'bul //
sde brgyad bran bzhin bka' nyan te //
phyi nas drag sngags brtsams pas chog
/rgya rgya rgya /
!
rigs bzhi'i klu gdon 'dul ba ni //
klu yi nad kyis gzir ba 'am //
sa bdag gnyan sogs gzir ba ni //
dur khrod ras sam shog shog la //
tsakra rtsibs brgyad bris nas ni //
dbus su klu 'am gang gnod bri //
rtsibs la drag sngags rtsibs mchan la //
klu yi gzir sngags bri bar bya //
'brub khung gru gsum nang du gzhug
/phur pa sor bzhi brgyad la btags //
lcags sam seng ldeng phur pa la //
drag sngags bzlas shing de la gzir //
yungs dkar yungs nag gu gul nag
/mu zi nag po'i thun gyis brab //
de la rtags ni 'di ltar 'ong //
rgya mtsho gting nas bskams pa dang //
nya sbrul mang po 'tshig pa dang //
stong khams me yis khengs pa dang //
lha khang me yis 'tshig pa 'byung //
de tshe dbus kyi 'khor lo gdon //
drag po'i me la bsreg par bya //
zhag ni nyi shu rtsa gcig nas //
klu nad mdze yis zin pa sos //
phyi nas las de brtsams pas chog
/rgya rgya rgya /
!
bde gshegs 'dus pa'i drag sngags las //
gdug pa dgra bgegs bsgral ba ni //
bar chod dam sri dgra bgegs gsum //
rnal 'byor rnams la 'tshe byed pas //
de dag bsgral ba'i las byed na //
dur khrod ras sam shog bu la //
tsakra rtsibs brgyad bris nas kyang //
dbus su dgra bgegs dam sri bri //
rtsibs brgyad la ni drag sngags dgod //
rtsibs mchan sgrol ba'i drag sngags bri //
'brub khung gsum brtsegs nag por byugs //
lcags sam seng ldeng phur bus gzir //
yungs dkar yungs nag thun gyis brab //
de yi rtags ni 'di ltar 'ong //
stong khams me yis khengs pa dang //
rang lus me ru 'bar ba dang //
sems can mang po 'tshig pa rmi //
de tshe dbus kyi ling+ga gdon /
khru gang hom la bsreg par bya //
bar chod rnam gsum rtsad nas 'chad //
rgya rgya rgya /
!
bde gshegs 'dus pa'i drag sngags las //
phas kyi rbod gtong zlog pa ni //
dur khrod shog shog gro ga la //
tsakra rtsibs brgyad ldan pa bri //
dbus su rang gi ming rus bri //
rtsibs brgyad rtsa sngags bri bar bya //
rtsibs mchan zlog srung sngags bris la //
drag po yi ni sa blangs nas //
mchod rten nag po khru gang brtsig
/dgra bo'i ming byang rtags so bya //
snying gar mchog phur sor bzhi gdab //
'brub khrung khru gang nang du gzhug
/steng du mchod rten bzhag par bya //
mchod rten bum par 'khor lo gzhug
/gzungs thag de yi nang nas drangs //
gnyen po'i dus su drag po brdeg
/de yi rtags ni 'di ltar yong //
dmag dpung bcom dang grong khyer bcom //
rgyal po'i pho brang bshig pa dang //
mtshon cha kha bsnol dum bur bcag
/dmag rgyal dar phyar bso 'debs 'byung //
de tshe nya bo kho phyogs mnan //
drag sngags bzlas shing thun khrag 'phang /
kho nyid 'phung ste rtsa ba 'chad //
rgya rgya rgya /
!
bde gshegs 'dus pa'i lha la phyag 'tshal lo //
bde gshegs 'dus pa'i drag sngags las //
'khor g.yog rang sogs 'gro ba rnams //
srung ba'i las rim bstan pa ni //
shog bu'am dar dkar mtho gang la //
tsakra rtsibs brgyad bris nas kyang //
dbus su gang bsrung ming bris la //
rtsibs brgyad la ni rtsa ba'i sngags //
rtsibs mchan la ni srung zlog sngags //
legs par bris la la chas dril //
yang na bltebs te tshon skud dril //
gang bsrung rtsa sngags brgya dang brgyad //
rab gnas mchod bstod mi dgos te //
drag sngags 'khor lo srung ba'i mchog
/lus sam mgul du btags pa na //
stong phrag brgyad cu'i gdon las thar //
nad dang dus min 'chi ba thub //
rtags ni go mtshon bzang po gyon //
rtag tu mtshon rnon thogs pa rmi //
'di las srung ba lhag pa med //
sngags ni rgyun du bzla bar bya //
srid pa'i me bas sngags dbal tsha //
bar chad bgegs rnams rtswa sbur 'dra //
bzlas pa tsam gyis sreg par byed //
rgya rgya rgya /
!
bde gshegs 'dus pa'i drag sngags las //
sri 'u gso ba 'di ltar gso //
lcags sam seng ldeng phur pa la //
drag sngags khri tsho gcig bzlas la //
srung skud sngags mdud bcas pa yang //
sri 'u'i lus la gdags par bya //
sre mong rlid bu'i nang du ni //
tsakra rtsibs brgyad sngags bkod la //
dbus su sri 'u'i ming bris la //
legs par bris la rgyab tu gdags //
ga'u 'am khyi gu'i thod pa ru //
chung sri za 'dre'i ming bris la //
ma yi mal gyi 'phongs su mnan //
drag sngags brdegs bzlas za 'dre brdung //
sri 'u sos par the tshom med //
rgya rgya rgya /
!
bde gshegs 'dus pa'i drag sngags las //
smyon pa 'dul ba'i las byed na //
dur khrod ras sam shog bu la //
tsakra rtsibs brgyad sngags bkod la //
dbus su smyo 'dre bris nas ni //
'brub khung gru gsum nang du gzhug
/lcags sam seng ldeng phur pas gzir //
smyon pa'i ske la mkhar nag gdags //
phur pas gzir zhing drag sngags bzla //
zhag ni nyi shu rtsa gcig nas //
smyon pa thul bar the tshom med //
rgya rgya rgya /
!
bde gshegs 'dus pa'i drag sngags las //
gnod gdug 'dul ba'i las byed na //
rdo rje nag po'i lte ba la //
sngags kyi 'khor lo bskor nas ni //
nad pa'i sna nas gu gul gyi //
dud pas bdug cing srin lag bsdam //
sngags kyis drag tu gzir ba na //
'dre gdon skad ngan tsher re 'don //
nad pa sos par the tshom med //
rgya rgya rgya /
!
bde gshegs 'dus pa'i drag sngags las //
zho chang srung ba'i las byed na //
tsakra rtsibs brgyad sngags bkod la //
la cha'i sbal pa'i nang du gzhug
/sngags ni khri ru bzlas nas kyang //
zho chang gang bsrung nang du gzhug
/des kyang thub par the tshom med //
rgya rgya rgya /
!
bde gshegs 'dus pa'i drag sngags las //
mdze dang lhog pa gag pa 'bras //
shu ba 'brum bu phra mo la //
mu zi nag po gu gul dang //
shu dag nag po btsan dug dang //
dri chen tshil chen rwa gzhob dang //
rgya tshil phag tshil rta rkyang tshil //
sngags bzlas byug pa byas na ni //
gang yang 'joms par the tshom med //
gi wang tsan+dan a ru ra //
btsan dug nag po gla rtsi dang //
shu dag nag po gu gul nag
/mu zi nag po shing kun dang //
rgya yi snag tshwas gzhi blangs la //
phye ma'am ril bu gang yang rung //
lus la byug cing gdags par bya //
gcig tu sa bdag gnyen por 'gyur //
gnyis su klu yi gnyen por 'gyur //
gsum du gnyan gyi gdug rtsub thub //
bzhi ru lhog pa dkar nag thub //
lnga ru 'brum nag 'brum bu thub //
drug tu rgyu gzer srung ba'i mchog
/bdun du bal nad glad gzer thub //
brgyad du mkhris pa rtsa rgyus thub //
dgu ru 'go ba'i nad rnams thub //
byis pa'i gdon tshogs bco lnga zlog
/'di 'dra'i nus pa gzhan na med //
bde gshegs 'dus pa'i drag sngags 'di //
sgrub pa bka' brgyad 'dus pa las //
drag sngags sham bu ngar du btags //
ral gri phyung nas rdeg dang mtshungs //
slob dpon pad+ma'i thugs las byung //
spel ba'i gnas med gter du sbas //
las 'phro can dang 'phrad par shog
/rgya rgya rgya /
bde gshegs 'dus pa'i drag sngags rdzogs so //
gter rgya /
sbas rgya /
gtad rgya /
!
rgyal po khri srong lde'u btsan gyi /
phyag dpe rin po che'i gter du sbas pa /
lho brag mkho mthing nas mnga' bdag nyang ral pa can chen pos bton /
des sras mched gnyis la gnang /
de la ru ston 'jam gyis zhus so //
chos sku snang ba mtha' yas /
longs sku pad+ma dbang chen /
sprul sku pad+ma 'byung gnas /
ye shes mtsho rgyal /
khri srong lde'u btsan /
mnga' bdag nyang ral /
she ma 'od 'byung /
bla ma grub thob 'dar phyar /
bo dong rin po che /
nyan chen bsod nams mtshan ldan /
mkhan chen brag ram pa chos rgyal dpal /
chos rje pa'o //
nges par 'di la mkha' 'gro'i bka' rgya yod pas bag med du ma spyod /
dam med la ma sbyin /
gcig las ma spyad /
gnyis su ma spel /
glan gyi ban btsun zur phug pa /
sbas pa'i rnal 'byor chen po dge slong bsam 'grub seng ge la /
skyi'i ban btsun man ngag gi rgya mtsho dge slong tshul khrims bzang pos gus pas zhus so //
bdag gi bla ma rdo rje 'dzin pa d+harma shrI b+ha dra'i phyag dpe las zhal bshus so ///
/
