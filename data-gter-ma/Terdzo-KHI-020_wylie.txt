snyan brgyud phur pa'i tshe sgrub kyi dmigs bzlas gter gzhung las khol phyung ni /
bdag mdun badzra ku mA ra'i :
thugs nas 'od zer mkha' khyab 'phros :
pho nya bcu gnyis las la bskul :
srid pa gsum gyi gting dkrugs te :
bla tshe chad nyams yar pa bkug :
snod bcud dwangs ma dbang med bsdus :
ye shes chen po'i gzi byin gyis :
mya ngan 'das pa'i rnam grol dbyig :
theg le gcig tu bskyil pa las :
mi 'gyur rtag pa'i srog thob gyur :
ces mos la sgrub sngags /
oM badzra kI li kI la ya sarba big+h+nAn baM hU~M phaT:
ces pa'i sham du /
badzra dz+nyA na A yu She swA hA:
zhes sbyar ba ci nus su bzlas mthar mda' dar g.yab ste tshe 'gugs bskul ba ni /
oM:
dang por thugs bskyed rjes su dgongs :
bar du grub pa'i rtags mtshan dbyung :
tha ma rig 'dzin bdag cag gis :
rtse gcig bsnyen pa chud ma gson :
sku gsung thugs kyi gzi byin skyed :
yon tan phrin las cho 'phrul ston :
pho nya sprul pas 'jig rten khengs :
snod kyi dwangs ma bcud kyi dpal :
'khor 'das kun gyi tshe sdus la :
rnal 'byor bdag gi lus la khug :
sgo gsum thig le'i dbyings su stims :
bla tshe chad nyams yar pa gsos :
tshe dang ye shes dngos grub stsol :
oM badzra kI li kI la ya sarba big+h+nAn baM hU~M phaT:
badzra dz+nyA na A yu She swA hA:
ces sgrub sngags la tshe sham sbyar ba bcas bya /
spros pas srid zhir khyab pa'i tshe :
bsdus pas thig le nyag gcig klong :
'pho 'gyur med par rgyas btab pas :
ye shes mchog gi tshe 'grub shog :
dz+nyA na badzra rak+Sha rak+Sha a a :
zhes dang ye d+har bcas brjod la rgyas gdab bya'o ///
/
