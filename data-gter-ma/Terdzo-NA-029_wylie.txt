@#:
karma ma hA g+hu ru'i sgrub skor las rtsa ba'i sgrub pa gter byon bzhugs so :
snyigs dus nyon mongs dug lnga hrags :
phung byed 'dre srin 'byung po langs :
de phyir bar gcod rkyen rnams mang :
bar chod rkyen las skyob pa'i phyir :
bdud 'dul pad+ma nga nyid bsgrub :
hU~M las karma drag po'i sku :
ljang nag du ba'i mdog lta bu :
phyag g.yas sna tshogs rdo rje 'phyar :
phyag g.yon seng ldeng phur pa bsgril :
mthing nag ber dang chos gos mnab :
sna tshogs rdo rje'i phreng ba dang :
bdud kyi mgo phreng do shal 'phyang :
'og gzhi sna tshogs rdo rje'i steng :
pad+ma'i gdan la nyon mongs bdud :
dkar ser dmar nag bzhi bsnol steng :
stangs stabs khros pa'i tshul du bzhugs :
thugs kar mthing nag rdo rje'i dbus :
hU~M yig mtha' ru sngags kyis bskor :
gnam lcags 'bar ba'i khang sgrom dbus :
gsal bar bsgoms la drag sngags bzla :
A+oM AHhU~M karma ma hA g+hu ru karma sid+d+hi hU~M:
rtsa ba'i snying po 'bum phrag gsum :
bzlas pas bdud bzhi'i bar chad sel :
de nas skabs su 'di nyid bzla :
A+oM AHhU~M karma ma hA g+hu ru karma sid+d+hi hU~M:
gnod byed bdud bzhi'i snying la raM raM thul thul trig rbad trig rbad :
ha la pa ti :
trig nan rbad :
'di ni gzir ba drag po'i sngags :
drag po'i ltas dang bar gcod kyi :
'tshe bas nyen na bzla ba las :
gzhan du rang gi 'khor la gzan :
rtsa ba'i sngags dang las kyi sngags :
'bum du bzlas shing seng ldeng gi :
phur pa sor brgyad sngags la 'chang :
de yis bar chad bgegs kun thub :
bag zan dug dang khrag gis sbrus :
bkug bstims mdun du bzhag nas kyang :
bu nyid lhar bskyed bsgom lung phog :
rdzas kun lag tu gtad par bya :
rang dang 'dra ba'i bu la sbyin :
mang du mi spel sa ma ya :
mtha' yi dgra bzhi langs pa dang :
khyad par rang rgyud nyon mongs bdud :
nang du 'khrugs pas phyi rol bdud :
rlung ltar langs tshe sgrub par gyis :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]sbrul lor gtsang thob rgyal du shog ser las bris :
!
karma ma hA g+hu ru'i phrin las rgyun khyer gyi rim pa ljags bsgrigs ma bzhugs so :
gu ru pad+ma sid+d+hi hU~M hrI:
snyigs dus nyon mongs dug lnga hrags :
phung byed 'dre srin 'byung po langs :
de phyir bar gcod rkyen rnams mang :
bar gcod rkyen las skyob pa'i phyir :
bdud 'dul pad+mar bdag skyabs mchi :
mtha' yi dgra bzhi langs pa dang :
khyad par rang rgyud nyon mongs bdud :
nang du 'khrugs pas phyi rol bdud :
rlung ltar langs tshe bsgrub par bgyi :
rang gi rig pa hU~M du bsam :
hU~M:
rgyu las bskyed pa'i sngags brjod pas :
drag po'i gzhal yas lhun gyis grub :
gnam lcags 'bar ba'i gzhal yas nang :
gdan du sna tshogs rdo rje dang :
chu skyes steng du nyon mongs bdud :
dkar ser dmar nag bzhi bsnol steng :
stangs stabs khros pa'i tshul du ni :
hU~M las karma drag po'i sku :
ljang nag du ba'i mdog lta bu :
phyag g.yas sna tshogs rdo rje 'phyar :
g.yon pas seng ldeng phur bu bsgril :
mthing nag ber dang chos gos banab :
sna tshogs rdo rje'i phreng ba dang :
bdud kyi mgo phreng do shal 'phyang :
stangs stabs khros pa drag po'i sku :
dam tshig sems dpa' nyid du gsal :
gnas nas sems dpa' spyan drang phyir :
tshil chen gu gul dud pa btang :
mos gus gdung shugs drag po yis :
srin yul lang ka pu ri nas :
spyan drangs bstim pa nyer gcig bya :
hU~M hU~M hU~M:
lang ka pu ri srin po'i yul :
gtum drag rngam pa'i dur khrod nas :
srin po'i rgyal po yal gam can :
g+hu ru karma drag po rtsal :
log 'dren ma rungs bsgral slad du :
gnas 'dir myur ba nyid du byon :
ma hA g+hu ru karma drag po rtsal badzra sa ma ya dzaHdzaHdzaHhU~M baM ho :
gnyis med brtan par bzhugs gsol phyir :
'og gzhi sna tshogs rdo rje'i steng :
pad+ma'i gdan la nyon mongs bdud :
dkar ser dmar nag bzhi bsnol steng :
stangs stabs khros pa'i tshul du bzhugs :
ma hA g+hu ru karma drag po rtsal badzra sa ma ya tiSh+Tha lhan :
gus gdung dang ba'i yid kyis phyag 'tshal ba :
dpal chen thugs kyi sprul pa ma hA g+hu ru :
drag po'i phrin las mchog la mnga' brnyes pa :
ma rungs dus mtha'i dmag dpung 'joms pa'i lha :
khro rgyal phrin las rdzogs la gus phyag 'tshal :
ma hA g+hu ru a ti pU ho :
pra ti dza ho :
dngos 'byor yid sprul mchod sprin ni :
sgo lnga'i longs spyod phyi yi mchod pa dang :
dug lnga rnam dag rang byung dag pa'i rdzas :
bde chen yongs grol gsang ba'i mchod pa rnams :
bdud 'dul pad+ma'i sku la mchod pa 'bul :
dgyes pa chen po bskyed phyir bzhes su gsol :
karma ma hA gu ru mAM sa rak+ta kiM ni ri ti a mr-ita ba liM ta ma hA sarba pU dza khA hi :
dus gsum rgyal ba'i thugs rje 'dus pa'i dpal :
ma rungs 'dul mdzad karma drag po rtsal :
'gro ba snyigs ma'i sdug bsngal skyob pa'i lha :
drag po'i phrin las mdzad la phyag 'tshal bstod :
gzhung las lhar gsal 'dzab dgongs ni :
thugs kar mthing nag rdo rje'i dbus :
hU~M yig mtha' ru sngags kyis bskor :
gnam lcags 'bar ba'i khang sgrom dbus :
gsal bar bsgoms la drag sngags bzla :
oM AHhU~M karma ma hA g+hu ru karma sid+d+hi hU~M:
rtsa ba'i snying po 'bum phrag gsum :
bzlas pas bdud bzhi'i bar chad sel :
thun mtshams nyams chag bskang ba'i phyir :
lha mchog karma drag po gshegs :
phyi nang gsang ba'i tshogs mchod 'bul :
nyams chag 'gal 'khrul mthol lo bshags :
sku gsung thugs yon phrin las bstod :
mchog dang thun mong dngos grub stsol :
ma hA pany+tsa :
ma hA rak+ta :
ma hA ba liM ta khA hi :
rjes su bstod pa 'di nyid bya :
hU~M:
dpal chen thugs kyi sprul pa phrin las bdag :
log 'dren gdug pa kun 'dul ma hA g+hu ru :
bdud sde 'dul mdzad karma drag po'i sku :
byin rlabs mthu stobs nus pa'i rtsal ldan pa :
ma rungs log 'dren 'dul la phyag 'tshal bstod :
ces bstod :
stod las rgyun khyer las rim mo :
shu b+haM:
!
karma ma hA gu ru'i tshogs mchod ljags bsgrigs ma bzhugs so :
karma ma hA g+hu ru hU~M:
sgrub pa'i las rim kha skong phyir :
'dod yon tshogs kyi yo byad rnams :
zhing lpags dngos sam gcan zan gyi :
g.yang gzhi'i gdan la legs bshams te :
'byung ba'i sa bon gsum gyis sbyang :
raM yaM khaM:
a las thod pa'i nang du ni :
'dod yon dpag med legs bsams la :
'bru gsum sngags kyis byin gyis brlabs :
oM AHhU~M:
hrIHyis 'dod yon sna tshogs spel :
dus gsum rgyal ba zhi khro'i tshogs :
mkha' 'gro dpa' bo dam tshig can :
chos skyong srung ma gter bdag rnams :
ma lus yud kyis gnas 'dir byon :
lang ka pu ri srin po'i yul :
zangs mdog dpal ri'i gnas mchog nas :
srin po'i rgyal po yal gam can :
'dod yon tshogs la spyan 'dren gshegs :
dag pa'i zhing khams so so nas :
sprul sku 'gro ba'i don mdzad pa'i :
rig 'dzin bla ma'i tshogs bcas rnams :
thugs rjes dgongs la gnas 'dir gshegs :
chos dbyings dag pa'i zhing khams nas :
mkha' 'gro phrin las yongs grub rtsal :
chos bdag bu mchog nyer gcig rnams :
tshogs la spyan 'dren gshegs su gsol :
karma ma hA g+hu ru de wa DA ki nI sarba ging ka ra sa ma ya dzaHdza :
de ltar tshogs zhing spyan drangs la :
dang po mchod pa 'bul ba ni :
hU~M:
thugs rje'i phrin las gcig bsdus ma hA gu ru :
longs spyod rdzogs sku khrag 'thung zhi khro'i lha :
dpa' bo DA ki chos srung gter bdag dang :
rig 'dzin brgyud pa rnams la mchod pa 'bul :
mchog thun dngos grub bu mchog bdag la stsol :
ga Na tsakra pU dza khA hi :
bar pa mchod cing nyams chag bshags pa ni :
nyon mongs dug lnga'i rtog pa'i dbang gyur te :
tshor dang ma tshor ma rig mun pas bsgribs :
rtsa ba yan lag dam tshig nyams chag kun :
'dod yon tshogs kyi mchod pas mthol zhing bshags :
khrag 'thung lha tshogs rnams kyis bzod par bzhes :
karma ma hA g+hu ru sarba sa ma ya hU~M:
tha ma bsgral zhing bstab pa ni :
hU~M nr-i tri dzaHdza :
mchog gsum sku gsum byin rlabs bden pa dang :
dbang phyug 'jig rten dregs pa'i nus mthu yis :
ting 'dzin sngags dang phyag rgyar ldan byas pas :
dkon mchog spyi dgra rig 'dzin sku dgra dang :
skye 'gror 'tshe byed zhing bcu ru tra dang :
bod khams phung byed mtha' dmag gdug pa'i tshogs :
gnod byed dgra bgegs 'byung po dam sri'i rigs :
bsgral byar 'os pa'i bla srog 'dir khug cig :
badzra aM gu sha dza :
badzra pA sha hU~M:
badzra s+pho Ta baM:
badzra g+han+d+he ho :
ha la pa ti trig nan dgra bgegs kyi snying srog la raM raM thul thul :
trig rbad trig rbad :
ha la pa ti trig nan rbad :
phur pas btab cing mtshon chas bsgral :
ma la ya yi ri bo dang :
srin yul gnas nas gu ru'i tshogs :
spyan drangs zhal du gsol bar bsam :
hU~M:
dpal chen 'khor bcas zhal phyes shig :
zhal ni hom khung gdangs pa 'dra :
tshems ni hom shing btsugs pa 'dra :
ljags ni hom gzar brkyangs pa 'dra :
dgra bgegs bsgral pa'i phung po 'di :
dpal chen 'khor bcas zhal du bstab :
rdul phran tsam yang med par rol :
oM AHhU~M karma ma hA g+hu ru karma sid+d+hi hU~M:
dgra bgegs kyi sha khrag rus pa la kha raM khA hiH
tshogs bskang rim pa ci rigs bya :
karma ma hA gu ru'i tshogs mchod sa ma ya :
gsang sgrub snying thig nag po'i skor :
lo bcur rang min kun la sbos :
spyi lung bzhin du rtags byung na :
drag po'i bu mchog dpral sme can :
de sogs rtags dang sbyar la spel :[ \u0f80]atsha :
rig 'dzin ngag gi dbang pos mdzad /
!
karma ma hA g+hu ru'i phrin las drag po'i srog gtad gter byon bzhugs so :
@#:
:\u0f88\u0f88\u0f88\u0f88\u0f88\u0f88\u0f88
'phrin las drag po'i srog gtad pa :
gzhung bzhin lha ru bskyed nas kyang :
tshil chen gu gul dud pa btang :
mos gus gdung shugs drag po yis :
srin yul lang ka pu ri nas :
spyan drangs bstim pa nyer gcig bya :
hU~M hU~M hU~M:
lang ka pu ri srin po'i yul :
gtum drag rngam pa'i dur khrod nas :
srin po'i rgyal po yal gam can :
gu ru karma drag po rtsal :
log 'dren ma lus bsgral slad du :
gnas 'dir myur ba nyid du byon :
ma hA gu ru karma drag po rtsal badzra sa ma ya dzaHdzaHdzaHhU~M baM ho :
nyon mongs bdud bzhi 'dul ba'i rdo rje 'di :
skal ldan bu la thabs kyi phyag rgyar sbyin :
oM badzra satwaM b+ha ya nan :
'phrin las yongs sgrol seng ldeng phur pa 'di :
shes rab snying rjes bsgral ba'i rdzas su gtad :
hU~M badzra kI li kI la ya mA ra ya rbad :
ba liM lhar gsal spyi bor bzhag :
hU~M:
dpal chen thugs kyi sprul pa 'phrin las bdag :
log 'dren gdug pa kun 'dul ma hA g+hu ru :
karma drag po rtsal gyi sku gsung thugs :
yon tan phrin las byin rlabs nus pa'i rtsal :
rigs kyi bu la da lta nyid du sbyin :
oM AHhU~M karma ma hA g+hu ru karma sid+d+hi hU~M:
de nas srog gi snying po sbyin :
'di ltar gsang ba'i man ngag rnams :
dang po brda' min chol bur spel :
the tshom byed pa'i 'khor tshogs 'dul :
gnyis pa srog gtad rdzogs par sbyin :
ma rungs bdud dang mtha' dmag bzlog :
gsum pa las tshogs rdzogs par sbyin :
rang 'dra'i slob bu nyi shu gcig :
gnas chen drag por zab gter spel :
dus rtags ma nor gnad bltems pa :
spyi lung gsang ba'i gal mdor ltos :
dus ma bab na ya ga sgrog :
dam med srog la rgol du cha :
dus mthar gsang ba'i gter bcud nyams :
bdud dang mtha' dmag kha langs 'phyur :
gsang sgrub snying tig nag po'i skor :
lo bcur rang min kun la sbos :
spyi lung bzhin du rtags byung na :
drag po'i bu mchog dpral sme can :
de sogs rtags dang sbyar la spel :
zhes sogs yod pa las phyi mo 'di skor sprel lo hor zla bcu gnyis pa'i nyer dgu la 'bri gung rtse gzhis kar ltas ngo mtshar ba zhig byung ba la brten nas shog ser las myur bar zhal bshus :
!
karma ma hA gu ru'i gtor nag gi las mtha' gter byon bzhugs so :
bdud 'dul pad+ma'i sku la 'dud :
phyi nang bar chod sel ba'i phyir :
gtor nag las kyi mde thung bstan :
lcags sam thod pa'i tshal bu ru :
'bru nag phye la dug khrag gis :
sbrus pa'i chos 'byung gru gsum steng :
bdud bzhi'i gzugs bya de nyid la :
dmigs pa'i 'gugs 'dren drag po bya :
de steng drag po'i gtor ma bsham :
rang nyid lha yi ting 'dzin gyis :
gtor ma sha khrag phung por bsam :
ma la ya yi ri bo dang :
srin yul gnas nas g+hu ru'i tshogs :
spyan drangs zhal du gsol bar bsam :
oM AHhU~M karma ma hA g+hu ru karma sid+d+hi hU~M:
gnod byed kyi sha khrag rus pa la kha raM khA hI:
zhes brjod zhi bar bya ba'i las :
ltas dang mtshan ma rtsub pa na :
gtor ma drag po'i phur bur bsgom :
ling+ga bsgral la gtor mar bstab :
rtsa ba'i sngags dang las kyi sngags :
mang du bzlas shing gnod phyogs 'phang :
gzhan du ma bstan sa ma ya :
shu b+haM:
gsang ba mu stegs gtor nag ni :
srin po'i skad du :[ \u0f88\u0f88\u0f88\u0f88\u0f88\u0f88\u0f88\u0f88 ]o rgyan skad du :[ \u0f88\u0f88\u0f88\u0f88\u0f88\u0f88 ]gsang ba mu stegs gtor nag bstan :
nang pa sangs rgyas bka' yi mthu :
mu stegs log sbyor drag po'i mthu :
bde gshegs zhi khro man chad nas :
grong rgyug 'gong po yan chod kyi :
mthu dang nus pa 'di yis bzlog :
rang nyid dbang phyug chen po'i sku :
shin tu che ba gyen du bsgrengs :
'bras bu klu yi yul du zug :
rked pa mi yi yul du ldem :
mgo bo lha yi yul du 'khyogs :
chu sbub bskal pa'i me ltar 'bar :
sku yi ba spu'i bu ga nas :
zhun gyi me stag khro bo 'phro :
sngags bzlas me yi 'od zer gyis :
gnod byed thams cad tshig par bsam :
bzlas bya dbang phyug drag po'i sngags :
ad tra sad tra so le baM:
g+hu li b+hi b+h+yo :
urno urno thun chog thun chog :
ba so ba so tik+ta nag po sarba thun baM:
byad stems mA ra ya zlog :
yar zlog mar zlog tshal par gas mA ra ya zlog :
'di 'dra'i drag sngags 'phro 'du yis :
bzlas pa tsam gyis byad stems bzlog :
bkra shis mi nor gnyis ka 'phel :
rgyun du bya ba'i man ngag go :
khyad par pha rol byad ltas dang :
pra ngan rmi ltas ngan pa na :
hur thum drag po'i bzlog pa bya :
dur khrod sa dang sa nag bsres :
dug khrag chus sbrus dbang phyug gi :
mtshan ma khong stong mtho gang dang :
sor bzhi la sogs ci 'grub bya :
re ba'i gdan la 'bru nag steng :
bkod la rang 'drar bskyed cing bstim :
nyungs dkar thun la sngags shing bsgrub :
dug shog sngags bris thun nyungs bcas :
nang bcug la chas zhabs bsdams la :
gnod byed phyogs la zor du 'phang :
gsang ba'i gto nag snying gi khrag :
dbang phyug chen pos dngos su phul :[ \u0f88\u0f88\u0f88 ]sbrul lor gtsang thob rgyal du shog ser las bshus pa'o :
shu b+haM:
!
karma ma hA g+hu ru'i gtor nag gi las mtha' ljags bsgrigs ma bzhugs so :
:g+hu ru pad+ma sid+d+hi hU~M hrI:
bdud 'dul pad+ma'i sku la 'dud :
phyi nang bar chod sel ba'i phyir :
gtor nag las kyi mde thung bstan :
lcags sam thod pa'i tshal bu ru :
'bru nag phye la dug khrag gis :
sbrus pa'i chos 'byung gru gsum steng :
bdud bzhi'i gzugs bya de nyid la :
dmigs pa'i 'gugs 'dren drag po bya :
zhes gsungs pa'i phyir :
dgos pa gang gi las rim gyi :
snod rgyu 'bru nag mchog tu bsngags :
sgrub pa'i chos 'byung gru gsum ste :
de ni rgya dang dpangs mnyam pa'i :
steng du bdud bzhi byi 'chings su :
lha bu gan rkyal dkar po la :
kha sbub ser po phung po'i bdud :
de steng nyon bdud gan rkyal dmar :
'chi bdag nag po kha sbrub ste :
rkang bzhi sa la 'beb pa'i tshul :
lag gnyis bsgrad nas brkyang ba 'o :
de steng bkod pa'i gtor ma de :
bdud 'dul pad+ma'i sku ru bskyed :
bdag dang drag po'i gtor ma ni :
bdud 'dul karma drag po'i sku :
ljang nag du ba'i mdog lta bu :
zhal gcig phyag gnyis rgyan rnams rdzogs :
phyag g.yon sna tshogs rdo rje 'phyar :
phrin las sna tshogs mdzad pa'i rtags :
nyon mongs bdud bzhi zil gyis gnon :
g.yas pas seng ldeng phur pa gdengs :
shes rab snying rjes sgrol ba'i phyir :
zhing bcu'i ru tra sgrol ba'i rtags :
sku smad phur pa dbal dang ldan :
gnam lcags 'bar ba'i thog ltar bsam :
thugs kar mthing nag rdo rje'i dbus :
hU~M yig mtha' ru las sngags ni :
rtags dang sbyar te ci 'grub bzla :
mgar gyi zhun me lta bu 'phro :
'bar ba drag po'i sku ru gsal :
spyan drangs bstim pa drag po bya :
hU~M zhes gong gi sngags tshig sbyar :
hU~M hU~M hU~M:
lang ka pu ri srin po'i yul :
gtum drag rngam pa'i dur khrod nas :
srin po'i rgyal po yal gam can :
g+hu ru pad+ma drag po rtsal :
log 'dren ma rungs bsgral slad du :
gnas 'dir myur ba nyid du byon :
A+oM AHhU~M karma ma hA g+hu ru karma drag po rtsal :
badzra sa ma ya dzaHdza :
dzaHhU~M baM ho :
bstod cing bskul ba 'di nyid do :
hU~M:
dpal chen thugs kyi sprul pa phrin las bdag :
log 'dren dregs pa kun 'dul ma hA g+hu ru :
bdud sde 'dul mdzad karma drag po'i sku :
byin rlabs mthu stobs nus pa'i rtsal ldan pa :
ma rungs log 'dren 'dul la phyag 'tshal bstod :
dgra bgegs ru tra sgrol ba'i las mdzod cig :
oM AHhU~M karma ma hA g+hu ru karma sid+d+hi hU~M:
gnod byed bdud bzhi'i snying la raM raM thul thul :
trig rbad trig rbad :
ha la pa ti trig nan rbad :
pra be sha ya phaT:
A be sha ya A:
phung byed dgra bgegs kyi snying srog la raM raM thul thul :
trig rbad trig rbad ha la pa ti trig nan rbad :
las sngags kyi mthar :
hU~M badzra kI li kI la ya dam sri ru tra zhing bcu mA ra ya rbad :
gong bzhin zhal bstab sngags bcas sbyor :
hU~M:
srin po'i rgyal po yal gam can :
g+hu ru karma drag po rtsal :
gnam sa tsam gyi zhal phyes shig :
gangs ri tsam gyi mche gtsigs la :
glog dmar tsam gyi ljags rkyongs shig :
dgra bgegs bsgral pa'i sha khrag rus :
dug gsum sha khrag mchod pa bzhes :
oM AHhU~M karma ma hA g+hu ru karma sid+d+hi hU~M:
gnod byed kyi sha khrag rus pa la kha raM khA hi :
hU~M:
ma nyes dpang du dkon mchog bzhugs :
dgra bgegs ma gtogs sku bzur cig :
khrag 'thung drag po'i dmag dpung skyed :
dgra bgegs steng du gtor zor rgyob :
mtha' yi dmag dpung thams cad mA ra ya sod :
rtsa ba'i sngags dang las kyi sngags :
mang du bzlas shing gnod phyogs 'phang :
gzhan du ma bstan sa ma ya :
'di ltar las kyi rim pa rnams :
drag po'i bu mchog dpral sme can :
gnas chen drag por zab gter spel :
zhes lung thob bo :
'gal 'khrul nongs pa mchis na bzod par gsol :
zhes drag po'i gnas chen yang rdzong du dmar phyogs kyi tshes bcu la myur bar bris pa'o :
rig 'dzin ngag gi dbang pos mdzad pa'o :
:
