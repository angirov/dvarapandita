sku gsum rig 'dus zab tig las /
brgyud pa'i gsol 'debs byin rlabs thig le zhes bya ba bzhugs so //
rigs kun khyab bdag pad+ma kun tu 'chang //
lhun rdzogs mgon po pad+ma'i spyan mchog la //
gsol ba 'debs so dz+nyA na badzra hoH
byin gyis rlobs shig sarba sid+d+hi hU~M//
sgyu 'phrul rang gzugs pad+ma tshe dpag med //
kun 'dus sems dpa' pad+ma'i myu gu la //
gsol ba 'debs so dz+nyA na badzra hoH
byin gyis rlobs shig sarba sid+d+hi hU~M//
rigs gsum gcig bsdus pad+ma mdo sngags gling //
bka' babs brgyud 'dzin pad+ma'i sras rnams la //
gsol ba 'debs so dz+nyA na badzra hoH
byin gyis rlobs shig sarba sid+d+hi hU~M//
theg dgu yi dam rgyal ba'i dkyil 'khor dang //
gnas gsum mkha' 'gro dam can gter srung la //
gsol ba 'debs so dz+nyA na badzra hoH
byin gyis rlobs shig sarba sid+d+hi hU~M//
srid las nges 'byung dad gsum khong nas brdol //
las 'bras yid ches thar mchog don du gnyer //
gsag sbyang mthar phyin snying rje mos gus 'byongs //
tshogs lam myur du bgrod par byin gyis rlobs //
dbang bzhis rgyud smin dam tshig rnam par dag
/bskyed rim brtan thob rtsa rlung thig le 'byongs //
las bzhi grub pa brgyad sogs nyams 'og chud //
sbyor lam rnam bzhi bgrod par byin gyis rlobs //
ka dag rang snang ris med dgongs rtsal rdzogs //
lhun grub 'od gsal snang ba tshad la phebs //
bde stong ye shes rnam pa thams cad pa //
mthong sgom lam bzang bgrod par byin gyis rlobs //
lam gyur 'bras bu rig 'dzin rnam pa bzhi //
mthar phyin sgrib gnyis kun sangs mkhyen gnyis rgyas //
mi slob zung 'jug sku gsum mngon du gyur //
don gnyis mtha' ru phyin par byin gyis rlobs //
'di'ang khyab bdag kun mkhyen bla mas bka'i gnang bstsal pa dang /
gnas mdo gcod bla sprul sku dang dpal khyim a mye o rgyan bstan 'dzin sogs kyis bskul ngor pad+ma gar dbang blo gros mtha' yas kyis bris pa dge legs 'phel //

//
