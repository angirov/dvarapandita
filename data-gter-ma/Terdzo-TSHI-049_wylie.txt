\u0f01\u0f83:
bla ma dgongs pa 'dus pa las :
tshe sgrub rgyun khyer gyi gdams pa rang gzhan gnyis la gces pa rdo rje snying po zhes bya ba bzhugs so :
\u0f88\u0f88\u0f88\u0f88
na mo gu ru d+he wa DA ki nI hU~M:
tshe sgrub rgyun khyer man ngag la :
mchog tu gces pa'i yig chung 'di :
phyi rabs skal ldan rjes 'jug rnams :
tshe nyams gso phyir nyams su longs :
dad dang ldan pa'i rnal 'byor pas :
gang zhig nangs par sngar langs te :
lus gnad rdo rje skyil krung bca':
rlung ro lan gsum phyir dbyung la :
tshe bdud sdig sgrib thon par bsam :
de nas skyabs 'gro sems bskyed bya :
snang ba mtha' yas spyan ras gzigs :
pad+ma 'byung gnas man+dA ra :
bla ma yi dam mkha' 'gro'i tshogs :
bdag la byin gyis brlab tu gsol :
'chi med tshe yi dngos grub stsol :
smin cing grol bar mdzad du gsol :
ces pas gsol ba lan gsum btab :
de nas skad cig dran rdzogs su :
rang lus sgyu ma'i grong khyer 'di :
gser gyi rdo rje rtse lnga pa :
rtse mo tshangs pa'i gnas su reg :
rtse gcig gser gyi sa gzhir reg :
'od dang gzi brjid ldan par gsal :
de yi lte bar rang nyid ni :
rnam shes yi ge hrIHdmar po :
tsheg drag dang bcas 'od 'phro bsgom :
ngag nas hrIHzhes brjod pa yis :
hrIHlas 'od zer dmar po'i tshogs :
hrIHyig lta bur 'phros pa yis :
phyogs bcu'i bde gshegs sras dang bcas :
tshe yi lha la phog gyur cing :
de dag thugs dam rgyud bskul nas :
tshur byon hrIHla thim pa yis :
bkrag dang gzi mdangs ldan dmigs la :
rlung byung dmigs pa tshur la bsdu :
phyir dbyung hrIHyig 'od zer 'phros :
de dus hrIHzhes bzlas par bya :
brgya stong khri 'bum ci mang bya :
skabs skabs rlung thun ci thub gzung :
de nas thun mtshams bar skabs su :
mi dmigs rgyas btab bsngo ba bya :
'di la rgyun du 'bad pa yis :
'grub pa'i mtshan ma 'di ltar 'byung :
rang lus gser gyi rdo rjer gyur :
nyi zla shar dang bdud rtsi 'thung :
dri med gos gyon rgyan bzang btags :
spo mthon steng phyin dar phyar dang :
rol mo bsgrags dang chu chen brgal :
nam langs khrus byas la sogs pa'i :
khyad par tshe 'phel ltas bzang 'byung :
dam tshig gzhan la mi spel dang :
nyams su len dus gsang ba gces :
mi dge spang zhing dge ba'i las :
ci 'grub bya dang khyad par du :
'chi nges tshe srog yang yang bslu :
gzhan don byed pa'i skyes bu yis :
nyams su len na 'di lta ste :
thun gyi bar mtshams 'jog pa'i dus :
rang lus gser gyi rdo rje de :
gu ru mtsho skyes rdo rje'i sku :
gcer bu dmar gsal rus rgyan can :
phyag gnyis mnyam gzhag tshe bum 'dzin :
stong gsum khengs pa gcig tu gsal :
de yi ngang la ci bder bya :
snang srid 'khor 'das chos rnams kun :
rang bzhin dngos med mtha' bral ba :
bcos bslad med pa'i ngang la bzhag :
de ni man ngag dam pa 'o :
sa ma ya :
tshe sgrub rgyun khyer gyi gdams pa rdo rje'i snying po zhes bya ba las can gcig dang 'phrad par shog :
rgya rgya rgya :
sbas rgya :
gtad rgya :
gter rgya :
tshe sgrub rgyun khyer gyi gdams pa rdo rje'i snying po zhes bya ba /
gter ston rol pa ye shes rtsal gyis gter nas bton pa shu b+haM///
/
