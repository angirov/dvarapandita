bla ma'i thugs sgrub yid bzhin nor bu las /
gsol 'debs bsam pa lhun grub bzhugs so //
e ma ho :
nub phyogs bde ba can gyi zhing khams su :
snang ba mtha' yas thugs rje'i byin rlabs g.yos :
sprul sku pad+ma 'byung gnas byin brlabs te :
'dzam bu'i gling du 'gro ba'i don la byon :
'gro don rgyun chad med pa'i thugs rje can :
o rgyan pad+ma 'byung gnas la gsol ba 'debs :
bsam pa lhun gyis 'grub par byin gyis rlobs :
rgyal po khri srong lde'u btsan man chad nas :
chos rgyal gdung rgyud mtha' nas ma stongs bar :
dus gsum rgyun chad med par byin gyis rlobs :
bod kyi chos skyong rgyal po'i gnyen gcig pu :
rgyal po chos spyod skyong ba'i thugs rje can :
o rgyan\u0f8e
bsam pa\u0f8e
sku ni lho nub srin po'i kha gnon mdzad :
thugs rjes bod kyi sems can yongs la gzigs :
ma rig log pa'i sems can 'dren pa'i dpal :
nyon mongs gdul dka'i sems can thabs kyis 'dul :
brtse gdung rgyun chad med pa'i thugs rje can :
o rgyan\u0f8e
bsam pa\u0f8e
dus ngan snyigs ma'i mtha' la thug pa'i tshe :
nangs re dgong re bod kyi don la byon :
nyi zer 'char sdud mdangs la 'chib ste byon :
yar ngo tshes bcu'i dus su dngos su byon :
'gro don stobs chen mdzad pa'i thugs rje can :
o rgyan\u0f8e
bsam pa\u0f8e
lnga brgya'i tha ma rtsod dus snyigs ma la :
sems can thams cad nyon mongs dug lnga rags :
nyon mongs dug lnga rang rgyud spyod pa'i tshe :
de 'dra'i dus na bdag 'dra'i thugs rjes skyob :
dad ldan mtho ris 'dren pa'i thugs rje can :
o rgyan\u0f8e
bsam pa\u0f8e
hor sog 'jigs pa'i dmag gis mtha' bskor nas :
chos 'khor gnyan po 'jig la thug pa'i tshe :
yid gnyis the tshom med par gsol ba 'debs :
gu ru lha srin sde brgyad 'khor dang bcas :
hor sog dmag dpung bzlog par the tshom med :
o rgyan\u0f8e
bsam pa\u0f8e
sems can sgyu lus 'jig pa'i nad byung tshe :
mi bzod sdug bsngal nad kyis nyen pa na :
yid gnyis the tshom\u0f8e
gu ru sman gyi bla dang dbyer med pas :
tshe zad ma yin bar chad nges par sel :
o rgyan\u0f8e
bsam pa\u0f8e
'byung ba dgrar langs sa bcud nyams pa'i tshe :
sems can mu ge'i nad kyis nyen pa na :
yid gnyis the tshom\u0f8e
gu ru mkha' 'gro nor lha'i tshogs dang bcas :
dbul phongs bkres skom sel bar the tshom med :
o rgyan\u0f8e
bsam pa\u0f8e
las can 'gro ba'i don du gter 'don na :
dam tshig zol zog med pa'i dpa' gding gis :
yid gnyis the tshom\u0f8e
gu ru yi dam lha dang dbyer med pas :
pha nor bu yis lon par the tshom med :
o rgyan\u0f8e
bsam pa\u0f8e
sbas yul nags khrod dben sa snyogs pa'i tshe :
kha char bu yug 'tshubs shing lam 'gags na :
yid gnyis the tshom\u0f8e
gu ru gzhi bdag gnyan po'i 'khor dang bcas :
chos mdzad lam sna 'dren par the tshom med :
o rgyan\u0f8e
bsam pa\u0f8e
stag gzig dom dred dug sbrul mche ba can :
'brog chen 'jigs pa'i 'phrang la 'grim pa'i tshe :
yid gnyis the tshom\u0f8e
gu ru dpa' bo ging dang srung mar bcas :
gdug pa'i sems can skrod par the tshom med :
o rgyan\u0f8e
bsam\u0f8e
sa chu me rlung 'byung ba'i bar chad kyis :
sgyu lus g.yar po 'jig la thug pa'i tshe :
yid gnyis the tshom\u0f8e
gu ru 'byung ba bzhi yi lha mor bcas :
'byung ba rang sar zhi bar the tshom med :
o rgyan\u0f8e
bsam\u0f8e
lam srang 'jigs pa'i 'phrang la 'grim pa'i tshe :
bsad khyer jag pa chom pos nyen pa na :
yid gnyis the tshom\u0f8e
gu ru phyag rgya bzhi yi dgongs par ldan :
tsau ra mi rgod rngams sems brlag par byed :
o rgyan\u0f8e
bsam pa\u0f8e
gang zhig gshed ma'i dmag gis mtha' bskor nas :
mtshon cha rnon pos 'debs shing nyen pa na :
yid gnyis the tshom\u0f8e
gu ru rdo rje'i gur dang ldan pa yis :
gshed ma bred cing mtshon cha 'thor bar 'gyur :
o rgyan\u0f8e
bsam pa\u0f8e
nam zhig tshe zad 'chi ba'i dus byung tshe :
gnad gcod sdug bsngal 'du 'phrod nyen pa na :
yid gnyis the tshom\u0f8e
gu ru snang ba mtha' yas sprul pa ste :
bde ba can gyi zhing du nges par skye :
o rgyan\u0f8e
bsam pa\u0f8e
sgyu lus g.yar po zhig pa'i bar do ru :
'khrul snang nying 'khrul sdug bsngal nyen pa na :
yid gnyis the tshom\u0f8e
gu ru dus gsum mkhyen pa'i thugs rje yis :
'khrul snang rang sar grol bar the tshom med :
o rgyan\u0f8e
bsam pa\u0f8e
gzhan yang las dang rkyen gyi dbang gyur te :
'khrul snang dngos por zhen cing sdug bsngal na :
yid gnyis the tshom\u0f8e
gu ru bde chen rgyal po'i ngo bo ste :
sdug bsngal 'khrul pa rtsad nas gzhig par byed :
o rgyan\u0f8e
bsam pa\u0f8e
'gro drug sdug bsngal chen pos nyen pa dang :
khyad par bod kyi rje 'bangs sdug bsngal na :
dad gus mos pa'i gdung shugs drag po yis :
yid gnyis the tshom med par gsol ba 'debs :
gu ru'i thugs rjes 'pho 'gyur med par gzigs :
o rgyan pad+ma 'byung gnas la gsol ba 'debs :
bsam pa lhun gyis 'grub par byin gyis rlobs :
zhes pa'ang rtsod bral dus bab kyi sprul pa'i gter ston chen po o rgyan mchog gyur bde chen gling pas mdo khams nor bu spun gsum gyi brag rin chen 'bar ba'i mgul nas spyan drangs pa'i bla ma'i thugs sgrub yid bzhin nor bu'i zhal gdams man ngag bcu gsum las phyi gsol 'debs kyi tshul du sgrub pa khol du phyungs pa ste /
'dis kyang ris su ma chad pa'i bstan 'gro'i phan bde'i 'dod dgu lhun gyis grub pa'i rgyur gyur cig
/mang+ga laM//

//
