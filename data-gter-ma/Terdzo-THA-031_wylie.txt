sman mchod ni /
'od mtshan stong 'bar 'chi med chos kyi sku
/nges pa lnga ldan rnam snang longs spyod rdzogs //
o rgyan bla ma bde chen sprul pa'i skur //
sman mchod 'bul lo dbang dang dngos grub stsol //
bod 'bangs skyong ba'i ma gcig mtsho rgyal zhabs //
bka' drin mnyam med 'jam mgon khri srong rje //
gu ru'i thugs sras ye shes rol pa rtsal //
sman mchod 'bul lo dbang dang dngos grub stsol //
rigs kun khyab bdag rdo rje gzi brjid rtsal //
gter chen bla ma mchog gyur bde chen gling //
'khor lo'i mgon po pad+ma gar dbang la //
sman mchod 'bul lo dbang dang dngos grub stsol //
smon lam las sad smin grol bdud rtsi'i mdzod //
bka' bab lung zin bstan pa'i sgron me mchog
/chos bdag brgyud 'dzin rim par byon rnams la //
sman mchod 'bul lo dbang dang dngos grub stsol //
snyigs dus skyabs gcig mtsho skyes rdo rje 'chang //
yid bzhin nor bu bla ma'i dkyil 'khor pa //
rab 'byams rtsa gsum srung mar bcas rnams la //
sman mchod 'bul lo dbang dang dngos grub stsol //
ces bla ma'i thugs sgrub yid bzhin nor bu'i sman mchod mtshan don sbyar ba 'di'ang sman sgrub skabs nyer mkho'i ched dpal karma pas bris //
