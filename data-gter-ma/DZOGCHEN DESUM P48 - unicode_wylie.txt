rdzogs chen sde gsum cha lag bdud rtsi sman gyi sgrub pa'i ngag 'don dge
/bdud rtsi sman gyi sgrub pa ni :
sha lnga bdud rtsi rnam pa lnga :
rtsa brgyad yan lag stong la sogs :
kha dog dri ro nus ldan pa'i :
sman du gyur pa thams cad bsags :
khrol bu b+han+d+ha'i snod du bstsal :
a :
snang srid thams cad bdud rtsi lnga :
de nyid rang byung thig le gcig :
rdo rje sems dpa' bde ba che :
kha sbyor gnyug ma'i sku ru bzhengs :
A+o~M badzra satwa A:
zhes pas sbyangs te btags btsags sbol :
byang chub sems kyi thig ler bsam :
thod pa kha sbyor dal dbus bzhag :
mchod gtor tshogs kyi 'khor lo bshams :
bdag dang mdun rten dbyer med pa :
he ru kaHyi dkyil 'khor du :
a ti sems kyi rol par bsgom :
bstod pa'i mjug tu dzapa? khang dbye :
A+o~M ru lu ru lu hU~M b+h+yo hU~M:
phaTa? dza :
dbyings kyi b+han+d+ha mtshan rdzogs dbus :
rig pa ye shes bdud rtsir 'khyil :
dbyings rig dbyer med dkyil 'khor pa :
rdo rje bde ba chen por bzhengs :
sbyor ba'i yan lag rnam mang pos :
'khor 'das brtan g.yo'i dwangs bcud bkug :
snang srid gdod nas de bzhin gshegs :
bde chen bdud rtsi'i thig ler 'khyil :
A+o~M ru lu ru lu hU~M b+h+yo hU~M:
badzra a mr-ita hU~M hrIHThA:
zhes bzlas dgongs pa g.yo med gzhag :
skabs su sman srung spyan drangs la :
rtog pa bsal phyir bdud rtsi 'bul :
hU~M:
'od gsal thig le chen po las :
rnam pa ma 'gags cir yang shar :
sman srung drang srong rig 'dzin dang :
rtsi bcud 'byung lnga'i lha mo kun :
tshur gshegs gnyis 'dzin rtog pa spongs :
bde chen ye shes bdud rtsi bzhes :
rjes chags rol pa'i 'od zer gyis :
'khor 'das rtsi bcud dwangs ma sdus :
b+han+d+ha kha sbyor thig ler stims :
he ru kaHyi dam tshig gis :
bdud rtsi rol pa'i las mdzod cig :
A+o~M badzra a mr-ita de wa DA ki nI hrIM hrIM pheM pheM ho :
zhes bskul ting 'dzin rtse gcig gzir :
bar chad bgegs bsal byin chen dbab :
dus drug tshogs kyi 'khor los mchod :
'od dang sgra dang dri bzang dang :
bde chen ye shes skye ba sogs :
rtags byung dngos grub blang bar bya :
sa ma ya :
mang+ga laM///
/
