rtsa ba gsum la phyag 'tshal lo :
gsang 'dus bla ma'i lam khyer chos :
dang po snang ba lam khyer ni :
bdag nyid bla ma lhar gsal nas :
snang srid snod kyi 'jig rten kun :
bla ma'i gzhal yas khang du blta :
gang ltar blta ba de ltar gnas :
'gro ba sems can ma lus kun :
bla ma yi dam lha ru gnas :
gang ltar bsam pa de ltar nges :
ci phyir snang ba rang sems yin :
'dun pas bzung ste rmi lam du :
de ltar brtag cing brtan par bya :
snod bcud gzhal yas lhar gsal nas :
bya byed rtog pa rang sar grol :
rmi lam sgyu ma bzhin du bsam :
snang la ma zhen bla ma'i lam :
nyin mtshan med par 'bad sbyangs na :
bar dor sprul pa'i sku thob 'gyur :
der yang ma zhen sgyu mar sbyongs :
snang ba sku'i lam khyer rdzogs pa'i zin thig \u0f80atsha :
rgya rgya rgya :
gnyis pa grags pa sgra'i lam khyer ni :
lha dang bla ma'i bsnyen rdzogs nas :
sgra ru grags pa ji snyed kun :
oM dang AHdang hU~M gsum gyi :
sgrar snang bla ma'i gsung sgrar brtags :
'byin 'jug gnas gsum dbugs 'di yang :
'bru gsum bzlas par mkhas pas brtags :
ji ltar bsam pa de ltar nges :
ci phyir grags stong rang sgra yin :
rmi lam du yang de ltar brtags :
grags tshad sngags kyi sgrar 'byongs nas :
sgra 'dzin rtog pa rang sar grol :
rlung dang brag cha'i sgra bzhin bsam :
grags la ma zhen bde gshegs gsung :
snyan dang mi snyan khyad med na :
bar dor 'byung ba'i sgra rnams grol :
bde chen longs spyod rdzogs sku thob :
der yang zhen med rnam rtog sbyongs :
sgra grags gsung gi lam khyer rdzogs :
sgra grags gsung du rdzogs pa'i zin tig \u0f80atsha :
rgya rgya rgya :
gsum pa dran rtog lam khyer ni :
lha dang bla mar sems rtogs na :
sems kyi 'gyu ba dran rtog kun :
chos nyid rol pa'i rgyan du blta :
gsal la 'dzin med ma bcos bzhag :
dag snang 'dun pas rmi lam bzung :
sems chos dbyer med nam mkha' las :
ma 'gag dug lnga'i rtog tshogs shar :
slar yang sems nyid nam mkhar dag :
dper na nam mkha'i sprin bzhin du :
rang shar rang grol sems 'byongs na :
rig pa ye shes chos kyi sku :
'pho 'gyur med par lhun gyis grub :
zang thal ye shes chen po la :
bar do bya ba ga la yod :
sku gsum ye shes ngang la rdzogs :
dran rtog thugs su rdzogs pa'i zin tig \u0f80atsha :
rgya rgya rgya :
