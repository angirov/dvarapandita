\u0f01\u0f83:
rdor sems thugs kyi snying po zhes bya ba bzhugs so :
dpal rdo rje sems dpa' la phyag 'tshal lo :
yang dag ye shes snying po'i bdag nyid can :
sems can kun la phan par brtson pa la :
rdo rje sems dpa' nam mkha' che zhes grags :
dpal ldan sangs rgyas de nyid sgrub pa'i thabs :
snying por bsdus te 'di ru bstan par bya :
de la sbyor dngos rjes ni rnam pa gsum :
dang po skyabs su 'gro ba'i rim pa ni :
tshogs zhing thams cad mdun gyi nam mkhar bsgom :
bdag dang mkha' mnyam sems can ma lus kun :
bla ma rdo rje sems dpa' lhag pa'i lha :
sangs rgyas chos dang dge 'dun thams cad la :
'bral ba med par gus pas skyabs su mchi :
de nas byang chub mchog tu sems bskyed ni :
sngon gyi rgyal ba rnams kyi mdzad pa bzhin :
bdag gis sems can ma lus sgrol ba'i phyir :
so thar byang chub sems dang gsang sngags kyi :
lta spyod thams cad nyams su blang bar bgyi :
de nas yan lag bdun pa 'bul ba ni :
phyogs bcu dus bzhi'i rgyal ba sras dang bcas :
bla ma rdor sems yi dam mkha' 'gro la :
bskal pa zhing gi rdul snyed dang mnyam pa'i :
lus su sprul te gus pas phyag 'tshal lo :
phyi nang gsang ba bla na med pa yi :
dngos 'byor yid sprul mchod sprin rgya mtshos mchod :
so so thar dang byang chub sems dpa' dang :
rig 'dzin nang gi dam tshig nyams pa bshags :
bsod nams ye shes tshogs rnams sus spyod pa :
de la dga' ba chen pos yi rang ngo :
phyogs bcu dus bzhi'i bde gshegs sras bcas rnams :
mya ngan mi 'da' bzhugs par gsol ba 'debs :
gang zhig chos mi gsung bar bzhugs pa rnams :
'gro ba'i don du chos 'khor bskor bar bskul :
rnam kun bsam pa bzang pos bsags pa yi :
bsod nams thams cad 'gro ba'i rgyud la bsngo :
mkha' mnyam sems can ma lus thams cad kun :
bla med byang chub myur du thob par shog :
de nas tshad med bzhi bsgom pa ni :
bdag gi legs spyad sems can kun gyis thob :
'gro ba kun gyi sdug bsngal bdag la smin :
sdug bsngal bral ba'i bde la rtag gnas shing :
chos kun mnyam nyid chen por rtogs par shog :
dzaHhU~M baM hoHsa tshogs zhing rang la thim :
de nas bgegs bskrad bka' bsgo bya ba ni :
hU~M:
gsang ba mchog gi dkyil 'khor 'dir :
'dus pa'i lha ni ma gtogs par :
gnod byed dgra bgegs 'byung po'i tshogs :
'di ru ma 'dug gzhan du dengs :
drag sngags brjod cing yungs thun brab par bya :
gu gul bdug cing sgrol ging dkar nag rgyug :
de nas mtshams gcod pa ni :
hU~M:
steng 'og phyogs mtshams ma lus kun :
hU~M las byung ba'i khro bo'i tshogs :
skar ltar 'khrugs shing glog ltar 'khyugs :
rdo rje mtshon cha'i gur khang 'khrigs :
log par 'dren pa tshar chod cig :
oM badzra rat+na pad+ma karma tsakra tIk+Sh+Na dz+wa la raM rak+Sha rak+Sha :
de nas bshags pa bya ba ni :
hU~M:
ma rig gnyis 'dzin 'khrul pa'i dbang gis ni :
rang rig ye shes lha ru ma rtogs pas :
bag med nyams chag 'gal 'khrul ci mchis pa :
dbyings ye gnyis med lha tshogs rnams la bshags :
yig brgya bzla :
de nas byin chen 'beb pa ni :
hU~M:
phyogs bcu nam mkha'i mthar thug pa'i :
bla ma yi dam mkha' 'gro rnams :
chos kyi dbyings nas gshegs nas kyang :
byin chen phob la dbang chen skur :
yig brgya'i mthar :
dz+nyA na A be sha ya A:
de nas mchod pa byin rlabs ni :
raM yaM khaM:
oM swa b+hA ba sogs :
oM badzra ar+g+haM AHhU~M:
de bzhin du :
shab+da'i bar :
oM AHhU~M sarba pany+tsa a mr-ita hU~M hrIHThA:
oM AHhU~M ma hA rak+ta dz+wa la maN+Da la hU~M hrIHThA:
oM AHhU~M ma hA ba liM ta te dzo ba liM ta ba la ba te gu h+ya hri shwa sa ma ya hU~M hrIHThA:
gnyis pa dngos gzhi bsgom pa ni :
hU~M:
stong gsal de bzhin nyid kyi ngang :
ma bcos snying rje'i rang rtsal las :
zung 'jug rang rig hU~M yig 'bar :
snod bcud kun sbyangs dwangs ma las :
e yaM raM baM laM b+h+rU~M las :
'byung ba lnga yi mkha' dbyings su :
ye shes rang bzhin gzhal yas khang :
mtshan nyid kun rdzogs dkyil 'khor dbus :
gru chad 'khor lo rtsibs bzhi'i steng :
seng ge glang chen rta mchog dang :
shang shang rnams kyis bteg pa'i khri :
pad+ma nyi zla'i gdan steng du :
hU~M las bcom ldan mi bskyod pa :
mthing nag rdo rje dril bu 'dzin :
dbyings phyug yum dang mnyam par sbyor :
yab yum byang sems 'od zer las :
phyogs bzhir oM trAM hrIHAH'phros :
shar du rnam snang sku mdog dkar :
'khor lo dang ni dril bu 'dzin :
spyan ma yum dang gnyis med 'khril :
lho ru rin chen 'byung ldan ser :
rin chen dang ni dril bu 'dzin :
mA ma kI dang gnyis med sbyor :
nub tu snang ba mtha' yas dmar :
pad+ma dang ni dril bu 'dzin :
gos dkar mo dang gnyis med 'khril :
byang du don yod grub pa ljang :
rgya gram dang ni dril bu 'dzin :
dam tshig sgrol mar gnyis med 'khril :
kun kyang zhi ba'i nyams dgu ldan :
rgyan chas bcu gsum dag gis mdzes :
'ja' dang 'od zer klong du gsal :
rang rang rigs kyi gtso bo yi :
ye shes lnga yis dbu brgyan gyur :
gnas gsum oM AHhU~M gis mtshan :
rgyal ba'i gsang gsum byin rlabs 'bar :
de nas spyan 'dren pa ni :
hU~M:
mtha' yas sems can sgrol slad du :
chos kyi dbyings su ro mnyam yang :
thugs rjes gzugs kyi skur bzhengs nas :
dam tshig dkyil 'khor 'dir dgongs shig :
e h+ye hi dzaHhU~M baM ho :
dam tshig ye shes gnyis med blta :
de nas mchod pa 'bul ba ni :
hU~M:
dbyings nas byon la mchod yon sbreng :
phyag dang zhabs ni bsil nas kyang :
rin chen me tog bkram la bzhugs :
spos kyi phreng 'dzin bdug pa ma :
rin chen 'od 'bar 'dzin ma'i tshogs :
rgyal ba rnam la sim pa bskyed :
bdud rtsi ro mchog kun stob cing :
rol mo'i sprin gyis mnyes gyur cig :
oM badzra ar+g+haM nas shab+da'i bar :
pU dza ho :
hU~M:
rtsa brgyad stong la sbyar ba yi :
gtsang sme kun bral byang chub sems :
dkar dmar bde ba'i rgyun drangs shing :
rmad byung gtor ma bcas te mchod :
ma hA su kha :
a mr-ita :
rak+ta ba liM ta pU dza ho :
de nas bstod pa bya ba ni :
oM:
chos kyi sku ni kun la khyab :
longs spyod mtshan dang dpe byad rdzogs :
cir yang snang ba sprul pa'i sku :
ngo bo ro gcig rdo rje ltar :
rnam pa ma 'dres byang chub sems :
sku lngar ldan la phyag 'tshal bstod :
A:
skye ba med pa gzhi yi sgra :
grags stong dbyer med rdo rje'i gsung :
chos kun rang gi ngo bos stong :
bde ba chen po brda yis bshad :
gsung dbyangs drug cu rtsa bzhir ldan :
gsung lngar ldan la phyag 'tshal bstod :
hU~M:
stong pa nyid ni chos kyi dbyings :
'dzin med rang gsal me long ltar :
ngo bo ro gcig mnyam pa nyid :
rang mtshan ma 'dres so sor gsal :
rtsol med bya ba lhun gyis grub :
thugs lngar ldan la phyag 'tshal bstod :
swA:
mtha' yas mnyam pa'i zhing khams dang :
bkod pa khyad 'phags gzhal yas khang :
dag pa'i rang bzhin 'khor gyi tshogs :
'od zer drug phrag bsam yas 'phro :
thams cad rang gi ngo bos gsal :
yon tan lnga ldan phyag 'tshal bstod :
hA:
nyon mongs ma rig mun pa zhi :
ye shes cha rnams ma lus rgyas :
gyong zhing mkhregs pa dbang du bsdu :
shin tu mi bsrun brlag par mdzad :
de kun dus gcig lhun grub pa :
phrin las lnga ldan phyag 'tshal bstod :
de nas bzlas pa bya ba ni :
kun gyi thugs kar zla ba'i steng :
so so'i sa bon phyag mtshan bcas :
de mthar yi ge brgya pas bskor :
'od 'phros sangs rgyas mdzad pa sgrub :
bdag dang sems can thams cad kyi :
rtog sgrib thams cad sbyong bar gyur :
oM badzra satwa sa ma ya :
ma nu pA la ya :
badzra satwa twe no pa tiSh+Tha :
dr-i D+ho me b+ha ba :
su to Sh+yo me b+ha ba :
su po Sh+yo me b+ha ba :
a nu rak+to me b+ha ba :
sarba sid+d+hi m+me pra yats+tsha :
sarba karma su tsa me :
tsit+taM shri yaHku ru hU~M:
ha ha ha ha ho :
b+ha ga wAn :
sarba ta thA ga ta :
badzra mA me muny+tsa :
badzrI b+ha ba :
ma hA sa ma ya satwa A:
de bzhin du /
oM bud+d+ha satwa sa ma ya :
sogs /
oM rat+na satwa sa ma ya :
sogs /
oM pad+ma satwa sa ma ya :
sogs /
oM karma satwa sa ma ya :
sogs nas /
karma b+ha ba ma hA sa ma ya satwa A:
re re bzhin du brgya rtsa re :
thun rer lnga brgya bzlas pa na :
mtshams med lnga yi sdig kyang 'byangs :
na rag gnas su mi ltung ngo :
gzhan yang yang snying bzla ba ni :
oM badzra satwa hU~M:
oM bud+d+ha satwa oM:
oM rat+na satwa trAM:
oM pad+ma satwa hrI:
oM karma satwa A:
de nas bshags pa bya ba ni :
oM:
rdo rje sems dpa' dgongs su gsol :
gsang mchog sdom pa 'di mnos pas :
'da' ka khas blangs dam las g.yel :
rtsa ba yan lag dam tshig gi :
bsrung mtshams rnams la 'gal ba kun :
snying nas 'gyod pas bshags par bgyi :
slad nas mi 'chab mi sbed do :
rgyal ba rnams kyis bzod par mdzod :
gsum pa rjes kyi rim pa la :
tshogs kyi longs spyod gzhung bzhin bsham :
ye shes raM yaM khaM gis sbyang :
b+h+rU~M las dbyings kyi b+hany+dza ru :
sha lnga bdud rtsi rnam pa lnga :
oM hU~M trAM hrIHAH'bar bas :
ye shes bdud rtsi lnga ru gyur :
tshogs phud rim pa gsum du spros :
oM:
bde gshegs rgyal ba rigs lnga rnams :
ye shes 'dod yon tshogs la rol :
dgyes pa chen pos bzhes nas kyang :
bsod nams ye shes spel bar mdzod :
ga Na tsakra pU dza khA hi :
A:
glo bur 'khrul pa'i dri ma yis :
ye shes ma mthong sgrib pa yi :
nyams chag 'gal 'khrul ci mchis pa :
ye shes tshogs kyi mchod pas bshags :
sa ma ya shud+d+he a :
hU~M:
ma rig gnyis 'dzin 'khrul pa'i bdud :
mnyam nyid ka dag dbyings su bsgral :
dug gsum sha khrag tshogs mchod 'di :
sku gsum ye shes zhal du bstab :
ma traM ru dra ga Na tsakra khA hi :
phyi nang gsang ba'i tshogs la rol :
lhag ma thams cad kun bsdus nas :
rdo rje rgyal pos zhal chab bstab :
oM AHhU~M:
rang rtsal rol pa'i cho 'phrul las :
ye shes las grub de bzhin rnams :
dpal gyi pha 'bab 'di gsol la :
bcol ba'i phrin las 'grub par mdzod :
uts+tshiSh+Ta ba liM ta khA hi :
de nas bsngo ba smon lam ni :
ho :
bla med ye shes las byung ba'i :
bsod nams mtha' yas dam pa des :
mkha' mnyam sems can ma lus kun :
rdo rje sems dpa' thob par shog :
'gyur ba med pa rang gi gshis :
rtag cing brtan pa rdo rje'i gnas :
rang rig ye shes dbyer med par :
mngon sangs rgyas pa'i bkra shis shog :
de nas bsdu rim bya ba ni :
bdag gi thugs ka'i 'od zer gyis :
snod bcud rten bcas 'od du zhu :
rigs lnga yab yum bcas pa rnams :
dwangs ma'i hU~M la thim par gyur :
de yang ka dag klong du bzhag :
slar yang rdo rje sems dpa'i sku :
ye shes lnga dang sku gsung thugs :
zhing khams chen por lhun gyis grub :
rang rtsal rig pa'i klong du bsgom :
de nas rgyun gyi spyod lam bya :
nyams chag rtog sgrib ma lus sbyang :
tshe gcig nyid la sangs rgyas thob :
kun gyi yang dril shin tu zab :
sa ma ya :
rgya rgya rgya :
kho bo o rgyan mchog gyur gling pas khams phyogs gnas chen nyer lnga'i nang tshan seng gnam brag nas spyan drangs pa'i shog sde las legs par phab pa'i yi ge pa ni rang gi lung zin gyi slob ma shes rab rgyal mtshan no //[ \u0f01\u0f83]:
rdor sems thugs kyi snying po'i sgrub thabs snying po don gsal bzhugs so :
dpal rdo rje sems dpa' la phyag 'tshal lo :
de nyid sgrub pa'i rnal 'byor pas gnas dben par dkon mchog la mchod pa 'bul :
ngan long la sbyin pa gtang :
srog bslu dang nye'u 'don bya :
sAts+tsha gdab :
chu gtor gtong :
skyabs su 'gro zhing sems bskyed :
bgegs bskrad mtshams bcad :
srung 'khor bsgom :
dkyil 'khor tshul bzhin bri :
rang byung gi shel la dam tshig gi sku bris pa dkyil 'khor gyi dbus su bzhag :
mchod gtor gyi tshogs rgyas par bkram :
chos thams cad dmigs med spros pa dang bral ba las rang gi rig pa hU~M sngon po zhig tu bsgom :
de la byang chub nas de nyid rdo rje sngon po rtse lnga pa lte bar hU~M mthing gas mtshan pa 'od zer 'bar bar bsgom :
de dag kyang che chung ji ltar bsgoms kyang :
rnal du 'byor nas de'i 'od zer las rdo rje srung ba'i gur khang :
de'i nang du nam mkha' rlung chu me sa ri rab kyi steng du b+h+rU~M las gzhal yas khang gru bzhi sgo bzhi gru chad mu ran khor yug dang bcas pa gsal bar bsgom :
de nas rigs lnga'i sa bon phyag mtshan las rdo rje sems dpa' rigs lnga gsal bar bsgom :
ye shes pa spyan drang :
gnyis med bstim :
mchod bstod bya zhing :
dang po bsnyen pa ni :
lha rnams gsal btab cing :
snying po :
hU~M badzra d+h+r-ika?:
sogs bzla nye ba'i bsnyen pa :
thugs kar sa bon phyag mtshan yi ge brgya pa'i sngags phreng dang bcas pa bkod pa las 'od zer 'phros :
don gnyis byas par bsam la yi ge brgya pa bzla :
sgrub pa snang srid thams cad lha :
grags pa thams cad sngags :
dran rtog thams cad 'dzin med shar grol gyi ngang du yi ge brgya pa bzlas par bya'o :
sgrub pa chen po ni :
sngags phreng byang sems kyi rang bzhin yab kyi zhal nas thon :
yum gyi zhal du song :
sku'i dbyibs brgyud mkha' gsang nas thon :
rdo rje'i lam nas tshur thon te rang gi snying khar thim par bsam la bde ba chen po'i ngang du mnyam par bzhag :
phar 'phros pas mdun bskyed kyi thugs dam bskul :
tshur 'phros pas dngos grub thams cad thob par bsam :
tshogs kyi 'khor lo byas la dkyil 'khor gyi lha rang la thim par bsams shing shel sku rang gi spyi bor blang :
'bral med lus la 'chang :
bsdu rim bya zhing smon lam dang bkra shis rgyas par bya'o :
des ni mchog thun mong gi dngos grub 'bad med du thob bo :
sa ma ya :
rgya rgya rgya :[ \u0f01\u0f83]:
rdor sems thugs kyi snying po'i rdzogs rim zab khrid bzhugs so :
dpal rdo rje sems dpa' la phyag 'tshal lo :
de yang 'khor ba la skyo shas nges 'byung drag pos thar pa don du gnyer ba dag gis :
dben par bde ba'i stan la lus gnad chos bdun dang ldan par byas te :
rlung ro lan gsum bsal :
bla ma la mos gus tshad med par bsgom :
rang nyid rdo rje sems dpar gsal ba'i lus kyi dbus su rtsa dbu ma :
g.yas g.yon gnyis su ro rkyang :
gnas bzhi ru rtsa 'khor :
rkyen gyi 'khor lo bcas pa gsal btab :
de nas sna bug nas rlung rigs lnga dal bus brngubs pa'i rkyen gyis 'khor lo gnyis bskul :
dbu ma'i yar sne byang chub sems kyi haM yig zhu :
thig le dkar dmar gyis lus stod smad gang :
kun la khyab pa'i bde ba :
bde stong gi nyams la mnyam par bzhag :
de nas lus stod smad 'od du zhu nas thugs ka'i dwangs ma'i thig le kha dog lnga ldan du gyur pa la sems bzung :
de yang mi dmigs par mnyam par bzhag :
yang phyag rgya mtshan ldan rgyud sbyangs pa :
rang gi yum dang bcas pa rdor sems yab yum du bsgoms la rtsa 'khor rnams gsal btab :
gsang ba gnyis rdo rje dang pad+ma :
hU~M dang mUM yig gis mtshan pa gsal btab :
'dod yon lnga 'dzin med du snyoms par zhugs pa'i rkyen gyis chags pas gtum mo'i me bskul :
thig le sngar bzhin zhu nas dga' ba bzhi'i ngo bo la bltas :
mthar thig le nor bu'i rtser phyin pas :
lhan skyes ye shes kyi ngo 'phrod nas slar yang spyi bo'i bar gyen du ldog pas lus la khyab par bkram ste bde ba 'dzin med kyi nyams bskyang ngo :
de nas snod bcud thams cad 'od du zhu nas rang la thim :
rang gi lus stod smad kyang 'od kyi phung por yal nas a dkar por gyur :
de la cung zad sems bzung la mi dmigs pa'i ngang du mnyam par bzhag :
de'i tshe na sems la gzugs dang kha dog dmigs pa'i yul gang yang med pa'o :
yengs dang ma yengs 'khrul dang ma 'khrul gyi ngo bo la bltas pas 'dzin med :
zhen med :
rang gsal tha ler brjod med kyi nyams 'char ro :
de bzhin du rnam rtog gang shar de'i thog tu mnyam par bzhag pas gang shar 'dzin med du grol lo :
spyod lam kun tu ci 'dres su bya'o :
re dogs spang blang bzo bcos dang bral ba'i ngang du mnyam par bzhag pas dbyer med gcig chod rtogs grol dus mnyam du 'byung ba shin tu zab bo :
sa ma ya :
rgya rgya rgya :[ \u0f01\u0f83]:
rdor sems thugs kyi snying po las :
bsnyen sgrub rgyun gyi rnal 'byor bzhugs so :
dpal rdo rje sems dpa' la phyag 'tshal lo :
rgyun gyi rnal 'byor ni :
skyabs su 'gro zhing sems bskyed :
chos rnams mi dmigs pa'i ngang las rang gi rig pa hU~M mthing kha :
de'i 'od zer gyis ye shes srung ba'i gur khang me dpung 'bar ba'i nang du :
paM las sna tshogs pad+ma 'dab ma brgyad pa'i ze'u 'bru la :
seng ges btegs pa'i rin po che'i khri :
pad+ma nyi zla'i steng du hU~M las rdo rje hU~M gis mtshan pa :
de las 'od 'phros rgyal ba thams cad mchod :
'gro ba'i sgrib pa sbyangs :
sangs rgyas kyi sa ru bkod :
bde gshegs rnams kyi byin rlabs tshur bsdus yongs su gyur pa las :
dpal rdo rje sems dpa' sku mdog nam mkha' dwangs pa lta bu :
zhal gcig phyag gnyis mtshan bzang so gnyis dang dpe byad brgyad cus spras pa :
phyag g.yas rdo rje rtse lnga pa thugs kar gtod cing :
g.yon pas dril bu dkur brten pa :
zhabs rdo rje'i skyil mo krung du bzhugs pa'i pang du yum dbyings phyug ma mthing ga rdo rje dang dril bu 'dzin pas 'khyud pa :
gnyis ka'ang dbu skra thor tshugs rin po che'i rtse bran dbu rgyan dar dpyangs kyis mdzes pa :
dar dkar po gser ris can gyi stod g.yogs dang :
'ja' tshon lta bu sna tshogs pa'i sham thabs :
pa ti khra bo :
dar gyi phu dung :
zi ldir sna tshogs 'phyang ba :
snyan cha :
mgul rgyan :
se mo do :
do shal :
dpung rgyan :
phyag gdub :
zhabs gdub :
'og pags sngon po'i steng du gser gyi ska rags la drwa ba dang drwa ba phyed pas spras shing g.yer kha 'khrol bas mdzes pa :
zhi ba'i nyams dgu dang ldan pa :
'od zer mtha' yas pa spro ba'i bdag nyid can du bzhugs par gyur :
nyon mongs pa lnga ye nas dag pa'i ye shes lnga'i prog zhu'i khang bu la rgyal ba rigs lnga :
gnas gsum oM AHhU~M las de bzhin gshegs pa thams cad kyi sku gsung thugs 'dus pa'i bdag nyid can du gyur :
de'i thugs kar pad+ma dang zla ba'i gdan la rdo rje sngon po rtse lnga pa'i lte ba la :
zla ba'i steng du hU~M sngon po rtag tu 'char ba'i rang bzhin can tu gyur :
hU~M badzra d+h+r-ika?:
mUM d+hA twI shwa rI satwaM:
zhes bzla'o :
thun bsdu ba'i skabs su :
snang srid thams cad rdo rje sems dpa'i zhing khams su gyur pa rang la bstim :
rang nyid kyang 'od du zhu nas thugs ka'i hU~M la thim :
de yang mi dmigs pa'i ngang du bzhag :
slar yang chu las nya ldang ba'i tshul du rang nyid rdo rje sems dpar gsal ba'i gnas gsum du sku gsung thugs kyi rdo rje'i ngo bo oM AHhU~M gsal ba rdo rje'i lus su gyur :
oM AHhU~M badzra kA wA tsi rak+Sha haM:
snang ba thams cad lha :
grags pa thams cad sngags :
dran rtog thams cad gang shar 'dzin med kyi ngang du mnyam par bzhag go :
de nas bsngo zhing smon lam btab :
de ltar rgyun du brtson pas sgrib pa thams cad dag nas dngos grub thams cad ngang gis 'grub bo :
sa ma ya :
rgya rgya rgya :
