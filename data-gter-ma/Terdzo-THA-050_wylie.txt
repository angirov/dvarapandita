\u0f01\u0f83:
rtsa gsum dgongs 'dus zab mo gter gyi mdzod las :
rig 'dzin rgyun gyi rnal 'byor bzhugs :
rtsa gsum yongs rdzogs lha la 'dud :
rig 'dzin mchog gi sgrub pa yi :
yang zab rgyun gyi rnal 'byor ni :
sgrub rten phyi nas mi btsal te :
rang lus lhun grub gzhal yas khang :
rtsa rlung thig le rtsa gsum lha :
sems nyid khyab brdal chos kyi dbyings :
pad+ma thod phreng rtsal du bzhugs :
de ltar shes pa'i rnal 'byor pas :
dben par bde ba'i stan la 'dug :
lus gnad bsrang zhing rlung ro bsal :
mos gus drag pos mtshams sbyar nas :
sngon dngos rjes kyis nyams su blang :
sa ma ya :
sngon 'gro rgyud sbyong rim pa ni :
na mo :
ka dag dbyings nas shar ba'i rtsa gsum lhar :
lhun grub rang ngo shes pas skyabs su mchi :
zung 'jug bskyed rdzogs zab mo'i rnal 'byor gyis :
khams gsum 'gro kun sgrol bar sems bskyed do :
gnyis su med pa'i tshul gyis gus phyag 'tshal :
chos nyid rig rtsal mchod sprin rgya mtshos mtshod :
sdig ltung 'dus ma byas pa'i ngang du bshags :
zag med dge tshogs rgya mtshor yi rang ngo :
'chi med gnyug ma'i ngang du rtag bzhugs nas :
brjod bral don gyi chos 'khor bskor bar bskul :
dge tshogs 'od gsal snying po'i dbyings su bsngo :
'gro kun rang byung ye shes sku thob shog :
hU~M hU~M:
gzung 'dzin bgegs tshogs spros bral dbyings su dengs :
mi phyed rdo rje'i srung 'khor lhun gyis grub :
bde chen lhan skyes mchog gi byin phob la :
snod bcud ye shes chen por byin gyis rlobs :
hU~M badzra rak+Sha b+h+rU~M:
dz+nyA na A be sha ya a A:
oM AHhU~M:
sa ma ya :
dngos gzhi'i rnal 'byor zab mo ni :a :
skye med dbyings las 'gag med ye shes rtsal :
ma bcos lhun grub dag pa rab 'byams zhing :
bde chen thig ler 'khyil ba'i gzhal yas dbus :
rang rig zhal phyag skur bzhengs pad+ma 'byung :
dkar dmar mdangs ldan gzhon tshul khro 'dzum nyams :
phyag g.yas rdo rje g.yon pas thod bum bsnams :
kha T+wAM 'khril zhing pad zhu brjid ldan gsol :
gsang phod chos gos za 'og ber chen bklubs :
mtshan dpes rab brgyan 'ja' zer thig le'i klong :
rdo rje'i skyil krung pad nyi zla steng bzhugs :
lus kyi dkyil 'khor rang byung pho brang che'i :
rtsa gsum 'khor lo lnga ldan spyi bo'i dbus :
kun bzang yab yum dgongs brgyud bla mas bskor :
mgrin par rigs gsum bka' babs slob dpon bzhi :
brda' brgyud rig 'dzin bye ba bsam yas 'phro :
thugs kar dwangs ma mi shigs rdo rje chos :
dmar gsal rdo rje dril 'dzin yum dang 'khril :
tshogs brgyad dag pa'i snying ga'i rtsa 'dab tu :
dpal chen grub pa brgyad kyi rig 'dzin bzhugs :
ro ma'i cha la bde chen man+dA ra :
rkyang ma'i dbus su dbyings phyug mtsho rgyal yum :
lte bar bka' babs rje 'bangs nyi shu lngar :
dus gsum snyan brgyud bla ma sprin ltar gtibs :
gsang gnas dpa' bo mkha' 'gro'i tshom bur brdal :
gzhan yang rdo rje'i phung po'i maN+Da lar :
rig 'dzin slob dpon yi dam zhi khro'i lha :
phyi nang mkha' 'gro chos srung rgya mtsho'i tshogs :
nyi ma dang ni 'od zer ji bzhin du :
ma bskyed lhun grub 'od skur lam mer gsal :
rang byung rdo rje gsum ldan ye shes lngar :
gdod nas mngon par byang chub dbang bskur rdzogs :
gzhi lus dam tshig rig stong ye shes pa :
dbyer med rang bzhin lhun grub phyag rgya cher :
gnyis med mnyam pa'i ngang du brda phyag 'tshal :
yul dang dbang po zung 'jug bde bas mchod :
rdo rje mi shigs nA da'i dbyangs kyis bstod :
bde chen ye shes dzapa? kyi phrin las bskul :
'chi med don gyi rtsa gsum 'grub gyur cig :
oM AHhU~M badzra ma hA gu ru dz+nyA na ma hA su kha At+ma ko\u0f85 haM:
rang snang rig ma'i bde ba las :
rlung sems lha skur ro mnyam pa'i :
gsal snang bzung zhing nga rgyal brtan :
bzlas pas ye shes bskul bar bya :
hU~M hrI:
thugs kar ye shes sems dpa' rdo rje chos :
de yi thugs dbus nyi zla kha sbyor sbubs :
hrIHmthar bde chen sngags kyi phreng bas bskor :
'od zer 'phro 'dus dgongs brgyud bla ma yi :
'od gsal byin rlabs rig stong hrIHla thim :
ston 'khor dgongs pa dbyer med dbang thob gyur :
oM AHhU~M badzra gu ru bo d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M:
snying po sngags las 'phros pa'i 'od zer gyis :
rtsa gsum rgyal ba mchod cing dngos grub bsdus :
bdag la thim pas nyams rtogs rig rtsal rgyas :
dkyil 'khor kun gyi dbang phyug chen por gyur :
oM AHhU~M badzra gu ru pad+ma sid+d+hi hU~M:
slar yang 'od zer bde chen ye shes kyis :
brda brgyud rig 'dzin bla ma'i thugs dam bskul :
mkhyen brtse nus ldan dbang gi chu bos smin :
dpal chen byin rlabs mi shigs thig ler 'khyil :
oM AHhU~M badzra ma hA gu ru sarba sid+d+hi hU~M:
gsang mtshan sngags kyis snyan brgyud bla ma dang :
rtsa gsum rab 'byams thugs rje'i gzi byin bskul :
snod bcud lha sngags ye shes rol pa'i ngang :
mchog thun phrin las lhun gyis grub par gyur :
oM AHhU~M hrIHbadzra gu ru pad+ma thod phreng rtsal d+he ba d+hA ki nI badzra sa ma ya dzaHsid+d+hi pha la hU~M A:
shIn+taM puSh+TiM bA shaM mA ra ya phaT:
lha nyid sngags su shar ba'i me :
bzlas brjod ting 'dzin rlung gis bskul :
sgrib pa'i bud shing kun bsregs nas :
ye shes snang ba rgyas par 'gyur :
hU~M hrI:
rtsa gsum dkyil 'khor rab 'byams dbyings nas bzhengs :
dgongs pas byin rlobs dbang bzhi'i chu rgyun phob :
smin cing grol ba'i ye shes mthar phyin nas :
lha dang rtog pa dbyer med dngos grub stsol :
oM AHhU~M badzra gu ru d+he ba d+hA ki nI sarba a b+hi Shiny+tsa sid+d+hi pha la hU~M:
lus dkyil lha rnams thams cad kun :
snyoms zhugs bde chen ye shes 'bar :
bde bas thabs byas stong pa nyid :
ma bcos rdzogs pa chen po 'o :
sa ma ya :
bza' btung tshogs kyi bdud rtsis mchod :
oM AHhU~M:
bza' bca' btung ba'i rdo rje'i dam tshig rdzas :
bde chen ye shes bdud rtsi'i longs spyod ches :
dkyil 'khor bdag po pad+ma thod phreng mchod :
spyi bo'i dgongs brgyud rgyal ba rgya mtsho mchod :
mgrin pa'i brda brgyud bye ba bsam yas mchod :
snying ga'i ye shes klong dgu'i rig 'dzin mchod :
lte ba'i dus gsum snyan brgyud bla ma mchod :
gsang gnas dpa' bo d+hA ka'i tshom bu mchod :
phung khams skye mched rtsa gsum rab 'byams mchod :
dgyes mnyam mchog gi mchod pa 'di bzhes la :
tshogs chen gnyis rdzogs sku bzhi'i dngos grub stsol :
oM AHhU~M badzra gu ru d+he ba d+hA ki nI sarba maN+Da la sa pa ri bA ra ma hA su kha ga Na tsakra pU dza ho :
yul snang dpa' bo d+hA ki nIs :
bde chen rdo rje'i glu gar sgyur :
bdag nyid lha sku rjes chags kyis :
snyoms zhugs bde stong ye shes 'bar :
dz+nyA na gI ti hrI:
badzra nirti A:
e waM ma hA su kha a haM:
rmad byung tshogs kyi mchod pa yis :
nyams chag rtog sgrib dbyings su zhi :
bde chen ye shes rig rtsal rgyas :
lhan skyes sku bzhi mngon gyur shog :
de ltar rtag tu brtson pa yis :
zas kyi bu lon sgrib pa dag :
'brel tshad gegs zhi bde chen 'phel :
rdo rje'i rigs gcig 'grub par 'gyur :
sa ma ya :
rjes su rtag chad mtha' bsal phyir :
a :
rang snang lha sku sgyu 'phrul drwa ba'i tshogs :
mkha' la sprin bzhin 'od gsal dbyings su thim :
zung 'jug rnam thar gsum ldan pad+ma 'byung :
lha sngags chos sku'i phyag rgya chen por bzhengs :
hU~M hU~M hU~M:
bsngo smon shis brjod mtshams sbyar bya :
ho :
bskyed rdzogs zab mo'i rnal 'byor la brten nas :
'gro kun 'chi med rtsa gsum lha tshogs dang :
mi phyed mngon par byang chub ye shes kyis :
dngos grub dpal la rol ba'i bkra shis shog :
thun mtshams bde stong lha sku dang :
dbyings rig dbyer med lam khyer bya :
sa ma ya :
zab mo'i rnal 'byor snying po 'di :
sngon chad gzhan du ma bstan par :
lo chen thugs kyi sras la gdams :
rtse gcig nyams longs gter du sbos :
skye ba'i mtha' dang 'phrad nas kyang :
skal ldan smin grol dpal du 'gyur :
sa ma ya :
rgya rgya rgya :
gter rgya :
sbas rgya :
gtad rgya :
rgya rgya rgya :
kha thaM:
gu h+ya :
'chi med bstan gnyis g.yung drung gling pas lha mdo 'bur mo brag nas dngos grub tu thob pa'o //

//
