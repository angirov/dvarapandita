o rgyan tshes bcu'i bskul thabs bzhugs so :







bdag 'dra pad+ma 'byung gnas kyis :
gzhan phan dge ba bsam pa yis :
dus der sprul pa'i gter ston re :
de yis spyod pa'i zab gter re :
yul khams che bar gter chen re :
yul khams chung bar gter phran re :
mdor na gang 'dul bsam yas yod :
u rgyan sku drin mi chung che :
yul phyogs re la gnas chen re :
de yang o rgyan rjed rdo yin :
sa mtshams re la gter kha re :
de yang o rgyan\u0f8e
ban+d+he re la chos lugs re :
de yang o rgyan\u0f8e
yul re grong re sngags pa re :
de yang o rgyan\u0f8e
lha srin dam la 'dog thabs re :
de yang o rgyan\u0f8e
gdug pa'i sde brgyad 'dul thabs re :
de yang o rgyan\u0f8e
ngan thabs gtad ser bzlog thabs re :
de yang o rgyan\u0f8e
zla ba re la tshes bcu re :
de yang o rgyan\u0f8e
mdor na gang 'dul bsam las 'das :
thams cad o rgyan\u0f8e
ma 'ongs nga la mos byed rnams :
de yi rtsa na nga nyid 'dug :
zla ba tshes bcu shar res kyi :
nga yi rjed rdo sus 'dzin pa :
de dang nga la 'du 'bral med :
yul khams re la chos la mos :
de yang nga yis bzung ba yin :
de sogs grong re bza' tshang nang :
dkar phyogs dga' zhing nga la mos :
de dag nga yis rjes su bzung :
skyid sdug za 'thung 'gro chags kyang :
sems kyi skad cig nga dran pa :
de tshe nga yis byin brlabs nges :
nga la mos 'dod skyes bu su :
bskal pa mang po'i sngon rol nas :
nga dang 'brel par shes par gyis :
mthar ni nga yi zhing du skye :
pad 'byung rdzun tshig mi smra yi :
dga' bar soms shig mos byed rnams :


phyi rabs nga yi rjes 'jug rnams :
tshes bcu'i mchod pa 'di ltar zungs :
dkyil 'khor khri'u legs pa'i steng :
spod dang sbyar ba'i gtor chen po :
brjid ldan pad 'dab brgyad kyis bskor :
sgog btsong la phug sha mar bran :
mar me zhal zas yon chab spos :
'byor tshad tshogs kyi mtha' mar bskor :
dkar gsum mngar gsum rat+na dang :
bza' btung phye mar sna tshogs kyis :
me mchod 'grub na shin tu shis :
me yi da la kun dang mthun :
rnga dung rol mo'i sgra dbyangs kyis :
tshig bdun gsal ba'i gsol ba btab :
khyad par las byang le'u brgyad las :
spyir ni rang rang lugs bya 'o :
sha thug 'bras thug sgog btsong sogs :
gtsang sme'i rtog pa blo 'das nyid :
'byor ldan g+ha na'i tsakra bya :
nyams kyi bro brdung gar stabs byos :
lus la bde ba'i nyams myong 'bar :
ngag gis chos bshad nyams dbyangs blang :
gsang ba ngag la nus pa 'char :
yid kyis mi rtog ting 'dzin bsgom :
smrar med rtogs pa'i nyams yang 'char :
mchi ma 'khrugs pa'i gsol ba btab :
byin rlabs chu bo'i gzhung bzhin 'bab :
thams cad nyams 'bar byin phebs tshe :
de tshe nga nyid byon pa'i rtags :
nga nyid byon par the tshom med :
nga nyid srin yul 'gro ba'i tshe :
bod kyi rgyal sngags bu slob la :
byung cog zla ba'i tshes bcu la :
nga nyid 'byon par dbu snyung bzhes :
pad+ma 'byung gnas gzhan mi bslu :
the tshom spongs shig rjes 'jug rnams :
las su rung ba'i blo yod na :
'di ltar nga yi tshes bcu la :
brtson zhing gsol ba 'debs pa'i bu :
'khor bar gtang na ngas shes kyi :
glo snying brang gsum nga la gtod :
phyi rabs nga la blo gtad mi :
smon lam 'brel ba'i rjes 'jug la :
yid ches the tshom bsal ba'i phyir :
gsal ba'i zhal da 'di ltar bkod :
don la nga la gshegs bzhugs med :
'gro 'ong gnyis las 'das mod kyang :
kun rdzob bag chags gnyis snang la :
nga nyid mkha' spyod yul du bzhugs :
lus rgya 'khor ba'i bag chags dang :
dag bya sgrib gnyis ma dag pas :
kun gyis nga yi zhal mi mthong :
nyon mongs sgrib pa dag pa'i tshe :
pad+ma nga nyid dngos su mthong :
tshigs bcad gleng mo bya rgyu yod :
rnal 'byor lam pa'i dus su yang :
nyams sam rmi lam tshul du mjal :
don la dge sems gang skyes shing :
snying rje dpag med skyes pa dang :
skad cig lhang tsher nga dran pa :
de yang nga dang mjal ba nyid :
gang zag mos pa'i blo yod na :
nga yi thugs rje rgyun chad med :
don la nga la 'gro 'ong med :
rang gi las dang sgrib pa gnyis :
de nyid nam dag nga dang mjal :
smon lam kun rdzob gdul bya'i ngor :
srin yul bzhugs pa bden mod kyang :
thugs rje rgyun chad med pa'i phyir :
su mos rtsa na nga nyid 'dug :
de bas mang du mi bshad kyi :
tshig gi spun ro yin pa'i phyir :
don la glo snying nga la khol :
che rigs che dang chung rigs chung :
rang gi mos gus dang bstun nas :
byin rlabs 'jug par the tshom med :
gang la brten nas thob bya'i tshul :
u rgyan tshes bcus bskul ba dang :
mdor na dad brtson blo yod mi :
thugs rjes bzung bar zhal them bkod :
las 'phro can gyis spyod par shog :
e ma ho zab gter 'di spyod rigs kyi bu :
lnga bcu kha ral dus kyi mthar :
srin po lta bu'i srog gcod kyis :
mi phyed gri ru 'gum pa'i dus :
gnas chen 'joms shing gnas gzhi 'jig :
de dus gdams pa 'di 'don dus :
lcags khams gshed gzhi chags med spyod :
de nyid rigs ldan yin pa'i rtags :
brla g.yas nang gi khug mtshams na :
sha mtshan sme ba dkar nag brgyan :
lte 'og DA ki'i spyan 'dras mtshan :
de yi lag ngar sog pa la :
sme ba DA ki'i spyan 'dras mtshan :
spyan mig g.yas pa'i mdzod spu la :
sme ba nya mig lta bus mtshan :
gzhog g.yas DA ki'i mtshan lngas mtshan :
las can de dang 'phrad par shog :
gter kha 'di yi byang shar du :
lho byang 'tshogs pa'i tshong dus 'byung :
de ru bcu gsum yan chad nas :
zhe lnga man chad mtshan ldan pa'i :
bud med rigs bzang gsum ni gnas :
rnal 'byor de yi thabs kyis bsten :
rnal 'byor de yis bsten pa'i rjes :
rigs bzang de rnams sus bsten pa :
mthar thug rig 'dzin the tshom med :
tshong dus de ru sku gsum gyi :
lha khang btab nas lho phyogs mtshams :
khyad par yul phyogs bkra shis dge :
the tshom med do rjes 'jug rnams :
gnas der shog ser gcig bzhugs gsol :
de yi rab gnas bkra shis so :
las can tha /byasgabashog :
sa ma yA:
rgya rgya rgya :
khatham :
gung thang mkhar nas rat+na gling pa'i gter ma'o //

//
