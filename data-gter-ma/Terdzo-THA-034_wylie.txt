bla ma'i thugs sgrub yid bzhin nor bu las /
gter srung mchod pa'i phrin las mdor bsdus snying por dril ba bzhugs so //
na maHshrI gu ru ma hA su khA ya /
'dir bla ma'i thugs sgrub yid bzhin nor bu'i gter srung klu btsan 'bar ba spun bdun mchod pa'i phrin las mdor bsdus pa ni /
snod gtsang mar bshos bu dmar po zur gsum pa gtso 'khor bdun gyi mthar mtheb kyu zas sna btung ba sogs ci 'byor pas gtams par dar zab sna tshogs kyis brgyan pa bsham /
raM yaM khaM gis bsang /
oM AHhU~M hoHsa byin brlabs /
rang yi dam du gsal ba'i mdun du klu btsan 'bar ba spun bdun 'khor dang bcas pa skad cig gis gsal ba'i thugs ka'i sa bon las byung ba'i 'od zer gyis rang bzhin gar bzhugs kyi gnas nas spyan drangs par bsams la /
kyai :
slob dpon pad+ma thod phreng gi :
bka' nyan dam tshig skyong ba yi :
klu btsan 'bar ba spun bdun rnams :
tshur gshegs tshur gshegs rten la bzhugs :
khas blangs bzhin du phrin las mdzod :
oM nA ga tsan+t+ri tsa ra ra tri ging+ka ra yak+sha yak+sha sa ma ya tsit+ta hrIM hrIM dzaHdza :
dzaHhU~M baM ho :
sa ma ya A sa na tiSh+Than+tu :
me tog bdug spos mar me dang :
dri chab zhal zas mthun pa'i rdzas :
gtor ma 'dod yon mkho dgu'i tshogs :
ma lus dgyes par bzhes nas kyang :
rnal 'byor bdag cag 'khor bcas kyi :
ci bsam don rnams 'grub pa dang :
phyi nang dgra bgegs chom la phobs :
sangs rgyas bstan pa srung ba dang :
bcol pa'i phrin las 'grub par mdzod :
oM badzra ar+g+haM sogs kyis mchod /
oM nA ga tsan+t+ri tsa ra ra tri ging ka ra yak+sha yak+sha sa ma ya tsit+ta hrIM hrIM dzaHdza :
sa pa ri wA ra i daM b+ha ling+ta kha kha khA hi khA hi :
zhes lan gsum gyis gtor ma 'bul /
klu btsan 'bar ba spun bdun 'khor dang bcas pa rnams kyis mchod sbyin gyi gtor ma rgya chen po 'di bzhes la /
sangs rgyas kyi bstan pa srungs /
dkon mchog gi dbu 'phang bstod /
dge 'dun dang chos kyi rgyal srid skyongs /
'jig rten gyi rgud pa sol /
sems can gyi phan bde spel /
rnal 'byor pa rnams kyi stongs grogs mdzod /
sngags 'chang rnams kyi phrin las sgrubs /
sdang ba'i dgra thul /
gnod pa'i bgegs choms /
khyad par dam tshig 'dir 'dus pa rnams kyi phyi nang gsang ba'i 'gal rkyen zhi ba dang /
mthun rkyen smon pa'i legs tshogs thams cad 'phel zhing rgyas pa dang /
mchog dang thun mong gi dngos grub ma lus pa myur du 'grub pa'i phrin las mdzod cig
/ces phrin las gsol /
rten yod na brtan bzhugs dang /
med na gshegs gsol bya'o //
zhes pa'ang nyer mkho'i yan lag tu gter gzhung las zur du phyungs pa dge
/sarba mang+ga laM///
/
