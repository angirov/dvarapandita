@#:
rin chen khang bu las :
lud sbyor 'dod ldan bzhugs :
slob dpon pad+ma 'byung gnas kyis :
mnga' bdag khri srong lde btsan la gsungs pa :
kye rgyal po chen po lags :
snyigs ma'i dus na mi la nor dgos :
nor la nas dgos :
nas la zhing dgos :
zhing la lud dgos :
lud med na zhing mi skye :
de la lud med par zhing skye ba'i man ngag la :
sa rul sbangs pa'i khu ba bre gang :
ba'am bud med kyi chu bre gang :
gla ba'i dud pa bya bal ma bre do :
'ba' cha phul gang :
mar khu phul phyed :
gla rtsi thun gcig :
phug ron brun bre do :
rdzas bdun po 'di zhing sang 'debs pa'i dgong mor sbangs la :
sa bon khal gcig la byugs la :
sbangs nas btab bo :
de ltar byas na zhing bzang po skye'o :
sa rul khu bas mgal ba mang :
ba chu yis ni ljang 'bru bzang than sran che :
'ba' cha dang mar khus mig tu rgyug mig bzang :
du bas sad dang rdzi ba sra :
skye rtsal che :
bya ras skye gzugs bzang :
sog rkang hrag :
gla bas 'bu mi 'ong :
zhes gsungs so :[ \u0f80]atsha :
go rim gong gi shes so :
de nas sngags ni bshad bya ba :
bcud len sngags kyis zhing lud bya :
'od ldan mi brun phug ron brun :
lug ril sa rul 'ba' cha phabs :
bud med dam ba chus sbangs la zhag gsum bsnyal :
sa bon mar nag sbol byas nas :
sngags 'di stong stong bzlas shing btab :
oM AHhU~M d+hi ti rat+na dz+ha b+ha ma ma hA sid+d+hi hU~M:
rtsa ba zug la than sran che :
mig nad mi 'ong nas rdog bzang :
'gyur med bongs ni che bar 'gyur :
ye shes 'od ldan gyi rgyud las :
zhing lud kyi le'u ste gsum pa'o :
!
ma hA gu ru drag po rtsal :
thugs sgrub bsnyen pa'i rtags rdzogs nas :
lo nad btsa' ser srung ba ni :
gong du khrus kyi cho ga bya :
sde brgyad gnod pa bcos te bsrung :
lung gsum 'dus pa'i chu blangs la :
sngags 'di lnga brgya bzlas te btab :
oM gu ru rA tsa rgya la tri lok+Sha ha tig na tri phaT:
zhing la btsa' ser 'bab pa la :
dpa' bo sngags kyi chu gtor bas :
ye shes rlung gi sde g.yos nas :
btsa' ser thams cad gtor bar bsam :
chu des thams cad khyab par gtor :
btsa' ser de yis thub par 'gyur :
sa ma ya :
rgya rgya rgya :
btsa' dmar dag tu babs pa na :
bye ma gtsang ma blangs nas kyang :
gnod byed srog snying bgrang bar bya :
oM tri mA ra ya srog shan snying nur mA ra ya hU~M phaT:
g+hu ya g+hu ya g+hu mA ra ya rbad :
sngags de lnga brgya btab nas kyang :
bye mas zhing kun khyab par gdab :
rlung gis btsa' dmar gtor bar bsam :
zhing gi stod nas drag tu btab :
btsa' dmar de yis thub par 'gyur :
sa ma ya :
rgya rgya rgya :
btsa' nad ser nag babs pa na :
dkyil 'khor byin rlabs can gyi tshon :
gtsang 'gram bye ma gtsang mar bsre :
sngags 'di stong phrag gcig tu bzla :
oM gren phru thog phru shel ka li non :
su braM braM ri sod swA hA:
rdul tshon bye ma la bsres brdeg :
rdul g.yab ba dan phyar la g.yab :
yi dam lha yi ljags steng nas :
hU~M las hU~M 'phros bar snang khengs :
shangs nas yaM las rlung byung nas :
btsa' nad thal ba lta bu de :
bskal pa'i rlung gis gtor bar bsam :
btsa' rnams thub par the tshom med :
sa ma ya :
rgya rgya rgya :
ma hA gu ru drag po rtsal :
thugs sgrub bsnyen pa'i rtags rdzogs nas :
lo thog za ba'i sems can gyi :
gnod pa bsrung bar bya ba ni :
bya dang byi ba bra bus pa :
ri bong sha ba la sogs pa :
zhing la za zhing gnod byed na :
gnag phyugs ba glang gang rung gi :
lci ba dbyar gyi ser skam ma :
sa dang ma 'dres bsregs thal la :
sngags kyis kha phru btab byas te :
zhing dang 'ong sa srang mgo la :
gtor bas sems can 'gro bar 'gyur :
byi ba yod pa'i khyim nang du :
gtor bas byi ba skyas te 'gro :
oM nga na nga na dza la dza la tsu ru tsu ru tsag swA hA:
sa ma ya :
rgya rgya rgya :
ri bong byi ba gdug pa can :
zhing la za zhing gnod byed na :
dud 'gro te lo pa yi sha :
sbre mong spu dang mu zi dang :
sgog pa byi ku pa dang ni :
gla rtsi sbyar ba'i dud pa yis :
khung sgo'i 'grim lam bdug byas pas :
gzhan du 'bros par the tshom med :
sa ma ya :
rgya rgya rgya :
sangs rgyas bstan pa tha ma la :
byi bas mi yul 'don pa 'byung :
gla ril byi la'i brun rdzas rnams :
zhib btags ra yi chu sbyar ba'i :
lde gu byi ba bzung la bsku :
spu rnams khyab par byug par bya :
btang bas byi ba thams cad kun :
yul phyogs gzhan du 'bros par 'gyur :
sa ma ya :
rgya rgya rgya :
byi ba'i gnod pa byung ba'i tshe :
mu zi shing kun byi la'i brun :
zhib btags mi yi dri chus sbyar :
byi ba bzung la mgo lus byug :
byi ba thams cad 'bros par 'gyur :
bskus pa'i byi ba de nyid ni :
spu rnams rngo bzhin 'gro bar 'gyur :
sa ma ya :
rgya rgya rgya :
brag ri dug sbrul spungs 'dra'i rked nas rig 'dzin rgod kyi ldem 'phru can gyis bton pa'o ///
/
