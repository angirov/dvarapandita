@#//
rtsa gsum tshe lha'i dkyil 'khor pad+ma gsang ba'i thig le'i bdag nyid 'jug cing dbang blang ba'i cho ga ye shes chu bo bzhugs so //
na mo pad+mAka ra ye /
'chi med tshe lha'i dkyil 'khor du bdag nyid 'jug cing dbang blang bar 'dod pas /
thog mar bum pa sgrub pa ni /
bum pa bcud ldan chas kyis spras pa dkyil 'khor gyi dbus su bkod cing mchod pas bskor te dung zhal gyi chu dang gzungs thag gis mtshan pa 'du byas la /
a mr-itas bsang /
swa b+hA was sbyang /
bum pa b+h+rU~M las gzhal yas khang :
tshad dang mtshan nyid yongs rdzogs dbus :
rtsa gsum tshe yi lha tshogs rnams :
chu zla 'ja' tshon lta bur gsal :

rang srog sngags kyi 'od zer ni //
gzung thag la 'khril bum nang song //
bum lha'i sku las bdud rtsi'i rgyun //
babs pas bum pa yongs gang gyur //
sngags mthar /
ka la sha a b+hi Shiny+tsa b+h+rU~M:
zhes stong du tshang bar bzlas mthar ye shes lha tshogs sogs brjod la stong tshigs 'bul /
oM AHhU~M zhes pas mchod yon phul pas bum pa'i lha bde stong chen po'i ngo bor 'od du zhu nas bum chu dang ro gcig tu gyur par bsam /
las bum la gzungs thag bkod de /
a mr-itas bsang /
swa b+hA was sbyang /
las bum nang du pad nyi'i steng /
khro chen rta mgrin sku mdog dmar //
dbyug to zhags 'dzin de'i sku las //
babs pa'i bdud rtsis bum pa gang //
oM h+ya g+h+r-i wa hU~M phaTaH
ces brgya rtsa brgyad bzlas mthar /
oM AHhU~M zhes pas mchod yon phul pas bum lha 'od du zhu bas bdud rtsi'i chur gyur pa dngos po gang la 'thor ba'i nyes skyon thams cad sbyong ba'i nus pa dang ldan par bsam la /
tshe 'gugs sogs brjod /
tshogs la rol pa'i sngon du /
ji ltar bltams pa sogs kyis khrus bya /
drag sngags rol mo dang bcas pas bgegs bskrad /
maN+Dal rgyas bsdus gang rigs 'bul ba song nas /
thal mo me tog dang bcas pas /
kye ho rdo rje 'dzin rgyal po :
bdag la dgongs par mdzad du gsol :
khams gsum 'khor ba'i g.yang sa las :
sgrol phyir dbang mchog bstsal du gsol :
lan gsum /
oM tsak+Shur ban+d+ha wa ra ma na ye hU~M gis mig dar 'ching /
A khaM bI ra hU~M gis me tog thogs /
na mo :
gdod nas dag pa gnyug ma'i bab :
'od gsal 'du ma byas pa'i gdangs :
'pho 'gyur med pa don gyi lhar :
gnyis med ngang nas skyabs su mchi :
lan gsum /
ho :
med bzhin snang ba 'khrul pa'i 'gro :
rang rig chen por ro mnyam yang :
gsang chen thabs kyis chod pa rnams :
ye shes dbyings su 'god par bya :
gsum /
'chi med tshe yi lha tshogs la :
dag mnyam chen por gus phyag 'tshal :
yul dbang mnyam sbyor mchod sprin 'bul :
kun brtags 'khrul pa dbyings su bshags :
blo bral zab mor rjes yi rangs :
bde chen brda yi chos 'khor skor :
'pho bral chen por bzhugs gsol 'debs :
dge tshogs gzhon nu bum skur bsngo :
lan gsum /
snying khar kun rdzob byang chub sems kyi ngo bo zla ba'i dkyil 'khor nya gang ba /
de'i steng du don dam byang chub sems kyi rang bzhin rdo rje dkar po rtse lnga pa bsgom la /
stong nyid snying rje'i snying po can gyi sems gzung /
oM sarba yo ga tsit+ta u pa dA ya mi :
zhes rdo rje snying gar reg
/hU~M:
'di ni dam tshig rdo rje'i chu :
dam tshig nyams na sreg par byed :
dam tshig bsrung na dngos grub ni :
rdo rje bdud rtsi'i chu 'dis 'grub :
oM pany+tsa a mr-ita u dA ka Tha Tha hU~M:
zhes sbyin /
rdo rje mgor bzhag la slob dpon bka' gnyan par gdams pa ni /
bdag ni rdo rje slob dpon ste :
khyod kyis nga la brnyas ma byed :
gal te brnyas par byed pa na :
dmyal ba chen por ltung ta re :
rdo rje snying khar bzhag ste gsang ba mi smra ba gdams pa ni /
'di ni dam tshig rdo rje ste :
khyod kyi snying la yang dag zhugs :
gal te tshul 'di smras na ni :
de ma thag tu dral te gshegs :
badzra sa ma ya rak+Shan+tu :
zhes sku gsung thugs gsum gyi dam gzhag song nas /
oM h+ya gr-I wa hU~M phaTaHkyis bsang /
swa b+hA was sbyang /
sgo gsum dngos 'dzin mi dmigs par //
rang nyid dpal chen he ru ka :
rta mchog rgyal por gsal ba yi :
snying gar chu skyes nyi zla'i dbus :
'chi med ye shes tshe dpag med :
de yi thugs kar mkha' 'gro ma :
gsang bar ye shes dmar gsal mdangs :
DA ru dkrol zhing thod chang bsnams :
'od dmar zhags pas bskor ba yi :
gsang bar g.yung drung ris dmar po :
g.yon phyogs drag tu 'khor ba las :
mkha' 'gro bde ba'i gar dang sgras :
sras bcas rgyal rnams dbang med bkug :
rang gi lus la thim par bsam :
spro na byin 'beb dbyangs dang bcas gyer ba ni /
hU~M:
rang bzhin gdod nas rnam dag pa :
zhi ba chen po'i byin phob cig :
longs spyod yongs rdzogs rol pa'i sprin :
bde ba chen po'i byin phob cig :
sna tshogs 'gro 'dul sprul pa'i gar :
bsam mi khyab pa'i byin phob cig :
hU~M:
lho nub rnga yab sprul pa'i zhing :
'chi med dag pa'i grong khyer nas :
bde chen chos sku pad+ma 'byung :
rab 'byams tshe lha'i tshogs dang bcas :
mi mngon dbyings nas skur bzhengs shig :
gsang ba'i gnas 'dir byin chen phobs :
tshe mda' 'di la tshad cig ston :
sgrub rdzas 'di la zhag cig skyil :
'chi med tshe yi dngos grub stsol :
rtsa sngags mthar /
satwaM b+ha ya satwaM b+ha ya /
ra ra ra ra /
tsA la ya tsA la ya /
hriM hriM/
pheM pheM/
hU~M AHha dz+haiMH
zhes drag tu brjod cing rol mo'i sgra dal brel spel ma dang bcas te ye shes 'beb pa'i rdzas gzhung mthun bdug
/ye shes phebs pa'i rtags byung na de nyid byang chub snying po'i bar brtan par bsam la /
tiSh+Tha badzraH
zhes rdo rje me tog dang bcas pa spyi bor gzhag
/kye ho :
rnal 'byor chen po bde ba che :
ye shes chen po gsal ba che :
dkyil 'khor chen po bdag 'tshal na :
dpa' bo chen pos gnang du gsol :
lan gsum /
dzaHhU~M baM hoHsa dkyil 'khor gyi nang du 'jug par gyur par mos la /
dkyil 'khor pa'i thugs ka nas ye shes kyi 'od zer gser gyi thur ma lta bu 'phros /
ma rig pa'i sgrib g.yogs mig dar dang lhan cig bsal bar bsam la /
oM badzra tsak+Shu pra be sha ya phaTaH
ces mig dar bsal /
hoH
'di ni mtshon byed dpe yi dkyil 'khor te //
mtshon bya don gyi dkyil 'khor rang la gnas //
rang rig ye shes bla ma'i dkyil 'khor nyid //
'di zhes brjod med rang byung chos kyi sku //
de nyid mthong bas tshe rabs sdig ltung dag
/ye shes lha dang ro mnyam lhan cig skyes //
de phyir mchog tu gus shing spro bar bya //
hoH
sngon nas 'brel pa'i lha mchog la //
rig pa'i me tog 'di phul bas //
sngon nas las 'phro gang yod pa'i //
yi dam lha la 'bab par shog
/puSh+pe pra tIts+tsha g+h+rih+na hoH
zhes tshom bu'i dkyil 'khor du me tog dor /
oM pra ti g+h+rih+na satwaM i maM satwa ma hA bA la /
zhes me tog spyi bor bkod /
des dkyil 'khor du 'jug pa'i chos song nas /
zhugs te mngon par dbang bskur ba la maN+Dal phul /
byang chub rdo rjes sangs rgyas la //
mchod sbyin ji ltar bstsal pa ltar //
bdag kyang skyob pa'i don gyi phyir //
nam mkha'i rdo rje deng bdag stsol //
ces lan gsum /
dkyil 'khor gyi gtso bo'i thugs ka nas 'od zer 'phros /
gdan gsum tshang ba'i dbang gi lha tshogs nam mkha' gang bar spyan drangs /
de rnams kyi phyag na rin po che'i bum pa bdud rtsi'i chu rgyun gyis gang ba thogs te mngon par dbang bskur bar bsam la /
hU~M:
bum pa zlum po chos sku'i gzhal yas khang :
bum rdzas snang ba longs spyod rdzogs pa'i dpal :
gnyis med zung 'jug 'chi med bdud rtsi'i chus :
skal ldan rigs kyi bu la dbang bskur pas :
lus kyi sgrib dag phung khams lha skur smin :
rigs lnga rgyal ba'i dbang mchog yongs rdzogs te :
rnam smin rig 'dzin sa bon nyer thob shog :
bud+d+ha ka la sha a b+hi Shiny+tsa hU~M:
badzra\u0f8e
rat+na\u0f8e
pad+ma\u0f8e
karma\u0f8e
zhes sbyar /

des mtshan ma rdzas kyi dkyil 'khor du bum pa'i dbang bskur pa thob /
lus kyi sgrib pa dag
/lus snang stong chu zla lta bu lha yi bskyed rim sgom pa la dbang /
rnam smin rig 'dzin gyi sa bon thebs /
'bras bu sprul pa'i sku thob pa'i skal pa rgyud la bzhag pa yin no //
gsang ba'i dbang gi ched du maN+Dal /
e ma ho :
ngo mtshar rmad du byung ba yi :
rdo rje bdud rtsi dri med mchog :
ma rig nyes pa 'joms byed pa :
gsang ba'i dam pa bdag la stsol :
lan gsum /
dkyil 'khor gyi gtso bo yab yum snyoms par zhugs pa'i bde ba'i sgra dang 'od zer gyis sangs rgyas thams cad 'od du zhu nas yab kyi zhal du zhugs /
sku yi dbyibs brgyud rdo rje nor bu'i lam nas yum gyi pad+mor 'khyil pa bdag la bstsal bar gyur /
e ma ho :
'di ni sangs rgyas thams cad kyi :
gsang gsum las byung rdo rje'i chu :
myang bas ma rig nyes pa 'joms :
tshe la dbang ba'i rig 'dzin 'grub :
a ho ma hA su kha sid+d+hi sa ma ya :
des gsang ba'i dbang bskur pa thob /
ngag gi sgrib pa dag
/bdag byin gyis rlob pa'i rnal 'byor sgom pa la dbang /
tshe dbang rig 'dzin gyi sa bon thebs /
longs spyod rdzogs pa'i sku thob pa'i skal pa rgyud la bzhag par gyur /
shes rab ye shes kyi dbang gi ched du maN+Dal /
e ma ho :
rab tu zhi ba'i bdag nyid kyi :
sku gsung thugs kyi phyag rgya ni :
rdo rje sbyor las yang dag byung :
mnga' bdag chen pos bdag la stsol :
lan gsum /
mtshan nyid ldan pa'i rig ma ni :
sangs rgyas ma lus pang bkod de :
yang dag thar pa brten pa'i phyir :
snying gi bu la gdam par bya :
oM:
dus gsum sangs rgyas thams cad kyang :
thabs 'dir brten nas rdzogs sangs rgyas :
phyag rgya chen po'i rig 'dzin 'grub :
rmongs pa gang zhig 'di spong ba :
de la mchog gi dngos grub med :
gzungs ma yid 'ong nyams dga' ba :
bsten byar sangs rgyas rnams kyis bsngags :
'khor lo'i gnas bzhi'i dga' ba che :
bde chen chos nyid rtogs par gyis :
b+hany+dza mok+Sha ho :
zhes gtad pas rig ma des gsang ba'i gnas la spro ba 'dri ba ni /
bud med rnams la rab gus shing :
bshang lci khu khrag la sogs bza':
pad+mor bde ba'i 'o byed par :
bu khyod ci dgar spro 'am smros :
lan gdab pa /
bshang lci la sogs dwangs bas za :
bud med rnams la rtag par gus :
b+ha ga'i pad+mor 'o byed par :
bdag ni ci dgar spro lags so :
de nas lha mo des dbyings phyug gsang ba'i rtsa bstan te /
nga yi b+ha ga gsang chen 'di :
sangs rgyas kun gyi bzhugs gnas yin :
dbab gzung ldog khyab sbyor ba yis :
bde chen chos nyid rtogs par gyis :
zhes pas pang du 'khod pa la /
rang nyid bde ba chen po pad+ma sam b+ha wa rig ma lha lcam man+dAHra ba /
mkha' gsang rdo rje dang pad+ma /
thabs 'di la brten nas rang gnas kyi ye shes mngon du bya'o snyam pas snyoms par zhugs par bsam la /
oM sarba ta thA ga ta ma hA a nu rA ga na badzra swA b+hA wa At+ma ko\u0f85 haM:
zhes snyoms par zhugs pas dga' bral gyi rang ngo bskyang ngo //
des shes rab ye shes kyi dbang bskur pa thob /
yid kyi dri ma dag
/lam gzhan lus pho nya'i rnal 'byor sgom pa la dbang /
phyag chen rig 'dzin gyi sa bon thebs /
'bras bu chos sku thob pa'i skal pa rgyud la bzhag par bsam /
de kho na nyid kyi dbang gi ched du maN+Dal /
e ma ho :
kun tu bzang po che ba'i mchog :
sangs rgyas kun gyi bdag nyid che :
dkyil 'khor gtso bo'i bka' drin gyis :
rab tu spros med dbang bskur stsol :
lan gsum /
gsum pa'i dbang gi mtshon byed du byas te mtshon bya don dam pa'i rang ngo la mnyam par bzhag ste /
e ma ho :
rang byung rig pa'i skyes bu nyon :
bzhi cha gsum bral gdod ma'i gshis :
kun la khyab pa nam mkha' bzhin :
smrar med myong ba'i bdag nyid can :
stong dang mi stong blo las 'das :
mtha' brgyad grub mthas ma reg pa :
yid dpyod 'dzin pa'i 'phrang las grol :
'di ni mchog gi rdo rje ste :
zab mo'i don 'di sus sgom pa :
sangs rgyas gcer mthong e ma ho :
zhes mnyam par gzhag
/lhun grub kyi snang ba mtshon pa'i shel dang rma bya'i mdongs bstan te /
gzhir gnas kun tu bzang po nyid :
bzhugs stangs gsum dang gzigs stangs gsum :
lhun grub dag pa'i gnad ldan pas :
tsak+Shu'i lam du mngon sum mthong :
snang ba bzhi po mthar phyin nas :
zag med 'od lus 'grub par 'gyur :
des tshig las 'das pa don dam gyi dbang thob /
snyoms 'jug gi sgrib pa dag
/ka dag dang lhun grub kyi lam sgom pa la dbang /
lhun grub rig 'dzin gyi sa bon thebs /
ye shes bla ma'i sa non /
'bras bu ngo bo nyid sku'i go 'phang rgyud la bzhag par bsam /
gtso bos ji ltar sogs dam tshig khas blang /
gtang rag maN+Dal bcas spyi ltar ro //
zhes pa'ang nyer mkho'i yan lag tu chos kyi bdag pos spel ba dge //
/
