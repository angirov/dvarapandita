mkha' 'gro bdud 'dul drag mo seng ge'i gdong can gyi brgyud pa'i gsol 'debs bzhugs so //
kun bzang kun khyab kun gzhi bde ba che //
kun bzang yab yum rigs lnga rdo rje 'dzin //
rdo rje theg pa gsang sngags dkyil 'khor lha //
gsol ba 'debs so rdo rje'i nus pa stsol //
ston pa yang dag rdzogs pa shAkya seng //
bstan pa 'dzin mdzad byang chub sems dpa'i tshogs //
gsang sngags mdzod 'dzin gsang bdag seng ge'i sgra
/gsol ba 'debs so bla med dngos grub stsol //
rig pa 'dzin pa pad+mA ka ra ba //
bdud 'dul mkha' 'gro'i dngos sprul mtsho rgyal ma //
mkha' 'gros byin rlabs Ar+Ya blo gros mtshan //
gsol ba 'debs so dbang bzhi'i dngos grub stsol //
gter gyi dngos grub mchog brnyes stag sham pa //
byin rlabs dngos grub mchog brnyes bla ma rje //
bdud 'dul ye shes mkha' 'gro seng gdong mar //
gsol ba 'debs so sngags kyi dngos grub stsol //
bdag sogs dad dang mos pas gsol btab pas //
bdud 'dul ye shes mkha' 'gro'i byin rlabs kyis //
bstan la gnod cing sdang ba'i sems 'chang ba'i //
phyi log mu stegs sde dang skye bo'i rigs //
nang mthun bstan pa'i sel byed ban sngags bon //
mi dang mi min bdud dang 'byung po'i rigs //
byad ma gnod byed zlog dang zhi ba dang //
bsgral cing brlags nas ming yang med par gyur //
rnal 'byor bsam pa'i don kun myur 'grub nas //
phrin las rnam bzhi'i dngos grub bstsal du gsol //
ces bdud 'dul drag mo seng ge'i gdong pa can gyi brgyud 'debs bstan dgra brlag pa'i dmod tshig sham bsgyur yod pa dgos zhes /
rta'u dpon po rin chen sogs don gnyer rnams kyis bskul ngor rnal 'byor pa stag sham nus ldan rdo rjes me mo phag lo hor zla bzhi pa'i tshes bcu gnyis la bris pa dge legs 'phel ///
/
