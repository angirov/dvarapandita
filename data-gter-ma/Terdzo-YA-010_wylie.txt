\u0f01\u0f83:
gnam chos rgyal ba rgya mtsho lha lnga'i mngon rtogs bzhugs so :
\u0f88\u0f88\u0f88[ \u0f88 ]gu ru d+he wa d+hA ki nI hU~M:
rgyal ba rgya mtsho bsgrub pa ni :
bsgrub rdzas ci yang mi dgos so :
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :
stong pa'i ngang las skad cig rang nyid ni :
dbang sgrub dus su rang nyid dang :   bum lha gtor ma mdun bskyed dang bcas pa :
thugs rje chen po sku mdog dmar po la :
zhal gcig phyag bzhi dang pos thal sbyar te :
'og ma gnyis kyis phreng ba pad+ma 'dzin :
skyil krung dar dang rin chen rgyan gyis brgyan :
spyi bor pad+ma 'byung gnas a tsar smug :
phyag gnyis DA ru b+han+d+ha zhabs phyed skyil :
g.yas su rta mgrin dmar po khro chas rdzogs :
g.yas g.yon DA ru dril 'dzin rta skad 'tsher :
g.yon du gsang ye dmar mo gri thod dang :
ral gri kha T+wAM zhabs gnyis gar stabs mdzad :
'og tu nag po chen po char sprin mdog :
gri gug b+han dmar 'dzin cing ber nag gsol :
dgra bgegs byad ma zhabs kyi 'og tu mnan :
gtso bo'i thugs kar hrIHla sngags kyis bskor :
de las 'od 'phros phyogs bcu'i rgyal ba mchod :
de kun thugs rje chen po'i skur gyur nas :
char bzhin babs nas bdag la thim gyur te :
dbang dang byin rlabs dngos grub thob par gyur :
yig drug gam ni yig bcu bzlas :
sa ma ya :
rgya rgya rgya :
kha thaM gu h+ya :[ \u0f88\u0f88 \u0f88 ]zhes pa sprul sku mi 'gyur rdo rje dgung lo bcu gsum bya lo snron zla ba'i mar ngo'i tshes brgyad la rgyal ba rgya mtsho nyid kyis dngos su gsungs so //
!
gnam chos rgyal ba rgya mtsho lha lnga'i dbang chog yod do //
\u0f01\u0f83:
tacaT:
na mo lo ke shwa ra ya :
de nas thugs rje chen po'i dbang ni :
las byang dbang sgrub ltar byas /
de nas las byang tshar gcig bton pas bdag mdun bum gsum dus gcig la bskyed /
bsnyen pa brgya las mi nyung ci mang bzlas /
khrus byas maN+Dal phul nas /
'o na da lam khyed rnams la thugs rje chen po rgyal ba rgya mtsho lha lnga'i dbang zab mo zhig bskur ba yin te /
de la sangs rgyas thams cad dang po yang thugs rje chen po 'di las sprul /
mthar thim pa yang 'di la thim pas /
dper na chu thams cad dang po rgya mtsho las byung mthar rgya mtsho la thim pa dang 'dra ba'i phyir /
rgyal ba rgya mtsho zhes bya'o //
spyan ras gzigs kyi phan yon bstan pa'i mdo bdun sogs mdo rgyud nyi shu rtsa gcig nas 'di'i phan yon rgya cher gsungs shing /
khyad par rgyud sde bzhi'i nang nas bla med /
bla med kyi nang nas kyang thabs shes gnyis med kyi rgyud pad+ma zab pa'i rgyud dang pad+ma rgyal po'i rgyud gnyis nas gsungs /
de nas gsungs pa'i rigs gsum gyi nang nas 'di zhing khams ltar bkod pa de yin /
'di la yang grub pa'i rgyal mo nas ras chung pa la brgyud pa gsar ma'i lugs dang /
mnga' bdag nyang gi gter ma dang /
sangs rgyas gling pa'i gter ma sogs rnying ma dang /
grub chen karma pak+Shi'i zhal gzigs lugs dang /
rdo rje snying pos mdzad pa'i rgya gzhung dang /
gnam chos lugs sogs mang du yod de /
lha lnga 'di thams cad don la khyad par med /
'on kyang da lam dbang 'di rang ni gnam chos lugs ltar yin /
grub pa'i rgyal mo'i zhal nas /
'di nyid skad cig dran pa tsam gyis kyang //
mchog dang thun mong dngos grub myur du thob //
mkha' spyod gnas su khrid par byed pa'i ltas //
'chi tshe rtags dang mtshan ma 'ja' dang ni //
sku gdung ring bsrel sha rI la sogs pa //
'byung bar 'gyur te the tshom yod ma yin //
zhag bdun gyis zhal mthong ba dang /
dngos grub ma lus pa 'byung ba yin pas shin tu gsang bar bya'o //
slob dpon du mi 'dzin cing rang gi brgyud pa min pa la gsang bar bya'o //
zhes gsungs so //
de lta bu'i dbang zab mo zhu ba'i phyir gsol ba 'debs pa 'di'i rjes zlos lan gsum mdzod /
e ma ho :
dus gsum sangs rgyas thams cad dang :
thugs rje chen po'i lha tshogs kyis :
bdag la dbang skur byin gyis rlobs :
gsol ba 'debs so thugs rjes zungs :
lan gsum brjod /
de nas skyabs su 'gro zhing sdig pa bshags pa dang sems bskyed pa 'di'i rjes zlos mdzod /
dkon mchog gsum la bdag skyabs mchi :
dkon mchog gsum la phyag 'tshal lo :
dkon mchog gsum la sdig pa bshags :
'gro ba'i dge la rjes yi rang :
sangs rgyas byang chub yid kyis gzung :
sangs rgyas chos dang tshogs mchog la :
byang chub bar du skyabs su mchi :
rang gzhan don ni rab bsgrub phyir :
byang chub mchog gi sems ni bskyed par bgyi :
byang chub mchog gi sems ni bskyed bgyis nas :
sems can thams cad bdag gis mgron du gnyer :
byang chub spyod mchog yid 'ong spyad par bgyi :
'gro la phan phyir sangs rgyas 'grub par shog :
de nas thugs rje chen po 'di'i sku'i dbang zhu bar 'dod dam /
gsung gi dbang zhu bar 'dod dam /
thugs kyi dbang zhu bar 'dod dam /
yon tan gyi dbang zhu bar 'dod dam /
phrin las kyi dbang zhu bar 'dod dam /
zhes brjod /
slob mas kyang /
sku gsung thugs yon tan phrin las kyi dbang zhu bar 'dod /
ces brjod /
da khyed rang slob ma rnams lhar bskyed pa'i don du 'di ltar du sgoms shig
/stong pa'i ngang las slob ma skad cig gis :
thugs rje chen po sku mdog dmar po la :
zhal gcig phyag bzhi dang pos thal sbyar te :
'og ma gnyis kyis phreng ba pad+ma 'dzin :
skyil krung dar dang rin chen rgyan gyis brgyan :
spyi bor pad+ma 'byung gnas a tsar smug :
phyag gnyis DA ru b+han+d+ha zhabs phyed skyil :
g.yas su rta mgrin dmar po khro chas rdzogs :
g.yas g.yon DA ru dril 'dzin rta skad 'tsher :
g.yon du gsang ye dmar mo gri thod dang :
ral gri kha T+wAM zhabs gnyis gar stabs mdzad :
'og tu nag po chen po char sprin mdog :
gri gug b+han dmar 'dzin cing ber nag gsol :
dgra bgegs byad ma zhabs kyi 'og tu mnan :
gtso bo'i thugs kar hrIHla sngags kyis bskor :
de las 'od 'phros phyogs bcu'i rgyal ba mchod :
de kun thugs rje chen po'i skur gyur nas :
char ltar babs nas khyed rang rnams la thim :
dbang dang byin rlabs dngos grub thob par gyur :
hU~M:
rgyal ba rgya mtsho'i lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan 'di la dbang mchog skur :
log 'dren tshe yi bar chad bsal du gsol :
oM AHhU~M hrI:
oM ma Ni pad+me hU~M:
badzra A be sha ya a A:
rdo rje mgor bzhag la /
tiSh+Tha badzra :
dang po sku'i dbang zhu bar 'dod na /
sku bum pa'i dbang yin pas khyed rang rnams kyis bum pa 'di nyid thugs rje chen po'i lha tshogs thams cad bum pa 'di'i nang du gsal ba /
de lta bu gcig sgoms la bum pa spyi bor bzhag pa'i tshe thugs rje chen po'i lha tshogs thams cad kyi sku'i dbang yongs su rdzogs pa thob par sgoms shig
/hU~M:
bum pa 'di ni gzhal yas khang :
nang na thugs rje chen po yi :
lha tshogs ma lus lham mer bzhugs :
khyod kyi spyi bor bzhag pa'i tshe :
lha tshogs sku yi dbang rnams ni :
lus pa med par thob par shog :
oM ma Ni pad+me hU~M:
kA ya a b+hi Shiny+tsa oM:
zhes bum pa spyi bor bzhag
/bum chu blugs la me tog 'thor zhing /
hU~M:
sku mdog pad+ma rA ga'i phung po 'dra :
sems can 'gro la thugs rjes bu ltar skyong :
sgrub pa po la mchog gi dngos grub ster :
rgyal ba rgya mtsho'i sku yi bkra shis shog :
des lus kyi sgrib pa dag
/sku'i dbang thob /
lus lha bsgom par dbang /
'bras bu sprul pa'i sku 'grub pa'i skal pa dang ldan pa'o //
de nas gsung gi dbang zhu bar 'dod na /
gsung dbang shel gyi phreng ba yin pas /
thugs rje chen po'i lha tshogs kyi thugs ka nas 'od zer las grub pa'i phreng ba bdag gi thugs kar thim /
bdag gi rna ba nas thon /
khyed rang gi rna bar thim /
khyed rang gi snying dang gnyis su med par gyur pas /
thugs rje chen po'i gsung gi dbang ma lus pa thob par sgoms shig
/hU~M:
phreng ba 'di ni gsung gi mchog :
khyod kyi snying gar bzhag pa yis :
thugs rje chen po'i lha tshogs ni :
ma lus lus pa med pa yi :
gsung dbang yongs rdzogs thob par shog :
oM ma Ni pad+me hU~M:
wA ka a b+hi Shiny+tsa a :
zhes mgrin par bzhag
/hU~M:
sku mdog pad+ma rA ga'i phung po 'dra :
sems can 'gro la thugs rjes bu ltar skyong :
sgrub pa po la mchog gi dngos grub ster :
rgyal ba rgya mtsho'i gsung gi bkra shis shog :
des ngag gi sgrib pa dag
/gsung gi dbang thob /
de ring phyin chad sngags yi ge drug pa bzla bar dbang /
'bras bu longs spyod rdzogs sku 'grub pa'i skal pa dang ldan pa'o //
de nas thugs kyi dbang zhu bar 'dod na /
thugs rdo rje'i dbang yin pas rdo rje 'di nyid thugs rje chen po'i lha tshogs ma lus par sgoms la /
snying gar bzhag pas thugs rje chen po'i lha tshogs ma lus pa thim pas /
thugs kyi dbang yongs su rdzogs pa thob par sgoms shig
/hU~M:
rdo rje 'di ni thugs kyi dbang :
khyod kyi snying gar bzhag pa yis :
thugs rje chen po'i lha tshogs kyi :
thugs dbang yongs rdzogs thob par shog :
oM ma Ni pad+me hU~M:
tsit+ta a b+hi Shiny+tsa hU~M:
zhes snying gar bzhag
/hU~M:
sku mdog pad+ma rA ga'i phung po 'dra :
sems can 'gro la thugs rjes bu ltar skyong :
sgrub pa po la mchog gi dngos grub ster :
rgyal ba rgya mtsho'i thugs kyi bkra shis shog :
des sems kyi sgrib pa dag
/thugs kyi dbang thob /
sems ting nge 'dzin bsgom par dbang /
'bras bu chos sku 'grub pa'i skal pa dang ldan pa'o //
de nas yon tan gyi dbang zhu bar 'dod na /
yon tan phyag mtshan gyi dbang yin pas /
shel dkar gyi phreng ba brgya rtsa brgyad pa 'di dang pad+ma dmar po 'di nyid /
thugs rje chen po'i lha tshogs kyi yon tan gyi dbang thob pa'i rgyu yin pas khyod kyi lte bar bzhag pas /
thugs rje chen po'i lha tshogs thams cad kyi yon tan gyi dbang thob par sgoms shig
/hU~M:
phyag mtshan yon tan dbang gi rdzas :
khyod kyi lte bar bzhag pa yis :
thugs rje chen po'i lha tshogs ni :
lus pa med pa'i yon tan dbang :
ma lus dus 'dir thob par shog :
oM ma Ni pad+me hU~M:
gu Na a b+hi Shiny+tsa hrI:
zhes lte bar bzhag
/hU~M:
sku mdog pad+ma rA ga'i phung po 'dra :
sems can 'gro la thugs rjes bu ltar skyong :
sgrub pa po la mchog gi dngos grub ster :
rgyal ba rgya mtsho'i yon tan bkra shis shog :
des bsags pa cha snyoms kyi sgrib pa dag
/yon tan gyi dbang thob /
yon tan drug cu rtsa bzhi thob pa'i skal pa dang ldan pa'o //
de nas phrin las kyi dbang zhu bar 'dod na /
phreng ba me tog nor bu pad+ma dmar po ral gri rnams kyi dbang yin pas /
de rnams khyed rang gi gsang gnas su bzhag pas /
thugs rje chen po'i lha tshogs ma lus pa'i dbang thob par sgoms shig
/hU~M:
rnam pa 'di lnga spyan ras gzigs :
lha tshogs phrin las dbang bskur rdzogs :
khyod kyi gsang bar bzhag pa yis :
thugs rje chen po'i lha tshogs ni :
ma lus kun gyi dbang thob shog :
oM ma Ni pad+me hU~M:
karmA a b+hi Shiny+tsa A:
hU~M:
sku mdog pad+ma rA ga'i phung po 'dra :
sems can 'gro la thugs rjes bu ltar skyong :
sgrub pa po la mchog gi dngos grub ster :
rgyal ba rgya mtsho'i phrin las bkra shis shog :
des shes bya'i sgrib pa dag
/phrin las kyi dbang thob /
phrin las 'gro ba 'dul ba'i skal pa dang ldan pa'o //
de sku gsung thugs yon tan phrin las kyi dbang lnga song tshar nas /
de nas las bzhi 'dus pa gtor ma'i dbang bskur ba ni /
gtor ma 'di nyid thugs rje chen po'i lha tshogs thams cad du sgoms la /
khyod kyi spyi bor bzhag pa'i tshe thugs rje chen po'i lha tshogs ma lus pa'i las bzhi'i dbang thob par sgoms shig
/gtor ma 'di ni spyan ras gzigs :
lha tshogs ma lus las bzhi'i dbang :
bu khyod kyis ni thob par shog :
chos sku snang ba mtha' yas /
longs sku thugs rje chen po /
sprul sku pad+ma 'byung gnas /
ma gcig grub pa'i rgyal mo /
ras chung rdo rje grags pa la sogs pa gsar ma brgyud pa rnams dang /
mkha' 'gro ye shes mtsho rgyal /
mnga' bdag nyang ral pa can /
sprul sku sangs rgyas gling pa la sogs pa rnying ma brgyud pa rnams dang /
bal po many+dzu shrI/
chos rgyal srong btsan sgam po /
grub thob dngos grub la sogs pa bka' 'bum brgyud pa rnams dang /
grub thob karma pak+Shi /
rje rang byung rdo rje la sogs zhal gzigs brgyud pa rnams dang /
mi 'gyur rdo rje bdud 'dul rol pa rtsal la sogs pa gnam chos brgyud pa rnams dang /
thugs rje chen po spyan ras gzigs /
bskal bzang gi sangs rgyas stong rtsa gnyis la sogs pa rgyal ba rgya mtsho /
dpal rta mgrin ye shes kyi khro bo bcu la sogs pa dpa' bo rgya mtsho /
gsang ba ye shes rigs bzhi'i mkha' 'gro la sogs pa dpa' mo rgya mtsho /
gu ru pad+ma 'byung gnas la sogs pa grub thob rgya mtsho /
shrI ma hA kA la la sogs pa dam can rgya mtsho ste /
rgya mtsho lnga'i lha tshogs thams cad kyi byin gyis rlobs shig
/nad gdon sdig sgrib thams cad zhi bar byin gyis rlobs shig
/tshe dang bsod nams nyams dang rtogs pa thams cad 'phel zhing rgyas par byin gyis rlobs shig
/mchog dang thun mong gi dngos grub dbang du 'dus par byin gyis rlobs shig
/bdud bzhi log 'dren gyi g.yul las rgyal bar byin gyis rlobs shig
/phyi ma bde ba can gyi zhing khams su skye bar byin gyis rlobs shig
/oM ma Ni pad+me hU~M kA ya wA ka tsit+ta gu Na karma a b+hi Shiny+tsa oM AHhU~M hrIHA:
zhes gnas lngar bzhag go
/des thugs rje chen po'i lha tshogs kyi dbang yongs su rdzogs pa thob pa yin pas /
thugs rje chen po'i lha tshogs lnga po 'di /
rang thugs rje chen po dang 'dra bar ma gyur gyi bar du /
o rgyan dang thugs rje chen po 'di gnyis bla mar bzung /
rta mgrin 'di yi dam du bzung /
gsang ba ye shes 'di mkha' 'gro mar bzung /
dpal ldan mgon po chos skyong du bzung snyam pa gyis la 'di'i rjes zlos mdzod /
slob dpon gyis ji ltar bka' bstsal ltar /
de dag thams cad bdag gis bgyi //
deng nas brtsam ste bdag bran du /
khyed la bdag ni 'bul lags na /
khyed kyis slob mar bzung ba dang //
cha yis kyang ni spyad du gsol //
maN+Dal phul /
sa gzhi spos chus sogs bya'o //
sa ma ya :
zhes pa 'di nirma kA ya tiSh+Tha badzra dgung lo bcu gnyis me sprel nag pa zla ba'i mar ngo'i tshes bcu la thugs rje chen po rgyal ba rgya mtsho dngos su mjal te /
'di karma chags med kyi chos skal yin gsungs nas dngos su gnang ba yin te phyir nang yi ger bkod pa de la phyis bdag rA ga a s+yas la gnang dus mtshams sbyor gyis kha bskangs nas bsgrigs pa'i yi ge pa ni brtson 'grus so //
mang+ga laM//

//
