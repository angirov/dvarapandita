\u0f88
gtum po dregs pa kun 'dul las :
klu chog nor bu bsam 'phel zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88
thugs mchog lhag pa'i lha la phyag 'tshal lo :
klu rnams dgyes pa'i cho ga bya ba ni :
klu thebs pa'i dus sogs su :
'bab chu chu mig 'gram mam :
yang na gnas shin tu gtsang sar drag po ma yin pa'i snod du :
bye ma la maN+Dal byas nas :
chu ris legs par bri :
der klu sman bsres pa'i klu bshos bcu gsum :
klu sman bsres pa'i zan ril bcu gsum :
zan kong zlum por ba ra dkar mo'i 'o ma blugs pa bcu gsum :
dkar mngar drug tshan gnyis byas nas bshams pa bcu gsum re :
me tog dang :
klu dang mthun pa'i dri bzang spos :
rin po che 'od 'bar ba'i gzugs :
chu sna tshogs kyi dri chab gur gum bsres pa :
dkar gtor :
de rnams bcu gsum re dang :
ba glang pho mo bcu gsum dang :
khyung sogs klu dang mi mthun pa ma gtogs pa'i gzugs 'gros sna tshogs :
dar tshon sna lnga :
drag po min pa'i 'bru dang rin chen sna tshogs :
de rnams kyis legs par bskor la brgyan :
mthar lcags ri la klu yi spyan gzigs mthun rdzas sna tshogs bris pa'i byang bu :
drag po min pa'i shing rnams kyis bskor nas :
bal tshon gyis brgyan :
de nas rdzas dang rang bcas sha chang sgog tsong sogs klus mi 'dod pa'i dri ma med par byas la :
gsang sgrub zhi ba ltar rang nyid bsam nas :
byin rlabs sogs bya ba ni :
oM AHhU~M:
oM swa b+hA wa sogs :
mdun rten ma dag stong las stong khams sogs :
snod bcud bkod pa legs gsal dbus nyid du :
mtsho nang klu rigs thams cad ci dgyes pa'i :
'dod yon longs spyod spyan gzigs dkor cha nor :
'dzad med 'byung lngas gar khyab legs par khengs :
klu rnams pham rgyal rtsod med so sor tshims :
khyad par bdud rtsi sman char rgyun babs pas :
klu yi nad rigs sdug bsngal kun bsal gyur :
oM dkon mchog gsum dang ting 'dzin lha sngags rgyu 'bras bslu med bden pas de de bzhin du 'grub par gyur cig swA hA:
hU~M:
rang nyid phyag rdor 'od zer dang :
dkon mchog gsum sogs bden pa'i mthus :
klu rgyal klu chen brgyad la sogs :
'og phyogs klu rigs srid do cog :
rang rang cha lugs sogs bcas nas :
skad cig 'dir 'dus stong khams kyi :
bkod gsal mtsho dbus dgyes bzhugs gyur :
mchod 'bul gus bstod nyes 'gal bshags :
hU~M:
klu rgyal klu rigs brgyad la sogs :
klu rnams pho mo srid tshad la :
mthun rdzas klu bshos rgyan ldan 'bul :[  ]rang rang so sor ci dgyes tshims :
klu yi nad dang sdug bsngal zhi :
'jigs kun las grol bde skyid ldan :
rtsod med pham rgyal med thob nas :
bdag cag nyes bshags sor chud de :
klu las byung ba'i nad kun zhi :
yul khams 'gro ba'i nad mug mtshon :
mi dge kun bral char dus 'beb :
lo tog phun tshogs dkar phyogs 'phel :
nag phyogs kun pham chos ltar spyod :
mchog gsum rtsa gsum lha sngags dang :
ting 'dzin bden pas de de bzhin :
da lta nyid du 'grub par shog :)
klu sman rnam pa sna tshogs 'bul :
rang rang so sor sogs gong gis 'gre
/ba ra dkar mo'i 'o ma 'bul :
rang rang so sor\u0f8e
gzhan yang dkar gsum mchod pa 'bul :[  ]rang rang so sor ci dgyes tshims :
klu yi nad dang sdug bsngal zhi :
'jigs kun las grol bde skyid ldan :
rtsod med pham rgyal med thob nas :
bdag cag nyes bshags sor chud de :
klu las byung ba'i nad kun zhi :
yul khams 'gro ba'i nad mug mtshon :
mi dge kun bral char dus 'beb :
lo tog phun tshogs dkar phyogs 'phel :
nag phyogs kun pham chos ltar spyod :
mchog gsum rtsa gsum lha sngags dang :
ting 'dzin bden pas de de bzhin :
da lta nyid du 'grub par shog :)
mngar gsum mchod pa dam pa 'bul :
rang rang so sor sogs 'gre /
dug min me tog sna tshogs 'bul :
rang rang so sor\u0f8e
klu dang mthun pa'i bdug spos 'bul :
rang rang so sor\u0f8e
rin chen 'od 'bar snang gsal 'bul :
rang rang so sor\u0f8e
chu sna tshogs la dri sbyar 'bul :
rang rang so sor\u0f8e
zhal zas 'dod yon longs spyod 'bul :
rang rang so sor\u0f8e
'dod 'jo'i ba mo glang bcas 'bul :
rang rang so sor\u0f8e
klu mthun gzugs 'gros spyan gzigs 'bul :
rang rang so sor\u0f8e
dar 'bru rin chen sna tshogs 'bul :
rang rang so sor ci dgyes tshims :
klu yi nad dang sdug bsngal zhi :
'jigs kun las grol bde skyid ldan :
rtsod med pham rgyal med thob nas :
bdag cag nyes bshags sor chud de :
klu las byung ba'i nad kun zhi :
yul khams 'gro ba'i nad mug mtshon :
mi dge kun bral char dus 'beb :
lo tog phun tshogs dkar phyogs 'phel :
nag phyogs kun pham chos ltar spyod :
mchog gsum rtsa gsum lha sngags dang :
ting 'dzin bden pas de de bzhin :
da lta nyid du myur 'grub shog :
ces spyi mthun du phul nas :
khyad par spogs pa'i mchod rdzas so sor brgya rtsa re gal che bas :
rten mdun du snod gcig bzhag pa der tshigs bcad dang bcas re re bzhin 'bul lo :
oM AHhU~M:
klu sman bdud rtsi'i dgyes mchod 'di :[  ]klu rgyal klu chen brgyad la sogs :
klu rigs pho mo kun la 'bul :
mchog dman bar sogs so sor tshims :
pham rgyal rtsod med rang rang gi :
nad dang sdug bsngal grol gyur cig :
de mthus bdag sogs 'gro kun gyi :
mi nad phyugs nad mu ge 'khrug :
mi mthun klus byas nad sogs zhi :
char 'beb lo legs yul kun bde :
chos ldan log spyod mtha' dag bral :
bdag cag klu dang 'gal kun dag :
dkon mchog gsum dang rdo rje 'dzin :
rgyu 'bras bslu med bden pa'i mthus :
smon pa de bzhin 'grub gyur nas :
bkra shis bde legs 'phel rgyas shog :)
oM AHhU~M:
me tog yid 'ong dam pa 'di :
klu rgyal klu chen sogs gong gis 'gre
/oM AHhU~M:
dri zhim spos mchog dam pa 'di :
klu rgyal klu chen\u0f8e
oM AHhU~M:
nor bu rin chen gsal ba'i 'od :
klu rgyal klu chen\u0f8e
oM AHhU~M:
dri chab yan lag brgyad dang ldan :
klu rgyal klu chen\u0f8e
oM AHhU~M:
ci dgyes 'dod yon longs spyod zas :
klu rgyal klu chen\u0f8e
oM AHhU~M:
ting ting shag dang rol mo snyan :
klu rgyal klu chen\u0f8e
oM AHhU~M:
dkar mngar dar 'bru rin chen tshogs :
klu rgyal klu chen\u0f8e
oM AHhU~M:
'dod 'jo'i ba mo glang dang bcas :
klu rgyal klu chen\u0f8e
oM AHhU~M:
mi zad rin chen gter gyi bum :
klu rgyal klu chen brgyad la sogs :
klu rigs pho mo kun la 'bul :
mchog dman bar sogs so sor tshims :
pham rgyal rtsod med rang rang gi :
nad dang sdug bsngal grol gyur cig :
de mthus bdag sogs 'gro kun gyi :
mi nad phyugs nad mu ge 'khrug :
mi mthun klus byas nad sogs zhi :
char 'beb lo legs yul kun bde :
chos ldan log spyod mtha' dag bral :
bdag cag klu dang 'gal kun dag :
dkon mchog gsum dang rdo rje 'dzin :
rgyu 'bras bslu med bden pa'i mthus :
smon pa de bzhin 'grub gyur nas :
bkra shis bde legs 'phel rgyas shog :
rdzas ji lta ba bzhin dngos dang gzugs brnyan phul nas phrin las bcol :
rjes las bya zhing rten sogs chu mig tu bskyal klu yi pho brang brtsigs la bzhag cing gzug go :
tshar nas pho brang sngar byin brlabs skabs ltar bsgoms nas 'di la brgya rtsa bzla'o :
sangs rgyas la phyag 'tshal lo :
chos la phyag 'tshal lo :
dge 'dun la phyag 'tshal lo :
bla ma la phyag 'tshal lo :
yi dam la phyag 'tshal lo :
mkha' 'gro la phyag 'tshal lo :
chos skyong la phyag 'tshal lo :
phyag byar 'os pa kun la phyag 'tshal lo :
de ltar phyag 'tshal ba dang :
de dag gi sku gsung thugs yon tan phrin las kyi bden pa dang :
chos nyid rnam dag rgyu 'bras bslu ba med pa'i bden pas :
bdag gi las 'di 'grub nas :
pho brang klu yi bzhugs gnas :
rdzas rnams klu yi dgyes rdzas :
gang 'dod yid bzhin nor bu'i gter chen :
yul 'khor ba ma stong gi bar du zad mi shes pa :
rgya khyon chos kyi dbyings dang mnyam par gyur nas :
klu kun bde skyid phun sum tshogs nas 'jigs pa kun dang bral bar gyur cig :
de yi mthus bdag sogs 'gro ba kun gyi nad mug mtshon gsum mi dge ba thams cad zhi nas :
mthar gtan bde bla med kyi go 'phang myur du thob par gyur cig :
ces brjod do :
'di la 'bad na klu yi nad gdon zhi zhing :
char chu dus 'beb lo thog sogs bkra shis bde legs 'byung bas shes par gyis :
gsang bdag gi las tshogs klu chog nor bu bsam 'phel :[ \u0f80]atsha /
rgyaHrgyaHrgya :
bdag nyid gter ston pa rol pa'i rdo rjes gdan drangs pas 'gro ba bde skyid dang ldan par gyur cig //
/
