rdzogs pa chen po sde gsum las :
phyi skor bla ma'i sgrub thabs bzhugs :[ \u0f88\u0f88\u0f88\u0f88 ]na mo gu ru :
phyi skor bla ma'i sgrub pa ni :
bskyed rdzogs byin rlabs shin tu gces :
zhes pas :
lta ba rang bzhin dgongs klong mkhar :
cir yang sgyur ba'i rig 'dzin gsal :
chos 'khor tshul gyi dkyil 'khor dbus :
dug gsum dag pa'i gdan steng du :
rgyal kun gsang gsum 'dus pa'i sku :
rig 'dzin shrI siM ha ni :
dkar smug rnal 'byor cha lugs can :
phyag g.yas sdigs mdzub mkha' la sgreng :
g.yon pas thod pa bcud bkang bsnams :
zhabs gnyis sems dpa'i skyil krung bzhugs :
rin chen dar gyi na bza' dang :
stag sham rus pa'i rgyan gyis brgyan :
g.yon nas yum mchog bdud rtsi 'bul :
spyi bor rdo rje sems dpa' bzhugs :
kun gzhi dag pa'i rang bzhin bsgom :
rnam shes 'jug yul rtsa bzhi la :
dag pa'i ye shes chen po'i dngos :
dgongs pa klong chub rgyal po dza :
rig pa rang gsal lha yi dbang :
gnyis med rang grol skar mda' gdong :
'od gsal blo gros thabs dang ldan :
thams cad 'od kyi sku ru gsal :
tshogs brgyad rnam dag rtsa 'dab la :
dga' rab rdo rje sprul sku'i tshul :
pad+ma 'byung gnas sna tshogs chas :
'jam dpal bshes gnyen rab byung tshul :
bi ma mi tra dge slong chas :
rgyal po d+ha na ha te lo :
rgyal sras rA dza hasti ste :
sras mo go ma sA ra dang :
klu rgyal byang chub sems dpa' rnams :
'od gsal chen po'i sku ru shar :
yul brgyad 'dzin byed rnam dag rtsar :
rgyal po ku ku rA dza dang :
slob dpon nA gArdzu na ste :
kuk+ku sid+d+hi phyi ma dang :
gnod sbyin bu mo byang chub ma :
'jam dpal bshes gnyen phyi ma dang :
smad 'tshong bud+d+ha ma ti dang :
mkhas pa Ar+Ya pA lo dang :
o rgyan mkhan po d+ha hi ta :
drang srong rgyal po bi shwa ti :
rgyal po'i sras mo go ma de :
kha che'i mkhan po rab snang mdzad :
rgyal po de ba rA dza dang :
rgyal po d+harma rA dza dang :
mkhas pa bud+d+ha gup+ta dang :
bod kyi mkhas pa bai ro rje :
bod mo ye shes mtsho rgyal sogs :
gzhi dag rnam shes gnas 'gyur zhing :
dbang po yul rnams 'od gsal ngang :
ma bcos gsal rdzogs chen por bskyed :
byin rlabs 'od phung 'bar bar bsam :
skye med dbyings su bltas byas te :
rgyas par mtshan sngags bzla ba 'am :
bsdu na a yig glu dbyangs blang :
byin rlabs bla ma'i bskyed rim rdzogs :
sa ma ya rgya rgya :[ \u0f88\u0f88\u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen rtse'i dbang pos bris pa dge
/mang+ga laM//
zhus so ///
/
