\u0f01\u0f83:
zhi byed bdun gyi man ngag bdud rtsi+i'i bum pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88
rgya gar skad du :
sap+ta sha maM ka ra u pa de sha :
bod skad du :
zhi byed bdun gyi man ngag :
bcom ldan 'das dpal gsang ba 'dzin pa'i bdag po la phyag 'tshal lo :
snang ba mtha' yas thugs rje'i gter :
gsang bdag nA gArdzu na las :
rim par 'ongs pa'i gdams ngag bcud :
pad+ma badzra bdag gis bshad :
sa ma ya :
rlung mkhris bad kan 'dus pa sogs :
las dang rkyen las gyur pa yi :
nad kyi gdung ba zhi 'dod na :
sangs rgyas spyan ma bsgrub par bya :
a :
stong pa nyid dang snying rje che :
zung 'jug rig rtsal oM dkar po :
de nyid yongs gyur skad cig gis :
pad+ma zla ba'i gdan gyi steng :
sangs rgyas spyan ma sku mdog dkar :
phyag g.yas mchog sbyin g.yon pa ni :
skyabs sbyin phyag rgyas ut+pa la :
'khor lo spyan gyis mtshan pa bsnams :
dar dang rin chen rgyan gyis mdzes :
shin tu zhi zhing sgeg pa'i nyams :
zhabs zung sems ma'i skyil krung bzhugs :
nad kyi gdung ba kun sel ba'i :
zla ba bdud rtsi'i 'od zer 'phro :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
rnam par snang mdzad dbus brgyan bsam :
bzhugs gsol phyag mchod bstod pa bya :
thugs kar bdud rtsi'i rang bzhin gyi :
zla steng oM mthar sngags kyis bskor :
'od 'phros bde gshegs rab 'byams kyi :
byin rlabs bdag la thim par gyur :
oM ru ru s+phu ru dz+wa la tiSh+Tha sid+d+hi lo tsa na sarba ar+tha sA d+ha na swA hA:
'bum phrag bzhi bzlas bsnyen pa'o :
slar yang sgrub pa'i rim pa ni :
thugs srog sngags phreng bcas pa las :
'od zer bdud rtsi'i char du babs :
rang gzhan lus kyi nang kun gang :
rgyu 'bras nad kun zhi bar bsam :
swA hA'i gong du sngags 'di spel :
sarba ro ga pra sha ma na ye :
'bum phrag gcig bzlas 'grub par 'gyur :
de nas las la sbyar ba ni :
nad rnams kun sel a ru ra :
gser mdog lcags kyi rtsi blangs pa :
gtso gyur ba ru skyu ru ra :
bzang drug cong zhi brag gi zhun :
ma nu ru rta ba sha ka :
se 'bru gi waM shu dag nag :
spang spos t+kh+Ni pri yaM ku :
a gar gu gul ming can nag :
ut+pal sngon po dang bcas pa :
zhib par btags la ril bur dril :
sngags kyis btab nas khong du btang :
bzhi brgya rtsa bzhi'i nad sel zhing :
gdon dang bgegs kun zhi bar 'gyur :
yang na chu bskol tsha mo la :
sngags kyis btab nas btang ba 'am :
bum par lha bskyed rig pa bzlas :
bdud rtsir zhu ba'i chu rgyun gyis :
bkrus dang 'thor 'thung bgyis pas kyang :
phan pa 'phral du ster bar byed :
nad thams cad rab tu zhi bar byed pa sangs rgyas spyan ma dkar mo'i man ngag gi rim par phye ba ste dang po'o :
sa ma ya :
rgya rgya :[ \u0f88\u0f88\u0f88\u0f88\u0f88 ]nyin gcig pa sogs rims dang ni :
gnyan rgod gag lhog 'brum pa sogs :
dal yams gdug pa zhi 'dod na :
ri khrod lha mo bsgom par bya :
a :
stong pa nyid dang snying rje che :
zung 'jug rig rtsal paM dkar po :
de nyid yongs gyur skad cig gis :
pad+ma zla ba'i gdan gyi steng :
ri khrod lha mo sku mdog dkar :
phyag g.yas mchog sbyin g.yon pa ni :
skyabs sbyin shing lo'i sbrang g.yab bsnams :
dar dang rin chen rgyan gyis mdzes :
shing lo gsar pa'i sham thabs can :
zhi 'dzum cung zad khros pa'i nyams :
zhabs gnyis phyed skyil rol pas 'gying :
mchog sbyin rtse las rims nad kyi :
gdung sel bdud rtsi'i chu rgyun 'beb :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
mi bskyod rdo rjes dbur brgyan bsam :
thugs kar bdud rtsi'i rang bzhin gyi :
zla steng paM mthar sngags kyis bskor :
'od 'phros bde gshegs rab 'byams kyi :
byin rlabs bdag la thim par gyur :
oM pi shA tsi par+Na sha ba rI paM swA hA:
'bum phrag bzhi bzlas bsnyen pa 'o :
slar yang sgrub pa'i rim pa ni :
thugs srog sngags phreng bcas pa las :
'od zer dpag yas nam mkhar 'phros :
sprin phung lta bur khyab pa las :
sngags kyi nus pa yongs rdzogs pa'i :
bdud rtsi sman gyi char chen babs :
rang gzhan lus kyi phyi nang bkrus :
nad kyi gdung ba kun zhi zhing :
yul khams kun tu khyab pa yis :
dal yams thams cad sbyangs par bsam :
swA hA'i gong du sngags 'di spel :
sarba dz+wA ra pra sha ma nA ye :
'bum phrag bzlas pas 'grub par 'gyur :
de nas las la sbyar ba ni :
nad gdon gdug pa'i gnyen po'i sman :
spru ma nag po'i rtsa ba blang :
lo brgyad chu yis nus pa bskyed :
de nyid gtso gyur bi Sha dang :
a ru gla rtsi shu dag nag :
ru rta ming can spang gi spos :
dngul chu mu zi seng ldeng dmar :
gu gul yungs dkar btsod kyi mdud :
re lcag phur mong stag sha nag :
klu bdud hong len shug tsher can :
brag zhun gi waM par+pa ta :
g.ya' kyi ma dang rgya snag bcas :
zhib btags sngags chus ril bur dril :
sngags kyis ngar btags btang ba yis :
gnyan tshad gag lhog 'brum pa rims :
rgyu gzer dmar bshal la sogs pa :
gdug pa'i dal yams thams cad zhi :
gzhan yang bum pa'i chus bkru zhing :
ril bu'i rdzas la sngags btab bdug :
grong khyer rnams su mtshams kyang gcad :
'phral du nad rims kun zhi 'gyur :
'go nad thams cad rab tu zhi bar byed pa ri khrod ma dkar mo'i man ngag gi rim par phye ba ste gnyis pa'o :
sa ma ya :
rgya rgya :[ \u0f88\u0f88\u0f88\u0f88 ]lha klu gnod sbyin gtum po sogs :
bgegs rigs stong phrag brgyad cu dang :
dgra jag chom rkun zhi 'dod na :
'od zer can ma bsgom par bya :
a :
stong pa nyid dang snying rje che :
zung 'jug rig rtsal mAM dkar po :
de nyid yongs gyur skad cig gis :
pad+ma zla ba'i gdan gyi steng :
'od zer can ma sku mdog dkar :
phyag g.yas skyabs sbyin g.yon pa ni :
mya ngan med shing yal ga bsnams :
dar dang rin chen rgyan gyis mdzes :
zhi 'dzum sgeg khro'i gzi byin 'bar :
zhabs zung phyed skyil rol pas bzhugs :
mi mthun srung zhing zhi byed pa'i :
nyi ma stong gi gzi 'od 'phro :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
rnam par snang mdzad dbur brgyan bsam :
thugs kar zla steng mAM yig mthar :
sngags phreng 'khor las 'od zer 'phros :
'phags rnams nus byin bdag la thim :
'khor 'das kun la dbang bsgyur bsam :
oM mA ri ts+yai mAM swA hA:
'bum phrag bzhi bzlas bsnyen pa 'o :
slar yang sgrub pa'i rim pa ni :
thugs srog sngags phreng bcas pa las :
rang 'dra'i sprul pa grangs med spros :
gdon bgegs dgra dang chom rkun sogs :
gdug pa can rnams rgyang ring bskrad :
tshur 'dus srung ba'i las mdzad pa'i :
skyabs sbyin phyag rgya brkyangs pa'i 'og :
rang gzhan thams cad tshud pa yis :
bar chad kun las dbugs dbyung zhing :
mya ngan med pa'i yal ga las :
rdo rje'i 'od zer rab 'phros pas :
srung ba'i gur khang brtan par bsam :
swA hA'i gong du sngags 'di spel :
sarba shA trUn big+h+nAn tsak+Shu rmu kha b+han+d+ha b+han+d+ha :
'bum phrag bzlas pas 'grub par 'gyur :
de nas las la sbyar ba ni :
gro ga 'am ni shog bu la :
laM oM gyi yi ge'i khog pa ru :
dgra bgegs gang yin ming gi mthar :
ban+d+ha ban+d+ha phaT ces bri :
de phyir sngags dang 'dod gsol sbyar :
rdza yi gwa 'u gru bzhi pa :
ser po'i nang bcug skud pas bsdam :
gnod byed bkug cing ming la bstim :
rdo rje'i sgrom du bcug pa'i phyir :
lha mo'i sprul pas bsrungs bar bsam :
bzlas pa sngags kyi nus pas brtan :
gnas khang byang shar mtshams su sba :
bar chad thams cad bcings shing zhi :
dam tshig lha mo'i bris sku dang :
seng ldeng rdo rje'i dbyug pa'i nang :
sngags byang bcug la rab tu gnas :
lhar bskyed mchod bstod bzlas pas bsgrub :
brtan par bzhugs gsol gar 'gro'i phyogs :
khyer bas bar chad zhi zhing srung :
yang na sngags kyi mdud pa la :
bzlas pas btab ste mgul du 'chang :
des kyang nus pa thob par 'gyur :
bgegs dang dgra rkun gyi bar chad thams cad rab tu zhi bar byed pa 'od zer can ma dkar mo'i man ngag gi rim par phye ba ste gsum pa'o :
sa ma ya :
rgya rgya :[ \u0f88\u0f88\u0f88\u0f88\u0f88 ]phas rgol byad phur rbod gtong sogs :
gdug cing gtum pa'i sbyor ba yis :
rang gzhan bcings pa zhi 'dod na :
gtsug tor gdugs dkar bsgrub par bya :
a :
stong pa nyid dang snying rje che :
zung 'jug rig rtsal oM dkar po :
de nyid yongs gyur skad cig gis :
pad+ma zla ba'i gdan gyi steng :
gtsug tor chen mo sku mdog dkar :
phyag g.yas mchog sbyin g.yon pa ni :
skyabs sbyin phyag rgyas gdugs dkar sgreng :
dar dang rin chen rgyan gyis mdzes :
zhi zhing khro mo'i nyams dang ldan :
zhabs zung sems ma'i skyil krung bzhugs :
ye shes nyi zla'i 'od zer gyis :
byad phur rbod gtong 'jigs pa 'phrog :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
rnam par snang mdzad dbur brgyan bsam :
thugs kar zla steng oM yig mthar :
sngags phreng 'khor ba'i 'od zer gyis :
bde gshegs nus stobs bdag la thim :
mi phyed rdo rje'i rang bzhin bsam :
oM si tA ta pa tre hU~M swA hA:
'bum phrag bzhi bzlas bsnyen pa 'o :
slar yang sgrub pa'i rim pa ni :
thugs srog sngags phreng bcas pa las :
pho nya gzhan gyis mi thub ma :
rdo rje phur bu bsnams pa 'phros :
byad phur rbod gtong phyir zlog cing :
srung dang zhi ba'i las mdzad bsam :
swA hA'i gong du sngags 'di spel :
a na le a na le :
bi Sha de bi Sha de :
bai ra bai ra :
badzra d+hA ri Ni :
badzra pA Ni b+han+d+ha b+han+d+ha hU~M hU~M phaT phaT:
'bum phrag gcig bzlas 'grub par 'gyur :
de nas las la sbyar ba ni :
byad gdon 'grol ba'i cho ga ste :
gtsang ma'i bum par spos chu dang :
gur gum gi waM tsan+dan dkar :
yungs dkar shu dag sbyar ba blugs :
chas su bcug ste mdun bshams la :
mchod dang gtor ma'i tshogs kyang bstar :
bum par lha bskyed mchod bstod dang :
bzlas pa sngags kyis nus ldan bsgrubs :
mthar ni gtor 'bul 'dod don gsol :
'od zhu nus ldan bdud rtsir mos :
bsgrub bya tshon skud sna lngas bcings :
rang gi thugs nas pho nya spros :
byad phur rbod gtong thams cad kun :
tshon skud la bkug dbyer med bstim :
ye shes ral gri me 'bar bas :
lhag med dum bur bcad par bsam :
hU~M:
ye shes ral gri me 'bar ba :
phyir zlog chen mo'i rig sngags dang :
sangs rgyas kun gyi nus stobs rdzogs :
phrin las rtsal shugs 'chang ba dang :
dkon mchog gsum gyi bden pa dang :
rtsa gsum srung ma'i byin rlabs stobs :
sngags dang phyag rgya ting 'dzin mthus :
phas rgol rig sngags byad stems dang :
rdzas dang 'phrul 'khor dmod pa'i dbal :
lha klu gnod sbyin sha za'i gdon :
sde brgyad gdug pa'i tshogs rnams kyis :
lha yi phyag rgyas lus bcings pa'i :
'ching ba thams cad gcad par bgyi :
sngags kyi nus pas ngag bcings pa'i :
'ching ba thams cad gcad par bgyi :
ting 'dzin sbyor bas yid bcings pa'i :
'ching ba thams cad gcad par bgyi :
dmod pas bya ba bcings pa yi :
'ching ba thams cad gcad par bgyi :
rdzas kyis byed pa bcings pa yi :
'ching ba thams cad gcad par bgyi :
zhes dang sgrub pa'i sngags kyi mthar :
sarba ban+d+ha ka ko d+ha b+hin+d+ha b+hin+d+ha ts+tshin+da ts+tshin+da da ha da ha hU~M hU~M phaT phaT:
ces brjod byad thag dum bur bcad :
'bar ba'i dbus su gdugs dkar mo :
rngams brjid khros pa'i tshul du gsal :
spos dang 'bru sna yungs dkar nag :
byad thag dum bu sbyar te bsreg :
hU~M:
'bar ba me yi dkyil 'khor du :
rdo rje gtsug tor phyir zlog che :
sangs rgyas rnams ni thams cad kyis :
byin brlabs dbang bskur nus stobs rdzogs :
phas rgol rig sngags tshar gcod pa'i :
thugs rje thugs dam dus la babs :
ye shes rngams pa'i mthu rtsal skyed :
byad ma rbod gtong 'byung po yis :
bsgrub bya'i sgo gsum bya byed la :
bcings pa rnam lnga'i 'ching ba kun :
rjes shul lhag ma med par bzhes :
rdo rje ye shes me yis sregs :
stobs rtsal phrin las yongs rdzogs mdzod :
ces dang sgrub pa'i sngags kyi mthar :
sarba ban+d+ha ka ko d+ha kha kha khA hi khA hi :
ha na ha na da ha da ha dz+wa la raM b+hasmiM ku ru hU~M hU~M phaT phaT:
byad stems sbyor ba thams cad kun :
rjes shul lhag med bsregs par bsam :
me lha rang bzhin gnas su gshegs :
dam tshig 'bar ba'i 'od zer gyis :
byad phur rbod gtong la sogs pa'i :
bag chags kun kyang sbyangs par mos :
bsgrub byas me la lan bdun 'gom :
de nas bum pa'i chu yis bkru :
dag byed ku sha'i rdzas kyis byab :
dri yi chu dang gtor mar bcas :
bgegs la bsngos shing rgyang ring bskrad :
rdo rje srung ba'i go cha bgo :
bden pa'i stobs dang bkra shis brjod :
de ltar rdzas sngags ting 'dzin mthus :
zla ba gza' las grol ba bzhin :
rang gzhan byad phur 'ching ba zhi :
rnam pa kun tu bde legs 'thob :
gzhan yang bum chu 'thor 'thung dang :
ril bur bgyis te gtang ba dang :
dri rdzas la btab bdug pas kyang :
byad khrol gdon byer rbod gtong zlog :
nad dang gnod pa kun zhi 'gyur :
byad phur rbod gtong thams cad rab tu zhi bar byed pa gtsug tor gdugs dkar mo'i man ngag gi rim par phye ba ste bzhi pa'o :
sa ma ya :
rgya rgya :[ \u0f88\u0f88\u0f88\u0f88\u0f88 ]las dang rkyen las gyur pa yi :
sems kyi rnam par g.yeng ba dang :
sdug bsngal thams cad zhi 'dod na :
sher phyin dkar mo bsgrub par bya :
a :
stong pa nyid dang snying rje che :
zung 'jug rig rtsal praM dkar po :
de nyid yongs gyur skad cig gis :
pad+ma zla ba'i gdan gyi steng :
shes rab pha rol phyin ma dkar :
phyag g.yas mchog sbyin g.yon pa ni :
ut+pal sher phyin glegs bam bsnams :
dar dang rin chen rgyan gyis mdzes :
zhi 'dzum shin tu sgeg pa'i nyams :
zhabs zung rdo rje'i skyil krung bzhugs :
phyi nang sdug bsngal kun sel ba'i :
ye shes 'od zer rab tu 'bar :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
rdo rje sems dpas dbur brgyan bsam :
thugs kar zla steng praM dkar po :
sngags kyi phreng bas bskor ba las :
'od 'phros rgyal ba sras bcas kyi :
ye shes bdag la thim par bsam :
oM praM pra dz+nyA pA ra mi tA swA hA:
'bum phrag bzhi bzlas bsnyen pa'o :
slar yang sgrub pa'i rim pa ni :
thugs srog sngags phreng bcas pa las :
ye shes 'od zer rab tu 'bar :
rang gzhan kun gyi snying la thim :
rmongs dang ma rig las byung ba'i :
sems kyi rnam par g.yeng ba dang :
sdug bsngal yid mi bde ba kun :
skad cig nyid la yongs su zhi :
lus sems zag med bde bas khyab :
gzungs dang blo gros mthu thob bsam :
swA hA'i gong du sngags 'di spel :
pi tsu pi tsu pra dz+nyA war+d+ha ni :
dz+wa la dz+wa la me d+ha war+d+ha ni :
d+hi ri d+hi ri bud+d+hi war+d+ha ni :
sarba duHkha shAn+tiM ku ru ku ru :
'bum phrag gcig gis 'grub par 'gyur :
de nas las la sbyar ba ni :
shu dag dkar po a ga ru :
gur gum gi waM na le shaM:
dzA ti go snyod dbang po lag :
b+h+r-ing+gi rA dza rtag tu ngu :
'bras gsum snying zho kar+b+he ta :   lug mur /
bur sbrang ka ra bcas pa rnams :
mar du sbyar la sngags btab brten :
sdug bsngal yid mi bde ba zhi :
mdangs stobs blo gros mchog tu 'gyur :
gzhan yang tho rangs skar chu 'am :
'bru yi chang ngam 'o ma la :   ba dmar mo'i /
rig sngags nus pa bstims la 'thung :
'o mar la btab snying gar byugs :
des kyang yid bde sdug bsngal zhi :
sdug bsngal thams cad rab tu zhi bar byed pa shes rab kyi pha rol tu phyin ma dkar mo'i man ngag gi rim par phye ba ste lnga pa'o :
sa ma ya :
rgya rgya :[ \u0f88\u0f88\u0f88\u0f88\u0f88 ]'byung bzhi 'khrugs dang sha za khros :
'thab rtsod dug mtshon gcan gzan sogs :
'jigs pa thams cad zhi 'dod na :
sgrol ma dkar mo bsgrub par bya :
a :
stong pa nyid dang snying rje che :
zung 'jug rig rtsal tAM dkar po :
de nyid yongs gyur skad cig gis :
pad+ma zla ba'i gdan gyi steng :
rje btsun sgrol ma sku mdog dkar :
phyag g.yas mchog sbyin g.yon pa ni :
skyabs sbyin phyag rgyas ut+pal bsnams :
dar dang rin chen rgyan gyis mdzes :
zhi zhing 'dzum la sgeg pa'i nyams :
zhabs zung rdo rje'i skyil krung bzhugs :
phyi nang 'jigs pa kun sel ba'i :
thugs rje'i 'od zer rab tu 'phro :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
'od dpag med pas dbur brgyan bsam :
thugs kar zla steng tAM dkar po :
sngags kyi phreng bas bskor ba las :
'od 'phros rgyal ba sras bcas kyi :
thugs rje'i byin rlabs bdag la thim :
oM tA re tut+tA re tu re swA hA:
'bum phrag bzhi bzlas bsnyen pa 'o :
slar yang sgrub pa'i rim pa ni :
thugs srog sngags phreng bcas pa las :
'od zer snang ba rab 'phros pas :
rang dang bsrung bya'i phyi rol du :
zla ba'i mdog can 'khor lo'i gur :
sra brtan go skabs med pa la :
'od zer drug gi snang bas bskor :
'jigs dang sdug bsngal kun zhi zhing :
srung ba chen po'i las mdzad bsam :
swA hA'i gong du sngags 'di spel :
sarba duSh+TAn b+ha ya shAn+tiM ku ru rak+Sha rak+Sha mAM:
'bum phrag gcig gis 'grub par 'gyur :
gzhan yang gzungs kyi rim pa ni :
ma ma kr-i te sarba duSh+TAn pra duSh+TAn :
dzam+b+ha ya :
satwaM b+ha ya :
mo hA ya :
b+han+d+ha ya :
hU~M hU~M hU~M:
phaT phaT phaT:
sarba duSh+TAn satwaM b+ha ni tA re :
zhes pa swA hA'i gong spel bzlas :
de nas las la sbyar ba ni :
gnas rten byin can sa sna dang :
rin chen 'bru sman phye ma ni :
tshul bzhin bsgrubs pa'i bum chus brdzis :
cho ga bzhin du sAts+tsha gdab :
sngags mthar ji ltar 'dod pa yi :
srung dang zhi ba'i spel tshig can :
ring bsrel gzhan dang bcas pa gzhug :
rab tu gnas shing stegs bu'i dbus :
mchod pa'i tshogs kyis bskor la bsham :
lhar bskyed bzlas sogs nan tan bya :
mthar ni brtan bzhugs shis pa brjod :
rang gzhan gnas pa'i mal steng dang :
mgul du 'chang bas 'jigs pa zhi :
srung dang bkra shis bde legs 'gyur :
mkhar gyi rtse 'am sgo yi gong :
dpal can dbus kyi ri la sbas :
yul khams kun tu phan pa ster :
yang na rdo rje'i sngags mdud la :
bzlas te mgul lam dpung par 'chang :
dri yi rdzas dang sbyar te bdug :
des kyang 'jigs pa kun zhi 'gyur :
'jigs pa thams cad rab tu zhi bar byed pa sgrol ma dkar mo'i man ngag gi rim par phye ba ste drug pa'o :
sa ma ya :
rgya rgya :[ \u0f88\u0f88\u0f88\u0f88\u0f88 ]chos spyod bslab ldan 'tsho ba ni :
rnam pa kun tu don yod phyir :
dus min 'chi ba zhi 'dod na :
rma bya chen mo bsgrub par bgyi :
a :
stong pa nyid dang snying rje che :
zung 'jug rig rtsal mAM dkar po :
de nyid yongs gyur skad cig gis :
pad+ma zla ba'i gdan gyi steng :
rig pa rma bya chen mo dkar :
phyag g.yas rma bya'i mjug sgro bsnams :
dus min 'chi ba sel bar mdzad :
g.yon pas bdud rtsi'i bum bzang gis :
tshe dang ye shes dngos grub stsol :
dar dang rin chen rgyan gyis mdzes :
zhi 'dzum sgeg nyams rab tu rgyas :
zhabs zung rdo rje'i skyil krung bzhugs :
'od zer 'chi med snang ba ches :
bdud dang gshin rje'i mun pa 'joms :

gnas gsum oM AHhU~M gis mtshan :
rdo rje gsum du byin gyis brlabs :

thugs nas 'phros pa'i 'od zer gyis :
ye shes spyan drangs gnyis med thim :
dbang lhas dbang bskur rigs kyi bdag :
tshe dpag med pas dbu brgyan bsam :
thugs kar zla steng mAM dkar po :
sngags kyi phreng bas bskor ba las :
'od 'phros srid dang zhi ba yi :
dwangs bcud bdag la thim par bsam :
oM ma hA mA yU r+yai mAM swA hA:
'bum phrag bzhi bzlas bsnyen pa 'o :
slar yang sgrub pa'i rim pa ni :
thugs srog sngags phreng bcas pa las :
'od zer pho nya'i tshogs bcas 'phros :
rang gzhan bla tshe chad nyams dang :
snod kyi 'jig rten 'byung bzhi'i dpal :
bcud kyi 'gro ba'i tshe bsod stobs :
rgyal ba sras bcas ye shes dbyig :
'chi med bdud rtsi'i rnam par drangs :
rigs bdag phyag gi bum par zhugs :
de las khol zhing lud pa'i rgyun :
rang gi spyi bo'i sgo nas zhugs :
lus gang dus min 'chi ba zhi :
tshe dang bsod nams ye shes spel :
dwangs bcud thugs srog mAM la 'dus :
'chi med rig 'dzin grub par bsam :
swA hA'i gong du sngags 'di spel :
a mA ra Ni dzI ban+ti ye :
'bum phrag gcig gis 'grub par 'gyur :
mtshan brgya brgyad pa'i gzungs kyang bzla :
de nas las la sbyar ba ni :
mdun du stegs bu mtshan rdzogs dbus :
bkra shis rang byung ka pA lar :
'bras gsum rtag ngu dbang po lag :
rtsa ba lnga dang tshe gsos bzhi :   shug 'bru ba lu mkhan dkar mtshe 'o //
bzang drug gi waM dUrba'i rtsa :
cong zhi brag zhun rgyam tsha bzang :
shu dag shing mngar tsi tra ka :
ka ra bu ram sbrang rtsir bcas :
'bru sna'i phye ma dang sbyar la :
ril bur dril bas yongs su gtams :
dar dmar kha bcad de yi steng :
snying po lnga yi 'brang rgyas dang :
g.yas g.yon tshe yi bza' btung bsham :
mchod gtor bag dro brjid ldan bya :
bdag dang mdun rten lhar gsal bsgrub :
thun mthar gtor 'bul thugs dam bskul :
oM:
mi 'gyur rtag pa'i ye shes las :
phyag rgya'i gzugs su rang shar ba :
'chi med mchog stsol rma bya che :
rig pa'i rgyal mo dbyings nas bzhengs :
thugs rje bskul lo mthu rtsal skyed :
'od zer pho nya'i cho 'phrul gyis :
'khor 'das brtan g.yo'i khams kun bkang :
rnal 'byor bdag cag sgrub pa po'i :
bla tshe yar pa rang sor tshud :
srog tshe nyams pa'i rdzing bu gsos :
srid zhi'i tshe bcud dbang med sdus :
bdag dang sgrub pa'i rdzas la stims :
dus min 'chi ba'i bar chad sol :
tshe dang ye shes dngos grub stsol :
ces gsol sngags brjod mda' dar g.yab :
dwangs bcud mi shigs thig ler sba :
a :
'khor 'das dwangs bcud rdo rje'i tshe :
mi 'gyur srog gi thig ler thim :
stong gsal rang byung gnyug ma'i ngang :
'pho med rtag pa'i rgyas gdab bo :
dz+nyA na badzra gar+b+ha a a :
rtags mthong mdun bskyed rang la bstim :
bsgrubs pa'i rdzas las dngos grub blang :
bcud len ril bu yun brten pas :
dus min 'chi ba kun zhi zhing :
tshe yi rig 'dzin 'grub par 'gyur :
gzhan yang 'chi ba bslu ba'i phyir :
tshe bdud yi dwags 'byung po la :
glud gtor byin brlabs 'dod rgur bsngo :
hU~M:
nga ni rig pa'i rgyal mo ste :
'khor 'das thams cad bskyed cing sprul :
nyon cig bgegs dang log par 'dren :
tshe la rku ba'i 'byung po dang :
srog la rngams pa'i 'chi bdag bdud :
bla la gdung ba'i phyogs bcu'i gdon :
dpal la chags pa'i yi dwags dang :
ma mo the'u brang la sogs pa :
dus min 'chi byed bar chad kun :
mi bas dga' ba'i glud gtor khyer :
nor las lhag pa'i 'dod yon longs :
lan chags bu lon byang bar gyis :
dga' zhing byams pa'i sems skyed la :
phyin chad 'khor 'dir gnod ma byed :
zhi dang bkra shis bde legs stsol :
ces pa'i smrang gis bkrol te bsngo :
mthar ni bskrad cing srung mtshams gcad :
'dis kyang 'phral rkyen 'chi ba zhi :
'o ma can gyi bud shing la :
me sbar rig pa'i rgyal mo gsal :
mar dang yam shing til dkar po :
sngags 'dis brgya rtsa brgyad sogs dbul :
oM ag+ne de ba ma hA mA yU ri sarba mr-i taM shAn+tiM ku ru swA hA:
tshe yi bar chad thams cad zhi :
bum par rig pa'i rgyal mo bskyed :
sngags bzlas 'od zhu bdud rtsi'i chus :
bkru dang byab pas bar chad bsal :
khrus chu glud gtor dang bcas pa :
bgegs la bsngo zhing bsrung bar bya :
bkra shis brjod cing me tog 'thor :
tshe dang srog gi bar chad zhi :
dpal dang bde legs 'thob par 'gyur :
dus ma yin pa'i 'chi ba thams cad rab tu zhi bar byed pa rig pa rma bya chen mo'i man ngag gi rim par phye ba ste bdun pa'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88 ]de rnams kun gyi thun mong du :
las kyi sbyor ba sna tshogs ni :
'khor los srung dang khrus kyis zhi :
myur ba me dang stobs ldan rlung :
brtan pa sAts+tshas bsgrub par bya :
de la tsakra 'bri ba ni :
dar ram ras sam gro shog la :
mu khyud lnga ldan lte ba ru :
lha mo so so'i sa bon gyi :
khog par bsrung bya'i ming gi mthar :
gang 'dod srung ba'i spel tshig sbyar :
de yi gong ras mu khyud la :
bsnyen sngags spel tshig bcas pa ste :
de phyir 'khor lo rtsibs brgyad la :
kA ya rak+ShA haM:
wA ka rak+ShA haM:
tsit+ta rak+ShA haM:
dz+nyA na rak+ShA haM:
gu Na rak+ShA haM:
karma rak+ShA haM:
ba ri rak+ShA haM:
su pra rak+ShA hAM:
rtsibs mchan hU~M yig re re bri :
de rgyab sgrub pa'i sngags dang ni :
dbyangs gsal rten snying spel tshig sbyar :
de phyir rdor ra me ri 'bri :
rang rang rdzas kyi khyad par dang :
spyi la 'bras gsum bzang po drug :
gu gul yungs dkar gi 'u waM:
ga pur gla rtsi shu dag shing tsha 'o /   dri bzhi rgya spos spang gi spos :
gnas rten byin rlabs ma nyams pa'i :
sa chu shing snas legs par byugs :
lha mo rang rang skur bskyed la :
bzlas dang zhal bsgyur brtan par bzhugs :
skud pas dkri zhing tshas kyis dril :
mgul du drod dang ma bral 'chang :
gang 'dod srung ba'i las byed 'gyur :
!
khrus kyis zhi ba'i cho ga ni :
bum pa bcud ldan chas su gzhug :
rang rang rdzas kyi bye brag dang :
spyi la nyer lnga'i rdzas kyang btab :
stegs bu'i dbus bzhugs mchod gtor bsham :
bdag gi rnal 'byor sngon 'gro bas :
oM swa b+hA wa sarba d+harma bi shud+d+ho\u0f85 haM:
stong pa'i ngang las pad zla'i steng :
b+h+rU~M las rin chen bum pa ni :
yangs shing rgya che mtshan nyid rdzogs :
lha yi chu bo dal 'gro dang :
rdzas kyi bcud ldan bdud rtsir 'khyil :
kha rgyan mgul chings gos gyis brgyan :
de dbus pad zla'i gdan gyi steng :
sa bon yongs gyur skad cig gis :
rig pa'i lha mo so sor skyed :
byin brlab spyan 'dren la sogs pa'i :
las kyi rim pa tshul bzhin bya :
bdag gi thugs srog sngags phreng las :
rang 'dra gnyis pa bar med 'phros :
bum lha'i thugs srog sngags bcas la :
phog pas thugs dam rgyud bskul te :
'od zer dpag yas phyogs bcur 'phros :
dus gsum bde gshegs sras bcas dang :
bla ma yi dam mkha' 'gro yi :
mkhyen brtse nus pa'i byin rlabs kun :
spyan drangs sa bon sngags phreng la :
thim pas bdud rtsi'i chu rgyun babs :
bum pa yongs su gang ba yis :
rig sngags nus pa'i bcud du bsam :
bsnyen sgrub sngags rnams mang du bzla :
mthar ni mchod bstod nongs pa bshags :
oM AHhU~M gis mchod yon phul :
bum lha 'od zhu bdud rtsir 'khyil :
nus pa mchog dang ldan par bsam :
rang gzhan bkru zhing 'thor 'thung bya :
gang 'dod zhi ba'i las kun 'grub :
cho ga rgyas par bya 'dod na :
bsgrub bya mdun du 'khod pa la :
bgegs la gtor ma sbyin zhing bskrad :
de nas bkru ba'i rim pa ni :
hU~M:
bum pa bzang po che ba'i mchog :
phyi ni rgyan ldan mtshan nyid rdzogs :
nang bcud lha sngags dbyer med pa'i :
ye shes bdud rtsis yongs gang bas :
skal ldan khyod la khrus bgyis pas :
nyon mongs shes bya snyoms 'jug gi :
sgrib pa'i dri ma kun dag nas :
sgo gsum mi mthun 'gal rkyen gyi :
sdug bsngal rgyu 'bras zhi bar shog :
so so'i bsnyen sgrub sngags sham du :
zhi bar bya ba'i ming gi mthar :
shAn+tiM ku ru swA hA sbyar :
de nas byab pas bsal ba ni :
ho :
dkon mchog rtsa gsum bden stobs dang :
rig pa'i rgyal mo'i byin rlabs kyis :
skal ldan slob ma'i sgo gsum gyi :
mi mthun phyogs kun byang gyur cig :
gong ltar sngags kyi sham bu ru :
a pa na ye swA hA sbyar :
de nas mtshams gcad bsrung ba'i phyir :
khrus chu phyi rol bskyal ba dang :
bden pa'i stobs brjod drag sngags bcas :
bar chad thams cad rgyang ring bskrad :
rdo rje rgya gram tshul du reg :
hU~M:
sangs rgyas kun gyi dam tshig mchog :
ye shes rdo rje'i phyag rgya yis :
lus ngag yid la rgyas btab pas :
mi mthun tshogs kun srung gyur cig :
gong ltar sngags kyi sham bu ru :
rak+Sha rak+Sha swA hA sbyar :
lus la rdo rje'i go chas g.yogs :
sgo gsum rdo rjer byin brlabs pas :
mi mthun gnod pa'i bgegs tshogs kyis :
nam yang 'tshe ba'i skabs med bsam :
bkra shis brjod cing me tog 'thor :
des ni nad rims gdon bgegs dang :
dus min 'chi sogs kun zhi zhing :
dpal dang bde legs 'phel bar 'gyur :
!
las myur me yi cho ga ni :
shis pa'i sa la stegs bu bya :
las mthun thab dang bud shing brtsig :
bdag gi rnal 'byor sngon 'gro bas :
me sbar me dpung dkar gsal dbus :
lha bskyed spyan drang mchod bstod sogs :
phrin las gzhung bsrang tshul bzhin bya :
'o ma can gyi yam shing dang :
mar dkar zhun dang til dkar bcas :
so so'i bsnyen sgrub sngags kyi mthar :
'dod gsol sbyar la ci nus dbul :
mnyes tshims 'bar ba'i 'od zer gyis :
mi mthun phyogs kun zhi bar bsam :
gtang rag dbul zhing nongs pa bshags :
ye shes gshegs gsol dam tshig pa :
'bar ba'i rnam par bltas byas la :
thal ba chu klung chen por dor :
myur du zhi ba'i las 'grub 'gyur :
!
stobs ldan rlung gi cho ga ni :
bsnyen sgrub spel tshig dang bcas pa'i :
tsakra bris la rdzas kyis byugs :
rab gnas mthun pa'i rlung la bskor :
rang yang bsnyen cing sgrub la brtson :
las rnams stobs ldan shugs drag 'gyur :
!
brtan pa sAts+tsha'i cho ga ni :
shis pa'i sa spyin bzang po la :
gnas rten byin can sa chu dang :
rin chen 'bru sman bsres byas la :
sAts+tsha tshul bzhin btab pa'i nang :
so so'i 'khor lo gzhug pa 'am :
sngags byang spel tshig bcas pa dang :
ring bsrel gzhan yang gzhug byas la :
rin chen dkar po'i na bza' gsol :
rdza yi bum pa bzang po'i nang :
'bru sman rin chen sna tshogs bcas :
brtan par bcug la phyag rgyas gdab :
de nyid maN+Dal dbus su bsham :
mchod gtor bzang po tshogs par bya :
bdag gi rnal 'byor sngon 'gro bas :
sAts+tsha rig pa'i lha mor skyed :
phrin las gzhung bzhin bsrangs nas kyang :
sgrub pa'i dmigs bzlas nan tan bskyar :
mthar ni mchod bstod gtor ma 'bul :
nongs bshags brtan bzhugs shis pa brjod :
mkhar gyi rtse la sogs par sbas :
zhi ba'i phrin las brtan pa dang :
dpal dang bkra shis yun gnas 'gyur :
zhi byed bdun gyi man ngag gi las spyir btang ba'i rim par phye ba ste brgyad pa'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88 ]de ltar bsnyen sgrub las gsum gyi :
phrin las sbyor dngos rjes gsum las :
dang po sbyor ba'i rim pa ni :
rten dang mchod gtor legs par bsham :
thog mar skyabs su 'gro ba ni :
na mo :
phyogs bcu dus bzhir bzhugs pa yi :
skyabs gnas dkon mchog rgya mtsho la :
bdag dang mkha' mnyam sems can kun :
mi phyed gus pas skyabs su mchi :
smon 'jug sems mchog bskyed pa ni :
ho :
bdag gzhan mi mthun zhi ba dang :
byang chub go 'phang myur thob phyir :
sgo gsum lha sngags ting 'dzin gyi :
ye shes bsgrub par sems bskyed do :
mi mthun bgegs tshogs bskrad pa ni :
hU~M:
nyon cig log 'dren bgegs kyi tshogs :
rnal 'byor sgrub la bar gcod kun :
gnas 'dir ma 'dug gzhan du dengs :
'das na rdul bzhin brlag par 'gyur :
drag po'i sngags dang thun gyis gzir :
rdo rje'i srung mtshams gcad pa ni :
hU~M:
steng 'og phyogs mtshams thams cad kun :
mi phyed rdo rje'i gur gyis gtams :
ye shes me yis kun tu khyab :
'khrul rtog bag chags mtshams bcad do :
oM badzra dz+nyA na rak+Sha b+h+rU~M a :
gnas dang yo byad byin brlab bya :
oM AHhU~M:
stong pa'i ngang las skad cig gis :
gnas yul dag pa'i zhing khams cher :
dngos bshams yid sprul 'dod yon tshogs :
kun bzang mchod sprin rgya mtshor gyur :
oM badzra sa man+ta b+ha dra pU dza me g+ha sa mu dra s+pha ra Na sa ma ye AHhU~M:
gnyis pa dngos gzhi'i phrin las la :
thog mar dam tshig phyag rgya gsal :
rdo rje gsum du byin gyis brlab :
gdung ba'i shugs skyed ye shes bskul :
oM:
ye shes dbyings las ma g.yos kyang :
snying rjes gzugs kyi skur bzhengs pa :
rig pa'i lha mo rdzu 'phrul can :
sngon gyi thugs dam rjes dgongs nas :
gnas 'dir myur du gshegs su gsol :
lus ngag yid la byin gyis rlobs :
mi mthun phyogs kun zhi ba dang :
dngos grub ma lus deng 'dir stsol :
so so'i bsnyen pa'i sngags sham du :
sa pa ri wA ra e h+ye hi :
badzra sa mA dza :
sa ma ya ho :
sa ma ya satwaM:
zhes pas spyan drangs dam tshig par :
dbyer med ro mnyam brtan par bya :
hU~M:
tshad med bzhi ldan phyag rgya ches :
dgug gzhug bcings shing dgyes pa'i lha :
rdo rje'i gdan la bzhugs nas kyang :
thugs rje'i phrin las mdzad du gsol :
dzaHhU~M baM hoHdz+nyA na sa ma ya A sa na tiSh+Tha ho :
slar yang dbang lha spyan drangs nas :
ye shes bdud rtsis dbang bskur pas :
sku gang sgrib dag rigs kyi bdag :
ma 'dres so sos dbu brgyan mos :
oM sarba ta thA ga ta a b+hi Shiny+tsa su ra ta satwaM a haM:
rang las sprul pa'i lha mo yis :
phyag 'tshal mchod bstod dgyes par bsam :
ho :
sku gsung thugs kyi gsang ba che :
yon tan phrin las bsam mi khyab :
ye shes rig pa'i lha mo la :
gus shing gdung bas phyag bgyi 'o :
a ti pU ho :
pra tI ts+tsha ho :
oM AHhU~M:
dngos su 'byor bshams yid kyis sprul :
dpag yas nam mkha' mdzod kyi gter :
rab 'byams mchod sprin rgya mtsho'i tshogs :
bzhes nas bdag la dngos grub stsol :
oM badzra dz+nyA na ar+g+haM pA d+yaM puSh+pe d+hU pe A lo ke gan+d+he nai bid+yA shab+da sarba pU dza sa ma ya ho :
oM:
rdo rje'i sku ni mkha' ltar khyab :
tshangs pa'i dbyangs kyis khams gsum snang :
'od gsal thugs rjes 'gro kun sgrol :
yon tan mi zad rgyan du rdzogs :
phrin las sgyu 'phrul rol mo'i sprin :
'jigs dang sdug bsngal kun sel zhing :
mchog thun dngos grub char chen 'beb :
rig pa'i lha mor phyag 'tshal bstod :
de nas bsnyen sgrub las gsum gyi :
phrin las so so'i gzhung bzhin bya :
gsum pa rjes kyi lam rim la :
thog mar mchod bstod sngon 'gro bas :
gtor ma bdud rtsir byin gyis brlab :
so so'i bsnyen pa'i sngags sham du :
sa pa ri wA ra i daM ba liM a mrita b+hUny+dza kha kha khA hi khA hi :
sarba karma ku ru ho :
slar yang mchod bstod 'dod don gsol :
gtor ma zag med bdud rtsi'i bcud :
'dod yon rgya mtsho'i gter chen po :
ye shes rig pa'i lha mo ches :
bzhes shig bde ba chen por rol :
bdag cag rnal 'byor 'khor bcas kyi :
nad gdon 'jigs dang bar chad sogs :
mi mthun phyogs kun zhi ba dang :
'dod pa'i dngos grub bstsal du gsol :
nongs pa bshags shing mdun bskyed kyi :
ye shes rten la brtan par bzhugs :
bdag nyid lhar snang 'od gsal dbyings :
zab zhi spros pa bral ba'i ngang :
slar yang mkha' las 'ja' tshon ltar :
rdo rje gsum gyi phyag rgyar bzhengs :
oM AHhU~M kA ya wA ka tsit+ta dz+nyA na badzra At+ma ko\u0f85 haM:
dge ba bsngo zhing shis pa brjod :
bdag gi bsnyen sgrub ting 'dzin mthus :
'gro kun 'jigs dang sdug bsngal zhi :
yang dag ye shes snang ba rgyas :
'phags ma'i go 'phang myur thob shog :
oM:
rtsa brgyud bla ma'i tshogs rnams kyis :
byin gyis rlob pa'i bkra shis shog :
yi dam dkyil 'khor rab 'byams kyis :
dngos grub stsol ba'i bkra shis shog :
dpa' bo mkha' 'gro chos srung gis :
phrin las mthar phyin bkra shis shog :
'jigs dang sdug bsngal kun zhi zhing :
rtag tu dpal gnas bkra shis shog :
de ltar sbyor dngos rjes gsum gyi :
phrin las tshul bzhin nyams blangs na :
lhag pa'i lha mos byin brlabs nas :
dngos grub myur du 'thob par 'gyur :
zhi byed bdun gyi man ngag gi phrin las kyi rim par phye ba ste dgu pa 'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]de ltar zab mo'i rnal 'byor la :
brten nas rang dang gzhan gyi don :
myur du sgrub par 'dod pa des :
thog mar dbang gis rgyud smin bya :
dben zhing yid mthun gnas mchog tu :
dkyil 'khor dbang rdzas mchod gtor bsham :
slob dpon rang nyid nus ldan phyir :
bdag mdun bum pa tshul bzhin bsgrub :
dad ldan dam tshig bsrung nus pa'i :
slob ma khrus byas bgegs bsal la :
srung ba'i 'khor los brtan par bcing :
des kyang gus pa'i blos blangs te :
maN+Dal 'bul zhing gsol ba gdab :
bla ma gsang sngags che ba'i mchog :
rig pa'i lha mo bdag la dgongs :
sku gsung thugs kyis byin gyis rlobs :
dbang bskur dam pa bstsal du gsol :
lan gsum zhu zhing skyabs sems dang :
rgyud sbyong sdom gzung spyi ltar bya :
slob ma rig pa'i lha mor bskyed :
gnas gsum byin brlab ye shes pa :
spyan drangs dbyer med bstim zhing brtan :
de nas dngos gzhi'i dbang bskur la :
sbyong ba sbyin pa'i gzhi dgod cing :
dngos gzhi sku gsung thugs yon tan :
phrin las dbang rnams rim par bskur :
rjes ni khyad par mthar rten byin :
de la thog mar gzhi dgod phyir :
slob dpon thugs nas 'od 'phros pas :
dbang lha nam mkha' gang ba'i tshogs :
spyan drangs bum pa'i dbang bskur ni :
oM:
bkra shis dbyings kyi bum pa ru :
ye shes bdud rtsi'i bcud kyis gtams :
skal ldan bu la dbang bskur bas :
sgrib dag nus pa yongs rdzogs shog :
so so'i sngags kyi sham bu ru :
oM hU~M trAM hrIHAHka la sha a b+hi Shiny+tsa mi :
zhes brjod bum chu 'thor 'thung bya :
so so'i rigs bdag dbur brgyan bsam :
dngos gzhir sku yi dbang bskur ni :
rang 'dra'i gzugs sku gnyis pa 'phros :
slob ma'i dpral bar thim par bsam :
oM:
sangs rgyas kun dang dbyer med pa'i :
sku yi phyag rgyas dbang bskur bas :
lus kyi sgrib pa kun byang nas :
rdo rje'i sku ru smin par shog :
so so'i bsnyen pa'i sngags kyi mthar :
kA ya badzra a b+hi Shiny+tsa oM:
gsung dbang bsnyen sgrub bzlas lung sbyin :
sngags kyi phreng ba mgrin par bzhag :
A:
sangs rgyas kun dang dbyer med pa'i :
snying po sngags kyis dbang bskur bas :
ngag gi sgrib pa kun byang nas :
nus pa'i gsung du smin par shog :
wA ka badzra a b+hi Shiny+tsa A:
thugs dbang phyag mtshan snying gar bstim :
hU~M:
sangs rgyas kun dang dbyer med pa'i :
ye shes chen pos dbang bskur bas :
yid kyi sgrib pa kun byang nas :
'od gsal thugs su smin par shog :
tsit+ta badzra a b+hi Shiny+tsa hU~M:
yon tan rgyan gyis mnga' yang gsol :
swA:
sangs rgyas kun dang dbyer med pa'i :
longs spyod rgyan gyis dbang bskur bas :
nyon mongs sgrib pa kun byang nas :
bsam yas yon tan yongs rdzogs shog :
gu Na badzra a b+hi Shiny+tsa swA:
phrin las gtor ma lhar gsal ba :
spyi bor bzhag cing byin gyis brlab :
hA:
sangs rgyas kun dang dbyer med pa'i :
byin rlabs mchog gis dbang bskur bas :
shes bya'i sgrib pa kun byang nas :
'gro 'dul phrin las mthar phyin shog :
karma badzra a b+hi Shiny+tsa hA:
de nas khyad par mtha' rten gyi :
rjes gnang so sor sbyin pa ste :
sangs rgyas spyan ma'i dbang bskur mthar :
tshul bzhin bsgrubs pa'i ril bu 'am :
sman mchog rgyal po lag tu gtad :
oM:
bdud rtsi sman gyi nor bu la :
rig pa'i rgyal mo'i nus stobs rdzogs :
skal ldan khyod la sbyin pa yis :
rgyu 'bras nad kun zhi bar shog :
sgrub pa'i sngags kyi sham bu ru :
b+he Sha dz+yai rA dza a mr-ita a b+hi Shiny+tsa mi :
spro na khrus kyi cho ga yang :
mtha' rgyas tshul du sbyar bar bya :
nad kyi gdung ba kun zhi 'gyur :
lo ma can ma'i dbang bskur mthar :
gnyen po'i sman gyi ril bu 'am :
spru nag shu dag gu gul la :
sngags kyis btab pa lag tu gtad :
paM:
nad gdon gdug pa'i gnyen po'i sman :
rdo rje sngags kyis byin bskyed pa :
skal ldan khyod la sbyin pa yis :
mi bzad nad kun zhi bar shog :
sarba dz+wa ra pra sha ma a b+hi Shiny+tsa mi :
dud pas kyang ni bdug par bya :
dal yams gdug pa kun zhi 'gyur :
'od zer can ma'i dbang bskur mthar :
seng ldeng rdo rje'i dbyug pa gtad :
mAM:
'bar ba'i rdo rje'i dbyug pa yis :
gdon dgra bar chad 'joms par byed :
skal ldan khyod la gtad pa yis :
phas rgol gdug pa kun zhi shog :
badzra daN+Da dz+wa la a b+hi Shiny+tsa mi :
gzugs can dgra dang gzugs med bgegs :
phas rgol thams cad zhi bar 'gyur :
gtsug tor chen mo'i dbang gi mthar :
gzhan gyis mi thub phur bu gtad :
oM:
sangs rgyas phrin las kI la ya :
gzhan gyis mi thub ngo bor rdzogs :
skal ldan khyod la gtad pa yis :
byad phur rbod gtong kun zhi shog :
a pa ra dzi ta kI la ya a b+hi Shiny+tsa mi :
phur pa 'dril zhing phyogs bcur gdengs :
byad gdon thams cad brlags par bsam :
spro na 'dir ram sdom gzung rjes :
byad 'grol cho ga tshul bzhin bya :
byad phur rbod gtong kun zhi 'gyur :
sher phyin dkar mo'i dbang gi mthar :
cho gas bsgrubs pa'i sman mar ram :
shu dag dkar po sngags btab sbyin :
praM:
shes rab pha rol phyin ma yi :
ye shes chen po'i rdzas mchog 'di :
skal ldan khyod la sbyin pa yis :
sdug bsngal rgyu 'bras zhi bar shog :
sarba duHkha pra sha ma a b+hi Shiny+tsa mi :
rnam g.yeng gti mug snying gzer sogs :
lus sems sdug bsngal kun zhi 'gyur :
sgrol ma dkar mo'i dbang gi mthar :
pad+ma'i phyag rgya spyi bor bkod :
tAM:
sangs rgyas kun gyi bdag nyid che :
phyag rgya sngags kyi mthu chen pos :
skal ldan khyod la byin brlabs pas :
phyi nang 'jigs pa kun zhi shog :
ma hA mu dra rak+ShA haM a b+hi Shiny+tsa mi :
'jigs pa kun zhi srung bar 'gyur :
rma bya chen mo'i dbang gi mthar :
tshe 'gugs 'brang rgyas spyi bor bkod :
mAM:
tshe yi 'brang rgyas 'od du 'bar :
rig pa chen mo'i ngo bor bzhugs :
skal ldan khyod la dbang bskur bas :
dus min 'chi ba kun zhi shog :
badzra A yu She a b+hi Shiny+tsa mi :
thod rdzas bcud len ril bu dang :
tshe yi bza' ba g.yas su sbyin :
hU~M:
'khor 'das dwangs ma 'dus pa'i bcud :
'chi med tshe yi dam rdzas 'di :
skal ldan khyod la byin pa yis :
thabs mchog tshe yi dpal thob shog :
rA sa yA na a b+hi Shiny+tsa mi :
tshe yi btung ba g.yon du sbyin :
hrI:
brtan g.yo'i dwangs ma bdud rtsi'i rgyun :
tshe yi btung ba dam pa 'di :
skal ldan khyod la byin pa yis :
shes rab tshe yi dpal thob shog :
a mr-i ta a b+hi Shiny+tsa mi :
tshe bcud sba zhing phyag rgyas gdab :
spro na 'chi ba bslu ba dang :
khrus kyi cho ga tshul bzhin bya :
des ni tshe yi bar chad zhi :
tshe dang ye shes dpal 'phel 'gyur :
de rnams kun gyi mtha' rten du :
shis pa'i rdzas kyis mnga' gsol zhing :
bden tshig shis brjod me tog 'thor :
rjes kyi rim pa spyi ltar bya :
de ltar zab mo'i dbang bskur dag :
smin par thob pa'i skal ldan rnams :
gnas skabs mi mthun phyogs kun zhi :
dpal dang bkra shis bde legs 'phel :
bsnyen sgrub nyams len snod du 'gyur :
mthar thug bla med byang chub 'thob :
de phyir shin tu gces par zungs :
zhi byed bdun gyi man ngag gi dbang bskur ba'i rim par phye ba ste bcu pa'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]zab mo'i rnal 'byor la brten nas :
mi mthun rab tu zhi byed lam :
gud du sbas pa'i man ngag ni :
skal ldan mchog gi spyod yul lo :
de la thog mar mtshan bcas kyi :
ting nge 'dzin la brten pa ni :
'di ltar sems can thams cad kun :
rang gi skye ba grangs med nas :
mar gyur drin can sha stag ste :
da lta sdug bsngal rgya mtshor byings :
nad gdon bgegs sogs mi mthun pa'i :
'gal rkyen drwa ba bzhin du 'dzings :
shin tu nyam thag gyur pa la :
byams dang snying rje cher bskyed nas :
nad kyi sdug bsngal zhi ba'i phyir :
de rnams nad kyi rgyu 'bras kun :
gtso bor gti mug mthus bskyed pas :
gti mug las dang bzhi brgya'i nad :
thams cad 'od zer dkar smug gi :
rnam par bsdus te rang la thim :
rang nyid spyan mar gsal ba yi :
thugs ka'i sa bon sngags phreng las :
'od zer bdud rtsi char ltar babs :
lhag med ring du sbyangs par bsam :
rang gi nad med bde ba dang :
gti mug med pa'i dge tshogs kun :
bcom ldan sangs rgyas spyan ma yi :
lha sngags 'od zer rnam par 'phros :
sems can kun la thim pa yis :
rgyu 'bras nad rnams kun zhi zhing :
lus sems bde bas khyab par bsgom :
sgrub pa'i sngags bzlas ting 'dzin gsal :
rang gzhan nad kun zhi bar 'gyur :
byang chub bsod nams bla med 'thob :
de bzhin sems can thams cad kyi :
zhe sdang rgyu 'bras las byung ba'i :
gnyan rims la sogs gdug pa'i nad :
dal yams tshul du 'phro ba kun :
'od zer mthing nag rnam par bsdus :
ri khrod lha mo'i ting 'dzin dang :
sngags kyi 'od zer 'bar bas sbyangs :
rang gi nad med bde ba dang :
zhe sdang med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
zhe sdang rgyu 'bras las byung ba'i :
dal yams gdung ba kun zhi bsam :
de bzhin sems can thams cad kyi :
nga rgyal rgyu 'bras las byung ba'i :
gdon bgegs dgra dang chom rkun sogs :
rnam mang 'tshe ba'i sdug bsngal kun :
'od zer ser nag rnam par bsdus :
'od zer can ma'i ting 'dzin dang :
sngags kyi 'od zer 'bar bas sbyangs :
rang nyid 'tshe bral bde ba dang :
nga rgyal med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
nga rgyal rgyu 'bras las byung ba'i :
nyer 'tshe thams cad zhi bar bsam :
de bzhin sems can thams cad kyi :
phrag dog rgyu 'bras las byung ba'i :
byad phur rbod gtong 'ching ba kun :
'od zer ljang nag rnam par bsdus :
gtsug tor chen mo'i ting 'dzin dang :
sngags kyi 'od zer 'bar bas sbyangs :
rang nyid 'tshe bral bde ba dang :
phrag dog med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
phrag dog rgyu 'bras las byung ba'i :
byad phur rbod gtong kun zhi bsam :
de bzhin sems can thams cad kyi :
'dod chags rgyu 'bras las byung ba'i :
lus dang sems la zhen pa'i nad :
sdug bsngal yid mi bde ba kun :
'od zer dmar nag rnam par bsdus :
sher phyin dkar po'i ting 'dzin dang :
sngags kyi 'od zer 'bar bas sbyangs :
rang gi lus sems bde ba dang :
'dod chags med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
'dod chags rgyu 'bras las byung ba'i :
sdug bsngal thams cad zhi bar bsam :
de bzhin sems can thams cad kyi :
log lta'i rgyu 'bras las byung ba'i :
seng ge glang chen g.yul 'khrug sogs :
rnam mang 'jigs pa'i tshogs rnams kun :
'od zer smug nag rnam par bsdus :
rje btsun sgrol ma'i ting 'dzin dang :
sngags kyi 'od zer 'bar bas sbyangs :
rang nyid 'jigs med bde ba dang :
log lta med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
log lta'i rgyu 'bras las byung ba'i :
'jigs pa'i tshogs las dbugs phyung bsam :
de bzhin sems can thams cad kyi :
the tshom rgyu 'bras las byung ba'i :
dus min 'chi ba'i sdug bsngal kun :
'od zer dud ka'i rnam par bsdus :
rma bya chen mo'i ting 'dzin dang :
sngags kyi 'od zer 'bar bas sbyangs :
rang nyid 'tsho ba'i bde ba dang :
the tshom med pa'i dge tshogs kun :
lha sngags bdud rtsi'i 'od zer spros :
sems can kun la thim pa yis :
the tshom rgyu 'bras las byung ba'i :
dus min 'chi ba kun zhi bsam :
de ltar de rnams thams cad kyang :
thog mar 'byongs par sla ba'i phyir :
rang gi rtsa ba'i ma la bsgom :
de nas gnyen sogs dga' 'dun dang :
skye bar dka' ba'i dgra gdon bgegs :
mthar gyis mkha' khyab yid can la :
phyogs lhung med par khyab gdal gtang :
khyad par rang la bskyab pa dang :
mgon med nyam thag mngon gyur la :
bkol te bsgoms pas don chen 'grub :
rang gzhan mi mthun 'gal rkyen zhi :
phan bde bla na med par 'gyur :
mtshan ma med pa'i ting nge 'dzin :
de kho na nyid sgom pa ni :
rang gzhan nad gdon nyer 'tshe dang :
'jigs dang sdug bsngal thams cad kun :
sngon dang 'phral gyi las las byung :
las ni nyon mongs las byung ste :
nyon mongs rnam rtog gzhan dbang can :
rnam rtog sems kyi mtshang btsal na :
skye med gnyug mar mnyam gnas pas :
rtog pa'i phung po brgyad khri yang :
rang bzhin ngang gis grol 'gyur na :
'gal rkyen tsam la smros ci dgos :
de bas sngags shes rnal 'byor pa :
zab mo'i don la blo gzhol bas :
spros pa thams cad yongs spangs nas :
'bad pas de kho na nyid bsgom :
lus gnad bsrangs la rlung ro bsal :
dran pa mngon du bzhag byas te :
nges par 'byung dang byang sems bskyed :
bla mar gsol ba drag tu gdab :
thugs yid bsres la mnyam bzhag dang :
'di ltar 'jig rten thams cad kyi :
'gal rkyen nyer 'tshe'i sdug bsngal kun :
bdag tu 'dzin pa las byung ste :
bdag las pha rol gzhan du mthong :
de las chags sogs nyon mongs kyis :
kun bslangs mi dge'i las bsags pas :
'bras bu sdug bsngal bden par smin :
'gro ba drug gi gnas ris su :
rnam mang lus dang nyer spyod dang :
'jigs dang sdug bsngal sna tshogs pa :
med bzhin rmi lam lta bur myong :
de ltar 'khrul pa'i 'gro kun la :
dmigs pa med pa'i snying rje bskyed :
snying rje'i ngo bo stong par shar :
stong pa so so rang rig pa :
de kho na nyid lhums su zhugs :
mdor na gang zag gzung 'dzin gyi :
zhen pa'i mdud pa ji snyed kun :
so so'i rten 'brel tshogs pa la :
brten nas btags pa kho na ste :
nyams dga' sems kyi rol pa yin :
sems nyid skye med 'gag pa med :
gnas med dmigs med 'gro 'ong bral :
gdod nas rang bzhin stong pa ste :
gsal rig tsam du rgyun mi 'chad :
de yang smra bsam brjod las 'das :
byar med gnyug mar yongs shes pas :
ma bcos ma bslad rang rig pa :
mi 'gyur nam mkha'i srog bzung nas :
chu bo'i rgyun ni rang 'babs ltar :
mnyam gzhag dgongs pa'i gding rnyed na :
snang sems ro gcig 'od gsal ngang :
'jigs dang sdug bsngal rtog pa kun :
sbrul mdud bzhin du rang sar grol :
bde chen ye shes rang las shar :
'gro 'dul thugs rje rgyun mi 'chad :
gzung 'dzin 'khrul pa rab zhi ba'i :
don gyi phrin las mthar phyin 'gyur :
zhi byed bdun gyi man ngag gi rnal 'byor zab mo'i rim par phye ba ste bcu gcig pa'o :
sa ma ya :
rgya rgya :[ \u0f88\u0f88\u0f88\u0f88\u0f88\u0f88 ]bla ma brgyud pa las 'ongs pa'i :
zab mo'i tan+t+ra mang po'i don :
zhi byed bdun gyi man ngag mchog :
shin tu gsal bar bshad pa 'di :
bdag nyid pad+ma saM b+ha was :
da lta'i snod ldan 'dus pa dang :
ma 'ongs 'gro ba'i don du gdams :
yal bar ma dor nyams su longs :
gnas skabs mthar thug phyi nang gi :
'jigs dang sdug bsngal kun zhi zhing :
lam gyi yon tan rab tu 'phel :
byang chub go 'phang myur thob 'gyur :
sa ma ya :
rgya rgya rgya :
rgya gar gyi mkhan po pad+ma saM b+ha wa dang :
lha sras lo tsA ba rol pa ye shes rtsal gyis mchims phu rdza'i ra bar bsgyur pa'o :
slar yang bka' bstsal pa :
zhi byed bdun gyi man ngag 'di :
da lta'i mnga' bdag yab sras dang :
snod ldan mtshan ldan tshogs rnams la :
smin grol gdams pa chig rdzogs bstan :
rang rang gsang bas nyams su longs :
snyigs ma'i 'gro la phan pa'i phyir :
skyid smad klungs chen 'dus pa'i mdo :
lha ri brag la gter du bsdams :
lha btsan spun bdun srung mar bskos :
nam zhig drug cu kha ral dus :
dam 'dzin lo tsA'i skye ba'i mtha':
lha rigs sngon mo'i ming dang 'phrad :
des kyang gsang bas nyams blangs te :
rang gzhan don 'ga' sgrub par byed :
shog ser yang rdzong brag tu sbos :
slar yang sum cu kha ral dus :
lha sras rang gi skye ba'i mtha':
mchog gi ming can skal bar thob :
mnga' bdag skye bas mtshams sbyar nas :
bai ro nam snying rgyal mchog dbyangs :
bdud 'joms lang gro dpal gyi seng :
chos rgyal yab sras gzungs mar bcas :
de la sogs pa'i skye ba'i mthas :
rang gzhan don mang dpal la spyod :
phan pa bla na med par 'gyur :
zhes gsungs so :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
spel rgya :
rgya rgya rgya :
man+ta gu h+ya kha thaM:
zhi byed bdun gyi man ngag zab mo 'di nyid 'u shangs rdo'i nub phyogs lha ri rol po'i brag tu sbas pa /
gter ston lha btsun sngon mo'am lha dbang rgya mtsho blo gros kyis rab byung gnyis pa'i dus spyan drangs ma phyi sbrags kyi yang rdzong du sbas pa nyid /
phyis rab tshes sa pho 'brug gi lor sprul pa'i gter ston chen po mchog gyur bde chen zhig po gling pas gsang gter gyi tshul du spyan drangs pa'i zab shog ser po las /
pad+ma 'od gsal mdo sngags gling pas legs par gtan la phab pa bstan pa dang sems can la phan pa rgya chen po 'byung ba'i rgyur gyur cig //
/
