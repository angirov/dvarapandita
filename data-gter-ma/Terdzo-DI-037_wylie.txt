@#//
tshogs mchod bdud rtsi'i snying po zhes bya ba bzhugs so //
oM swasti /
tshogs mchod bdud rtsi'i snying po zhes bya ba /
dpal rdo rje sems dpa' la phyag 'tshal lo //
oM badzra satwa hU~M/
bdag nyid skad cig gis chu las nya ldang ba lta bur rdo rje sems dpa'i skur gyur /
yi ge drug pa ci nus bzla /
raM yaM khaM/
tshogs rdzas ma dag pa'i dri ma sbyangs /
oM AHhU~M ha ho hrIHswA hA/
tshogs rdzas thams cad bdud rtsi'i rgya mtsho chen por gyur /
oM AHhU~M hrIHgu ru d+he wa d+hA ki nI sarba sid+d+hi pha la hU~M AH
sa pa ri wA ra sa mA dzaH
zhes pas tshogs mgron dkon mchog rtsa gsum dkyil 'khor 'khor lo'i lha tshogs ma lus lus pa med pa spyan drangs /
pad+ma ka ma lA ya satwaM/
gdan la bzhugs su gsol /
na mo pu ru shA ya hoH
a ti pU hoH
pra ti dza hoHsa phyag 'tshal /
de nas spungs la lnga rer bdud rtsi bran zhing /
oM AHhU~M hrIH
gu ru d+he wa d+hA ki nI sarba sid+d+hi pha la hU~M AH
sa pa ri wA ra b+h+yaH
ga Na tsakra pU dza kha kha khA hi khA hiH
de la mang nyung ji ltar 'os pa dang /
de nas /
oM badzra satwa hU~M AH
sa pa ri wA ra b+h+yaH
ga Na tsakra pU dza kha kha khA hi khA hiH
'di la stong phrag lnga ma song gi bar nan tan du 'bul /
mthar /
oM badzra satwa sa ma ya ma nu pA lA ya /
badzra satwa twe no pa tiSh+Tha /
dr-i D+ho me b+ha wa /
su toSh+yo me b+ha wa /
su poSh+yo me b+ha wa /
a nu rak+to me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga wAn /
sarba ta thA ga ta /
badzra mA me muny+tsa /
badzrI b+ha wa /
ma hA sa ma ya satwa AH
sa pa ri wA ra b+h+yaH
na maHsarba ta thA ga te b+h+yo bi shwa mu khe b+h+yaH
sarba thA khaM ut+ga te s+pha ra Na i maM ga ga na khaM gr-ih+Ne daM ga Na tsakra pU dza kha kha khA hi khA hiH
phyag rgya dang bcas te tshar gang rung zhig 'bul /
de rjes /
oM AHhU~M/
bla ma rgya mtsho tshogs la rol //
yi dam rgya mtsho tshogs la rol //
mkha' 'gro rgya mtsho tshogs\u0f8e
zhing skyong rgya mtsho tshogs\u0f8e
chos skyong pho rgyud tshogs\u0f8e
srung ma mo rgyud tshogs\u0f8e
dam can rgya mtsho tshogs\u0f8e
gnas srung gter bdag tshogs\u0f8e
nor lha rgya mtsho tshogs\u0f8e
snang srid lha 'dre tshogs\u0f8e
yul lha gzhi bdag tshogs\u0f8e
dben gnas srung ma tshogs\u0f8e
rigs drug pha ma tshogs\u0f8e
lan chags bgegs rigs tshogs\u0f8e
la la phyi yi tshogs\u0f8e
la la nang gi tshogs\u0f8e
la la gsang ba'i tshogs la rol //
de kho na nyid kyi tshogs mchod bde ba chen po la rol cig
/sarba ga Na tsakra pU dza kha kha khA hi khA hiH
zhes gnam phud spyi ltar phul /
de nas /
rdo rje sems dpa' sems dpa' che //
rdo rje de bzhin gshegs pa kun //
rdo rje dang po kun tu bzang //
phyag 'tshal rdo rje sems dpa' la'o //
zhes pas bstod /
mgon po bdag ni mi shes rmongs pa yis //
dam tshig las ni 'gal zhing nyams //
bla ma mgon pos skyabs mdzod cig
/gtso bo rdo rje 'dzin pa ste //
thugs rje chen po'i bdag nyid can //
'gro ba'i gtso la bdag skyabs mchi //
hoH
dgongs su gsol lo rdo rje sems //
rgyal ba'i bka' dang bla ma'i lung //
ji bzhin ma spyad slob dpon smad //
rtsa ba yan lag dam tshig kun //
mi 'chab mi sbed mthol lo bshags //
sku gsung thugs kyi dam tshig dang //
spyad par bya ba'i dam tshig dang //
de bzhin mi spang dam tshig lnga //
dang du blang dang shes par bya //
bsgrub par bya ba'i dam tshig lnga //
nyi shu rtsa brgyad dam tshig rnams //
mi 'chab mi sbed mthol lo bshags //
gzhan yang pha ma mkhan slob dang //
mched lcam khams gsum sems can la //
mtshams med lnga yi nyes byas rnams //
mi 'chab mi sbed mthol lo bshags //
nya stong tshes brgyad dus las 'das //
bsnyen sgrub ting 'dzin lta log dang //
phud dang gtsang sbra ma byas pa //
le los nyams pa mthol zhing bshags //
nyams grib tshogs 'dres bgyis pa dang //
shes bzhin bag med 'byol nyog sogs //
sdom pa gsum dang 'gal ba rnams //
de ring nyid nas byang gyur cig
/ces pas bshags /
'dir ni chos rnams bzang por ltos //
'dus pa rnams la the tshom med //
bram ze khyi dang gdol pa gsum //
rang bzhin gcig tu dgongs te rol //
ces dang /
bde gshegs chos la rin thang med //
'dod chags la sogs dri ma bral //
gzung dang 'dzin pa dang bral ba'i //
de bzhin nyid la bdag phyag 'tshal //
a ho ma hA su kha /
zhes pas rnal 'byor pho mo rnams tshogs rdzas rnams nang gi tshogs 'khor gyi tshul du rol /
de rjes lhag ma /
raM yaM khaM dang /
oM ha ho hrIHswA hA/
zhes pas bdud rtsir byin gyis brlab /
oM e A ral+li hoH
dzaHhU~M baM hoH
badzra DA ki nI sa ma ya satwaM dr-i sh+ya hoH
yar lhag phul /
oM kha kha khA hi khA hi sarba yak+Sha rak+Sha sa b+hU ta pre ta pi shA tson+mA dA pasmA ra DA ka DA ki n+yA da yaH
i maM ba liM gr-i h+Nan+tu /
sa ma ya rak+Shan+tu /
sarba sid+d+hi m+me pra yats+tshan+tu ya thai baM/
ya thaiSh+TaM/
b+huny+dza tha /
pi ba tha /
dzi g+h+ra tha /
ma ti kra ma tha /
ma ma sarbA sA ra ta yA sat+su khaM bi shud+d+ha ye sa hA yi kaM b+ha wan+tu hU~M hU~M phaT swA hA/
zhes lhag ma bar pa dang /
oM uts+tshiSh+Ta ba liM ta kha kha khA hi khA hi /
zhes pas mar lhag gtang /
de nas nongs pa bshags /
tshogs mgron ye shes pa badzra muHsa rang gi dpral bar bstim /
'jig rten pa sarba lo ka gats+tshaHsa gshegs su gsol /
bsngo smon dang bkra shis ji ltar mang bzhin bzang bas rgya cher bya'o //
de skad sngags bdag ral gcig mas //
bdag nyid ngan 'gro las bzlog phyir //
bka' bstsal thob pa'i mod nyid du //
tshogs 'bum gsag pa'i thabs 'di bris //
nyams snang ji ltar byung bzhin las //
mi chos rdzun gyis 'dres srid na //
de la bka' chad drag po phob //
rdzun med smra la dge legs stsol //
bdag 'dra sngags kyi rnal 'byor pa //
rgan yang dam tshig phra ba'i gnad //
ma shes snying nas skyo ba skyes //
slad nas de ltar ma gyur cig
/ces grwa phu chos gling gi dgon par rab byung bcu gsum pa sa 'brug gi lor bshol 'don chu stod zla ba'i dmar phyogs kyi tshe shin tu spros med dbang gong ma gnyis
bskur ba'i bar skabs 'phros su /
ngos nas rje nub dgon pa chen po rig 'dzin dbang rgyal zhabs las gsang ba snying thig gi dbang bskur las khrid rgyun ma thob gshis des na rtsa ba'i bla ma dang rjes mthun gyi yul gnyan po nyid las gtso khrid rgyun la byed pa yin smras shing /
rang gi bya ba grub nas rang gi mal sar sleb skabs sngags kyi srung ma yin snyam pa'i bud med zhig dngos su byon nas /
khyod kyi mngon pa'i nga rgyal sngar nas kyang log lta 'di ltas dngos grub mang po zhig phyir phyogs pa yin /
khyad par da lam dbang bskur ba'i dus sangs rgyas thams cad bla ma'i sku la 'jug ste slob ma la dngos grub byin rlabs khyad par sbyin pa'i dus te /
de dus rdo rje slob dpon yang tha mal rang rgyud kyi rtog pas ma bslad par dag pa ye shes kyi 'khor lor rtse gcig tu mnyam par bzhag rgyu la /
khyod kyis yid log lta 'khrul snang gis bslad par ma zad /
ngag tu yang smra ba 'di la sgo gsum 'gyod bshags stobs bzhi tshang ba'i tshogs kyi 'khor lo 'bum phrag gcig 'phral du ma grub na /
mnar med pa'i dmyal bar yang bskal phyed kyi bar du sdug bsngal mi bzad pa myong bar 'gyur gyi /
de la the tshom yod re kan /
des na tshogs 'khor 'bum phrag gcig 'phral du sgrubs shig
/des dag gtsang du 'gyur ro //
gsang ba snying thig gi dbang bskur rnam par dag pa gang las nos pa'i yul de rtsa ba'i bla ma dang khyad par med pa nyid du gnas pa yin no //
zhes gsungs te khro ba'i tshul gyis rgyab phyogs nas yal song /
tshogs 'bum phrag 'phral du 'grub par dka' gshis tshogs mchod nyung ngu 'di yang de 'phral nyid du rnal 'byor dang po'i las can la rig pa 'dzin par sgro btags pa tshe dbang nor bus rang gis rang la mchi ma 'khrugs bzhin par bris so //
mang+ga laM///
/
