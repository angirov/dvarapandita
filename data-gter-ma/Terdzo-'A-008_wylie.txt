thugs rje chen po gsang ba 'dus pa'i sgrub chen dkyus ma dang bum sgrub gnyis ka'i thun bzung dzapa? dgongs kyi rim pa bzhugs so //
rang nyid thugs rje chen po bsgom :
zhal gcig phyag gnyis sku mdog dmar :
phyag g.yas pad phreng thugs kar 'dzin :
phyag g.yon pad sdong bdud rtsi'i bum :
rdo rje skyil krung rang 'dra'i yum :
gsang ba ye shes mdangs ldan ma :
mnyen lcug 'khril zhing dbyer med bsgom :
de nas phyi mdo lugs ltar bzla ba ni /
sku yi tshad ni ri rab tsam //
zhal ras tshangs pa'i gnas su sleb //
sngags dbyangs 'brug sgra ltar bsgrags pas //
srid pa gsum dang khyad par du //
'gro drug gnas su 'ur 'ur byung //
sdug bsngal thams cad skad cig byang //
thugs rje chen po'i zhing du gyur /
dzapa? sgra dir dir sgrog par gyur //
nang sngags kyi lugs su bzla ba ni /
thugs ka'i hrIHlas 'od 'phros pas /
rigs drug sems can skad cig bsdus //
'jig rten gang bar 'khor du bskor //
bdag nyid thugs rje chen po yi //
ya rkan gnam la ma rkan sa //
bar nas sngags kyi 'brug ldir bas //
kun kyang bung ba tshang zhig ltar //
dzapa? sgra dir dir bsgrags pa yis //
rigs drug las dang sdul bsngal dag
/thugs rje chen po'i zhing du gyur //
yang gsang snying po'i lugs su bzla ba ni sgrub rkyang dang bum sgrub gnyis ka'i gtso bo yin te /
de'ang sgrub rkyang skabs /
bdag nyid thugs rje gsang ba 'dus //
yab yum rgyan dang cha lugs rdzogs //
spyi gtsug rigs bdag sprul sku'i chas //
thugs kar rta mgrin rngam brjid 'jigs //
zhes pa nas /
bdag dang mtha' yas sogs la 'jug
/bum sgrub yin na /
bum pa mi dmigs stong pa'i ngang //
b+h+rU~M las ye shes gzhal yas khang //
sgo gru rta babs mtshan nyid rdzogs //
ye shes rang snang las grub pa //
rgya che dpangs su mtho ba yi //
nang du ril bu re re bzhin //
thugs rje chen po yab yum ni //
stod g.yogs ser po rin chen gyi //
rgyan ldan 'od zer 'bar ba'i sku
/rigs bdag ye shes sems dpar bcas //
thugs srog hrIHyis mtshan pa las //
'od 'phros nub phyogs bde chen dang //
po ta la nas ye shes pa //
dpag med spyan drangs sib sib thim //
dam tshig ye shes dbyer med gyur /
oM ma Ni pad+me hU~M hrI:
sa ma ya dzaHhU~M baM ho :
bdag dang mtha' yas rta mgrin gsum :
thugs kar zla steng hrIHyig mthar :
yig drug g.yas su bskor bar bsam :
oM ma Ni pad+me hU~M hrI:
sngags las 'od zer dkar po 'phros :
rgyal ba'i sku la mnyes mchod phul :
dngos grub ma lus bdag la bsdus :
khams gsum sems can lus sgrib sbyangs :
ma lus sdug bsngal zhi bar bsam :
mtha' yas thugs ka'i sngags phreng las :
'od zer dmar po dpag med 'phros :
rgyal ba'i gsung la mnyes mchod phul :
gsung gi dngos grub bdag la bsdus :
sems can kun gyi ngag sgrib sbyangs :
kun kyang bdag gi dbang 'dus bsam :
rta mgrin thugs ka'i sngags phreng las :
'od zer mthing kha rab 'phros pas :
rgyal ba'i thugs la mnyes mchod phul :
thugs kyi dngos grub bdag la thim :
sems can kun gyi yid sgrib sbyangs :
snang ba thams cad dbang bsdus bsam :
phyi snod nang bcud ma lus pa :
thugs rje chen po'i zhing dang sku :
sgra grags yi ge bdun pa'i dbyangs :
dran rtog ye shes rol par gyur :
dgong thun gsham du /
dregs pa tshar gcod drag po ni /
lha gsum thugs ka'i sngags phreng las :
khro chung mtshon thogs dpag med 'khrugs :
hU~M dang phaT kyi sgra sgrog cing /
de sgras stong gsum yongs gang nas :
bdud dang dam sri 'byung po'i tshogs :
gang dag zhi bas mi thul ba :
ma lus tshar bcad dag tu gyur :
che btsan 'gran zla bral bar bsam :
oM ma Ni pad+me hU~M hrIHphaT:
ngar dang ldan pa'i sgra dbyangs kyis cung zad re bzla'o //
skye bdun sgrub pa'i dmigs pa rgya can gyi sngags sham gud spros ni /
thugs srog hrIHlas 'od zer 'phros //
rgyal ba'i zhing khams rab 'byams khyab //
bla ma rig 'dzin sangs rgyas dang //
byang sems yi dam dkyil 'khor lha //
tshe la dbang ba'i drang srong tshogs :
mkha' 'gro chos skyong thugs ka nas //
mchog thun dngos grub byin rlabs kun //
bdud rtsi 'o rgyun rnam par bkug
/ril bu lhar gsal spyi bor thim //
sku gang yab yum sbyor mtshams nas //
bdud rtsi'i rgyun bab ril bur 'dres //
myang grol ye shes rdzas mchog gyur //
yig bdun sham du /
a ra pa tsa mi ta hr-i da ya swA hA:
btags pas las la sbyor ba phung po sku lngar sbyar zhing tshe'i rig 'dzin sgrub pa'i snying po ni /
yig bdun sham du /
A+oM AHhU~M swA hA:
mUM lAM mAM pAM tAM:
sarba ta thA ga ta ma hA pany+tsa A+oM:
a yur+dz+nyA na ma hA puN+ye tiSh+Tha A+oM:
zhes gdags la tshad sogs sgrub khog tu shes par bya'o //

//
