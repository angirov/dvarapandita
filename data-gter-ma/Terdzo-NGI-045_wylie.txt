mkha' 'gro gsang ba kun 'dus las :
dpa' bo dpa' mo'i sgrub thabs bzhugs :[ \u0f88 \u0f88\u0f88\u0f88\u0f88\u0f88\u0f88\u0f88 ]rdo rje phag mo la phyag 'tshal lo :
dpa' bo dpa' mo'i sgrub thabs ni :
phrin las kyi gzhung bsrangs la :
phag mo lha lnga'i bskyed rim mthar thug pa'i bar gsal gdab :
de nas byang chub sems kyi thig le las yul nyer bzhi+i'i dpa' bo rnal 'byor ma bskyed par bya ste :[ ÔÅª ]hU~M:
snying po'i 'khor lo'i pad 'dab bzhi'i :
phyi rol mu khyud gsum ldan gyi :
thugs kyi 'khor lo rtsibs brgyad pa :
in+d+ra nI la'i mdangs ldan pa'i :
shar rtsibs pul+li ra ma lar :
khaN+Da ka pA la gtum mo :
lho rtsibs arbu ta yi dbus :
mche ba rnam gtsigs sna chen ma :
nub rtsibs o DI ya na ru :
kaM kA la dang 'od ldan ma :
byang rtsibs dzA lan+d+ha ra ru :
ma hA kaM kA gtum mig ma :
shar lhor go da wa ri ru :
su rA bI ra blo can ma :
lho nub rA me shwa ra ru :
'od dpag med dang mi'u thung ma :
nub byang de bI ko Ti ru :
rdo rje'i 'od can lang+ka ma :
byang shar ma la ba yi dbus :
rdo rje'i sku dang shing grib ma :
kun kyang khro nyams sku mdog sngo :
mkha' la spyod pa'i tshul gyis rol :
de'i phyir gsung gi 'khor lo brgyad :
pad+ma rA ga'i mdangs ldan pa'i :
shar rtsibs kA ma rU pa ru :
aM ku ri dang e ra wi :
lho rtsibs ko sa la yi dbus :
rdo rje hU~M mdzad chang 'thung ma :
nub rtsibs tri sha ku ne ru :
dpa' bo chen po rlung shugs ma :
byang rtsibs o Ti s+d+yA nar :
rdo rje ral can 'jigs byed ma :
shar lhor ka ling+ka yi dbus :
rab tu bzang po sh+ya ma de :
lho nub lam+ba ka yi dbus :
rdo rje bzang po shin tu bzang :
nub byang kany+tsi'i rtsibs dbus su :
'jigs byed chen po rta rna ma :
byang shar hi ma la ya ru :
mig mi bzang dang kha gA nI:
kun kyang chags nyams sku mdog dmar :
sa steng spyod pa'i tshul gyis bzhugs :
de'i phyir sku yi 'khor lo brgyad :
zla ba'i 'od ltar dwangs pa'i dbus :
shar rtsibs pre ta pu ri ru :
stobs chen 'khor lo'i shugs 'chang ma :
lho rtsibs su war+Na dwI par :
nam snying 'khor lo'i go cha ma :
nub rtsibs sau rASh+Ta ru :
rta mgrin dpa' bo shauN+Di nI:
byang rtsibs gr-i ha de ba ru :
rin chen rdo rje dum skyes ma :
shar lhor na ga ra yi rtsibs :
he ru ka dang shin tu dpa':
lho nub sin+d+hu ra yi rtsibs :
pad+ma gar dbang stobs chen ma :
nub byang ma ru tA yi rtsibs :
rnam par snang mdzad 'khor sgyur ma :
byang shar ku lu tA yi rtsibs :
rdo rje sems dpa' brtson chen ma :
kun kyang zhi nyams sku mdog dkar :
sa 'og spyod pa'i tshul gyis 'gying :
dpa' bo dpa' mo thams cad kyang :
zhal gcig phyag gnyis spyan gsum pa :
dar dang rin chen rus pas brgyan :
stag gi pags pa'i sham thabs grol :
yab rnams DA ru dril bu 'khrol :
g.yas brkyang pad nyi ro steng bzhengs :
yum rnams kha T+wAM thod khrag gis :
yab la 'khyud cing brkyang bskum rol :
ye shes me phung 'phro ba'i dbus :
khro 'dzum zhi chags nyams 'gyur rdzogs :
rang rang rigs kyi tshom bu 'bum :
nyi dang 'od zer bzhin du 'phro :
bde chen gzi brjid 'bar bar bzhugs :
zhes gsal gdab cing :
de nas sgo bzhir phra men bzhi :
mtshams bzhir dam tshig gi mkha' 'gro bzhi bskyed pa sogs phrin las ltar bya'o :
bzlas pa'i skabs su bab pa na :
thugs kyi lha tshogs thugs ka ru :
nyi zla kha sbyor hU~M gi mthar :
sngags phreng 'khor ba'i 'od zer gyis :
thugs kyi dam tshig nyams chag sbyangs :
ye shes dgongs pa mngon gyur bsam :
oM tsit+ta tsakra pu dzA o a go rA de ma hU~M hU~M phaT:
gsung gi lha tshogs thugs ka ru :
nyi zla kha sbyor lte bar A:
sngags phreng 'khor ba'i 'od zer gyis :
gsung gi dam tshig nyams chag sbyangs :
sngags kyi nus pa 'bar bar bsam :
oM wA kA tsakra kA o tri ko ka la ka hi hU~M hU~M phaT:
sku yi lha tshogs thugs ka ru :
nyi zla kha sbyor lte bar oM:
sngags phreng 'khor ba'i 'od zer gyis :
sku yi dam tshig nyams chag sbyangs :
bde chen gzi byin rgyas par bsam :
oM kA ya tsakra pre gr-i sau su na si ma ku hU~M hU~M phaT:
de ltar dmigs pa gsal bas 'bum phrag re bzlas na sku gsung thugs kyi dam tshig nyams chag thams cad byang zhing :
lus bde chen gyi gzi brjid :
ngag sngags kyi nus pa :
yid ye shes kyi dgongs pa rnams mngon du 'gyur zhing tshe 'dir yul dang yul chen rnams kyi dpa' bo dang rnal 'byor ma rnams kyis lam gyi grogs mdzad de myur du bde ba mchog rdo rje btsun mo'i go 'phang la sbyor bar 'gyur ro :
o rgyan gyi mkhan po pad+ma thod phreng rtsal gyis bde mchog rol pa'i rgyud las btus te rigs kyi gzungs ma ye shes mtsho rgyal gyi don du gdams shing gtad pa s+ts+yaugs s+ts+yaugs s+ts+yaugs :
sa ma ya :
rgya rgya rgya :
kha thaM:
gu h+ya :
ye shes kyi mkha' 'gro ma jo mo sman mo'i zab gter slad nas 'gro 'dul sprul pa'i gter chen 7pad+ma 'od gsal mdo sngags gling pa la yang gter du bka' babs te gtan la phab pa'i yi ge pa ni pad+ma gar dbang blo gros mtha' yas kyis gus pas bgyis pa dge legs 'phel ///
/
