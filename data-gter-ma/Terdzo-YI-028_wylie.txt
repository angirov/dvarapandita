@#//
'jam dpal gshin rje gshed king kang nag po'i tshogs mchod sogs smad kyi las 'ga' bzhugs so //
hU~M/
dngos med dngos po bral ba'i rang bzhin la //
'dzin med khyab gdal rol pa'i gzhal yas 'dir //
zad med longs spyod tshogs kyi mchod pa la //
gnyis 'dzin bar chad log ltas tho 'tshams na //
ye stong ye bral klong du phyir dengs shig
/ma 'gags gcig car ngang du mtshams bcad do /

/oM las bde stong ka pA lar //
AHlas sha lnga bdud rtsi lnga //
hU~M las lha tshogs dgyes pa'i tshogs //
raM yaM khaM gis mi gtsang bsreg gtor bkrus //
yi ge gsum lhung zad med longs spyod gyur //
hU~M/
'og min chos kyi dbyings kyi gzhal yas nas //
dus gsum rgyal ba'i yon tan rdzogs pa'i lha //
'jigs byed 'jigs mdzad khro rgyal gshin rje gshed //
'dir gshegs tshogs kyi mchod pa dam pa bzhes //
gnyis med ye shes dbyings su ro bsnyams kyang //
ru dra gdul dka' 'dul phyir khros pa'i lha //
king kang srid gsum gnas pa'i dgra bo'i gshed //
'dir gshegs tshogs kyi mchod pa dam pa bzhes //
stong gsum dgra bo'i srog rtsa 'byin mdzad ma //
mi bsrun srin mo khros pa'i gdong pa can //
gnam zhal dbyings phyug e ka dzA Ti ma //
'dir gshegs tshogs kyi mchod pa dam pa bzhes //
gnan gzir khram dang gcod pa'i las mdzad pa //
skye 'gro'i srog len 'chi bdag ma rungs pa //
'char ka glang mgo chos rgyal phag gdong can //
'dir gshegs tshogs kyi mchod pa dam pa bzhes //
rgyal ba'i spyan sngar rang rang dam bcas pa'i //
nag po lcam dral bka' sdod bran 'khor bcas //
'dir gshegs tshogs kyi mchod pa dam pa bzhes //
oM ya mAn+ta ka ya ma king kang e ka dzA Ti ga na tsakra pU dza khA hi /
zhes tshogs mchod rim gsum du phul /
gzhan yang lha tshogs rkang thon du 'bul lo //
hU~M/
chos dbyings rang grol bde chen gzhal yas na //
gzugs snang lha mos mchod rdzas dpag med thogs //
gshin rje 'joms mdzad 'jam dpal bshes gnyen dang //
gtsug lag dge ston bal po nor 'dzin dang //
sangs rgyas ye shes yon tan rgya mtsho dang //
pad+ma dbang rgyal jo sras 'jam dpal sogs //
'jam dpal brgyud pa'i bla ma'i thugs dam bskang //
dgra bgegs bsgral pa'i sha khrag rus pa dang //
dbang po lnga yi mchod rdzas dpag med kyis //
bcom ldan 'jam dbyangs 'khor bcas thugs dam bskang //
king kang srid gsum bdag po'i thugs dam bskang //
dbyings phyug e ka dzA Ti'i thugs dam bskang //
'char ka glang mgo chos rgyal phag gdong can //
las kyi mtha' sdud rnams kyi thugs dam bskang //
dkyil 'khor kun nyul rnal 'byor drod tshad mkhan //
chos kyi srung ma rnams kyi thugs dam bskang //
ma rtogs 'khrul pa'i bag med dbang gis ni //
phyi nang gsang ba rtsa ba yan lag gi
/dam tshig nyams chag nyes ltung gnong 'gyod bshags //
yig brgya bzlas la /
tshogs la rol /
lhag ma bran /
hU~M/
bcom ldan 'jam dpal gshin rje gshed po yi //
bka' nyan dbang phyug ging dang lang ka'i bdag
/'bar ma brgyad sogs zhing skyong mkha' 'gro dang //
dregs pa pho mo dam can lhag sdud rnams //
pha 'bab gtor ma 'di bzhes las mdzod cig
/oM b+hai ra ma mo u tsiSh+Ta b+ha liM ta khA hi /
tshogs dum dang thun gtor 'bul /
bden pa bdar /
thugs dam gnad nas bskul ba gzhung chog ltar bya /
thun gtor gyi dmigs pa ni /
gtor snod gru gsum 'bar ba las kyi gshin rje'i bsha' khang lta bu 'jigs su rung ba'i nang du /
gtor ma gshin rje'i ngo bo gnam lcags kyi chu gri spu gri la sogs pa'i mtshon cha sna tshogs pa gyen du langs nas blta ba dang reg par mi bzod pa yod pa la /
bdag nyid gshin rje'i nga rgyal brtan pos dmigs bya rnams dbang med du bkug nas gtor ma mtshon cha tha mi dad pa'i rtser brgyabs pas tshe rten dang bral nas sha khrag ltem gyis zhu nas bdud rtsir bsgyur /
tshe dang bsod nams kyi dpal rang la thim /
sha khrag bdud rtsir bsgyur pa lha la mchod pa 'bul /
dmigs pa'i bye brag gcig bla ma'i zhal las shes so //
zlog pa ni /
hU~M/
sngon gyi bskal pa dang po la //
sems can srid pa'i 'khor lo la //
lha srin sde brgyad dmag dpung 'dus //
bcom ldan shAkya thub pa la //
lha srin sde brgyad dmag dpung langs //
gshin rje'i rkang zor nag pos bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa zlogs //
phyi dgra yid la sems pa zlogs //
da dgra gdong du langs pa\u0f8e
dgra byed zer ba thams cad\u0f8e
g.yag rdung byed pa thams\u0f8e
phung sri langs pa thams cad\u0f8e
sngon tshe rgyal ba shAka thub la //
lhas byin bdud kyi dmag dpung langs //
sha rI'i bu mchog chen po yis //
bdud dmag ma lus thams cad kun //
bal po'i glang zor nag pos bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa\u0f8e
phyi dgra yid la sems pa\u0f8e
da dgra gdong du langs pa\u0f8e
dgra byed zer ba thams cad\u0f8e
g.yag rdung byed pa thams cad\u0f8e
phung sri langs pa thams cad\u0f8e
sngon tshe rgya gar rgyal po la //
rgya nag yongs kyi dmag dpung 'dus //
slob dpon ro langs gsang ba yis //
rgya nag dmag dpung thams cad kyang //
mdze thod nag po'i zor gyis bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa\u0f8e
phyi dgra yid la sems pa\u0f8e
da dgra thad du langs pa\u0f8e
dgra byed zer ba thams cad\u0f8e
g.yag rdung byed pa thams cad\u0f8e
phung sri langs pa thams cad\u0f8e
btsad po khri srong lde'u btsan la //
lha srin yongs kyi dmag dpung 'dus //
slob dpon pad+ma 'byung gnas kyis //
dgra sri thun dang zor gyis bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa\u0f8e
phyi dgra yid la sems pa\u0f8e
da dgra thad du langs pa\u0f8e
dgra byed zer ba thams cad\u0f8e
g.yag rdung byed pa thams cad\u0f8e
phung sri langs pa thams cad\u0f8e
de 'og seng ge rgyal po la //
sngags zor byad kha mang po 'dus /
khrag kong byol zor 'di yis bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa\u0f8e
phyi dgra yid la sems pa\u0f8e
da dgra thad du langs pa\u0f8e
dgra byed zer ba thams cad\u0f8e
g.yag rdung byed pa thams cad\u0f8e
phung sri langs pa thams cad\u0f8e
de 'og za hor rgyal po la //
ban bon sngags zor 'dus pa rnams /
khrag kong byol zor 'di yis bzlogs //
de dang de yi rjes mthun par //
de ring rgyu sbyor yon bdag la //
tshe len bdud dang bar chad rkyen //
sdang ba'i dgra dang gnod pa'i bgegs //
mi mthun rkyen dang bar chad zlogs //
snga dgra lag gis bdar pa\u0f8e
phyi dgra yid la sems pa\u0f8e
da dgra thad du langs pa\u0f8e
dgra byed zer ba thams cad\u0f8e
g.yag rdung byed pa thams cad\u0f8e
phung sri langs pa thams cad\u0f8e
sngon tshe de ltar bzlogs pa ltar //
da lta rnal 'byor bdag cag la //
sde brgyad chad pa byad zor phur kha zlogs //
ban+d+he'i sngags zor bon po'i dzo zor zlogs //
mu stegs ngan sngags lha 'dre'i za kha\u0f8e
rgyal po'i bdun zur blon po'i dbang btsan\u0f8e
dmag mi'i dpung dgra mtshon cha'i rno ngar\u0f8e
spar kha'i skya mda' sme ba'i dur zhugs\u0f8e
sa bdag gdug rtsub 'byung ba'i dgra gshed\u0f8e
lo zla zhag dus gza' skar ngan pa\u0f8e
khram btab hom dang spar bu bskor pa\u0f8e
ltas ngan mi kha dgra sna ye 'drog\u0f8e
phung sri gyod sna nad rims yams nad\u0f8e
dgra sri rmi ngan chung sri rgan sri\u0f8e
gzhon sri dar sri god sri mtshon sri\u0f8e
thams cad dgra dang bgegs kyi steng du zlogs //
zhes sngags ring bzla 'o //
de nas gser skyems ni /
hU~M/
bslu med dkon mchog rin chen rnam pa gsum //
brgyud pa gsum ldan rtsa brgyud bla ma dang //
phyogs bcu'i rgyal ba sras dang slob mar bcas //
rin chen gser skyems dam pa 'di bzhes shig
/khyad par bcom ldan 'jam dpal gshin rje gshed //
sku gsung thugs dang phrin las sprul pa sogs //
sde brgyad dregs pa'i dmag tshogs thams cad kyis //
rin chen gser skyems dam pa 'di bzhes shig
/deng 'dir zhing bcu'i lnga phung sgrol mdzad par //
sngon tshe nyid nas khas blangs dam bcas shing //
mngon spyod drag po'i las la mnga' mdzad pa'i //
'jig rten 'das dang ma 'das srung ma rnams //
rin chen gser skyems dam pa 'di bzhes shig
/ces gser skyems 'bul /
gzu dpang ni /
hU~M/
bka' drin 'khor med rdo rje slob dpon dang //
chos rnams ma lus mkhyen pa'i bcom ldan 'das //
brtse bas rjes su 'dzin pa'i thugs rje can //
phrin las thogs med sgrub pa'i yi dam lha //
mthu stobs rdzu 'phrul ldan pa'i gshin rje gshed //
bden rdzun shan mdzad 'jig rten dregs pa'i tshogs //
sgrib med thugs kyis bdag la dgongs su gsol //
bdag ni zol med nges pa'i rnal 'byor pas //
'gro don sems bskyed phar phyin lam zhugs nas //
tshe gcig sangs rgyas go 'phang sgrub pa la //
dgra dang bgegs kyis sgrub tu ma ster bas //
kun mkhyen mgon pos gzu dang dpang mdzod cig
/bka' srung dregs pa'i tshogs rnams las la chos //
kun mkhyen ye shes spyan ldan khyed rnams la //
bdag ni ma lan ma nyes rnal 'byor pas //
zol med snying gi dkyil nas gsol ba 'debs //
deng 'dir gzu dang dpang por ma g.yel cig
/mngon spyod drag po'i mthu rtsal myur du phyungs //
ldang dus med par dgra bo myur du sgrol //
rig sngags drag po'i thun zor dgra la phob //
thugs dam dus la bab bo sa ma ya //
zhes gzu dpang gsol /
de nas bskul ba ni /
hU~M e ya b+h+yoH
nyi ma lho phyogs pha gi na //
bskal me 'khrugs pa'i klong dkyil na //
'jam dpal gshin rje gshed po ni //
dus gsum sangs rgyas 'dus pa'i sku /
khrag 'thung rngam pa'i dpal chen po //
dbu ni tshangs pa'i 'jig rten brgal //
zhabs ni na rag ngan song mnan //
ba spu'i bu ga re re nas //
nyi ma 'bum gyi 'od zer 'phro //
'od zer re re'i rtse mo nas //
'bar ba'i khro bo mi bzad pa //
sras dang sprul pa bye ba 'phro //
de dag so so rang rang las //
yang sprul nyis sprul sum sprul dang //
pho nya bsam mi khyab par 'phro //
'jigs pa'i las mkhan skar ltar 'khrugs //
srid par gtogs pa'i 'jig rten khams //
steng 'og bar snang thams cad khyab //
kun kyang mi bsrun gdug rtsub can //
sku mdog gcig tu ma nges te //
dkar ser dmar ljang mthing smug 'bar //
mun pa dmar nag me stag 'phro //
rngam brjid dur khrod chas kyis brgyan //
glog ltar myur ba'i rdzu 'phrul can //
drag rtsal ri rab klad la bskor //
stong khams ri rab pang par 'debs //
bskal pa skad cig ma ru sgyur //
skad cig gcig la bskal pa stong //
gar yang sgyur ba'i cho 'phrul can //
cir yang sgyur ba'i mtshon cha thogs //
gang bcol phrin las myur du sgrubs //
gnam lcags 'khor lo rtsibs bcu nas //
srung zlog khro bo bcu po ni //
sku mdog ma nges sna tshogs te //
phyag na mtshon cha sna tshogs thogs //
gzhan yang khyod kyi bka' 'khor na //
las byed gshin rje bsam mi khyab //
la las gnam sa steng 'og sgyur //
la las ri rab tshogs por 'phen //
la las nyi zla cha lang rdeb //
la las 'jig rten mun par bcug
/la las mtshon cha'i 'khor lo bskor //
la las gnam lcags thog ser 'beb //
la las rims dang yams nad gtong //
cir yang sgyur ba'i cho 'phrul can //
gar yang thogs med las la rgyug
/bskul lo bstan pa'i don du skul //
mngon spyod las 'di ma byas na //
dus gsum sangs rgyas chad pas sdigs //
'bras bu dmyal ba'i gnas su ltung //
des na bstan pa'i dgra bo 'di //
sa steng 'di ru bzhag na bstan pa 'jig
/nyams pa'i dgra bo las ngan la //
rig sngags rdo rje'i mtshon char phob //
gnam lcags phur pas klad khrag dkrugs //
lus srog 'khor los dum bur gtubs //
rig sngags zhags pas dam du chings //
mun pa'i g.yung drung dgra la skor //
re nag g.yab mo dgra la rdobs //
rnam shes tshogs drug myos su chugs //
dgra la nang dme phung bshig thongs //
dgra la gri lings smyo 'bog thongs //
yul khams yams nad sad ser thongs //
sdang ba'i dgra bo 'khor bcas rnams //
'chi bdag gshin rje nag po'i kha ru thobs //
ming tsam med par brlag pa'i phrin las mdzod //
ya ma rA tsa'i dmag tshogs dgra la b+h+yo //
zhes drag po'i ngar dang bcas pas gtor ma de ka'i steng gdab bo //
las sngags kyis gzir /
me chu go ldog dmigs pa bya /
zhes gzhung dkyus ma 'di la zur brgyan pa zhig dgos snyam pa'i nub mor las gshin dngos yin snyam pa'i bskul ba po zhig byung ba la brten nas /
gdong gi btsun pa   (sog zlog pa /)blo gros rgya mtshan dpal bzang pos smyug la tshal du bsgrigs pa'o /

/'di yi bskul 'di las gshin rang gi gsungs yin snyam pa zhig 'dug pas gar thod thod du mi bya'o //
sarba mang+ga laM///
/
