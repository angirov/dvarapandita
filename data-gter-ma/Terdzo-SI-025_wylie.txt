dga' rab rdo rje'i snying tig las /
phyi yi dam zhi ba rdor sems sangs rgyas mnyam sbyor gyi skor la dbang /
khrid /
lung gsum /
dang po ni /
gzhung rtsa ba ltar sbyor ba sdig sgrib dag byed kyi khrus sngon du 'gro ba'i dbang bzhi yongs rdzogs dang /
ril sgrub kyi gsham nas 'byung ba ltar myong grol rdzas kyi dbang bskur bcas /
gnyis pa khrid ni /
gter gzhung rtsa ba dang /
nyams len snying po bde chen thig le'i steng nas thun dang khrid kyi sngon 'gro /
gzhi bskyed rim /
lam thabs /
'bras bu grol ba'i rim pa /
rjes kyi rnal 'byor bcas /
gsum pa lung ni /
yi dam zhi ba'i sgrub pa gter gzhung rtsa ba la nang gses su sgrub thabs /
man ngag
/dbang chog
/bshags skong /
myong grol gyi rdzas sbyor bcas /
chog sgrig la brgyud 'debs bde chen sprin phung /
las byang bde chen myur lam /
bskyed rdzogs snying po bde chen thig le rnams so //
!
//nang bde mchog khro chags sangs rgyas mnyam sbyor 'khor los sgyur ba gtso bo bsdus pa he ru ka 'dus pa'i thugs tig la dbang /
khrid /
lung gsum /
dang po ni /
slob ma lhag gnas rin chen snying po ltar 'jug pa khyad par can sngon du 'gro bas /
rgyal ba rtag pa la bsten nas cod pan gyi dbang dang bum pa'i dbang lha dbang bcas /
pad+ma gar dbang la bsten nas gsang dbang /
rdo rje sems dpa' yab yum la bsten nas pho nya'i dbang dang bzhi pa'i ngo sprod /
las kyi dbang la gsum las /
rdo rje nyi ma la bsten nas 'chad pa'i dbang /
he ru ka la bsten nas sgrol ba'i dbang /
rta mchog la bsten nas las kyi dbang ste dbang lnga yongs su rdzogs pa /
gnyis pa khrid ni /
bskyed rdzogs rim lnga rin chen phreng ba ltar /
thun dang khrid kyi sngon 'gro spyi ltar dang /
dngos gzhi bum dbang gi lam bskyed pa'i rim pa /
gsang dbang gi lam thig le'i rnal 'byor /
sher dbang gi lam pho nya'i rnal 'byor /
dbang bzhi pa'i lam 'od gsal gyi rnal 'byor /
de'i bogs 'don rmi lam gyi rnal 'byor /
mthar thug gi 'bras bu 'grub tshul bcas /
gsum pa lung ni /
slob ma lhag gnas rin chen snying po /
phrin las rin chen sgron me /
bskyed rdzogs rim lnga rin chen phreng ba /
rten gsum lhag gnas rin chen drwa ba /
sreg blug gi cho ga rin chen snang ba /
tshor grol glu'i snying po rin chen sgra dbyangs /
mthong grol gar gyi cho ga rin chen rol pa ste gzhung rin chen rnam bdun dang /
shin tu gsang ba'i gab yig bcas rgya gzhung kho na'o //
!
//dga' rab rdo rje'i snying tig las /
gsang ba bde mchog khro bo dpal yang dag he ru ka'i skor la dbang /
khrid /
lung gsum /
dang po ni /
gter gzhung ltar zab mo'i dbang bzhi mtha' rten rdo rje tshe'i dbang bcas /
gnyis pa khrid ni /
gter gzhung ltar dman pa dbyibs /
zab pa sngags /
mthar thug chos kyi rnal 'byor gsum gyi khrid /
gsum pa lung ni /
gter gzhung la nang gses su /
bskyed rim gyi sgrub thabs dbyibs kyi rnal 'byor /
rtsa rlung sngags kyi rnal 'byor /
rten dang brten pa'i byang sems chos kyi rnal 'byor /
rdo rje tshe'i dgongs pa /
slob ma rjes 'dzin zab dbang bcas so ///
/
