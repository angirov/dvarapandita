\u0f01\u0f83:
bla ma dgongs pa 'dus pa las :
sde brgyad kyi gdong gtad srung ba bzhugs so :
skyob byed srung ba'i 'khor lo drug go
/
sde brgyad kyi gdong gtad srung bar 'dod pas :
gza' skar bzang po la bab tshe :
gro shog la sngags pa nus pa can gyi khrag snag tshwar bsres pas :
tsakra dpe'u chung ltar lhag chad med par yi ge dbu can du bris la :
rnal 'byor pa yi dam gyi nga rgyal dang ldan pas :
tsakra swa b+hA bas stong par sbyangs pa'i ngang las :
ye shes kyi me rab tu 'bar ba'i dbus su gser gyi 'khor lo rtsibs brgyad pa'i lte bar :
bla ma yi dam mkha' 'gro'i pho brang du dmigs pa'i dkyil du bsrung bya tshud nas :
lha ma srin sde brgyad kyi gnod pas mi tshugs par bsam la :
tsakra la bkod pa'i sngags rnams brgya rtsa brgyad la sogs pa ci 'grub bzlas rab tu gnas pa bya :
me tog gtor :
shis pa brjod :
lha dang yig 'bru grangs med pa spyan drangs shing tsakra la bstim :
de nas tsakra zhing lpags kyis dril nas bsrung bya'i lus la gdags pa'o :
des sde brgyad kyi gnod pas mi tshugs par bsrung bar 'gyur ro :
sa ma yA:
rgya rgya rgya :
!
bla ma dgongs pa 'dus pa las :
lus phyi nang gi srog chags srung ba bzhugs so :
lus phyi nang gi srog chags bsrung bar 'dod pas :
spyang ki dang 'ug pa byi la'i khrag dang sdig pa nag po'i sha snag tshwar bsres pas tsakra dpe'u chung ltar bris pas :
sna tshogs rdo rje'i lte bar rtsa ba gsum bskyed cing tsakra'i sngags ci mang bzlas pas rab gnas bya :
de sbrul lpags sam sbal pa'i shun pas dril nas bsrung bya'i lus la btags pa tsam gyis :
bsrung bya'i lus gnam lcags kyi rdo rje rgya gram 'bar ba tshwa tshwa 'phro ba gcig tu bsam pas tsakra lus la gnas kyi bar du :
lji shig 'bu srin la sogs pa rnams kyis gnod cing 'tshe ba las skyob par 'gyur ro :
cis kyang thu na :
dngul thal :
gla rtsi :
ha lo'i me tog rnams sbrang smyon dang sbyar nas lus la byugs pas kyang thub par 'gyur ro :
gu gul :
shu dag nag po :
gla rtsi :
byi tang ka :
ma ru tse :
lang tong tse :
som nag gi mar khu sbyar nas :
a ru ra gser mdog btsos pa'i khu bar zhag gsum bsnyal cing :
rang gi rnam snang skam pa'i phyer bsres pa mi bskyod pas sbrus pa'i ril bu sran ma rlon pa tsam bya :
de nas nangs re lto stong la gsum gsum du btang bas :
lus kyi nang nas 'byung ba'i srin gyi gnod pa zhi bar 'gyur ro :
sa ma ya :
rgya rgya rgya :
!
bla ma dgongs pa 'dus pa las :
rta phyugs la gnod 'tshe bsrung ba bzhugs so :
rta phyugs la 'tshe ba srung bar 'dod pas :
tsakra dpe'u chung ltar bris pa'i lte bar :
rta phyugs gang bsrung bar 'dod pa'i gzugs dang ming spel srung tshig dang bcas pa bris te :
tsakra rdo rje gnod sbyin rab tu khros par bskyed :
de'i thugs kar bsrung bya bsgom zhing :
tsakra'i sngags rnams mang du bzlas shing rab gnas bya :
de nas tsakra ro ras kyis gtums nas bsrung bya'i lus la btags pas :
tsakra dang ma bral gyi bar du :
rta phyugs dud 'gro gang yin de la mi dang mi ma yin pa chom rkun gcan gzan la sogs gang gis kyang gnod par mi 'gyur zhing bsrung bar 'gyur ro :
sa ma ya :
rgya rgya rgya :
!
bla ma dgongs pa 'dus pa las :
g.yul ngo'i mtshon cha srung ba'o :
g.yul ngo'i mtshon cha bsrung bar 'dod pas :
dar dmar po la mgar ba grir shi ba'i khrag gis tsakra dpe'u chung ltar yi ge dbu can du bris nas mtshon rtses bri sub ma song ba bya :
de gser gyi rdo rje rab tu 'bar bar bsgoms pa'i lte bar dmigs la tsakra'i sngags rnams brgya rtsa brgyad kyis rab gnas bya :
mi lag ma brgyud par :
rang bsrung bya'i lus rang gi dri chus khrus bya :
gu gul dud pas bdug cing tsakra dar dmar po mtshon ma phog pa dri mas ma gos pas dril te bsrung bya la gdag :
bsrung bya lcags kyi rdo rje mer bsreg cing tshwa tshwa 'phro 'phro byed pa la :
tsakra gangs chu ga pur gyi kha tshar can gyis ngar blud nas :
bla ma yi dam mkha' 'gro'i tshogs kyis byin gyis brlabs par bsam la :
spyi mthun gyi gtor dbang zhig bskur te :
des bsrung bya'i lus la mtshon cha'i rigs gang gis kyang mi tshugs par bsam :
dam tshig tu tsakra bud med dang mgar bas ma mthong zhing :
ma reg pa gal che :
des mtshon gyi gnod pa las skyob par 'gyur ro :
sa ma ya :
rgya rgya rgya :
!
bla ma dgongs pa 'dus pa las :
'jigs pa brgyad kyi srung ba bzhugs so :
'jigs pa brgyad las skyob par 'dod pas :
ga pur :
g+hi haM:
gla rtsi :
shing kun gyi chu snag tshar bsres te :
tsakra dpe'u chung ltar bris shing :
gu gul gyi dud pas bdug la :
tsakra dpal lag na rdo rjer bskyed pa'i thugs kar bla ma yi dam mkha' 'gro'i pho brang gsal ba'i dbus su :
bsrung bya gzi brjid dang ldan par bsam la :
tsakra'i rang sngags dang bcas pas rab gnas spyi mthun du bya zhing :
tsakra dar sna lnga'am tshon skud sna lngas dril nas bsrung bya'i lus la gdags :
shis pa brjod :
des tsakra dang ma bral gyi bar du :
chu'i 'jigs pa dang :
thog kyang thub :
me'i 'jigs pa :
gcan zan gyi 'jigs pa :
dug sbrul gyi 'jigs pa :
rgyal po'i chad pa'i 'jigs pa :
dug gi 'jigs pa :
mkha' 'gro la sogs sha za'i 'jigs pa :
mi rgod dgra jag gi 'jigs pa rnams las skyob par 'gyur ro :
sA mA yA:
rgya rgya rgya :
!
bla ma dgongs pa 'dus pa las :
gnod byed god kha srung ba'o :
gnod byed god kha bsrung bar 'dod pas :
tsakra dpe'u chung bris pa spyi dang mthun pa'i rab gnas bya zhing :
tsakra la gnod byed :
god 'dre thams cad bkug la bstim :
gnod byed god 'dre thams cad kyi lus ngag yid gsum gnam lcags 'bar ba'i lcags sgrog gis bcings nas 'gul mi nus par bsam la :
tsakra yugs sa mo'i skra skud kyis bcings nas bsrung bya'i lus la btags :
tsakra dang ma bral gyi bar du :
god 'dre'i gnod pas mi tshugs :
khyim gyi sgo thog dang :
bang ba'i mdzod phug tu sbas pas kyang bsrung bar 'gyur ro :
sA mA yA:
rgya rgya rgya :[ \u0f80]atsha :
sangs rgyas gling pa'i gter ma'o ///
/
dpe'u ris khungs thub ma rnyed pas 'jog thabs ma byung /
zhe chen par las pas zhu //
