\u0f88
pad+ma gsang ba'i thig le las :
'chi med tshe yi phrin las bzhugs :
\u0f88\u0f88\u0f88
skye 'chi mi mnga' rtag pa'i sku :
'pho 'gyur mtshan mas mi phyed cing :
rig stong 'od gsal rdo rje'i srog :
dgongs pa'i thig ler yang dag sgrub :[ \u0f88\u0f88\u0f88\u0f88 ]sngon 'gro'i chos la rnam grangs bdun :
dang po skyabs yul gsal gdab par :
na mo :
gdod nas dag pa gnyug ma'i bab :
'od gsal 'dus ma byas pa'i gdangs :
'pho 'gyur med pa don gyi lhar :
gnyis med ngang nas skyabs su mchi :
gnyis pa don dam byang sems bskyed :
ho :
med bzhin snang ba 'khrul pa'i 'gro :
rang rig chen por ro mnyam yang :
gsang chen thabs kyis chod pa rnams :
ye shes dbyings su 'god par bya :
gsum pa tshogs gsag rnal 'byor ni :
'chi med tshe yi lha tshogs la :
dag mnyam chen por gus phyag 'tshal :
yul dbang mnyam sbyor mchod sprin 'bul :
kun brtags 'khrul pa dbyings su bshags :
blo bral zab mor rjes yi rangs :
bde chen brda yi chos 'khor skor :
'pho bral chen por bzhugs gsol 'debs :
dge tshogs gzhon nu bum skur bsngo :
bzhi pa srung mtshams rnal 'byor ni :
hU~M:
nga ni ye nas ngang gis khro :
khro la khros pas zhi mdzad pa'i :
thugs rje khros dpal rta yi rgyal :
rig rtsal 'phro 'du 'bar ba'i sprin :
ye shes rol pa'i rgyan du shar :
nyon cig ma rig bdud dgra'i dpung :
kun tu brtags pa'i gdon tshogs kun :
ye shes rgyan gyi gtor ma longs :
yongs grub chos sku'i klong du dengs :
'pho 'gyur med par mtshams bcad do :
oM hrIHbadzra kro d+ha rak+Sha rak+Sha hU~M phaT:
lnga pa rdo rje'i byin chen dbab :
hU~M:
rang bzhin gdod nas rnam dag pa :
zhi ba chen po'i byin phob cig :
longs spyod yongs rdzogs rol pa'i sprin :
bde ba chen po'i byin phob cig :
sna tshogs 'gro 'dul sprul pa'i gar :
bsam mi khyab pa'i byin phob cig :
hU~M:
lho nub rnga yab sprul pa'i zhing :
'chi med dag pa'i grong khyer nas :
bde chen chos sku pad+ma 'byung :
rab 'byams tshe lha'i tshogs dang bcas :
mi mngon dbyings nas skur bzhengs shig :
gsang ba'i gnas 'dir byin chen phobs :
tshe mda' 'di la tshad cig ston :
sgrub rdzas 'di la zhag cig skyil :
'chi med tshe yi dngos grub stsol :
oM AHhU~M badzra gu ru pad+ma dA+e wa d+hA ki nI dz+nyA na sa ma ya A be sha ya a a A:
drug pa phyi nang mchod pa brlab :
oM AHhU~M:
snang ba rnam dag mchod pa'i sprin :
stong pa 'od gsal bdud rtsi che :
bde chen rang byung dmar chen po :
'dod yon dam rdzas rmad du byung :
oM AHhU~M ma hA sarba pU dza a mr-ita rak+ta ba ling+ta gu h+ya sa ma ya hU~M hrIHTha :
bdun pa rang rig gsal gdab pa :
hU~M:
gdod nas ma skyes spros dang bral :
rdo rje phung po'i yan lag rnams :
bden don 'od gsal chen po'i ngang :
rang rig dbyings su rang gsal gdab :
oM AHhU~M:
gsang gsum rdo rje'i ngo bor byas :
rab 'byams sgrub pa'i phrin las kyi :
sngon 'gro'i rim pa zab mo 'o :[ \u0f88\u0f88\u0f88 \u0f88\u0f88\u0f88   \u0f88 \u0f88\u0f88\u0f88 ]bde chen chos sku'i grong khyer ba :
mngon sum lam du khyer ba'i thabs :
phrin las dngos gzhi'i rim pa la :
rdo rje'i gnas mchog brgyad kyis bstan :
dang po bskyed pa'i rnal 'byor ni :
a :
chos sku skye ba med pa las :
'gags med rang byung snying rje'i sprin :
thugs rje chen po'i rol pa las :
rgyu yi hrIHyig 'od du 'bar :
'od 'phros snod bcud dngos 'dzin sbyangs :
tshur 'dus 'byung ba'i dwangs bcud steng :
nor bu chu shel las grub pa'i :
bde chen dag pa'i grong khyer che :
tshad dang mtshan nyid yongs rdzogs pa'i :
dbus mkhar sna tshogs pad+ma ni :
'dab brgyad gyes pa'i lte ba ru :
thabs shes nyi zla pad+ma'i steng :
rang rig hrIHyig yongs gyur las :
'chi med mtsho skyes pad+ma 'byung :
zag med dkar dmar lang tshos gang :
bde chen thig ler 'khyil ba'i zhal :
rjes chags spyan zung 'dzum pa'i mdangs :
snang stong zung 'jug phyag gnyis kyis :
rdo rje tshe yi bum pa 'dzin :
pang du rang 'od las skyes pa'i :
'chi med ye shes man+dA ra :
mda' dar tshe bum bsnams pas 'khril :
zhabs zung rdo rje'i skyil krung gis :
dgyes mnyam chen po'i dbyings su sbyor :
longs spyod rdzogs sku zhi ba'i chas :
'od zer drug phrag bsam yas 'phro :
phyogs mtshams pad+ma'i 'dab ma la :
shar phyogs kun tu dga' ba'i bdag :
rdo rje lA s+yai sku mdog dkar :
phyag g.yas snang stong me long 'dzin :
lho phyogs mchog tu dga' ba'i bdag :
rdo rje mA l+ye sku mdog ser :
rdo rje dkur brten sgeg pa'i nyams :
nub phyogs khyad par dga' ba'i bdag :
rdo rje gIrtI sku mdog dmar :
phyag gnyis skye med gling bu sgyur :
byang phyogs dga' bral ngo bo nyid :
rdo rje nirtI sku mdog ljang :
bde chen brda' yi gar la brtson :
shar lho snang stong puSh+pe dkar :
lho nub tshor stong d+hU pe ser :
nub byang bde stong mar me dmar //
byang shar rig stong dri chab mthing :
sgo bzhir las bzhi'i mgyogs ma ni :
dkar ser dmar ljang mda' dar dang :
tshe bum bsnams shing gar stabs sgyur :
gzhan yang phyogs mtshams steng 'og kun :
'ja' zer dwangs mar 'khyil ba'i klong :
phung khams skye mched las dbang yul :
'od gsal dbyings su rnam dag pa'i :
lha yi 'khor lo yongs rdzogs pa :
ma bskyed ye nas rang shar ba'i :
dkyil 'khor chen por lhun grub gyur :
gnyis pa ye shes lnga'i dbang skur :
gdod nas dag pa'i ye shes pa :
rigs mchog rnam pa lnga yi bdag :
'od gsal chen po'i thig le ru :
rang bzhin ngo bor dbang bskur ro :
oM AHhU~M:
oM hU~M trAM hrIHA:
gsum pa ye shes spyan drang bstim :
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag bsgrub kyis :
byin gyis brlab phyir gshegs su gsol :
tshogs brgyad gnas dag srin po'i grong :
phyi nang ro mnyam ye shes zhing :
bde chen rnga yab pad+ma 'od :
sku gsum dbyings kyi zhing khams nas :
'chi med mtsho skyes pad+ma 'byung :
mkha' 'gro rgya mtsho'i tshogs dang bcas :
dag pa dbyings kyi zer thag las :
rig gdangs tshom bu'i snang char bzhengs :
'pho bcas las rlung rtsad nas chod :
gnyis 'dzin bdud dpung gzhom pa'i phyir :
rang rig rang gsal ngang nas gshegs :
ye shes snang cha gong du spor :
blo 'das chos zad dngos grub stsol :
badzra sa ma ya A bai sha ya a a A:

dbyings nas spyan drangs ye shes lha :
dam tshig dkyil 'khor phyag rgya dang :
dbyer med dgyes mnyam chen po'i ngang :
rdo rje'i ye shes brtan par bsam :
badzra sa ma ya tiSh+Tha lhan :
bzhi pa phyag dang mchod pas mnyes :
na mo :
ye nas ma bcos chos kyi sku :
rang snang ye shes dpal gyi lha :
gang la gang 'dul sprul pa'i tshul :
dkyil 'khor lha la gus phyag 'tshal :
a ti pU ho :
pra tIts+tsha ho :
phyi nang gsang ba'i mchod pas mchod :
hU~M:
yi ge yid bzhin rin chen sprin :
dbyangs gsal sna tshogs 'du 'phro 'bar :
mkha' khyab mchod pa'i phyag rgyar shar :
dgyes mnyam rol pa'i zhing du gyur :
sarba pU dza ho :
zhes pas mchod sprin rgyas par spel :
oM:
mchod pa'i phyag rgya chen po ni :
sems kyis yid bzhin sprin tshogs spro :
nyer spyod 'dod yon bsam yas pa :
bde ba chen po'i rgyan du rol :
oM shrI badzra rA ga d+hU pe d+hU:
puSh+pe pu :
A lo ke hrI:
g+han+d+he g+han :
oM:
sha lnga bdud rtsi'i dam tshig rdzas :
ye shes rigs lnga zhu ba'i bcud :
rgyu drug sems can kun sgrol ba :
bla na med pa'i mchod pas mchod :
oM sarba pany+tsa a mr-ita khA hI:
oM:
stong pa dbyings kyi gtor gzhong du :
snang ba rnam dag mchod gtor bshams :
zhen med rang grol 'dod yon 'phro :
rgyal ba dgyes pa'i sprin du 'bul :
ma hA ba liM ta khA hi :
hU~M:
srid gsum chags pa bsgral pa'i khrag :
bde ba chen po'i rba rlabs 'phyo :
'dod yon lha mos nam mkha' gang :
bde chen gsang ba'i rdzas su bzhes :
ma hA rak+ta khA hi :
ho :
sgyu 'phrul chen mo chags pa che :
gzugs mdzes 'khril ldem kun tu skyod :
mi mo rnams kyi reg bya'i dngos :
byin rlabs thim pa'i mchod par bzhes :
ma hA yo gi pU dza ho :
a :
bde ba chen po stong pa che :
'od gsal chen po zung 'jug che :
gnyis med chen po mnyam pa che :
dgyes pa chen po'i dbyings che ho :
lnga pa rdo rje'i glu yis bstod :
hU~M:
ma bcos spros bral chos kyi sku :
bde chen lhun grub longs spyod rdzogs :
skye 'chi spangs pa sprul pa'i sku :
dbyer med mtsho skyes rgyal bar bstod :
mtshan dpe'i lus ldan rdo rje'i sku :
snang stong gnyis med yum dang sbyor :
thabs shes rdo rje bum pa 'dzin :
rig 'dzin rgyal ba'i gtso la bstod :
brjod du med kyang brjod pa'i gzhi :
yi ge 'khor lo sprul pa'i sprin :
gsang chen gsang ba'i 'du 'phro che :
skye 'gag med pa'i gsung la bstod :
snang srid gdod nas mnyam pa che :
yid dpyod tshig gis mtshon min pa :
mi 'gyur 'od gsal bde ba che :
rig stong rdo rje'i thugs la bstod :
sangs rgyas kho na'i ma 'dres chos :
yon tan nyer lnga lhun gyis grub :
dag pa rab 'byams dbyings kyi rgyan :
yon tan bsam mi khyab la bstod :
nyi ma dang ni 'od zer bzhin :
'dus ma byas pa'i phrin las ni :
rtsol med 'gro ba'i khams la 'jug :
phrin las pha mtha' yas la bstod :
dga' ba bzhi dang stong bzhi'i bdag :
rnam shes tshogs brgyad gnas dag cing :
mchog thun phrin las myur stsol ba'i :
lha mo mgyogs ma'i tshogs la bstod :
tshad med bzhi ldan sgo ma bzhi :
ye shes rab 'byams gzhal yas khang :
dag mnyam dbyer med lha'i 'khor lo :
pha mtha' yas la gus pas bstod :
rdo rje'i glu yis bstod pa yis :
srid lam dub pa'i sems can rnams :
ma rtogs gsang ba'i sgo phyes te :
brjod med gzhi don rig par shog :
drug pa thugs dam gnad nas bskul :
hU~M:
ma bcos rig pa 'dus ma byas :
bde chen brda yi grong khyer nas :
'chi med chos sku snang mtha' yas :
sgrub la 'chi med mchog stsol phyir :
thugs dam bskul lo dngos grub stsol :
dag pa rab 'byams dbyings kyi rgyan :
nges pa lnga ldan zhing khams nas :
longs spyod rdzogs sku spyan ras gzigs :
sgrub la 'chi med mchog stsol phyir :
thugs dam bskul lo dngos grub stsol :
'chi med grong khyer pad+ma 'od :
rnga yab sprul pa'i zhing khams nas :
pad+ma 'byung gnas sprul pa'i sku :
sgrub la 'chi med mchog stsol phyir :
thugs dam bskul lo dngos grub stsol :
sgron drug dwangs ma'i zhing khams nas :
'chi med tshe yi mnga' bdag mo :
bde chen ye shes mtsho rgyal ma :
sgrub la 'chi med mchog stsol phyir :
thugs dam bskul lo dngos grub stsol :
snang srid dag pa rab 'byams zhing :
phrin las pha mtha' yas pa nas :
zab gter sgo 'byed sprul pa'i sku :
sgrub la 'chi med mchog stsol phyir :
thugs dam bskul lo dngos grub stsol :
'chi med phyag rgya'i dkyil 'khor pa :
ye shes pha mtha' yas pa'i bdag :
phrin las bsam mi khyab pa rnams :
sgrub la 'chi med mchog stsol phyir :
thugs dam bskul lo dngos grub stsol :
badzra sa ma ya sid+d+hi pha la hU~M a :
bdun pa dzapa? kyi rnal 'byor ni :
rang nyid lha yi skur gsal ba'i :
snying dbus dag pa'i thig le ru :
bde chen chos sku tshe dpag med :
dmar gsal mnyam gzhag tshe bum 'dzin :
de yi thugs kar nyi zla yi :
thabs shes gwa 'u 'bar ba'i dbus :
mi 'gyur thugs srog hrIHyig mthar :
rdo rje'i sngags kyis bskor ba las :
gsal zhing 'bar ba'i 'od zer gyis :
snod bcud skye 'gro'i rgud pa sbyangs :
'khor 'das dwangs bcud tshur 'dus pas :
bde chen rdo rje'i sku ru bsam :
oM AHhU~M badzra gu ru pad+ma sid+d+hi dz+nyA na A yu She hU~M b+h+rU~M nr-i dza :
zhes pa khong pa'i dbugs bzhin bzla :
ting 'dzin ldan pa'i rnal 'byor gyis :
rtse gcig zla ba bdun bsgoms na :
'chi med rig 'dzin nges par 'grub :
brgyad pa grub pa'i rtags mthong nas :
rdo rje'i dngos grub yang dag blang :
hU~M:
bde chen chos sku'i lha tshogs pa :
dang po bsnyen cing bar du bsgrubs :
da lta bdag dang gnyis su med :
gnyis med rol pa'i dkyil 'khor pa'i :
mi 'gyur sku yi gsang ba nas :
rnal 'byor lus la byin gyis rlobs :
'gag med gsung gi gsang ba nas :
rnal 'byor ngag la byin gyis rlobs :
'khrul med thugs kyi dkyil 'khor nas :
rnal 'byor yid la byin gyis rlobs :
thun mong tshe yi dngos grub stsol :
khyad par dbang bcu'i ye shes spel :
mchog tu chos nyid zad sar skyol :
'od gsal 'pho chen dngos grub stsol :
ces brjod dngos grub rdzas la rol :
'chi med 'dus pa rtsa ba'i rgyud :
bye ba'i yang bcud gnad du dril :
ma 'ongs dbang chen dkyil 'khor las :
grags pa'i ming gis gter du blangs :
rang gzhan skal ldan don byas te :
badzra ka shi nyid la gtad :
slar yang ma 'ongs rtsub 'gyur dus :
bod khams kla klo'i skabs tshol zhing :
bstan pa'i lhag ma sdud nye'i skabs :
'jam dpal chos kyi bshes gnyen gyis :
rjes bzung sngags kyi rnal 'byor pa :
badzra ming can rig rtsal can :
de'i spyod yul du gyur te :
mnyam gnyis zung sogs bcu phrag la :
phan pa bla na med par 'gyur :[ \u0f88\u0f88\u0f88 \u0f88\u0f88\u0f88   \u0f88 \u0f88\u0f88\u0f88\u0f88 ]ye shes gsang ba bsam mi khyab :
rang rig ngo bor ro mnyam kyang :
rnam pa'i tshul du lha'i 'khor lo :
yan lag bzhi ldan bsnyen cing sgrub :
mjug tu bsod nams ye shes kyi :
tshogs gnyis yongs su rdzogs pa'i phyir :
phyi nang gsang ba'i tshogs 'khor ni :
rdo rje'i gnas mchog bcu ru bstan :
dang po byin rlabs ye shes 'gugs :
thabs shes dam tshig rdzas rnams bsags :
'du bar 'os rnams gral du 'khod :
raM yaM khaM:
bdag nyid lha yi thugs ka nas :
yi ge raM yaM khaM gsum 'phros :
dngos 'dzin bag chags bsregs gtor sbyangs :
slar yang snying po 'bru gsum 'phros :
ye shes bdud rtsi'i phung por gyur :
oM AHhU~M:
hU~M:
bzhengs shig chos kyi dbyings nas bzhengs :
rtsa gsum kun 'dus pad+ma 'byung :
rab 'byams tshe lha'i tshogs dang bcas :
gzhon nu bum sku'i gzhal yas nas :
gzhi snang ye shes chen por bzhengs :
'ja' zer 'od phung 'khrigs pa'i dbus :
dag pa lha yi snang char gshegs :
ye shes tshogs kyi 'du bar spyon :
dbu skra zur phud ldems se ldem :
lcang lo'i zar bu ta la la :
skye med hU~M glu di ri ri :
phaT kyi brda skad sangs se sang :
glu len gar stabs khyugs se khyug :
rab 'byams nam mkha'i khams bkang ste :
mchod pa'i gnas 'dir gshegs su gsol :
e A ral+li hring hring phaiM phaiM dza dza :
gnyis pa tshogs kyi mchod pa 'bul :
oM AHhU~M:
snang ba snod kyi ka pA lar :
srid pa bcud kyi tshogs gtor bshams :
rten 'byung sgyu ma'i 'od zer 'phro :
bla ma sprul pa'i sku la 'bul :
rdo rje phung po'i ka pA lar :
rtsa rlung thig le'i tshogs gtor bshams :
dag pa lha yi 'du 'phro 'bar :
bla ma longs spyod rdzogs skur 'bul :
mi 'gyur dbyings kyi ka pA lar :
ye shes rab 'byams tshogs gtor bshams :
gnyis med mnyam pa'i 'od zer 'phro :
bla ma chos kyi sku la 'bul :
sgron drug thig le'i ka pA lar :
'od gsal snang bzhi'i tshogs gtor bshams :
bde ba chen po'i 'od zer 'phro :
bla ma ngo bo nyid skur 'bul :
pad+ma b+hany+dza'i bzed khong du :
sha lnga bdud rtsi'i dam tshig rdzas :
ye shes rab 'byams 'od zer 'phro :
'dod yon lha mos nam mkha' gang :
dkyil 'khor lha tshogs rnams la 'bul :
sarba ga Na tsakra pU dza ho :
gsum pa thugs dam bskang zhing bshags pa ni :
ho :
dkyil 'khor lha tshogs dgongs su gsol :
bdag cag ma rig gti mug pas :
thun mong dang ni khyad par gyi :
rtsa ba yan lag dam tshig las :
'gal zhing nyams par gyur pa kun :
'dod yon tshogs kyi mchod pas bshags :
phyi nang gsang ba'i dam tshig gis :
thugs dam chos kyi dbyings su bskang :
sa ma ya shud+d+he a :
bzhi pa nyams pa 'gugs shing bsgral :
hU~M:
e yi tshogs kyi dkyil 'khor du :
gtum chen rngams pa khros pa'i lha :
'bar ba chen po'i skur bzhengs la :
bdag lta gnyis 'dzin bdud sde'i dpung :
mtshan ma rdzas kyi rten la khug :
shes rab rdo rje'i mtshon chen gyis :
log rtog 'khor ba rdul du rlogs :
dug lnga'i rang bzhin sha khrag rus :
dkyil 'khor lha tshogs zhal du bstab :
a li u li ta li ta pa li g+ha Na rau Di kha raM yo gi khA hi ho :
lnga pa dam tshig rdo rje'i rdzas :
brda dang brda yis 'bul len gyis :
nang gi bsreg blug mchog tu rol :
drug pa gsang ba bde chen gyi :
tshogs 'khor rgyud las 'byung bzhin bya :
de dag kun tu zab pa'i rgyud :
bklag dang khyad par ngo mtshar ba'i :
tshig chen brgyad dang rdo rje yi :
gad mo bcu gnyis la sogs pa :
glur blangs nyams rtogs gong du spar :
bdun pa gsog 'jog spangs pa yi :
lhag gtor zhing gi lpags par bkram :
rkang gling bshug pa'i brdas mtshon te :
hrIM phaiM:
mkha' 'gro ging dang lang+ka dang :
'bar ma dbang phyug gnas nyul kun :
dam tshig gsang ba'i gnas su byon :
sngon tshe khrag 'thung spyan snga ru :
zhal bzhes tha tshig ji bzhin du :
lhag gtor bdud rtsi'i mchod pa bzhes :
bar chad kun sol phrin las sgrubs :
ma ma hrIM hrIM ba liM ta khA hi :
brgyad pa tha tshig bsgrag pa ni :
hU~M:
chos dbyings zhi ba chen po ru :
rang byung chos sku'i ston pa yis :
rang snang 'khor la chos bstan tshe :
dbyings las shar pa'i mkha' 'gro yis :
rtog tshogs sgrol bar ma chad dam :
de 'og longs spyod yongs rdzogs par :
bde chen tshe dpag med mgon gyis :
'od gsal brda yi chos bstan tshe :
rang rtsal rol pa'i mkha' 'gro mas :
gnyis 'dzin sgrol bar ma chad dam :
de 'og sprul pa'i zhing khams su :
'chi med mtsho skyes rgyal ba yis :
zab don chos 'khor bskor pa'i tshe :
dpa' bo mkha' 'gro'i tshogs rnams kyis :
bdag lta'i dgra bo sgrol ba dang :
ye shes gong du spor ba yi :
zhal bzhes tha tshig rjes dgongs la :
rang snang rol pa'i mchod gtor bzhes :
bcol ba'i phrin las grub par mdzod :
badzra sa ma ya rak+Shan+tu :
dgu pa brtan ma'i tshogs rnams la :
bshal chu'i bdud rtsis yang dag mchod :
hU~M:
'pho ba bcu gnyis gnas dag cing :
bden don yan lag chen po'i klong :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang gi rgyal :
gser thang kun bzang shAn+tiM sogs :
brtan ma bcu gnyis 'khor dang bcas :
bshal chu'i bdud rtsi 'di bzhes la :
phyi ru 'jig rten bde ba dang :
nang du rnal 'byor bar chad sol :
gsang ba rtsa rlung thig le bde :
don dam lhan skyes ye shes spor :
oM ma ma la la le le taM taM te te kha rag ma ma sring 'gro ma hU~M b+h+yo hU~M:
bcu pa rdo rje'i bro brdung ba :
rnam thar gsum gyi e klong du :
nyon mongs bdag lta'i dgra tshogs rnams :
ye shes rol pa'i rtsal gyis mnan :
nam yang ldang bar ma byed cig :
oM laM hU~M laM satwaM b+ha ya nan :
zhes pas thar med e ru gnan :[ \u0f88\u0f88 \u0f88\u0f88\u0f88   \u0f88 \u0f88\u0f88\u0f88 ]gsum pa rjes kyi rim pa la :
mchod cing bstod pa bya ba dang :
nongs pa bshags pa sngon 'gro bas :
dngos grub sgrub pa'i rdzas rnams dang :
thabs shes bde chen gsang ba nas :
ye shes grub pa'i dbyig chen po :
'bad rtsol med pa'i ngang las blang :
rig gdangs rdo rje lu gu rgyud :
sgron drug dbyings kyi zer thag las :
'ja' lus chos skur dengs pa'i rtsal :
lhun grub theg pa'i lam mchog nas :
rnal 'byor ldan pas yang dag blang :
ho :
ma bskyed ye nas rdzogs pa'i lha :
cho 'phrul chen po'i dkyil 'khor pa :
mkha' la 'ja' tshon yal ba ltar :
'od gsal chos sku'i klong du thim :
a a a :
slar yang rang dang snang ba kun :
chu las chu bur rdol pa ltar :
ye shes chen po'i phyag rgyar shar :
rdo rje gsum gyi ngo bor gyur :
oM AHhU~M:
dge ba 'di dang dge ba gzhan :
thams cad gcig tu bsdoms byas nas :
zag med chos sku'i dbyings su bsngo :
'du 'bral med par sangs rgyas shog :
oM AHhU~M:
ngo bo stong zhing rang bzhin gsal :
thugs rje sna tshogs snang ba'i rtsal :
'gags pa med par rol pa'i sprin :
bde ba chen po'i bkra shis shog :
gzhi grol rig pa ka nas dag :
gzhi snang ye shes phyag rgya che :
lhun grub thig le chen po'i sbubs :
chos zad blo 'das bkra shis shog :[ \u0f88\u0f88\u0f88 \u0f88\u0f88\u0f88\u0f88 ]sa ma ya :
gter rgya :
sbas rgya :
zab rgya :
gnyan rgya :
brda thim :
kho bo rdo rje'i ming can la khams kyi gla ba rkang gcig ye rgyal nam mkha' mdzod nas dngos grub tu thob pa las /
las byang rnams khrigs su bsdebs te bkod pa 'di la 'brel tshad rnams gdod ma'i dbyings su grol bar shog
/sa ma ya :
rgya rgya rgya :
