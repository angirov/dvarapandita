A+o~M swasti /
rgyal kun skyed mdzad kun bzang yum //
ye shes ma mo'i tshul bzung nas //
gsang sngags bstan pa skyong mdzad ma //
de la btud nas sgrub thabs bshad //
'dir ye shes kyi ma mo e ka dzA Ti sde bdun nam sde lnga 'khor dang bcas pa'i sgrub thabs dang 'brel bar dbang bskur ba la gsum ste /
sbyor ba yo byad kyi bshom dang /
dngos gzhi sgrub pa'i thabs /
dbang gi cho ga'o //
dang po yo byad bsham pa ni /
stegs bu gru bzhi la brub khung gru gsum bsnol ma /
de'i dbus su 'bru nag gi tshom bu bdun bzhugs tshul dang mthun par bkod /
de'i lte bar many+dzil sngags srung ma'i bshos bu dpal gtor 'khor rang 'dra bzhi dang pad 'dab bzhis bskor ba /
shar du srog sgrub mar gru gsum rang 'dra gsum gyis bskor ba /
lhor drang srong la gru gsum g.yas dkyus rang 'dra brgyad kyis bskor ba /
nub tu gnod sbyin la gru gsum tel pas mtshan pa gru gsum brgyad kyis bskor ba /
byang du dam can la gru bzhi mkhar thabs kyi khar gru gsum ra mgos mtshan pa bshos phran brgyad kyis bskor ba /
byang shar du legs ldan la gru gsum dmar nag 'khor rang 'dra drug gis bskor ba /
re ma tIr gru gsum bshos phran bzhis bskor ba /
de thams cad la sha khrag gtso bor gyur pa'i kha zas bzang po sna tshogs pas brgyan pa /
rang mdog dang mtshungs pa'i mda' dar sku rten dang bcas pa btsugs /
de dag gi shar du mchod gtor gtso 'khor spyi spungs su byas pa dang /
g.yas g.yon du sman raka
/lhor bshos bu ri rab bang rim bzhi pa'i steng gi dbus dang phyogs bzhir mar me lnga bzhag pa /
nub tu rten rdzas dang bcas pa'i mda' dar /
byang du b+han+d+ha dam rdzas kyis bkang ba rnams dang /
gzhan yang ri rab /
ba dan /
rgyal mtshan /
snying phreng /
thun rdzas /
rak+ta /
yungs dkar /
phur pa /
ral gri rnams dang /
mchod pa sna tshogs pas mtha' bskor ba sogs mthong brgyud bzhin tshogs par bya'o //

//gnyis pa sgrub thabs ni /
bdag bskyed yi dam zhi khro gang yang rung ba'i rnal 'byor sngon du 'gro bas mchod gtor rnams byin gyis brlab /
mdun gyi rten bsang sbyang /
stong pa'i ngang las mdun gyi nam mkhar dur khrod chen po'i dbus su yaM las bskal pa'i me rlung dmar nag 'bar zhing 'tshubs pa'i klong du ra las rak+ta'i rgya mtsho rba klong 'khrugs pa /
kaM las rus pa'i ri rab 'dzings stabs su brtsegs pa'i steng du b+h+rU~M las b+hany+dza 'bar ba'i gzhal yas khang rgya khyon tshad med pa 'jigs shing rngam pa'i rgyan thams cad kyis brgyan pa'i dbus su /
pad+ma dang nyi ma dgra bgegs kyi gdan la trag yig smug nag yongs su gyur pa las /
dpal ye shes kyi ma mo sngags kyi srung ma sku mdog smug nag dud sprin 'khrigs pa lta bu /
zhal gcig phyag gnyis pa khro gtum mi bzad pa'i gzugs can /
dpral ba'i dbyings na ye shes kyi spyan gcig dmar zlum gzir zhing blta ba /
zhal rab tu gdangs shing zla tshes lta bu'i mche ba gcig thur du gtsigs pa /
ljags 'dril zhing hU~M dang b+h+yo'i nga ro drag por sgrog pa /
ral pa kham nag thur du grol ba'i dbus na lcags kyi ral pa nyag gcig gyen du gzengs pa /
thugs ka na bdud rtsi'i rgyun 'dzag pa'i nu ma gcig 'phyang ba /
phyag g.yas zhing gi dbyug pa klad la 'phyar zhing /
g.yon dgra snying dang lcags spyang khra thabs su 'gyed pa /
thod pa skam po'i cod pan dang do shal can /
mi lpags kyi g.yang gzhi dang 'ja' sprin gyis stod g.yogs shing stag gi pags pa'i sham thabs 'phyang ba /
phyag rgya lngas brgyan te g.yon brkyang ba'i gar stabs kyis ro'i stan la rol pa /
'khor sprul pa'i ma mo rnam gsum /
sbyor sgrol srog gcod kyi ging gsum /
ye shes kyi ma mo lnga /
rje mo bcu bzhi /
sman mo lnga bcu rtsa brgyad sogs snang srid ma mo'i 'khor tshogs bsam gyis mi khyab pas bskor ba /
ma mo'i g.yon zur byang shar du bdud mgon legs ldan nag po dus mtha'i sprin ltar gnag pa zhal gcig phyag bzhi spyan gsum pa /
phyag g.yas gnyis gri gug dang dug sdong /
g.yon gnyis thod khrag dang bdud zhags 'dzin pa /
dar nag gi 'jol ber sum brtsegs gsol zhing /
thod skam gyi dbu rgyan dang rlon pa'i do shal 'phyang ba /
bdud rta nag po bcibs shing rngam brjid drag shul che ba lha dmag bye ba'i 'khor dang bcas pa /
de'i g.yon du dpal ldan lha mo re ma tI sku mdog sngo nag skem zhing rid pa zhal gcig phyag gnyis pa /
g.yas ral gri dang g.yon nad rkyal 'dzin pa ma mo'i chas can drel rta rkang gsum la 'chib pa rlung nag 'tshubs ma'i dbus na gnas shing ma mo 'bum sde'i tshogs kyis bskor ba /
ma mo'i mdun du b+h+yo las bshan pa srog sgrub nag mo rngam zhing khros pa /
g.yas chu gri rnon po 'phyar zhing g.yon dgra bo'i glo snying za ba /
mi lpags kyi gos dang thod rus sbrul gyis brgyan cing srid pa'i rlung nag zhon pa /
g.yas na lce spyang gdong ma /
g.yon na wa gdong ma /
mdun na 'ug gdong ma sogs sha za dang ma mo 'bum sdes bskor ba /
ma mo'i g.yas su tri las gza' bdud rA hu la smug nag mgo bo dgu pa phyag bzhi'i dang po gnyis chu srin gyi rgyal mtshan dang sbrul zhags /
'og ma gnyis mda' gzhus dgra snying gzir ba /
lus kun mig gis gang zhing ro smad sbrul du 'khyil ba /
dur khrod 'jigs pa'i chas can gza' dang gdong mo rgyu skar sogs 'jigs byed dregs pa'i tshogs kyis bskor ba /
ma mo'i rgyab tu k+Sha las gnod sbyin bshan pa dmar nag zhal gcig phyag bzhi pa /
g.yas gnyis gri gug dang ral gri /
g.yon gnyis thod pa dang sbrul zhags 'dzin pa /
dar dmar gyi ber dang dur khrod kyi chas can mkha' lding la zhon pa /
las byed pho nya sde brgyad sogs sha za bshan pa'i tshogs kyis bskor ba /
ma mo'i g.yon du tri las skyes mchog rdo rje legs pa dmar po phyag g.yas rdo rjes dgra mgo gzir zhing g.yon mi snying 'dzin pa /
dar dkar gyi ber dang brjid pa'i chas can ra skyes kham pa la zhon pa /
'khor ging chen sde bzhi lha btsan bdud kyi dge bsnyen sum brgya drug cu dgyes sde mo bcu gnyis za byed mche ba can sogs dregs pa'i tshogs kyis bskor ba /
gzhan yang phyi'i khor yug la ye shes dang las las grub pa'i dregs pa pho rgyud mo rgyud pho nya las byed bsam gyis mi khyab pa'i tshogs kyis bskor ba /
thams cad kyang 'jigs shing rngam pa'i gzugs 'chang zhing /
phrin las 'dod rgur bsgyur bas sgrub pa po'i re 'dod yid bzhin du skong ba'i tshul gyis gnas pa'o //
thams cad kyi dpral bar A+o~M/
mgrin par AH
thugs kar hU~M/
hU~M las 'od zer 'phros pas chos dbyings yum gyi mkha'/
lho phyogs rgya mtsho'i gling /
ri rab kyi rtse /
dur khrod chen po brgyad sogs grub pa'i gnas yul dgyes par spyod pa'i zhing thams cad nas ye shes kyi ma mo 'khor dang bcas pa badzra sa mA dzaHsa spyan drangs par bsam zhing /
b+h+yoH
bde chen kun bzang yum gyi mkha'//
rang byung ye shes spros bral dbyings //
dmigs med chos sku'i dkyil 'khor nas //
thugs rjes sprul pa'i skur bzhengs ma //
mkha' 'gro kun gyi gtso mo che //
srid gsum dbang sgyur ral gcig ma //
gsang sngags bka' srung sgrol ba'i yum //
smug nag khros ma gshegs su gsol //
dad pa dang ni dam tshig gis //
tshur gshegs tshur gshegs ma gcig kye //
ming po rdo rjes deng 'bod kyis //
sring mo dam can da tshur byon //
hU~M/
u tsa la yi dur khrod nas //
legs ldan nag po gshegs su gsol //
rlung nag 'tshubs ma'i dkyil 'khor nas //
'dod khams bdag mo gshegs su gsol //
b+h+yo /
dur khrod gnas nas mkha' 'gro ma //
mi bsrun bshan pa gshegs su gsol //
bar snang khams nas 'jigs byed gtso /
khyab 'jug chen po gshegs\u0f8e
he chen brdal nas sgrol ba'i ging //
gnod sbyin chen po gshegs\u0f8e
dam tshig gnas nas thig le rtsal //
rdo rje legs pa gshegs\u0f8e
bstan pa skyong ba'i dam can rnams //
so so'i mngag gzhug pho nyar bcas //
dam tshig gnas 'dir spyan 'dren gyis //
phrin las bsgrub phyir gshegs su gsol //
A+o~M ro ru e ka tsA ti snying kha rak+mo ru lu ru lu hU~M b+h+yo hU~M dzaHdzaH
trag rak+sha sa pa ri bA ra e h+ye hi badzra sa mA dzaH
dzaHhU~M baM hoH
zhes spyan drangs /
hU~M/
chos kyi dbyings nas bzhengs pa ni //
smug nag khros ma rag gdong ma //
sngags kyi srung ma 'khor dang bcas //
'dir bshams 'bar ba'i gdan la bzhugs //
trag rak+sha sa pa ri bA ra sa ma ya tiSh+Tha lhan /
zhes bzhugs su gsol /
hU~M/
dpal ldan ye shes mkha' 'gro'i gtso //
sngags srung ma mo ral gcig ma //
mthu chen dregs pa chen po'i tshogs //
'khor dang bcas la phyag 'tshal lo //
a ti pU hoH
pra tIts+tsha hoH
zhes pas phyag bya /
hU~M/
rab 'byams zhing kun gang ba'i mchod pa'i sprin //
me tog phreng mdzes bdug spos sprin phung g.yo //
'od 'bar snang gsal dri chab lbu phreng bzhad //
ro brgya'i zhal zas snyan brjid rol mo 'khrol //
sha rus don snying nang rol sna tshogs dang //
rmad byung bdud rtsi rak+ta btung ba'i mtsho //
'dod yon bza' bca'i gtor ma bsam mi khyab //
gzugs mdzes sgra snyan dri zhim ro bda' dang //
reg 'jam lha mi'i mchod sprin ji snyed kyis //
mchod do dgyes par rol la phrin las mdzod //
A+o~M trag rak+sha sa pa ri bA ra puSh+pe nas shab+da'i bar dang /
a mr-ita rak+ta ba liM ta pany+tsa kA ma gu Na pra tIts+tsha swA hA/
zhes mchod /
bstod pa ni /
b+h+yoH
bskal pa'i me ltar 'bar ba'i dur khrod na //
shin tu gsod pa'i smug nag khros ma ni //
nam mkha'i lus can lho sprin gos su gyon //
tsit+ta za zhing dam nyams snying khrag 'dren //
zhing chung dbyug pas dgra snying tshal bar 'gems //
'jigs byed chen mo ral pa'i thor tshugs can //
dpral na mig gcig srid gsum khungs nas 'byin //
zhal na tshems gcig dgra bo'i srog gcod ma //
brang na nu gcig sgrub mchog bu bzhin skyong //
sha khrag longs spyod dmar gtor 'di bzhes la //
dam tshig dbang gis dam nyams gshed ma mdzod //
ma mo srog la 'gyed phyir 'di gsol la //
bdag gis bcol ba'i phrin las sgrub par mdzod //
dam tshig dus la bab bo sa ma ya //
zhes dang /
hU~M/
dpal ldan gtso mo e ka dzA Ti ma //
zhal gcig phyag gnyis ru lu'i sgra skad sgrog
/kun tu bzang mo dbyings kyi ma mo mchog
/las dang ye shes tshogs kyi rje la bstod //
hU~M/
dpal ldan mgon po mi pham srid gsum bdag
/legs ldan nag po grong khyer sum brtsegs 'jig
/che ba'i yon tan nam mkha'i mtha' dang mnyam //
ma hA kA la 'khor dang bcas la bstod //
b+h+yoH
shin tu mi bsrun bdud mo re ma tI//
mun pa'i mdog can drel rta rkang gsum bcibs //
stong khams nyul zhing skye 'gro'i srog dbugs len //
bstan pa srung mdzad ma la phyag 'tshal bstod //
b+h+yoH
bshan pa nag mo mi lpags g.yang gzhi gsol //
phyag na snying dang nad kyi rkyal pa bsnams //
las byed mkha' 'gro bye ba'i 'khor gyis bskor //
nam gru nag mo 'jigs pa'i tshogs la bstod //
hU~M/
drang srong chen po gza' mchog rA hu la //
sku mdog dud kha dbu dgu spyan stong 'bar //
phyag bzhi mda' gzhu ral gri rgyal mtshan bsnams //
sring bzhi sde brgyad 'khor dang bcas la bstod //
hU~M/
gnod sbyin dmar nag zangs kyi khyung dmar bcibs //
zhal gcig phyag bzhi gri gug thod khrag dang //
ral gri dgra snying sbrul nag zhags pa bsnams //
drag gtum chen po 'khor dang bcas la bstod //
hU~M/
dam can chen po dmar nag thig le rtsal //
zhal gcig phyag gnyis rdo rje dgra snying bsnams //
thod phreng g.yang gzhi stag gi sham thabs can //
mched 'khor sum brgya drug cur bcas la bstod //
hU~M/
sngon tshe rdo rje 'chang gi spyan snga ru /
khas blangs dam bcas srung ma'i tshogs rnams dang //
bod yul gter bdag brtan ma bcu gnyis dang //
yul lha gzhi bdag 'khor dang bcas la bstod //
ces dang /
spro na khros ma gsang rgyud las 'byung ba'i ma mo'i rtags bstod dang sde lnga'i sgos bstod sogs kyang ci shes bya ba yin no //
bzlas pa bya ba ni /
ma mo 'khor bcas kyi thugs kar nyi ma la gnas pa'i so so'i srog yig gi mthar rang sngags kyis bskor ba /
bdag gi thugs ka'i 'od kyis bskul bas ci 'dod pa'i phrin las rab 'byams thogs med du sgrub par bsam la /
A+o~M ma ma e ka dzA Ti traka rak+sha snyi kha rak+mo ru lu ru lu hU~M b+h+yo hU~M/
zhes ma mo dang /
A+o~M ma hA kA la trak+shad ma hA kA la sid+d+hi tri yaM du dzaHdzaH
zhes mgon po dang /
A+o~M traka rak+sha re ma tI ru lu ru lu b+h+yo dzaHhU~M/
zhes re ma tI'o //
A+o~M khyi kha le nag+mo sod /
srog ma ti sod /
snying kha kha baM ya ma sod /
tsa baM bi ri mu sod /
g+ha ya sod /
nr-i ya sod /
rok+ma Ni ra rbud /
ces srog sgrub ma'o //
hri shag ru raM nA ge tsit+ta traM ma ma yo za 'gram ha he yo ge sha la dzaHdzaH
zhes gza' bdud dang /
A+o~M e he ma ru tse gu Na hri tri g+h+raM b+h+yo sha raM b+h+yo pu ru dza g+h+rig ha la g+h+ra na ta ya dzaHdzaH
zhes gnod sbyin dang /
A+o~M badzra sA d+hu sa ma ya has bya hus bya gle gad e b+hag sha ya dzaHdzaH
zhes dam can gyi sngags te gtso 'khor gyi 'gros sbyar ba ci nus bzlas pa'i mthar mchod bstod kyang bya zhing /
tshogs mchod skong bshags sogs byed na'ang skabs 'di nyid du bya ba yin la /
thun gyi mthar gtor ma bstab pa dang /
mchod bstod bzod gsol /
gshegs bsdu smon lam shis brjod rnams bya'o //
!
//gsum pa dbang gi cho ga ni /
bdag mdun gyi sgrub mchod gong du bshad pa bzhin byas la /
slob ma'i bya ba khrus dang phyag bya /
bgegs gtor bsngo ba rnams sngon du 'gro bas /
mtshams sbyor ci rigs pa las /
khyad par 'dir gsang sngags rdo rje theg pa'i bstan pa spyi dang /
bye brag gsang chen a ti yo ga'i bstan srung kun gyi gtso bo /
bcom ldan 'das kun tu bzang mo nyid gdug pa can 'dul ba dang rang gi bstan pa bsrung phyir ye shes kyi ma mo'i skur bzhengs pa e ka dzA Ti ste /
ral gcig ma'am sngags srung chen mo rdo rje rag gdong mar grags pa 'di nyid /
gtso bor khros ma gsang ba'i rgyud dang /
gzhan yang a ti dang ma hA yo ga'i rgyud du ma nas bstan cing /
de la yi dam ltar sgrub pa dang /
chos skyong ltar sgrub tshul ji snyed cig yod pa las /
'dir chos skyong ltar sgrub pa yin /
de la yang ma mo rang rkyang du sgrub pa dang /
dregs pa gzhan gyi 'khor can du sgrub pa gnyis las /
phyi ma ltar sgrub pa ste man ngag snying thig chen mo'i bla ma brgyud pa'i bka' srol las byung ba /
7chos rje kun mkhyen chen po'i phyag bzhes bzhin sgrub pa la slob dpon gyi bya ba rnams sngon du song /
slob ma'i bya ba maN+Dal phul nas /
gsol ba 'debs pa /
e ma slob dpon dgongs su gsol //
bdag ni bstan pa bsrung ba'i phyir //
bde bar gshegs pas bka' bsgos pa //
dregs pa mthu yi dbang bskur zhu //
zhes lan gsum /
slob dpon gyis /
tshur shog skal ldan rigs kyi bu //
bstan pa bsrung bar dgongs pa legs //
drag sngags mthu yi dbang bskur gyis //
sangs rgyas bstan pa thub par srungs //
zhes gnang ba byin /
yan lag bdun pa tshigs bcad gang rung gi sgo nas tshogs gsag
/mna' chu blud la /
'di ni khyod kyi dmyal ba'i chu //
dam tshig 'das na sreg par byed //
dam tshig bsrung na dngos grub thob //
'da' dka' rdo rje'i dam srungs shig
/sa ma ya a mr-ita hU~M/
zhes dam la gzhag
/slob dpon dang slob ma bdag bskyed gang yin gyi lhar gsal ba las /
mdun na yod pa'i gtor ma rnams dur khrod chen po'i dbus su pad+ma dang nyi ma dgra bgegs kyi gdan la dpal ye shes kyi ma mo sngags kyi srung ma e ka dzA Ti /
byang shar du bdud mgon legs ldan nag po dang yum re tI nag mo lcam dral /
shar du bshan pa srog sgrub nag mo /
lhor gza' bdud chen po rA hu la /
nub tu gnod sbyin bshan pa dmar nag
/byang du dam can rdo rje legs pa rnams so so'i 'khor dang bcas pa /
gzhan yang ye shes dang las la grub pa'i dregs pa pho rgyud mo rgyud pho nya las byed bsam gyis mi khyab pa'i tshogs kyis bskor ba /
thams cad kyang sku gzi brjid mtshungs pa med pa'i dgyes nyams dang ldan pa /
gsung hU~M dang b+h+yo'i sngags sgra 'brug ltar sgrog pa /
thugs bde gsal gyi ngang las bstan pa skyong ba'i phrin las la dgyes bzhin mngon sum du bzhugs snyam du mos 'tshal /
1
de nas slob dpon la mos gus dung ba zhig byas pas de'i thugs ka nas 'od zer byung /
mdun bskyed 
ma mo'i 
thugs rgyud bskul bas de'i gnas gsum las 'od zer dkar dmar mthing ga dpag tu med pa 'phros khyed rang gi gnas gsum du thim par gyur snyam par mos shig byas la /
gtor ma spyi bor bzhag ste /
hU~M/
dpal ldan gtso mo e ka dzA Ti ma //
zhal gcig phyag gnyis ru lu'i sgra skad sgrog
/kun tu bzang mo dbyings kyi ma mo mchog
/las dang ye shes tshogs kyi rje mo yis //
skal ldan rigs kyi bu la dbang bskur bas //
sngags srung 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M ma ma e ka dzA Ti trag rak+sha snying kha rak+mo ru lu ru lu hU~M b+h+yo hU~M/
kA ya a b+hi Shiny+tsa A+o~M/
wA ka a b+hi Shiny+tsa AH
tsit+ta a b+hi Shiny+tsa hU~M/
zhes sngags dang bstun te gnas gsum so sor bzhag pas 
ma mo'i 
sku gsung thugs dang slob ma'i lus ngag yid gsum dbyer med du gyur /
ma mo'i 
mthu dbang thob ste bsgo ba nyan cing lus dang grib ma bzhin dbyer med du gyur par bsam /
des sku'i rjes gnang grub bo //
sngags kyi rjes gnang ni /
slob dpon slob ma mdun bskyed dang bcas pa'i thugs kar pad nyi la so so'i sa bon rang sngags kyis bskor bar bsam la /
de nas mos gus byas pas bla ma'i zhal nas sngags phreng byung ba slob ma'i khar zhugs /
lus kyi dbyibs brgyud 
gsang gnas nas thon ma mo'i mkhar 
zhugs zhal nas thon /
slob dpon gyi 
gsang gnas 
nas zhugs mgal me ltar 'khor ba'i 'od zer slob ma'i sngags phreng dang sa bon la thim pas 
ma mo'i 
sngags kyi dngos grub thob nas las byed par bsam la rjes zlos mdzod cig byas la /
A+o~M ma ma e ka dzA Ti sogs lan gsum rjes zlos byas nas slob dpon la me tog 'thor zhing 'di'i rjes zlos mdzod /
sngags srung bdag la bstsal lags kyis //
bdag la 'go bar mdzad du gsol //
zhes lan gsum gsol ba gdab /
slob dpon gyis me tog slob ma'i mgo bor bzhag la /
sngags srung 'di la bstsal lags kyis //
'di la 'go bar mdzad du gsol //
zhes lan gsum brjod /
des gsung gi rjes gnang grub pa lags /
thugs kyi rjes gnang ni /
mdun gyi 
ma mo 
me long la has btab pa bzhin 'od du zhu nas khyed rang la thim /
de yang 'od du zhu nas nam mkha' la 'ja' yal ba ltar spros pa thams cad dang bral ba stong pa nyid kyi ngang la mnyam par zhog mdzod /
'di ni gnad gal po che ste srung ma dang dbyer med du byas pas 'khu ldog mi 'byung ba'i dgos pa yod do //
des thugs kyi rjes gnang grub ces brjod /
tshul de lta bus rigs 'gre bas /
2
gong bzhin rgyud bskul sogs bya /   legs ldan gyi gtor mas dbang bskur te /
hU~M/
dpal ldan mgon po mi pham srid gsum bdag
/legs ldan nag po grong khyer sum brtsegs 'jig
/che ba'i yon tan nam mkha'i mtha' dang mnyam //
ma hA kA la 'khor dang bcas pa yis //
skal ldan rigs kyi bu la dbang bskur bas //
mgon po 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M ma hA kA la trak+shad ma hA kA la sid+d+hi tri yaM du dzaHdzaH
kA ya a b+hi A+o~M/
wA ka a b+hi AH
tsit+ta a b+hi hU~M/
zhes bskur /
dregs pa pho rgyud bzhi la sngags phreng zhal nas lte bar 'khor brgyud byed pa las gzhan 'dra bas bzlas lung byin /
lha bstims nas 'od gsal du bsdu /
3
rgyud bskul sogs /   re ma ti'i gtor mas dbang bskur te /
b+h+yoH
shin tu mi bsrun bdud mo re ma tI//
mun pa'i mdog can drel rta rkang gsum bcibs //
stong khams nyul zhing skye 'gro'i srog dbugs len //
bstan pa srung mdzad 'khor dang bcas pa yis //
skal ldan rigs kyi bu la dbang bskur bas //
ma mo 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M trag rak+sha re ma tI ru lu ru lu b+h+yo dzaHhU~M/
kA ya a b+hi\u0f8e
wA ka\u0f8e
tsit+ta\u0f8e
bzlas lung byin /
'od gsal du bsdu /
4
rgyud bskul sogs /   srog sgrub ma'i gtor mas dbang bskur te /
b+h+yoH
bshan pa nag mo mi lpags g.yang gzhi gsol //
phyag na snying dang nad kyi rkyal pa bsnams //
las byed mkha' 'gro bye ba'i 'khor gyis bskor //
nam gru nag mo 'jigs pa'i tshogs bcas kyis //
skal ldan rigs kyi bu la dbang bskur bas //
srog sgrub 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M khyi kha le nag mo sod /
srog ma ti sod /
snying kha kha baM ya ma sod /
tsa baM bi ri mu sod /
g+ha ya sod /
nr-i ya sod /
rak+mo Ni ra rbud /
kA ya a b+hi\u0f8e
wA ka\u0f8e
tsit+ta\u0f8e
dmigs pa snga ma lta bus bzlas lung byin /
mdun gyi lha bstims nas 'od gsal du bsdu /
5
rgyud bskul sogs /   khyab 'jug gi gtor mas dbang bskur te /
hU~M/
drang srong chen po gza' mchog rA hu la //
sku mdog dud kha dbu dgu spyan stong 'bar //
phyag bzhi mda' gzhu ral gri rgyal mtshan bsnams //
sring bzhi sde brgyad 'khor dang bcas pa yis //
skal ldan rigs kyi bu la dbang bskur bas //
gza' mchog 'grub phyir mthu dbang thob pa dang //
phrin las rnam bzhi lhun gyis 'grub par shog
/hri shag ru raM nA ge tsit+ta traM ma ma yo za 'gram ha he yo gi sha la dzaHdzaH
kA ya a b+hi\u0f8e
wA ka\u0f8e
tsit+ta\u0f8e
bzlas lung byin /
'od gsal du bsdu /
6
rgyud bskul sogs /   gnod sbyin gyi gtor mas dbang bskur te /
hU~M/
gnod sbyin dmar nag zangs kyi khyung dmar bcibs //
zhal gcig phyag bzhi gri gug thod khrag dang //
ral gri dgra snying sbrul nag zhags pa bsnams //
drag gtum chen po 'khor dang bcas pa yis //
skal ldan rigs kyi bu la dbang bskur bas //
gnod sbyin 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M e he ma ru tse gu Na hri tri g+h+raM b+h+yo sha raM b+h+yo pu ru dza g+h+rig ha la g+h+ra na ta ya dzaHdzaH
kA ya a b+hi\u0f8e
wA ka\u0f8e
tsit+ta\u0f8e
bzlas lung byin /
'od gsal du bsdu /
7
rgyud bskul sogs /   dam can gyi gtor mas dbang bskur te /
hU~M/
dam can chen po dmar nag thig le rtsal //
zhal gcig phyag gnyis rdo rje dgra snying bsnams //
thod phreng g.yang gzhi stag gi sham thabs can //
mched 'khor sum brgya drug cur bcas rnams kyis //
skal ldan rigs kyi bu la dbang bskur bas //
dam can 'grub phyir mthu dbang thob pa dang //
phrin las rnam bzhi lhun gyis 'grub par shog
/A+o~M badzra sA d+hu sa ma ya has bya hus bya gle gad e b+hag sha ya dzaHdzaH
kA ya a b+hi\u0f8e
wA ka\u0f8e
tsit+ta\u0f8e
bzlas lung byin /
'od gsal du bsdu ba rnams bya'o //
de nas dam rdzas rnams kyi dbang bskur te /
thod pa gtad la /
hU~M:
yang dag gsang ba'i thod pa 'di :
sde brgyad pho brang gnas kyi rten :
b+han+d+ha 'di yis dbang bskur bas :
sde brgyad las la 'gyed par shog :
ka pA la a b+hi Shiny+tsa mAM:
bshos bu gtad la /
hU~M:
bshos bu bzhi brtsegs mar me lnga :
srid pa gsum dang ldan pa yi :
ri rab lhun pos dbang bskur bas :
dam can srung ma mnyes byed shog :
A+o~M ba lin+ta a b+hi Shiny+tsa mAM:
rten gyi ri rab gtad la /
hU~M:
gling chen bzhi dang ri rab bcas pa yi :
sku rten 'di yis dbang bskur bas :
dam can srung ma ma lus pa :
dbang du 'du zhing 'khol bar shog :
A+o~M rat+na maN+Dal a b+hi\u0f8e
ba dan gtad la /
hU~M:
ba dan sna tshogs sku yi rgyan :
dar lce mang po pu ru ru :
mdzes pa'i rgyan 'dis dbang bskur bas :
yang dag rgyan dang ldan par shog :
pa tAM kA a b+hi\u0f8e
rgyal mtshan gtad la /
hU~M:
rgyal mtshan sna tshogs kun gyis mdzes :
mnga' thang longs spyod ldan pa yis :
rigs kyi bu la dbang bskur bas :
bsam pa yid bzhin 'grub par shog :
A+o~M d+h+wa dza a b+hi\u0f8e
snying phreng gtad la /
hU~M:
rang rang mthun pa'i dam rdzas ni :
sems can sna tshogs snying sna ste :
rigs kyi bu la dbang bskur bas :
mi 'bral lus dang 'grogs par shog :
tsit+ta mA la a b+hi\u0f8e
mchod gtor gtad la /
hU~M:
drag po'i mchod gtor dam rdzas 'dis :
rigs kyi bu la dbang bskur bas :
bka' srung dam can ma lus pa :
bu la 'du ba'i dbang thob shog :
ma hA ba lin+ta\u0f8e[ <!TCC Tibetan character 4,37 undefined in unicode!> ]thun rdzas gtad la /
hU~M:
gdug pa sna tshogs sbyar ba'i rdzas :
mngags pa'i pho nya mtshon dbal 'dis :
rigs kyi bu la dbang bskur bas :
drag po'i las rnams sgrub par shog :
mA ra ya a b+hi\u0f8e
rak+ta gtad la /
hU~M:
chags pa bsgral pa'i rak+ta 'di :
gsod pa'i mtshon cha ma mo'i nad :
rigs kyi bu la dbang bskur bas :
drag sngags dmod pa 'grub par shog :
A+o~M ma hA rak+ta a b+hi\u0f8e
yungs dkar gtad la /
hU~M:
yungs dkar rgyal po drang srong mda':
mngags pa'i pho nya gsod pa'i rdzas :
mtshon dang gdug pa'i dbal 'di yis :
las rnams ma lus 'grub par shog :
sha rI raM a b+hi\u0f8e
phur pa gtad la /
hU~M:
gnag pa thun gyi phur pa 'di :
mngags pa'i pho nya mtshon cha'i dbal :
rigs kyi bu la dbang bskur bas :
dgra bgegs ma lus sgrol bar shog :
A+o~M kI la ya a b+hi\u0f8e
ral gri gtad la /
hU~M:
skye shi rtsad nas gcod pa yi :
gdug pa'i mtshon cha 'bar ba 'dis :
rigs kyi bu la dbang bskur bas :
dgra bgegs srog rtsa gcod par shog :
A+o~M kh+ny+kha a b+hi Shiny+tsa mAM:
zhes rim pa bzhin gtad do //
dam rdzas b+han+d+ha nas gzung mchod gtor gtod pa yan chad yon tan gyi rjes gnang ngo //
thun rdzas gtod pa phyin chad phrin las kyi rjes gnang du 'gyur bas /
thun rdzas gtod pa'i gong du ling+ga la dmigs bya bstim nas /
thun rdzas rnams slob ma la gtad rim bzhin btab na dmigs phyed cing don dang 'brel bar 'gyur zhing /
dam rdzas gtod tshig rnams kun mkhyen nyid kyis kyang bde 'dus dregs pa'i mthu dbang la brten par snang bas de bzhin du dag par byas so //
skabs 'dir gtor ma'i bka' bsgo bya ba lag len la snang bas /
gong gi rten gtor rnams snod gcig tu bsdus pa so so'i skur sngar bzhin gsal btab pa slob ma'i lag tu gtad la /
gtor ma 'di dag dpal ye shes kyi ma mo sngags kyi srung ma dam can sde bdun lcam dral bka' sdod 'khor dang bcas par gsal ba'i steng gi cha la rtsa brgyud kyi bla ma sangs rgyas byang sems dang bcas pa sprin gtibs pa bzhin du bzhugs par mos mdzod /
so so'i sngags rnams brjod pa'i mthar /
dpal ye shes kyi ma mo sngags srung smug nag khros ma'i rgyal mo /
bdud mgon legs ldan nag po dang yum re ma tI lcam dral /
bshan pa srog sgrub nag mo /
drang srong gza' bdud chen po /
gnod sbyin bshan pa dmar nag
/dam can rdo rje legs pa rnams so so'i 'khor g.yog pho nya las mkhan dang bcas pa rnams kyis kun tu bzang po rdo rje sems dpa' sogs bla ma brgyud pa rnams kyi mtshan nas brjod la /
de rnams kyi bka' dang dam las ma 'da' bar rdo rje'i slob ma 'di rnams la sku gsung thugs yon tan phrin las kyi sgo nas dbang dang dngos grub stsol ba dang /
sangs rgyas kyi bstan pa bsrung ba la nus mthu dang ldan par mdzad du gsol /
'di'i srung ma chen po mdzad nas /
lus dang grib ma bzhin 'grogs te /
'gal rkyen sol /
mthun rkyen sgrubs sogs bka' bsgo ci rigs pa bya /
mthar bla ma yi dam rnams ma mo 'khor bcas la thim /
de rnams 'od du zhu nas slob ma la thim pa dpon slob gnyis car gyis bsgom /
rjes dam tshig bsgrag cing khas blang ba dang /
yon 'bul ba sogs rjes kyi bya ba spyi dang 'dra'o //
cho ga'i mjug gi bya ba gtor 'bul /
gtang rag bzod gsol gshegs bsdu smon lam shis brjod rnams kyang gong bzhin bya'o //
de dag ni sde bdun du sgrub pa'i tshul lo //
7
//sde lnga'i sgrub thabs ltar byed na /
mgon po dang re ma tI gnyis kyi gtor ma'i bsham dang 'don sgom gyi tshig rnams bor la gzhan dkyus bzhin byas pas 'grub ste /
kun mkhyen nyid kyis sgrub thabs so sor mdzad pa yod kyang /
brten gzhi'i khungs dang lha'i ngo bo cho ga'i khrigs rnams phal cher mtshungs pa'i phyir ro //
'di'i sngags srung ma ni gsang sngags spyi'i srung mar ma zad khyad par rgyud dang sgrub thabs man ngag thams cad snying thig chen mo dang 'brel chags su byung bas de'i bka' srung gi gtso bo yin cing /
legs ldan lcam dral kyang zhwa'i mgon po gri thod can du grags pa nyid yin pas 'dir 'brel chags shing /
slob dpon pad+mas mdzad pa'i sgrub thabs zhwa lha khang nas spyi lha dga' rab kyis bton te gnyos lo la bstsal pa des sngar ba ling A tsar+ya las thob pa dang gnad gcig par dgongs nas bka' gter gcig tu dril nas nyams len mdzad cing /
mngon rtogs kyang 'dir g.yas kyi zhags pa'i dod du gri gug dang /
g.yon pa'i khram shing gi gnas su zhags pa 'dzin cing /
shwa na'i zhal med pa tsam las gzhan thams cad khyad par med cing /
re ma tI yang gnyos lugs spyir btang la phyag bzhi mar byed kyang skabs 'gar phyag gnyis ma dang 'dam kha can du 'byung bas 'di dang phal cher mthun no //
srog sgrub ma ni mkha' 'gro snying thig sgos kyi srung ma dang /
gza' bdud dang gnod sbyin yang gter kha de dang 'brel chags su byon cing rdo rje theg pa'i bstan srung 'gran med du grub pa dang /
dam can ni snying thig gi gter srung khyad par ba yin zhing /
slob dpon pad+ma dang nyang ban chen pos mdzad pa'i sgrub thabs chos bka' 'di dang 'brel chags su byung zhing /
'dir bstan gtso 'khor sdeb sgrub kyi tshul ni bla ma brgyud pa'i byin rlabs kyi bka' srol rgyun chags yod pa dang /
khyad par 7chos rje kun mkhyen chen po nyid kyis zhal gzigs shing de dang mthun pa'i sgrub thabs dngos grub 'byung gter dang /
dpag bsam ljon shing zhes bya ba gnyis mdzad /
de yang so so'i rgyud dang sgrub thabs man ngag gi gces gnad gsang ba zab mo dang 'brel ba'i phyir mthu nus byin rlabs kyi tshan kha gzhan las khyad par du gyur pa yin no //

//mi 'a~Xgyur chos nyid dbyer me~Xd kyang //
rdo~X rje~X snying po'i bka' srung du //
rnam 'gyur tha dad sde bdun gyi //
sgrub thabs zab mo'i gnad 'dus lags //
dpal ldan sngags kyi srung ma sde bdun dang sde lnga'i sgrub thabs dbang dang bcas pa'i le'u tshan no ///
/
