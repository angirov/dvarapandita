rdzogs pa chen po sde gsum las :
nang skor khrid kyi byin rlabs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]na mo gu ru :
nang skor khrid kyi byin rlabs ni :
sngon du mngon rdzogs rgyal po yi :
kun dril zab pa'i dbang bzhi bskur :
de yi rjes su slob dpon nyid :
gang la mos pa'i rig 'dzin gsal :
nam mkhar dus gsum sangs rgyas dang :
rdzogs pa chen po'i rig 'dzin rnams :
bar du yi dam mkha' 'gro'i tshogs :
ma lus kun gyis mgrin gcig tu :
snyan brgyud gdams pa gsung bar sgoms :
slob dpon rang gi cha lugs gzab :
khri yi steng bzhengs slob ma yi :
spro bskyed gal chen bar rnams sbyar :
phyag ni spyi bo'i gtsug bzhag ste :
a ha yi ho :
a ni skye med gsal ba 'o :
ha ni ma bcos thad kar 'jog :
yi ni bde ba chen po la :
ho ni dbye ba med pa 'o :
a ha yi ho :
lag pas byin rlabs nam mkhar blta :
sems dang nam mkha' gnyis su med :
nam mkhar dngos po yod med brtag :
sems la gtad so yod med brtag :
de gnyis med pas dmigs pa med :
'on kyang ngo bo gsal ba 'o :
sgom shing og 'khar btsugs byas nas :
lus bsrangs dbang po thad kar gzhag :
lus dang sems gnyis tha dad dam :
lus kyi dbang po gang nas byung :
sems kyis yul la gang nas khrid :
de gnyis dbyer med ji lta bu :
sems ni dmigs pa med pa ste :
gang yang gnas pa ma yin no :
mi rtog pa ste ngo mtshar che :
sgom thag lus la bskon byas te :
'og rlung yid tsam 'then byas la :
bde ba chen po'i rang bzhin las :
sems 'di 'das par ma gyur te :
'on kyang dmigs su med pas na :
bde ba de la 'dzin pa bral :
rang byung bde chen ngo mtshar che :
dbyer med dmigs shing mdun du bzhag :
lce ni gang du'ang ma reg bya :
phyi nang 'khor 'das chos thams cad :
gsal la dmigs med bde ba che :
dbyer med dmigs shing mdun du bzhag :
de gsum dbyer med ngo bo nyid :
'khor 'das thams cad klong du chub :
man ngag klong chub gdams ngag bsgom :
de nas mngon rdzogs tshe dbang bskur :
nang skor khrid kyi byin rlabs rdzogs :
sa ma ya rgya rgya :
gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge //
/
