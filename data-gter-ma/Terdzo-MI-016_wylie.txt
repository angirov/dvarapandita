[ \u0f01\u0f83]:[ \u0f88\u0f88\u0f88]
\u0f01\u0f83:
slob dpon pad+mas mdzad pa'i bdud rtsi'i tshe bum zhes bya ba bzhugs so :
\u0f88\u0f88\u0f88[ \u0f88\u0f88\u0f88\u0f88\u0f88\u0f88\u0f88 ]rgya gar o rgyan skad du /
a mr-ita A yuHsid+d+hi hrIHnA ma :
bod skad du :
bdud rtsi'i tshe bum zhes bya ba :
slob dpon pad+ma 'byung gnas kyis :
ye shes mkha' 'gro mtsho rgyal ma la gsungs pa :
gso rig kun gyi snying thig :
bai DUr+Ya'i thugs srog :
bdud rtsi srog gi chad mthud :
'chi med tshe'i dngos grub :
yang gsang rdo rje'i pha lam :
'di la ka khang gcig yod :
gu ru rin po che la :
ye shes mkha' 'gro mtsho rgyal gyis zhus pa :
kye ma kye hud :
slob dpon rin po che lags :
lnga brgya dus kyi tha ma la :
slob dpon pad+ma'i bka' yang gcog :
steng gdon gza' dang 'og gdon klu :
lha srin sde brgyad ma mo 'khrug :
nad mtshon mu ge dmag 'khrug 'byung :
bzhi brgya rtsa bzhi rlung ltar 'tshub :
glo bur mi nad phyugs nad mang :
mi rnams mi rtag hur thums 'chi :
gag lhog gzer gsum bdun drug 'byung :
skye 'gro sems can snying re rje :
de dus gu rus thugs rjes gzigs :
zhes zhus pas :
slob dpon pad+mas bka' bstsal pa :
e ma ho :
ye shes mkha' 'gro mtsho rgyal ma :
ma yengs bdag gi bka' la nyon :
lnga brgya dus kyi snyigs ma la :
tshe lo bzhi bcu kha ral dus :
hor sogs mtha' dmag dar ba'i tshe :
bod kyi bsod nams zad pa'i dus :
sangs rgyas bstan pa nang 'khrug byed :
grub mtha' rtsod pas dge 'dun 'khrug :
sku gsung thugs kyi rten rnams 'jig :
de dus mi dge sna tshogs 'byung :
gag lhog gzer dang bdun drug gis :
na long med par hur thums gum :
de 'dra'i rkyen ngan bzlog pa'i phyir :
slob dpon pad+ma'i thugs kyi sras :
bde chen gling pa'i ming can gyis :
pad 'byung nga yis sbas pa'i chos gter thon :
gab pa'i tshul gyis sman chos gter la spyod :
gsang ba'i ngang nas 'gro drug bde la dgod :
skal ldan mang po chos la 'jug :
rig drug sems can sdug bsngal sel :
mthongs skar nyi khud bzhin du thugs rjes skyobs :
zhes gsungs so :
zhu len gyi le'u ste dang po 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]e ma ho :
ye shes mkha' 'gro mtsho rgyal ma :
ma yengs skad cig nga la nyon :
ma rjed snying gi dkyil du chongs :
sangs rgyas sman bla sgrub pa bshad :
skyabs sems bskyed rdzogs zung 'jug bsgom :
skyabs 'gro ni :
hrI:
bde gshegs kun 'dus bla ma dang :
dkon mchog gsum dang sman bla la :
byang chub bar du skyabs su mchi :
'gro ba sems can thams cad kun :
lus sems sdug bsngal kun bsal nas :
sman bla'i go 'phang thob bya'i phyir :
bdag gis bcom ldan sman bla bsgrub :
hrI:
rang sems chos dbyings khyab brdal lta na sdug :
rang rig 'chi med sangs rgyas sman gyi bla :
sku mdog mthing ga bai DUr+Ya yi 'od :
zhal gcig phyag gnyis spyan gsum thor tshugs can :
dbu la rin po che yi prog zhus brgyan :
phyag g.yas gser gyi rdo rje a ru ra :
g.yon pas bdud rtsi tshe bum lhung bzed bsnams :
zhabs gnyis rdo rje skyil mo krung du bzhugs :
sku la rin po che dang dar dpyang gsol :
longs spyod rdzogs pa'i sku ru gsal bar bzhugs :
thugs kar sa bon hrIHyig mthing ga las :
sngags kyi phreng ba g.yas su 'khor bar bsam :
oM gu ru bai DUr+Ya sa mud ga te swA hA:   bla ma mthing ga yang dag pa'i gzhi tshugs shig
/rang las sprul pa'i mchod pa'i lha mo ni :
nam mkha' sa gzhi gang bas sman bla mchod :
nyer spyod bdun dang 'dod pa'i yon tan lnga :
rgyal srid sna bdun bkra shis rdzas rtags brgyad :
ri rab gling bzhi lha mi'i yo byad kun :
blo yis blangs te sangs rgyas sman bla mchod :
sman gyi rigs rnams gang dag ci yod dang :
rin chen ri bo ljon shing nags tshal dang :
me tog 'bras bzang ma rmos lo thog dang :
sa phyogs dben zhing nyams dga' gzhal med khang :
de rnams blo yis sprul te rab bkang nas :
bcom ldan sman bla rgyal ba sras bcas mchod :
bstod pa ni :
hrI:
bcom ldan sman bla sku mdog mthing :
bai DUr+Ya yi 'od zer can :
sangs rgyas thams cad 'dus pa'i thugs :
'gro ba'i sdug bsngal sel mdzad pa :
bcom ldan sman gyi bla la bstod :
thugs rje kun la snyoms pa'i bcom ldan 'das :
sogs tshang bar brjod nas bstod :
'gro ba'i nad dang rgyu rkyen gnyen po rnams :
ma nor gsal bar bdag la bstan du gsol :
dngos su gsung ba'i skal pa med na yang :
nad rnams gang yin gnyen po gang phan par :
bdag gi yid la 'char bar mdzad du gsol :
bcom ldan sman bla sgrub pa'i thugs rje'i mthus :
ngan song sgo gcod mtho ris lam thob nas :
rim gyis bla med byang chub myur thob shog :
ma 'ongs nam mkha'i mthar thug 'jig rten na :
nad kyi bskal pa gang du dar ba der :
bdag gis sman pa'i gzugs su mngon sprul nas :
'gro ba'i nad rnams ma lus sel bar shog :
bcom ldan sman gyi bla yi sku gsung thugs :
bdag gi lus ngag yid gsum dbyer med pa :
skad cig nyid du grub par gyur nas kyang :
rdzogs pa'i byang chub dam pa myur thob shog :
ma yeng ngang du 'di nyid bzla :
de rjes rang sems gcer gyis blta :
snang stong ngang du stong par bzhag :
phyi snod lta na sdug tu dmigs :
nang bcud bai DUr+Ya ru gsal :
'bum tsho bcu gnyis grangs dang sbyar :
nyams dang rmi lam dngos su mjal :
sman bla 'grub par the tshom med :
'chi med sangs rgyas sman bla sgrub pa'i le'u ste gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]slob dpon pad+ma 'byung gnas la na mo :
de nas bla ma bsgrub pa ni :
na mo :
sangs rgyas ma lus 'dus pa'i sku :
bla ma mchog la skyabs su mchi :
'gro rnams ma lus sgrol ba'i phyir :
bla ma bsgrub par sems bskyed do :
bla ma rig 'dzin sgrub thabs bstan :
skyabs 'gro sems bskyed sngon song nas :
rang rig chos sku dag pa'i gsal cha las :
o rgyan he ru ka yi sgrub khang gsal :
rang nyid skad cig dran rdzogs su :
rig 'dzin pad+ma sam b+ha wa :
sku mdog dkar dmar mdangs dang ldan :
zhal gcig phyag gnyis rdor dril 'dzin :
dbu la pad zhu rdo rjes mtshan :
rdo rje'i skyil mo krung du bzhugs :
za 'og ber sngon chos gos gsol :
mtshan dang dpe byad gzi brjid ldan :
'chi med rdo rje lta bu'i sku :
bla ma yi dam mkha' 'gros bskor :
thugs kar nyi zla'i dkyil 'khor dbus :
hrIHyig sa bon dzapa? kyis bskor :
oM gu ru pad+ma sam b+ha wa sid+d+hi hrI:
mchod bstod gang shes bya :
'bum gsum bzlas pas bla ma 'grub :
lus ngag yid gsum ma yengs par :
nyams su blangs pas 'ja' lus mkha' spyod 'grub :
bla ma rig 'dzin sgrub thabs kyi le'u ste gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]oM badzra satwa hU~M:   rdo rje sems dpa' la na mo /
dal 'byor mi yi lus po la :
dug lnga'i nad kyis zin pa'i tshe :
de nyid sel ba'i sman sbyor ni :
'chi med bdud rtsi'i dngos grub bstan :
dang po rlung nad bcos pa ni :
rgyal pos btab pa'i rlung gi nad :   dkor bdag pe dkar la sogs pa'i gnod pas /
snying la gnas babs nges med gzer :
chu mdog sngo la lbu ba che :
rtsa ni zhar la stong zhing gud :
de nyid sel ba'i sman sbyor la :
dzA ti bdud rtsi'i sbyor ba bstan :
dzA ti li shi a ka ru :
gu gul sgron shing go snyod dang :
spos dkar ru rta a ru ra :
cu gang ma nu snying zho sha :
bu ram sbyar bas rlung nad dang :
skya rbab stod smad nad kun 'joms :
khyad par snying la zhugs pa sel :
dzA ti bdud rtsi'i sbyor ba 'o :
rdo rje sems dpa' bdud rtsi'i sbyor ba'i le'u ste bzhi pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]oM rat+na mu tra trAM:   rin chen 'byung ldan la na mo /
ma mo'i gnod pas mkhris nad na :
chu mdog dmar ser ku ya mthug :
rtsa ni phra grim mgyogs par 'phar :
rat+na bdud rtsi'i sbyor ba bstan :
gser me g.ya' kyi t+kh+Ni gsum :
a ru hong len par pa ta :
zangs rtsi dug nyung re kon gsum :
rtsa mkhris skyer shun ka ra sbyar :
mkhris nad tshad pa thams cad sel :
rat+na bdud rtsi'i sbyor ba 'o :
rin chen 'byung ldan bdud rtsi'i le'u ste lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]oM a mi ta b+ha hrI:   'od dpag med la na mo /
sa bdag gnod pas bad kan na :
chu mdog dkar sngon nyog pa 'o :
rtsa ni bying zhing gud pa 'o :
pad+ma bdud rtsi'i sbyor ba bstan :
se 'bru da li na le sham :
sug smel shing tsha pi pi ling :
cong zhi ma nu star bu dang :
bse yab 'u su pri yang ku :
brag zhun bu ram sbyar ba yis :
bad kan skya smug 'thabs pa dang :
grang can nad rigs thams cad sel :
pad+ma bdud rtsi'i sbyor ba 'o :
snang ba mtha' yas kyi bdud rtsi'i le'u ste drug pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]oM a mo g+ha sid+d+hi A:   don yod grub pa la na mo /
rlung dang mkhris pa bad kan gsum :
nyes gsum 'dus pas bad smug na :
chu ni dmar ser yang na ljang :
rtsa ni sbom kheng kan rtsa zhar :
karma bdud rtsi'i sbyor ba bstan :
rnam rgyal brag bcud zla ba gsum :
ba sha ka dang re kon pa :
ma nu 'u su star bu dang :
stod smad bar na ka ra bu ram sbrang rtsi sgyur :
smug po'i nad rigs kun la sngags :
karma bdud rtsi'i sbyor ba 'o :
don yod grub pa'i bdud rtsi'i le'u ste bdun pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]oM bai ro tsa na oM:   rnam par snang mdzad la na mo /
shig shed gnod pas glang 'thab ni :
chu mdog dmar nag khong nas bzlog :
rtsa ni zhar 'khyig lcam dral byed :
bud+d+ha bdud rtsi'i sbyor ba bstan :
bse ru sman chen dpa' bo ser :
yung ba gcig thub 'phur ldeb dang :
ru rta shu dag ma gi ta :
gi wang gur gum byi tang ka :
ka ra sbyar bas glang thabs dang :
pho lhog long srin grol ma 'joms :
bud+d+ha bdud rtsi'i sbyor ba 'o :
rnam par snang mdzad kyi bdud rtsi'i le'u ste brgyad pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]lo ke shwa ra la na mo :
klu gnyan gnod pas dmu rdzing na :
gnod sbyin lta bu skrangs pa bca':
yi dwags lta bu skam yang srid :
kha skam chu sri skrangs pa bca':
dbugs hal nang skrangs lus po ljid :
chu ni dmar ser ljang gu 'byung :
rtsa ni sbom la dal ba 'o :
thugs rje chen po'i sman sbyor bstan :
gi hang gur gum cu gang gsum :
gser mdog ut+pa dar+Ya kan :
gser me bong dkar skyu ru ra :
pri yang 'u su ba sha ka :
rgya tshwa lcam pa sdig srin dang :
gser phye gze ma ka ra sbyar :
dmu 'or skya rbab skrangs pa 'joms :
tsha chu sel ba'i bdud rtsi yin :
thugs rje chen po'i sman sbyor ro :
'jig rten dbang phyug bdud rtsi'i le'u ste dgu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]Ar+Ya many+dzu shrI ye na mo :   'phags pa 'jam dpal la na mo /
sa bdag gnod pas skran grib 'byung :
de la tsha grang gnyis su 'dus :
chu ni dmar ser sna tshogs ston :
rtsa ni phra sbom zhar ba 'o :
'jam dpal bdud rtsi'i sbyor ba bstan :
dang po sman ni khyung lnga la :
de steng don snod gnyen po bsdeb :
tsha skran ma lus sel bar byed :
gang nye'i rtsa la gtar kha gdab :
cong zhi rdo thal bya thal gsum :
rta rmig 'gron thal lce tsha 'am :
lcim rtsa gang yin btags lcam tshab :
dngul chu gser zhun phye ma sbyar :
grang skran nad rigs ma lus 'joms :
'bras bu gsum dang chu ser sman gsum dang :
dmar po gsum dang seng ldeng thang :
rtag par rgyun du gtang bar bya :
de yis smin sdud dwangs snyigs sbyang :
'jam dpal bdud rtsi'i sbyor ba 'o :
'jam dpal gser mdog can gyi bdud rtsi'i le'u ste bcu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra pA Ni la na mo :   phyag rdor la na mo /
ma mo lha srin 'khrugs pa yis :
gnyan rims bdun drug gzer thung na :
chu mdog dmar ser sngo rgod ston :
rtsa ni mkhrang grim yang na zhar :
lag na badzra bdud rtsi bstan :
bong nga 'dzin pa a ru ra :
shu dag gu gul ma gi ta :
tsan+dan gi hang stong ri zil :
yung ba hong len bong nga dkar :
t+kh+Ni brag zhun ba sha ka :
rgya tshwa sbyar bas gnyan nad sel :
bdun drug gzer thung 'joms pa'i mchog :
lag na badzra bdud rtsi 'o :
phyag na rdo rje'i le'u ste bcu gcig pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]e ma ho :
sman gyi bla la phyag 'tshal lo :
slob dpon pad+mas bka' bstsal pa :
ye shes mkha' 'gro mtsho rgyal ma :
skye 'gro sems can snying re rje :
lnga brgya dus kyi tha ma la :
drang srong zug gzer hur thums 'byung :
snying gzer brgyal nad smyo 'bog na :
na long med par srog la rgol :
rtsa dang chu la nges pa med :
gnam lcags rdo rje me 'bar sbyor :
gu gul spos dkar a ka ru :
dzA ti li shi snying zho sha :
cu gang ma nu ru rta dang :
'bras bu gsum dang ka ra sbyar :
gza' nad snying gzer smyo 'bog dang :
rgya nad hur thums sel bar byed :
gnam lcags rdo rje'i thog dang mtshungs :
gos sngon can gyi phyag mtshan gyi le'u ste bcu gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ga ru Ta la na mo :   khyung dkar la na mo /
klu dang sa bdag 'khrugs pa yis :
'bam nad dkar nag khra gsum 'byung :
rlung dang bad kan 'du ba 'khrugs :
ngan khrag chu ser thog bab khro :
chu ni dmar ser sngo rgod ston :
rtsa ni sbom drag rgyu ba dka':
khyung chen dkar po'i bdud rtsi bstan :
g+hi hang gur gum cu gang gsum :
tsan dan dkar dmar a ga ru :
dzA ti li shi snying zho sha :
ut+pal gser me brag zhun dang :
ma nu 'u su 'bras bu gsum :
chu ser sman gsum rgya mtshal dang :
ka ra sbyar bas 'bam gyi rigs :
ngan khrag chu ser stod rgyas dang :
rkang 'bam dkar nag khra gsum la :
thebs pas chog pa'i bdud rtsi yin :
khyung dkar bdud rtsi'i sbyor ba 'o :
phrin las khyung dkar bdud rtsi'i le'u ste bcu gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ga ru Ta la na mo :   khyung nag la na mo /
klu gnyan 'khrugs pas dreg grum dang :
rkang 'bam chu ser nag po 'byung :
rgyu ni chu ser smug po'i rkyen :
rtags ni tsha grang sna tshogs bstan :
nub mo gnyid yer gzer 'bog 'khrul :
chu ni dmar ser skya la bshal :
rtsa ni 'khrug 'khyig rgyu ba dka':
nad ni tshigs dang rus rkang zug :
bya khyung nag po'i bdud rtsi sbyor :
sman chen gser mdog ma gi ta :
bong khrag yung ba seng ldeng dang :
chu ser sman gsum 'bras bu gsum :
dmar mo gsum dang brag zhun dang :
sle tres dngul chu ka ra sbyar :
dreg grum chu ser rkang 'bam 'joms :
tshigs dang rus rkang zug pa sel :
khyung nag bdud rtsi'i sbyor ba 'o :
khyung nag bdud rtsi'i le'u ste bcu bzhi pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ga ru TaHla na mo :   khyung khra la na mo /
gnod sbyin btsan gyi tsha grang 'thabs :
srin bu ya ma dkar nag 'byung :
rtsa dang chu la sna tshogs ston :
tsha rtsag rgyug la mngar gyis gnod :
bya khyung khra bo'i sbyor ba bstan :
bong nga a ru ma gi ta :
me ru tse dang byi tang ka :   rgo ba staga'u chung gnyis zer /
gu gum shu dag ru rta dang :
phur mang tho ba thang bu chung :
tsha grang rta sbyar srin gyi nad :
ya ma dkar nag khra gsum la :
gnam lcags rdo rje'i thog dang 'dra :
khyung khra bdud rtsi'i sbyor ba 'o :
rdo rje khyung khra'i sman sbyor gyi le'u ste bco lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]rigs gsum mgon po la na mo :
ma mo 'khrugs pas rims nad na :
kha sna tsha la sbrid pa 'byung :
rus rkang gzer la tshigs bzhi na :
sna chu 'dzag la glo mang lu :
res 'ga' mkhris pa'i rtsa ru rgyug :
nag po gsum 'gril bdun drug byed :
chu ni sngo rgod dmar ba 'o :
rtsa ni phra grim spun pa 'o :
ma smin dus su thang 'di gtang :
'bras bu gsum dang sle tres dang :
d+he wa ma nu li gwa dur :
btsod dang stag sha par pa ta :
'dus thang rims tshad smin cing gsod :
de rjes phye ma'i sbyor ba ni :
rigs gsum mgon po'i bdud rtsi bstan :
g+hi hang tsan dan   spyan gzigs /gur gum gsum :   rigs gsum mgon po gtso bo yin cha gsum gtang /
gla rtsi gang 'dzin a ru ra :
gser me hong len ba sha ka :
gur gum brag zhun t+kh+Ni gsum :
g.ya' kyi bong dkar par pa ta :
ka ra sbyar bas tshad rims dang :
gnyan rims mkhris pa rtsar rgyug dang :
me ltar 'bar ba'i tshad rims la :
zla zer chu rgyun char chen 'dis :
me thog chu bzhin zhi bar 'gyur :
rigs gsum mgon po'i bdud rtsi'i le'u ste bcu drug pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]d+he wi re ma ti dza b+h+yo :   lha mo re ma ti la /
ma mo 'khrugs pas dmar bshal 'byung :
rims la rkyen pas mkhris mchin gzer :
rgyu long gri yis gtub snyam byed :
chu ni dmar ser rul ba ston :
rtsa ni phra grim mgyogs par 'phar :
khro bo bdud rtsi'i sman sbyor bstan :
dom mkhris brag zhun gangs 'dzin gsum :
a ru gser mdog ma gi ta :
gi hang dug nyung bong nga dkar :
rtsi dmar khur tsa ba le ka :
rgu dril stong zil chu srin sder :
thog rus ri bong klad pa sbyar :
dmar bshal rgya nad rgyu gzer 'joms :
rgyu tshad khrag mkhris 'khru ba gcod :
mkha' 'gro bdud rtsi'i sbyor ba 'o :
mkha' 'gro bdud rtsi'i le'u ste bcu bdun pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]d+hA ki nI ha ri ni sa la na mo :   mkha' 'gro la na mo /
ma mo khros pas 'brum bu 'byung :
dmar ser khrag rims 'brum nag na :
mi thog stim pas sum gnyis 'chi :
gnyan dang tsha ba'i nad dang sdong :
chu mdog dmar ser tsha ldog byed :
rtsa ni grim la mgyogs par 'phar :
mgo dang rus rkang khol zhing gzer :
dang kha mi bde 'khru skyugs byed :
d+hA ki bdud rtsi'i sman sbyor bstan :
bong nga gangs 'dzin a ru ra :
gla rtsi shu dag gu gul dang :
gi hang tsan+dan rgya mtshal dang :
brag zhun gser me skyu ru ra :
spyi bzhur ba ru seng ldeng dang :
ba sha ka dang skyer shun sbyar :
'brum bu dkar nag phra gsum sel :
d+hA ki pany+tsi'i sbyor ba 'o :
mkha' 'gro bdud rtsi'i sbyor ba'i le'u ste bco brgyad pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]a mr-ita kuN+Da lI hU~M:   bdud rtsi 'khyil pa la na mo /
byang sman gnod pas rims dang be ge 'byung :
mgo dang yan lag tshigs bzhi na :
zhe log 'khru skyugs yi ga 'khrul :
chu ni dmar ser sngon po ston :
rtsa ni grim mgyogs spun pa 'o :
a mr-ita yi sbyor ba bstan :
sman chen 'dzin pa a ru ra :
ru rta shu dag ma gi ta :
gu gum tsan+dan gi hang dang :
gser me t+kh+Ni brag zhun dang :
hong len bong dkar pri yang ku :
skyu ru ba sha par pa ta :
ka ra sbyar bas sib rims dang :
gnyan rims dag ni sel ba'i mchog :
sib rims 'joms pa'i bdud rtsi yin :
a mr-ita yi sbyor ba 'o :
bdud rtsi 'khyil pa'i sman sbyor gyi le'u ste bcu dgu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra kI la ya la na mo :   rdo rje phur pa la na mo /
sa bdag gnod pas mgul 'gags na :
mgul 'gags srin po'i lce skrangs nas :
ske 'gags 'bu ru dkar nag bud :
chu ni dmar ser sngo rgod 'byung :
rtsa ni thung rtsub 'bur ba 'o :
rdo rje phur pa'i sman sbyor bstan :
bi Sha 'dre 'jigs rnam rgyal gsum :
chu gnyer rus chen ma gi ta :
gser rtsi gangs 'dzin byi tang ka :
wa ta ming chen stag sha dang :
ngang pa gser rgong spyang lce sbyar :
gnyan nad srin bu lce skrangs dang :
gag pa'i nad dang mgul 'gags nad :
gnam lcags rdo rje'i thog dang mtshungs :
rdo rje phur pa'i sman sbyor ro :
rdo rje phur pa'i sman sbyor gyi le'u ste nyi shu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ga ru Ta la na mo :   khyung dmar la na mo /
klu dang sa srin gnod pa yis :
lhog pa dkar nag tsha grang 'byung :
chu ni dmar nag sngo rgod 'byung :
rtsa ni rgyug 'dra gting na 'grim :
'bu ru gdan dmar mgo bo nag :
mgo la spu yi 'phru can 'byung :
'khyag snang byed cing 'dar sir bca':
tsa rtsag rgyug la sems mi dga':
khyung chen gnam lcags rdo mchu sbyar :
gangs 'dzin bong nga gang thang phrom :
gla rtsi gu gul a ru ra :
ru rta shu dag stong ri zil :
ming chen stag sha a byag dang :
gi hang cu gang rgya mtshal dang :
dngul chu sbyar bas lhog pa'i rigs :
dkar nag tsha grang med pa la :
gnam lcags 'bar ba'i thog dang 'dra :
bya khyung gnam lcags rdo rje mchu yi sbyor ba 'o :
gnam lcags rdo rje mchu yi sman sbyor gyi le'u ste nyer gcig pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]shrI badzra he ru ka la na mo :
gzhi bdag khros pas gnyan nad skrangs pa bca':
skrangs mdog dmar nag sngo skya 'byung :
chu ni dmar sngo me tog yal :
rtsa ni 'khyig la rags par 'phar :
khol bur skrangs la dam rgyas tsha dbal byed :
rdo rje dpal chen sman sbyor bstan :
bong nag gu gul ma gi nag :
'dzin pa shu dag a ru ra :
a byag spru nag dug puSh+pe :
stag sha ming chen lcags kyu ba :
gnyan 'dul shug tsher brag gcung sbyar :
gnyan nad 'dul ba'i tho chen yin :
gnyan skrangs 'dul ba'i dpa' bo yin :
dpal chen rdo rje'i sbyor ba 'o :
dpal chen rdo rje'i sman sbyor gyi le'u ste nyer gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]rma bya chen mo la na mo :
thil 'dre bsdongs pas sbyar dug blud :
rlung mkhris bad kan 'du la bsdong :
nad ngos mi zin 'gyur ldog mang :
chu mdog me tog sna tshogs ston :
rtsa ni 'tshubs spun nges pa med :
rma bya chen mo'i sman sbyor bstan :
rma bya glang chen gla ba sprul :
srog chags la sogs gnas pa yi :
dbang po ril bu zhes bya ba :
rkyang pa btang bas sbyar dug thub :
a ru ko Tha skyer shun ka ra dang :
ba ru skyu ru sle tres dang :
thang btang sbyar dug smin par byed :
de nas bdud rtsi 'chi med sbyor :
cong zhi gi hang ma gi ta :
bzang drug a ru rgya mtshal dang :
sug smel bse ru 'phur lheb dang :
dpa' bo dkar po ka ra sbyor :
sbyar dug 'joms pa'i bdud rtsi yin :
rma bya bdud rtsi'i sbyor ba 'o :
rma bya chen mo'i le'u ste nyer gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]shrI ma hA kA la ya na mo :   mgon po la na mo /
zas ma 'phrod pas dug nad ni :
pho mchin rgyu lang lte skor na :
bzod mi thub pa 'khru skyugs byed :
rtsa dang chu la nges pa med :
zla zer dug 'dul sbyor ba bstan :
zla ba gcig thub 'phur sleb dang :   cong zhig dkar po /
brag ja /   a wo gcig thub bong nga dkar :
lcags phye skyer zhun 'om bu dang :
dpa' bo yung ba ma gi ta :
gro 'bras ug chos byi tang ka :
dmar gsum   btsod rgya skag 'bri mog /smya lo sbrang dang sbyar :
dug nad tsha grang med par 'joms :
gyur dug sha dug glang thabs dug nad dang :
zas ma 'phrod pa'i dug nad thams cad la :
zla ba'i 'od kyis mun pa sel bzhin no :
zla zer bdud rtsi'i sbyor ba 'o :
zla zer dug 'joms bdud rtsi'i le'u ste nyer bzhi pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra pha lam la na mo :   rdo rje pha lam zhes bya'o /
khyi phag la sogs srog chags kyi :
'bras bu bcad pa'i rnam smin gyis :
ro rtsa ma ning mkhal nad 'byung :
rdo rje pha lam sbyor ba bstan :
dbang la gcong zhi gser mdog gsum :
dzA ti li shi sug smel gsum :
bya pho rtsang phag sram sha gsum :
sha 'bras lug 'bras ra 'bras gsum :
ra mnye nye shing lca ba gsum :
sbrul sha gla rtsi thal dkar gsum :
dbyar rtsa dgun 'bu ka ra gsum :
bu ram sbrang rtsi sbyar ba ni :
chang dang 'o mas phul la gtang :
bud med brgya la spyod par nus :
tshe ring stobs rgyas bu rgyud 'phel :
rdo rje pha lam sbyor ba 'o :
rdo rje sra yi sman sbyor gyi le'u ste nyer lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]d+hA ki sid+d+hi dza :   mkha' 'gro'i dngos grub stsol /
mdzo mo'i rto le blangs pa dang :
yu mo'i shi'u chung bsad pa yi :
de'i lan chags mo nad rabs chad 'byung :
mngal khrag stod phyur snying srog gzer :
mgo dang yan lag na ba yin :
mkhal rked rgyu long tsha rab na :   ngu snying 'dod /
snying mi dga' la tshig pa za :
d+hA ki sid+d+hi'i sbyor ba bstan :
'bras /   smyug tshigs sug smel 'phang ma'i 'bru :   khyi shing 'bras bu zer /
gze ma lcam pa sdig srin dang :
'bras   smad 'bras /sna gsum dang dmar po gsum :
ka ra bu ram rta la sbyar :
mo nad dkar nag khra gsum sel :
srid 'phel myur du bu dang 'phrad :
d+hA ki sid+d+hi'i sman sbyor ro :
mkha' 'gro bdud rtsi'i sman sbyor gyi le'u ste nyer drug pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]rat+na puN+ye la na moH   bsam 'phel nor bu la na mo /
ma byin phrogs pa'i rnam smin gyis :
chung sri kha dar bu phrug 'chi :
de yi sdig sgrib dag pa'i phyir :
grwa lnga 'don la chu gtor gtang :
nor bu bsam 'phel sbyor ba bstan :
gi hang gu gul ma gi ta :
tsan+dan dkar dmar bzang drug 'bras bu gsum :
snying bu zho sha yungs dkar dang :
bong dkar bu ram sbrang rtsi sbyar :
byis pa'i gdon chen bco lnga 'joms :
tsha grang nad rigs kun la mchog :
'chi med rdo rje 'grub par 'gyur :
nor bu bsam 'phel sbyor ba 'o :
rat+na bsam 'phel gyi sman sbyor gyi le'u ste nyer bdun pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru mtsho skyes rdo rje la na mo :   bla ma pad+ma 'byung gnas la phyag 'tshal lo //
da ni 'jig rten mi yi lus :   dal 'byor mi lus la zer /
stod smad phyi nang bar gsum gyi :
don   lnga /snod   drug /bcu gnyis la sogs pa'i :
rang rang gnyen po'i sman sbyor bstan :
mgo la :
mi thod 'brug rus dang :
t+kh+Ni sdeb pas mgo tshad sel :
mig la :
lcags phye a wa dang :
skyer shun sdeb pas mig nad sel :
rna ba la :
ug chos ru rta a ru ra :
snying la :
dzA ti li shi a ga ru :
glo ba la :
cu gang tsan+dan a krong ka :
mchin pa la :
gi hang gur gum brag zhun dang :
mkhris pa la :
gser me tig ta ram rtsi ba :
mtsher pa la :
a ru tshe sdum ka ko la :
mkhal ma la :
a ru sug smel mkhal ma zho sha dang :
rgyu ma la :
brag zhun dom mkhris gla rtsi dang :
lgang pa la :
gze ma lcam pa sdig srin dang :
bsam se'u la :
dbang lag bya pho'i sha a ru ra :
spyi 'dus kyi le'u ste nyer brgyad pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru d+he wa d+hA ki nI la na mo :   bla ma yi dam mkha' 'gro la phyag 'tshal lo //
gnam thil gnod pas mgo gzer 'byung :
mgo bo gzer la mig rtsa dmar :
klad pa'i dkyil nas gzer shar rgyug :
sna khrag zag pas dbang po 'thib :
chu ni dmar ser sngo rgod ston :
rtsa ni grim la mgyogs par 'phar :
de ni mgo gzer long ba'i nad :
thod phreng rtsal gyi thang sbyor bstan :
mi thod tig ta 'brug rus dang :
'bras bu gsum dang dmar po gsum :
tsan+dan gur gum brag zhun gsum :
ma nu sle tres stag sha gsum :
gu gul sbyar ba'i thang sman 'dis :
mgo gzer stod tshad steng gdon dang :
zug gzer khrag mkhris mgo nad sel :
de rjes phye ma'i sbyor ba ni :
drag po rtsal gyi sbyor ba bstan :
gi hang gu gul ma gi ta :
gangs 'dzin tsan+dan dkar dmar dang :
a ru g.ya' kyi tig ta dang :
mi thod   thog rus yang zer /sbyar bas klad gzer dang :
gnyan tshad mgo gzer srin nad dang :
steng gdon klad gzer thams cad 'joms :
pad+ma drag po'i sman sbyor ro :
drag po rtsal gyi sman sbyor gyi le'u ste nyer dgu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra pA Ni la na mo :   phyag na rdo rje la phyag 'tshal lo //
rgyal srin ma mo'i gnod pa yis :
snying gzer smyo 'bog brgyal nad na :
dran med brgyal la 'bru tshugs blta :
chu ni dkar sngo rlung rtags bstan :
rtsa ni rags la bla gnas zhar :
phyag na rdo rje'i sman sbyor bstan :
gu gul a kar tsan+dan gnyis :
cu gang gur gum spos dkar dang :
ru rta a ru ge sar gsum :
dzA ti li shi snying zho sha :
gi hang gla rtsi 'dzin pa dang :
ba ru skyu ru ka ra sbyar :
snying tshad smyo 'bog tre ho dang :
snying gzer sel ba'i bdud rtsi yin :
rdo rje 'chang gi sman sbyor ro :
phyag na rdo rje'i bdud rtsi'i sbyor ba'i le'u ste sum cu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ha ya g+h+rI wa la na mo :   rta mgrin la phyag 'tshal lo //
btsan rgod khros pas glo tshad gzer thung na :
ro rgyab nu 'gying rtsib log gzer :
chu mdog dmar ser sngo rgod ston :
rtsa ni 'khyigs grim mgyogs par 'phar :
rta mgrin rgyal po'i sman sbyor bstan :
tsan+dan dkar dmar cu gang dang :
gi hang sman chen a ru ra :
gla rtsi gangs 'dzin gu gul dang :
hong len rtsi dmar ba sha ka :
sro lo 'bri mog shing mngar sbyar :
glo tshad gzer thung gnyan gzer dang :
gzer rgod khrag rnag lu ba sel :
ha ya grI wa'i sman sbyor ro :
rta mgrin rgyal po'i bdud rtsi'i le'u ste so gcig pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ya mAn+ta ka la na mo :   gshin rje gshed la phyag 'tshal lo //
dam sri'i gnod pas mchin tshad khrag rgyas 'byung :
mchin pa gzer la mig rtsa dmar :
chu ni dmar ser smug nag ston :
rtsa ni sbom khengs drag las rgyal :
gser gyi mdog can sman sbyor bstan :
gi hang gur gum brag zhun dang :
cu gang rgya mtshal tsan+dan dmar :
gang tig ut+pal ba sha ka :
gser me khur rtsa ba le ka :
ru rta skyu ru ma nu dang :
re kon mtshe ldum 'u su dang :
sum cu tig dang ka ra sbyar :
mchin tshad mchin nad thams cad sel :
smug po khrag rgyas 'joms pa'i mchog :
'jam dpal gshin rje'i sman sbyor ro :
'jam dpal khro bo'i sman sbyor gyi le'u ste so gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]lo ke shwa ra la na mo :   'jig rten dbang phyug la phyag 'tshal lo //
ma mo byang sman gnod pa yis :
mkhris nad gsha' ya mig ser 'byung :
mgo na skyug log yi ga chad :
kha kha skam la zhe kha log :
chu ni dmar ser nag po ston :
rtsa ni phra grim mgyogs par 'phar :
thugs rje chen po'i sman sbyor ro :
gser me g.ya' kyi t+kh+Ni gsum :
gi hang se rgod dug nyung gsum :
ru rta re kon zi ra gsum :
kyi lce hong len par pa ta :
a ru rtsa mkhris skyer shun dang :
bong dkar ka ra sbyar ba yis :
mkhris pa gsha' ya dkar nag dang :
mkhris tshad mig ser rtsar rgyug sel :
thugs rje chen po'i sman sbyor ro :
thugs rje chen po'i sman sbyor gyi le'u ste so gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]siM ha nA da la na mo :   seng ge sgra la phyag 'tshal lo //
sa bdag gnod pas mtsher nad sbos 'khrog na :
mtsher nag khrag rgyas na bar byed :
g.yon gyi phyogs gzer ber leb skrangs :
chu ni dmar ser sngo rgod ston :
rtsa ni sbom rgyas rgyu ba dka':
seng ge sgra yi sman sbyor bstan :
a ru ko la mtshe sdum gsum :
pi ling li shi ge sar gsum :
gser me spang spos skyu ru ra :
ba ru srad dkar re kon pa :
seng ldeng skyer pa rgya mtshal dang :
ka ra sbyar bas mtsher pa'i nad :
tsha grang khrag rgyas sbos gzir 'joms :
sing ha nA da'i bdud rtsi 'o :
seng ge sgra yi sman sbyor gyi le'u ste so bzhi pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]sing ha mu kha la na mo :   seng ge'i gdong can la phyag 'tshal lo //
yul 'dre'i gnod pas rgyu long na :
rgyu nad sbos gzer khrag nad 'byung :
khrag dang ser po 'ja' tshon 'khru :
rgyu long gri yis gtub snyam byed :
mkha' 'gro seng ge bdud rtsi'i sbyor ba bstan :
gangs 'dzin dom mkhris brag zhun dang :
dug nyung gser me rtsi dmar dang :
rgya snag snya lo bong nga dkar :
gla sgang stong zil ba le ka :
'jib rtsi gur gum ma gi ta :
a ru khur rtsa chu srin sder :
ka ra sbyar bas rgyu long nad :
khrag nad dmar bshal 'joms par byed :
seng ge drag mo'i bdud rtsi 'o :
seng gdong ma'i sman sbyor gyi le'u ste so lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]a mr-ita sa mut+ga te na mo :   bdud rtsi yang dag pa la phyag 'tshal lo //
gri bo'i gnod pas pho nad 'byung :
pho mchin mi bde gzer thung byed :
lte skor gzer la 'khru skyug byed :
a mr-ita yi sbyor ba bstan :
rgyal po brag zhun a ru ra :
'jib rtsi gur gum ru rta dang :
bong dkar gla rtsi rgya snag dang :
dom mkhris ga dur sug smel dang :
t+kh+Ni ka ra sbyar bas pho tshad dang :
pho ba'i khrag mkhris glang thabs sel :
bdud rtsi 'khyil pa'i sman sbyor ro :
bdud rtsi 'khyil pa'i sman sbyor gyi le'u ste so drug pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra ga ru Na na mo :   rdo rje khyung chen zhes bya ba la phyag 'tshal lo //
klu gnyan gnod pas mkhal nad na :
gnyan gzer tshad pa srin bu na :
mkhal rked gzer la tsha kyu rgyug :
khrag rgyas la chu kha sdom :
yang na sa bon 'dzag kyang srid :
chu ni dmar ser nyog pa 'o :
rtsa ni grim 'khyil zhar la rgyug :
rdo rje khyung gi sbyor ba bstan :
sman chen a ru sug smel dang :
gu gul gla rtsi shug tsher can :
gur gum lcam pa brag zhun dang :
mkhal ma zho sha rgya skag btsod :
shu dag t+kh+Ni ba sha ka :
rgya mtshal ka ra sbyar ba yis :
mkhal tshad gnyan gzer srin nad dang :
mkhal nad thams cad sel bar byed :
rdo rje khyung chen bdud rtsi 'o :
rdo rje khyung chen gyi sman gyi le'u ste so bdun pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra kI li kI la ya la na mo :   rdo rje phur pa phyag 'tshal lo //
the'u rang gnod pas bsam se'u dang :
lgang pa srin dang tsha grang 'thabs :
rtsa chu ma nges sna tshogs ston :
chu kha sra snyi skrangs pa bca':
tsha kyu rgyug la rnag khrag 'dzag :
rdo rje phur pa'i sbyor ba bstan :
bong nga gu gul a ru ra :
ru rta shu dag gla rtsi dang :
phur mong rgya mtshal byi tang ka :
rgya shug ka ra sbyar ba yis :
lgang nad bsam se'u tsha grang 'thabs :
grang gnyan srin dang rnag khrag 'dzag :
chu kha sra snyi skrangs pa 'joms :
badzra kI la ya yi sbyor ba 'o :
rdo rje phur pa'i sman sbyor gyi le'u ste so brgyad pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]sman gyi bla la phyag 'tshal lo :
nyon cig ye shes mtsho rgyal ma :
da ni sman pa'i rang srung bstan :
hrI:
rang nyid sangs rgyas sman gyi bla :
drang srong brgyud pa'i bla mas bskor :
phyi rim rdo rje'i gur khang bsam :
thugs kar nyi zla'i dkyil 'khor dbus :
sa bon ma yengs ngang nas srog 'di bzlas :
oM gu ru bai DUr+ya sa mung+ga te swA hA:
badzra rak+Sha rak+Sha swA hA:
nad rigs bzhi brgya rtsa bzhi'i srog la mA ra ya rbad :
phaT raM raM phaT:
de rjes rang sems gcer gyis lta :
ma yengs ngang nas mnyam par gzhag :
rdo rje'i gur khang lta bu 'o :
srung 'khor sgom bzlas kyi le'u ste so dgu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra bi rA ra Na la na mo :   rdo rje rnam par 'joms la phyag 'tshal lo //
da ni 'khor lo'i srung thabs bstan :
gser gyi rdo rje rgya gram dbus :
lte bar nyi zla'i dkyil 'khor steng :
de dbus sa bon hrIHyig mthing :
tha mar sngags kyis g.yas su bskor :
oM gu ru bai DUr+Ya sa mung+ga te swA hA:
srungs shig rak+Sha rak+Sha ye swA hA:
yang rdzas khyung lnga rdo rje gsum :   klu 'dul gza' bdud bong dkar /
bzang drug gurgum ga pur gsum :
gla rtsi shing kun   ba bla yang zer /byug par bya :
rab gnas ye d+harmAs byas la :
mi lag mi brgyud mgul du btags :
gnam lcags rdo rje'i go khrab 'dra :
'gos nad kun gyis nyam mi nga :
srung 'khor gyi le'u ste bzhi bcu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]badzra kro d+ha rA dza ya :   rdo rje khro bo'i rgyal po /
gsum pa rdzas kyi bsrung ba ni :
gu gul gla rtsi gur gum gsum :
shing kun dzA ti li shi dang :
sgog pa rnams ni sna ru bsnom :
stag sha ba bla shu dag dang :
'dzin pa gla rtsi spru nag dang :
mu zi rnams ni lus la byugs :
khyung lnga bzang drug lus la btags :
'gos pa'i nad rigs thams cad thub :
rdzas bsrung le'u zhe gcig pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]pad+ma badzra la na mo :   pad+ma rdo rje la na mo /
sman pa sangs rgyas thob pa'i man ngag 'di :
rang sems mi dran dgu dran la :
ma yengs ngang nas rang sems gcer gyis lta :
gang shar chos sku'i ngo bo ste :
bzo bcos med pa'i ngang la bzhag :
gsal sgrib byung na rang zhal lta :
bde sdug byung na nyams su myong :
dus rgyun ma yengs tu re bskyang :
smra brjod bral ba'i sangs rgyas 'di :
rnyed na dngos grub mtha' ru phyin :
sangs rgyas yin par the tshom med :
rdzogs chen bsgom pa'i le'u ste zhe gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru pad+ma la na mo :   bla ma pad+ma 'byung gnas la na mo /
rig 'dzin sgrub pa'i gdams ngag 'di :
rang lus tha mal spyi gtsug tu :
sangs rgyas sman bla sku mdog mthing :
bai DUr+Ya yi 'od zer can :
sangs rgyas thams cad 'dus pa'i thugs :
'ja' lus mkha' spyod tshul du bsgom :
gsol ba btab pas 'od du zhu :
yi ge hrIHyig mthing gar gyur :
spyi bo'i gtsug nas rang la thim :
rang nyid sangs rgyas sman bla gsal :
de rjes rang sems gcer gyis lta :
bltas pas rang sems sangs rgyas gsal :
'ja' lus mkha' spyod 'grub pa'i le'u ste zhe gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]bla ma'i bdud rtsi sman sgrub kyi le'u zhes bya ba :
rang nyid sangs rgyas sman bla bsgom :
mdun du rnam rgyal bum pa bzhag :
ma yengs ngang nas dzapa? 'di bzlas :
oM b+he Sha dz+ye gu ru bai DUr+Ya rA dza sa mut+ga te swA hA:
sman sgrub rdzas la :
ga pur gi hang tsan+dan dkar dmar gnyis :
bzang drug gla rtsi 'bras bu gsum :
rgun 'brum shing mngar pi pi ling :
dbang po lag pa ra mnye ba :
ka ra bu ram sbrang rtsi sbyar :
bum nang blugs la thun rgyun bya'o :
'bum 'bum bzlas pas ril bu 'phur :
grub thob tshe yi rig 'dzin thob :
kha la byin na nyes ltung dang :
sdig sgrib ma lus byang bar 'gyur :
bar chad rkyen dang nad rims zlog :
rig 'dzin tshe yi dngos grub thob :
bdud rtsi sman sgrub kyi le'u ste zhe bzhi pa 'o :[ \u0f88\u0f88\u0f88\u0f88\u0f88\u0f88\u0f88 ]sa ma ya :
rgya rgya rgya :[ \u0f80]atsha :
ma hA gu ru la na mo :   bla ma chen po la na mo /
klu dang sa bdag gnod pa yis :
bad kan mgul 'gags mid gcus 'byung :   gre 'byar zer /
rtsa chu brtag med 'gyur ldog byed :
kha lud dkar sngo nag po 'byung :
bla ma rig 'dzin bdud rtsi bstan :
cong zhi spang rgyan rigs gsum dang :
gi hang cu gang tsan+dan dkar dmar gnyis :
li shi ru rta ma nu dang :
'u su a ru go bo'i gre ba :
ka ra bu ram sbyar ba yis :
bad kan 'gul 'gags mid gcus sel :
bla ma rig 'dzin bdud rtsi 'o :
sngags ni 'di nyid shin tu zab :
nA ga shi ri phu sod :
cong zhi chu la btsos la sngags :[ \u0f80]atsha :
de rjes lce rtsa gtar bas sel :
phyag rdor khyung khra'i rjes gnang zhu :
klu 'bum klu mchod klu gtor byed :
snying po badzra gu ru bzla :
bla ma'i sman gyi le'u ste zhe lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]dz+nyA na gA ru Ta la na mo :   ye shes khyung la phyag 'tshal lo /
gdol pa 'khrugs pas mdze nad 'byung :
sems sdug snying gzer mkhris mchin gzer :
chu ni dmar nag sna tshogs 'tshubs :
rtsa ni 'dar 'khrigs 'tshubs pa 'o :
tshags kyu rgyug la za 'cha' lang :
lpags pa thang shing bshus pa 'dra :
bya khyung nag po'i sbyor ba bstan :
khyung lnga gu gul mu men dang :
gangs 'dzin bzang drug seng ldeng zhun :
dngul chu ka ra sbyar ba yis :
sa gdon klu gdon cham la 'beb :
sngags ni :
oM badzra khrom ga ru Ta tsa le tsa le hU~M phaT:
nA ga nag po'i srog la mA ra ya phaT:
rbad rbad raM raM:
gla rtsi gu gul mu men sngags la za :
khyung sde lnga 'don :
phyag na rdo rje'i snying po bzla :
de yis sel bar the tshom med :
rdo rje khyung nag sbyor ba 'o :
rdo rje khyung gi le'u ste zhe drug pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru bdud rtsi 'byung gnas la na mo :
bshal skyugs bdud rtsi'i chu rgyun bstan :
'dren la :
ri sho spyang tsher po so 'cha':
dur byid chu dag rnam pa lnga :
rang rang gnyen po bsdebs pas nad rigs 'dren :
bshal la thar nu dur byid chu rtsa dang :
re lcag dan da rnam pa lnga :
rang rang gnyen po bsdebs pas nad kun sbyong :
rtsa sbyang byang ba rgya tsha sdig srin dang :
gser bye chu sbur rnam pa lnga :
rang rang gnyen po bsdebs pas rtsa nad sbyong :
thams cad kyi sngon 'gro la :
g.yer ma gze ma lcam pa gsum gyi thang gtang :
bdud rtsi chu rgyun sbyor ba 'o :
bla ma bdud rtsi chu rgyun gyi le'u ste zhe bdun pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]sman gyi bla la phyag 'tshal lo :
mgo bcos man ngag bshad par bya :
gri dang mda' dang rdo sogs brdab :
chag dang sgrib dang gas pa dang :
pags rgya rtsa rgya sha rgya dang :
rus rgya klad rgya nyams pa sogs :
skyon med chu sngo dkar ba dang :
skyon can chu ni dmar ser rlangs pa che :
skyugs dang rgyal ba chags pa yin :
rtsa ni rags grim 'dar bar 'phar :
de yi bcos thabs man ngag bshad :
'bras bu gsum dang a wa 'bu su haM:
ma thang mchin bu gre gu gser thig sogs :
mgo tshad sel cing chu ser skem par byed :[ \u0f80]atsha :
de rjes phye ma'i sbyor ba bstan pa ni :
gi hang cu gang ma gi ta :
dom mkhris rgya mtshal a ru ra :
'bri rta sa 'dzin a wa 'bu su haM:
ma thang mchin bu stab seng dang :
srol gang zer /   sro lo gangs thig a byag rdo rgyal bzhi :
gru bzhi ka ra bu ram sbrang rtsi sbyar :
mgo chag klad ral rtsa chad mthud :
mgo bo'i chag skyon thams cad sel ba'i mchog :
bdud rtsi nyid dang mtshungs pa 'o :
mgo bcos man ngag snying thig yin :
mgo bcos le'u ste zhe brgyad pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]ma hA gu ru la na mo :   bla ma chen po la phyag 'tshal lo //
nad rigs kun gyi brtag thabs bstan :
sba la nyi ma'i sgron ma bri :
bde ba'i stan la 'god nas ni :
skad cig yengs med dran rig brtan :
ma yengs rtse gcig ngang du ni :
blo sems sgrim ste brtag par bya :
nad rnams thams cad tsha grang gnyis su 'dus :
tsha zhing na la gzer ba dang :
chu mdog dmar ser rlangs pa che :
rtsa ni phra grim mgyogs par 'phar :
de ni nad rigs tsha ba'i rtags :
grang zhing 'khyags la na ba dang :
chu mdog dkar sngo rlangs pa chung :
rtsa ni zhan bying phra gud dal :
de ni nad rigs grang ba yin :
tsha grang ma nor so sor rtogs :
rang rang gnyen po brten par gces :
tsha grang brtag thabs nyi zla'i sgron ma'o :
tsha grang brtag thabs nyi zla'i sgron ma'i le'u ste zhe dgu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]drang srong rig 'dzin rnams la phyag 'tshal lo :
da ni tsha ba'i nad kyi bcos thabs bstan :
tshad pa'i nad la bsil sman te :
grang ba'i nad la drod sman brten :
tsha grang 'thabs na bsil drod snyoms pa 'o :
'du ba 'khrugs na gang mtho mnan :
tshad nad thams cad me yi khams :
grang nad thams cad chu yi khams :
'du ba 'khrugs pa me chu 'thabs :
ga pur gi hang tsan+dan dang :
gu gul gla rtsi rnam pa lnga :
tsha ba sel ba'i sman sde yin :
se 'bru da li pho ba ris :
pi ling sga dmar rnam pa lnga :
grang ba sel ba'i sman sde yin :
'bras bu gsum gyis 'du ba cha snyoms sel :
nad dang sman gnyis de ltar sprad :
de ltar byas pas ma sel na :
tshe tshad yin pas tshogs gsag bskul :
tsha grang 'khrug gsum bcos pa 'o :
tsha grang 'khrug gsum bcos pa'i bdud rtsi thabs shes nyi zla'i sbyor ba'i le'u ste lnga bcu pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]shrI ma hA kA la la na mo :   dpal mgon chen po la phyag 'tshal lo //
sman dang sngags gnyis gser srang re'i bka' rgya yod /
slob dpon pad+mas gsungs /
khyi dug 'dre nad bcos pa'i thabs :
khyi smyon gyis rmugs pa'i zhag gcig nas :
'bras bu gsum gyi bsdus thang gtang :
khyung lnga stong zil khyi lce dang :
khyi dug phye ma khong du gtang :
khyi dug gis zin 'dre nad sel :
de rjes za yig 'di ltar za :
oM hab hril :
snga dro za :
hril hab oM:
phyi dro za :
rgya snag gis bri :
ye d+harmAs rab gnas byed :
snying po badzra gu ru bzla :
srung ba rdo rje rnam 'joms 'don :
'thab mo yugs sa'i grib la 'dzem :
spyang thod dgu dang 'o dod 'bod :
rta rgyug chu bkal 'gro 'dug spang :
tshe dbang zhu la tshe chog 'don :
sman dang za yig zla gsum brten :
de ltar byas pas sel bar the tshom med :
yang na sngags ni 'di ltar bya :
rang nyid a tsa ra bsgom :
oM ag sod :
ig sod :
gu gu rA tsa sod :
me dbal sod :
chu dbal sod :
rlung thog sod :
nyi ma'i zer sod :
zla ba'i 'od sod :
skar ma'i mdangs sod :
zhi zhi swA hA:
nam mkha' spang ba'i chu gtsang la :
bzlas pas 'thung na khyi dug gi :
sdug bsngal sel bar the tshom med :
yang gcig la :
smyo bar gyur na sngags 'di bzla :
oM me bu raM:
chu bu raM:
raM raM pa ye swA hA:
lce yar ma yar ma sod :
d+hir ma d+hir ma sod :
rgya chur char bur zung zhig :
yang gcig la :
oM gi A nan :
mu la ku sha :
brag dmar rku gcig :
mo lam nan :
b+ham ma d+he ba bi tsu hU~M hU~M phaT phaT swA hA:
zhes nad tshabs che bar gyur na khri tsho gcig :
'bring na stong tsho gcig :
chung na brgya rtsa gcig sngags so :
the tshom med :
ma hA kA la'i bdud rtsi 'o :
nag po chen po'i sman sbyor gyi le'u ste nga gcig pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru mtsho skyes rdo rje la na mo :
snyigs ma lnga yi tha ma'i dus :
pad 'byung pho nya gter ston bde chen gling :
'dam skyes pad+ma lta bur 'byung bar 'gyur :
de 'dra'i nye du thams cad dgra ru lang :
yon tan mkhan gyis chags sdang gsog :
bdud rigs 'ga' res log lta byed :
de dus skal ldan 'ga' yang 'byung :
las 'phro can gyis chos la spyod :
dam tshig can la dag snang 'char :
bsod nams can la dngos grub ster :
skal med mang po chos skal chad :
dam tshig chag na dmyal bar 'gro :
skal ldan 'ga' la dag snang 'char :
gsang sngags theg chen chos la spyod :
mchog gi dngos grub rdo rje'i theg pa sgrub :
de 'dra pad 'byung rjes su 'brang :
ma 'ongs lung du bstan pa yin :
lung bstan gyi le'u ste nga gnyis pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru bai DUr+Ya la na mo :
rig 'dzin pad+ma'i thugs kyi sras :
lho nub mtshams nas bde chen gling pa 'byung :
kha rag phyogs nas pad+ma'i snying thig 'don :
sbas pa'i tshul gyis chos kyi gter kha 'don :
gab pa'i tshul gyis skal ldan chos la 'god :
gsang ba'i ngang nas 'gro drug bde la 'god :
mun pa'i gling du nyi ma shar ba bzhin :
'gro drug sems can rnams kyi sdug bsngal sel :
de dus chos bdag grub thob 'ga' yang 'byung :
chos sku rdo rje 'chang gi thugs rgyud nas :
gzhon nu gu ru bde mchog ces bya dang :
ban+d+he shrI wA na dz+nyA na dang :
gra tshags gu ru mang+ga laM:
chos bdag ma nor rigs kyi bu :
skyes rabs lung du bstan pa'i le'u ste nga gsum pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]gu ru pad+ma 'byung gnas la na mo :
gu ru pad+mas ye shes mtsho rgyal la bka' bstsal pa :
e ma ho :
dus ngan bzhi bcu kha ral dus :
rab byung mang pos btsun ma spyad :
de ni pad 'byung cha lugs zer :
nga yi gter ston yin no smra :
shAkya thub pa'i bstan pa bshig :
de dus ma mo mkha' 'gro 'khrugs :
nam mkhar lho bur dmar po 'khrigs :
gza' gzer rdeg 'choms thog ser 'beb :
lan re nyi ma'i bskal pa dar :
shi 'dre gson 'dre dam sri dar :
mi nad phyugs nad rlung ltar 'tshubs :   sa 'go'i nad dang glang thabs la sogs pa /
glo hon sa gzer la sogs 'byung ba'o //
gag lhog gzer gsum bdun drug gis :
pho mo mang po hur thums 'chi :
btsa' sad ser gsum mu ge 'byung :
de dus skye 'gro snying re rje :
kye ma kyi hud a tsa ma :
de dus pad 'byung thugs rje myur :
ma 'ongs pa lung du bstan pa'i le'u ste nga bzhi pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]pad+ma thod phreng rtsal la na mo :
chos lugs mdo sngags gnyis su gyis :   bka' ma dang gter ma gnyis su gyis /
snying po badzra gu ru zlos :
gsol 'debs le'u bdun ma klogs :   rig 'dzin rgod ldem gter ma /
rim gro pad+ma bka' thang gyis :   o rgyan gling pa'i gsung du 'dug pa 'o //
yi dam gu ru zhi drag bsten :   dkon mchog spyi 'dus /
bla ma tshul khrims rnam dag bsten :   sdom pa dam tshig gtsang ma /
nyams len rang rig chos sku skyongs :   rang sems la blta /
'chi chos dam pa rigs brgya gyis :   karma gling pa /
rkyen zlog sgrub pa bka' brgyad gyis :   gu ru chos dbang lugs /
srung 'khor mtshon cha'i 'khor lo gyis :
gu ru pad+ma 'byung gnas la :
snying gi dkyil nas gsol ba thobs :   dad gus rtse gcig gis gsol 'debs /
de rjes rang sems gcer gyis ltos :   chos sku stong nyid ltos /
dge ba sgrubs la sdig pa spongs :   dge ba gang 'phel dang sdig pa 'dzem pa gal che'o //
dus rgyun bla ma'i rnal 'byor skyongs :   zhi khro'i lam zab sogs la 'bad /
zhal chems kyi le'u ste nga lnga pa 'o :[ \u0f01\u0f83]:[ \u0f88\u0f88\u0f88\u0f88\u0f88\u0f88\u0f88 ]e ma ho :
slob dpon pad+ma 'byung gnas kyis :
ye shes mkha' 'gro mtsho rgyal ma la bka' bstsal pa :
gso rig bdud rtsi bum pa 'di ni :
bka' gter gyi gso rig thams cad kyi snying thig :
slob dpon pad+ma 'byung gnas kyi man ngag :
'di nyid kha rag gi lho phyogs su gter du sbos :
lnga brgya dus kyi tha ma la :
tshe lo bzhi bcu kha ral dus :
lho nub mtshams nas 'ongs ba'i bu :
bde chen gling pa de la gtod :
'gro don 'byung bar smon lam btab :
bka' srung dregs pa sde dgus gyis :
thub par gyis shig dregs pa'i tshogs :
zhes gsungs ye shes mkha' 'gro la gtad :
ye shes mkha' 'gro mtsho rgyal gyis :
bod shog ngos la bod snag gis :
dbu skras mgyogs par bris nas ni :
gu ru pad+ma 'byung gnas bod zal mo sgang la byon dus :
kha rag phyogs su gter du sbas nas 'gro don 'byung bar smon lam btab bo :
pad+ma'i thugs sprul o rgyan bde chen gling pas bod shog gi :
shos ser dkyus mtho gang yod pa de'i ngos nas zhal bshus pa 'o :
'di yi 'gro don bstan pa mtha' rgyas shog :
sa ma ya :
rgya rgya rgya :[ \u0f80]atsha :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bde chen gling pas kha rag phyogs nas gdan drangs pa 'o //[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]mang+ga laM///
/
