\u0f01\u0fad\u0f83:
thugs rje chen po don gsal sgron me las :
bka' srung dam can rdo rje legs pa srog gi 'khor lo'i sgrub skor las phyi sgrub bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
gsang bdag khros pa'i sku la phyag 'tshal lo :
bdag 'dra pad+ma thod phreng ngas :
dgra bla rdo rje legs pa yi :
srog 'khor phyi yi sgrub pa bstan :
de yang ji ltar sgrub pa ni :
brag dmar srin po khros 'dra dang :
rdo mkhar gnam la snyeg 'dra sogs :
dam can bzhugs pa'i gnas rnams sam :
yang na dben gnas gtsang ma'i sar :
mtshams bcad mchod rdzas gang 'os bsham :
shug pa smyug ma rtse rgyal la :
bal tshon sna lngas brgyan pa 'am :
mda' ni 'ug pa'i sgro can la :
dar dang dam can tsaka li dang :
byang bu mig dgu btags pa ni :
nas phur gang la btsugs byas la :
mtha' mar bur sbrang 'bras yos dang :
sran ma khur ba la sogs pa'i :
zas sna'i rigs byed ci 'byor bsham :
skyabs 'gro sems bskyed sngon btang la :
rang nyid yi dam gsal ba yis :
dam can las byang gzhung bsrang la :
bstod pa'i rjes la bsnyen pa ni :
rtsa ba'i srog sngags 'di la 'bad :
oM badzra sA d+hu sa ma ya :
b+hag tram gshe ni tri ma ni :
sa ma ya sA d+hu tri dza dza :
zhes pa zhag bdun bzlas pas :
rmi lam du mon pa dang :
sog po dang :
rgya gar ba dang :
rta pa la sogs pa'i cho 'phrul sna tshogs yong ngo :
de la 'jigs snang dga' spro mi bya :
bskyed rim ngar bskyed :
sngags kyi zur ma nyams pa gal che'o :
'jig rten mchod dang bstod pas 'grub ste :
bskang gso dang gser skyems la brtson pa gces so :
de nas gnad gzir gyi sngags 'di rtags dang sbyar la bsnyen pa bya'o :
oM badzra sA d+hu tri du du tri trag tri'u tri ling :
sa ma ya :
dza dza :
zhes bzlas pas :
rang gi lus po rtse zing nge ba dang :
rang min gzhan zhig yod pa'i snang ba 'char :
de tsa na dam can rang gi rtsa na yod pa yin :
rmi lam du yang skyes pa stag chas can dang :
bro pa dang shon pa dang :
khye'u mang po rang la dga' ba'i tshul gyis 'du ba 'byung ngo :
de ltar byung na phyi sgrub rgyun bsring ngo :
yun thung na nang sgrub kyi rtags dang mtshan ma bul te :
'dod dungs ches bas 'phral du rtags 'ong du re ba dang :
snying rus chung bas sgrub pa rgyun bsring ma nus te :
rtags ma byung ba la 'phro bcad pas :
sgrub pa gang byed kyang 'grub mi srid de :
de bas gnas dus dang mthun rkyen 'dzom na :
phyi nang gsang ba'i sgrub pa rnams gdan gyi drod ma yal ba la rdzogs par bya'o :
mthun rkyen ma 'dzom na'ang :
re re ltar 'grub pa'i rtags dang bstun pa gal che ste :
'grub pa'i rtags rdzogs nas las sbyor brtsam pa tsam gyis 'grub bo :
lar sde brgyad gang sgrub kyang 'grub pa'i rtags ma thon par las la mi bskul zhing sgrub pa la 'bad pas :
las sbyor mi dgos par las 'grub pa yang mang ngo :
khyad par rdo rje legs pa 'dis :
pad+ma nga yi dam las 'da' ma myong ste nga yi rjes 'jug thams cad kyi srung ma byed :
snying nye :
dam gtsang :
gsol kha yang :
'grub sla :
las myur :
'khu ldog chung :
zas nor sdud :
'khor dang grags pa bskyed :
chos dang rigs rgyud spel :
mthu dang drag rtsal 'byung :
'di'i pha bdud yin pas stobs che :
ma ma mo yin pas nor phyug :
kho rang btsan yin pas drag rtsal che :
grogs brtan ma yin pas snying nye :
'khor sde brgyad yin pas las myur ro :[ \u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f01\u0fad\u0f83]:
thugs rje chen po don gsal sgron me las :
bka' srung dam can rdo rje legs pa'i gsang ba srog gi 'khor lo'i sgrub skor las nang sgrub bzhugs :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal chen khros pa'i sku la phyag 'tshal lo :
dam can gsang ba'i sgrub pa las :
nang sgrub srog gi 'khor lo 'di :
pad+ma nga yi zab gnad bkod :
mkhar chu lcags phur can du sbed :
ma 'ongs bstan pa snyigs ma'i dus :
skal ldan bu dang 'phrad par shog :[ \u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88 ]dam can sgrub pa'i rnal 'byor pas :
yi dam gang rung bsnyen pa dang :
phyi sgrub sngon du song byas la :
gsang ba nang gi sgrub pa ni :
dar dkar ram ni shog bu la :
a mr-ita yi chus byug cing :
mtshal dang ra khrag sbyar ba yis :
dam can skyes bu'i sku bris la :
lto ba'i nang du tsakra ni :
rtsibs brgyad mu khyud gsum du bskor :
dbus kyi lte ba dag la ni :
dkyil du tri dang mtshams bzhi ru :
tri'u :
tri du :
ya tri :
du tri bri :
mu khyud la ni rtsa sngags bri :
rtsibs brgyad mgo nas rim pa bzhin :
bri ba'i yi ge bstan pa ni :
badzra sA d+hu tri dza sa ma ya dza :
badzra sA d+hu tri'u dza sa ma ya dza :
badzra sA d+hu tri du dza sa ma ya dza :
badzra sA d+hu ya tri dza sa ma ya dza :
badzra sA d+hu du tri dza sa ma ya dza :
badzra sA d+hu tri ling dza sa ma ya dza :
badzra sA d+hu tsa pa dza sa ma ya dza :
badzra sA d+hu b+ha ga dza sa ma ya dza :
zhes pa bri :
rtsibs mchan brgyad la bri ba ni :
badzra sA d+hu tri'u tri du tri ni sgul sgul sdus sdus :
sa ma ya dza :
zhes pa bri :
mu khyud nang ma la :
badzra sA d+hu rdo rje 'bar ba :
mgar ba nag po dmu btsan rol po :
rnal 'byor pa bdag gi mthun rkyen sgrubs :
'gal rkyen zlog :
ces pa bri :
bar pa la rta mgrin dang phyag rdor gnyis kyi rtsa sngags bri :
phyi ma la rten 'brel snying po bris la :
dar dmar po'i steng du bzhag :
de nas rdo pha wang long bu'i 'og tu tri bri :
phyogs bzhir dzaHhU~M baM hoHbri :
steng du nan bri :
rang nyid yi dam nga rgyal gyis :
srog gi snying po tri brjod cing :
rol mo sgrog cing spyan 'dren bya :
spyan gzigs bshams la bstod bskang dang :
gser skyems la sogs gzhung bzhin bya :
shin tu dgyes par gyur pa dang :
pha wang long bu'i tri de la :
dam can dngos su thim par bsam :
'khor lo'i tri dang kha sbyar la :
srog shing mjug la sngags 'di btag :
tri'u tri du du tri sA d+hu sa ma ya dza :
zhes bzlas pas thog tshag pa dang :
sgo skas 'drog pa dang :
sku 'bag bla rdo la sogs pa'i rten rdzas dang sgrub khang la 'od 'byung ba sogs rdzu 'phrul sna tshogs yong zhing da rung bsnyen pa rgyun bsring zhing :
bskang bstod la 'bad :
gser skyems snga dro gtang :
tshogs 'bul srod la bya :
de ltar byas pas sog po khros pa dang :
rgya gar ba gar bsgyur ba dang :
mon pa bro 'cham pa dang :
mgar ba nag po tho ba thogs pa dang :
bshan pa dmar po gri thogs pa dang :
lings pa bse'i zhwa mo can khyi khrid pa dang :
rgyal 'gong zhwa skya spre'u khrid pa dang :
klu bdud nag po ru sbal gyi zhwa gyon pa sogs dngos su mthong ba 'byung ngo :
de la 'jigs snang dang dga' spro mi bya :
bskyed rdzogs kyi ngang nas bsnyen pa ma chad par byas pas cho 'phrul gyi gzugs rnams zhi nas dam can dngos kyis gzugs su ston par 'gyur ro :
srog gi snying po 'bul zhing lung ston pa dang :
thun mong gi dngos grub 'bul ba sogs las sgrub cing :
bka' las mi 'da' ba'i khas len par 'gyur ro :
de ltar rtags tshad gtan la phebs nas :
ra yi khrag dang a mr-ita sbyar bas :
ra yi snying pags la mu khyud rim pa gsum du bskor la :
phyi nang gsang ba'i phrin las gang dgos thams cad :
mu khyud gsum du yi ge gzab ma 'go phyir bstan pa dang :
lte bar rdo rje rgya gram bris la :
'khor lo pha wang long bu'i bar du gzhug :
gsham nas rim par dril la :
ra yi snying pags kyis gtum :
za 'og khug mar bcug ste lus la bcang :
pha rol gyi mi la gsang zhing sba :
mdze yugs kyi grib ma phog pa gal che'o :[ \u0f88\u0f88\u0f88\u0f88\u0f88 ]bdag 'dra pad+ma 'byung gnas ngas :
dam can sgrub skor mang sbas kyang :
dngos su 'grub pa'i gdam pa ni :
'di las gzhan du sbas pa med :
'di ni gsang ba'i srog 'khor te :
dam can dngos yin las rnams 'grub :
zab gnad kun las khyad par 'phags :
srog 'khor rang dang ma bral na :
mchod gtor chag kyang phrin las sgrub :
mchod gtor brtson na smros ci dgos :
dam can rdo rje legs pa yi :
srog 'khor 'bral med rdo rje'i rgya :
pad+ma ngas bkod gter du sbas :
lnga bcu kha ral yang mtha'i dus :
bdag gi thugs sprul rdo rje'i ming :
don gyi rnal 'byor 'gro ba 'dren :
lho rong phyogs su skyes pa'i dus :
rdo rje legs pa bka' 'di sgrubs :
sangs rgyas bstan pa srung bar shog :
sde brgyad dregs pa'i tshogs rnams kyis :
bdag gi thugs sprul de la gtod :
sa ma ya gsang ba'i gter dam rgya :[ \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f01\u0f83\u0fad]:
thugs rje chen po don gsal sgron me'i bka' srung dam can rdo rje legs pa'i gsang ba srog gi 'khor lo'i sgrub skor las gsang sgrub bzhugs :[ \u0f01\u0fad\u0f83\u0f01\u0f83\u0fad]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dgra bgegs 'dul mdzad drag po'i lha :
dbang chen gsang bdag dbyer med pa :
phyag btsal pad+ma thod phreng ngas :
dregs pa'i tshogs rnams dbang bsdus pas :
rang rang srog gi snying po phul :
bstan pa bsrung bar khas blangs shing :
las rnams bsgrub par dam yang bcas :
re re la yang sgrub thabs dang :
mnan gtad gsad dang cho 'phrul sogs :
mang du mdzad cing gter du sbas :
kun kyang dug chu'i rgya mtsho dang :
nam mkha'i thog chen ji bzhin du :
reg phung zab gnad mang na yang :
khyad par dmar nag thig le rtsal :
dam can rdo rje legs pa 'dis :
sde brgyad kun gyi sna khrid cing :
drag las kun gyi bdag po yin :
sgrub sla snying nye dam gtsang bas :
zab gter rnams kyi gnyer du bskos :
sgrub skor las tshogs dang bcas pa :
gter kha mang du sbas na yang :
khyad par drag po'i gsang sgrub 'di :
gzhan dang mi 'dra zab pa'i gnad :
'di nyid sgrub pa'i rnal 'byor pas :
phyi nang sgrub pa rtags thon nas :
lha khang 'dre can phung shul sa :
shwa 'od thog ser bab pa'i sa :
ro bsreg thal ba bsres byas la :
stegs bu khru gang byas pa'i dbus :
gru gsum zab pa'i dong brus la :
nang la ro sol dug khrag byug :
zur bzhir smyug ma rtse rgyal re :
de la rnga khra byang bu dang :
me long stag ras gzig ras btags :
mda' ni 'ug pa'i sgro can la :
dar dmar ra skyes kham pa'i gzugs :
dam can tsaka li btags pa ni :
stegs bu'i shar du btsugs la bzhag :
de ltar bca' gzhi tshar ba'i rjes :
las sbyor dag la cho 'phrul dang :
gsad pa rnam pa gnyis yin te :
dang po cho 'phrul gtang ba la :
khyi dkar sna dmar rnyed na rab :
ma rnyed khyi thod gang rung la :
mtshal dang ra khrag bsres pa yis :
rdo rje rgya gram bris byas la :
nang du dgra bo gang yod kyi :
ling+ga ming rus tsha dang bla :
dpral ba snying ga 'doms dang brlar :
snag tsha khyi khrag bsres pas bri :
zag pa dri ma rnyed na byug :
ma rnyed ming rus ma shes na :
nyes byas dgra bo 'di zhes pa :
ngos bzung pho nya bskul byas te :
bden pa'i tshig gis dgra bo bkug :
ling ga la ni yang yang bstim :
khug pa'i rtags ni rmi lam du :
dgra bo nyam thag tshul du ni :
pho nyas khrid cing bdag la sprod :
de ltar byung na ling ga la :
dgra bo bstim zhing dngos su bsam :
rked pa nas bltab dril byas la :
khyi thod nang bcug tshon skud kyis :
rgya gram bcings la hom khung gzhug :
bag zan dag la a tsar gzugs :
bcos te lag pa g.yas g.yon du :
spyang ki spre 'u'i gzugs 'phyar ba :
re re hom khung zur rer bzhag :
kham sa la ni ltas ngan gzugs :
spre 'u wa spyang bya rog dang :
'ug pa srin bya bud med dang :
a tsar mon pa nag po rnams :
gcig la gcig zhon 'dzing ba dang :
bud med nag mo me 'bud dang :
khyi rgan spre 'u rang 'thag bskor :
sgyed bu la ni sbrul 'khril sogs :
ltas ngan gang gtang sna tshogs bya :
hom khung gi ni steng la bzhag :
rang nyid yi dam gsal ba yi :
gsang ba'i las sngags 'di la 'bad :
oM badzra sA ng+hu sa ma ya :
'bar ba rA dza he :
du krig krig :
khaM khaM:
shaM shaM:
ling ling :
rbud rbud :
kye kur :
ging ka ra :
khaM sha hU~M phaT:
ces pa gsang ba'i las sngags 'di :
rtags dang sbyar la bsnyen pa bya :
rtags ni khyi ngu phyugs ma 'drogs :
'od dang sgra sogs sna tshogs 'byung :
rtags de byung nas khyi thod dang :
ltas ngan gzugs brnyan sna tshogs kyi :
kha ni dgra bo'i phyogs su bstan :
yungs dkar yungs nag thun gyis brab :
rgyab nas brab cing sngags 'di nyid :
gong dang sbrel la bzlas pa bya :
oM badzra rA dza sa ma ya 'ag+h+rig nan :
rdo rje 'bar ba 'ur 'ur 'ur ba :
rgyug rgyug :
breng breng :
shag shag :
tshal tshal :
rbad ling kho ya :
he dza du na phob ya :
badzra sA d+hu ltas ngan 'di rnams dgra bo'i khyim la dngos su thongs /
zhes brjod pas rang nyid gnyid du mi ster zhing :
zang zing sna tshogs mang po 'char :
khyi thod la ni 'od 'byung ngo :
de nas khyi thod ltas ngan gzugs :
dgra phyogs 'phang zhing rbad bskul dang :
dmod mo ngan smras sna tshogs bya :
yi dam dang ni dam can gyi :
bsnyen pa thems pa'i rnal 'byor pas :
zhag gcig bsgrubs pas cho 'phrul rnams :
rang gis gang btang dgra la yong :
gong gi sngags la zhag bzhi dang :
'og ma sbrel nas zhag gsum ste :
zhag bdun la ni sus kyang 'grub :
de yi dam tshig 'di yin te :
grogs med gcig pur bsgrub pa dang :
bca' gzhi nyi zer ma phog dang :
rdzas la kha rlangs ma phog dang :
rdzas rnams gzhan gyis ma mthong sogs :
rgyas par spyi gnad nang du ltos :
sgos su ra gsur bsregs byas te :
bstod bskang gser skyems rbad bskul gces :
bca' gzhi rang bzhin sgrub pa la :
grogs dang bcas kyang rung ba tsam :
las sbyor cho 'phrul sgrub pa ni :
rang min grogs lta smros ci dgos :
sgrub rdzas gnas dus sgrub pa rnams :
shin tu gsang ba man ngag yin :
gzhan yang zab mo'i gnad tig ni :
dgra bo gang yin ming yig rnams :
ma rungs khyi yi ya thod dang :
col chung ra yi ma mgal bar :
bcug ste tshon skud sna lngas bkyig :
sgrub dus rang gi mal 'og mnan :
rmi lam mam ni mngon sum du :
dgra la cho 'phrul sna tshogs yong :
bsnyen sgrub tshig gcig mi shes kyang :
rang gi mal 'og hom khung brus :
de nang gong gi rdzas bcug ste :
rang nyid nyal bas dgra bo la :
mi rungs ltas ngan sna tshogs 'byung :
nyal bas 'grub pa'i man ngag 'di :
'grol na rdzas de bton byas la :
ming yig zhi ba'i sbyin sreg bya :
kun la ma spel sa ma ya :
cho 'phrul gnad kyi gsang sgrub 'di :
pad+ma ngas bkod gter du sbas :
skal ldan bu dang 'phrad par shog :[ \u0f88\u0f88\u0f88\u0f88\u0f88\u0f88\u0f88\u0f88 ]gnyis pa gsad pa'i bca' thabs ni :
stegs bu rten rdzas gong dang 'dra :
kham sa phung sa ro sol dang :
dgra yi dri ma kha shog pa :
sbrang rgod dug chu chang gis sbrus :
de la dgra bo'i gzugs bcos te :
dug shog la ni ling+ga bri :
dgug gzhug gong dang 'dra ba la :
snag tsha la ni dug chu dang :
ro sol gri khrag bsres byas la :
dpral bar rus la snying gar ming :
'doms su tsha dang brla la bla dwags bri :
dgug gzhug gong dang 'dra ba la :
gu gul la sogs rdzas ngan bdug :
mgo nas dril la tshon skud bcing :
gong gi dgra gzugs de yi ni :
snying ga'i nang du bcug byas la :
hom khung nang du gan rkyal bzhag :
de la re tshal nag pos g.yogs :
kham sa dri bzang sman sbyar la :
a tsar khros pa'i gzugs can gnyis :
bcos te lag tu gri lcags sam :
skyer mdung rtsa rtse ma nor bzung :
mdung rtse dgra gzugs snying gar gtad :
dgra bo 'gugs pa'i sngags 'di 'dren :
oM badzra tri mas khug :
badzra ging ka ras khug :
badzra rak+Sha rak+Shas khug :
badzra sA d+hu che ge mo r+n+ri dzaHdza :
yungs dkar yungs nag lcags phye dang :
zangs phye rdo phye ke tshe dang :
shang tshe thang phrom 'bru rnams ni :
dug khrag gis sbol thun gyis brab :
lag pas mi reg thun skyogs bzo :
rtags ni lings byed ri dwags gsod :
dmag byed mi mang gsod pa dang :
sha khrag dmar g.yos byed pa 'byung :
'di yi skabs su pho nya bskul :
las sbyor gsad pa'i sngags 'di 'dren :
oM rak+Sha badzra rbad bu rbad bu dza :
oM badzra sA d+hu che ge mo mA ra ya r+n+ri dza dza :
r+n+ri srog la ya ma ya ma :
rbad rbad :
badzra sA d+hu che ge mo tshe srog brlag par gyis shig :
ces brjod pas :
rtags ni dam can khros pa'i gzugs kyis :
mgo dang don snying khrag tsa re ba bdag la ster ba dang :
mi rengs dang rta pa mang pos bdag la yus 'tshong ba dang :
lto snyag pa 'byung ngo :
dam can rdo rje legs pa 'di :
zhi bar bsgrubs pas zas nor dang :
lha 'dre mi gsum dbang du 'du :
snyan grags phyogs bcur rgyas par 'gyur :
drag por bsgrubs pas srog dang ni :
ser ba cho 'phrul nad rigs sogs :
drag po'i las rnams 'grub 'gyur bas :
pad+mas bka' yi gnyer du bskos :
phyi nang gsang ba'i sgrub skor sogs :
nor 'khrul med par yi ger btab :
gsang ba'i brag la gter du sbas :
ma 'ongs bstan pa'i tha ma la :
bod kyi rten gcig spyan chab 'don :
de dus bdud kyi sprul pa ni :[ \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 ]de dag la sogs mang du 'byung :
mi 'tsham 'khrugs pa'i las byed cing :
sangs rgyas bstan pa thabs kyis bsnub :
sa yi me btsa' thams cad bshig :
sku gsung thugs rten rab gnas nyams :
ye shes srung ma dbyings su bzhugs :
nag po bdud phyogs kha rgyas pas :
mtshon 'khrugs nad ngan mu ge 'byung :
sngags btsun dam med kha drag cing :
dam tshig can rnams kha nyen dus :
dam nyams dgra bo cham 'beb phyir :
gsang sgrub srog gi spu gri 'di :
o rgyan thugs sras zab gter bdag :
byi ba'i lo pa shes rab can :
gnyal gyi phyogs su skyes pa'i dus :
skal ldan de dang 'phrad nas kyang :
sangs rgyas bstan pa bsrung bar shog :[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]klong yangs rnal 'byor 'gro 'dul rdo rje ngas :
mkha' 'gro'i lung dang kha byang la brten nas :
lho brag mkhar chu lcags phur can nas bton :
dben gnas dpal gyi lcog po dgon par phab :
srung ma'i tshogs kyis phrin las grub par mdzod :
'di bris dge bas ma gyur sems can rnams :
rig 'dzin pad+ma'i zhabs drung skye bar shog :
'gro 'dul las 'phro gling pa'i gter ma yin :
mastu sarba dza ga taM:[ \u0f01\u0fad\u0f83]:
thugs rje chen po don gsal sgron ma'i bka' srung dam can rdo rje legs pa'i gsang ba srog gi 'khor lo'i sgrub skor las gsang ba gnad kyi dril sgrub bzhugs :[ \u0f01\u0fad\u0f83\u0f01\u0fad\u0f83]:
badzra sa ma ya hU~M:
rgyal ba'i bka' nyan drag rtsal can :
zab mo'i gter srung dam can gyi :
gsang ba dril sgrub zab gnad ni :
shog bu 'am ni dar ras la :
a mr-ita dang snag tsha bsres :
dpal chen rta mgrin sku bris la :
de yi lto ba'i nang du ni :
mtshal dang ra khrag bsres pa yis :
dam can chen po'i sku yang bri :
de yang zhi zhing 'dzum pa'i mdangs :
phyag gnyis rdo rje 'bar ba bsnams :
sku mdog dmar nag 'gying ba'i tshul :
zhon rkya med pa mngon rtogs bzhin :
rngam brjid yid 'ong mdzes par bris :
de ltar skya bris tshar ba dang :
dam can skyes bu'i gnas gsum du :
mtshal dang ra yi snying khrag gis :
A+oM tri dzaHAHtri dza :
hU~M tri dza :
sa ma ya hU~M:
gzab mar rim bzhin bris nas ni :
de'i steng tshon gyis mnan par bya :
de nas ra yi snying shun nang :
mu khyud rim pa gsum du bskor :
lte bar zab gnad sngags 'di bri :
badzra sA d+hu sa ma ya tri tsit+ta hriM hriM hU~M dza :
zhes pa bri :
de yi phyi rim dag la ni :
dpal chen rta mgrin rtsa sngags bri :
de yi phyi rim dag la ni :
rten 'brel snying po bri bar bya :
de nas 'dre yi bla rdo ni :
'gom yug ma song so ma la :
mtshal dkar ra khrag bsres pa yis :
steng du hrIHdang 'og tu tri :
phyogs bzhir sid+d+hi bris byas la :
gong bzhin ra yi snying shun nang :
re'u pags dag la dril ba yi :
'khor lo dang ni rta mgrin dang :
dam can sku nyid bris pa yi :
bar du 'dre yi bla rdo gzhug :
rang nyid rta mgrin gsal ba yis :
dam can las byang gzhung bsrang ste :
spyan drangs 'khor lo bla rdo la :
yang yang bstim zhing dngos su bsam :
mchod bstod bskang gso rgyas par bya :
lus ngag mtshams kyi ngang nas ni :
zab mo rtsa sngags 'di la 'bad :
badzra sA d+hu sa ma ya tri ha ra ha ra dza :
tsit+ta hriM hriMHdza :
zhes bzlas pas sgrub thabs gong ma'i nang bzhin du :
rtags mtshan sna tshogs du ma 'byung :
rtags mtshan rdzogs par gyur pa dang :
shog bu la ni 'dod gsol bri :
de yis bla rdo dril byas te :
de yang sngags 'khor dag gis dril :
de yang sku yi 'khor los dril :
thams cad mgo mjug ma log cing :
zhal ni rang la bstan par bya :
dar snas dril te lus la bcang :
gzhi ru byed na rten mdos dang :
mnyam du mi yis ma mthong bya :
bza' btung phud kyis rgyun du mchod :
bstod bskang la ni 'bad par bya :
de yis las rnams sgrub byed cing :
'khu ldog mi 'byung dbang du 'du :
las kyi bye brag gang dgos kyang :
'di ltar sgrub cing bskul ba dang :
mchod bstod bsnyen sgrub rgyun bsring na :
mi 'grub pa yi rang dbang med :
des na sngags 'chang rnal 'byor pas :
brtson 'grus ldan pa gal che 'o :
de phyir sgo gsum bag yod bya :
bdag nyid pad+ma 'byung gnas ngas :
dam can rdo rje legs pa yi :
zab gnad srog gi dril sgrub 'di :
ma 'ongs bstan 'dzin gang zag gis :
tshegs chung myur du 'grub pa'i phyir :
lcags phur can du gsang rgya gdams :
dus la bab tshe zab gter 'di :
las 'phro gling dang 'phrad par shog :[ \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa'i gsang ba srog gi 'khor lo'i sgrub skor las nor sgrub bzhugs :[ \u0f01\u0fad\u0f83\u0f01\u0fad\u0f83]:
dngos grub kun 'byung lha la phyag 'tshal lo :
bdag 'dra pad+ma 'byung gnas ngas :
ma 'ongs brgyud 'dzin don phyir du :
nor bdag rdo rje legs pa yi :
nor sgrub dgos 'dod kun 'byung 'di :
snying gi bu la smon lam btab :
rin chen sa la sbas te bzhag :
skal ldan bu dang 'phrad par shog :
sa ma ya rgya rgya :
bla ma la gus dam tshig ldan :
rnal 'byor dam pa rnams kyis ni :
skyes bu chen po sgrub pa la :
las rim gsum du shes par bya :
rten bca' nor bdag gzung ba dang :
bla rdo 'khor lo bcang ba dang :
sngags bzlas phrin las bcol dang gsum :
rten bca' nor bdag gzung ba ni :
sa bzang 'dam sa dag la ni :
sman dang rin chen dri bzang byug :
de la dam can sku gzugs ni :
dmar gsal mdangs dang ldan par bya :
sku la dar dang rin chen spras :
phyag g.yas lcags kyus dbang du sdud :
g.yon pa ne'u le'i rkyal pa bsnams :
chibs su seng ge dkar mo 'chib :
de yi sku nang dag tu ni :
'khor lo 'dod gsol 'bru sna dang :
dar sna rin chen la sogs pa :
bkra shis rdzas rnams gzhug pa 'o :
bzhugs pa'i rgyab bug de la ni :
tshon dang spra rtsi legs par btang :
skar ma rgyal sogs g.yang skar la :
bzhengs la dam can dgug gzhug bya :
mi la sba zhing mdzod du bzhag :
mchod bstod sngags bzlas phrin las bcol :
gang 'dod phyogs su zhal bsgyur ro :
sa ma ya :
rgya rgya rgya :
gnyis pa bla rdo 'khor lo ni :
dar dkar ras sam shog bu la :
ra khrag mtshal dkar sbyar ba yis :
tsakra rtsibs bzhi mu khyud gsum :
bris la 'di rnams lte bar bri :
badzra sA d+hu sa ma ya :
rat+na sarba sid+d+hi pha la hU~M:
bdag la zas nor dngos grub stsol :
zhes pa'i 'dod gsol gang 'os bri :
rtsibs la :
oM hri tri badzra sA d+hu sa ma ya srog tri d+hu ma ra na dzaHdza :
oM hri tri badzra sA d+hu sa ma ya srog tri d+hu ma ra na hU~M hU~M:
oM hri tri badzra sA d+hu sa ma ya srog tri d+hu ma ra na baM baM:
oM hri tri badzra sA d+hu sa ma ya srog tri ma ra na ho ho :
zhes bri :
rtsibs mchan la :
a jo chen po sngon gyi dam tshig las ma 'da' zhig :
ces tshan bzhi bri'o :
mu khyud nang ma la :
dam can chen po zas nor skyes pa bud med thams cad bdag gi dbang du sdus shig :
zas nor longs spyod thams cad bdag la stsol :
ces pa bri :
bar pa la :
dam can chen po nas 'bras la sogs 'bru sna thams cad bdag gi dbang du sdus shig :
sha mar tsha dang bal snam dang :
rin chen sna lnga go khrab dang :
gnag lug rta dang rkang bzhi'i tshogs :
'dod yon dngos grub bdag la stsol :
khams gsum bdag gi dbang du sdus :
gdul bya snyan grags bdag la stsol :
ces pa bri :
phyi ma la :
phyag rdor rta mgrin la sogs pa'i :
yi dam sngags kyis bskor bar bya :
de nas rdo pha wang long bu'i logs drug la tri drug bris te 'khor lo'i dbus su bzhag la dril :
rin chen lnga dang :
dar sna lnga dang :
'bru sna lnga dang :
bkra shis pa'i rdzas rnams 'khor lo dang mnyam du dril :
shug pa'i byang bu la :
a jo chen po :
dmu btsan rol po :
bdud btsan mthu chen :
rdo rje legs pa :
sgrub pa po la g.yang chen gyi nor stsol :
brjid chen gyi gos stsol :
bcud chen gyi zas stsol :
gdul bya dang snyan grags stsol :
zhes pa ra khrag gis bris la :
zangs sam lcags kyi ga'ur bcug :
za 'og khug mar dril :
de ra yi snying lpags su dril :
de sha ba'i mnyen khug tu dril :
ma 'dzom na dar sna lnga yis dril :
'khu ldog byung na lcags sdig snying gar bzhag :
gzhi ru rten pa'i dam rdzas ni :
gong dang mthun par bshams pa'o :
byes chas byed na 'khor lo bcang :
de ni rten dang sgrub rdzas so :

gsum pa bsnyen sgrub las sbyor ni :
dben pa'i gnas su rdzas bshams la :
skyabs 'gro sems bskyed sngon song nas :
bdag nyid rta mgrin gsal ba yis :
sku 'bag bla rdo la sogs la :
dam can dgug bstim legs par bya :
dam can skyes bu dngos su bsam :
tshogs dang gtor ma phul byas la :
rang nyid bskyed rdzogs ldan pa yis :
rtsa sngags 'di nyid bzlas par bya :
oM badzra sA d+hu sa ma ya :
srog tri du ma ra na rat+na pha la sid+d+hi hU~M:
ngag bcad zhag bdun bzlas pa bya :
rmi lam nyams dang mngon sum du :
rin chen dgos 'dod 'bul ba dang :
lo tog rgyas dang tshong pa 'du :
skye bo pho mo khrom du 'khyil :
rang la bstod cing gus pas 'dud :
de ltar bzang rtags ma byung bar :
mkhar thabs bshos bu gcig la ni :
sha khrag dmar gyis brgyan byas la :
gtar bzung las zin gtang rag bya :
nar mar gtor ma tshogs kyis mchod :
ra gsur bskang gso dag la 'bad :
de ltar rtags rnams byung ba dang :
rtsa sngags sham la 'di gdags so :
oM sha tri mi li hri A kar sha ya rat+na sdus sdus :
dbang du sdus :
srid gsum ka cha nga la shog :
zas nor longs spyod bdag la stsol :
ces pa brgya tshar re ma chag par bya'o :
tshogs dang mchod rdzas bshams pa yis :
bsnyen sgrub skong gso brtson byas na :
zas nor rtsa ba bud med 'du :
zas nor longs spyod char ltar 'bab :
mi snang 'phral du bsgyur bar nus :
bdag 'dra pad+ma 'byung gnas ngas :
skal ldan zhig la smon lam btab :
dam tshig can dang 'phrad par shog :
sa ma ya :
rgya rgya rgya :[ \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las :
las tshogs nor bu'i phreng ba bzhugs :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rdo rje 'dzin la phyag 'tshal lo :
bdag 'dra pad+ma 'byung gnas ngas :
dam can rdo rje legs pa yi :
las tshogs nor bu'i phreng ba bstan :
snying gi bu la 'di gdams so :
sa ma ya :
rgya rgya rgya :
thog mar dbang sdud bstan par bya :
rgyal po dbang du bsdu 'dod na :
dam can sku bris lto ba ru :
dpe'u ris gru bzhi'i nang du ni :
rtsibs bzhi ldan pa bri bar bya :
dbus su yi ge nri bris la :
mu khyud nang du dgod pa ni :
ming rus 'di zhes bya ba dbang sdus bri :
rtsibs la dgod pa'i rtsa sngags ni :
oM badzra sA d+hu rA dza hrIM hrIM aM gu sha dza dza :
zhes pa bri :
rtsibs mchan bzhi la :
badzra sA d+hu rA dza'i 'gram chog :
rA dza'i snying sgul :
rA dza 'du 'du :
zhes pa sin+d+hu ra dang ra khrag sbyar la bri :
gza' la sogs pa brtsi mi dgos :
dam can gsol zhing bcol dam bya :
gang 'os bltabs la dar snas dril :
lcags sam ko ba'i nang du gzhug :
g.yas phyogs ngos kyi rked la btags :
rang dbang med par dbang du 'du :
sa ma ya :
rgya rgya rgya :
btsun mo dbang du bsdu 'dod na :
zangs kyi byang bu mig med la :
mtshal dang byang sems dkar po byug :
ra khrag pad+ma rak+ta sbyar :
byang bu'i dbus su ming bris la :
tha ma tri r+n+ri dzaHyis bskor :
dar dkar khug tu dril byas te :
zangs sam lcags kyi ga 'ur bcug :
badzra sA d+hu che ge mo hriM hriM sdus sdus khug dza :
zhes pa bdun gyis rab gnas byas la :
rked pa g.yon du btags te :
phyogs bzhir kha bltas nas :
che ge mo r+n+ri dza dzaH
zhes pa lan re bzlas pas :
rang dbang med par dbang du 'du nges pa'o :
sa ma ya rgya rgya rgya :
mi rigs phal pa dbang sdud na :
sman shog dag la 'khor lo ni :
rtsibs bzhi mu khyud gsum du bris :
khrag sna sbyar la lte ba yi :
dbus su r+n+ri bri mtha' ma la :
badzra sA d+hu mi rigs phal pa dbang du sdus bri :
rtsibs bzhi la :
badzra sA d+hu nr-i dza :
nr-i hU~M:
nr-i baM nr-i ho :
nr-i sdus :
rtsibs mchan bzhi la :
badzra sA d+hu sid+d+hi pha la hU~M:
zhes pa bri :
mu khyud nang ma la rta mgrin gyi sngags bri :
bar pa la phyag rdor gyi sngags bri :
phyi ma rten 'brel snying po bri :
skar ma rgyal la rab gnas bya :
legs par bltabs te spos dud btang :
ra skyes kham pa'i pags pas btum :
mdzo mo shing ni mtho gsum gyi :
rtse la btags te phyag mtshan bya :
de mthong thams cad dbang du 'gyur :
sa ma ya rgya rgya rgya :
da ni zas nor sdud 'dod na :
ra skyes kham pa'i pags pa ni :
legs par mnyes la thul ba dang :
zheng ni sor bzhi dkyus khru gang :
dras te skyi ngos dag la ni :
'bru sna rjen 'thag khu ba la :
ra khrag sbyar te bri thabs ni :
stod smad gnyis su 'khor lo rtsibs bzhi la :
lte ba mu khyud gnyis dang bcas :
lte bar rnal 'byor pa bdag gi dbang du zas nor thams cad sdus shig :
ces pa bri :
rtsibs bzhi la :
tri'u a tri sa ma ya :
zhes pa bri :
rtsibs mchan bzhi la :
nor bdag chen po sngon gyi dam tshig las ma 'da' zhig :
bri :
mu khyud la :
'dzam gling skyes gcig re ba sgrubs shig :
ces pa bri :
'khor lo gnyis kyi bar du ni :
dam can gyi mtshan dang rnal 'byor pa'i mtshan gnyis kha sprad la bzhag :
ring bltabs su dril la sba :
lcags khang gru gsum nang du gzhug :
bkra shis brjod la dar sna btags :
phyag mtshan du bzung na zas nor mi gsum rang dbang med par dbang du 'du'o :
sa ma ya rgya rgya rgya :
bdag 'dra pad+ma 'byung gnas ngas :
dbang sdud mang du sbas na yang :
'di ni gzhan las zab pa ste :
ci phyir skyes bu chen po 'dis :
mi snying 'phral du bsgyur ba'i phyir :
sa ma ya rgya rgya rgya :
da ni nye 'byed man ngag bshad :
dang po dpon slob 'byed pa la :
shug pa dang ni chu shing la :
byang bu sor bzhi zheng tshad bya :
shug pa la ni bla ma'i mtshan :
chu shing la ni slob ma'i ming :
bri ba'i rdzas ni ra khyi'i khrag :
pham kha gang la gtong ba la :
ra yi khrag gis bri bar bya :
ro shing byang bu gcig la ni :
dug dang phag pa'i khrag sbyar la :
badzra sA d+hu che ge mo 'di gnyis shig khrol mkhon 'dzings shag phye phye :
zhes pa gsum bris la :
ra ma sa lam hU~M phaT:
ces pa bris la :
'di dbus su 'ong bar byas te :
byang bu gsum yugs sa'i skra skud la dkyus nas :
btsan rgod gnas pa'i brag ze la 'khrol du gzhug :
myur du mkhon par 'gyur ro :
sa ma ya rgya rgya rgya :
gnyis pa rgyal blon 'byed 'dod na :
rdo dkar ra yi klad pas byug :
de la phag pa'i khrag gis ni :
rgyal po de yi ming bris la :
de yi mtha' la sngags 'dis bskor :
dza ti a gi ma la tri :
zhes bri :
rdo nag po gcig la gcan gzan gang rigs kyi klad pas byug :
de la sbrul gyi khrag gis ni :
blon po'i ming bri :
gnyis ka la chus byug :
ngan kha gang la gtong ba la :
bong bu'i khrag gis byug :
rgyab sprad de klu gnas pa'i sar mnan :
myur du 'bral bar nges so :
zab sa ma ya rgya rgya rgya :
mi dmangs phal gyi nye 'byed ni :
pho rog 'ug pa'i sgro la ni :
gang yin ming rus so sor bri :
srin bya'i sgro la sngags 'di bri :
nr-i shag tshal shag tshal ra ti pa :
zhes bris la :
'di dbus su 'ong ba byas te :
g.yag gi rgyus pa'i skud pa la dkyus te :
dam can la bka' bsgo byas la :
rlung gis bskyod du gzhug :
kun la 'di nyid zab pa ste :
'di yis mi 'byed gang yang med :
'gal ba cham la 'beb pa ste :
bstan 'dzin bu la spel bar bya :
sa ma ya rgya rgya rgya :
da ni ngan sngags bstan par bya :
spu gri reg gcod man ngag ni :
rdzas gsag sgrub pa las sbyor te :
rdzas la phung shul la sogs pa'i :
sa sna gang 'dzom bsags byas la :
dben pa'i gnas su hom khung bca':
nang ni dug khrag dag gis byug :
kha khyer ro sol byug byas la :
nang du dgra yi ling ga ni :
yan lag lcags sgrog dag gis bsdam :
dpral bar rus dang snying gar ming :
'doms su tshe dang brla la bla dwags bri :
yan lag bzhi la gzer bzhi sde :
dgug gzhug byas la gzir bar bya :
de ni dgra bo dngos su bsam :
rdzas ngan dag gi dud pas bdug :
yugs sa'i dor rta'i thum du dril :
khyi yi thod pa'i nang du gzhug :
de ni mgo mjug ldog la bzhag :
kha ru mon pa nag po ni :
'dor stabs bgrad pa'i 'jigs tshul can :
lag tu gri lcags mdung khyer bas :
dgra bo'i snying la gzir bar bsam :
yungs dkar la sogs skam thun dang :
dug khrag la sogs rlon thun dang :
phyi nang gtor ma rnams kyang bsham :
phyi nang mtshams kyang gzhung bzhin bcad :
rtsa ba'i sgrub pa dag la ni :
sde brgyad thebs la 'jug pa shis :
dang por rang nyid yi dam bskyed :
rtsa ba'i sngags la 'di btags bzla :
badzra sA d+hu du krig krig :
khaM khaM:
shaM shaM:
che ge mo'i srog chod hur thums rbad phaT:
ces bzlas pas rmi lam la thog mar lings byed pa sogs 'byung :
de nas rang mnal log pa'i skabs su 'gram lcag rdeg pa sogs 'ong :
de nas nyams dang rmi lam du mgo lag ster ba sogs 'byung :
de nas rang nyid rdo rje legs pa sku mdog smug nag :
phyag g.yas tho ba dang g.yon skam pa bsnams pa :
sku la me dpung 'bar zhing zhal nas rgyob sod kyi sgra sgrog pa :
khams gsum dbang du sdud cing :
stong gsum g.yo 'gul byed pa :
sde brgyad thams cad kyis bka' sgrub cing :
las byed pa :
srog gcod kyi pho nya mang pos bskor nas 'phral du dgra bgegs kyi srog gcod par bsgoms la :
thog mar thun gyis brab :
de nas khyi thod ling ga dang bcas pa skam pas bzung zhing tho bas brdung :
de nas btsan rgod 'phrang la mnan :
dam can nyid la bskang gso bya :
dgra bo las ngan de nyid ni :
thal ba rlung gis khyer ba 'am :
bye ma'i ri la rgyun chad bzhin :
brlag par 'gyur bar the tshom med :
ma 'ongs bstan par dgra dar tshe :
sangs rgyas bstan pa'i srung mar shog :
sa ma ya rgya rgya rgya :
pad+ma dbang gi lha la phyag 'tshal lo :
bdag 'dra rig 'dzin pad+ma 'byung gnas ngas :
ma 'ongs las can skyes bu 'ga' yi don :
legs par bsgrub phyir dam can rdor legs kyi :
legs nyes rtags 'dzin mngon shes 'khor lo 'di :
ma nor gsal ba bstan pa'i lag len ni :
ra dang byi la sre mang spre 'u'i snying :
ra yi dbang po lnga dang a mr-ita :
chang la sbyar te ra yi klad khung blug :
klad khung bu gar ra yi lce yis bkag :
de nas tshon skud sna lngas rgya gram bcing :
rang gi sngas 'og gru gsum dong du gzhug :
lcags kyu'i phyag rgyas dam can dbang bsdus la :
dam can rtsa sngags 'di yang brjod par bya :
oM badzra sA d+hu sa ma ya :
b+hag tram gshe ni tri ma ni sa ma ya sA d+hu tri dza dza :
ting 'dzin ldan pas bdun nam nyer gcig brjod :
'dod pa'i don la dmod bor ston zhes brjod :
nyal bas dngos sam rmi lam dag tu ni :
gsal bar ston de brtag pa shin tu zab :
gzhan phan sems bskyed can dang 'phrad par shog :
ci gsung tshad 'dzin lnga bdun bu la sbyin :
de las mang na bstan pa'i sel du 'gyur :
snod ldan bu la lugs dang bstun nas byin :
sa ma ya rgya rgya rgya :
dbang chen lha la phyag 'tshal lo :
bdag 'dra pad+ma 'byung gnas ngas :
dam can rdo rje legs pa yi :
bla rten mda' yi pra brtags bstan :
sa gtsang gnas la spos kyis bdug :
mda' mo rgod sgro can gyi ni :
ltong gi nang du gzhug rgyu la :
pha wang long bu'i logs drug la :
mtshal dang ra khrag sbyar ba yis :
srog gi snying po tri drug bri :
dar tshon sna lngas dril la gzhug :
ltong gi phyogs bzhi dag la ni :
dzaHhU~M baM hoHre re bri :
sgro sbrags gsum gyi gcig la ni :
oM badzra sA d+hu sa ma ya :
srog tri du sa ma ya :
zhes pa bri :
gcig la bri ba'i rtsa sngags ni :
badzra sA d+hu sa ma ya :
dam la 'dus 'dus :
zhes pa bri :
gcig la bcol dam bri ba ni :
a jo chen po dam tshig can :
bdag gis ji ltar smod pa bzhin :
gsal bar ston cig sa ma ya :
zhes pa bri :
mda' la le brgan dar btags te :
tri dang lha yi nga rgyal gyis :
dam can spyan drangs mda' la bstim :
mda' de dam can dngos su bsam :
gtor ma gser skyems sogs kyis mchod :
nyal ba'i sngas mgor mda' de gzug :
dmod bor nyal ba'i rmi lam du :
rtags kyi rim pa gsal bar ston :
yang zab gnad kyi gdams pa 'di :
rdo rje'i ming can 'phrad par shog :
sa ma ya :[ \u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 \u0f01\u0fad\u0f83]:
thugs rje chen po don gsal sgron me las bka' srung dam can rdo rje legs pa gsang ba srog gi 'khor lo'i sgrub skor las sde brgyad spyi gnad bzhugs so :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gsang bdag rdo rje 'dzin la phyag 'tshal lo :
bdag nyid pad+ma 'byung gnas ngas :
sde brgyad sgrub pa'i spyi gnad 'di :
ma 'ongs bstan pa srung phyir bkod :
skal ldan bu dang 'phrad par shog :[ \u0f88\u0f88\u0f88\u0f88\u0f88\u0f88\u0f88\u0f88 ]de la dang po bsten pa rnam pa gsum shes dgos te :
byin rlabs dang ldan pa'i bla ma bsten :
drag rtsal dang ldan pa'i dam can bsten :
lag len dang ldan pa'i man ngag bsten no :
gnyis pa mi bsten pa gsum shes dgos te :
blo mi pheb pa'i sgrub khang mi bsten :
mi mthun pa'i grogs mi bsten :
gnad yig mi shes par sde brgyad mi bsten no :
gsum pa mi 'bral ba gsum shes dgos te :
lus gnad dang mi 'bral :
ngag bsnyen pa dang mi 'bral :
yid bskyed rdzogs dang mi 'bral lo :
bzhi pa ma mthong ba gsum shes dgos te :
bca' gzhi mi dang bya khyis ma mthong ba :
rang gi gdong gzhan gyis ma mthong ba :
gzhan gyi gdong rang gis ma mthong ba'o :
lnga pa ma phog pa gsum shes dgos te :
bca' gzhi'i rdzas la nyi ma'i zer ma phog pa :
bsgral mnan gtad pa'i rdzas la rang gi kha rlangs ma phog pa :
dam sel can dang mdze yugs kyi grib ma ma phog pa'o :
drug pa ma thos pa gsum shes dgos te :
gsang ba'i drag sngags kyi sgra gzhan gyis ma thos pa :
las bzhi'i bskul gzhan gyis ma thos pa :
pho nyas dgra bo 'gugs pa'i sgra gzhan gyis ma thos pa'o :
bdun pa mi 'da' ba gsum shes dgos te :
spyi dang bye brag gi dam tshig las mi 'da':
sgrub khang gi phyir mi 'da':
las gang yin gyi dmigs pa las mi 'da' 'o :
brgyad pa mi gtang ba gsum shes dgos te :
lus gnad gcun dgos te :
gang bder mi gtang :
rig pa ngar 'don dgos te rmongs par mi gtang :
ngag bcad rgyun chags dgos te grogs phyir mi gtang ngo :
dgu pa mi 'khol ba gsum shes dgos te :
sems kyis lus mi 'khol :
long gtam gyis ngag mi 'khol :
don med par dam can mi 'khol lo :
bcu pa mi rung ba gsum shes dgos te :
bla rdo dang bral mi rung :
dus gtor rgyun gtor chag tu mi rung :
mchod bstod bcas sla byar mi rung ngo :
bcu gcig pa spang ba gsum shes dgos te :
mi gtsang ba thams cad spang :
rigs ngan gyi bud med spang :
mdor na bag med kyi spyod pa thams cad spong ngo :
bcu gnyis pa gsang ba gsum shes dgos te :
rang bsten pa'i srung ma'i ming dang rten rdzas gzhan la gsang :
rang gi lo dang rus khams gzhan la gsang :
sgrub pa'i dus dang sgrub gnas gzhan la gsang ba'o :[ \u0f88\u0f88\u0f88\u0f88\u0f88\u0f88\u0f88 ]lnga bdo snyigs ma'i dus su ni :
sangs rgyas bstan la dgra dar tshe :
spyi ru sde brgyad bsgrub pa dang :
sgos su rdor legs bsgrub pa la :
spyi gnad 'di dang mi ldan na :
sgrub blo byas kyang las mi 'grub :
rbad bskul mang na rang la ldog :
de bas spyi gnad 'di ldan pas :
nang dang gsang ba'i sgrub pa dang :
mthu sogs drag las gang la yang :
mi khyi'i sgra skad med pa 'am :
dam can chags pa'i gnas nyid du :
grogs med gcig pur bsgrubs na 'grub :
grogs dang bcas na 'grub pa dka':
lar ni dus kyi tha ma la :
dregs pa sde brgyad stobs rgyas pas :
sgrub cing las la bskul ba na :
rtsa skam me mched rlung g.yos bzhin :
dgra bo thal ba'i rdul du rlog :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f01\u0fad\u0f83]:
thugs rje chen po don gsal sgron me las bka' srung dam can rdo rje legs pa gsang ba srog gi 'khor lo'i sgrub skor las sde brgyad gnad yig ngos 'dzin bzhugs :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dbang chen dregs 'dul sku la phyag 'tshal lo :
dregs pa dbang sdud pad+ma thod phreng ngas :
rig pa'i rtsal dbang mchog gi dngos grub thob :
rdo rje'i sku yis rdzu 'phrul sna tshogs bstan :
khams gsum ma lus dbang sdud zil gyis mnan :
dus gsum sangs rgyas dbyer med nga nyid dngos :
'jig rten 'das dang ma 'das chos skyong rnams :
sprin ltar 'du zhing las rnams thogs med sgrub :
khyad par dregs pa sde brgyad 'khor bcas kyis :
srog snying phul nas bran du khas blangs pas :
ma 'ongs 'byung ba lnga yi gter chos bdag :
skal ldan skyes bu gter bton rnams kyi ni :
bka' la nyan zhing phrin las sgrub na yang :
snyigs ma lnga bdo bstan pa'i tha ma la :
bla ma mi bsten dbang lung man ngag med :
yig sna bsags nas grong chog mdos gtor byed :
bsnyen sgrub ma byas 'dre brdung sri 'u gso :
ye shes lha yi bskyed rdzogs mi ldan par :
'jig rten dregs pa'i srog sngags 'chol bar 'dren :
rang gi phung las rang gis sgrub byed cing :
ban sngags rang gi srog la mtshon cha 'debs :
rigs rgyud mi 'byung mi rungs sna tshogs 'byung :
mdze nad dbang po nyams dang smyo ba dang :
'bog cing 'thab 'dzing mu ge dmar nad dang :
mi rungs sna tshogs 'jig rten khams su 'byung :
de dag skyob cing dregs pa dbang du sdud :
sde brgyad srog gi sgo lcags 'byed pa yi :
lde mig lag len pad+ma nga yis bstan :
ma 'ongs don du mtsho rgyal yi ger thobs :
zhes gsungs nas gnad yig 'di rnams gsungs so :
sde brgyad srog gi snying po ni :
mi gtong 'dzin pa srog yin la :
rang dbang med pa snying po yin :
'da' bar dka' ba dam tshig la :
srog sogs gnad yig drug tu bshad :
de nas lha yi drug po ni :
de wa ming la gdung ni rigs :
ke'u gsang mtshan shi ka mtshang :
a ni srog gi snying po la :
sa ma ya ni dam tshig yin :
tshangs dang khyab 'jug ma hA de :
dbang phyug la sogs lha rnams la :
gnad yig 'di las gzhan med do :
klu yi rigs kyi drug po ni :
nA ga ming la tsa ta gsang mtshan yin :
hu ya rigs la shu ya mtshang :
phu ni srog gi snying po yin :
sa ma ya ni dam tshig go :
klu yi rigs rnams gang la yang :
gnad yig 'di las gzhan med do :
gnod sbyin rigs kyi drug po ni :
ya ga ming la dzam ni gsang mtshan yin :
ku be ra ni rigs la len ni mtshang :
k+Sha ni srog gi snying po yin :
sa ma ya ni dam tshig go :
gnod sbyin rigs rnams gang la yang :
gnad yig 'di las gzhan med do :
srin po'i rigs kyi drug po ni :
rak+Sha ming la pra ma gsang mtshan yin :
ru ni mtshang la tra ni rigs :
tri ni srog gi snying po yin :
sa ma ya ni dam tshig go :
srin po'i rigs rnams gang la yang :
gnad yig 'di las gzhan med do :
ma mo rnams kyi drug po ni :
ma mo ming la ka li rigs :
ru ru mtshang la trag ni srog snying yin :
ma hA ru ru gsang mtshan yin :
sa ma ya ni dam tshig go :
ma mo'i rigs rnams gang la yang :
gnad yig 'di las gzhan med do :
bdud rnams kun gyi drug po ni :
pra ma ming la du ru e ya rigs :
tsan ti mtshang la badzra thibs ni gsang mtshan no :
du tri srog gi snying po yin :
sa ma ya ni dam tshig go :
bdud kyi rigs rnams gang la yang :
gnad yig 'di las gzhan med do :
rgyal po'i rigs kyi drug po ni :
ging ni ming la rA dza rigs :
b+ha ga mtshang la badzra gsang mtshan yin :
tri ni srog gi snying po la :
sa ma ya ni dam tshig go :
rgyal po'i rigs rnams gang la yang :
gnad yig 'di las gzhan med do :
ging gi drug po 'di rnams so :
ging ka ra ming rA dza rigs :
sha ma ni mtshang la tri ni srog :
tsa pa gsang mtshan :
sa ma ya ni dam tshig go :
ging gi rigs rnams gang la yang :
gnad yig 'di las gzhan med do :
the'u rang rnams kyi drug po ni :
sA d+hu ming la tri'u mtshang :
tri du srog gi snying po yin :
badzra gsang mtshan tri ni rigs :
sa ma ya ni dam tshig go :
the'u rang rigs rnams gang la yang :
gnad yig 'di las gzhan med do :
gshin rje rnams kyi drug po ni :
hri ti ming la tri sna mtshang :
ya me gsang mtshan :
yak+Sha srog snying du ru rigs :
sa ma ya ni dam tshig go :
gshin rje'i rigs rnams gang la yang :
gnad yig 'di las gzhan med do :
khyab 'jug gza' yi drug po ni :
ke ta ming la rA hu la ni mtshang yin no :
tsa pa ti ni gsang mtshan la :
ya ma rigs la pa sha srog snying yin :
sa ma ya ni dam tshig go :
gza' yi rigs rnams gang la yang :
gnad yig 'di las gzhan med do :
btsan gyi rigs kyi drug po ni :
a tsa ming la b+hi shu mtshang :
rA dza rigs la ru ni gsang mtshan no :
tri ling srog gi snying po yin :
sa ma ya ni dam tshig go :
rjes kyi kha bsgyur dang bcas pa :
gcig tu dril bas las rnams 'grub :
sde brgyad dregs pa'i tshogs rnams kyi :
gnad yig ngos 'dzin gsang ba'i rgya :
pad+ma nga yis legs bkod cing :
gsang ba'i gnas su gter du sbas :
dam can srung ma'i tshogs rnams kyis :
bdag gi thugs sprul zhig la gtod :
nga yi bu mchog de nyid kyis :
dregs pa'i tshogs rnams dbang bsdus nas :
sangs rgyas bstan pa srung bar shog :[ \u0f88\u0f88\u0f88\u0f88\u0f88\u0f88 ]klong yangs rnal 'byor 'gro 'dul rdo rje ngas :
mkha' 'gro'i lung dang kha byang la brten nas :
lho brag mkhar chu lcags phur can nas bton :
dben gnas dpal gyi lcog po dgon par phab :
yi ge pa ni gsang sngags lam zhugs pa :
theg mchog rnal 'byor 'od gsal rgya mtshos bris :
srung ma'i tshogs kyis phrin las grub par mdzod :[ \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las sde brgyad las la bskul ba'i gnad yig bzhugs so :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bdag 'dra pad+ma 'byung gnas ngas :
dregs pa spyi dang bye brag gi :
las la bskul ba'i gnad yig bshad :
dregs pa'i sngags rgod drag po 'di :
tshar gcig bzlas pas sde brgyad rnams :
me 'bar rlung g.yos thog 'bab dang :
chu 'khrugs sa g.yos 'brug ldir ltar :
so so rang rang gnas rnams nas :
dbang du 'du zhing las rnams sgrub :
de phyir sngags rgod 'di nyid do :
de wa gdung ke'u shi ka a :
nA ga tsa ta hu ya shu ya phu :
ya ga dzam ku be ra len k+Sha :
rak+Sha pra ma ru tra tri :
ma mo ka li ru ru trag ma hA ru ru :
pra ma du ru e ya tsan ti badzra thibs du tri :
ging rA dza b+ha ga badzra tri :
ging ka ra rA dza sha ma tri tsa pa :
sA d+hu tri'u tri du badzra tri :
hri ti tri sna ya me yak+Sha du ru :
ke ta rA hu la tsa pa ti ya ma pa sha :
a tsa b+hi shu rA dza ru tri ling sa ma ya :
'bod pa la dzaHdza :
gnad du zab :
rbad pa la b+h+yo b+h+yo :
gnad du zab :
gsad pa la che ge mo'i tsit+ta phyungs phyungs :
gnad du zab :
nad gdon la shAn+tiM ku ru swA hA:
gnad du zab :
tshe dang bsod nams la puSh+TiM ku ru swA hA:
gnad du zab :
dbang sdud la wa shaM ku ru swA hA:
gnad du zab :
zlog pa la rbod gtong byad ma mA ra ya phaT:
gnad du zab :
gzhan yang phrin las gang dgos tshig tu brjod :
thogs med 'grub par the tshom med :
bye brag so so'i las bskul la :
lha klu gnod sbyin srin po dang :
ma mo bdud dang rgyal po dang :
ging dang the'u rang gshin rje dang :
drag po gza' dang btsan rgod kyi :
so so'i sngags kyi gsham du ni :
sa ma ya dang kha bsgyur bcas :
bzlas pa gnad du dril ba ni :
dregs pa so sor 'dul ba dang :
sgrub dang las la bskul ba la :
so so'i gnad yig gong bzhin no :
gnad kyi yi ge drug tshang na :
dregs pa ched du sgrub mi dgos :
ming ni rang bzhin 'bod pa'i tshig :
rang rang so sos go ba tsam :
mtshang ni gsang tshig brus pa ste :
mi 'ong ba yi rang dbang med :
gsang mtshan rdo rje slob dpon bka':
bka' las mi 'da' rnal 'byor skyong :
srog la bos pas rang gis rang :
bskul nas rang dbang med par yong :
rigs ni pha yi rjes 'brang te :
nye bar 'ongs nas las rnams sgrub :
dam tshig sngon gyi khas blangs yin :
dam las mi 'da' las rnams sgrub :
bdag 'dra pad+ma thod phreng ngas :
bod yul gangs kyi rwa ba 'dir :
dregs pa'i sgrub skor mang sbas kyang :
ming dang mtshang dang gsang mtshan dang :
rigs dang snying po re re la :
brten pa'i sgrub skor phyed re tsam :
kun dril gnad yig spyi chings 'di :
'di min gzhan ni sbas pa med :
'di ni sngags kyi gnad yig yin :
drag po rdzas kyi gnad yig dang :
'khor la zlog pa'i gnad yig dang :
rten 'brel thabs kyi gnad yig rnams :
rgya bod mtshams su sbas nas yod :
'di rnams ma bu'i tshul yin pas :
las can gcig dang 'phrad par shog :
dus la ma bab bar du ni :
rdo rje legs pas gter 'di srungs :
lnga bcu kha ral bstan pa'i mthar :
nga yi thugs sprul gsang sngags bdag :
rdo rje'i ming 'dzin shes rab can :
rdo rje mkha' 'gro'i bu gcig 'byung :
de la gtod la bstan pa srungs :
bka' las ma 'da' sa ma ya :[ \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa'i gsang ba srog gi 'khor lo'i sgrub skor las rjes gnang bzhugs so :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal chen khros pa'i sku la phyag 'tshal lo :
bstan srung dam can badzra thig le rtsal :
smug nag 'bar ba khros pa'i rjes gnang ni :
khog dbub nang bzhin sa yi brtag blang bya :
dbang drag sa bsres stegs bu mda' gang la :
ra khrag sbol bas ur sbyang legs par bya :
oM AHhU~M gis thig tshon byin gyis brlab :
chos 'byung dmar po mu khyud bskor ba'i mthar :
'khor lo rtsibs bzhi phyogs mdog bris pa yi :
rtsibs mchan dang ni zla gam dmar po bya :
'khor lo'i phyi la mu khyud rim gsum bskor :
dur khrod bya dang gcan gzan sna tshogs dang :
de yi phyi la me ri 'bar ba bri :
de la rjes gnang rdzas dgod rim pa ni :
dbus su mkhar thabs gtor ma rgyan ldan la :
dam can tsakli pha wang long bu gzug :
zla gam gsum la sman raka sbyar thod dang :
mchod pa'i gtor ma dmar gyis brgyan pa dang :
'ug pa'i sgro can mda' dang me long dgod :
shar gyi 'khor lor rdo rje lcags kyu dang :
lho yi 'khor lor bum pa zhags pa dang :
nub kyi 'khor lor lcags sgrog ral gri dang :
byang gi 'khor lor mdung dmar tho ba rnams :
dngos sam tsakli gang rung bzhag par bya :
de nas bla ma dang ni yi dam dang :
dam can chen po'i las byang gzhung bsrang nas :
spyan 'dren mchod bstod bsnyen sgrub tshogs 'bul bya :
slob ma gral 'khod zhu ba 'di ltar 'bul :
e ma ho :
dpal ldan bla ma rdo rje 'dzin pa ni :
dpal chen rta mgrin sku ru gsal ba yis :
bdag cag dam chos sgrub pa'i skal ldan la :
bstan pa bsrung phyir dam can rjes gnang zhu :
de ltar lan gsum zhu ba phul nas ni :
bla mas slob ma rnams la 'di skad gsung :
kye ho :
skal ldan mos pa'i bu rnams nyon :
khyed rnams skad cig rang rig hrIHdmar las :
dpal chen rta mgrin sku mdog dmar 'od 'bar :
spyan gsum glog dmar bzhin du phyogs bcur 'khyug :
rtsa ba'i zhal nas drag po'i sngags sgra sgrog :
rta zhal ljang gu nam mkha'i dbyings su 'tsher :
phyag g.yas gri gug 'bar bas dregs pa 'dul :
g.yon pa thod khrag gdug pa'i snying khrag gsol :
sde brgyad bran du 'khol ba'i skur sgoms shig :
ces gsungs nas bskyed rim bsgom zhing snying po 'dren du gzhug :
de nas dam can chen po slob ma'i srung mar rjes su gnang ba ni :
gtor ma tsakli bla rdo dang bcas pa thogs la 'di skad do :
hrI:
dpal chen rta mgrin pho nya drag rtsal can :
dam can chen po dmar nag thig le rtsal :
mthu dang nad yams cho 'phrul bdag po ste :
bstan pa bsrung phyir dpa' bo khyod la gtad :
badzra sA d+hu sa ma ya hU~M:
zhes slob ma'i lag tu gtad :
slob mas badzra sA d+hu tri tri dzaHho :
zhes pas blang ngo :
dmar gtor lag tu gtad la :
'jig rten mchod dang bstod pas 'grub pa'i phyir :
sha khrag dmar gyi gtor mas rtag tu mchod :
rgyun du 'bral med phrin las sgrub par mdzod :
ba liM ta sa ma ye hU~M:
sman rag gi thod pa lag tu gtad la :
sman rag bdud rtsi nang gi mchod pa 'di :
rgyun du mchod na snying nye dam gtsang zhing :
mi nor zas gsum dbang du 'du bar 'gyur :
a mr-ita sa ma ya hU~M:
mda' dar me long lag tu btad :
dam can chen po'i srog rten mda' dar 'di :
bzung bas las rnams thogs pa med par 'grub :
dregs pa dbang sdud srog mda' rten du tshugs :
tri sa ma ya hU~M:
rdo rje dang lcags kyu gtad la :
dam can badzra thig le rtsal gyi ni :
zhi ba'i las sgrub phyag mtshan 'di bzung bas :
zhi ba lhun grub las rnams 'grub par 'gyur :
badzra sA d+hu tri sa ma ya hU~M:
bum pa dang zhags pa gtad la :
dam can badzra thig le rtsal gyi ni :
rgyas pa'i las 'grub phyag mtshan 'di\u0f8e
rgyas pa'i las kyis dgos 'dod 'grub par 'gyur :
badzra sA d+hu tri sa ma ya hU~M:
lcags sgrog dang ral gri gtad la :
dam can badzra thig le rtsal\u0f8e
dbang gi las 'grub phyag\u0f8e
dbang gi las kyis lha mi dbang sdud 'gyur :
badzra sA d+hu tri sa ma ya hU~M:
mdung dmar dang tho ba gtad la :
dam can badzra thig\u0f8e
drag po'i las mdzad phyag mtshan 'di bzung bas :
drag po'i las kyis dgra bgegs tshar chod 'gyur :
badzra sA d+hu tri sa ma ya hU~M:
de nas pha wang long bu gtad la :
dam can chen po'i bla rdo 'di yin pas :
'di ni skal ldan bu mchog khyod la gtad :
dam can chen pos lus dang grib ma ltar :
sngags 'chang rnal 'byor 'di yi srung ma mdzod :
bka' dang dam las ma 'da' sa ma ya :
lha 'dre mi gsum dbang du sdud mdzad cing :
gdon bgegs la sogs mi mthun tshar chod cig :
mthun pa'i las tshogs ma g.yel khyed kyis sgrubs :
las bzhi'i phrin las myur du sgrub par gyis :
badzra sA d+hu sa ma ya ma hA gr-ih+Na hU~M swA hA:
zhes brjod pas dam la gnas shing 'khu ldog mi 'byung ngo :
sa ma ya rgya rgya rgya :
srung mar bsnyen pa ma gtogs gzhan la rjes gnang mi bya'o :[ \u0f88\u0f88\u0f88\u0f88\u0f88 \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las :
las byang gnam lcags spu gri dmar len bzhugs so :[ \u0f01\u0fad\u0f83\u0f01\u0fad\u0f83]:
bcom ldan rdo rje 'dzin la phyag 'tshal lo :
bdag 'dra pad+ma 'byung gnas ngas :
'khor 'das chos rnams ma lus shes :
khyad par zhi rgyas dbang drag gi :
sde brgyad srog gi 'khor lo shes :
dregs pa'i tshogs la dbang yang sgyur :
sde brgyad tshogs kyis bka' bzhin sgrub :
de yi nang nas khol phyung ba :
dam can rdo rje legs pa 'di :
rno myur thog 'dra zab pa'i gnad :
sgrub thabs kun las khyad par 'phags :
yang zab spu gri dmar len 'di :
ma 'ongs sems can don du bkod :
las can zhig dang 'phrad par shog :
sa ma ya rgya rgya rgya :
bstan pa'i don gnyer rnal 'byor pas :
bstan pa bsrung ba'i don phyir du :
dam can skyes bu'i sgrub thabs la :
mchod rdzas rgyas par bshams byas te :
skyabs 'gro sems bskyed sngon song nas :
spyan 'dren bzhugs gsol mchod gtor 'bul :
bstod bskang las la bskul ba dang :
zlog pa bsngo ba smon lam gdab :
bkra shis brjod par bya ba 'o :
de ltar las rim bcu po rnams :
ma nor gnad dang ldan par bya :
skyabs 'gro sems bskyed spyi dang mthun :
rdzas dang gtor ma bsham pa ni :
mkhar thabs bshos bu ra mgos brgyan :
phyogs bzhir bshos bu re re dang :
mtheb kyu bzhi yang bzhag par bya :
dar sna rnga khra stag ras dang :
mda' dar me long brgyan pa dang :
yos dang sran ma khur ba dang :
bur sbrang zho la sogs pa yi :
mchod pa'i yo byad ci rigs bsham :
rnga dang rol mo sbir byas la :
rang nyid lha yi nga rgyal gyis :
ra gsur bsreg cing spyan 'dren bya :
spyan 'dren ni :
hU~M:
rdo rje 'chang dang shAka thub bstan pa la :
rdo rje 'dzin dang pad+ma'i spyan snga ru :
bstan pa srung bar zhal bzhes pa'i :
mthu chen rdor legs zhes grags pa'i :
bzhugs pa'i gnas mchog dam pa ni :
nyi ma nub phyogs pha gi na :
'u yug shangs kyi bre mo na :
lcags mkhar dgu thog zangs se zang :
gnam lcags thog chen sha ra ra :
'brug stong 'ur sgra chems se chem :
glog chen dmar nag khyugs se khyug :
ser ba'i ru rgyang sha ra ra :
rims nad na bun thu lu lu :
cho 'phrul rlung 'tshub kyi li li :
gcan gzan ngar sgra 'u ru ru :
sgrol ging las byed lings se ling :
de 'dra'i gnas mchog dam pa na :
dgra bla kun gyi gtso bo ni :
rdo rje legs pa zhes grags pa :
mthu dang rdzu 'phrul bdag po ni :
sku mdog smug po 'od du 'bar :
zhal gdangs mche gtsig spyan gsum bsgrad :
dar ber sngo khra sku la gsol :
phyag g.yas rdo rje mdung dmar bsnams :
phyag g.yon dgra snying dron mo gsol :
dbu la thang zhwa dar rgyan gsol :
rked la stag ral gzig shubs btags :
stag ral me lce lhabs se lhab :
gzigs shub 'od zer khrams se khram :
zhabs la hor lham 'bur ma gsol :
chibs su seng ge dkar mo bcibs :
skad cig tsam la stong gsum bskor :
sdang ba'i dgra bo rdul du rlog :
dam can de yi 'khor du ni :
sngags pa'i tshogs dang khro bo'i tshogs :
ging chen stag zhon mgar nag tshogs :
wa la sprel zhon nad bdag tshogs :
rgya mi spyang zhon cho 'phrul bdag :
gtso 'khor dpung dang bcas pa rnams :
zhal nas khrag skyug sha ra ra :
shangs nas nad rlung 'tshubs se 'tshub :
spyan nas me stag khyugs se khyug :
snyan nas 'brug sgra chems se chem :
khro gtum zhal gcig phyag gnyis pa :
la la dmar gtor lings se ling :
la la phur thogs khyugs se khyug :
la la gri thogs sha ra ra :
la la bdud zhags khyugs se khyug :
la la nad rkyal phya ra ra :
la la dgra snying satwa re bsnams :
la la dgra bo sgrol las byed :
sprul pa dpag med thibs se thib :
yang sprul khyi dang lce spyang tshogs :
sdang ba'i dgra la 'u ru ru :
dgra bgegs sgrol ba'i las byed cing :
o rgyan pad+ma'i bka' bzhin du :
o rgyan sgrub gnas gter gnas dang :
rgya bod gtsug lag la sogs pa :
gnas mchog dam pa gar bzhugs kyang :
gdung ba'i yid kyis spyan 'dren no :
dam tshig dbang gis gshegs su gsol :
dam can rdor legs gshegs su gsol :
'dzam gling skyes gcig gshegs su\u0f8e
rnal 'byor grogs po gshegs\u0f8e
dgra bla chen po gshegs\u0f8e
dgra bo'i gshed ma gshegs\u0f8e
mgar ba nag po gshegs\u0f8e
cho 'phrul nad bdag gshegs\u0f8e
las mkhan mthu chen gshegs\u0f8e
gter bdag nor bdag gshegs\u0f8e
phar 'gro'i skyel ma gshegs\u0f8e
tshur 'ong bsu ma gshegs su gsol :
da lta nyid du 'dir byon cig :
badzra sA d+hu tri shu la dzaHhU~M baM ho :
bdag cag dpon slob 'khor bcas kyis :
mchod cing bsten pa'i gnas 'dir bzhugs :
mkhar thabs bshos bu sha sna dang :
bdud rtsi sman mchod rak+ta dang :
ra yi gsur chen rnam lnga dang :
rnga khra dar sna la sogs pas :
dam can 'khor bcas thugs dam bskang :
rnal 'byor bdag gi bsam pa sgrubs :
bcol ba'i phrin las grub par mdzod :
badzra sA d+hu tri shu la ma hA ba liM ta la khA hi :
ma hA mAM sa la khA hi :
ma hA tsit+ta la kha hi :
ma hA rak+ta la kha hi :
ma hA a mr-ita la khA hi :
ma hA pany+tsa la kha hi :
sarba pU tsa la kha kha khA hi khA hi :
spyan 'dren bzhugs gsol gtor phul nas :
da ni dgyes pa'i bstod pa bya :
kyai :
phyogs phyogs de ni pha ki na :
nyi ma nub phyogs pha ki na :
lcags mkhar ldem pa'i nang zhig na :
sdang ba dgra bo'i gshed ma ste :
rdo rje legs pa khyod la bstod :
sku mdog smug nag glog bzhin 'khyug :
phyag g.yas mdung dmar dgra srog gzir :
phyag g.yon dam nyams dgra snying gsol :
seng ge dkar mo chibs su bcibs :
rnal 'byor dgra bla khyod la bstod :
gtso 'khor dpung dang bcas pa yis :
dam nyams dgra bo ma lus kun :
smyo 'bog nad yams mtshon gyis gsod :
thog dang ser bas yul khams phung :
dgra bo'i srog gcod khyod la bstod :
rnal 'byor bdag cag 'khor bcas kyi :
dpe rten mchod cha zas nor sogs :
khyim mtshes nang du song gyur kyang :
rjes su 'brang zhing ltas ngan gtong :
nor bdag chen po khyod la bstod :
rnal 'byor bdag gi ka cha rnams :
rtsa chun gcig dang yos spar gang :
sbang ma spar gang phyi ru yang :
dpag tshad brgyar rgyug dgra srog gcod :
las mkhan mthu chen khyod la bstod :
dam can khyed kyi 'khor du yang :
sngags pa gtor 'phen phur thogs brgya :
gshan pa gri thogs sgrol ging brgya :
wa la spre'u zhon ltas ngan brgya :
a tsar spyang zhon cho 'phrul brgya :
dam nyams srog gcod satwar thogs brgya :
dgra bo 'ching byed zhags thogs brgya :
dgra bo'i gshed ma stag zhon brgya :
thog ser bdag po mgar nag brgya :
zhags nag thogs pa'i lceb 'dre brgya :
pho nya gtsang btsan rta zhon brgya :
dge bsnyen brgya dang brtan ma brgya :
yang sprul khyi spyang sa gzhi gang :
sdang ba'i dgra bo dam nyams kun :
smyo dang lceb dang gri ru bkum :
rims dang rgyu gzer dmar nad sogs :
ltas ngan sna tshogs gtong ba yi :
gtso 'khor bcas la bdag gis bstod :
bcol ba'i phrin las grub par mdzod :
de ltar bstod pa tshar ba dang :
skong gso gtong ba 'di skad do :
kyai :
gson cig rdo rje legs pa'i tshogs :
gson cig rnal 'byor bdag gi grogs :
gson cig gter bdag dam tshig can :
gson cig las mkhan mthu bo che :
gson cig dgra bo'i gshed ma ste :
gson cig gtso 'khor dpung dang bcas :
khyod kyi thugs dam gnyan po ni :
do nub rnal 'byor bdag gis bskang :
do nub mnyes pa'i dam rdzas 'bul :
do nub grogs kyi mna' tho byed :
khyed kyi thugs dam bskang ba ni :
sngon gyi mthun rdzas yin pa'i phyir :
mkhar thabs bshos bus thugs dam bskang :
rtag tu mi 'bral 'grogs pa'i phyir :
rtag gtor chen pos thugs dam bskang :
rgyun du mi 'bral 'grogs pa'i phyir :
rgyun gtor nar mas thugs dam bskang :
btung ba'i dam rdzas yin pa'i phyir :
a mr-ita yis thugs\u0f8e
rngams pa'i dam rdzas yin pa'i phyir :
rak+ta dmar gyis thugs\u0f8e
dgyes pa'i dam rdzas yin pa'i phyir :
ra sha khrag gis thugs\u0f8e
shangs kyi mchod pa yin pa'i phyir :
ra yi gsur gyis thugs\u0f8e
spyan gyi dbang po tshims bya'i phyir :
spyan gzigs sna tshogs thugs\u0f8e
brten pa'i dam rdzas yin pa'i phyir :
smyug rgod khrab byang rnga khra dang :
stag ras gzig ras dar sna dang :
rin chen sna lngas thugs dam bskang :
'dod yon tshogs kyis thugs\u0f8e
dam can rdor legs thugs\u0f8e
gter bdag chen po'i thugs\u0f8e
lha srin sde brgyad thugs\u0f8e
brtan ma bcu gnyis thugs\u0f8e
yul lha gzhi bdag thugs\u0f8e
'khor bcas ma lus thugs\u0f8e
de ltar thugs dam bskangs gyur nas :
rnal 'byor bdag gi bsam pa sgrubs :
bcol pa'i phrin las grub par mdzod :
de ltar bskang gso btang byas nas :
da ni las la bskul bar bya :
kyai :
'dzam gling chos 'khor dben gnas dang :
o rgyan sgrub gnas gter gnas dang :
rnal 'byor bdag gi gnas mchog 'dir :
dam can rdo rje legs pa zhes :
mngon shes rdzu 'phrul stobs kyi bdag :
srog gcod sgrol ging 'khor gyis bskor :
b+h+yo b+h+yo sdang ba'i dgra la b+h+yo :
bla ma'i sku la bsdo ba dang :
rnal 'byor bdag la sdang ba dang :
skye bo yongs la 'tshe byed pa'i :
bsgral ba'i zhing bcur gyur pa 'di :
lo zlar ma bzhag da lta sgrol :
kha nas snying khrag skyug tu chug :
'o dod gnam du 'bod du chug :
'go ba'i lha dang da phrol cig :
mchan gyi bu dang sgo yi nor :
gces pa'i srog dang da phrol cig :
dam can dmag dpung dgra la rgyugs :
sngags pa gtor 'phen dgra la rgyugs :
bshan pa gri thogs dgra la\u0f8e
sgrol ging stag zhon dgra la\u0f8e
mgar nag thog 'beb dgra la\u0f8e
gtsang btsan dmar po dgra la\u0f8e
sum brgya drug cu dgra la\u0f8e
gtso 'khor thams cad dgra la rgyugs :
dam nyams dgra bo sgrol la shog :
kyai :
dam can rdor legs 'khor bcas kyis :
sdang ba'i dgra bo'i yul de ru :
thog dang ser ba da thongs shig :
rgya mi spyang zhon da thongs shig :
wa la sprel zhon da thongs shig :
sgo khyis phye 'thag da thongs shig :
sgyed po sbrul 'khril da thongs shig :
bya rog spyang zhon da thongs shig :
dam nyams dgra bo phung bar mdzod :
sgo khyi ngu dang spyang pho ngu :
wa mo brgyal dang 'ug pa mkhun :
de ltar ltas ngan sna tshogs kyis :
dgra bo'i yul khams phung bar mdzod :
b+h+yo b+h+yo sde brgyad dgra la b+h+yo :
'gong po'i smyo 'bog dgra la thongs :
btsan gyi rgyu gzer dgra la thongs :
ma mo'i rims nad dgra la thongs :
dmu yi dmar nad dgra la thongs :
klu yi mdze nad dgra la thongs :
mgar nag gzer rgod dgra la thongs :
sprul pa yang sprul 'khor bcas kyis :
sdang ba'i dgra bo sgrol la shog :
bcol pa'i las 'di ma byas na :
sngon gyi rgyal ba'i bka' yang bslu :
bar du o rgyan dam las 'gal :
da lta'i gsol mchod don re chung :
de bas bcol pa'i las 'di sgrubs :
rnal 'byor bdag gi bka' ma bcag :
phrin las rnam bzhi grub par mdzod :
dam can skyes bu 'khor bcas kyis :
bdag cag dpon slob rnams kyi ni :
nor la god kha langs pa zlog :
gzhan gyi ngan sems bsam pa zlog :
ltas ngan ye 'drog glo bur zlog :
mi mthun bar chad thams cad zlog :
mthun pa'i dngos grub bstsal du gsol :
de ltar zlog pa tshar rjes su :
smon lam gdab pa ni :
rnal 'byor bdag cag 'khor bcas kyis :
bstan pa bsrung ba'i don phyir du :
dam can bsgrub cing las bskul bas :
sangs rgyas bstan pa dar bar shog :
bkra shis ni :
bla ma yi dam mkha' 'gro chos skyong dang :
dam can rdor legs gter bdag 'khor bcas kyis :
dgra bgegs sgrol zhing bstan pa bsrung ba yi :
bde legs bsam pa 'grub pa'i bkra shis shog :
rdo rje legs pa'i las byang 'di :
bdag 'dra pad+ma 'byung gnas ngas :
sangs rgyas bstan pa 'dzin phyir du :
sde brgyad tshogs la bka' yang bstsal :
lung bstan rnal 'byor bu bzhin du :
skyong bar khas blangs dam yang bcas :
phrin las gang la'ang thogs pa med :
bstan 'dzin bu la smon lam btab :
rin chen sa la gter du sbas :
blo stobs can dang 'phrad par shog :
sa ma ya rgya rgya rgya :[ \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las :
dam can chen po'i rten mdos bzhugs so :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]badzra sA d+hu sid+d+hi hU~M:
pad+ma'i thugs sras zab gter bdag :
de yi bu slob brgyud bcas rnams :
dam can rgyun du bsten pa la :
rten mdos 'dzug thabs 'di ltar bya :
sngags 'chang gnas pa'i dgon pa ru :
phyag bdar byas la rten gsum bkram :
rtsa gsum mchod cing gsol ba gdab :
skar ma rgyal la bab pa'i dus :
kham sar sman spos ra khrag bsres :
gar sla ran pa'i 'dam sa ni :
mi gas pa yi rdzas dang bcas :
rdo g.yam gru bzhi'i steng du ni :
mkhar thabs sgo bzhi yang na gcig :
mkhar gyi rmang gdan phyir 'bur la :
'bur dod dam ni bris pa yi :
g.yung drung ris ni 'khor ma la :
kha dog mi 'dra'i tshon gyis bsgyur :
mkhar nang mthil ni pad 'dab brgyad :
de steng 'dam la bcos pa yi :
g.yung drung ris kyi dkyil dang ni :
yan lag bzhi po'i nang brus la :
de nyid bkab pa'i nang du ni :
rin chen 'bru sna gos dar dang :
bkra shis g.yang ni chags pa yi :
khang pa dang ni zhing rnams kyi :
sa sna gang 'dzom rnams dang ni :
g.yang chags dud 'gro sna tshogs kyi :
spu sna rnams ni gang 'dzom gsag :
mtshal dang ra khrag bsres pa yis :
'dod gsol spel tshig gang dgos rnams :
dar dmar bris la shug pa 'am :
smyug ma rtse mo can la dkri :
mgo mjug ma nor g.yung drung gi :
khog pa nang brus dkyil dang ni :
phyogs bzhir rigs pas dpyad de gzhug :
de yi mtha' skor gong gi ni :
rin chen la sogs rdzas kyis bkang :
g.yam pa dag la sngags 'di ni :
gong bzhin bri ba'i rdzas dag gis :
badzra sA d+hu rat+na sid+d+hi a ha ra karma ku ru sa ma ya hU~M:
zhes bris g.yung drung lto ba yi :
rin chen bang ba kha yang bcad :
gzhan rnams 'gengs 'phro'i tshul du bzhag :
de'i steng dam can seng zhon ni :
mngon rtogs dag dang mthun pa ru :
lder sku legs par bzhengs pa'i nang :
g.yung drung ris kyi nang rdzas bzhin :
'dod gsol rin chen 'bru sman dang :
g.yam par bris pa'i sngags dang ni :
'dod yon rdzas kyis khengs par bya :
mkhar nang de nyid bzhugs su gsol :
de nyid ma 'dzom tsakli 'am :
dril sgrub la sogs bla rdo gzhug :
de yi phyogs bzhir brtan ma ni :
gang 'os sku re bris la bzhag :
mkhar thog phyi ru 'bur ba'i pad :
dkyil ni rdo rje'i phreng bas bskor :
de yi mtha' la thod khra ris :
mkhar nang byung ba'i thog la ni :
'khor lo rtsibs brgyad dag tu bya :
de dbus btsan bshos dmar po'i rtser :
dam can tsakli btsug la bzhag :
zur bzhir btsan bshos re re la :
gtsang btsan mgar nag brtan ma dang :
sngags pa rnams kyi tsakli gzug :
steng du sna tshogs dar gdugs phub :
mkhar gyi phyogs rnams shar dkar sogs :
phyogs mdog dag tu tshon gyis bsgyur :
sgo ni gcig las mi byed na :
dmar po'i phyogs su sgo mo bya :
mkhar gyi phyi rol lcags ris bskor :
sna tshogs tshon gyis khra bor bya :
lcags ri'i rtse la btsan bshos ni :
sna tshogs mdog tu legs par bskor :
de la brtan ma bcu gnyis dang :
pho nya las mkhan tsakli gzug :
lcags ri'i phyi rol dag la ni :
stag gzig dom dred lce spyang dang :
'phar spyang khyi dang spre 'u dang :
wa mo a tsar la sogs pa'i :
sna tshogs gzugs rnams rgyug pa dang :
zhon rkya can dang 'dzing ba sogs :
rigs pas dpyad pa'i gang 'os bsham :
mkhar thabs rtse yi phyogs bzhi la :
'ug pa srin bya khra la sogs :
sna tshogs bya yi rigs kyang gzugs :
mkhar dang lcags ri'i sgo rnams ni :
shing ngam dar ras 'byed gcod ni :
che na shing la chung na dar :
mkhar dang lcags ri la sogs pa :
'byor na pha wang long bus brtsig :
ma 'byor gong bzhin 'dam la bya :
mkhar gyi steng 'og phyogs bzhi ru :
pha wang long bu re re la :
tri gnyis dzaHhU~M baM hoHsa bskor :
dam par 'dzug pa gal che 'o :
spyan drangs rten la bzhugs su gsol :
phyi nang spyan gzigs gang 'byor bsham :
tshogs mchod bstod pas mnyes par bya :
de yis 'bral med rgyun du gnas :
phud skong bya zhing las rnams gzhol :
de la 'bad pa gtsor byas na :
snang srid mi nor zas kun 'du :
rgyal po lta bur stobs dang ni :
longs spyod rgyas par the tshom med :
sa ma ya rgya rgya rgya :
snal thags bya spu'i rgyan dang ni :
mda' khra 'phang khra la sogs pa :
bon lugs yin pas 'dir mi dgos :
bon gyi lugs de 'phral shis kyang :
zab gnad med pas phugs su ni :
bkra mi shis pas bon lugs spang :
'phral phug gnyis ka bkra shis phyir :
'jig rten mchod bstod lugs su bkod :
bal yul glang brag a tham rgya :
las 'phro gling dang 'phrad par shog :
sa ma ya rgya rgya rgya :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las gser skyems bzhugs :[ \u0f01\u0fad\u0f83\u0f01\u0fad\u0f83]:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal chen dbang gi lha la phyag 'tshal lo :
bdag nyid pad+ma thod phreng ngas :
dam can rdo rje legs pa 'di :
gsang sngags bstan pa'i gnyer du bskos :
phrin las bcol phyir gser skyems gces :
de la thog mar bca' gzhi ni :
dam can 'khor bcas 'phyar dar dang :
rnga khra dar sna me long sogs :
spyan gzigs sna tshogs bshams byas la :
dam ldan skyes bu gsum mam lngas :
phod kha thang theb dbu rgyan sogs :
mdzes pa'i chas su zhugs byas la :
chang phud a mr-ita dang sbyar :
de la ra yi sha khrag dang :
ra snying phye ma tshogs phud stob :
rnga dang rol mo'i sgra sgrog cing :
lag tu sman phor thogs byas la :
phyag rgya bsgyur zhing stangs stabs bya :
snyan pa'i dbyangs kyis 'di skad do :
oM AHhU~M:
rtsa ba gsum la skyabs su mchi'o :
'gro ba'i don du sems bskyed do :
phrin las 'grub par byin gyis rlobs :
oM AHhU~M sarba pany+tsa a mr-ita la hU~M hrIHThA:
hrI:
zangs mdog dpal ri'i gnas mchog tu :
o rgyan pad+ma 'byung gnas la :
rig 'dzin dpa' bo mkha' 'gros bskor :
'dir gshegs gser skyems mchod pa bzhes :
khyed rang lta bur byin gyis rlobs :
hrI:
pad+ma dbang gi gzhal yas nas :
dpal chen rta mgrin yab yum la :
yi dam zhi khro'i tshogs kyis bskor :
'dir gshegs gser skyems mchod pa bzhes :
mchog dang thun mong dngos grub stsol :
so so rang rang gnas mchog nas :
chos skyong srung ma dam tshig can :
'dir gshegs gser skyems mchod pa bzhes :
rnal 'byor bdag gi phrin las sgrubs :
sa phyogs yul phyogs 'di nyid du :
sngon nas bsten zhing gsol ba'i lha :
gzhi bdag gnyug mar gnas pa kun :
'dir gshegs gser skyems mchod pa bzhes :
sngags 'chang bdag gi srung ma mdzod :
kyai :
rgya gar stag gzig zhang zhung dang :
bal yul bod la sogs pa yi :
sgrub gnas gter gnas gtsug lag sogs :
yid dang mthun pa'i gnas mchog nas :
snying nye dam gtsang las myur ba'i :
rdo rje legs par mtshan gsol ba :
dgra bla kun gyi gtso bo ste :
lha srin sde brgyad 'khor gyis bskor :
'dir gshegs gser skyems mchod pa bzhes :
rnal 'byor bdag gi bsam pa sgrubs :
kyai :
dam can rdo rje legs pa khyod :
khyod ni srung ma dam tshig can :
'dir gshegs gser skyems mchod pa\u0f8e
rnal 'byor 'khor bcas bar chad srungs :
bdag gi phrin las rnam bzhi sgrubs :
dam can rdo rje legs pa khyod :
khyod ni las mkhan mthu bo che :
'dir gshegs gser skyems mchod pa\u0f8e
rnal 'byor bdag gi dgra bo sgrol :
bdag gi phrin las rnam bzhi sgrubs :
dam can rdo rje legs pa khyod :
khyod ni rdzu 'phrul bdag po ste :
'dir gshegs gser skyems\u0f8e
dam nyams dgra la ltas ngan thongs :
bdag gi phrin las rnam bzhi sgrubs :
dam can rdo rje legs pa khyod :
khyod ni bdud btsan nag po ste :
'dir gshegs gser skyems\u0f8e
bdud kyi khram kha dgra la thongs :
bdag gi phrin las rnam bzhi sgrubs :
dam can rdo rje legs pa khyod :
khyod ni gtsang btsan dmar po ste :
'dir gshegs gser skyems\u0f8e
btsan lings dmar po dgra la thongs :
bdag gi phrin las rnam bzhi sgrubs :
dam can rdo rje legs pa khyod :
khyod ni dmu bdud rol po ste :
'dir gshegs gser skyems\u0f8e
dmu yi yams nad dgra la thongs :
bdag gi phrin las rnam bzhi sgrubs :
dam can rdo rje legs pa khyod :
khyod ni dmag dpon chen po ste :
'dir gshegs gser skyems\u0f8e
sdang ba'i dgra bo rdul du rlogs :
bdag gi phrin las rnam bzhi sgrubs :
dam can rdo rje legs pa khyod :
khyod ni jag dpon chen po ste :
'dir gshegs gser skyems\u0f8e
dam nyams dgra la jag kha thongs :
bdag gi phrin las rnam bzhi sgrubs :
dam can rdo rje legs pa khyod :
khyod ni rkun ma chen mo ste :
'dir gshegs gser skyems\u0f8e
dam nyams dgra yi bla srog rkus :
bdag gi phrin las rnam bzhi sgrubs :
dam can rdo rje legs pa khyod :
khyod ni nor bdag chen po ste :
'dir gshegs gser skyems\u0f8e
rin chen nor gyi dngos grub stsol :
bdag gi phrin las rnam bzhi sgrubs :
dam can rdo rje legs pa khyod :
khyod ni kun la dbang sgyur te :
'dir gshegs gser skyems\u0f8e
lha 'dre mi gsum dbang du sdus :
bdag gi phrin las rnam bzhi sgrubs :
dam can rdo rje legs pa khyod :
khyod ni zas nor bdag po ste :
'dir gshegs gser skyems\u0f8e
zas nor dngos grub bdag la stsol :
bdag gi phrin las rnam bzhi sgrubs :
dam can rdo rje legs pa khyod :
khyod ni zas dpon chen po ste :
'dir gshegs gser skyems\u0f8e
bdag cag rnams la zas nor stsol :
bdag gi phrin las rnam bzhi sgrubs :
dam can rdo rje legs pa khyod :
khyod ni nor srung chen po ste :
'dir gshegs gser skyems\u0f8e
rnal 'byor bdag gi don gnyer mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni bla ma'i dam la gnas :
'dir gshegs gser skyems\u0f8e
dpal ldan bla ma'i nye gnas mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni rnal 'byor grogs po ste :
'dir gshegs gser skyems\u0f8e
rnal 'byor bdag gi las grogs mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni 'khor la ma ltar byams :
'dir gshegs gser skyems\u0f8e
bdag gi bu slob 'khor rnams skyongs :
bcol ba'i phrin las rnam bzhi sgrubs :
dam can rdo rje legs pa khyod :
khyod ni skul byed chen po ste :
'dir gshegs gser skyems\u0f8e
'gro ba mi yi sems rgyud skul :
bdag gi phrin las rnam bzhi sgrubs :
dam can rdo rje legs pa khyod :
khyod ni phar 'gro'i skyel ma ste :
'dir gshegs gser skyems\u0f8e
lam gyi 'jigs pa srungs la skyobs :
bdag gi phrin las rnam bzhi sgrubs :
dam can rdo rje legs pa khyod :
khyod ni tshur 'ong bsu ma ste :
'dir gshegs gser skyems\u0f8e
lam gyi 'jigs pa srungs la sus :
bdag gi phrin las rnam bzhi sgrubs :
dam can rdo rje legs pa khyod :
khyod ni lam ston chen po ste :
'dir gshegs gser skyems\u0f8e
rnal 'byor bdag gi lam grogs mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni gzi brjid chen po ste :
'dir gshegs gser skyems\u0f8e
gzhan tshogs zil gnon phrin las mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni smra ba'i seng ge ste :
'dir gshegs gser skyems\u0f8e
shags dang rtsod pa rgyal bar mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni ra skyes kham pa'i bdag :
'dir gshegs gser skyems\u0f8e
ra skyes kham pa rten du 'dzug :
bdag gi phrin las rnam bzhi sgrubs :
dam can rdo rje legs pa khyod :
khyod ni gyi ling rta yi bdag :
'dir gshegs gser skyems\u0f8e
gyi ling rta yi rta rdzi mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni rkun srung chen po ste :
'dir gshegs gser skyems\u0f8e
rkun srung khyi yi khyi rdzi mdzod :
bdag gi phrin las rnam bzhi sgrubs :
dam can rdo rje legs pa khyod :
khyod ni brtse gdung dam tshig can :
'dir gshegs gser skyems\u0f8e
'gro ba mi yi sems rgyud sgul :
grags pa 'jig rten kun la sgrogs :
zas nor thams cad dbang du sdus :
bdag gi phrin las rnam bzhi sgrubs :
dam can rdo rje legs pa khyod :
res 'ga' rje dpon tshul du sprul :
rje dpon bzhin du khyod mchod do :
mchod pa'i tshe na re ma che :
dam can rdo rje legs pa khyod :
res 'ga' sgrol ging tshul du sprul :
sgrol ging bzhin du khyod rbad do :
rbad pa'i tshe na gdong ma ngan :
dam can rdo rje legs pa khyod :
res 'ga' g.yog dang khol du sprul :
g.yog khol bzhin du khyod 'khol lo :
'khol ba'i tshe na sgab ma lji :
bcol pa'i phrin las grub par mdzod :
ces phud gtor zhing las la bskul bas ci bsam 'grub cing 'khor longs spyod snyan grags rgyas par 'gyur ro :[ \u0f88\u0f88\u0f88\u0f88\u0f88\u0f88\u0f88 ]bdag 'dra pad+ma 'byung gnas ngas :
ma 'ongs bstan 'dzin nga yi bu :
phrin las thams cad sgrub pa'i phyir :
dam can rdo rje legs pa yi :
gser skyems phrin las kun 'grub 'di :
legs par bkod nas gter du sbas :
lnga bcu kha ral bstan pa'i mthar :
rdo rje'i ming can 'phrad par shog :
skal med rnams dang mi 'phrad cing :
gal te 'phrad kyang tshe srog brlag :
rdo rje legs pa khyod kyis ni :
skal med rnams la 'di sbos shig :[ \u0f88\u0f88\u0f88\u0f88\u0f88\u0f88 ]gter rgya :
sbas rgya :
zab rgya :[ \u0f01\u0fad\u0f83]:
thugs rje chen po don gsal sgron me'i bka' srung dam can rdo rje legs pa gsang ba srog gi 'khor lo'i sgrub skor las dam can chen po'i gtor zor bzhugs :[ \u0f01\u0fad\u0f83\u0f01\u0fad\u0f83]:
oM AHhU~M:
bdag nyid pad+ma 'byung gnas ngas :
ma 'ongs dus kyi tha ma la :
chos byed rnams la dgra dar tshe :
'gal ba cham la 'beb pa'i phyir :
dam can chen po'i gtor zor bstan :
dur khrod ro g.yam rdo yi steng :
sna tshogs khrag gis chag chag gdab :
gang 'dzom 'bru yi phye ma la :
btsan bshos byas te khrag gis byug :
rtse la a tsar khros pa'i gzugs :
zur la spre 'u khros pa'i gzugs :
'debs la wa mo khros pa'i gzugs :
bris sam zan la bcos pa btsug :
bar rnams yungs dkar yungs nag dang :
'tshe dang ke tshe shang tshe btsug :
de rnams khrag gis legs par byug :
de nas las byang gzhung bsrangs te :
mchod bstod bskang tshogs rgyas par bya :
sgrub pa'i bsnyen pa thun re 'bad :
de nas gtor ma lam la btegs :
ra gsur bsreg cing chang phud gtor :
rol mo sgrog cing ging pa dang :
sngags pa'i 'cham bskor drag tu bya :
dam can 'phyar dar la sogs pa'i :
ru mtshon dmar nag gang 'dzom 'phyar :
ma nyes dpang btsug bden pa bdar :
las byang bzhin du bskul yang bya :
de nas ru mtshon gtor ma sogs :
rim bzhin dgra bo'i phyogs su btang :
rol mo sgrog cing 'cham stabs bya :
'di skad brjod cing las la bskul :
hU~M hU~M hU~M:
b+h+yo b+h+yo b+h+yo :
rnal 'byor bdag gi srung ma ni :
dam can dmar nag thig le rtsal :
gtso 'khor dpung bcas las la chos :
gter srung chen po dus la bab :
las mkhan chen po dus la bab :
sgrol ging pho nya'i dus la bab :
lha srin sde brgyad 'khor dang bcas :
dgra bgegs sgrol ba'i dus la bab :
dgra srog gcod pa'i dus la bab :
bstan pa bsrung ba'i dus la bab :
ces brjod gtor ma stegs la bzhag :
skabs 'dir las byang bzhin du bskul :
bskul gyi rjes la gtor ma ni :
dgra yi phyogs su gdengs byas la :
gtor zor 'phen pa 'di skad do :
hU~M hU~M:
b+h+yo b+h+yo :
rtsa gsum chos skyong srung ma rnams :
zor gyi dpung dang las la chos :
b+h+yo b+h+yo :
dam can khros pa'i gtor zor 'di :
nam mkha'i thog las drag shul che :
gang la phog pa thal bar rlog :
phyogs bcu'i skye 'gro nyes med la :
dam can khros pa'i zor mi 'phen :
phyogs bcur gnas pa'i dgra bgegs la :
dam can khros pa'i gtor zor 'phang :
mgar nag khros pa'i gtor zor 'phang :
gtsang btsan khros pa'i gtor zor 'phang :
dmu btsan khros pa'i gtor zor 'phang :
bdud btsan khros pa'i gtor zor 'phang :
'phang ngo dregs pa'i zor chen 'phang :
sdang ba'i dgra bo 'khor bcas kyi :
srog gi steng du zor 'phang ngo :
dgra srog gcod pa'i dus la bab :
ces brjod :
zor 'phang ngo :
ngan sngags dang dmod ngan brjod :
g.yab mo dang thal mo ru mtshon brdab :
zlog pa bya zhing rbod gtong phar la bzlog par bsam :
nang du log nas rjes bsdu bkra shis brjod :
de nas skong gso dang rbad bskul la brtson par byas pas myur du las 'grub bo :
rtags mtshan byung dus gtang rag mchod bstod bya'o :
de ltar dregs pa'i gtor zor ni :
gnam lcags 'od 'phro zhes pa 'di :
ma 'ongs dus kyi tha ma la :
bstan pa srung ba'i mtshon char shog :
smon lam btab nas gter du sbas :
las 'phro gling dang 'di 'phrad nas :
skal ldan rnams kyi las mkhan du :
'di nyid spel cig sa ma ya :
zab rgya :
gsang rgya :
dam rgya :
gtad rgya :[ \u0f88\u0f88\u0f88\u0f88\u0f88\u0f88\u0f88]
