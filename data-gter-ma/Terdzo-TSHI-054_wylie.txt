@#//
tshe'i dngos grub sgrub pa'i man ngag bzhugs //
na mo gu ru badzra ak+Sho b+h+ya rtsal pA dA ya /
rang rig gdod ma'i mgon po he ru ka
/bka' drin mtshungs med pha rgod grub pa'i dbang //
zab gter bstan pa'i mnga' bdag rig sngags 'chang //
bdud 'joms rdo rjes deng 'dir bkra shis stsol //
de la 'dir thun mong ma yin pa'i tshe sgrub pa'i gnad nam mkha' zas su za ba zhes bya ba nyams su blang bar 'dod pas /
thog mar rang gi mdun gyi nam mkhar tshe dpag med sku mdog dmar po zhal gcig phyag gnyis pa gsal bar dmigs la skyabs 'gro sems bskyed rnying ma spyi dang mthun /
bla ma la gsol 'debs sogs byas rjes /
tshe dpag med rang la thim pa'i rkyen gyis /
rang skad cig gis dpal rta mgrin sku che ba dbu nam mkha'i mthongs su sleb pa /
zhabs rgya mtsho la mnan pa /
sku rgyab ri rab la gtad pa /
phyag g.yas dbyug tho 'phyar ba /
g.yon sdigs mdzub mdzad pa /
bdag nyid kyi thugs kar rang 'dra ba'i ye shes sems dpa'/
de'i thugs kar tshe dpag med /
de'i thugs kar rin po che gru bzhi pa gnyis bsnol ba la /
zur du rdo rje phyed pas mtshan pa /
de'i dbus su rdo rje rtse lnga pa la lte ba mthing ga rwa bzhi kha dog sna lnga pa gcig bsam /
rdo rje'i lte bar yi ge nr-i /
phyogs rer hU~M kha dog sna lnga pa /
nr-i'i lte bar thig le kha dog lnga ldan /
de las 'od zer 'phros pas rdo rje'i lte ba nas thon /
de sngags phreng du gyur pa'i sngags ye d+harmA la mjug tu 'grub par gyur cig btags pas rdo rje la skor ro ro 'khor bar bsam /
de las 'od 'phros pas sku gang /
slar yang 'od zer gyis stong gsum gang bar 'phros pas /
brtan g.yo snod bcud thams cad 'od du zhu nas rang la thim /
rang 'od du zhu /
rim gyis thig le la thug par 'od du zhu nas /
thig le 'od du yal bar bsam /
de'i ngang la cung zad mnyam par gzhag
/de nas slar mgon po tshe dpag med sku mdog dkar po pad zla'i steng na bzhugs pa bar snang du gnas pa gcig bsam la /
thugs ka'i hrIHdkar po las 'od zer 'phros pas /
nam mkha' thams cad 'od kha dog sna lnga pa'i rnam par sib sib rang la thim par bsam /
rlung phyir 'byung ba dang nam mkha' rang gnas su chags par bsam zhing de kha'i spro bsdu byas rjes /
yang mnyam par gzhag go
/de rjes dge ba bsngo ba sogs bya /
'di shin tu rang zab pas gsang bar bya'o //
pha bla ma bdud 'joms rdo rjes bdag la dngos su gnang ba byin rlabs che ba tshe ring ba'i gdams pa yin no //
\u0f80atsha /
e ma gsang chen bstan pa'i mnga' bdag rig 'dzin rjes //
gsang las yang gsang nying khu'i gdams pa ni //
gsang sngags 'chang ba nam mkha'i ming can la //
gsang zhing sba ba'i dbyings nas gnang ba yin //
gsang bar gdams so stag zhon khyod la gtad //
ma g.yel gsang bar bya'o tsit+tar sbos //
sa ma ya rgya rgya rgya /
shu b+haM/
rang lo bcu drug gi dus kyi lor rig 'dzin chen po bya gshongs su bzhugs dus bdag yab sras gnyis kyis zin bris su bgyis pa'o //
rig 'dzin bdud 'joms rdo rje la slob dpon pad+mas dngos su gnang /
de la rdo rje 'chang dbang phyug rab brtan gyis gsan no //
'di'i lung phra zhib phyag len zhal shes dang bcas pa legs par thob pa'i brgyud pa ni /
chos sku snang ba mtha' yas /
longs sku tshe dpag med mgon /
sprul sku pad+ma 'byung gnas /
gter chen legs ldan bdud 'joms rdo rje /
rdo rje 'chang dbang phyug rab brtan /
khyab bdag zhwa lu ba rin chen bsod nams mchog grub /
thams cad mkhyen gzigs zil gnon bzhad pa rtsal /
bka' drin 'khor med rig 'dzin chen po kun bzang pad+ma phrin las /
des drin chen chos kyi rje blo bzang don grub /
des bdag lha btsun la'o //
yang na rje dbang rab nas /
glang phu chos rje 'jam dbyangs chos skyong dbang phyug
/lcags zam sprul sku kun dga' bsod nams dbang phyug
/zur chen chos dbyings rang grol /
thams cad mkhyen gzigs mchog man gong ltar ro ///
/
@#//
'chi med nam mkha' bcud len gyi gdams zab gsal bar bkod pa rig 'dzin grub pa'i lam bzang zhes bya ba bzhugs so //
na mo gu ru b+h+yaH
'od gsal gnyug ma'i rang gdangs nam mkha'i bcud //
srog gi zungs su sbyin pa'i bka' drin can //
'khor lo'i mgon po tshe mtha' yas pa'i zhabs //
snying dbus mi shigs thig ler rtag bzhugs gsol //
de la 'dir rig sngags 'chang ba yongs kyi 'khor los sgyur ba zhang sna nam pa rdo rje bdud 'joms kyi rnam 'phrul /
'chi med grub pa'i rig 'dzin chen po legs ldan zhabs la rtsa gsum 'dus zhal dpal o rgyan mtsho skyes rdo rjes mngon sum du gnang ba'i gdams ngag
/tshe dang ye shes kyi dngos grub bde blag tu ster ba'i zab lam /
rje nyid dang rdo rje 'chang dbang phyug rab brtan sogs lam 'di la brten nas 'chi med grub pa mang du byon pas byin rlabs kyi tshan ka gzhan las ches khyad par du 'phags pa'i nam mkha' zas su za ba'i tshe sgrub kyi gdams pa zab mo dang /
rig 'dzin rgod kyi ldem 'phru'i zab gter thugs sgrub chos tshan bcu dgu pa tshe sgrub lcags kyi sdong po'i yang gsang gi tshe sgrub nam mkha'i rdo rje dang /
gsang ba rlung gi bcud len rnams zung 'brel du nyams su blang ba'i tshul la gsum /
sngon 'gro /
dngos gzhi /
rjes so //
dang po ni /
tho rangs kyi dus kha shar du phyogs pas /
nam mkha' rgya cher mthong ba'i sar bde ba'i stan la bsam gtan gyi spyod lam dang ldan pas 'dug ste /
rang gi mdun gyi nam mkhar rma byas bteg pa'i rin po che'i khri sna tshogs pad+ma dang zla ba'i gdan gyi steng du ngo bo rtsa ba'i bla ma de nyid /
rnam pa bcom ldan 'das mgon po tshe dpag tu med pa sku mdog dmar gsal zhal gcig phyag gnyis mnyam gzhag gi phyag rgyas 'chi med tshe'i bdud rtsis gang ba'i bum pa 'dzin pa /
na bza' chos gos rnam gsum ngur smrig tu gsol ba /
zhabs rdo rje'i skyil mo krung gis bzhugs pa /
mtha' skor kun tu brgyud pa'i bla ma rnams dang yi dam dkyil 'khor gyi lha tshogs /
sangs rgyas byang sems dpa' bo mkha' 'gro /
chos skyong srung ma'i tshogs kyis bskor ba mngon sum lta bur bzhugs pa'i spyan sngar bdag gzhan sems can thams cad 'khod nas sgo gsum 'jug pa gcig pas skyabs su 'gro ba dang /
byang chub mchog tu sems bskyed par bsam la /
rang byung lhun gyis grub pa'i sku :
'od gsal chen po'i dgongs pa can :
thugs rje'i dbang gis 'gro don mdzad :
bla ma rnams la skyabs su mchi :
rang las ye shes shar ba'i sku :
mi 'bral rtse gcig dgongs pa can :
byin gyis rlob cing bar chad sel :
yi dam lha la skyabs su mchi :
dam tshig rnam par dag pa'i sku :
brtse gdung byams pa'i dgongs pa can :
legs nyes stangs 'dzin dngos grub ster :
mkha' 'gro'i tshogs la skyabs su mchi :
zhes ci nus brjod pas skyabs su 'gro /
sngon nas bsags pa'i sdig sgrib bshags :
'gro don sangs rgyas thob bya'i phyir :
smon pa'i byang chub sems bskyed do :
sems can yongs su smin bya'i phyir :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
lan gsum gyis sems bskyed /
rtsa brgyud kyi bla ma la mos gus gdung shugs drag po bskyed nas gsol ba gdab pa ni /
oM AHhU~M/
snang ba mtha' yas 'od gsal chos kyi sku //
tshe dpag med mgon bde chen longs spyod rdzogs //
pad+ma 'byung gnas rang byung sprul pa'i sku
/bdud 'joms rdo rje 'chi med rig 'dzin brnyes //
rtsa brgyud bla ma skyabs kun 'dus pa'i dngos //
yi dam mkha' 'gro chos skyong srung ma la //
gsol ba 'debs so 'gal rkyen bar chad sol //
byin gyis rlobs shig 'chi med dngos grub stsol //
ces lan ji ltar rigs pa dang /
spro na gsol 'debs kyi bsnyen pa'i tshul du tshe gzungs kyang bzlas la /
mthar skyabs yul rnams 'od du zhu nas dbus kyi bla ma tshe dpag med la thim /
de 'od du zhu nas rang la thim pa'i rkyen gyis rang nyid skad cig gis dpal rta mgrin sku mdog dmar po zhal gcig phyag gnyis pa /
sku che zhing yan lag rags pa /
dbu nam mkha'i mthongs su sleb pa /
zhabs gnyis kyis rgya mtsho mnan pa /
sku rgyab ri rab la gtad pa /
phyag g.yas thod dbyug dkar po me 'bar ba nam mkha' la 'phyar ba /
g.yon sdigs mdzub thugs kar gtad pa /
ye shes kyi me 'bar ba'i dbus na bzhugs pa /
gar gyi nyams dgu dang dur khrod kyi chas brgyad kyis brgyan par gsal ba'i thugs kar rang 'dra'i ye shes sems dpa'/
de'i thugs kar bcom ldan 'das mgon po tshe dpag tu med pa sku mdog dmar po mnyam gzhag tshe bum 'dzin cing /
longs spyod rdzogs sku'i rgyan thams cad kyis brgyan pa /
pad zla'i gdan la zhabs rdo rje'i skyil mo krung gis bzhugs pa /
de'i thugs kar tshe'i pho brang rin po che ser po gru bzhi pa bsnol ba la zur bzhir rdo rje phyed pas mtshan pa /
de'i dbus su tshe rten rdo rje rgya gram lte ba mthing ga rwa rnams phyogs kyi kha dog can /
rdo rje'i lte bar srog gi ngo bo nr-i ljang gu /
phyogs bzhir dwangs ma'i rlung lnga'i ngo bo hU~M kha dog sna lnga pa /
nr-i'i khog par byang chub sems kyi ngo bo thig le dkar zhing 'tsher ba 'od zer kha dog lnga 'phro bar gyur /
ces brjod cing gsal gdab la sems gzung /
gsal snang thon pa dang byang chub sems kyi thig le las 'od zer 'phros /
rdo rje'i lte ba nas 'thon pa dang lhan cig tu /
oM b+h+rU~M badzra A yu She hU~M AH
AHb+h+rU~M badzra yu She hU~M AH
hU~M b+h+rU~M badzra A yu She hU~M AH
ye d+harmA he tu pra b+ha bAH
he tun+te ShAn+ta thA ga to h+ya ba data?/
te ShAny+tsa yo ni ro d+ha /
e waM bA dI ma hA shra ma NaH'grub par gyur cig swA hAH
zhes pa'i sngags kyi phreng bar gyur te sna tshogs rdo rje la lu gu rgyud kyi tshul du bskor zhing bcings par bsam la sngags de nyid ci rigs pa bzlas pas brtan par bya /
slar sngags kyi phreng ba la yid gtad pas /
de las 'od zer dkar dmar mthing gsum bsam gyis mi khyab pa byung /
lus kyi nang thams cad gang /
nad gdon sdig sgrib dus ma yin pa'i 'chi ba'i 'jigs pa bag chags dang bcas pa sbyangs /
'chi med tshe'i dngos grub thob /
slar yang 'od zer ba spu'i bu ga nas phyir stong gsum gang bar 'phros pas /
brtan g.yo snod bcud thams cad 'od du zhu nas rang la thim /
rang yang rim gyis 'od du zhu nas thugs ka'i thig le'i bar du thim /
de yang nam mkha' la sprin dengs pa ltar 'od gsal stong nyid kyi dbyings su thim par bsam la gnas lugs ma bcos pa'i ngang du khong glod de cung zad cig mnyam par bzhag go
/de dag ni mtshan bcas dang mtshan med kyi srung ba'i rim pa'o //
gnyis pa dngos gzhi la /
lus gnad drang por bsrangs te /
rang gi lus 'ja' tshon lta bu dwangs shing gsal ba'i lte 'og tu yi ge raM dmar po me 'bar la khad pa zhig bsgom /
de la yid gtad de 'og rlung cung zad bskyod pa'i rkyen gyis me dmar hur gyis 'bar /
lus kyi nang thams cad gang /
nad gdon sdig sgrib thams cad bsregs /
rlung ro phyir 'bud pa dang mnyam du bsregs pa'i lhag ma rnams kyang dud khung nas du ba 'thon pa bzhin 'od gsal stong pa nyid kyi dbyings su thim par bsam la rlung ro lan gsum bsal /
de nas rang nyid skad cig gis bcom ldan 'das mgon po tshe dang ye shes dpag tu med pa sku mdog dkar la dmar ba'i mdangs chags pa /
zhal gcig phyag gnyis mnyam gzhag gi phyag rgyas 'chi med tshe'i bdud rtsis gang ba'i bum pa bsnams pa /
dar dang rin po che sna tshogs pas brgyan cing zhal 'dzum pa rab tu zhi ba'i nyams can /
zhabs rdo rje'i skyil mo krung gis pad zla'i gdan la bar snang gi khams su bzhugs par gsal gdab la rlung ro lan gsum bsal rjes /
thugs ka'i dbus su zla ba la gnas pa'i rlung sems dbyer med pa'i ngo bo hrIHyig dkar po gsal zhing 'bar ba la sems zhugs pa bzhin gtad pas /
de las 'od zer kha dog sna tshogs pa bun gyis 'phros /
khams gsum gyi brtan g.yo snod bcud thams cad la khyab pa'i nam mkha'i khams kyi dwangs bcud mtha' dag 'od zer kha dog lnga ldan gyi rnam par bsdus te smin mtshams kyi thad du byung ba /
rlung kha nas dal bus rngubs te mchil ma dang bcas mid pas lus kyi nang du sib sib zhugs pas bcud dwangs ma thams cad thugs ka'i hrIHla thim pas 'chi med nam mkha'i srog 'grub par bsam /
'og rlung cung zad 'then cing kha sbyor gyi tshul du thub tshad gzung /
mi thub pa dang dal bus phyir dbyung bas nam mkha'i rang gnas su chags par bsam la rig pa 'dzin med du 'jog
/de lta bu'i dmigs pa dang rlung sbyor lan gsum bdun nyer gcig sogs byas pas srog rlung ma bu 'phrad pa'i rtags su sgregs pa chil gyis yong ste /
de byung na nyin zhag re'i 'chi ba bslu nus par the tshom med cing /
rgyun du ma chag na tshe nyi zla dang mnyam par 'gyur bar gsungs so //
gsum pa rjes ni /
slar yang rang nyid skad cig gis dpal rta mgrin du gsal ba'i thugs kar byang chub sems kyi thig le kha dog lnga ldan du gsal ba las /
'od zer dkar dmar mthing gsum 'phros pa rdo rje lu gu rgyud kyi rang bzhin du gyur pas lus phyi nang gi ba spu'i khung bu tshun chad kyang go mtshams med par gtams pas /
'chi med kyi dngos grub brtan cing bar chad thams cad srung bar bsam la /
oM b+h+rU~M badzra sogs kyi sngags cung zad bzla /
oM badzra rak+Sha kA wA tsi hU~M b+h+rU~MH
zhes lan gsum brjod pas brtan par bya /
dge ba 'di yis myur du bdag
/'chi med rig 'dzin 'grub gyur nas //
zhes sogs bsngo smon dang shis pa brjod pas mtshams sbyar te spyod lam dge ba'i bya ba la 'jug
/khyad par sems can gyi srog mi gcod /
tshe dang khams la gnod pa'i zas spyod spang /
srog bslu dang /
nye'u 'don pa dang /
sAts+tsha gdab pa sogs tshe 'phel ba'i thabs la brtson par bya'o //
de lta bu'i rnal 'byor zab mo 'di nyid dro gang dang /
tho rangs dang /
dgong mo sogs zas rnying pa zhu /
gsar pa ma zos pa'i dus nam du'ang nyams su blang rung bar gsungs mod /
gtso bor tho rangs kyi dus su ma chag par nyams su bstar ba nyid phyag bzhes su mdzad do //
'chi med rig 'dzin grub pa'i chu gter las //
legs 'ongs lam bzang bdud rtsi'i mchod sprin gyis //
rje btsun bla ma'i zhabs pad bskal pa brgyar //
'tsho gzhes phrin las dge mtshan rgyas gyur cig
/ces pa'ang mtshungs med thugs rje'i gter chen mchog sprul rin po che karma nges don dbang po'i gsung gis bskul ba ltar /
bya bral ba mkhyen brtse'i dbang pos zab gter dang dag snang gi gzhung zung du 'brel ba'i dgongs don shin tu gsal bar bsdebs pa sarba dA shrI yo b+ha ba tu /
dge'o ///
/
