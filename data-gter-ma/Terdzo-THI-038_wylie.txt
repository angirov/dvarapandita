dam can zhing skyong gnyis kyi sgrub pa'i sgab 'dre mnan pa'i man ngag bzhugs so //
na maHshrI pra b+ha ma hA kA la ya /
'dir ni yang dag bshad bya ba //
slob dpon nus pa ldan pa yis //
sgab 'dre legs par mnan pa na //
slob brgyud mi rabs bcu gsum mam //
bdun nam tha ma'ang gsum gyi bar //
ma mnan na yang skyon med zer /
kho bos lan gsum mnan na yang //
mnan pa grub na bkra shis dge /
mnan tshul rgyas bsdus mang na yang //
sgrub pa rtags thon dgos phyir dka'//
sgrub mi dgos par mnan chog pa //
ma hA ba la 'di nyid zab //
de las gsar rnying rigs mang yang //
gnam chos 'di nyid zab cing rno //
zhing skyong dam can gnyis ka yi //
sgrub pa'i bar chad sgab 'dre ni //
shog bur snag tsha gtsang ma yis //
ling+ga gcig la mgo gsum pa //
dbus mi g.yas bya g.yon spre'u //
lag pa mi la rkang pa bya //
spre'u'i mjug ma yod pa bri //
snying ga dzaHgnyis kha sprod bar //
tri yig gsum ni brtsegs mar bri //
de mthar yig mgo phyir bstan la //
sgrub pa la bar du gcod par byed pa sgab 'dre lag ring /
btsan yam shud dmar po /
'byung po the'u rang stong 'khrug gsum khug cig
/mA ra ya dzaHdzaHrbad nan /
ces bri /
spyi bor nan dang rkang zhabs yaM//
yan lag dzaHhU~M baM hoHbri //
tha mar dzaHdang khram gyis bskor //
de la 'gugs gzhug brgya rtsa bya //
ma hA ba la'i sku gzugs ni //
gnam chos bzhin du bris pa la //
bskyed bstim rang sngags brgya rtsa bzla //
ro g.yam rdo rje rgya gram dang //
ri rab gling bzhi bcas pa bri //
mchod rten 'og gam lam rgya gram //
lha khang ngam ni sgrub khang gi
/them 'og gru gsum dong brus la //
dam sri ling+ga mgo phyir bstan //
gan rkyal mnan nas 'gugs gzhug bya //
de steng ma hA ba la bzhag
/sa khod re la rgya gram re //
dgu bri ro g.yam rgya gram mnan //
de steng me khrol chu thigs blug
/legs par bcags la mi mngon bya //
de steng rta bro gang rung brdung //
rkang pa g.yon pas rgya gram mnan //
de ltar bya ba gal che zhing //
lo 'ga' song nas bskyar yang legs //
de skad rA ga a s+yas smras ///
/
