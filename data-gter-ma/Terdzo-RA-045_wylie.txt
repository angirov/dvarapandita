dpal rta mgrin bde gshegs 'dus pa dregs pa kun sgrol gyi drag sngags bsnyen lugs gsum gyi gdams pa bzhugs so :
na mo ha ya grI bA ya :
bdag 'dra pad+ma 'byung gnas kyis :
drag sngags bsnyen lugs gsum du bstan :
'jig rten las la gzud pa'i phyir :
dregs pa gcun pa'i bsnyen pa dang :
ting 'dzin las su rung ba'i phyir :
gsang ba sngags kyi bsnyen pa dang :
rtogs pa mngon sum bya ba'i phyir :
lta ba skye med bsnyen pa 'o :
rgya rgya rgya :
dregs pa gcun pa'i bsnyen pa ni :
yi dam sngags kyis mgo drangs te :
sde brgyad gnad la dbab pa yi :
drag sngags them du bstan par bya :
oM ha ya grI ba pad+ma kro d+hI shwa rI:
badzra pA Ni :
badzra kI li kI la ya :
ma hA kA la yak+sha :
ya mAn+ta ka kA la rU pa :
karma raM raM dz+wa la raM hU~M hU~M phaT phaT:
khroM ga ru Da tsa le tsa le hU~M phaT:
e dzaHhU~M baM ho :
sarba e trig nan :
e hur thum dza :
e mA ra ya rbad :
ya ma ya :   gshin rje /
ma ma ru lu ma :   ma mo /
ma hA de wa a :   lha chen /
tIrti ka du :   mu stegs /
yak+sha shwa :   gnod sbyin /
rA tsa tsa :   rgyal po /
shu la tsa tsa :   dregs pa srog zan dmar po /
haM shaM tri :   'gong po /
rak+sha ra :   srin po /
ru dra ha :   bdud /
badzra sA d+hu tri :   rdo rje legs pa /
ru dra ru :   dam sri /
biSh+Nu ra :   gza'/
mun mun pa :   bdud /
bi nA ya ka tri :   bgegs /
a bi shu la dza :   btsan ya ba rkya bdun /
tri nu shu la tri :   the'u rang /
nA ga phu :   klu bdud rnams kyi srog snying /
e sarba snying gzir breng shag yaM rbad :   gzir sngags so //
gong du bsnyen pa song ba yis :
bdag nyid ting 'dzin rtsal shugs bskyed :
bdag gam gzhan la 'tshe dus su :
dregs pa gang yin shes pa na :
de nyid kho na them du gzhug :
shis la tshan che myur ba yin :
dregs pa gang yin ma shes na :
thams cad dril te bzla ba yin :
bdag gam gzhan gyi dgra bsad na :
dregs pa'i gzir sngags mjug nyid du :
dgra bgegs ming nas gang blangs pa :
de ma thag tu brlag par 'gyur :
drag sngags them yig bsnyen dus su :
sngags rnams mtshon cha'i rang bzhin can :
dregs pa gang gnod bsgral bar bsam :
de las ye shes me phung dang :
drag sngags mtshon cha'i 'khor lo 'phros :
pho rgyud mo rgyud lha srin dang :
'byung po klu rigs rgyal bsen sogs :
me lce'i kha yi sbrang ma bzhin :
thams cad ma lus bsreg par bsam :
'di ltar bsgrubs pa'i drag sngags kyis :
gza' klu gnod sbyin gtum po sogs :
dregs pa mthu stobs che rnams kyang :
me lce'i kha yi sbrang ma bzhin :
thal ba rdul du brlag 'gyur na :
sa bdag rgyal bsen la sogs pa :
'byung po phra mo smros ci dgos :
brdar bsregs steng gi rtsa sbur bzhin :
thams cad ma lus bsreg par 'gyur :
dregs pa gcun pa'i bsnyen pa 'o :
rgya rgya rgya :[ \u0f88\u0f88\u0f88\u0f88 ]gsang ba drag sngags bsnyen pa ni :
dkyil 'khor dam pa gnyis rdzogs nas :
hU~M hU~M hU~M gi sgra bsgrags pas :
rgyal ba'i dkyil 'khor rang la rdzogs :
gsal zhing brtan pa'i gzi brjid dang :
sngags kyi 'od zer 'phro 'du yis :
rgyal ba rgya mtshor mnyes mchod phul :
'gro drug sems can log rtog sbyangs :
thams cad sngags kyi rang sgrar 'ur :
yang dag bskyed rim brtan po'i ngang :
phaT phaT phaT kyi sgra brjod pas :
snang srid dregs pa thams cad kyang :
'dar zhing bdag la 'dud par bsam :
dngos po 'byung ba thams cad kun :
lha dang sngags su byin gyis brlab :
snang srid dkyil 'khor chen por shar :
longs spyod rdzogs sku chen po thob :
byin rlabs thugs ka'i hU~M la bsdu :
de la sems bzung ma yengs bzhag :
rgya rgya rgya :[ \u0f88\u0f88\u0f88 ]lta ba chos nyid bsnyen pa ni :
gdod nas snang srid 'khor 'das kun :
skye med brjod bral chos kyi sku :
chos sku dag pa'i ngang nyid las :
longs spyod rdzogs sku chen por bzhengs :
ye shes sgyu ma'i dkyil 'khor rnams :
ma skyes gdod nas rang la rdzogs :
snang la rang bzhin med pa'i ngang :
'gag med 'od gsal phyogs bcur 'bar :
bsam yas sgyu 'phrul drwa ba'i tshul :
stong gsal rang byung dkyil 'khor te :
dmigs su med la mngon sum gsal :
byar med ngang nas snying po'i sngags :
grags stong brag ca'i rang sgrar 'ur :
skye 'gag med pa'i ting 'dzin la :
ma yengs ngang gis bzhag pa ni :
mthar thug dbang chen sgrub pa'i thabs :
dam pa'i don gyi man ngag go :
de ltar rang sems rnal 'byor pas :
skad cig 'bras bu chos sku thob :
dmigs med snying rjes gzugs skur bzhengs :
phrin las rta mchog nyid dang mnyam :
snyigs ma 'bras bu'i dus tshod du :
gdams pa 'di nyid dar nas kyang :
sprul pa rim nas rim brgyud pas :
'gro ba'i don chen byed par shog :
rgya rgya rgya :
o rgyan pad+ma 'byung gnas kyis mnga' bdag khri srong dang lo chen bai ro tsa na la gdams pa \u0f80atsha :
gter rgya :
gab rgya :
gtad rgya :
spa gro dpyad dkar stag tshang gi brag dmar po me lce mched pa 'dra ba nas drag sngags kyi gter ston gru gu yang dbang gter gyis spyan drangs pa'o ///
/
