\u0f01\u0f83:
bla ma dgongs pa 'dus pa'i rdzogs rim man ngag snying po gser gyi yang zhun las gzhan don mthong grol 'khor ba sun 'byin bzhugs so :
\u0f88\u0f88\u0f88\u0f88\u0f88\u0f88\u0f88\u0f88
na mo g+hu ru d+he wa d+hA ki nI hU~M:
ngo bo rang bzhin thugs rje'i sku :
dbyer med stong gsal lu gu rgyud :
mthong thos bcom ldan de bzhin gshegs :
zhing khams yongs rdzogs la phyag 'tshal :
tshad med dgongs pa rmad po che :
yongs khyab 'gro ba 'dul don du :
las dang nyon mongs bag chags rnams :
zhi byed mthong grol 'di gsungs pa :
bri dang rab gnas las la sbyar :
che brjod phan yon bcas pa ste :
de ltar bye brag rnam pa bzhi :
nus stobs ldan pa'i rnal 'byor pa :
gzhan don sems bskyed ldan pas brtsam :
'di ni stobs chen rgyal po ste :
kun bzang dgongs pa rig 'dzin lung :
bstan pa'i snying po yang dag go :[ \u0f88\u0f88\u0f88\u0f88\u0f88\u0f88\u0f88 ]'di ltar bri ba'i rim pa ni :
dus bzang nya stong brgyad gsum mam :
gza' skar shis pa'i yar ngo'i tshe :
de nyid lha 'am sems bskyed sogs :
dkyil 'khor gsum ldan rnal 'byor pas :
snga dro shar phyogs mdun bltas te :
dar ras gro shog gang 'dzom la :
ga pur gurgum tsan+dan sogs :
dri bzang sman gyi rnam pa dang :
a mr-ita sogs sbyar ba 'am :
mtshal lam rin chen gang 'dzom gyi :
khu bas tsakra bri ba ni :
sku dang gsang sngags 'od khyim bcas :
dpe'u chung ltar du mkhas pas brtsam :
gnyis pa rab tu gnas pa yi :
cho ga'ang sngar bzhin dus bzang tshe :
bkra shis yid 'ong gnas khang du :
phyags dar brkyang nul chag chag gdab :
rtsa ba gsum gyi dkyil 'khor bzhengs :
phyi nang gsang mchod gtor tshogs kyang :
bsod nams spel phyir ci mang bsham :
tsakra dkyil 'khor dbus su bzhugs :
gzhan yang bum pa la sogs pa :
rab gnas gzhung bzhin legs par bkod :
sngon 'gro nas gzung las gzhung bsrang :
bdag bskyed lha yi rnal 'byor bsgom :
mdun bskyed dkyil 'khor bum pa yang :
rtsa ba gsum gyi lha tshogs gsal :
g+hu ru d+he wa d+hA ki yi :
bzlas pa ci mang 'khor lo bskor :
'bru gtsang me tog gtor ba'i nas :
dri chab sbyar bas bshams par yang :
lha sngags rten 'brel snying po dang :
A li kA li la sogs pa :
mthong grol tsakra'i sngags rnams kyang :
brgya stong khri 'bum ci 'grub bzla :
lha la mchod bstod gtor ma 'bul :
de nas tsakra gu gul lam :
gang 'dzom spos kyi dud pas bdug :
yungs dkar til brab drag sngags brjod :
spros la dga' 'am rgyas byed na :
sbyong ba khrus la sogs pa rnams :
rab gnas cho ga'i skabs ltar bya :
tsakra swa b+hA was sbyangs te :
stong par gyur pa'i ngang nyid las :
b+h+rU~M las rin chen gzhal yas khang :
'od zer ye shes lnga dang ldan :
khyud mo sgo khang rta babs mdzes :
snang la rang bzhin ma grub dbus :
kun bzang yab yum rigs lnga dang :
khrag 'thung yab yum la sogs pa :
rigs brgya bla ma d+hA kir bcas :
'od dang 'od zer tshul du bskyed :
gsang sngags yi ge'i 'bru rnams kyang :
'od zer skar ma'i phreng ba ltar :
'phro 'du rang sgra sgrog par gsal :
spos bsreg dgug gzhug rol mo bsgrag :
spyan 'dren tshig brjod me tog 'thor :
rten 'brel snying sogs sngags rnams brjod :
de tshe phyogs bcu dus gsum gyi :
bla ma yi dam d+hA ki'i tshogs :
sangs rgyas byang chub sems dpa' dang :
rgyal ba sras 'khor bcas pa rnams :
'gro la thugs brtses nyer dgongs nas :
skad cig nyid la byon nas kyang :
'khor lo la ni thim bsam zhing :
bskyed pa'i dam tshig sems dpa' dang :
spyan drangs ye shes sems dpa' gnyis :
dbyer med gcig tu gyur pa la :
bstod mchod 'dod don gsol ba gdab :
dbang bskur rgyas gdab bsre bsnan cing :
slar yang khrus gsol la sogs pa :
rab gnas cho ga'i skabs ltar bya :
'dod gsol chen po dus 'dir brjod :
de nas las sbyor so so yi :
skabs nas 'byung ba shes par bya :
'dod gsol tshig dang rjes mthun pa'i :
dmigs pa dag ni shugs bskyed bya :
de nas mchod bstod gtor ma 'bul :
zab mo g+ha Na'i rol pa yang :
ci ltar 'os pa dus 'dir bya :
bla ma yi dam la sogs pa :
lha rnams yi ge'i 'bru la bstim :
de dag bde gshegs thams cad kyi :
yon tan phrin las sku gsung thugs :
ye shes chen po las byung ba'i :
'od kyi gong bu drwa ba can :
de gang mthong ba'i 'gro rnams kyi :
las dang bag chags sdig sgrib rnams :
byang zhing dag par gyur nas ni :
kun bzang dgongs pa kha lo sgyur :
rnam par grol ba'i gding thob bsam :
bkra shis tshigs su gcad pa brjod :
yi ge brgya pas nyes byas bshags :
tsakra pho brang ma nyams bltabs :
dri bzang rin chen sman 'brus mchod :
dar zab sna lngas klubs su gzhug :
tsakra ngo bo chos kyi sku :
rnam pa 'od 'phros longs spyod rdzogs :
thugs rje sprul skus 'gro ba 'dren :
sku gsum yongs rdzogs chen po ste :
gang mthong skye 'gro 'khor mtha' can :
lam pa skad cig mthong grol rdzogs :
rjes la bsngo ba smon lam sogs :
spyi dang mthun par shes par bya :
gsum pa las la sbyar ba ni :
rim pa nyi shu rtsa gcig ste :
lta sgom spyod par ldan pa yi :
rnal 'byor rnams kyis 'di ltar 'bad :
kun la byang chub mchog sems bskyed :
nya stong brgyad gsum dus bzang bstun :
gsum la skyabs 'gro gtor mchod 'bul :
dkyil 'khor gsum ldan de nyid ngang :
dar gdugs lhab lhub rol mo'i sgra :
mchod dbyangs sngags sgra sgrog pa dang :
bkra shis brjod cing me tog 'thor :
chos ston sbyin gtong bsod nams bsags :
nam mkha' g.ya' dag nyi shar kha :
gtsang zhing mtho ba'i sa phyogs su :
tsakra zhal phye sku khrus gsol :
nyi ma'i dkyil 'khor dngos dang sprad :
zer gyis 'gro ba 'dren dmigs shing :
tsakra nyi ma la thim ste :
tsakra nyi ma dbyer med gyur :
nyi ma gang gis mthong ba yi :
'gro rnams nyon mongs rang zad nas :
kun bzang dgongs pa mngon gyur bsam :
A+o~M AMHhU~M:
mthong ba don yod bcom ldan 'das :
bla ma yi dam mkha' 'gro'i tshogs :
dus gsum bde gshegs dkon mchog gsum :
ma rig mun sel 'od po che :
nyi ma'i dkyil 'khor la bzhugs pa :
rgyal ba rnams la phyag 'tshal lo :
khyod kyi thugs rje'i 'od zer gyis :
rmongs par gyur pa'i 'gro rnams kyi :
'thibs po'i sgrib pa bsal nas kyang :
rnam mkhyen go 'phang thob mdzad gsol :
ces dang gzhan yang gang 'thad kyi :
'dod gsol smon lam gdab par bya :
de ni nyi ma mthong grol te :
nyi ma sgra gcan g.yogs dus kyang :
de bzhin cho ga ldan pa la :
khyad par smon lam gdab pa'i tshe :
nyi ma sgra gcan las grol bzhin :
bdag dang 'gro ba ma lus kun :
mi mthun phyogs las rnam rgyal nas :
go 'phang mchog la dgod par shog :
ces pa'i gsol ba gdab par bya :
rjes ni bsngo sogs spyi dang mthun :
sa ma ya :
zla ba la yang de bzhin las :
khyad par bco lnga'i zla shar tshe :
'di ltar smon lam 'dod gsol bcas :
A+o~M AMHhU~M:
ma rig mun sel thugs rje can :
khyed la phyag 'tshal skyabs su mchi :
nyon mongs tsha ba'i sdug bsngal gyis :
gdung bar gyur pa'i 'gro rnams la :
bsil mdzad zla ba lta bu'i sku :
skyabs chen dam pa mdzad du gsol :
gang gi zla ba sgra gcan las :
grol nas gsal ba ji bzhin du :
las kyi zhags pas dam bcings pa'i :
'gro ba'i las zhags bkrol nas kyang :
mchog lam de ni bstan du gsol :
ces sogs cho ga mkhas pas brtsam :
de ni zla ba mthong grol lo :
sa ma ya :
gang zhig chu bo chen po la :
rgyun 'bab la sogs mtsho rdzing 'gram :
dkyil 'khor la sogs mchod pa bkram :
tsakra zhal phyes mchod pa 'bul :
rab gnas bzhin du bde gshegs bstim :
rin chen sman 'bru dar zab bcas :
'byor na rat+na'i za ma tog :
ma 'byor rdza yi gwa'ur gzhugs :
mchod sprin 'dod gsol smon lam dang :
rol mo sngags kyi sgra bsgrags shing :
chu bo'i dkyil du bzhugs su gsol :
A+o~M AMHhU~M:
nyon mongs sgrib pa bag chags sbyong mdzad cing :
ye shes thugs rje chen po bcom ldan 'das :
zag med chu rgyun gdul bya'i re ba skong :
bde chen lam ston mchog la phyag 'tshal lo :
chu chen 'di mthong myang dang reg pa yi :
'gro rnams khyed kyi thugs rjes gzung du gsol :
sdug bsngal 'khor ba'i mtsho las myur sgrol nas :
bde chen thar pa'i skam sar phyin par mdzod :
ces dang gzhan yang smon lam gdab :
'di la chu rgyun chad med ces :
gzhan ni spyi dang 'dra ba 'o :
chu bo mthong grol shin tu zab :
sa ma ya :
tsakra dar sman rin chen bcas :
rin chen sa yi gwa 'ur gzhug :
ri bo chen po yon tan ldan :
'phan bzang rtse mor bzhugs su gsol :
sa gter rdo sgrom lag tshag bsdam :
gzhan gyis mi rnyed bka' rgyas gdab :
mchod gsol dang bcas smon lam gdab :
A+o~M AMHhU~M:
rgyal ba sras bcas thugs rje ldan :
lhun rdzogs ri rgyal lta bu'i sku :
lhar bcas 'gro ba ma lus pa'i :
skyabs gnas mgon la phyag 'tshal lo :
las kyi btson dong 'bar ba'i nang :
skye rga na 'chi'i sdug bsngal gyi :
nyon mongs ri bos non pa la :
brtse ba chen pos gzigs su gsol :
gang tshe khyed mthong dran pas kyang :
mgon khyed dpa' bo chen po ste :
rjes su bzung nas 'khor ba las :
myur du thar bar mdzad du gsol :
ces sogs gsol ba btab nas ni :
dus gsum sangs rgyas thams cad kyi :
bzhugs gnas pho brang ri bor gyur :
de mthong 'gro rnams grol bar dmigs :
de ni ri bo mthong grol lo :
sa ma ya :
snyan grags ming can dben gnas kyi :
dbus su gang yin snying po'i rtsar :
dkyil 'khor tsakra mchod gtor bsham :
rtsa gsum sgrub mchod gzhung bzhin bya :
de nas tsakra gar 'thad gzhug :
smon lam 'dod gsol shis pa brjod :
dben gnas 'og min bde ba can :
mkha' spyod la sogs rgyal ba yi :
bzhugs gnas pho brang dngos su bsam :
A+o~M AMHhU~M:
sangs rgyas thams cad bzhugs pa yi :
pho brang rin chen gzhal yas 'dir :
rgyal ba'i bka' gsang rmad po che :
'di bzhugs bden pa'i byin rlabs kyis :
bde gshegs thams cad rgyud bskul nas :
'gro ba sems can thams cad la :
thugs rje brtse bas rab bzung nas :
byin gyis brlab par mdzad du gsol :
gang zhig gnas 'di mthong ngam thos :
bgrod par gyur pa'i 'gro rnams kyi :
bsam pa chos bzhin 'grub pa dang :
myur du grol bar mdzad du gsol :
ces dang gzhan yang smon lam ni :
so sos ji ltar 'dod bzhin gdab :
rjes la dga' ston rim gro bya :
mthong grol gnas mchog dam pa 'o :
sa ma ya :
gsar du bzhengs pa'i gtsug lag gam :
rnying pa yin yang rung ba'i nang :
rtsa gsum dkyil 'khor sgrub mchod bya :
gar 'thad dam par tsakra bzhugs :
bkra shis mnga' gsol smon lam gdab :
A+o~M AMHhU~M:
dus gsum sangs rgyas sku gsung thugs :
yon tan phrin las mi zad 'bar :
dpal dang ldan pa'i bcom ldan 'das :
'khor dang bcas la phyag 'tshal lo :
gang zhig gtsug lag gzhal yas 'di :
mthong ngam yang na thos kyang rung :
bgrod par gang gyur 'gro rnams kyi :
las ngan sdig sgrib kun byang nas :
phyir mi ldog pa nges thob ste :
rang gzhan kun don byed pa yi :
'gro ba'i mgon du gyur nas kyang :
bstan pa'i rgyal mtshan 'dzug par shog :
de mthun smon lam gzhan yang gdab :
rtag tu mchod dang bkur sti 'bad :
de ni gtsug lag mthong grol lo :
sa ma ya :
grub gnas 'dun sa chen po ru :
tshad ldan mchod rten bzhengs pa 'am :
ma grub sngar gyi rnying pa la :
rab tu gnas dang dkar chab gsol :
mdun dugazhung bzhin cho ga bya :
bya ru tog la tsakra nyid :
byin rlabs sku gdung ring srel dang :
mchod pa'i rdzas bcas bzhugs su gsol :
mchod bstod mnga' dbul 'dod gsol sgrogs :
A+o~M AMHhU~M:
bde gshegs thugs rten bdud 'dul chen po'i sku :
thugs rje phyogs bral ring bsrel snying po can :
lha dang mis mchod mthong thos reg la sogs :
'brel tshad don ldan khyed la phyag 'tshal lo :
khyed mthong mtshan tsam thos pa'i 'gro rnams kyi :
'dod chags zhe sdang gti mug nga rgyal che :
phrag dog 'jigs pa'i rtog pa kun bcom nas :
ye shes 'od kyi snang ba bstan du gsol :
'phral rkyen yun gyi sgrib par gyur la sogs :
mi mthun phyogs ngan myur du zhi ba dang :
chos dang tshe dpal longs spyod 'dod dgu 'phel :
yul ris rgyal khams dge zhing bkra shis shog :
ces sogs smon lam gang rigs gdab :
bskor ba phyag mchod phu dud bya :
mchod rten de mthong 'gro ba rnams :
grol dang 'khor ba mtha' can no :
sa ma ya :
mthong thos tsakra rab gnas bcas :
glegs bam gang 'thad dbus su gzhug :
mchod dang nyams len gsol ba gdab :
A+o~M AMHhU~M:
gsung rten ma rig mun sel sgron me mchog :
nyon mongs nad 'joms bdud rtsi rin po che :
yan lag bcu gnyis srid dang rgud pa sel :
phyi nang kun don khyed la phyag 'tshal lo :
glegs bam 'di mthong de yi sgra thos shing :
cung zad tsam yang nyams su len rnams kyi :
nyon mongs 'khor ba'i gcong snying thon nas kyang :
yang dag nges pa'i dgongs don rtogs par shog :
ces pa'i gsol tshig brjod nas kyang :
sna tshogs dar gyis tsakra dril :
tshad mthun mnyam gzhug 'bral med 'grogs :
glegs bam de mthong grol zhes bshad :
mos kyang 'khor ba mtha' can no :
sa ma ya :
sku rten 'bur du btod rnams kyi :
tsakra nang rdzong tshul du gzhug :
de yi byed tshul spyi dang mthun :
ris su bris la rgyab yig gam :
yang na dkar zhal 'og tu bri :
de la rab gnas sngar bzhin bya :
mchod bstod so so'i lha gzhung dang :
'dod lhar mchod pa mnga' dbul bya :
phyag 'tshal smon lam gsol tshig ni :
rang rang gzhung nas 'byung ltar ro :
sku rten mthong grol 'brel don ldan :
sa ma ya :
sngags kyi rnal 'byor chen po yis :
dbang dang sgrub sogs gang yang rung :
dkyil 'khor dam pa bkram pa'i tshe :
tsakra de yi steng du phub :
rang gzhung tshugs pa'i cho ga ni :
dkyus ltar sngags pas bya ba dang :
tsakra la yang dgongs pa gtad :
A+o~M AMHhU~M:
dkyil 'khor chen por bzhugs pa yi :
lha rnams bdag la dgongs su gsol :
khyed kyi mkhyen brtse ye shes dang :
'khor lo chen po'i bden stobs kyis :
dkyil 'khor 'di ni gang mthong ba'i :
'gro rnams nyon mongs rang grol nas :
ye shes dam pa mthong gyur te :
khyed dang dgongs pa mnyam pa dang :
rnam grol 'bras bu mngon gyur shog :
ces dang lha yi bstod pa bya :
dkyil 'khor mthong grol dam par 'gyur :
sa ma ya :
bum pa'i cho ga gang yang rung :
tsakra kha rgyan gseb tu gzhug :
bum bskyed bzlas dang mchod bstod kyang :
rang rang gzhung bzhin mkhas pas 'bad :
las sbyor dus su gsol tshig brjod :
A+o~M AMHhU~M:
bcom ldan 'gyur med che ge kye :
mtshan dang dpe byad ldan pa po :
ye shes bdud rtsi'i char rgyun 'beb :
'gro ba'i rtog sgrib sbyang du gsol :
khyed dang thugs kyi 'khor lo yi :
rten 'brel sbyor ba'i byin rlabs las :
rin chen bum bzang sus mthong zhing :
de 'brel 'gro ba thams cad kyang :
snying po'i sa la 'khod pa dang :
gnas skabs don 'bras myur 'grub shog :
ces brjod bum pa'i bdud rtsi dang :
'khor lo'i sngags kyi 'od zer gnyis :
chu dang 'o ma 'dres ltar gyur :
de yi chu reg 'gro ba gang :
sgrib sbyong don 'bras ldan dmigs shing :
las grub bum chu'i lhag ma rnams :
chu bo chen por bskyal bar bya :
de ltar bum pa mthong grol 'gyur :
sa ma ya :
sngags kyi gtor chen bshams pa'i tshe :
sna tshogs dar gyi cod pan dbus :
mthong ba don ldan tsakra gzhug :
rnam pa 'khor lor snang gyur kyang :
ngo bo lha yi pho brang nyid :
de la mchod bstod gsol ba gdab :
rang gzhung grub nas las sbyor tshe :
zhi rgyas dbang drag la sogs pa'i :
phrin las ci 'dod gsol tshig sgrogs :
las grub gtor ma gang mthong grol :
sa ma ya :
me chen snang gsal 'bar ba'i tshe :
tsakra de yi phyogs su bstan :
'khor lo'i 'od zer me la phog :
nyon mongs bud shing sreg pa'i me :
'ur 'ur chem chem 'od zer bcas :
de mthong tshig gam me lce phog :
gang yin 'gro ba thams cad kyi :
nyon mongs bag sgrib tshig bsam zhing :
sngags sgra sgrogs la gsol tshig brjod :
A+o~M AMHhU~M:
rgyal ba rgya mtsho'i thugs rje las :
ye shes bskal pa'i me ltar 'bar :
'od kyis ma rig mun pa sel :
zer gyis nyon mongs bud shing sreg :
'khor lo 'bar ba'i bden stobs kyis :
bdud sde'i dpung tshogs rab bcom zhing :
gang mthong 'brel pa'i 'gro ba rnams :
dben pa'i sa la gnas par shog :
ces pas me dkyil ye shes lha :
rtsa gsum la sogs gsal ba la :
dngos 'byor yid sprul mchod pa 'bul :
mar me yin na de nyid 'bul :
dbang med 'bar bar gyur pa'i mer :
gang tshig rdzas kyi ngo bor mchod :
sbyin sreg la ni gzhung ltar ro :
lha gshegs tsakra rang gnas bzhugs :
'khor gsum yongs dag chen por bzhag :
me 'od gang mthong reg pa rnams :
tshig kyang grol bar 'gyur ba 'o :
sa ma ya :
'du ba khrom chen tshogs pa'i tshe :
sems bskyed ldan pa'i rnal 'byor pas :
dri bzang spos bsregs dud pa la :
'khor lo chen po zhal phyes bdug :
smon lam gdab cing kun tu 'grim :
dud pa yongs la khyab par bya :
A+o~M AMHhU~M:
tshul khrims ye shes dri bzang spos kyi mchog :
tsakra thugs rje'i gzi brjid nus par ldan :
bde gshegs rgyal ba rnams la mchod par 'bul :
'gro rnams sgrib bral sangs rgyas myur thob shog :
ces dang gzhan yang smon lam gdab :
tsakra'i 'od dang dud pa 'dres :
rgyal ba mnyes shing 'gro rnams kyi :
nyon mongs nyes tshogs rab zhi nas :
rgyal ba'i dgongs pas bskyabs par bsam :
dud pa gang mthong grol ba'am :
mthar yang 'khor ba mtha' can no :
sa ma ya :
mthong grol tsakra rab gnas can :
sna tshogs mchod gsol chen por bcas :
dar 'phan rgyal mtshan tog tu gzhug :
rgyal ba sras bcas grangs med bstim :
'od kyis 'gro ba 'dren bsam zhing :
A+o~M AMHhU~M:
ci ltar sangs rgyas rnams kyi mdzad pa yi :
phrin las rmad byung gang la gang 'dul gyis :
'gro ba rnams kyi dpal du shar bar mdzad :
sprul dang yang sprul bcas la phyag 'tshal lo :
khyed bzhed 'gro don mdzad dus lags mod kyis :
de phyir dam pa bsnyel ba mi mnga' zhing :
brtse bas 'gro rnams rtag tu bu bzhin skyongs :
ba dan cod pan mgon pos srungs mdzod cig :
nad yams mu ge 'khrugs rtsod ma rungs ltas :
bdud dang 'byung po'i cho 'phrul zhi ba dang :
'gro rnams dpal 'byor bde skyid chos la spyod :
mi nub bstan pa'i rgyal mtshan 'dzug par shog :
ces dang la nye bzang po yi :
smon lam gzhan yang gdab par bya :
dge tshogs dus char g.yos pa bzhin :
'byung byed cod pan mthong grol lo :
sa ma ya :
tsakra sna tshogs dar gyis dril :
'od ldan me long mtho skor ram :
mkhyid gang la sogs gang 'byor dang :
lhan cig sbrags te dkyil 'khor dbus :
bzhugs su gsol la sgrub mchod 'bul :
mnga' gsol tshogs kyi 'khor lo bskor :
rnal 'byor mgul lam spyi bor bcing :
yang na dar sna'i cod pan bcas :
rgyal mtshan tshul du phyag g.yas phyar :
'gro ba mang pos mthong bar bya :
'od kyis 'gro ba 'dren dmigs shing :
A+o~M AMHhU~M:
ston pa sangs rgyas gtso la phyag 'tshal lo :
skyob pa dam chos rnams la phyag 'tshal lo :
'phags mchog dge 'dun rnams la phyag 'tshal lo :
bskal pa stong gi zhing khams 'od ldan du :
skyabs gnas gtso mchog gsum po rab snang bas :
gdul bya'i 'gro ba ma lus 'od du snang :
de dang de yi dkyil 'khor chen po ru :
bzang mchod 'di mthong reg dang de 'brel ba :
sa lam gcig chod rdzus te skye bar shog :
mgon po 'od mchog dri ma med pa'i dpal :
snang la ma 'gags ye shes rtsal po che :
gzugs sku mdzes ston 'gro ba'i kha lo sgyur :
smag rum mun pa'i tshogs kun 'joms pa po :
log pa'i lam sel dug snying 'byin par mdzad :
snang stong mtha' bral khyed ltar gcig par shog :
khyed kyi gdul bya'i zhing du rang snang zhing :
sngon gyi tha tshig smon lam rtsal rdzogs te :
dus ni 'di nas phyir mi ldog pa dang :
khyed kyi thugs kyi dkyil 'khor mthong bar shog :
sku yi pad ma spyi bor gnas pa dang :
gsung mdzod mi zad gter la longs spyod de :
yon tan phrin las ra bar tshud nas kyang :
khyed kyi spyod pa'ang myur du spyod par shog :
dmar 'od dwangs pa nyi ma 'bum gyi gzi :
mnyam gzhag bdud rtsi'i bum bzang bcud dang ldan :
'od zer drwa bas phyogs rnams mun pa sel :
'od zer mtha' yas khyed kyis da skyobs shig :
de ltar smon lam bcas pa yis :
kun tu rgyu zhing me long phyar :
rang don 'khri ba lo 'dod spangs :
gzengs bstod rig pa ngar mdangs skyed :
de ni me long mthong grol zab :
sa ma ya :
'dod 'byung mtshar sdug ldan pa yi :
nor bu rin chen dri ma med :
gang yang rung dang lhan cig tu :
mthong grol tsakra bzhugs pa la :
mchod pa 'bul zhing 'dod gsol brjod :
A+o~M AMHhU~M:
ci 'dod dngos grub ster ba'i rin po che :
gang 'brel dbul ba sel zhing bde legs spel :
'od dang gzi brjid rgyal ba'i dgyes pa skong :
khyod mthong 'gro rnams bsam 'grub chos 'phel shog :
ces dang dngos grub gang 'dod kyi :
smon lam gsol tshig brjod par bya :
nor bu rgyal mtshan rtse la phyar :
rtag tu gsol mchod chen po bya :
nor bu mthong grol dngos grub 'byung :
sa ma ya :
rdo ring gas grum med pa yi :
tog gam dkyil du brus pa'i nang :
'khor lo dar sman rin chen bcug :
bkra shis mnga' gsol rab gnas bya :
'gro ba mang po 'grim pa'i 'gag :
gru 'phang la btsas sa 'gag dang :
tshong 'dus khrims ra la sogs su :
g.yo ba med par btsugs pa la :
rgyal ba grangs med spyan drangs bstim :
gang mthong grol lam thob par bsam :
A+o~M AMHhU~M:
rdo ring rin chen bsam 'phel 'di :
rgyal ba rnams kyis byin brlabs shing :
rtags kyi rten dang ldan pa'i phyir :
'di mthong 'gro ba thams cad kyi :
lus ngag yid gsum sgrib byang nas :
mthong lam bden pa thob par shog :
ngan 'gro'i g.yang sa chod nas kyang :
mtho ris yon tan kun ldan te :
thar pa'i lam sna zin par shog :
'khrul pa'i rtog pa 'gags nas kyang :
rang byung ye shes mngon gyur nas :
yang dag nges don rtogs par shog :
bde chen gnas su dbugs phyung nas :
myur du mya ngan 'das thob shog :
ces pas rdo ring mthong grol gyur :
sa ma ya :
mtshan ldan mi mo grags can gyi :
mgul du 'khor lo btags nas ni :
sems ma'i tshogs rnams spyan drangs bstim :
de mthong rkang bzhi rkang mang sogs :
rigs mthun 'khor ba mtha' can nam :
smon lam mthu yis grol zhes gsungs :
A+o~M AMHhU~M:
bcom ldan sems ma'i dkyil 'khor mchog :
gzi brjid stobs 'byin nyon mongs 'jil :
rkang bzhi rkang mang 'gro ba rnams :
thugs rje'i rol pas bskyab tu gsol :
sdug bsngal srid pa'i mtsho las sgrol :
dal 'byor gru rdzing brnyes par mdzod :
thugs rje'i rtsal shugs ma chung bar :
ye shes phyag gis bsnyab tu gsol :
ces pa'i smon lam btab par bya :
d+hA ki mi mo'i mthong grol lo :
sa ma ya :
spyod pa skyong ba'i rnal 'byor pas :
spyi bor ral pa'i thor cog bcing :
de yi khrod du tsakra gzhug :
bla ma yi dam mkha' 'gro yi :
sgrub mchod ci 'grub byas nas kyang :
dkyil 'khor gsum dang ldan pa yis :
cang te'u dkrol zhing gling bu 'bud :
lus la rgyan gyis rnam par brgyan :
gar stabs 'chams shing nyams rtogs bskyang :
'khor gyi rnal 'byor pho mos kyang :
sna tshogs dar gdugs rol mo 'khrol :
sngags sgra sgrog cing hU~M glu blang :
khrom tshogs 'dus pa'i dkyil du rgyug :
mtshar zhes kun gyis blta bar bya :
rtsa ba gsum gyi bstod pa dang :
smon lam rgya chen gdab par bya :
de ni rnal 'byor mthong grol 'gyur :
sa ma ya :
khyad par chen po'i dus rnams su :
tsakra mchod gsol tshogs 'khor bskor :
bla ma yi dam d+hA ki dang :
phyogs bcu'i rgyal ba thams cad la :
mos gus dad pas gsol ba 'debs :
tsakra zhal phye blta ba'i tshe :
de las ye shes lnga yi 'od :
kha dog sna lnga rab 'phros pas :
rang gzhan sems can thams cad kyi :
las dang nyon mongs sgrib pa rnams :
ba mo nyi mas zhu ba ltar :
byang bar dmigs la smon lam gdab :
A+o~M AMHhU~M:
kun bzang bde spyod nam mkha'i mtha' klas pas :
yongs khyab 'gro ba ma lus thams cad kyi :
thog med dus nas tha ma da lta'i bar :
lus ngag yid dang de las gzhan pa yi :
nyon mongs sgrib par gyur pa ci mchis pa :
rgyu 'bras mkha' ltar dag par mdzad du gsol :
brtse ldan khyed kyi thugs rje ye shes la :
nam yang gsal dang mi gsal mi mnga' zhing :
nye ring thang lhod yangs dog yongs mi mnga':
de bzhin phyogs ris rgya chad kun dang bral :
srid pa'i mtha' nas mnar med thug pa yi :
mkha' mnyam 'gro ba ma lus thams cad la :
kun bzang khyed kyi thugs rjes khyab gyur kyang :
rang shes nga yi ming dang tshig gis bsgribs :
des bskyed da dung 'khor zhing 'khor bar 'khyams :
dri ma'i drwa ba las kyi rgya yis 'thums :
rten 'brel bcu gnyis mu khyud rtsibs la 'byar :
'khor lo chen pos 'khor lo bshig tu gsol :
mkhyen brtse'i ral gris drwa ba gcad du gsol :
thugs rje'i lcags kyus 'khor ba'i gting mtha' drongs :
ye shes sgron mes sgrib g.yogs mun pa sol :
khyed kyi klong du kun kyang thim par mdzod :
e ma ho :
kun tu bzang po kun bdag nyid :
'khor lo chen po 'khor ba'i gshed :
thabs dang shes rab gnyis med klong :
rab 'byams mthu stobs bsam las 'das :
bden pa de yi byin rlabs kyis :
khyod mthong skad cig reg pas kyang :
srid pa'i mtsho las sgrol bar shog :
sbyin stobs yon tan 'phel ba dang :
tshul khrims nges legs thob pa dang :
bzod chen go cha brtan pa dang :
rnam g.yeng 'dun bral brtson 'grus ldan :
bsam gtan chen po'i ting 'dzin gnas :
shes rab pha rol phyin rdzogs shog :
thabs mchog bde ba'i ro myang zhing :
stobs bzang stong nyid snying rje'i rtsal :
smon lam kun rig yongs rdzogs nas :
ye shes pha rol mthar phyin shog :
gzhir gnas rang byung ye shes de :
sgrib med mngon sum mthong nas ni :
rnam par rol zhing gong du 'phel :
zhing khams yongs rdzogs gtan la phebs :
bden zhen mthong bral rtogs par shog :
chos zad blo bral chen po'i dbyings :
mu mtha' yas pa kun bzang klong :
gzhi med lam stor 'bras bu yal :
byed spyod blang dor gnyis 'dzin bral :
la 'das yangs pa'i dkyil 'khor du :
rdzu 'phrul stobs mchog 'gyed par shog :
ces pa'i smon lam gdab bya zhing :
'khor lo me long ngos bstan la :
khrus gsol rang gis dngos grub blang :
spyi bo la sogs gnas lngar byugs :
de tshe bde gshegs rigs lnga dang :
sangs rgyas rnams kyis dbang bskur bsam :
phyag mchod maN+Dal rol mo 'bul :
'khor lo mthong grol e ma ho :
sa ma ya :
bzhi pa che brjod phan yon yang :
'chad de snyigs dus la la dag :
mu cor rtsod pa byed 'byung bas :
lung gis rgol ba bcom ste bshad :
'di mthong tsam gyis grol gyur na :
nyid rang da dung cis ma grol :
ces sogs rtsod la 'di sogs sbyin :
dus gsum sangs rgyas thams cad ni :
thabs mkhas thugs rje rmad po che :
'gro ba sems can kun don du :
rten cing 'brel bar 'byung ba yi :
bye brag sbyor ba dpag med mdzad :
mdo sde dkon mchog brtsegs las kyang :
rig sngags sman dang mkhyud spyad dang :
rten cing 'brel bar 'byung ba yi :
mthu ni bsam gyis mi khyab bo :
sangs rgyas byang chub sems rnams kyi :
thabs dang ting 'dzin rdzu 'phrul gyi :
spyod yul bsam gyis mi khyab bo :
zhes dang bkod pa chen po las :
sems can rnams ni 'dren don du :
phyi dang nang dang ting 'dzin dang :
de bzhin sbyor ba mang po yi :
thabs rnams du ma la brten te :
ces sogs mdo sngags kun nas grags :
'di mthong grol ba'i thabs rnams kyang :
rgyu rkyen rten 'brel nus mthu yi :
cha la brten nas grol 'gyur te :
dper na pi wang rgyud mangs las :
sna tshogs snyan pa'i sgra sgrog pa'i :
sgra de gcig las byung ngam ci :
rkyen mang tshogs las byung bzhin du :
sems can sangs rgyas snying po can :
grol ba'i sbyor ba rnam mang gsungs :
de phyir mthong grol 'di nyid kyang :
gsang sngags bla na med pa yi :
thabs kyi sbyor ba zab mo mchog :
rgyu rkyen rten 'brel sgyu rtsal lo :
de sogs rnam grangs du ma yis :
rtsod pa zlog cing phan yon ni :
dad ldan spro ba bskyed phyir bshad :
'di la spyi dang bye brag gnyis :
spyir ni sangs rgyas thams cad kyi :
sku gsung thugs kyi snying po sogs :
snying po sku gzugs bcas pa gang :
mthong thos reg pa'i che ba dang :
phan yon mdo rgyud du ma nas :
dpag tu med pa gsungs pa'i lung :
brjod kyis mi lang shes par bya :
khyad par gsang sngags yang snying rnams :
bris te tsakra la bkod cing :
rten 'brel zab mo'i sbyor ba dang :
smon lam bden stobs brjod pas ni :
de yi mthong thos phan yon rnams :
gang gi rdo rje'i ljags kyis kyang :
bklag par nus pa ma yin na :
gzhan rnams kyis ni smros ci dgos :
rgyud chen thal 'gyur las gsungs pa :
e ma gsang sngags mthar thug pa'i :
sgrub pa'i rim pa grangs mang yang :
gtso bo rnam par phyes pa yi :
thabs dang shes rab mchog tu zab :
ces pa 'di yang thabs mchog yin :
gzhan yang 'di skad thal 'gyur las :
zab mo'i don gyi sgrub pa nyid :
mdor bsdus nges par dril ba yin :
de la the tshom sus za ba :
sangs rgyas nyid kyi bka' bcag go :
de phyir nges par 'grub pa 'o :
ces dang nor bu phra bkod las :
yang dag gsang sngags tshig gi bden pa nyid :
rang gi blo yi snang ba'i the tshom thams cad bsal :
'khor ba'i sdug bsngal lam las grol ba 'o :
zhes sogs lung las mu mtha' yas :
bye brag so so'i phan yon ni :
nyi ma mthong grol sbyor ba yi :
'od kyis gar khyab 'gro ba rnams :
ma rig mun pa sangs nas ni :
shugs kyis rnam grol 'bras bu 'grub :
zla ba mthong grol de bzhin las :
khyad par nyon mongs tsha gdung sel :
bsil ba'i ye shes mchog la sbyor :
chu bo chen po'i mthong grol gyis :
chu la gnas pa'i 'gro rnams dang :
chu de gang mthong thams cad kyi :
lus ngag yid gsum sgrib byang nas :
thar pa'i lam sna zin nas grol :
ri bo mthong grol ri bo de :
gang gis mthong dang de 'brel ba :
las sad sangs rgyas zhing khams su :
rim mam gcig char bgrod par 'gyur :
de bzhin dben gnas mthong grol de :
mthong thos gnas der su 'khod pa :
ngang gis sgrib byang shes rgyud grol :
bde legs yon tan dngos grub 'byung :
'khor lo bzhugs pa'i gtsug lag khang :
de 'khor mthong ba'i 'gro ba gang :
bsod nams ye shes tshogs thob cing :
'brel tshad don dang ldan pa 'o :
thugs rten mchod rten mthong grol gyis :
sa 'og sa steng sa bla ru :
'gro ba sems can don chen 'gyur :
khyad par sems kyi sgrib pa sbyong :
mi gnas ye shes sa la 'god :
gsung rten glegs bam sus spyod dang :
de mthong chos de thos pa rnams :
bla med chos don spyad spyod nas :
ngag sgrib byang nas rnam par grol :
sku rten mthong grol lha nyid kyi :
thugs rje ye shes rlabs g.yos shing :
mthong thos 'gro ba'i lus sgrib byang :
grol ba 'khor ba mtha' can 'gyur :
dkyil 'khor mthong grol sus mthong zhing :
de dang gang 'brel 'gro ba rnams :
zhing khams dag pa nyid bgrod de :
nges don sa la de bzhin gshegs :
tsakra bzhugs pa'i bum pa la :
gang 'brel smin byed dbang thob nas :
mthong ba tsam gyis grol zhe na :
rol na de bas smros ci dgos :
de bzhin gtor ma mthong grol la'ang :
mthong dang reg pas 'tshengs pa ste :
gnas skabs mthar thug thams cad du :
thun mong mchog dang bcas te grol :
me chen mthong grol las sbyor gyis :
ro la sogs pa /   tshig pa gyur gang ngan song med :
'di mthong tsam yang sgrib byang nas :
ye shes brnyes nas ngang gis grol :
dud pa mthong grol sus brtsams pa :
gang 'brel dud pas khyab pa yi :
'gro ba bag chags bzang por 'brel :
thar pa'i sa bon brnyes pa ste :
de la brten nas grol bar 'gyur :
tsakra bzhugs pa'i dar 'phan la :
rlung gis skyod pa'i rlung de yis :
gang du khyab pa'i 'gro rnams kyang :
yon tan du ba ltar dang mtshungs :
'od ldan me long mthong grol gyis :
me long 'od gang mthong ba yi :
'gro rnams dpag med rgyal po yi :
zhing du skye bar the tshom med :
nor bu mthong grol sbyor ldan pas :
gang gis bcang dang mthong ba'ang rung :
de 'brel 'gro rnams 'phags pa yi :
nor bdun thob nas grol bar 'gyur :
rdo ring sbyor ba'i mthong grol gyis :
de 'brel 'gro ba dbugs phyung ste :
bde chen mkha' spyod dag pa'i zhing :
las rab rdzogs par nges legs thob :
ye shes mkha' 'gro'i mthong grol ni :
'jig rten mtshan ldan mi mo la :
bsten pas de gang mthong ba rnams :
shes rab chos kyi gding rnyed pa'i :
bag chags bzhag ste grol ba yin :
rnal 'byor mthong grol las sbyor gyis :
mi dang mi min la sogs pa'i :
snang ba 'gyur nas mthong grol te :
'jig rten 'khrul rtog ngang gis 'gag :
de nas las bzang mthud nas kyang :
dbang po gsum gyi khyad par la :
brten nas grol ba som nyi med :
khyad par 'khor lo chen po de :
mthong zhing dad pas dbang bskur ba :
byin gyis thang cig brlabs pas kyang :
bskyed dang rdzogs dang rdzogs bral ba'i :
de nyid gding chen nges thob nas :
grol 'gyur 'di la the tshom med :
gzhan yang mthong grol 'khor lo de :
gang du bzhugs pa'i sa phyogs der :
sangs rgyas rnams kyis byin brlabs shing :
ma mo mkha' 'gro la sogs dang :
dam can chos skyong sprin bzhin gtibs :
bkra shis byin chags dge legs kyi :
yon tan mthar thug 'phel ba dang :
gang gis bcang dang mchod bgyis pa :
gang+gA'i klung gi bye snyed kyi :
sangs rgyas rnams kyi yon tan kun :
gang zag de la rdzogs par 'gyur :
nges par yid gnyis bral ba'i mis :
mkhan po snang ba mtha' yas dang :
tsakra dbyer med dmigs byas te :
mang pos mthong ba'i sbyor ba gang :
byas pa'i skal bzang skyes bu de :
spyan ras gzigs dbang nyid thob phyir :
brtson 'grus skyed do phyi rabs bu :
gang zhig mtshams med lnga byas pa'i :
'gro ba de yis 'di bcang na :
rnam smin grol nas thar lam zin :
tshul khrims 'chal ba'i dge sbyong gis :
'di 'chang sdom pa nyid dang ldan :
dam tshig nyams pa'i sngags pa yis :
'di 'chang dam tshig sor chud do :
gang zhig gdon gyis zin rnams kyis :
'di 'chang gdon gyi 'jigs las grol :
de bzhin pha rol rig sngags dang :
phyogs rtsub gza' skar ngan pa dang :
sa rdo shing gnyan phru slog brko :
grib dang mna' 'don nyes pa sogs :
ngan dgu dug bcu thams cad las :
rnam par rgyal ba smros ci dgos :
de ltar mchog dang thun mong gi :
don 'grub yid bzhin 'khor lo ste :
'brel tshad don ldan mthong grol gyur :
gsang sngags kun gyi thugs chen pas :
gsang sngags spyod pa'i rnal 'byor dang :
sngags la mos pa'i gang zag las :
thun mong ched du kun la min :
mchog don ched du phyogs ris med :
de don rnal 'byor pas shes bya :
kun la gong du bstan pa bzhin :
bla ma yi dam mkha' 'gro yi :
bsnyen sgrub gtor mchod brtson par gces :
tsakra rab gnas lan mang bya :
khyad par las sbyor gang yang rung :
kun la mnga' gsol rol mo'i sgra :
mchod dbyangs la sogs brtson par gces :
khyad par rgyal khams chen po yi :
rim gro mchog tu 'di zab cing :
nyer gcig las sbyor sus rdzogs pa :
rab de tshe gcig lus gcig grol :
'bring po bar do dang por grol :
tha ma'ang skye ba 'di 'phos nas :
gzhan bar ma chod bud+d+ha 'o :
ci ltar skal ba dman gyur kyang :
ngan song gsum du ltung mi srid :
bdag 'dra pad+ma 'byung gnas kyis :
gsang sngags thabs kyi khyad par lam :
mtha' yas tsakra mthong ba yin :
'di las lhag pa yod re kan :
de phyir gces par snying ltar 'chang :
mnga' bdag yab sras thugs la sbos :
da lta spel ba'i skabs min pas :
ye shes mtsho rgyal yi ger bris :
phyi rabs don du gter du sbos :
las can gcig dang 'phrad par shog :
sa ma ya :
rgya rgya rgya :
sbas rgya :
gtad rgya :
gter rgya :
brda thim :[ \u0f80]atsha :
sangs rgyas gling pa'i gter ma'o //
mang+ga laM///
/
