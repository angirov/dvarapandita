\u0f01\u0f83:
gu ru'i thugs dam 'khor ba dong sprug las :
sgrub thabs snying por dril ba bzhugs so :
\u0f88\u0f88\u0f88\u0f88
thugs dam lha la phyag 'tshal lo :
bdag gzhan 'khor ba las sgrol phyir :
dus gsum sangs rgyas thams cad kyi :
thugs rje phrin las gcig bsdus pa :
de bzhin gshegs pa spyan ras gzigs :
'khor ba dong sprug sgrub pa'i thabs :
rgyud lung mang po'i don bsdus te :
pad+ma bdag gis dgod par bya :
de la sngon 'gro dngos gzhi rjes :
dang po skyabs sems tshogs gsag ni :
hU~M:
rang rig rtsa ba gsum gyi dngos :
mchog gsum 'dus pa lhag pa'i lha :
'khor ba dong sprug lha tshogs la :
gus pas phyag 'tshal skyabs su mchi :
mchod cing sdig pa thams cad bshags :
yi rang bskul zhing mi 'da' gsol :
dge tshogs 'gro ba yongs la bsngo :
'khor ba dong nas sprug pa'i phyir :
byang chub mchog tu sems bskyed do :
de nas mchod pa byin rlabs ni :
raM yaM khaM:
oM AHhU~M:
chos rnams thams cad stong par gyur :
stong pa'i ngang las snang srid kun :
mchod pa'i phyag rgya chen por gsal :
kun bzang mchod sprin chen por gyur :
oM badzra s+pha ra Na khaM:
dngos gzhi'i ting 'dzin bsgom pa ni :
hU~M:
snang srid 'khor 'das gdod nas stong :
kun khyab snying rje 'gro la bsgom :
hrIHyig dmar po'i 'phro 'du yis :
snod bcud thugs rje'i zhing du gyur :
de dbus pad+ma zla ba'i steng :
rang nyid hrIHlas spyan ras gzigs :
'khor ba dong sprug sku mdog dmar :
khye 'u gzhon nu'i ngang tshul la :
me tog phreng ba du mas brgyan :
ral pa'i zur phud dar gyis bcings :
phyag g.yas pad+ma'i phreng ba 'dren :
g.yon pas khrus kyi bum pa 'dzin :
dar gyi ang rag mdzes par gsol :
zhabs gnyis bzhengs pa'i stabs kyis bzhugs :
'od phung 'bar ba'i klong du gsal :
spyi bor rigs bdag 'od dpag med :
dmar gsal sprul sku'i cha lugs can :
chos gos gsum gsol skyil krung bzhugs :
mnyam gzhag phyag rgyas lhung bzed 'dzin :
pad+ma zla ba'i gdan du gsal :
bdag gi thugs kar zla ba'i steng :
hrIHmthar yi ge drug pas bskor :
ye shes lnga yi dbang bskur zhing :
sku gsung thugs su byin gyis brlab :
oM ma Ni pad+me hU~M hrI:
oM hU~M trAM hrIHA:
oM AHhU~M:
hU~M:
shar phyogs po ta la yi zhing :
ngo mtshar bkod pa khyad 'phags nas :
thugs rje chen po spyan 'dren gyis :
da lta nyid du gshegs su gsol :
lus la sku yi byin gyis rlobs :
ngag la gsung gi byin chen phob :
yid la thugs kyi ye shes spor :
dbang mchog ma lus bskur du gsol :
oM ma Ni pad+me hU~M hrI:
e h+ye hi badzra sa ma ya dza :
dzaHhU~M baM ho :
Ar+ya a ba lo ke shwa ra sa pa ri bA ra ar+g+haM nas /
shab+da pU dza ho :
hU~M:
rgyal kun 'dus pa'i spyi gzugs che :
byin rlabs thugs rje'i gter chen po :
'khor ba dong nas sprug mdzad pa :
thugs rje can la phyag 'tshal bstod :

thugs ka'i hrIHlas 'od 'phros pas :
rgyal ba kun mchod byin rlabs bsdus :
'gro ba'i las sgrib kun sbyangs te :
'khor ba dong nas sprugs par byas :
snang srid thugs rje'i zhing du gyur :
oM ma Ni pad+me hU~M hrI:
'khor ba dong sprug sngags kyang bzla :
oM bi pu la gar+b+he ma Ni pra b+he ta thA ga ta d+ha ri sha ni ma Ni ma Ni su pra b+he bi ma le sA ga ra gam+b+hi re hU~M hU~M dz+wa la dz+wa la bud+d+ha bi lo ki te :
gu h+ya a d+hiSh+Thi te gar+b+he swA hA:
pad+ma d+hA ra a mo g+ha dza ya te tsu ru tsu ru swA hA:
gzhan don bum pa bsgrub 'dod na :
pad+ma zla ba'i gdan steng du :
b+h+rU~M las bum pa gzhal yas khang :
bdud rtsi'i dbus su pad zla la :
hrIHlas thugs rje chen po'i sku :
'khor ba dong sprug sku mdog dmar :
phyag gnyis pad phreng bum pa 'dzin :
dar dang me tog rgyan gyis bklubs :
bzhengs stabs spyi bor 'od dpag med :
thugs kar zla steng hrIHyig la :
sngags kyi phreng bas bskor bar gsal :
sku las bdud rtsi'i rgyun babs pas :
bum pa yongs su gang bar gyur :
chu yi zegs ma re re yang :
'khor ba dong sprug sku ru gsal :
gang gi kha ru song tshad rnams :
'khor ba dong sprug mthu ldan bsam :
yig drug dong sprug sngags kyang bzlas :
mchod bstod la sogs gong bzhin bya :
rjes su gshegs bsdu shis smon ni :
ye shes gshegs shing dam tshig pa :
hU~M dang phaT kyis bsdu ldang bya :
hU~M:
thugs rje'i lha tshogs bsgrubs pa'i mthus :
bdag dang mtha' yas sems can rnams :
'khor ba dong nas sprug pa dang :
thugs rje chen po'i sku thob shog :
byin rlabs mkha' la sprin 'khrigs bla ma'i tshogs :
thugs rje char 'beb yi dam spyan ras gzigs :
dgos 'dod 'bras bu smin mdzad mkha' 'gro'i tshogs :
rtsa gsum lha tshogs rnams kyi bkra shis shog :
de ltar thugs rje'i sgrub thabs 'di :
gang dang 'brel tshad grol bar 'gyur :
phyi rabs rnams kyis nyams su longs :
bod yul kun la phan pa'i chos :
las can rnams kyi thugs la zhog :
sa ma ya :
rgya rgya rgya :
o rgyan mchog gyur bde chen gling pas mdo khams mkha' 'gro 'bum rdzong gi dbu rtse pad+ma dbang phug nas khrom gter du spyan drangs pa'o ///
/[ \u0f01\u0f83]:
gu ru'i thugs dam 'khor ba dong sprug las :
smin byed byin rlabs sprin phung bzhugs so :[ \u0f88\u0f88\u0f88 ]thugs dam lha la phyag 'tshal lo :
'gro 'dul 'khor ba dong sprug gi :
smin byed dbang gi cho ga ni :
dkyil 'khor mtshan rdzogs bum pa bsham :
lnga phrag lnga yi rdzas kyis bkang :
bdud rtsi thod pa kha bkab la :
me long gtor ma sku 'bag bsham :
phrin las sngon 'gros dbang blangs nas :
slob ma thams cad bgegs dang phral :
maN+Dal phul la bgegs bskrad nas :
ho :
'khor ba dong nas sprug bya'i phyir :
bla ma thugs rje chen po yis :
bdag cag rjes su bzung nas kyang :
dbang mchog ma lus bskur du gsol :
slob ma rgyud sbyang tshogs bsags nas :
ye shes dbab cing brtan par bya :
de nas bum pa spyi bor bzung :
hU~M:
rin chen bum pa gzhal yas khang :
nang na thugs rje'i lha tshogs bzhugs :
chu ni ye shes bdud rtsir gyur :
'khor ba dong nas sprug bya'i phyir :
skal ldan bu la dbang bskur bas :
lus kyi sgrib pa kun dag nas :
lus snang thugs rje'i lha ru shar :
sku yi dbang bskur yongs rdzogs shog :
sngags mthar :
kA ya a b+hi Shiny+tsa oM:
lung 'bogs bdud rtsi khar sbyin cing :
spro na sngags byang phreng ba gtad :
hU~M:
chos kyi dbyings kyi b+han+d+ha ru :
rgyal ba thams cad mnyam sbyor ba'i :
byang chub sems kyi bdud rtsis bkang :
'khor ba dong nas sprug bya'i phyir :
skal ldan bu la dbang bskur bas :
ngag gi sgrib pa kun dag nas :
ngag rlung rdo rje'i sgra ru gyur :
gsung gi dbang bskur yongs rdzogs shog :
sngags mthar :
wA ka a b+hi Shiny+tsa A:
stong nyid ngo sprod me long bstan :
hU~M:
me long stong pa dbyings kyi ngang :
rig pa hrIHyig 'od du 'bar :
mthong ba tsam gyis grol 'gyur ba :
'khor ba dong nas sprug bya'i phyir :
skal ldan bu la dbang bskur bas :
yid kyi sgrib pa kun dag nas :
sems ni ye shes chen por gyur :
thugs kyi dbang rnams yongs rdzogs shog :
sngags mthar :
tsit+ta a b+hi Shiny+tsa hU~M:
gtor ma sku 'bag spyi bor bzung :
hU~M:
gtor ma rin chen gzhal yas khang :
nang du thugs rje spyan ras gzigs :
'khor ba dong sprug lha tshogs bzhugs :
sku gsung thugs kyi phyag rgya 'phro :
'khor ba dong nas sprug bya'i phyir :
skal ldan bu la dbang bskur ro :
lus la sku yi dbang bskur bas :
gzugs snang thugs rje chen por gyur :
ngag la gsung gi dbang bskur bas :
sgra skad yi ge drug mar gyur :
yid la thugs kyi dbang bskur bas :
stong nyid snying rje rtogs par shog :
phyi yi nad gdon kun sel zhing :
nang gi nyon mongs kun sbyongs shig :
gsang ba'i rnam rtog bdud tshogs thul :
tshe dang bsod nams ye shes spel :
'brel tshad grol bar byin gyis rlobs :
sngags mthar :
kA ya bA ka tsit+ta sarba a b+hi Shiny+tsa oM AHhU~M hrI:
dam tshig khas blang gtang rag 'bul :
rjes kyi bya ba spyi bzhin bya :
sa ma ya :
rgya rgya rgya :
o rgyan mchog gyur bde chen gling pas mdo khams mkha' 'gro 'bum rdzong gi dbu rtse pad+ma dbang phug nas khrom gter du spyan drangs pa'o ///
/[ \u0f01\u0f83]:
gu ru'i thugs dam thugs rje chen po 'khor ba dong sprug las :
'gro don bya ba'i chos drug bzhugs so :[ \u0f88\u0f88\u0f88\u0f88 ]thugs dam lha la phyag 'tshal lo :
de nas 'gro don chos drug la :
dang po myong grol dam rdzas ni :
sngon gyi rig 'dzin thams cad kyis :
bsgrubs pa'i phabs la gzhi blangs nas :
'phel gdung byin rten sel med dang :
nas dkar phye mas bung bskyed la :
ril bu yungs dkar tshad tsam bya :
kha dog dmar po'i rtsi yis bsgyur :
sgrom mam bum pa'i nang du blug :
dkyil 'khor 'dab brgyad dbus su bzhag :
rigs lnga'i kha rgyan gzungs thag btags :
phrin las tshul bzhin btang nas su :
b+h+rU~M las snod mchog gzhal yas khang :
bcud kyi ril bu re re bzhin :
'khor ba dong sprug sku ru gsal :
thugs ka'i hrIHlas 'od 'phros pas :
rgyal kun mchod cing byin rlabs bsdus :
'gro ba'i las sgrib kun sbyangs nas :
'od zer sngags kyi phreng bar gyur :
lha tshogs thugs ka'i hrIHla phog :
hrIHlas 'od zer phyogs bcur 'phros :
phyogs bcu'i rgyal ba'i thugs rgyud bskul :
'khor ba dong sprug rnam par byon :
ril bu rnams la thim pa yis :
'khor ba dong sprug mthu ldan bsam :
sngags 'di rgyun mi chad par dbyangs :
oM ma Ni pad+me hU~M hrI:
a ra pa tsa mi ta hr-i da ya swA hA:
'khor ba dong sprug sngags kyang bzla :
mthar ni bum pa spyi bor bzhag :
hU~M:
rang byung thugs rje'i lha tshogs rnams :
thugs rje phrin las bsam mi khyab :
khyod kyi thugs rje 'jug yul ni :
dam rdzas myong grol 'di yin pas :
sngon gyi thugs dam ji bzhin du :
myong grol rdzas kyi dbang bskur bas :
'khor ba dong nas sprug par mdzod :
oM ma Ni pad+me hU~M:
a su pre du nr-i tri ye :
duHkhaHphaT phaT sarba pA paM phaT:
phaTaHshud+d+he shud+d+he bi shud+d+he dza ya dza ya a b+hi Shiny+tsa hU~M:
ril bu khar sbyin de yi tshe :
ril bu 'khor ba dong sprug sku :
dmar gsal pad phreng bum pa 'dzin :
bzhengs stabs 'od dpag dbu rgyan can :
til 'bru tsam zhig snying kha ru :
byang chub bar du bzhugs pa dang :
sdig sgrib nad gdon kun zhi zhing :
tshe dang bsod nams spel ba dang :
nam zhig 'chi ba'i dus kyi tshe :
de dang dbyer med gyur nas kyang :
bde ba can du 'dren par shog :
rten snying brjod cing me tog 'thor :
rjes kyi mjug bsdu rig pas dpyad :
myong grol rdzas kyi 'gro don no :
mthong grol 'khor lo'i 'gro don ni :
shing la dkar rtsi legs par byugs :
'khor lo mu khyud gsum du bya :
lte bar hrIHdang gnyis pa la :
pad+ma 'dab drug yig drug mtshan :
gsum par dong sprug gzungs kyang bri :
rab gnas tshul bzhin byas nas su :
grong khyer srang mdo sgo dag tu :
btags na mthong tshad grol bar 'gyur :
sa ma ya :
bskor grol reg grol dran grol ni :
rdo la yig bdun tshul bzhin brko :
kha dog dmar po'i rtsi yis byugs :
dong sprug skur bsgom yig drug bzla :
mchod bstod dang ni rab gnas bya :
lam gyi srang mdo chen por bzhag :
bskor dran reg mthong de dag grol :
sa ma ya :
rang nyid 'khor ba dong sprug bsgom :
khrom chen 'dus pa'i dbus su song :
lce ni pad+ma 'dab brgyad la :
dbus dang 'dab tu yig bdun bsgom :
sngags kyi rang sgra sgrog pa yi :
thos tshad thams cad grol bar bsam :
sems bskyed rnam par dag pa yis :
snyan po skad gsang mthon po yis :
yi ge bdun pa dbyangs su len :
de yis thos tshad thams cad grol :
dar la yi ge bdun pa bri :
rab gnas tshul bzhin byas nas su :
sems bskyed rnam par dag pa yis :
ri rtse lam srang dag tu 'dzug :
rlung de phog tshad grol bar 'gyur :
yig bdun rdo la brkos nas su :
rab gnas tshul bzhin byas pa dag :
drang srong r-i Shi shar ba na :
chu bor chen po'i dbus su bzhag :
dkon mchog gsum la mchod pa 'bul :
smon lam rgya chen btab pa yis :
chu bor khrus byas 'thung reg grol :
dong sprug gzungs dang yig bdun dag :
shing sna spos kyi rigs dag la :
khri phrag bdun gyi phus btab pa :
mer bsreg dud pa phog tshad grol :
mi khyis ma 'gong bye ma la :
gong bzhin sngags la shi tshad kyi :
ro dang rus bu dur khrod du :
gtor na de dag grol bar 'gyur :
de kun tshor grol reg grol lo :
sa ma ya :
de nas btags pas grol ba ni :
shog bu 'am ni dar ras la :
mthong grol bzhin du bris nas su :
rab gnas ldan pas btags tshad grol :
yang na srad bu dmar po la :
mdud pa bdun byas yig bdun bsam :
yig bdun khri yis bsgrubs nas su :
btags na srung zhing btags tshad grol :
ro yi spyi bor btags pas grol :
de ni btags pas grol ba 'o :
gzhan yang me long mthong grol ni :
me long nang du mthong grol sbyar :
phyi ru hrIHyig dmar po bri :
lha ru bsgoms nas ye shes pa :
spyan drangs bstim zhing mchod bstod bya :
yig bdun 'bum dang gzungs stong gis :
bsgrubs te slar yang 'od zhu bas :
ngo bo thugs rje chen po la :
rnam pa mthong grol 'khor lo bzhin :
'od zer kun tu 'phro bar bsgom :
mthong tshad grol ba'i sems bskyed de :
rnal 'byor rang gi zhwa thod du :
sbyar na mthong tshad grol bar 'gyur :
de ltar bya ba gang byas pa :
'gro ba'i don du 'gyur ba yi :
chos 'di nyams len byed pa'i mi :
yi dam thugs rje chen po yin :
de phyir skal ldan snying la zhog :
sa ma ya :
rgya rgya rgya :
o rgyan mchog gyur bde chen gling pas mdo khams mkha' 'gro 'bum rdzong gi dbu rtse pad+ma dbang phug nas khrom gter du spyan drangs pa'o ///
/[ \u0f01\u0f83]:
gu ru'i thugs dam spyan ras gzigs 'khor ba dong sprug las :
lo rgyus shel gyi phreng ba bzhugs so :[ \u0f88\u0f88\u0f88 ]thugs dam lha la phyag 'tshal lo :
'gro 'dul pad+ma bdag nyid kyis :
da lta'i rje 'bangs mched lcam dang :
phyi rabs rnams la phan pa'i phyir :
rgyal ba ma lus thams cad kyi :
thugs rje phrin las gcig bsdus pa :
gdod ma'i mgon po dbyer med pa'i :
thugs rje chen po spyan ras gzigs :
de yi sprul pa bsam mi khyab :
rigs lnga sems dpa' sangs rgyas stong :
thub pa drug dang lha lha mo :
zhi ba dang ni zhi ma khro :
khro bo dang ni nying sprul tshogs :
'jig rten skyong ba'i tshul bstan cing :
sprul pa snang tshul du ma yis :
'khor ba dong nas lan mang sprugs :
khyad par thub pa gangs chen mtsho :
mgon po tshe dpag snang mtha' yas :
khro rgyal rta mgrin dmar nag dang :
cir yang rnam pa tha dad kyang :
pad+ma nga dang gnyis su med :
rgyal ba kun las lhag pa yi :
thugs rje phrin las rab mnga' zhing :
khyad par bod khams kha ba can :
'di nyid 'phags pa'i 'dul zhing yin :
de phyir thugs rje myur ba dang :
byin che 'brel grol yin pa'i phyir :
rgyud lung kun gyi don bsdus nas :
thugs rje'i sgrub thabs mang po brtsams :
bod yul kun tu ches cher spel :
byis pa smra shes tsam la yang :
yig drug bzla ru shes par byas :
gangs can ljongs 'dir skyes tshad la :
ngan song med par bdag gis byas :
sa 'og kun kyang gter gyis bkang :
gter chen gter phran gang la yang :
thugs rje'i sgrub thabs sna re yod :
'brel tshad don dang ldan par 'gyur :
'di ni thugs rje chen po yi :
'khor ba dong nas sprug mdzad pa'i :
sgrub thabs gzhan las ches 'phags pa :
khyad par can gyi sgrub thabs 'di :
thugs rje chen por zhus nas su :
skabs thob de dag rnams su spel :
mthar ni shog ser ngos la bris :
gter kha gsum du sbas pa yin :
'di ni 'bum rdzong dbang phug tu :
zab mo'i gter du bstsal ba yin :
nam zhig phyi rabs dus kyi tshe :
dge sbyong zhig gis bod rgyal byed :
mtha' mi'i yul du btson du khrid :
lha sa'i sde srid shrIs byed :
stod nas dmag gi g.yab 'dor 'ong :
res bde res mi bde ba dang :
khyad par lcags sprel lo zhig la :
bod 'dir bkra mi shis pa 'byung :
de sngon me 'brug me sbrul lo :
gang yin gcig la zab gter 'di :
sa yi steng du thon par 'gyur :
'di nyid 'don pa'i skyes bu yang :
mdo khams lho rgyud zal mo sgang :
de ru skyes bu mchog ming zhig :
'dul zhing kha lo bsgyur ba 'byung :
de dus khri srong bai ro dang :
lang gro gnyags chen shud bu dang :
rgyal ba mchog dbyangs g.yu sgra snying :
mtsho rgyal 'brom bza' byang chub sgron :
zur bza' bu mo me tog sgron :
dpal gyi ye shes lha dpal dang :
dpal gyi dbang phyug 'brog mi dpal :
mu khri btsad po 'o bran dang :
sngags 'chang las rab shud bu bza':
ban+d+he rdor rgyal chos bzang sogs :
khams kyi phyogs su 'byung bar 'gyur :
gtsang gi g.yas ru g.yon ru la :
nyang ban ting 'dzin bzang po dang :
nam mkha'i snying po rtse mang dang :
dpal brtsegs cog ro klu'i rgyal mtshan :
rma thog rat+na khye 'u chung :
dbus kyi skyi shod g.yas g.yon du :
ye shes 'od dang A tsar+yA:
mu tig btsan po ye shes dbyangs :
byang chub sgron la sogs pa 'byung :
lho brag mon gyi phyogs dag tu :
rgyal ba byang chub klu'i dbang po :
rgyal ba'i blo gros la sogs 'byung :
thang lha gangs rgyud phyogs dag tu :
dpal dbyangs dpal rdor bon nam mkha':
'jam dpal spyan gzigs nga sprul 'byung :
de rnams kun gyis thugs rje'i bstan pa spel :
rang byung thugs rje'i sgrub thabs 'di :
bod yul kun la phan pa'i chos :
zab cing kha tshang don 'dril la :
sgrub thabs snying por bsdus pa dang :
smin byed byin rlabs sprin phung dang :
'gro don byed pa'i chos drug dang :
lo rgyus shel gyi phreng ba yod :
de las mang nyung byung ba na :
chad lhag byung ba'i skyon yin no :
rang byung thugs rje'i snying po 'di :
gang gis lan gcig brjod pas kyang :
'khor ba dong nas sprug par 'gyur :
'khor ba dong sprug ril bu 'di :
bdag dang rje 'bangs stong phrag gis :
sgrub tshe thugs rje'i lha tshogs rnams :
dngos su thim pas sus myong ba :
thugs rje chen por gnyis su med :
gzhan yang 'di las ches cher spel :
ril bu re la khri re sgrubs :
yig drug khri phrag re bzlas nas :
ril bu su dang sus myong ba :
ngan song med par the tshom med :
de phyir kun tu ci 'phel mdzod :
bod khams bde thabs de las med :
'di dag byung ba'i rjes dag nas :
rang byung thugs rje'i sgrol sku dang :
zur bza'i thugs dam skor drug rnams :
da lta'i lha sras yab yum gnyis :
de dus lhan cig 'byung nas su :
rang rang dbang skal len par 'gyur :
der 'tshogs mang po ngo mtshar skyed :
pad+ma ngas kyang rab gnas 'thor :
bod 'bangs thugs la de ltar zhog :
sa ma ya :
rgya rgya rgya :
o rgyan mchog gyur bde chen gling pas mdo khams mkha' 'gro 'bum rdzong gi dbu rtse pad+ma dbang phug nas khrom gter du spyan drangs pa'o ///
/
