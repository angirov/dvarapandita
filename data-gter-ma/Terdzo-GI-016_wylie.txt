\u0f88
ye shes kyi mkha' 'gro ma seng ge'i gdong pa can gyi skor las :
las byang gi khog snying thugs klong phag mo'i lha tshogs bskyed thabs bzhugs so :
\u0f88\u0f88\u0f88\u0f88\u0f88\u0f88\u0f88\u0f88
badzra wA rA hi na mo :
mkha' 'gro seng gdong las byang khong snying 'dra :
thugs klong phag mo'i lha tshogs skyed pa'i thabs :
med du mi rung gsang ba'i zhal gdams bstan :
nyi ma'i zer ltar grangs med 'gyed par byed :
zhes pa'i mtshams su 'di ltar bskyed pa gnad :
rang nyid drag mor gsal ba'i tsit+ta'i dbus :
dga' 'khyil dmar po khong seng yod pa la :
lnga ldan 'ja' yi gur khang lnga rim phub :
dbus su rje btsun rdo rje rnal 'byor dmar :
zhal gcig phyag gnyis spyan gsum mche ba gtsigs :
ljags 'dril smin 'khyugs shangs mdzes khro gnyer can :
ral pa spyir bcings lhag ma thur du gtibs :
skam rlon thod phreng zhing glang pags pa dang :
rus rgyan khrag zhag thal ba'i rgya dang bcas :
sku la rgyan bklubs spyi bor phag zhal ngur :
phyag gnyis gri thod gru g.yon kha T+wAM bsnams :
zhabs gnyis brkyang bskum pad nyi ro gdan brdzis :
de yi thugs kar ye shes phag mo lnga :
mthing nag dkar ser dmar ljang khro mo'i tshul :
yong rdzogs kun gyi gtsug nas phag zhal ngur :
rgyan med DA ru thod khrag phyag na bsnams :
kha T+wAM la 'khyud zhabs rnams brkyang bskum bzhugs :
phyi yi phag mo'i sku yi 'od zer las :
rang 'dra mkha' 'gro 'bum phrag 'phro zhing gsal :
phyogs bzhir rdo rje rin chen pad+ma las :
bzhi po dkar ser dmar ljang gtso dang mtshungs :
rang rang thugs kar bde chen dkar mo dang :
ser mo don grub dmar mo sgra sgrog ma :
sna tshogs mthar phyin ljang gu bzhi po yang :
phag zhal spangs pa'i gtso dang mtshungs par gsal :
mtshams bzhir dam tshig sna tshogs thams cad dang :
lo ka DA ki bzhi ni thal mdog dmar :
ljang gu sna tshogs mdog can phag zhal spangs :
gzhan rnams gtso mo'i tshul mtshungs gsal ba 'o :
de dag rang rang 'od las rang 'dra 'bum :
spro zhing gsal ba ma 'dres so sor gnas :
de ltar bskyed pa'i lha tshogs thams cad kyang :
gsal stong 'ja' gzugs thugs srog so sor gsal :
mkha' 'gro'i dkyil 'khor sku la rdzogs pa yi :
drag mo seng gdong sprul pa'i sku ru gnas :
spyan 'dren gong du 'di ltar sbyar ba'o :
ho :
chos nyid mi 'gyur bde chen klong yangs nas :
bcom ldan rdo rje phag mo'i lha tshogs kun :
'gro ba'i don du sgyu 'phrul skur bzhengs la :
'dir gshegs dam tshig pa dang dbyer med bzhugs :
rang gsal gnyis med lha la phyag 'tshal lo :
rang byung bde chen mchod pa dgyes bzhes mdzod :
rdo rje phag mo'i lha tshogs rnams la bstod :
rang rig mkha' 'gror ma shes mthol bshags so :
ka dag rang sa zin pa'i dngos grub stsol :
mkha' 'gro'i thugs srog rnams las 'od 'phros pas :
snang srid mkha' 'gro ma lus spyan drangs nas :
khyab brdal bde chen ngang du bzhugs par gyur :
de nas dzapa? kyi skabs su 'di sbyar :
oM AHhU~M:
thugs klong mkha' 'gro rigs so sor :
thugs kar dga' ba 'khyil ba'i dbus :
a dang ha ri ni sas mtshan :
de las 'od 'phros rtsa ba gsum :
bzhugs so 'tshal kun 'ub kyis bsdus :
thugs ka'i dbus su 'od du zhu :
de 'od mkha' 'gro'i tshogs la phog :
thams cad 'od 'bar de yi 'od :
lnga ldan snang srid 'khor 'das khyab :
ma dag rigs kun sbyangs byas nas :
thams cad dag pa bzhi ru gyur :
snang srid 'ja' 'od gzhal yas su :
dag pa lha yi khra mer gtams :
rang sngags sgra yis 'khor 'das g.yo :
rig stong chos sku 'byams su klas :
rnal 'byor de yi spyod par gnas :
a ha ri ni sa hU~M:
de nas rtags kyi rim pa bshad par bya :
rtags chen gsum ni gzhung du legs par bstan :
seng gdong khro mo'i rtags kyang las byang gsal :
sgrub pa'i mkha' 'gro nye ba'i rtags pa ni :
rmi lam bud med mang po 'dzum zhing 'dud :
bro gar rol mo byed cing bdud rtsi ster :
dur khrod gnas su bya rgod khyu mang 'tshogs :
lnga ldan 'ja' shar sku gsung thugs rten rnyed :
nyi zla shar dang DA ru rkang gling thogs :
mkha' la 'phur sogs rmis na nye ba'i rtags :
dgyes pas lus sbyor bde ba 'dzag med ster :
mi ro'i rigs byed ster dang tshogs 'khor ster :
sku gzugs phyag mtshan bud med kyis ster sogs :
dngos grub 'byung la nye ba'i rtags su bshad :
dngos su dag snang mos gus chos phyogs la :
blo mos 'khor bar zhen pa log sogs ni :
dngos grub shin tu nye ba'i rtags su bshad :
mdor na nyin mo sgrub la ma yengs shing :
khab mig skud 'dzud ltar byas de yi gnad :
rmi lam dag snang mang 'byung the tshom med :
le lo lhod dang brtson chung yengs pa'i ngang :
sgom sgrub tshig ris song tsam byas na ni :
rmi lam 'khrul ba ma gtogs gzhan mi 'byung :
slar yang rtags la mi nges bzang rtags rigs :
'byung zhing rang sems dga' na nges par legs :
chal chol 'khrug cing sems yang mi dga' la :
the tshom mang 'byung sgrub dang chos mi 'dod :
ngan rigs byung na bar chad yin pas spang :
skong zlog la brtson bgegs bskrad bskyed rdzogs 'bung :
rmi lam mdze mo bud med ngu ba dang :
rgyab phyogs khro zhing cho 'phrul mang 'byung ba :
mkha' 'gro 'khrugs rtags yin pas skong bshags 'bad :
bud med mdze mo sbyor zhing thig le 'chor :
gzugs kyang mi rtag rang yang mi dga' ba :
bsen mo'i bar chad yin pas drag pos gzir :
mkha' 'gro'i dam tshig dmigs bsal dam rdzas dang :
rang mi 'bral zhing mchod gtor ma chag bya :
spyir btang gsang sngags dam tshig tshul bzhin bsrung :
khyad par ltag sprod rkang gling thod mtshan ldan :
me long sin+d+hu ra dang bdud rtsi lnga :
rang dang 'bral med 'chang ba med mi rung :
dam rdzas bcang ba gzhung na gsal ba 'o :
phag mo'i bskyed rdzogs rtags dang dam tshig bcas :
shin tu zab bo mang du ma spel rgyaHrgyaHrgya :
rig 'dzin rol pa'i rdo rje'i gter ma'o ///
/
