rgyal po chen po sde lnga'i bskang gso ni /
bskang rdzas byin gyis brlabs te /
hU~M/
rab 'byams dus gsum rgyal ba ma lus pa'i //
bstan srung sprul pa'i rgyal po 'khor bcas la //
phyi nang gsang ba'i dam rdzas kyis skong na //
dgyes dgur spyod la bcol ba'i 'phrin las mdzod /
khrag gi ar+g+haM rba rlabs srid rtser 'khrigs //
gdug can bsgral pa'i dbang po'i me tog g.yo //
sha chen spos dkar bsregs pa'i dud sprin 'thul //
tshil chen sgron me tshar du dngar ba 'dis //
chos skyong rgyal po sde lnga'i thugs dam bskang //
gsang ba'i yum chen rnam lnga'i thugs dam bskang //
'jigs rung sprul pa lnga yi thugs dam bskang //
bka' nyan blon po'i tshogs kyi thugs dam bskang //
'khor tshogs rgya mtsho'i thugs dam bskangs gyur nas //
bstan 'gro'i phan bde bla ma'i sku tshe spel //
bshad sgrub 'dus sde'i mnga' thang rgyas pa dang //
bdag sogs bsam pa'i don rnams 'grub par mdzod /
khrag zhag 'khyil ba'i ngad ldan dri chab dang //
sha khrag don snying spungs pa'i zhal zas tshogs //
rkang gling dung chen sil snyan thod rnga sogs //
snyan brjid rol mo'i bye brag mtha' yas pas //
chos skyong rgyal po sogs tshig rkang brgyad po kun la 'gre /
rin chen sga srab ldan pa'i cang shes rta //
'jigs rung rdo rje'i rwa gdengs g.yag rog tshogs //
'dod 'jo'i ba dang ra lug 'phur lding bya //
seng ge glang chen khyi spyang spra sprel gyis //
chos skyong rgyal po sde lnga'i thugs dam bskang //
gsang ba'i yum chen rnam lnga'i thugs dam bskang //
'jigs rung sprul pa lnga yi thugs dam bskang //
bka' nyan blon po'i tshogs kyi thugs dam bskang //
'khor tshogs rgya mtsho'i thugs dam bskangs gyur nas //
bstan 'gro'i phan bde bla ma'i sku tshe spel //
bshad sgrub 'dus sde'i mnga' thang rgyas pa dang //
bdag sogs bsam pa'i don rnams 'grub par mdzod //
'ja' tshon lta bur bkra ba'i khyim bya dang //
mon nag a tsa ra yi dga' ba'i gar //
ru 'dren sprul pa'i snang brnyan 'dren byed du //
ngo mtshar gzigs mor mtshar ba'i tshogs rnams kyis //
chos skyong rgyal po\u0f8e
pad rAka mdangs la 'khu ba'i sag thebs la //
gser sbyangs mdzes pa'i ri mo ci yang bkra //
mig sman khu bas byugs 'dra'i zhwa phod dang //
dar nag las grub theb zhu'i tshogs rnams kyis //
chos skyong rgyal po\u0f8e
kha dog sna lnga'i za 'og 'jol ber dang //
dgra bcom chas kyi snam sbyar rung mthun gos //
gnyis 'thung lpags pa stag gi sham thabs dang //
zhing chen dar gyi stod g.yogs la sogs kyis //
chos skyong rgyal po\u0f8e
sra brtan khrab rmog la sogs go cha'i rigs //
gsal 'tsher 'od kyis phyogs kun ci yang 'gengs //
mda' mdung ral gri dgra satwa spu gri sogs //
dgra bgegs phye mar 'thag pa'i mtshon cha yis //
chos skyong rgyal po sde lnga'i thugs dam bskang //
gsang ba'i yum chen rnam lnga'i thugs dam bskang //
'jigs rung sprul pa lnga yi thugs dam bskang //
bka' nyan blon po'i tshogs kyi thugs dam bskang //
'khor tshogs rgya mtsho'i thugs dam bskangs gyur nas //
bstan 'gro'i phan bde bla ma'i sku tshe spel //
bshad sgrub 'dus sde'i mnga' thang rgyas pa dang //
bdag sogs bsam pa'i don rnams 'grub par mdzod //
dbang sngon las grub tog gis rab mdzes shing //
gser sbyangs rtsibs la dar gyi sham bu can //
gdugs dang rma bya seng ge stag dang dom //
dred gzig gcan gzan lpags pa'i rgyal mtshan gyis //
chos skyong rgyal po\u0f8e
rno ngar spu gri rdo rje gseg shang dang //
dam shing dgra sta zhags pa ka pA la //
gri gug tsan beng mda' gzhu lcags kyu dang //
dar nag ru mtshon shag ti tri shul mdas //
chos skyong rgyal po\u0f8e
thod pa sbrul nag gser sogs rin chen rgyan //
ngo mtshar yid du 'ong ba'i bkod mdzes dang //
glang seng drel rta rnga mo bong bu sogs //
stong gsum skad cig myul ba'i bzhon pa yis //
chos skyong rgyal po\u0f8e
sna tshogs 'bru sna khrag chang gis bran par //
dam rdzas bdud rtsir ldan pa'i gtor tshogs dang /
khang mdzes gser gyi rgya phibs kyis mdzes pa'i //
sgrub dang mchod pa'i gtor ma'i tshogs rnams kyis //
chos skyong rgyal po\u0f8e
nyi ma zla ba rgyal srid rin chen bdun //
ri rab gling bzhi gling phran dpag bsam shing //
yan lag brgyad ldan rdzing bu yid bzhin nor //
dgyes pa skyed pa'i mchod pa'i tshogs rnams kyis //
chos skyong rgyal po\u0f8e
gdod nas lhun grub dpal ldan kun tu bzang //
dkyil 'khor 'khor lor shar pa bka' brgyad lha //
dbyer med so sor snang ba'i bstan srung cher //
yid ches mos pa'i rten mchog dam pa 'dis //
chos skyong rgyal po sde lnga'i thugs dam bskang //
gsang ba'i yum chen rnam lnga'i thugs dam bskang //
'jigs rung sprul pa lnga yi thugs dam bskang //
bka' nyan blon po'i tshogs kyi thugs dam bskang //
'khor tshogs rgya mtsho'i thugs dam bskangs gyur nas //
bstan 'gro'i phan bde bla ma'i sku tshe spel //
bshad sgrub 'dus sde'i mnga' thang rgyas pa dang //
bdag sogs bsam pa'i don rnams 'grub par mdzod //
ces pa tsam mam /
!
yang bskang ba gzhan ni /
kyai /
dam can srung ma 'du ba'i gnas mchog 'dir //
phyi nang gsang ba'i rten dang mchod pa'i tshogs //
dngos bshams yid sprul nam mkha'i khyon rnams kun //
yongs su bkang ste 'bul gyis dgyes par rol //
rtsa brgyad yan lag stong sbyar bdud rtsi sman //
dmar chen khrag gi rgya mtsho'i btung ba dang //
gsang 'phyis legs brgyan gtor tshogs ri ltar spungs //
rgya phibs lcog gis mdzes pa'i sku mkhar gyis //
sprul pa'i chos rgyal chen po sde lnga dang //
gsang yum sprul pa blon po bka' sdod tshogs //
snang srid dregs pa ru 'dren sde bzhi yi //
thugs dam bskang ngo bcol ba'i 'phrin las mdzod //
bshos bu 'bru sna shing tog bu ram sbrang //
sngo rigs sha sna bza' dang bca' ba spungs //
'bras chang rgun chang ja dkar btung ba sogs //
longs spyod tshogs kyi 'khor lo'i mchod pa 'dis //
sprul pa'i chos rgyal sogs sh+lau ka gcig po 'gre /
rab mdzes srog chags dkar po phyi yi rten //
smyug rgod rnga ma dar tshon nang gi rten //
gsang rten sku 'bag bla rdo srog 'khor bcas //
'ja' tshon ltar bkra sna tshogs mdos rigs kyis //
sprul pa'i chos rgyal\u0f8e
rnyog bral chu klung 'khyil ba'i mchod yon dang //
pad+ma ut+pal la sogs me tog tshogs //
sman sna stong dang sbyar ba'i bdug pa'i spos //
me shel nyi zla'i snang ba'i gsal byed kyis //
sprul pa'i chos rgyal\u0f8e
mngar ba'i ngad dang ldan pa'i dri chab dang //
lha mi'i zas kun spungs pa'i zhal zas tshogs //
pi wang gling bu la sogs snyan pa'i sgra
/lus kyi rnam 'gyur gar 'cham stangs stabs kyis //
sprul pa'i chos rgyal\u0f8e
khrag mtsho'i ar+g+haM rba rlabs mkha' la 'phyo //
mig lce rna ba sna snying me tog bkra
/sha chen spos dkar dud sprin lang long g.yo //
tshil chen zhun mar gsal byed sgron me yis //
sprul pa'i chos rgyal chen po sde lnga dang //
gsang yum sprul pa blon po bka' sdod tshogs //
snang srid dregs pa ru 'dren sde bzhi yi //
thugs dam bskang ngo bcol ba'i 'phrin las mdzod /
khrag zhag mkhris pa 'khyil ba'i dri chab dang //
sha rus nang khrol spungs pa'i bshos bu'i tshogs //
thod pa'i rnga chung mi rkang gling bu'i sgra
/dzo ki mon pa spra sprel zlos gar gyis //
sprul pa'i chos rgyal\u0f8e
rgya gling dung chen rnga dang sil snyan sogs //
sna tshogs rol mos gnam sa dus gcig sbir /
khrag chang 'thor zhing sbyar ba'i bdug spos sbreng //
g.yob byed g.yang gzhi ma lag dar tshon gyis //
sprul pa'i chos rgyal\u0f8e
rin chen tog gis mdzes pa'i gdugs dkar po //
bkra shis gser mig rnam par 'khyil ba'i nya //
'dab stong phang phung g.yo ba'i pad+ma dkar //
ngo mtshar phun tshogs g.yas su 'khyil ba'i dung //
sprul pa'i chos rgyal\u0f8e
'chi med bdud rtsis gtams pa'i bum pa bzang //
dge legs ri mo rnam bkra'i dpal be 'u //
phyogs las rnam par rgyal ba'i rgyal mtshan dang //
rtsibs stong ldan pa'i rin chen 'khor lo yis //
sprul pa'i chos rgyal\u0f8e
gling bzhir dbang sgyur gser gyi 'khor lo dang //
'dod pa'i re ba skong ba'i yid bzhin nor //
'chi med lus phra'i khengs 'phrog btsun mo dang //
dpa' mdzangs rtul phod blon po rin chen gyis //
sprul pa'i chos rgyal chen po sde lnga dang //
gsang yum sprul pa blon po bka' sdod tshogs //
snang srid dregs pa ru 'dren sde bzhi yi //
thugs dam bskang ngo bcol ba'i 'phrin las mdzod //
glang chen dbang po mche ba drug dang ldan //
gling bzhi skad cig tsam gyis bskor ba'i rta //
dgra dpung thal bar rlog pa'i dmag dpon dang //
gzugs sgra dri ro reg bya 'dod yon lngas //
sprul pa'i chos rgyal\u0f8e
dar nag dar dkar za 'og 'jol ber dang //
dom gyi slog pa zhing chen stag glang lpags //
dar dang smyug ma'i theb zhu sag thebs zhwa //
rus pa rin chen sbrul gyi rgyan cha yis //
sprul pa'i chos rgyal\u0f8e
zhags pa spu gri rdo rje gseg shang dang //
dgra satwa sba 'khar beng chen lcags kyu mda'//
ral gri gzhu dang ban+d+ha shel dkar phreng //
dam shing rgyal mtshan ru mtshon la sogs pas //
sprul pa'i chos rgyal\u0f8e
sra brtan bse lcags las grub khrab rmog tshogs //
'ja' ris rnga chas spras pa'i zhol btags phub //
lcags gzhibs lcags 'bag gzhom med go cha sogs //
rang srid bsrung ba'i khyad par ji snyed pas //
sprul pa'i chos rgyal\u0f8e
dpag chen mda' mdung ral gri dgra satwa dang /
khri sgyogs rma bya stag mo me mda' sogs //
pha rol dgra dpung phye mar 'thag nus pa'i //
sna tshogs mtshon cha'i 'phrul 'khor ji snyed pas //
sprul pa'i chos rgyal chen po sde lnga dang //
gsang yum sprul pa blon po bka' sdod tshogs //
snang srid dregs pa ru 'dren sde bzhi yi //
thugs dam bskang ngo bcol ba'i 'phrin las mdzod //
zhwa nag phod ka phur thun sgrol ba'i gri
/dam nyams dgra bgegs dmigs rten ling+ga dang //
thar med btson khang 'brub khung la sogs pa //
drag po mthu yi las sbyor rdzas rnams kyis //
sprul pa'i chos rgyal\u0f8e
stag dom dred gzig seng ge ce spyang dang //
bya rgod rma bya las grub rgyal mtshan 'phyar //
'phan gdugs bla bre ba dan lda ldi bres //
lhab lhub mdung dar nam mkha'i khyon gang bas //
sprul pa'i chos rgyal\u0f8e
rlung gi shugs ldan rta mchog tshogs rnams rgyug
/'jigs rung 'brong g.yag rdo rje'i rwa chen gdengs //
'o ma'i bcud ldan 'dod pa 'jo ba'i ba //
dkar 'jam spu ldan rwa rnon 'khyil ba'i lug
/sprul pa'i chos rgyal\u0f8e
gangs ri'i dum bu chad 'dra'i gnyis 'thung dbang //
rtsal gsum lus la rdzogs pa'i gdong lnga pa //
spra dang spre 'u 'phyi pa khyim gyi bya //
rnga mo bong bu drel nag la sogs pas //
sprul pa'i chos rgyal\u0f8e
sa la 'dzul dgu gnam la 'phur dgu sogs //
sna tshogs srog chags khyad par ji snyed dang //
dar zab ras dang ra ba las grub gos //
lhung bzed par bu snod kyi bye brag gis //
sprul pa'i chos rgyal\u0f8e
ri rab lhun po gling bzhi gling phran brgyad //
nyi zla yan lag brgyad ldan mtsho dang rdzing //
yongs 'du'i shing dang lha mi'i 'byor pa rnams //
kun bzang mchod pa'i sprin ltar rab spros pas //
sprul pa'i chos rgyal chen po sde lnga dang //
gsang yum sprul pa blon po bka' sdod tshogs //
snang srid dregs pa ru 'dren sde bzhi yi //
thugs dam bskang ngo bcol ba'i 'phrin las mdzod //
ces so /
!
/bshags pa bya ba ni /
hU~M/
kun tu bzang po rig 'dzin pad+ma 'byung //
rtsa brgyud bla ma rta mgrin dbang gi lha //
sprul pa'i chos rgyal chen po 'khor bcas rnams //
rnal 'byor bdag la deng 'dir dgongs su gsol //
bdag cag ma rig sgrib pa'i dbang gyur te //
dngos grub rtsa ba bla mar dmod pa dang //
yi dam lha la spong len bgyis pa dang //
gsang ba sngags kyi dam tshig nyams pa bshags /
khyad par sprul pa'i rgyal po 'khor bcas la //
bsnyen sgrub mchod gtor bskang ba chag pa dang //
gtang rag le lo'i dbang gyur dus las yol //
mchod rdzas mi gtsang sbags sogs mthol lo bshags //
gdug can dgra dang zas gtam 'dres pa dang //
'phrin las rnam bzhi'i bya ba nye bar bor //
'gro la brtse ba'i snying rje btang ba sogs //
theg chen tshul dang 'gal rnams mthol lo bshags //
chos kun gdod nas stong pa'i rang bzhin la //
kun rdzob 'khrul ngor bgyis pa'i nyes pa rnams //
gsal stong 'dzin pa med pa rig pa'i gshis //
spros bral chos dbyings ngang du dag par mdzod //
ces dang yig brgya brjod /
!
mnga' gsol ni /
dbang bskur rgyud dang man ngag gdams pa'i mdzod //
ji bzhin ster mdzad rgyal ba kun 'dus pa /
dngos dang brgyud pa'i rdo rje slob dpon tshogs //
drin can bla ma'i ngo bor mnga' gsol lo //
skyon bral sangs rgyas yang gsang lha yi tshogs //
de don rgyud sde rgya mtsho dam pa'i chos //
tshul bzhin sgrub pa'i rig 'dzin dge 'dun te //
skyabs gnas dkon cog gsum du mnga' gsol lo //
chos dbyings bde ba chen po'i ngang nyid las //
gdug pa 'dul phyir drag po'i skur ston pa //
sprul pa'i bstan srung rgyal po sku lnga po //
rig 'dzin dgra bla'i gtso bor mnga' gsol lo //
mchod cing bstod na srid zhi'i dge legs kun //
'bad med lag rtser stsol ba'i dbang gi rgyal //
dpag bsam shing ltar 'dod pa'i re ba kun //
skong mdzad rgyal po chen por mnga' gsol lo //
bdag cag mi nor bran g.yog dgon gnas sde //
mthu ldan srung ma khyod la gnyer gtad na //
'gal rkyen mi mthun phyogs rnams rab zhi nas //
bsam don lhun gyis 'grub pa'i dge legs mdzod //
ces dang /
!
rgyal po sku lnga'i gser skyems ni /
oM AHhU~M/
gser skyems gtsang ma phud kyi mchod pa 'di //
dbus phyogs thugs kyi rgyal po sprul pa yum //
blon po 'khor dang bcas pa ma lus la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
shar phyogs sku yi rgyal po sprul pa yum //
blon po 'khor dang bcas pa ma lus la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
lho phyogs yon tan rgyal po sprul pa yum //
blon po 'khor dang bcas pa ma lus la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
nub phyogs gsung gi rgyal po sprul pa yum //
blon po 'khor dang bcas pa ma lus la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
byang phyogs phrin las rgyal po sprul pa yum //
blon po 'khor dang bcas pa ma lus la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
rgya chen sku lnga yum dang blon por bcas //
sprul pa yang sprul bye ba'i tshogs rnams la //
gsol lo mchod do bcol ba'i phrin las mdzod //
gser skyems gtsang ma phud kyi mchod pa 'di //
rtsa gsum lha dang sde brgyad 'byung po'i tshogs //
gdon bgegs lan chags 'go ba'i lha lnga la //
gsol lo mchod do bcol ba'i phrin las mdzod //
ces so //
skong bshags sogs 'di rnams rgyal mchog lnga pa ngag dbang blo bzang rgya mtsho'i gsung 'bum las zur 'don gyis skong ba'i 'gres tshig spyi 'gror cung zad zur bsgyur zhus pa las gzhan ni bcos lhad med pa'i gsung rnam par dag pa'o ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
