ma rgyud snying po don gsum gyi mchod pa'i las rim gyi zur 'debs mdor bsdus las /
thog mar brgyud 'debs ni /
khyab bdag kun bzang dpal ldan rdo rje sems //
las kyi dbang mo rje btsun thod phreng rtsal //
ye shes mtsho rgyal 'jam mgon khri lde'i zhabs //
bkra shis stobs rgyal rig 'dzin ngag gi dbang //
don grub bkra shis chos dbyings rang sar grol //
rdo rje thogs med pad+ma phrin las nas //
gsang ba kun bdag mdo sngags gling pa'i bar //
rim byon rtsa brgyud bla ma yi dam lha //
mkha' 'gro chos skyong dam can gter srung la //
gsol ba 'debs so ma rgyud gsang ba'i lam //
snying po don gsum nyams len mthar phyin nas //
tshe 'dir rtsa gsum kun 'dus mchog la reg
/srid gsum rdo rje gsum du sbyor byed shog
/bgegs bskrad spro na /
hrI:
gnyis 'dzin snang ba'i log 'dren 'byung po'i tshogs :
'di ru ma gnas rang rang so sor dengs :
gang dag mi 'gro khro tshogs 'bar ba yis :
brlag 'gyur gsang ba chos sku'i ye mtshams bcad :
hrIHphaT:
skyabs sems rjes su mchod pa byin rlabs spro na /
snying po kun 'dus dkyil 'khor sgrub pa'i rdzas :
phyi nang gsang ba'i rang byung mchod pa rnams :
ma dag log 'khrul nyes pa'i tshogs rnams kun :
ye shes 'bru gsum sbyangs zhing byin gyis brlabs :
raM yaM khaM:
oM AHhU~M:
lan gsum /
de nas byin 'bebs la 'jug go
/tshogs rdzas bsang chu dang bdud rtsis bran la /
raM yaM khaM/
oM AHhU~M gsum brjod /
hU~M/
pad+ma 'od dang 'og min gnas //
zla gam dbang gi pho brang nas //
snying po don gyi rtsa gsum lha //
'khor bcas tshogs la spyan 'dren gshegs /
dzaHhU~M baM hoH
hU~M/
'dod yon lnga ldan tshogs mchod sprin //
nam mkha' gang ba legs spros te //
rtsa gsum dkyil 'khor lha la 'bul //
mchod bzhes dbang dang dngos grub stsol /
gu ru d+he ba DA ki nI tsaN+Da lI yai de ba DA ki nI sarba d+harmA pA la sa pa ri bA ra ga Na tsakra pU dza khA hi /
rtsa gsum skong gso spyi 'gre gtang zhing tshogs la rol /
lhag ma ni /
byin brlabs la /
hU~M/
bla ma yi dam mkha' 'gro yi //
spyan sngar khas blangs dam bcas pa //
gsang sngags bka' yi srung ma rnams //
lhag ma'i gtor ma 'di bzhes la //
bstan pa rgyas pa'i phrin las mdzod /
oM uts+tshiSh+Ta ba liM ta b+hak+She b+h+yaHswA hA/
chad tho ni /
hU~M/
sngon tshe dpal gyi gnas rnams su //
rtsa ba gsum gyi spyan snga ru /
khas blangs dam nos srung ma'i tshogs //
sngon gyi zhal bzhes ji bzhin du //
rjes 'jug rig 'dzin sgrub pa pos //
ji ltar bsgo ba'i las bsgrub cing //
mchod gtor 'di bzhes phrin las mdzod //
brtan skyong ni /
bod skyong brtan ma 'khor bcas rnams //
bshal chu bka' yi pham phab bcas //
bdud rtsir byin brlabs 'di bzhes la //
bcol ba'i phrin las grub par mdzod //
dngos grub blang ba ni /
hU~M/
rtsa gsum kun 'dus snying po'i lha tshogs kyis //
'dir 'dus rig 'dzin rnal 'byor bdag cag la //
thun mong yid bzhin tshe dang bla med mchog
/'dod dgur spyod pa'i dngos grub bstsal du gsol /
sid+d+hi pha la hU~M AH
rjes mchod bstod ni /
hU~M/
rtsa gsum lha tshogs spyan 'dren gshegs //
phyi nang gsang ba'i mchod tshogs 'bul //
nyams chag 'gal 'khrul mthol lo bshags //
sku gsung thugs yon phrin las bstod /
ma hA pany+tsa rak+ta ba liM ta khA hi /
nongs bshags /
brtan bzhugs /
bsdu ldang /
shis brjod /
bsngo smon spyi ltar bya /
zhes pa'ang blo gros mtha' yas kyis stabs bder btus pa dge legs 'phel //

//
