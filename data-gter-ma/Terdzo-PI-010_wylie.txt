@#:
rdo rje rnam 'joms sgrub pa'i 'phrin las bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
rgya gar skad du :
badzra b+hin+d+hA ra sA d+ha na ma no pi ka karma nA ma :
bod skad du :
rdo rje rnam par 'joms pa sgrub pa'i phrin las zhes bya ba :
bcom ldan 'das gsang ba'i bdag po la phyag 'tshal lo :
gang zhig 'khor ba'i las ngan spang :
yang dag lam du 'jug 'dod na :
gsang bdag rdo rje bsgrub par bya :
yid 'ong nyams dga' gtsang ma'i gnas :
tho rangs snga dro dang po la :
bde ba'i stan la 'dug nas kyang :
gtsang ma'i gos bgo dri spos byug :
oM shud+d+he bi shud+d+ha ye swA hA:
chu gtsang khrus dang bsang gtor bya :
skyabs 'gro sems bskyed sngon song nas :
skad cig lha yi nga rgyal gyis :
rang lus bsrung zhing mtshams gcod bya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]hU~M:
dang po stong pa'i ngang nyid las :
hU~M las rdo rje zhu ba las :
bdud rtsi 'khyil ba ljang nag mdog :
ral pa gyen brdzes rgya gram phyar :
g.yon pa sdigs mdzub thugs kar 'dzin :
steng 'og phyogs mtshams me dpung 'bar :
hU~M:
dkyil 'khor 'bar ba chen po'i dbus kyi bdag :
pad+ma nyi zla'i gdan la yang dag bzhugs :
hU~M las byung ba'i khro bo rngam brjid che :
bdud rtsi 'khyil pa'i mtshams las ma 'da' zhig :
bskal pa me ltar 'bar ba'i klong dkyil nas :
bdud dang log 'dren thams cad 'dul mdzad pa :
drag po'i stangs stabs 'gying bag stabs su bzhugs :
bdud 'dul khro bo'i mtshams las ma 'da' zhig :
'gro drug khro bo'i thugs rjes 'dul bar gzigs :
shin tu 'jigs pa'i cha lugs drag po bstan :
sku mdog nag po hU~M hU~M sgra sgrog pa :
bdud rtsi thal sbyor mtshams las ma 'da' zhig :
phyag gnyis bdud rtsi thal sbyor 'dzin zhing brjid :
dbu skra sma ra ag tshom gyen brdzes ser :
thugs mchog chos kyi sku yi ngo bo nyid :
bgegs las mthar byed khro bo'i rol mtshams las :
'da' bar byed na bgegs rnams thal bar rlog :
tad+ya thA:
oM ha ra ha ra badzra :
ma tha ma tha badzra :
d+hu na d+hu na badzra :
da ha da ha badzra :
pa tsa pa tsa badzra :
d+ha ra d+ha ra badzra :
d+hA ra ya d+hA ra ya badzra :
d+hA ru Na d+hA ru Na badzra :
tshin+d+ha tshin+d+ha badzra :
b+hin+d+ha b+hin+d+ha badzra hU~M phaT swA hA:

de nas ye shes lha rnams kun :
bdag gi thugs ka'i hU~M las ni :
'od 'phros spyan drangs bzhugs su gsol :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]na mo bskal pa thog ma med pa nas :
sdig pa'i las ngan bsags pa ma lus rnams :
dus 'di nyid du so sor bshags par bgyi :
bdag nyid dang po khyed la gus pa yis :
gsang ba'i bdag po 'khor dang bcas pa la :
yang dag don la gnas phyir skyabs su mchi :
bde bar gshegs pa ma lus thams cad dang :
'gro ba'i don mdzad byang chub sems dpa' la :
bdag gis gces par 'dzin pa'i lus 'di 'bul :
bdag dang 'gro drug sems can thams cad kyis :
dge ba'i las rnams bgyis pa thams cad kun :
dus 'di nyid du byang chub mchog tu bsngo :
bla med dkon mchog gsum dang gdung 'dzin rnams :
mya ngan mi 'da' 'gro drug don la bzhugs :
chos kyi 'khor lo dam pa bskor du gsol :
sarba satwa ni :
b+ho ta ya b+ho ta ya :
b+ho ti tsit+ta sa ma ti hU~M:
ye shes sems dpa' bdag la bstim :
rol mo'i sgra sgrog byin dbab pa :[ \u0f88\u0f88\u0f88\u0f88\u0f88\u0f88 ]hU~M:
chos sku nam mkha' lta bu las :
gzugs sku rnam pa gnyis byung nas :
'gro drug kun la phan mdzad phyir :
dkyil 'khor 'di la byin gyis rlobs :
phyogs bcu'i bde bar gshegs pa rnams :
ngo bo nyid kyis dag mod kyang :
sems can nyon mongs sbyang ba'i phyir :
dkyil 'khor 'di la byin phob cig :
sa ma ya A be sha ya a A:
de nas mchod pa byin gyis brlab :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]hU~M:
a las ar+g+haM rgya mtshor 'khyil :
d+hU las dri zhim spos ngad ldan :
pu las me tog gsal bar bkram :
A las gsal ba'i sgron me 'bar :
oM las rin chen gtor ma brjid :
lha mo rnams kyis 'jig rten gang :
a d+hU pu A oM AHhU~M:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]oM swa b+hA wa shud+d+haHsarba d+harmAHswa b+hA wa bi shud+d+ho\u0f85 haM:
hU~M:
dang po stong pa'i ngang la gnas :
rang rig yi ge hU~M du gyur :
e las mthing nag nam mkha'i klong :
yaM las sngo skya rlung gi dal :
khaM las dkar po chu yi dal :
suM las ser po sa yi dal :
raM las dmar po me yi dal :
de steng b+h+rU~M las gzhal yas khang :
sgo dang ka ba rgyan rnams kun :
sna tshogs rin po che las grub :
lha snam rin chen pha gu dang :
drwa ba drwa phyed mda' yab 'tsher :
'dod yon lha mo mang pos brgyan :
mdzes pa'i me tog dpag bsam shing :
snyan pa'i sgra skad sna tshogs sgrog :
dbus dang pad+ma 'dab bzhi la :
paM las sna tshogs pad+ma'i gdan :
ma dang a las nyi zla brtsegs :
nang la phyogs bzhir rigs bzhi'i klu :
dbus su klu chen dregs pa'i gdan :
de steng rang rig yi ge hU~M:
de las 'od 'phros 'dus pa las :
rdo rje rtse lnga pa ru gyur :
de las 'phro 'dus bskyed pa'i lha :
dbus su khro bo rnam 'joms ni :
sngo nag rgya gram dril bu 'dzin :
shar du khro bo gtum po ni :
mthing nag rdo rje dril bu 'dzin :
lho ru khro bo be con ni :
ser nag rin chen dril bu 'dzin :
nub tu khro bo rta mchog ni :
dmar nag rdo rje pad+ma 'dzin :
byang du khro bo bdud rtsi 'khyil :
ljang nag rdo rje rgya gram 'dzin :
kun kyang zhal gcig phyag gnyis pa :
spyan gsum mche gtsigs sma ra ser :
dbu skra kham nag gyen du 'khyil :
stag lpags sbrul gyi rgyan dang ldan :
spyi bo mgrin pa thugs ka gsum :
'khor lo pad+ma nyi zla'i gdan :
oM AHhU~M gis byin gyis brlabs :
ba spu'i bu ga thams cad kun :
lus srung sngags 'dis gur du gtams :
sarba b+hi d+hA ra badzra badzra :
s+pho Ta badzra badzra :
ma tha badzra badzra :
aT+Ta ha sa nI la badzra :
su badzra ye swA hA:

rang gi sa bon 'od 'phros pas :
ye shes sems dpa' spyan drangs la :
bdag gis dgyes pa'i mchod pa 'bul :
dbang bskur rgya yis btab par bya :[ \u0f88\u0f88\u0f88\u0f88\u0f88\u0f88 ]hU~M:
sems can nyon mongs dri ma sbyang ba dang :
bdag gi tshogs gnyis rdzogs par bya ba'i phyir :
ye shes spyan dang ldan pa khyed rnams kyis :
gnas mchog dam pa 'dir ni gshegs su gsol :
chos kyi dbyings nas thugs rjes bzhengs nas kyang :
gzugs sku dam pa gnyis kyis 'gro don mdzad :
'og min gnas nas spyan 'dren gshegs su gsol :
ha ra ha ra sa mA dza :
badzra d+ha rA ya swA hA:
pra ha ra pra ha ra :
badzra pra b+hany+dza nA ya swA hA:
sa ma ya dza :
'og min chos dbyings pho brang nas :
mdun gyi mkha' la byon par bsam :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]hU~M:
'dir ni mi g.yo brtan par bzhugs nas kyang :
thugs rjes brtse ba'i sems can don mdzad pa :
bla med byang chub sems ni rgyas bya'i phyir :
bde gshegs rgyal ba thams cad bzhugs su gsol :
ma tis+d+yi ra badzra :
shu tis+d+yi ra badzra :
pra tis+d+yi ra badzra :
ma hA badzra :
a pra ti ha ta badzra :
a mo g+ha badzra :
e h+ye hi badzra :
shrI g+h+raM badzra ye swA hA:
bdag don mdzad phyir bzhugs su gsol :

de nas bde gshegs thams cad kyis :
bum pa bdud rtsis bkang nas kyang :
dkyil 'khor lha la dbang bskur ro :
na maHsa man+ta badzrA NAM:
sarba ba le ta a badzra badzra :
dza ya ma hA ba le :
ka ta be :
ta tra be :
a tsa le :
ma d+ha la :
mA he :
a ti badzra :
ma hA ba le :
b+he ga ra na ra na :
'di ni lha yis dbang bskur rtags :
gtso bo'i dbu la rigs lnga brgyan :
khro bo bzhi la rigs bzhis brgyan :
de nas lha la phyag 'tshal ba :[ \u0f88\u0f88\u0f88\u0f88\u0f88\u0f88 ]hU~M:
lcang lo can gyi gnas mchog dam pa na :
gsang sngags rig sngags gzungs sngags 'chang ba'i rigs :
log 'dren bgegs 'joms sdig sgrib kun sel ba'i :
dkyil 'khor lha tshogs rnams la phyag 'tshal lo :
na mo rat+na tra yA ya :
na mash+tsaN+Da badzra pA Na ye :
ma hA yak+Sha se nA pa ta ye :
na mo pu ru ShA ya ho :
de nas mchod pa 'bul bar bya :
hU~M:
spos dang dri bzang chu dang 'o ma dag :
phyag dang zhabs bsil ched du dbul bar bya :
oM badzra pA Ni ti ti hU~M khaM:
oM badzra pA d+yAM AHhU~M swA hA:
hU~M:
gsel dngul byu ru dung dang mu tig shel :
zangs lcags sman dang 'bru sna ga pur dang :
tsan dan gur gum gtsang ma'i ar+g+haM dang :
bdug spos me tog mar me dri chab dang :
lha yi zhal zas bshos gtsang mchod pa 'bul :
bdag la thugs rjes dgongs te bzhes su gsol :
oM ma hA a mr-ita ar+g+haM pra tIts+tsha ye swA hA:
oM badzra d+hU pe hU~M:
oM badzra puSh+pe hU~M:
oM badzra A lo ke hU~M:
oM badzra gan+d+he hU~M:
oM badzra nai wid+ya hU~M:
hU~M:
sgeg dang bzhad dang 'gugs pa'i stabs su bzhugs :
spos dang zhal zas thogs pa'i phyag rgya la :
me tog 'bul ba'i tshul du mchod par bzhes :
mar me snang gsal sgron me 'bar ba la :
dri chab sku la byug pa'i mchod par bzhes :
sgeg ma me long 'dzin pa'i phyag rgya la :
rin chen phreng thogs ma yi mchod pa 'bul :
glu snyan pi waM 'dzin pa'i phyag rgya la :
brkyang bskum gar stabs brjid pa'i mchod pa 'bul :
na mo rat+na tra yA ya :
na mash+tsaN+Da badzra pA Na ye :
ma hA yak+Sha se nA pa ta ye :
sarba pU dza hU~M:
mchod pa 'bul zhing bstod pa ni :
hU~M:
dkyil 'khor 'bar ba chen po'i dbus kyi bdag :
pad+ma nyi zla'i gdan la yang dag bzhugs :
hU~M las byung ba'i khro bo rngam brjid che :
rdo rje rnam par 'joms la phyag 'tshal bstod :
bskal pa me ltar 'bar ba'i klong dkyil nas :
bdud dang log 'dren thams cad 'dul mdzad pa :
drag po'i stangs stabs 'gying bag stabs su bzhugs :
khro bo gtum po'i sku la phyag 'tshal bstod :
'gro drug khro bo'i thugs rjes 'dul bar gzigs :
shin tu 'jigs pa'i cha lugs drag por ston :
sku mdog ser nag hU~M hU~M sgra sgrog pa :
khro bo be con sku la phyag 'tshal bstod :
rgyal ba kun gyi chos sku pad+ma'i gsung :
chos rje 'od dpag med pa rdo rje'i thugs :
spyan ras gzigs sprul hrIHlas rngam brjid sku :
khro bo rta mchog sku la phyag 'tshal bstod :
ljang nag phyag gnyis rgya gram 'dzin zhing brjid :
dbu skra sma ra smin ma gyen du brdzes :
thugs mchog rdo rje chos kyi ngo bo nyid :
khro bo 'khyil ba'i sku la phyag 'tshal bstod :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bzlas pa sngags kyi rim pa ni :
lhag chad sngags kyi skyon rnams spang :
nyi zla'i gwa 'ur bcug nas kyang :
sems dpa' sum brtsegs ldan par bzla :
bdag nyid dam tshig sems dpa' yi :
thugs kar ye shes sems dpa' bsgom :
de yi thugs kar nyi ma'i dal :
de yi steng du gzungs sngags 'khyil :
steng nas zla ba'i gur phub bsam :
snying po'i don ni 'di lta ste :
mi chod mi shigs bden pa'i don :
sra ba brtan pa'i rang bzhin te :
thams cad du yang thogs pa med :
de bzhin pham pa med pa 'o :
de nas gzungs rnams ring thung gsum ka bzla :
na mo rat+na tra yA ya :
na mash+tsaN+Da badzra pA Na ye :
ma hA yak+Sha se nA pa ta ye hU~M phaT swA hA:
rdo rje rnam 'jom snying po 'di :
yig 'bru nyi shu rtsa bzhi pa :
grangs kyi bsnyen pa 'bum tsho gcig :
sgo gsum gus pas bzla bar bya :
oM tshin+d+ha tshin+d+ha pra ti tiSh+Tha badzra :
b+hin+d+ha b+hin+d+ha ma hA ki+A li kI la ya swA hA:
shar phyogs khro bo'i snying po 'di :
yi ge 'bru ni bcu bdun pa 'o :
oM b+han+d+ha b+han+d+ha kro d+ha kI li kI la ya swA hA:
lho phyogs khro bo'i snying po 'di :
yi ge 'bru ni bcu gnyis pa 'o :
oM tsu ru tsu ru tsaN+Da kI li kI la ya swA hA:
nub phyogs khro bo'i snying po 'di :
yi ge 'bru ni bcu bzhi pa 'o :
oM tra sa ya tra sa ya badzra kI li kI la ya swA hA:
byang phyogs khro bo'i snying po 'di :
yi ge 'bru ni bco brgyad pa 'o :
khro bo bzhi yi snying po 'di :
khri tsho bdun bdun bzla bar bya :
pad+ma 'dab bzhi'i dkyil 'khor du :
bsnyen pa'i las la brtson par bya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]me tog 'thu dang mchod rten 'dzegs :
rgyal khams kha lo bsgyur ba dang :
sems can tshogs la dbang byed rnams :
bsnyen pa rdzogs pa'i rtags yin no :
sgrub dang las sbyor gzhan du shes :[ \u0f88\u0f88\u0f88\u0f88\u0f88\u0f88\u0f88\u0f88 ]de nas gtor ma 'bul ba ni :
dkar gsum gtor ma chab kyis bran /
oM swa b+hA wa shud+d+haHsarba d+harmAHswa b+hA ba bi shud+d+ho\u0f85 haM:
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
oM badzra a mr-ita kuN+Da lI ha na ha na hU~M phaT:
na maHsarba ta thA ga ta a wa lo ki te oM saM b+ha ra saM b+ha ra hU~M:
sarba ka ri sarba sid+d+hi hU~M:
hU~M:
sangs rgyas bstan pa bsrung bar zhal bzhes pa'i :
dpal mgon bdun cu rtsa gnyis 'khor dang bcas :
dkon mchog gsum gyi byin gyis brlabs pa'i gnas :
gnas mchog dam pa 'dir ni gshegs su gsol :
oM badzra aM ku sha dza :
hU~M:
snod bcud 'jig rten skyong bar dam bcas pa :
rgyal po chen po sde bzhi 'khor dang bcas :
steng 'og phyogs bzhi mtshams bzhir dbang bsgyur ba'i :
phyogs skyong bcu dang 'jig rten lha chen brgyad :
klu chen brgyad dang drag po gza' chen brgyad :
mkha' la dbang bsgyur rgyu skar nyi shu brgyad :
gnod sbyin brgyad dang pany+tsi ka la sogs :
dpal gyi btsun mo ha ri ka dang ni :
'phrog ma'i sras bu lnga brgya 'khor dang bcas :
gzhan yang phyi yi gtor mar dbang mdzad pa'i :
rdo rje rigs kyi srung ma thugs dam can :
mchod sbyin gtor ma rgya chen 'di bzhes la :
khyod kyi ci 'dod longs spyod 'byung gyur cig :
bdag la gnod pa'i dgra bgegs srung du gsol :
sangs rgyas bstan pa dar zhing rgyas par mdzod :
ces brjod gtor ma gtsang sar btang :
dkyil 'khor bsdus te smon lam btab :
bdag gis sgom bzlas rgya chen bgyis pa yis :
khams gsum sems can ma lus thams cad kun :
mi khom brgyad dang ngan song gsum :
deng nas thar nas byang chub thob par shog :
rnam 'joms sgrub pa'i phrin las 'di :
o rgyan pad+ma 'byung gnas bod du byon dus :
phyi ma'i don la dgongs nas brag ri dug sbrul spungs 'dra'i rked la sbas pa'i :
gter bdag rdo rje legs pa la bcol lo :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]sa ma yA:[ \u0f88\u0f88\u0f88\u0f88\u0f88\u0f88 \u0f88\u0f88\u0f88 ]byang zang zang lha brag gi rked brag ri dug sbrul spungs 'dra'i rked nas rig 'dzin rgod kyi ldem 'phru can gyis gter nas spyan drangs pa'o ///
/
@#:
gsang mtshan thugs kyi sgrub pa las :
rdo rje rnam 'joms kyi sgrub thabs bag chags stobs sbyong bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]thugs dam lha la phyag 'tshal lo :
slob dpon pad+ma 'byung gnas la :
rgyal po khri srong lde'u btsan gyis zhus pa :
kye slob dpon chen po lags :
ma 'ongs dus kyi tha ma la :
mi rnams spyod ngan sna tshogs kyis :
lha mi grib kyis phog gyur nas :
bsam pa'i don rnams mi 'grub cing :
'gro ba bde ba'i skabs med pas :
bag chags stobs sbyong sgrub pa zhu :
zhes gsol ba btab pas :
bka' bstsal pa :
rgyal po chen po legs par gson cig :
ma 'ongs lnga brgya tha ma'i dus :
mi rnams log pa'i dbang song bas :
bla ma mi chen ngo lta byed :
mkhan po dge bshes 'khrug las dar :
dge 'dun sdom med khe tshong byed :
sngags pa grong chog bon ltar 'khyams :
sgom chen stong skad grong ltag 'dzin :
bon po nor phyir mtshams med spyod :
rgyal po'i ming btags khrims la g.yel :
blon po phra mas rang gzhan phung :
skye bo mna' za sdig la rngams :
bud med smad 'tshong rang bu gsod :
ming sring nal byed pha spun 'khrug :
slob dpon dam nyams nang 'khrug 'ong :
dpon la g.yog gis nang bslus byed :
de ltar spyod ngan sna tshogs kyis :
lha mi mi gtsang grib phog pas :
yi dam lha yi dngos grub yal :
mkha' 'gro chos skyong srung skyob bral :
'go ba'i lha rnams bdud du babs :
yul lha gyes shing bkra mi shis :
mi phyugs nad rigs sna tshogs 'ong :
char chu mi 'bab sad ser mang :
'bru rnams mi smin mu ge 'ong :
nang 'khrug 'khon dang mtshon kha langs :
mtha' yi dmag gis bod khams 'joms :
mi mthun rkyen ngan bar chad mang :
sems can bde ba'i go skabs med :
de yi sdug bsngal skyob pa'i phyir :
rdo rje rnam 'joms sgrub thabs bstan :
rgyal po thugs ngal ma mdzad cig :
ces gsungs so :[ \u0f88\u0f88\u0f88\u0f88\u0f88\u0f88 ]gsang ba'i bdag po la phyag 'tshal lo :
rdo rje rnam 'joms bsgrub pa la :
bsnyen pa dang sgrub pas rang gzhan gyi don bya ba la :
sngon 'gro dngos gzhi rjes kyi bya ba dang gsum las :[ \u0f88\u0f88\u0f88\u0f88 ]dang po la gang zag gtsang sbra dang ldan pa :
bsnyen pa sngon du song bas :
gnas gzhung dang mthun par stegs bu'i khar sgrub pa'i dkyil 'khor bri ba ni :
dbus su gru gsum mthing nag :
zla gam gsum dmar po :
phyi rim 'khor lo rtsibs bzhi phyogs tshon :
rtsibs mchan sngon po :
gru chad ljang gu :
sgo bzhi rta babs :
rdor ra me ri sogs gzhan dang mthun par bris la :
bum pa sgrub pa ni :
dbus su bum pa mtshan nyid dang ldan par :
srog chags med pa'i chu gtsang ma dang :
bum rdzas nyer lnga rnams blug :
mgul chings kha rgyan gzungs thag dang bcas pa bshams la :
bgegs bskrad pa ni :
gu gul dud pas bdug :
oM badzra a mr-ita kuN+Da lI ha na ha na hU~M phaT:
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
stong pa'i ngang las b+h+rU~M las rin po che'i bum pa zlum po yangs shing rgya che ba :
lto ba ldir ba :
zhabs zhum pa :
kha g.yel ba :
mchu 'phyang ba :
mgrin pa phra ba :
lha'i na bza'i mgul chings dang :
dpag bsam shing gi kha rgyan :
thugs rje thabs kyi gzungs thag dang bcas pa :
nang bcud rdo rje rnam 'joms kyi lhar gyur par bsam :
dkar gtor zlum po chos skyong dang :
dpal mgon bdud cu rtsa lnga :
gzhi bdag gtor ma phyi mchod rnams bsham :
mdun du rdo rje dril bu :
khrus long rnams sngon du 'gro bar bya :[ \u0f88\u0f88\u0f88 \u0f88\u0f88\u0f88\u0f88 ]gnyis pa dngos gzhi ni tho rangs snga dro khrus byas :
gtsang ma'i gos gyon bde ba'i stan la 'dug la :
skyabs 'gro bya :
sems bskyed pa ni :
sems can thams cad kyi don du :
bdag gis rdzogs pa'i sangs rgyas 'thob par bya :
de'i phyir du rdo rje rnam par 'joms pa'i sgom bzlas mchod bstod kyi rim pa la 'jug par bya'o :
sarba satwa ni b+ho d+ha ya :
b+ho d+ha ya :
'di ni sems bskyed gzungs yin pas 'gro ba'i don du sems bskyed do :
srung ba'i 'khor lo bsgom pa ni :
stong pa'i ngang las :
paM las pad+ma raM las nyi ma'i dkyil 'khor gyi steng du :
sna tshogs rdo rje shar dkar lho ser nub dmar byang ljang :
lte ba mthing kha hU~M sngon pos mtshan pa :
de las 'od zer 'phros :
steng 'og phyogs mtshams thams cad rdo rje'i bla bre sa gzhi ra bas gtams pas :
phyi rol na ye shes kyi me 'bar ba'i srung ba'i 'khor lo yangs shing rgya che ba'i dbus su :
hU~M las 'od zer 'phros :
'phags pa mchod :
sems can gyi don byas :
tshur 'dus yongs su gyur pa las :
bdag nyid bcom ldan 'das rdo rje rnam par 'joms pa zhal gcig phyag gnyis pa :
zhabs gnyis stangs stabs su bgrad pa :
phyag g.yas pas sna tshogs rdo rje phyar ba :
g.yon pa dril bu dku la brten pa :
sku stod la dar sngon po'i na bza' dang :
sku smad la stag gi pags pa'i sham thabs gsol ba :
sbrul dang rin po che'i rgyan sna tshogs kyis brgyan pa :
zhal mche ba gtsigs pa :
spyan gsum dang ldan pa :
smin ma dang sma ra dmar ser 'khyug pa :
dbu skra kham nag gyen du 'khyil ba :
'bar ba'i nyams dang ldan pa :
de'i spyi bor oM:
mgrin par A:
thugs kar hU~M:
thugs ka'i hU~M las 'od zer 'phros pas :
rang bzhin gyi gnas nas rdo rje rnam 'joms la sangs rgyas dang byang chub sems dpa'i tshogs kyis bskor ba badzra sa ma ya dza :
na mo bskal pa thog ma med pa nas :
bdag gis sdig pa'i las ngan bsags pa rnams :
dus 'di nyid du so sor bshags par bgyi :
bdag nyid dang po khyed la gus pa yis :
gsang ba'i bdag po 'khor dang bcas pa la :
yang dag don la gnas phyir skyabs su mchi :
bde bar gshegs pa ma lus thams cad dang :
'gro ba'i don mdzad byang chub sems dpa' la :
bdag gis gces par 'dzin pa'i lus 'di 'bul :
bdag dang 'gro drug sems can thams cad kyis :
dge ba'i las rnams bgyis pa thams cad kun :
dus 'di nyid du byang chub mchog tu bsngo :
bla med dkon mchog gsum dang gdung 'dzin rnams :
mya ngan mi 'da' 'gro drug don la bzhugs :
chos kyi 'khor lo dam pa bskor du gsol :
ces pas rang nyid la thim pas rdo rje'i go bgos par bsam la :
oM sarba b+hid d+ha badzra badzra :
s+pho Ta badzra badzra :
ka ta badzra badzra :
ma ta badzra badzra :
ma tha badzra badzra :
aT+Ta ha sa nI la badzra badzra :
su badzrA ye swA hA:
'di ni srung ba'i gzungs sngags yin :
bdag lus rdo rje'i gur du bsam :
sus kyang mi chod mi shigs bsgom :
mtshams gcad pa ni :
bgegs gtor byin gyis brlabs nas :
rdo rje dril bu bzung la 'di skad do :
hU~M:
'jig rten 'dir gnas lha klu dang :
gnod sbyin ma lus dregs pa'i tshogs :
'gro ba kun la phan gdags phyir :
byang chub sems la gnas gyis la :
sgrib gnyis byang ba'i phrin las mdzod :
bar du gcod pa'i gdon tshogs rnams :
mchod sbyin gtor ma 'di bzhes la :
rang rang so so'i gnas su dengs :
gal te mi 'gro 'dug gyur na :
phyag na rdo rje thugs khros nas :
khro rgyal bcu yi tshogs dang bcas :
lus ngag thal ba rdul du rlog :
tad+ya thA:
oM ha ra ha ra badzra :
ma tha ma tha badzra :
d+hu na d+hu na badzra :
da ha da ha badzra :
pa tsa pa tsa badzra :
d+ha ra d+ha ra badzra :
d+hA ra ya d+hA ra ya badzra :
d+hA ru na d+hA ru na badzra :
tshin+d+ha tshin+d+ha badzra :
bin+d+ha bin+d+ha badzra :
hU~M phaT swA hA:
'di ni khro bo bcu yi gzungs :
bgegs bskrad mtshams bcad khro bos gtams :
mdun bskyed dkyil 'khor sgrub pa ni :
hU~M:
chos dbyings klong yangs chen po ni :
thugs rje'i rang bzhin 'od gsal ba :
'gro ba'i don du yi ge hU~M:
de las dbang chen gzhal yas chags :
e las mthing nag nam mkha'i klong :
yaM las sngo skya rlung gi dkyil :
khaM las dkar po chu yi dkyil :
suM las ser po sa yi dkyil :
raM las dmar po me yi dal :
de steng b+h+rU~M las gzhal yas khang :
sgo dang ka ba rgyan rnams dang :
sna tshogs rin po che las grub :
lha snam rin chen pha gu dang :
drwa ba drwa phyed mda' yab mdzes :
'dod yon lha mo mang pos brgyan :
rdo rje'i ra ba me dpung 'bar :
mdzes pa'i me tog dpag bsam shing :
snyan pa'i bya skad sna tshogs sgrog :
dbus su gru gsum zla gam gsum :
phyi rim 'khor lo rtsibs bzhir ldan :
dbus dang 'khor lo'i rtsibs steng du :
paM las sna tshogs pad+ma'i gdan :
ma dang a las nyi zla brtsegs :
rtsibs dang phyogs bzhir rigs bzhi'i klu :
dbus su klu chen dregs pa'i gdan :
de steng mthing nag yi ge hU~M:
de las 'od 'phros 'dus pa las :
rdo rje rtse lnga pa ru gyur :
de las 'phros 'dus bskyed pa'i lha :
dbus su khro bo rnam 'joms ni :
sngo nag rgya gram dril bu 'dzin :
shar du khro bo gtum po ni :
mthing nag rdo rje dril bu 'dzin :
lho ru khro bo be con ni :
ser nag rdo rje rin chen bsnams :
nub tu khro bo rta mchog ni :
dmar nag rdo rje pad+ma bsnams :
byang du khro bo bdud rtsi 'khyil :
ljang nag rgya gram ral gri 'dzin :
kun kyang zhal gcig phyag gnyis pa :
spyan gsum mche gtsigs sma ra ser :
dbu skra kham nag gyen du 'khyil :
stag lpags sbrul gyi rgyan dang ldan :
sgo bzhir nyi ma'i gdan steng du :
shar du lcags kyu dkar mo ni :
lcags kyu g.yas la bum pa g.yon :
lho ru zhags pa ser mo ni :
zhags pa g.yas la bum pa g.yon :
nub tu lcags sgrog dmar mo ni :
lcags sgrog g.yas la bum pa g.yon :
byang du dril bu ljang gu ni :
dril bu g.yas la bum pa g.yon :
sgo srung lha mo chen mo bzhi :
zhal gcig phyag gnyis zhabs gnyis bsgrad :
khro mo'i chas dang ldan par bsam :
dbang bskur ba ni :
spyi bo mgrin pa snying ga gsum :
'khor lo pad+ma nyi zla'i steng :
oM AHhU~M gis byin gyis brlab :
hU~M:
dus gsum sangs rgyas thams cad kyis :
dbang bskur byin gyis brlabs pa ltar :
rigs lnga ye shes lnga dang ldan :
nyon mongs dag phyir dbang bskur ro :
na maHsa man+ta badzrA nAM:
sarba ba le ta a badzra badzra :
dza ya ma hA bA le :
ka ta be :
ta tra be :
a tsa le :
ma d+ha la :
mA he :
a ti badzra :
ma hA ba le :
b+he ga ra na ra na :

'di ni lha yis dbang bskur sngags :
gtso bo'i dbu la rigs lngas brgyan :
khro bo bzhi la rigs bzhis brgyan :
sgo srung bzhi la rdo rje ni :
rtse lnga phyed pas brgyan par bsgom :
spyan drang ba ni :
hU~M:
chos dbyings ye shes rang bzhin las :
'bar ba'i khro bo mi bzad pa :
bgegs dpung ma lus 'joms mdzad pa'i :
rdo rje rnam 'joms 'khor dang bcas :
gnas 'dir spyan 'dren gshegs su gsol :
ha ra ha ra sa ma ya dzaHdzaHbadzra d+ha rA ye swA hA:
pra ha ra pra ha ra badzra pra b+han dza nA ya swA hA:
sa ma ya dza :
'di ni spyan 'dren sngags yin pas :
dkyil 'khor lha tshogs spyan drang ngo :
bzhugs su gsol ba ni :
hU~M:
gzhal yas pad+ma nyi zla'i steng :
rdo rje rnam 'joms 'khor bcas rnams :
bdag dang 'gro la brtse ba'i phyir :
dgyes shing brtan par bzhugs su gsol :
ma tis+d+yi ra badzra :
shu tis+d+yi ra badzra :
pra tis+d+yi ra badzra :
ma hA badzra a pra ti ha ta badzra :
a mo g+ha badzra :
e h+ye hi badzra :
shrI g+h+raM badzra ye swA hA:
'di ni bzhugs su gsol ba'i sngags :
bdag don mdzad cing bzhugs su gsol :
phyag 'tshal ba ni :
hU~M:
dus gsum sangs rgyas thams cad kyi :
mthu stobs gcig tu bsdus pa yi :
gsang bdag 'khor dang bcas rnams la :
lus ngag yid gsum gus phyag 'tshal :
na mo rat+na tra yA ya :
na maHtsaN+Da badzra pA Na ye :
ma hA yak+Sha se nA pa ta ye :
a ti pU ho :
'di ni phyag 'tshal mchod pa'i sngags :
lha la gus pas phyag 'tshal lo :
mchod pa 'bul ba ni :
mchod pa rnams a mr-itas bsang :
swa b+hA was sbyang :
b+h+rU~M las rin po che las grub pa'i snod yangs shing rgya che ba'i nang du :
oM AHhU~M zhu ba las byung ba'i gtor ma 'dod yon gyi phung po dang :
phyi mchod rnams lha rdzas las grub pa'i mchod yon zhabs bsil :
me tog bdug spos :
snang gsal dri chab zhal zas rnams dang :
gzhan yang rol mo'i bye brag la sogs pa phyi nang gi mchod pa nam mkha'i khams thams cad yongs su gang bar gyur :
oM ar+g+haM:
pA d+yaM:
puSh+pe :
d+hU pe :
A lo ke :
gan+d+he :
nai wid+ya :
shab+da AHhU~M:
gtor ma 'bul ba ni :
hU~M:
rin chen 'bar ba'i gtor snod du :
gtor ma ye shes mchod pa'i tshogs :
'dod yon lha mos rab brgyan pa :
bcom ldan 'khor dang bcas la 'bul :
bzhes nas bdag la dngos grub stsol :
oM sarba ta thA ga ta badzra bi d+hA ra sa pa ri wA ra ma hA b+ha liM ta khA hi :
phyi mchod 'bul ba ni :
hU~M:
'jig rten 'di 'am gzhan dag na :
mchod yon ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra ar+g+haM pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
zhabs bsil ji snyed yod pa dang :
bdag gis gus par bshams pa 'di :
bcom ldan rdo rje rnam 'joms kyi :
lha tshogs 'khor dang bcas la 'bul :
bzhes nas bdag la dngos grub stsol :
oM sarba ta thA ga ta badzra b+hi d+hA ra sa pa ri wA ra pA d+yaM pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
me tog ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra puSh+pe pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
bdug spos ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra d+hU pe pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
snang gsal ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra A lo ke pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
dri mchog ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra gan+d+he pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
zhal zas ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra nai wid+ya pra tIts+tsha pU dza me g+ha sa mu dra s+pha ra Na sa ma ye AHhU~M:
hU~M:
'jig rten 'di 'am gzhan dag na :
rol mo ji snyed yod pa dang :
bdag gis gus par bshams pa 'di :
bcom ldan rdo rje rnams 'joms kyi :
lha tshogs 'khor dang bcas la 'bul :
bzhes nas bdag sogs dngos grub stsol :
oM sarba ta thA ga ta badzra b+hi d+hA ra sa pa ri wA ra shab+da pra tIts+tsha pU dza me g+ha sa mu dra s+pha ra Na sa ma ye AHhU~M:
bzlas pa bya ba ni :
bdag dang mdun bskyed kyi thugs kar nyi zla'i gwa'u'i nang du hU~M sngon po la sngags phreng g.yas skor du bsam :
gzungs thag nas bzung la bzlas pa byas pas :
bdag gi zhal nas sngags kyi phreng ba gzungs thag la 'khril te song bas :
bum nang gi lha'i zhal du zhugs :
thugs ka'i sa bon la thim pas thugs rgyud bskul :
sku'i cha las bdud rtsi'i rgyun babs pas bum pa gang zhing 'od zer gyis bdag gzhan gyi sdig sgrib dag par bsam la sgrub pa'i sngags 'di bzla :
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na :
a mr-ite hU~M phaT:

snying po'i don ni 'di lta ste :
mi chod mi shigs bden pa'i don :
sra ba brtan pa'i rang bzhin te :
thams cad du ni thogs pa med :
de bzhin pham pa med pa 'o :
'bum phrag gcig ni bzlas pa yis :
mtsho chen skam dang chu chen chad :
sems can mang po bsgral ba dang :
rdzas rnams khol zhing lud pa rnams :
sgrub pa'i dus kyi rtags yin no :
bstod pa bya ba ni :
hU~M:
bcom ldan rdo rje rnam 'joms ni :
dus gsum sangs rgyas thams cad kyi :
drag po'i phrin las ma lus kun :
sgrub par mdzad la phyag 'tshal lo :
ye shes me dpung 'bar ba'i klong :
gzhal yas pad+ma nyi zla dang :
klu chen dregs pa'i gdan steng du :
stangs stabs khro tshul bzhugs la bstod :
zhal gcig phyag gnyis sku mdog mthing :
g.yas pa sna tshogs rdo rje 'phyar :
g.yon pa dril bu dku la brten :
rnam par 'joms la phyag 'tshal bstod :
sku stod dar gyi na bza' gsol :
stag dang sbrul gyis rnam par brgyan :
rin chen dbu rgyan gyis mdzes pa'i :
rnam par 'joms la phyag 'tshal bstod :
bzhad pa'i zhal gdangs mche ba gtsigs :
sma ra dmar ser gyen la 'khyug :
spyan gsum sdang mig phyogs bcur gzigs :
rnam par 'joms la phyag 'tshal bstod :
gsung gi nga ros stong gsum gyi :
bdud dpung ma lus skrag mdzad cing :
dug gsum ma lus 'joms mdzad pa'i :
rnam par 'joms la phyag 'tshal bstod :
rang bzhin zhi ba'i ngang nyid las :
thugs rjes rab tu khros pa yis :
rdo rje khro bo'i skur bstan pa'i :
rnam par 'joms la phyag 'tshal bstod :
sku gsung thugs yon phrin las sprul :
zhi rgyas dbang drag phrin las kyis :
ma lus bdud dpung 'joms mdzad pa :
khro rgyal bzhi la phyag 'tshal bstod :
rnam thar sgo bzhi srung mdzad pa :
lcags kyu zhags pa lcags sgrog dril :
phyi nang bar chad ma lus srung :
sgo ma bzhi la phyag 'tshal bstod :
khro rgyal rdo rje rnam 'joms la :
rnam pa kun tu gus pa yis :
dus gsum rtag tu gsol ba 'debs :
thugs rjes byin gyis brlab tu gsol :
bdag sogs sems can thams cad kyi :
bag chags rkyen dbang mi gtsang dang :
nyams chag 'gal 'khrul ci mchis pa :
sgrib pa'i las rnams byang bar mdzod :
phyi nang bar chad rkyen rnams kun :
ma lus thams cad zhi nas kyang :
thun mong mchog gi dngos grub rnams :
ma lus myur du bstsal du gsol :
khyed la bstod cing gsol ba yis :
bcom ldan khyed dang mi 'bral zhing :
khyod kyi go 'phang myur thob nas :
khyed bzhin 'gro ba 'dul bar shog :
bcom ldan 'das rdo rje rnam par 'joms pa 'khor dang bcas pa rnams kyis :
sangs rgyas kyi bstan pa dar ba dang :
sems can la bde skyid 'byung ba dang :
khyad par du bdag cag yon mchod 'khor bcas kyi :
phyi nang gi 'gal rkyen bar chad thams cad zhi bar mdzad du gsol :
dpal mgon bdun cu rtsa gnyis la gtor ma 'bul ba ni :
oM na maHsarba ta thA ga ta a wa lo ki te oM sam+b+ha ra sam+b+ha ra hU~M:
sarba ka ri sarba sid+d+hi hU~M:
zhes pa lngas bsngos la :
hU~M:
sangs rgyas bstan pa bsrung bar zhal bzhes pa'i :
dpal mgon bdun cu rtsa gnyis 'khor dang bcas :
dkon mchog gsum gyi byin gyis brlabs pa'i gnas :
gnas mchog dam pa 'dir ni gshegs su gsol :
oM badzra aM ku sha dza :
hU~M:
snod bcud 'jig rten skyong bar zhal bzhes pa'i :
rgyal po chen po sde bzhi 'khor dang bcas :
steng 'og phyogs bzhi mtshams bzhir dbang bsgyur ba'i :
phyogs skyong bcu dang 'jig rten lha chen brgyad :
klu chen brgyad dang drag po gza' chen brgyad :
mkha' la dbang bsgyur rgyu skar nyi shu brgyad :
gnod sbyin brgyad dang pany+tsi ka la sogs :
dpal gyi btsun mo ha ri ka dang ni :
'phrog ma'i sras bu lnga brgya 'khor dang bcas :
gzhan yang phyi yi gtor ma dbang mdzad pa'i :
rdo rje rigs kyi srung ma thugs dam can :
mchod sbyin gtor ma rgya chen 'di bzhes la :
khyed kyi ci 'dod longs spyod 'byung gyur cig :
bdag la gnod pa'i dgra bgegs srung du gsol :
sangs rgyas bstan pa dar zhing rgyas par mdzod :
ces gtor ma btang ngo :[ \u0f88\u0f88\u0f88\u0f88\u0f88\u0f88 ]gsum pa rjes kyi bya ba ni :
hU~M:
rdo rje rnam 'joms lha tshogs rnams :
'gro ba sems can don slad du :
chos kyi dbyings nas byon pa ni :
sems can don kun mdzad nas kyang :
slar yang skye med klong du bsdu :
badzra muM:
zhes pas ye shes pa gshegs :
dam tshig pa zhu ba las byung ba'i bum chu nus ldan du gyur :
oM AHhU~M gis :
sku gsung thugs kyi dngos grub blang :
khrus gsol bya ba ni :
sa mtho sar khrus long dang bum pa thogs la :
bla ma yi dam sangs rgyas byang sems mkha' 'gro chos skyong :
yul lha gzhi bdag lha mi rnams kyi nyams grib mi gtsang ba'i skyon thams cad dag par bsam la :
hU~M:
ji ltar bltams pa tsam gyis ni :
lha rnams kyis ni khrus gsol ltar :
lha yi chu ni dag pa yis :
de bzhin bdag gis sku khrus gsol :
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na a mr-ite hU~M phaT:
oM sarba ta thA ga ta a b+hi She ka te sa ma ya shrI ye hU~M:
hU~M:
bum pa bzang po che ba'i mchog :
'di ni bzod pa'i rang bzhin chu :
khong khro'i dri ma sel mdzad pa :
khrus legs mdzad la phyag 'tshal lo :
khong khro'i dri ma dag bya'i phyir :
bzod pa'i chu yis khrus gsol bas :
'gro kun zhe sdang dag gyur nas :
nyams grib mi gtsang dag gyur cig :
na maHtsaN+Da badzra sogs 'gre :
hU~M:
bum pa bzang po che ba'i mchog :
'di ni sbyin pa'i rang bzhin chu :
ser sna'i dri ma sel mdzad pa :
khrus legs mdzad la phyag 'tshal lo :
ser sna'i dri ma dag bya'i phyir :
sbyin pa'i chu yis khrus gsol bas :
'gro kun ser sna dag gyur nas :
nyams grib mi gtsang dag gyur cig :
na maHtsaN+Da\u0f8e
hU~M:
bum pa bzang po che ba'i mchog :
'di ni shes rab rang bzhin chu :
gti mug dri ma sel mdzad pa :
khrus legs mdzad la phyag 'tshal lo :
gti mug dri ma dag bya'i phyir :
shes rab chu yis khrus gsol bas :
'gro kun gti mug dag gyur nas :
nyams grib mi gtsang dag gyur cig :
na maHtsaN+Da\u0f8e
hU~M:
bum pa bzang po che ba'i mchog :
'di ni brtson 'grus rang bzhin chu :
le lo'i dri ma sel mdzad pa :
khrus legs mdzad la phyag 'tshal lo :
le lo'i dri ma dag bya'i phyir :
brtson 'grus chu yis khrus gsol bas :
'gro kun 'dod chags dag gyur nas :
nyams grib mi gtsang dag gyur cig :
na maHtsaN+Da\u0f8e
hU~M:
bum pa bzang po che ba'i mchog :
'di ni tshul khrims rang bzhin chu :
'chal ba'i dri ma sel mdzad pa :
khrus legs mdzad la phyag 'tshal lo :
'chal ba'i dri ma dag bya'i phyir :
tshul khrims chu yis khrus gsol bas :
'gro kun nga rgyal dag gyur nas :
nyams grib mi gtsang dag gyur cig :
na maHtsaN+Da\u0f8e
hU~M:
bum pa bzang po che ba'i mchog :
'di ni bsam gtan rang bzhin chu :
g.yeng ba'i dri ma sel mdzad pa :
khrus legs mdzad la phyag 'tshal lo :
g.yeng ba'i dri ma dag bya'i phyir :
bsam gtan chu yis khrus gsol bas :
'gro kun phrag dog dag gyur nas :
nyams grib mi gtsang dag gyur cig :
na maHtsaN+Da\u0f8e
pha rol phyin drug khrus kyi chu :
bdud rtsi chu yis khrus byas pas :
'gro kun ma lus thams cad kyi :
nyams grib dri ma dag gyur cig :
ma rig lus dang ngag sems kyis :
bag med tshul gyis dam las 'gal :
gsang sngags dam tshig nyams gyur pa :
byang sems bslab pa nyams pa dang :
nyan thos 'dul khrims nyams pa dang :
mi dge bcu dang mtshams med lnga :
log pa'i las la spyad pa yis :
bla ma yi dam lha yi tshogs :
mkha' 'gro chos skyong srung ma dang :
yul lha gzhi bdag dkar po'i tshogs :
nyams grib mi gtsang phog gyur pa'i :
nyon mongs dri ma dag gyur nas :
bag chags dri ma dag gyur cig :
shes bya'i dri ma dag gyur cig :
nyams chag dri ma dag gyur cig :
phyi khrus dung las dkar gyur cig :
nang khrus mchong las dmar gyur cig :
phyi nang dri ma dag gyur cig :
shel sgong bzhin du dri med shog :
nyams grib skyon gos dag gyur cig :
byang bar gyur cig stong par gyur :
zad par gyur cig mi snang gyur :
chos dbyings chen por gnas gyur cig :
na maHtsaN+Da\u0f8e
rigs kyi bu'am rigs kyi bu mo /   che ge mo 'di zhes bya bas tshe rabs 'khor ba thog ma med pa nas bsags pa'i sdig pa thams cad sarba shAn+tiM ku ru ye swA hA:
sgrib pa thams cad sarba shAn+tiM\u0f8e
nad thams cad sarba\u0f8e
gdon thams cad\u0f8e
bgegs thams\u0f8e
rims thams cad\u0f8e
dug thams cad\u0f8e
dam grib thams cad\u0f8e
sdom grib thams cad\u0f8e
dme grib thams cad\u0f8e
yugs grib thams cad\u0f8e
'khon grib thams cad\u0f8e
nal grib thams cad\u0f8e
btsog grib thams cad\u0f8e
mdze grib thams cad\u0f8e
ro grib thams cad\u0f8e
nyams grib la sogs mi gtsang ba'i rigs thams cad\u0f8e
byur dang skal pa ngan pa thams cad\u0f8e
rmi lam ngan pa thams cad\u0f8e
mtshan ma ngan pa thams cad\u0f8e
ltas ngan pa thams cad\u0f8e
yas kyi bdud g.yos pa thams cad\u0f8e
mas kyi sri langs pa thams cad\u0f8e
bar gyi 'byung ba 'khrugs pa thams cad\u0f8e
pha tshan gyi rgya 'dre thams cad\u0f8e
ma bu'i byur 'dre thams cad\u0f8e
yul mi'i gdong 'dre thams cad\u0f8e
snga 'dre rnying pa thams cad\u0f8e
da 'dre gsar pa thams cad\u0f8e
yul 'dre 'khyams po thams cad\u0f8e
lo keg thams cad\u0f8e
zla keg thams cad\u0f8e
zhag keg thams cad\u0f8e
za ma'i keg thams cad\u0f8e
mo ngan thams cad\u0f8e
phyogs ngan thams cad\u0f8e
spar kha bdun zur thams cad\u0f8e
sme ba drug 'gram thams cad\u0f8e
byad kha rbad 'dre la sogs pa mi mthun pa'i rigs ngan thams cad sarba shAn+tiM ku ru ye swA hA:
zhes pas phyi nang bkrus pas mun nang du sgron me btegs pa'am :
gangs la nyi ma shar ba ltar nyams grib dag par bsam la khrus kyis rang gzhan don bya'o :[ \u0f88\u0f88\u0f88 \u0f88\u0f88\u0f88 ]byab srung byed par 'dod na :
de nas ku sha dang rma bya'i sgros byab cing :
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na :
a mr-ite hU~M phaT:
che ge mo'i sdig pa thams cad sarba a pa na ye swA hA:
zhes sogs sngar gyi tshig brjod cing :
srung ba ni :
slar yang gdon mi 'jug pa'i phyir :
spyi bo sogs gnas lnga dang :
yan lag gi tshigs chen thams cad du rdo rje rgya gram du bzhag nas :
rdo rje'i go gon par bsams la :
na maHtsaN+Da badzra\u0f8e
che ge mo'i sdig pa thams cad sarba rak+Sha rak+Sha :
zhes sogs gong gi bkru byab kyi skabs ltar   mjug tu rak+Sha zhes pa rigs 'gre ltar /brjod pas bsrung :
hU~M:
khro rgyal 'khor dang bcas pa'i byin rlabs dang :
gsang sngags rig sngags gzungs sngags mthu stobs dang :
bden par smra ba rnams kyi bden tshig gis :
'gro ba 'di la bdag gis bsrungs zin gyis :
'di la sus kyang gnod pa ma byed cig :
ces brjod la bkra shis kyi rgyas gdab par bya'o :
gtor ma skyong ba sogs thugs sgrub las byang gzhung ltar bya :
de ltar bsgrubs pa'i yon tan ni :
sdig pa ma lus byang zhing dag :
bgegs dang nad gdon bar chad sel :
rims dang yams dang rkyen rnams zhi :
dus min 'chi ba thams cad dang :
rmi lam rtags dang rten 'brel ngan :
chag che nyam nga thams cad dang :
rbod gtong byad kha thams cad bzlog :
nyams chag thams cad gso ba dang :
tshe dang dpal 'byor ma lus rgyas :
nad pa la sogs kun la phan :
char chu dus bab lo phyugs legs :
de sogs yon tan bsam las 'das :
sa ma ya :
rgya rgya rgya :
bdag 'dra pad+ma 'byung gnas kyis :
bag chags stobs sbyong sgrub pa 'di :
shrI siM ha nyid la zhus :
da lta rgyal po nyid la gdams :
ma 'ongs sems can don phyir du :
brag ri dug sbrul spungs 'dra la :
chos rgyal gdung rgyud la sogs pa :
bod khams spyi la dgos pa yi :
man ngag bsam las 'das pa yod :
rdo rje rnam 'joms sgrub pa 'di :
gsang ba thugs sgrub zla la sbos :
rig 'dzin rgod kyi ldem 'phru can :
gter chen man ngag longs spyod la :
bod kyi gnas chen brgyad dang ni :
khyad par gnas gsum sbas yul bdun :
thugs kyi lha gsum rdzogs par bzhengs :
sgrub pa rgyun chad med par gyis :
gdul bya mtha' ru rgyas par 'gyur :
snyigs ma'i dus na man ngag 'di :
dgos phyir gter kha mang bar sbas :
skal bar ldan pa'i gang zag gis :
sa phyogs gang yin lha bzhengs la :
sgrubs la sems can 'gro don mdzod :
mchog dang thun mong dngos grub thob :
las can gcig dang 'phrad par shog :
bka' 'di rdo rje legs pas srungs :[ \u0f88\u0f88\u0f88 \u0f88\u0f88\u0f88 ]lha'i sgrub thabs bcu gsum yod pa las :
'di bcu pa'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]sa ma ya :
rgya rgya rgya :
lho gser mdzod ser po nas rig 'dzin rgod kyi ldem 'phru can gyis bton pa'o ///
/
