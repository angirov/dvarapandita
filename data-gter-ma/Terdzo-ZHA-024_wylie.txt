'od dpag med kyi dbang bskur grangs gsog bya tshul bzhugs so //
oM swasti /
bla ma'i thugs sgrub bar chad kun sel gyi cha lag 'od dpag med kyi zhing sbyong la brten nas dbang bskur brgya rtsa sogs grangs gsog par 'dod na /
thog mar thugs kyi dbang bskur yan gzhung ltar rgyas par bskur pa'i mtshams /
slar yang gsol ba 'debs pa 'di'i rjes zlos mdzod /
oM:
bcom ldan snying rje chen po'i bdag :
'od dpag med mgon lha tshogs rnams :
mgon med bdag la thugs rjes gzigs :
sangs rgyas phrin las mdzad du gsol :
'khor ba ngan song sdug bsngal dang :
sdig sgrib thams cad zhi bar mdzod :
yang dag ye shes snang ba yis :
byang chub lam la 'god mdzad gsol :
zhes gsol ba btab pas mdun gyi bcom ldan 'das 'khor dang bcas pa'i thugs ka nas sangs rgyas dang byang chub sems dpa' nam mkha' gang bar spros te bum pa'i bdud rtsis dbang bskur zhing /
sku gsung thugs kyi gnas nas sku dang /
sngags phreng /
sa bon gyi tshogs dpag tu med pa byung /
khyed rang rnams kyi gnas gsum du thim pas sdig sgrib bag chags dang bcas pa dag cing /
sku dang ye shes kyi go 'phang gi chos rgyud la bzhag pa'i mos pa mdzod /
ces brda sbyar la /
gzungs bum thogs te /
oM:
til gyi gang bu bzhin gang rgyal ba yis :
bkra shis bum pa bzung nas dbang bskur bas :
nyon mongs shes bya'i sgrib gnyis kun dag nas :
sku lnga ye shes lnga dang ldan par shog :
oM pad+ma d+hA ri hU~M:
tad+ya thA/
a mi te /
a mi totab+ha be /
a mi ta saM b+ha be /
a mi ta bi krAn+ta gA mi ni /
ga ga na kIrti ka re /
sarba kle sha k+Sha yaM ka ri swA hA/
oM hU~M trAM hrIHAHka lA sha a b+hi Shiny+tsa hU~M:
sku gzugs thogs la /
hU~M:
'gro 'dul bde gshegs sras bcas dbyings nas bzhengs :
ngan song sgo 'gegs thugs bskyed smon lam gyis :
deng 'dir 'gro ba'i sdug bsngal khyod kyis sol :
byin gyis rlobs shig bcom ldan 'od dpag med :
rdo rje'i sku gsung thugs su dbang skur cig :
oM pad+ma d+hA ri hU~M:
kA ya wA ka tsit+ta a b+hi Shiny+tsa mI:
spro na sngags phreng dang /
me long gi dbang bskur ba'i tshigs bcad sbyar na'ang rung mod /
'on kyang bsdus pa'i skabs /
sku gsung thugs lhan cig tu bstims pas 'thus te gong gi tshig dang sngags don la dpyad pas shes so //
mthar bkra shis tshigs bcad gang rung re brjod /
de lta bu'i rim pas grangs bzung la rdzogs pa na /
slar yang mos gus drags po dung dung pa byas pas sogs gzhung ltar sbrel lo //
zhes pa'ang many+dzu g+ho Shas bris pa dge /

//
