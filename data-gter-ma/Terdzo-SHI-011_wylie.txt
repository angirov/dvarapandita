@#//
kun bzang dgongs pa kun 'dus las /
zhi khro gsang 'dus kyi las byang khyer bder dril ba rin chen sgron me zhes bya ba bzhugs so //
na mo gu ru shAn+ta kro d+ha de bA ya /
zhi ba'i dbyings las rig pa'i rtsal /
khrag 'thung 'char gzhi gdod ma'i mgon //
rang ngor mjal phyag 'tshal nas 'di //
dgod la ye shes dgongs brgyud stsol //
kun bzang dgongs 'dus kyi mgyogs dbang skabs sogs phrin gzhung le'u nyer bzhi ma mi lcogs pa dag gis mdor bsdu ba'i las byang dgod pa la gsum /
sngon 'gro //
dngos gzhi /
rjes so //
dang po la /
sbyor ba'i sngon 'gro rten dang yo byad phyi nang gi mchod gtor rnams skabs su babs pa tshul bzhin bsham /
cho ga'i sngon 'gro la /
thog mar bgegs bskrad pa ni /
bgegs gtor byin brlab sngags rgyas bsngo ba spyi ltar byas la bka' bsgo ba ni /
hU~M:
rnam rtog gzung 'dzin 'khrul pa'i bgegs :
skye med chos kyi klong du bsgral :
bgegs zhes bya ba'i ming yang med :
gnyis 'dzin log rtog rgyun chod cig :
oM swa b+hA ba shud+d+ho\u0f85 haM:
zhes dang /
oM sum+b+ha ni brjod la bskrad /
mtshams gcod srung 'khor ni /
hU~M:
phyi dang nang med gzhal yas 'dir :
rang rig zhi khro'i lha tshogs shar :
phyi mtshams yul snang dbyings su bcad :
nang mtshams sems nyid rig thog bcad :
gsang mtshams gnyis med klong du bcad :
e a ho phaT:
hU~M hU~M hU~M hU~M hU~M hU~M hU~M:
skyabs 'gro ni /
na mo :
dag pa dbyings kyi dkyil 'khor du :
thig le rang gsal tshom bur rgyas :
rang rig gsal ba'i snying po can :
'du 'bral med pa bum pa'i sku :
rgyal ba zhi khro'i lha tshogs la :
sgo gsum dad pas skyabs su mchi :
sems bskyed pa ni /
hU~M:
ci ltar thog ma'i mgon po rnams :
ma bskyed gzhi la rdzogs pa'i sems :
ngang ngam shugs las grol pa ltar :
de bzhin bdag sogs 'jug par bgyi :
sdom pa gzung ba ni /
kye :
'gro ba'i dpal mgon thugs rje can :
yang dag gdod ma'i byang chub sems :
sku gsum ye shes bzhi rdzogs yul :
lam mchog 'di bzung mi gtang ngo :
oM badzra g+haN+De d+harma AHhU~M/
zhes pas phyag rgya'ang gzung /
mchod rdzas byin brlab ni /
swa b+hA bas sbyang /
hU~M:
bdag nyid rdor sems thugs ka nas :
'od zer sna lnga phar 'phros pas :
yaM las rlung g.yos raM me sbar :
me yis thod pa'i bdud rtsi khol :
rlangs pas rigs lnga'i sa bon byung :
oM hU~M trAM hrIHA:
'bru lnga 'od du zhu ba las :
rigs lnga yab yum bcu ru gyur :
sbyor ba mdzad pa'i byang sems ni :
zla ba'i kha chod rdo rjer gyur :
de las 'od byung phyogs bcur 'phros :
rgyal ba mchod cing 'gro sgrib sbyangs :
sman raka gtor ma phyi mchod dang :
nang mchod gsang mchod byin brlabs nas :
mchod pa'i rol pa chen por gyur :
'bru lnga lan gsum brjod do ///
/gnyis pa dngos gzhi'i thog mar dkyil 'khor bskyed pa ni /
hU~M:
chos rnams rang bzhin bdag med ngang :
rtog gsum bral ba'i ngang nyid las :
skad cig rig pa hU~M mthing shar :
de las 'od 'phros 'byung rim brtsegs :
e yaM raM khaM su ra keM b+h+rU~M:
b+h+rU~M las rang byung pho brang mdzes :
phyi dang nang med gzhal yas khang :
mkha' mnyam rgya khyon dpag tu med :
'ja' tshon 'od lnga 'khrugs pa'i klong :
thig le pad+ma rtsibs ldan dbus :
skad cig rig pa chos sku a :
kun tu bzang po sku mdog mthing :
chos dbyings bzang mo sku mdog dkar :
mnyam gzhag mgul 'khyud zhal la stobs :
skyil krung nyi zla pad gdan bzhugs :
mdun du rnam snang sku mdog dkar :
'khor lo dril 'dzin dbyings phyug 'khril :
shar du rdor sems sku mdog mthing :
rdo rje dril 'dzin mA kI 'khril :
g.yas na sa snying myu gu dkar :
mdun na lA s+yai me long dkar :
g.yon na byams pa klu shing dkar :
rgyab tu puSh+pe me tog dkar :
lho ru rin chen 'byung ldan ser :
rin chen dril 'dzin spyan ma 'khril :
g.yas na kun bzang snye ma dmar :
mdun du mA l+ye phreng ba mthing :
g.yon na nam snying ral gri sngo :
rgyab tu d+hU pe spos me nag :
nub tu snang ba mtha' yas dmar :
pad+ma dril 'dzin gos dkar 'khril :
g.yas na spyan gzigs pad+ma dkar :
mdun na gIrtI pi waM dmar :
g.yon na 'jam dpal ut+pal ser :
rgyab na A lo mar me dmar :
byang du don yod grub pa ljang :
rgya gram dril 'dzin sgrol ma 'khril :
g.yas na sgrib sel po ti mthing :
mdun na gan+d+he dung phor dkar :
g.yon na phyag rdor rdo rje ljang :
rgyab na nirtI zhal zas ljang :
de ltar zhi ba'i lha tshogs rnams :
longs spyod rdzogs pa'i cha lugs can :
seng ge glang chen rta rma bya :
shang shang dar zab khri 'phang mdzes :
pad+ma nyi zla brtsegs pa'i steng :
kun bzang rigs lnga sras 'khor bcas :
skyil mo krung dang phyed skyil bzhugs :
gtso bo kun bzang yab yum gyi :
g.yas su brgya byin pi waM dkar :
g.yon du chos rgyal me chu nag :
shar lhor thags bzang go mtshon ljang :
lho nub shAka thub gseg par ser :
nub byang seng rab po ti mthing :
byang shar kha 'bar sgrom bu dmar :
sprul sku'i cha lugs bzhengs stabs bzhugs :
shar sgor rnam rgyal lcags kyu dkar :
lho sgor gshin rje zhags pa ser :
nub sgor rta mgrin lcags sgrog dmar :
byang sgor bdud rtsi dril bu ljang :
khro rgyal sgo ba yab yum brgyad :
rngams bzhad dur khrod chas kyis brgyan :
nyi zla pad+ma ro gdan steng :
gnyis med 'khril zhing zhabs bzhi bgrad :
me 'od 'bar ba'i klong du gsal :
oM hU~M trAM hrIHA:
mUM mAM lAM pAM tAM:
hU~M hU~M hU~M hU~M hU~M hU~M hU~M hU~M:
hU~M hU~M hU~M hU~M hU~M hU~M hU~M hU~M:
oM mu ne mu ne ma hA mu ne hU~M:
dzaHhU~M baM ho :
kun bzang rigs bzhi'i sku rgyab tu :
bud+d+ha he ru yab yum smug :
'khor lo ral gri dgra satwa g.yas :
dril bu thong gshol b+han+d+ha g.yon :
badzra he ru yab yum mthing :
rdo rje kha T+wAM dgra satwa g.yas :
dril bu b+han+d+ha thong gshol g.yon :
rat+na he ru yab yum ser :
rin chen kha T+wAM be con g.yas :
dril bu b+han+d+ha tri shul g.yon :
pad+ma he ru yab yum dmar :
pad+ma kha T+wAM dbyug to g.yas :
dril bu b+han dmar rnge'u chung g.yon :
karma he ru yab yum ljang :
rgya gram ral gri kha T+wAM g.yas :
dril bu b+han dmar thong gshol g.yon :
yab rnams zhal gsum phyag drug pa :
zhabs bzhi gyad kyi dor stabs tshul :
khro gnyer spyan gsum sdang mig bsgrad :
dbu skra dmar ser gyen du 'khyil :
zhal bsgrad mche gtsigs smar smin 'bar :
dur khrod chas brgyad sku la gsol :
yum rnams zhal gcig phyag gnyis kyis :
b+han dmar stob cing khro mo'i chas :
bam chen gdan la brjid cing 'gying :
bud+d+ha badzra rat+na pad+ma karma shrI he ru ka sa ma ya hU~M:
kro tI shwa rI b+h+rU~M hU~M:
de rgyab 'khor lo rtsibs brgyad la :
gnas kyi ma mo chen mo brgyad :
shar du ko'u rI zhing dbyug dkar :
lho ru tso'u rI mda' 'gengs ser :
nub tu pra mo chu srin dmar :
byang du be tA rdo rje nag :
shar lhor puk+ka rgyu za ser :
lho nub g+hasma dung khrag ljang :
nub byang tsan+d+ha snying za ser :
byang shar sme sha bam chen ser :
zhing chen rlon pa'i gdan steng du :
gar thabs 'gying bag tshul du bzhugs :
ko'u rI tso'u rI pra mo be tA puk+ka g+hasma sme sha tsan+d+ha hU~M b+h+rU~M hU~M:
de yi phyi rim rtsibs brgyad la :
yul gyi phra men chen mo brgyad :
si haM seng gdong ral bsig smug :
byAg+h+ri stag gdong lag bsnol dmar :
sri la wa gdong spu gri nag :
shwa na spyang gdong ro blta mthing :
g+hid+ha bya rgod rgyu 'dren ser :
kaM ka dur bya zhing phrag dmar :
kha khwa bya rog ral b+han nag :
hu lu 'ug gdong rgyal mtshan mthing :
gcer bu ral bsig gar thabs tshul :
mig bsgrad mche gtsigs ro yi gdan :
rngam brjid 'gyings bag tshul du bzhugs :
he he he he he he he he :
shar sgor rta gdong lcags kyu dkar :
lho sgor phag gdong rgyu zhags ser :
nub sgor seng gdong lcags sgrog dmar :
byang sgor sbrul gdong dril bu ljang :
gcer bu ral bsig spyan mig bsgrad :
zhing chen bsnol ba'i gdan la 'gying :
dzaHhU~M baM ho :
shar du zhi ba'i las byed bdun :
lho ru rgyas pa'i las byed bdun :
nub tu dbang gi las byed bdun :
byang du drag po'i las byed bdun :
rnal 'byor dbang phyug nyer brgyad dang :
khrag 'thung lnga bcu rtsa brgyad rnams :
snang la rang bzhin ma grub pa :
sgyu ma 'od gzugs zang thal bsgom :
b+h+yo b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo b+h+yo b+h+yo b+h+yo :
b+h+yo b+h+yo b+h+yo b+h+yo b+h+yo b+h+yo b+h+yo :
rang rig skye med chos kyi sku :
bla med zhi khro'i lha tshogs shar :
lha nyid rang la rang nyid lha :
gnyis su med pa gsal stong sku :
'od zer ye shes lnga ldan dang :
dkyil 'khor lha dang bdag gsum po :
dbyer med gcig gi ngang du gnas :
a a a :
brda sgo dbye ba ni /
hU~M:
rang byung ye shes 'char ba'i sgo :
shar lho nub byang sgo bzhir gsal :
rig pa ye shes sgo phye bas :
ma bskyed thig le'i lha tshogs byon :
lha dang dkyil 'khor gnyis med cing :
zang thal chen por rang grol nas :
dkyil 'khor thams cad rdzogs gyur cig :
ye shes pa spyan drang ba ni /
hU~M:
skye med chos dbyings pho brang nas :
kun bzang rigs lnga gshegs su gsol :
ye shes 'od lnga'i gur khang nas :
longs sku zhi khro gshegs su gsol :
rang bzhin rnam dag gzhal yas nas :
sprul sku rig 'dzin gshegs su gsol :
bla ma yi dam mkha' 'gro dang :
chos skyong gter bdag gshegs su gsol :
mchod pa chen po'i dkyil 'khor 'dir :
thams cad kun 'dus byang chub sems :
bzang ngan med par srid pa'i zhing :
lhun grub gnas 'dir gshegs su gsol :
dzaHhU~M baM ho :
bzhugs su gsol ba ni /
hU~M:
snang srid rnam dag bde chen zhing :
rang byung spros bral gzhal yas khang :
lnga ldan tshom bu 'od lnga'i klong :
byol song gtso brgyad sna tshogs gdan :
nyi zla pad gdan dar zab steng :
rgyal ba zhi khro'i lha tshogs rnams :
dgyes shing mi g.yo brtan par bzhugs :
badzra sa ma ya tiSh+Tha lhan :
phyag 'tshal ba ni /
hU~M:
chos sku rang rtsal rdzogs pa'i cho 'phrul las :
longs spyod rdzogs sku zhi khro'i dkyil 'khor rgyas :
sprul sku nyi ma'i 'od stong kun la khyab :
zhi khro rang bzhin dkyil 'khor kun gyi bdag :
snang srid rtsa ba bdag 'dzin dag pa'i lha :
sgo gsum dad pas bdag ni skyabs su mchi :
a ti pU ho :
pra tIts+tsha ho :
mchod pa 'bul ba ni /
hU~M:
zhi khro'i dkyil 'khor lha tshogs la :
phyi yi mchod pa 'bul ba ni :
gzugs sgra dri ro reg bya ma :
mchod rdzas sna tshogs 'dzin byed cing :
gar stabs glu yis dgyes pa bskyed :
sangs rgyas zhing khams rab 'byams su :
lha mo drug gis khengs gyur te :
rgyal ba zhi khro'i tshogs la 'bul :
a la la ste mchod par bzhes :
oM badzra puSh+pe d+hU pe A lo ke gan+d+he nai bid+yA shab+da pU tsa ho :
oM badzra Ar+ya te dza ri hU~M dza :
rgyal ba zhi khro'i lha tshogs la :
nang gi mchod pa 'bul ba ni :
dur khrod drag po'i nyer spyod dang :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
ma hA pany+tsa pU dza ho :
rgyal ba zhi khro'i lha tshogs la :
bla med gsang mchod 'bul ba ni :
bde stong gnyis med byang chub sems :
gsal stong dag pa'i lha la 'bul :
rig stong rol par bzhes su gsol :
oM AHhU~M bo d+hi tsit+ta pU dza ho :
rgyal ba zhi khro'i lha tshogs la :
bdud rtsi sman mchod 'bul ba ni :
kun bzang rigs lnga'i mkha' klong du :
gnyis med byang sems 'phro 'du mdzad :
khyad par rmad byung bdud rtsi 'di :
rgyal ba zhi khro'i lha la 'bul :
sarba pany+tsa a mr-ita la khA hi :
rgyal ba zhi khro'i lha tshogs la :
rak+ta'i mchod pa 'bul ba ni :
chos dbyings b+han+d+ha yangs pa ru :
dug gsum bsgral pa'i rak+ta phab :
zhi khro'i dkyil 'khor lha tshogs mchod :
ma hA rak+ta la khA hi :
rgyal ba zhi khro'i lha tshogs la :
ba liM gtor mchod 'bul ba ni :
snod kyi 'jig rten b+han+d+ha ru :
bcud kyi rigs gyur gtor mar sbyar :
dpal gyi mchod gtor dam pa 'di :
ma lus 'khor bcas bzhes su gsol :
ma hA ba liM ta la kha kha khA hi :
dzapa? bsnyen bzla ba ni /
spro bsdu'i ting 'dzin spyi ltar byas kyang chog mod /
gtso bor /
gzugs snang thams cad zhi khro'i sku :
sgra grags thams cad yang snying sgra :
dran rtogs thams cad zhi khro'i thugs :
snang srid zhi khro'i rol par bsam :
zhes pa'i dgongs pa srog tu bzung la /
oM bo d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M phaT:
ces bzla 'o //
gsum pa rjes kyi las rim gyi thog mar gzhi bstod bya ba ni /
hU~M:
chos dbyings ngang las rang byung dbyer med pa'i :
kun bzang yab yum mnyam pa'i phyag rgya can :
chos nyid gdal khyab chen po'i dbyings rum du :
kun bzang yab yum gnyis la phyag 'tshal bstod :
hU~M:
gzugs phung rnam dag bcom ldan rnam snang mdzad :
rnam shes rnam dag bcom ldan rdo rje sems :
tshor ba rnam dag bcom ldan rin chen 'byung :
'du shes rnam dag bcom ldan snang mtha' yas :
'du byed rnam dag bcom ldan don yod grub :
dug lnga rnam dag ye shes lnga yi sku :
'byung lnga rnam dag yum mchog lnga dang 'khril :
rigs lnga yab yum bcu la phyag 'tshal bstod :
rnam shes rnam dag byang chub sems dpa' brgyad :
yul brgyad rnam dag mchod pa'i lha mo brgyad :
rigs drug don mdzad sprul sku thub pa drug :
ye shes sgo ba chen po yab yum brgyad :
zhi ba bzhi bcu gnyis la phyag 'tshal bstod :
hU~M:
gti mug mthar phyin bud+d+ha he ru ka :
zhe sdang mthar phyin badzra he ru ka :
nga rgyal mthar phyin rat+na he ru ka :
'dod chags mthar phyin pad+ma he ru ka :
phrag dog mthar phyin karma he ru ka :
dbyings kyi yum chen khro mo lnga dang sbyor :
khrag 'thung yab yum bcu la phyag 'tshal bstod :
thugs rje chen pos rnal 'byor don mdzad ma :
gnas kyi ma mo brgyad la phyag\u0f8e
yul gyi phra men brgyad la phyag\u0f8e
sgo skyong gdong mo bzhi la phyag\u0f8e
dbang phyug nyi shu brgyad la phyag\u0f8e
rgyal ba zhi khro'i lha tshogs ma lus kun :
sngon gyi dus nas bdag dang gnyis su med :
gnyis med lha tshogs rig pa'i klong du bstod :
bla med mchog gi dngos grub bstsal du gsol :
bshags pa bya ba ni /
bla ma kun bzang zhi khro dang :
dbang phyug rdo rje dgongs su gsol :
zhi khro yab yum chos kyi sku :
ye nas bdag dang dbyer med kyang :
ma rig ma rtogs las dbang gis :
snang stong gnyis su a 'thas nas :
gnyis 'dzin log lta the tshom pas :
rang dwangs rig pa'i klong du bshags :
rgyal ba zhi khro mkha' 'gro chos gter bdag :
sprul pa yang sprul tshogs dang bcas pa yi :
kun gyi thugs dang 'gal pa ci gyur pa :
ma tshor ma rig 'gal 'khrul nyams chag rnams :
rnal 'byor bdag gis bskang zhing bshags par bgyi :
zhes dang yig brgya brjod do //
tshogs bya ba ni /
tshogs rdzas ci ltar 'byor pa bsham /
chu chang nang mchod kyis bran la /
hU~M:
bdag nyid rdor sems thugs ka nas :
raM 'phros tshogs kyi dngos 'dzin bsregs :
yaM 'phros tshogs kyi bag chags gtor :
khaM 'phros tshogs kyi gnyis 'dzin bkrus :
slar yang oM AHhU~M gsum 'phros :
'od zer tshogs rnams kun la khyab :
tshogs kyang ye shes bdud rtsir gyur :
mchod pa'i lha mo dpag med kyis :
tshogs phul lha tshogs dgyes par gyur :
'bru gsum lan gsum brjod /
spyan 'dren pa ni /
hU~M:
kun bzang zhi khro'i lha tshogs rnams :
chos dbyings ka dag pho brang nas :
ye shes tshogs la spyan 'dren gshegs :
bla med gsang ba'i dkyil 'khor bzhugs :
lus ngag yid gsum gus phyag 'tshal :
'dod yon tshogs kyi mchod pa 'bul :
thugs dam nyams chag gnyan bskangs la :
g.yar dam sor stsol dngos grub zhu :
tshogs phud 'bul ba ni /
hU~M:
skye 'gag 'gyur med chos sku'i pho brang nas :
kun bzang zhi khro'i lha tshogs la :
zhal zas tshogs kyi mchod pa 'bul :
sku gsung thugs kyi dngos grub stsol :
tshogs bshags bya ba ni /
sngon byung dus nas da lta'i bar :
ma rig dbang gis bdag lus ngag sems kyis :
kun bzang zhi khro'i thugs dang ci 'gal pa :
'dod yon tshogs kyi mchod pas bshags par bgyi :
ma hA pany+tsa a mr-ita kha raM khA hi :
ma hA rak+ta la kha raM khA hi :
bsgral bstab ni /
dmigs rten la bkug ste /
nr-i tri badzra ang+ku sha dzaH
dzaHhU~M baM hoH
hU~M:
dug lnga spyod pa'i las rnams kun :
rigs lnga rigs kyi phyag rgyas bsgral :
nyon mongs bsgral pa'i ye shes bcud :
za byed mi 'gyur chos dbyings rol :
ma hA mAM sa tsit+ta rak+ta kiM ni ri ti go ro tsa na ba su ta la khA hi :
de nas brda'i 'bul len bcas tshogs la rol /
smon lam ni /
ho :
tshogs 'khor phul ba'i bsod nams kyis :
mi zad gter la longs spyod cing :
ye shes snang ba rang gsal nas :
ka dag chos dbyings thob par shog :
tshogs lhag byin brlabs la /
hU~M:
dpal gyi pham phab lhag gtor bshams pa 'di :
lus med lus la chags shing yid du 'gyu :
za 'dod 'byung po lhag mar dbang ba rnams :
'dir 'dus 'byung po lhag ma'i gtor chen rol :
a tri nri su pre du dza :
thugs dam bskul ba ni /
hU~M:
bzhengs shig bzhengs shig chos kyi dbyings nas bzhengs :
rgyal ba zhi khro'i lha tshogs sku bzhengs shig :
bskul lo bskul lo thugs dam gnad nas bskul :
mdzod cig mdzod cig sems can don mdzod cig :
tsit+ta snying gi gzhal yas nas :
zhi ba bzhi bcu'i thugs dam bskul :
dung khang klad pa'i gzhal yas nas :
lnga bcu rtsa brgyad sku byon cig :
nyon mongs dug lnga la sogs rnams :
thams cad chos kyi dbyings su sbyor :
zlog pa bya na ni /
hU~M:
bdag cag rnal 'byor 'khor bcas kyi :
dug gsum dug lnga'i bag chags rnams :
sku gsum ye shes lnga ru zlogs :
phung khams rigs lnga yum lngar zlogs :
nyon drug thub pa drug tu zlogs :
dbang yul sems dpa' sems mar zlogs :
kun gzhi chos nyid klong du zlogs :
sgo gsum sku gsung thugs su zlogs :
rig pa ka dag chen por zlogs :
zhes dang snying po brjod /
gtor ma bskyang ba ni /
b+h+yo :
'das dang ma byon da lta'i mtshams shed nas :
'jig rten 'das kyang 'khor ba'i cha 'dzin te :
ye shes grub kyang las kyi dbang mo mdzad :
ko'u rI siM ha rta gdong sgo ma bzhi :
dbang phyug nyer brgyad mkha' 'gro chos skyong tshogs :
brtan ma bcu gnyis yul lha gzhi bdag dang :
ging dang lang ka 'bar ma'i tshogs rnams dang :
ma bdun sring bzhi nyul le la sogs rnams :
o rgyan chen po pad+ma'i spyan snga ru :
khas blangs dam bcas khyed rnams 'khor bcas kyis :
dam rdzas bka' yi gtor ma 'di longs la :
thugs dam rgyud bskul bcol pa'i phrin las mdzod :
ma ma hring hring ba liM ta khA hi :
bro brdung ba ni /
hU~M:
bdag nyid rigs lnga he ru ka :
rol pa'i bro brdung chems se chem :
dug lnga'i rang gzugs 'byung po rnams :
mnan no ri rab rmang 'og mnan :
bstan 'jig dgra bo thal bar rlog :
oM satwaM b+ha ya nan :
gtang rag mchod bstod dang nongs bshags dmigs bsal ma gsungs kyang spro na spyi ltar bya /
tshogs mgron rten yod na brtan bzhugs /
med na gshegs /
bsdu rim ni /
hU~M:
zhi khro sprul 'khor thams cad kun :
yi ge hU~M mthing rnam par bsdu :
hU~M yang snang stong thig ler bsdu :
thig le dmigs med chen por yal :
hU~M hU~M hU~M:
gis 'od gsal du bsdu /
phaT phaT phaT:
kyis snod bcud dag pa'i 'khor lor ldangs /
bsngo smon ni /
bdag gzhan 'gro ba ma lus rnams :
bla med dkyil 'khor 'dir 'jug nas :
kun bzang mi zad rgyan gyi klong :
ka dag 'bras bu thob par shog :
bkra shis brjod pa ni /
hU~M:
'pho 'gyur med pa don gyi chos :
gzhi 'khrul pa med pa'i bkra shis shog :
rtsol bral lhun gyis grub pa'i chos :
lam dgag sgrub bral ba'i bkra shis shog :
re dogs spang blang bral ba'i chos :
chos zad 'bras bu'i bkra shis shog :
ces sogs brjod la dmigs med ka dag gi lta bas rgyas gdab bo /
khyer bder bsdebs kyang byis blos nongs pa gang //
bshags pas tshangs nas 'dir 'brel mos ldan kun //
glo bur 'khrul pa grol gzhir skad cig gis //
sangs nas thog ma'i mgon dang dbyer med shog
/ces zab chos khyad par 'phags pa 'di nyid phyogs 'dir mtshan tsam 'dzin pa'ang dkon pas smin grol sa bon tsam spel ba'i cha rkyen du dmigs nas /
pad+ma gar dbang blo gros mtha' yas pa'i sdes sgrub gnas kyi rgyal po rdzong shod bde gshegs 'dus pa'i pho brang du bsdebs pa dge legs 'phel ///
/
