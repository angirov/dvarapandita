gnam chos zhi ba'i skor las gter srung spom ra sgrub thabs yod :[ \u0f88 ]gu ru d+he wa d+hA ki nI hU~M:
gter srung spom ra sgrub pa ni :
dkyil 'khor med de gtor ma bca':
rang nyid yi dam gang rung bskyed :
mdun du rma gnyan spom ra ni :
sku mdog dkar po chas dang ldan :
g.yas pas mdung dar g.yon bum pa :
chibs su rta dkar 'phur shes 'chib :
spyan drangs thim nas sngags 'di brjod :
oM AHbadzra ku li mil man swA hA:
de yis rma gnyan spom ra 'grub :
sa ma ya :
rgya rgya rgya :
de nas de yi las tshogs ni :
dang po rigs rgyud spel ba ni :
rma rgyal spom ra gong ltar gyis :
rigs rgyud spel bar bsams nas kyang :
sngags 'di bzlas pa kho nas chog :
oM AHbadzra ku li mil man a yang yang hu ru dza :
sa ma ya :
rgya rgya rgya :
de nas yul khams dbang sdud ni :
sngags dmigs 'di yis chog pa yin :
rma rgyal spom ra 'khor bcas kyis :
yul khams ma lus dbang bsdus bsam :
oM AHbadzra ku li mil man yul khams pa shaM ku ru ye swA hA:
sa ma ya :
rgya rgya rgya :
de nas nor sgrub rim pa ni :
rma rgyal spom ra gong ltar te :
sku mdog ser po bskyed bya 'o :
g.yas pas sba lcag g.yon ne'u le :
rta yang ser po bskyed bya 'o :
des ni dngos grub ma lus kun :
rang gi dbang du bkug par bsam :
de nas sngags ni 'di nyid brjod :
oM AHbadzra ku li mil man sid+d+hi pha la hU~M:
ba su nA nA kha d+he sogs /
rang gi yid la gang 'dod sbyar :
sa ma ya :
rgya rgya rgya :
kha thaM gu h+ya :
7ma :[ \u0f88 ]ces pa sprul sku mi 'gyur rdo rje dgung lo bcu gsum bya lo snron zla ba'i bcu gnyis la o rgyan rin po ches dngos su gsungs so :
gtor ma dpe'u ris ni ma gsungs so :
'di'i bka' gtad chos skyong spyi'i bka' gtad ltar bya'o ///
/
