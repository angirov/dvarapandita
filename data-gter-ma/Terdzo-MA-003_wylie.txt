\u0f01\u0f83:
bde gshegs yongs 'dus las :
snying po don gyi gnas gsal zhes mi 'gyur rdo rje'i lam gyi chings bzhugs so :
:
bde gshegs yongs 'dus las :
snying po don gyi gnas gsal zhes mi 'gyur rdo rje'i lam gyi chings ni :
he ru ka la phyag 'tshal lo :[ \u0f88\u0f88\u0f88\u0f88 ]zab mo ye shes mchog gi lam :
bde gshegs yongs 'dus bka' yi lung :
'gyur med rdo rje'i gsang lam 'dir :
zhugs shig 'bras bu'i sa la reg :
rig pa'i rtsal dang bzlas pa rlung :
myong ba rtsom pa'i rtog pa ni :
ma rtsol yengs med rol pa che :
lam 'dir 'gro ba'i grogs su bstan :
thog mar bla ma lhag pa'i lha mchog la :
'jug pa'i gsol ba 'debs pa ni :
hU~M:
bde gshegs yongs 'dus bla ma la :
skyabs mchi gsang chen dngos grub stsol :
sems bskyed pa ni :
gsang chen ye shes zab bcud kyis :
'gro rnams gtan bde'i go 'phang bsgrub :
'gro rnams rlung sems snang stong la :
bde gshegs snying po dbyer med bsre :
mtshams bcad pa ni :
hU~M:
rang snang skad cig dran rdzogs he ru ka :
mnyam nyid ye shes rgyan dang cha lugs rdzogs :
gzung 'dzin gnyis 'dzin gdon bgegs rang ngor dengs :
skal med bar chad ma 'da' rang sar dengs :
oM badzra kro d+ha ma hA shrI he ru ka hU~M phaT:
mnyam nyid khro rgyal mi g.yo rang grol rtsal :
hU~M dang khro chung mtshon cha me ri'i gur :
gsang sngags lha yi rang rtsal ye shes lha :
lhun grub 'dus ma byas pa'i rten du gyur :
a a a :
oM hU~M trAM hrIHAHbadzra rak+Sha hU~M:
brda sgo dbye zhing brda phyag 'tshal ba ni :
hU~M hU~M:
rang grol mi g.yo mnyam nyid ye shes kyi :
rang mdangs bde gshegs zhi khro'i rol par shar :
rang snang lha la rang rig phyag bya ba'i :
cir snang chos nyid rol pa'i klong du blta :
byin dbab pa ni :
hU~M:
chos dbyings dag pa rang grol lhun grub la :
phyogs bcu'i bde gshegs rgya mtsho sprin bzhin 'dus :
mnyam pa nyid la thugs rje mnyam rol pa'i :
bde gshegs zhi khros rnal 'byor byin gyis rlobs :
badzra sa ma ya A be sha ya pheM pheM dzaHdza :
mchod pa byin gyis brlab pa ni :
hU~M:
gtsang sbyar phyi nang gsang ba'i mchod pa'i tshogs :
raM yaM khaM gis me rlung 'byung bas sbyangs :
oM AHhU~M gis byin brlabs spel cing bsgyur :
rnam lnga'i 'dod yon mchod tshogs sprin ltar 'khrigs :
oM badzra ar+g+haM AHhU~M:
oM badzra pA d+yaM AHhU~MH
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra gan+d+he AHhU~M:
oM badzra nai wid+ya AHhU~M:
oM badzra shab+da AHhU~M:
oM badzra rU pa AHhU~M:
oM badzra shab+da AHhU~M:
oM badzra gan+d+he AHhU~M:
oM badzra rA s+ya AHhU~M:
oM badzra spar+she AHhU~M:
oM badzra bo d+hi tsit+ta ma hA su kha AHhU~M:
oM:
bdud rtsi'i sman la rigs lnga'i bcud stsol cig :
A:
'khor ba'i khrag la gIrtI'i dmar chen stsol :
hU~M:
sha lnga gtor ma bdud rtsi'i ngo bor gyur :
A:
byang chub mchod pa kun bzang yangs pa che :
oM AHhU~M sarba pany+tsa a mr-ita ma hA rak+ta ma hA ba liM ta bo d+hi tsit+ta hU~M hrIHThA:
ting 'dzin rnam gsum ni :
oM:
ka nas dag pa'i dgongs pa chos kyi sku :
oM ma hA shUn+ya tA:
A:
lhun gyis grub pa'i rang mdangs longs spyod rdzogs :
hU~M:
gang 'dul sprul sku rgyu yi sems dpar snang :
oM bo d+hi tsit+ta dz+nyA na satwa kro ta hU~M:
hU~M:
sems dpa' mthing ga rdo rje dril bu 'dzin :
rgyan med gang 'dul thugs rje'i mkhyen brtser chags :
oM badzra he ru ka satwa sa ma ya :
ma nu pA la ya :
badzra he ru ka twe no pa tiSh+Tha :
dr-i D+ho me b+ha wa :
su to Sh+yo me b+ha wa :
a nu rak+to me b+ha wa :
su po Sh+yo me b+ha wa :
sarba sid+d+hi m+me pra yats+tsha :
sarba karma su tsa me tsit+taM shre yaHku ru hU~M:
ha ha ha ha ho :
b+ha ga wAn :
sarba ta thA ga ta badzra mA me muny+tsa :
badzrI b+ha wa ma hA sa ma ya :
badzra he ru ko b+ha wa satwa A:
ye shes 'du 'phro'i gdan steng 'khor lo'i dbus :
thugs rje'i rig mdangs hU~M las hU~M mdzad la :
khro bcu mi g.yo 'khor lo rtag tu 'khor :
byang chub bar gyi srung zlog dam tshig zungs :
hU~M hU~M hU~M:
snod sbyang ba ni :
e yaM ra suM keM raM b+h+rU~M 'phros pas :
nam mkha'i dbus su rlung steng rak+ta'i mtsho :
zhing chen sa gzhi kiM rus ri rab me :
dag pa yum lnga'i mkha' klong rnam par dag :
b+h+rU~M bi shwa bi shud+d+he+e b+han+d+ha dz+nyA na tsakra maN+Da la e b+h+rU~M:
skam rlon rtsig pa thod tshal drwa ba dang :
zhing gi re lde zhing lpags sgo khebs sogs :
dur khrod gzhal yas pho brang gling dgur ldan :
ma 'dres lhun grub mtshan nyid yon tan rdzogs :
gdan bskyed pa ni :
bsam zhing sprul pa'i byol song lha chen gdan :
steng du dbyangs gsal nyi zla'i mtshan dpe'i mdangs :
rdo rje b+han+d+ha a haM gnyis med kyi :
gnyis med lhun mnyam ye shes lnga rdzogs kyi :
rang bzhin pad nyi'i steng du dpal chen po :
che mchog he ru mthing nag nam mkha'i mdangs :
sa lam gzi mdangs rngam pa'i nyer gcig dbu :
phyag rgya zhe gnyis bde gshegs dkyil 'khor rdzogs :
gnyis med dgyes mdzad gnam zhal bde bar rol :
yon tan dpal dang dur khrod chas kyis brgyan :
thabs shes gsang ba gnyis med dkyil 'khor du :
zla ba oM dang nyi ma muM 'phro 'du :
sa ma ya ho :
sa ma ya satwaM:
rA ga ya ho :
rA ga ya mi :
a la la ho :
dzaHhU~M baM ho :
hU~M hU~M:
hU~M:
bde gshegs 'dus pa'i byang sems thig le'i cha :
sa bon snying po brgyad gyur 'phros pa las :
shar du khrag 'thung yab yum rigs mdangs 'khor :
lho phyogs gshin rje yab yum rigs mdangs 'khor :
nub tu dbang chen yab yum rigs mdangs 'khor :
byang du phur pa yab yum rigs mdangs 'khor :
shar lho bla med yab yum rigs mdangs 'khor :
lho nub rig 'dzin yab yum rigs mdangs 'khor :
nub byang dregs pa yab yum rigs mdangs 'khor :
byang shar drag sngags yab yum rigs mdangs 'khor :
phyi rim dpal gyi bka' sdod 'khor bcas gsal :
oM AHhU~M:
oM hU~M trAM hrIHA:
sku gsung thugs kyi rdo rjer gsal ba la :
ye shes rnam pa lnga yis byin gyis brlabs :
hU~M:
bde gshegs thams cad 'dus pa'i dam tshig las :
snang stong gnyis med chu zla 'ja' tshon ltar :
gang shar yi dam rol pa yengs med kyi :
mthar thug kun mkhyen lha dang dbyer med gyur :
oM badzra kro ta ma hA shrI he ru ka hU~M phaT:
spyan drang ba ni :
hU~M:
rgyal ba'i zhing mchog gsang chen lhun grub nas :
rgyal ba'i mthu stobs kun 'dus dpal chen po :
gang 'dul phyogs bcu'i bde gshegs zhi khro'i tshogs :
mdzad pa lhun grub 'bar ba'i skur bzhengs la :
phrin las 'gro ba'i don du gshegs su gsol :
hU~M:
bde gshegs kun gyi dpal chen che ba'i mchog :
gshin rje dbang chen khrag 'thung sku gsung thugs :
bdud rtsi yon tan phrin las phur pa dang :
rig rtsal dregs pa drag sngags bka' sdod 'khor :
mdzad pa lhun grub dbyer med 'dir gshegs shig :
badzra sa ma ya dza dza :
bzhugs su gsol ba ni :
hU~M:
rgyal ba'i thugs rje gnas yul kun khyab la :
'gro 'ong gshegs bzhugs gnyis med klong yangs kyang :
rjes 'jug 'dod pa'i gsol ba 'debs pa la :
brtse bas rjes 'jug skyong phyir thugs rjes bzhugs :
badzra sa ma ya pa sha tiSh+Tha lhan :
phyag 'tshal ba ni :
hU~M:
bde gshegs yongs la sgo gsum phyag 'tshal lo :
thog med da dus ma rig nyes sgrib bshags :
byin rlabs gsang chen dkyil 'khor 'jug pa'i bcud :
dpal chen he ru ka dang dbyer med mdzod :
a ti pU ho :
pra tIts+tsha ho :
a la la ho :
mchod 'bul ni :
hU~M:
bdag gis bsod nams ye shes tshogs rdzogs phyir :
dngos 'byor yid sprul ting 'dzin rol pas mchod :
phyogs bcu'i bde gshegs rgya mtsho dgyes pa'i mdangs :
byin rlabs thugs rjes bdag rgyud byin gyis rlobs :
oM badzra ar+g+haM AHhU~M swA hA:
oM badzra pA d+yaM AHhU~M swA hA:
oM badzra puSh+pe\u0f8e
oM badzra d+hU pe\u0f8e
oM badzra A lo ke\u0f8e
oM badzra gan+d+he\u0f8e
oM badzra nai wid+ya\u0f8e
oM badzra shab+da AHhU~M swA hA:
oM AHbadzra rU pa pra tIts+tsha pU dza me g+ha sa mu dra s+pha ra Na khaM swA hA:
oM AHbadzra shab+da\u0f8e
oM AHbadzra gan+d+he\u0f8e
oM AHbadzra rA s+ya\u0f8e
oM AHbadzra spar+she\u0f8e
nang mchod kyi dang po sman 'bul ba ni :
ye shes pa mngon du gsal btab la :
hU~M:
bde gshegs yongs 'dus khro bo'i lha tshogs la :
'gro kun nyon sgrib sbyong phyir sman 'bul bas :
nyon mongs thugs rje'i sman gyis 'tsho mdzad cing :
ye shes rnam lngas sgrib pa rang grol mdzod :
oM AHhU~M ma hA sarba pany+tsa a mr-ita la khA hi :
dngos grub kyi bcud blang ba ni :
hU~M:
rgyu rkyen sgrub pa'i gsang chen dam pa'i rdzas :
bde gshegs rten dang byin gyis brlabs pa'i bcud :
nyon mongs 'khor ba sgrol phyir bcud blangs par :
bde gshegs rgya mtsho'i rang bzhin byin gyis brlabs :
kA ya wA ka tsit+ta sarba sid+d+hi hU~M:
rak+ta 'bul ba ni :
hU~M:
bde gshegs yongs 'dus zhi khro'i lha tshogs la :
'gro kun bdag 'dzin bsgral phyir rak+ta 'bul :
'gro rnams ma rig bsgral nas rig pa'i bcud :
bdag 'dzin rang grol mnyam nyid mi g.yo shog :
oM AHhU~M ma hA rak+ta la khA hi :
gtor ma 'bul ba ni :
hU~M:
bde gshegs yongs 'dus zhi khro'i lha tshogs la :
'gro 'dul bsod nams thob phyir gtor ma 'bul :
rang don chos sku gzhan don gzugs sku'i gter :
'gro kun zhi bar bskyal ba'i stobs rdzogs shog :
oM AHhU~M ma hA ba liM ta la khA hi :
don snying lnga sogs 'bul ba ni :
hU~M:
bde gshegs yongs 'dus zhi khro'i lha tshogs la :
'gro kun rtog tshogs sbyang phyir don snying 'bul :
nga rgyal phrag dog chos nyid dag pa'i klong :
mi g.yo mnyam nyid ye shes rang grol shog :
ma hA mAM sa ma hA rak+ta ma hA tsit+ta ma hA go ro tsa na ma hA ba su ta la khA hi :
byang chub sems kyi mchod pa ni :
hU~M:
bde gshegs yongs 'dus zhi khro'i lha tshogs la :
'gro kun gnas lugs rtogs phyir byang sems 'bul :
mnyam nyid kun bzang dgongs pa mngon gyur nas :
kun mkhyen ye shes go 'phang myur thob shog :
oM bo d+hi tsit+ta ma hA su kha pU tsa ho :
bstod pa ni :
hU~M:
bde gshegs gsang chen rigs rnams kun 'dus pa'i :
che ba'i che mchog dpal chen rngam pa'i sku :
zhi ba rdo rje dbyings kyi phyag rgya ldan :
rigs bzhi khrag 'thung dbus na 'gying la bstod :
hU~M:
mthu stobs 'bar ba gar dgu'i nyams ldan gyis :
bzhi bcu rtsa gnyis zhi ba'i dkyil 'khor 'dzin :
lha brgyad klu brgyad gdan la g.yas g.yon rol :
zhi khro rigs 'dus lha la phyag 'tshal bstod :
'dzab dbyangs ni :
hU~M:
sgo gsum lha sngags ting 'dzin mi g.yo bar :
bde gshegs yongs 'dus zhi khro zab mo'i lam :
bskyed rdzogs nus pa gsang sngags bcud 'byin pa'i :
dam tshig bde ba chen po'i klong du 'jug :
oM AHhU~M swA hA:
oM badzra kro d+ha ma hA shrI he ru ka hU~M phaT:
oM ru lu ru lu hU~M b+h+yo hU~M:
oM a kro te ka ya mAn+ta ka ha na ma tha b+hany+dza hU~M phaT:
oM pad+mAn+ta kr-ita ma hA kro d+ha ha ya grI wa hu lu hu lu hU~M phaT:
oM badzra kI li kI la ya sarba big+h+nAn baM hU~M phaT:
oM gu h+ya dz+nyA na shrI he ru ka hU~M phaT:
oM badzra gu ru sarba hU~M phaT:
oM badzra tsaN+Da sarba duSh+TAn hU~M phaT:
oM badzra sarba duSh+TAn e dza b+h+yo hU~M phaT:
khroM ga ru Da hU~M phaT:
sarba DA ki nI sid+d+hi sa ma ya hrIM hU~M phaT:
grangs dang tshad dang rtags dang sbyar :
dus su rnal 'byor rol pa'i dga' ston bya ba ni :
rdzas byin gyis brlab pa ni :
raM yaM khaM:
ye shes rol pa'i dag byed 'byung bas sbyangs :
oM AHhU~M:
chos dbyings mdangs kyis byin rlabs spel zhing bsgyur :
gsang chen sngags kyi longs spyod rdzas su gyur :
zhi khro yab yum sras 'khor ma lus kun :
gang la dgyes pa de bzhin lhun gyis grub :
tshogs kyi spyan 'dren ni :
hU~M:
'dus ma ye byas 'og min chos kyi dbyings :
dag pa lhun grub zhing gi ston pa'i tshogs :
dgongs pa lhun grub mkha' klong dbyer med kyi :
mkhyen brtse mdzad phrin dga' ston tshogs la gzigs :
tshogs phud 'bul ba ni :
'khor ba'i rang rgyud bsgral ba'i 'dod yon tshogs :
du ma ro gcig zag med ye shes bcud :
bde gshegs yongs 'dus zhi khro'i lha la 'bul :
bzhes nas gsang chen ye shes bdag la stsol :
ga Na tsakra la khA hi :
gnyis pa bshags pa ni :
tshig gis gsal gdab pa ni :
hU~M:
gsang chen ye shes bcud chen 'di bzhes la :
gsang 'os gsang ba 'chal ba mthol zhing bshags :
dus gsum sgrib pa'i nyams pa sor chud nas :
dri med chos sku'i dgongs pa mngon gyur mdzod :
bsgral las dgug gzhug dang :
hU~M:
bde gshegs lha tshogs thugs rje drag por bzhengs :
mi srun rngams pas mtshon cha'i char phob cig :
dgra bgegs log lta'i bsam sbyor rten dang phrol :
ru dra bgegs kyi chos min gzhom du gsol :
bstab pa ni :
hU~M:
rngams brjid rol pa zhi khro'i zhal gdangs pa'i :
klong du log spyod dgra bgegs kha kha khA hi :
mthar thug bar du bar chad med par mdzod :
mi mthun dug lnga dbyings su dag par gyis :
rdo rje slob dpon la drangs te :
ho :
las bzhi'i ston pa rdo rje rgyal po dgongs :
phrin las bzhi yi zag med tshogs la rol :
zhes drangs te slob dpon gyis :
ho :
shes nyon zhi zhing yon tan zhing khams rgyas :
'khor 'das dbang dang drag po'i phrin las spyod :
rgyal tshab la :
ho :
slob dpon gnyer 'dzin rgyal tshab gnyis pa dgongs :
phrin las bzhi yi zag med tshogs la rol :
zhes drangs te :
yang :
hrI:
gsang chen bcud kyi dam rdzas yon tan gyi :
gang la gang 'dul de bzhin longs spyod do :
'dus pa rgya mtsho la slob dpon gyis :
ho :
gsang sngags rdzas kyi yon tan 'dod rgu'i gter :
spyod cig byang chub sems kyis 'gro don gyis :
phud lhag rim gsum ni :
hU~M:
dang po phud kyis zhi khro'i lha tshogs mchod :
bar du tshogs kyis ma mo mkha' 'gro bskang :
tha ma lhag mas bka' sdod chos skyong gsol :
gtso dang sras 'khor khyad par mchod pa che :
rgyu 'bras thig le nyag gcig chos nyid bsre :
oM a mr-ita sa ma ya A be sha ya A:
lhag ma ni :
b+h+yo :
dpal gyi bka' nyan rol pa'i lhag sdud pa'i :
dbang mo nyer brgyad ging chen bco brgyad dang :
mkha' 'gro so gnyis ma bdun sring mo bzhi :
'bar ma zhing skyong pho nya drug cu bzhi :
dur khrod bdag mo mkha' 'gro shugs 'gro'i tshogs :
zhing chen gon zhing gnas yul dur khrod nyul :
b+han+d+ha bdud rtsi dmar che+en sha khrag rol :
sha khrag dmar gyi gtor ma 'di bzhes la :
sngon tshe dpal chen slob dpon bka' bzhin du :
da lta rnal 'byor brgyud 'dzin sdongs grogs mdzod :
oM badzra rat+na pad+ma karma bi shwa lo ka sarba sa ma ya DA ki nI:
yak+sha rak+sha b+hU ta pre ta sarba ma hA pU dza khA hi khA hi :
zhes 'bul :
de nas sngon gyi chad don gyi tha tshig ni :
b+h+yo :
sngon tshe bar dang bskal pa'i tha ma la :
kun bzang he ru ka dang pad+ma yi :
rim bzhin spyan sngar khas blangs dam bcas pa'i :
phyi nang dregs pa bka' srung thams cad kyis :
dgra bgegs sha khrag gtor ma 'di bzhes la :
phrin las sgrubs shig phyi nang dregs pa'i tshogs :
bka' dang dam la ma 'da' chos skyong rnams :
b+h+yo :
rtsod dus lnga brgya tha ma'i snyigs dus 'dir :
bcom ldan dpal chen pad+ma thod phreng gis :
gdul dka' 'dul byed klong gsal snying po la :
dbang bskur lung bstan mthu rtsal byin pa'i tshe :
khas blangs dam bcas dregs pa bka' srung gis :
dgra bgegs sha khrag gtor ma 'di bzhes la :
phrin las sgrubs shig phyi nang dregs pa'i tshogs :
bka' dang dam la ma 'da' sa ma ya :
brtan skyong ni :
b+h+yo :
sngon tshe slob dpon pad+ma'i spyan snga ru :
khas blangs dam bcas sgrub mchog grogs kyi gnyen :
bdud mo bzhi dang gnod sbyin sman mo bzhi :
bod khams skyong ba'i skyong ma 'khor dang bcas :
sha khrag dmar gyi gtor ma 'di bzhes la :
phrin las sgrubs shig ma mo brtan ma'i tshogs :
bka' dang dam tshig ji bzhin dgra bgegs sgrol :
bsam don lhun grub bya ba mthar phyin mdzod :
la lA:
le lai :
ta tA:
te tai :
ma mA:
zor 'phen ni :
ho :
phyogs bcu'i lha klus zor thun lam phye 'tshal :
lha srin sde brgyad grogs mdzod zor dang chas :
drag po'i zor gyi thun lam 'di bcu tshang :
dpal chen bka' bzhin dus las ma 'da' zhig :
hU~M hU~M:
zhes 'phangs la mnan pa ni :
ming dang cha mthun bag nyal rjes snyogs shing :
mgo bskor bag nyal dgra bgegs mnan par satwaM:
sems bskyed bar du ldang ba'i gnas min no :
sa ma ya hU~M laM hU~M laM satwaM b+ha ya nan :
tshe 'gugs ni :
hrIHhU~M:
phrin las rnam bzhi sgrub pa'i rang mdangs snying :
mi shigs skye 'chi gnyis med tshe yi lha :
lha dang drang srong grub pa tshe yi bcud :
lha klu mnga' thang 'byung ba'i bcud kyis rgyas :
hrIHhrIHhrI:
bkra shis ni :
hU~M:
zhi khro khrag 'thung rigs 'dus mthu rtsal gyis :
nus pa mi zad gter gyi bkra shis char :
sgrub mchog bkra shis dpal la spyod bzhin du :
khams gsum sems can kun la bde legs stsol :
bsngo ba dang smon lam ni :
bskyed rdzogs 'bras bu'i dge bas 'gro ba kun :
sngon las 'phral rkyen sdug bsngal mi 'byung zhing :
dga' bde ye shes dpal la rol pa'i tshe :
zhing rnams kun tu chos 'khor bskor gyur cig :
sa ma ya :
rgya rgya rgya :
phyi rabs skal ldan gangs khrod du :
bskyed rdzogs snying por lam bya zhing :
'bras bu ye shes bcud blangs pa'i :
go 'phang tshul 'dir bsgrub par rigs :
zhing la nas btab nas smin bzhin :
lha 'di'i sa bon de bzhin no :
dkyil 'khor gcig la rgyud dgu yi :
nus pa 'byin pa'i gnad dam zhig :
sa ma ya :
rgya rgya rgya :
dpal mgon dregs pa'i tshogs kyis bka' 'di srungs :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
zhes rol pa bde chen khang nas spyan drangs pa'i rin po che'i shog ser las /
khol ri gsang sngags sgrub khang rtser klong gsal snying pos zhal bshus pa'i yi ge pa ni skal ldan pad+ma kun bzang stobs chen gyis brtson pa'o ///
/
