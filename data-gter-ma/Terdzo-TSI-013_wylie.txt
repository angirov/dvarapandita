\u0f88
gtum po dregs pa kun 'dul las :
gdon khrol ngar glud kyi cho ga kha skong sogs dang bcas pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88
thugs mchog lhag pa'i lha la phyag 'tshal lo :
las mtha' gdon khrol ngar glud kyi cho ga bya ba ni :
dang po bum par chu gtsang dri bzang 'o ma bsres pas :
rten bzang po dang lha khang sogs tshabs che chung bstun pa'i :
rten khrus rgyas bsdus gang rig bya :
slar bum par blugs nas yar gzhir bzhag :
kha rgyan gzungs thag sogs legs par brgyan :
de dbus pad+ma 'dab ma lha grangs mnyam steng du :
phyag rdor nang sgrub ltar bskyed chog bya :
rtsa sngags mjug du spyi khyab la :
sarba duSh+TAM an+ta ra big+ha nI ro ga dz+wa ra shAn+tiM ku ru ye swA hA:
btags :
lha gdon bkrol na :
a lha yi gdon dang gnod pa nad rigs thams cad shAn+tiM ku ru ye swA hA:
zhes dang :
gza' la :
e yaM raM suM kaM k+She la ram gza' rigs rgyu skar gdon dang gnod pa nad rigs thams cad shAn+tiM ku ru ye swA hA:
klu la /
phu nA phu phuM klu rigs sa bdag gi gdon dang gnod pa nad rigs thams cad shAn+tiM ku ru ye swA hA:
zhes rnams btags la gang mang bzla :
mthar lha 'od zhu bum chu dang bsre 'o :
de nas snod gcig tu ngar mi legs pa gcig bya :
mar me ting lo gtor chung sha dum changs bu sogs yas rdzas mang pos bskor :
dar dkar la gsang bdag 'khor bcas rtsa sngags sham bcas bri :
mda' chag gas sogs med pa'i mgul du gdag go :
dmigs pa bya ba ni mda' dar g.yab dus :
rang gsang bdag thugs ka'i 'od zer mdun bskyed la phog :
de dag gis dam tshig gnyan po so sor dran pas rang rang gi 'od dang bcas :
dmigs bya de la phog pas :
lus ngag yid gsum gyi nad gdon dang :
mi mthun phyogs thams cad rdo khab len gyis lcags phye ltar bsdus nas ngar mi de la sib sib thim par bsam mo :
khrus gyi skabs su :
rang lha yi phyag na bum pa thogs pa'i nang du :
gsang bdag lha tshogs dang :
rtsa gsum rgyal ba zhi khro gsal ba'i sku las chu rgyun babs :
dmigs bya'i las ngan sdig sgrib dang :
lus ngag yid gsum gyi nad gdon mi mthun rigs thams cad bkrus nas :
dud khu'i rnam par dbang po'i sgo dang bshang lam nas thon nas ngar mir thim :
lus shel gong ltar gsal bar bsam mo :
dang po glud zan la :
oM AHhU~M:
stong las rang mdun rin po che :
sna tshogs las grub ngar gyi mi :
phung khams skye mched yongs su rdzogs :
dmigs bya'i glud mchod bla na med :
gcig las mang sprul dgos 'dod 'byung :
de mthong gnod byed rigs kun kyang :
mi la zhen log glud la mgu :
mchog gsum bden pas 'byung 'grub shog :
oM AHhU~M:
mang du brjod do :
de nas 'di skad do :
hU~M:
nga ni gsang bdag rdo rje 'dzin :
nga yi bka' la mi nyan med :
snang zhing srid pa'i yid can nyon :
dmigs yul tshe ldan 'di dag gis :
rgyal bstan 'dzin pa'i sa bon bskyed :
lus ni rgyal ba'i dkyil 'khor yin :
phung khams rigs lnga yab dang yum :
yid dang skye mched dkyil 'khor lha :
'di la 'tshe na rgyal ba kun :
sras dang bcas la gnod byas mtshungs :
de phyir 'di la ma gnod par :
nad sogs mi mthun da lta sol :
hU~M:
rin chen 'bru mchog ngar mi che :
phung khams skye mched la sogs tshang :
gcig las mang sprul dgos 'dod 'byung :
mi las glud bzang ngo mtshar che :
dmigs bya'i glud du 'di 'bul gyis :
bzung thongs bcings khrol bsdams pa lhod :
mnan khyogs nad dang mi mthun sol :
gdon rigs glud 'dis tshim par gyis :
de nas :
mda' dar g.yab cing /
dmigs bya'i nad gdon phyags nas glud la bstim tshul bya zhing :
hU~M:
nga ni gsang bdag rdo rje 'dzin :
mda' dar sku gsum yongs rdzogs lha :
'od 'phros tshe ldan 'di yi nad :
gdon kun khab len lcags bsdus ltar :
blangs nas ngar mi 'di la stims :
snang srid mgron rigs mthu 'phrul gyis :
de bzhin byos la tshe ldan 'di'i :
nad gdon mi mthun ngar mir spos :
hU~M:
nga ni gsang bdag rdo rje 'dzin :
mda' dar sku gsum yongs rdzogs lha :
'od 'phros tshe ldan lus 'di las :
gdon kun khab len lcags bsdus ltar :
blangs nas ngar mi 'di la stims :
snang srid mgron rigs mthu 'phrul gyis :
de bzhin byos la tshe ldan 'di'i :
nad gdon mi mthun ngar mir spos :
hU~M:
nga ni gsang bdag rdo rje 'dzin :
mda' dar sku gsum yongs rdzogs lha :
'od 'phros tshe ldan ngag 'di la :
gnod kun khab len lcags bsdus ltar :
blangs pas ngar mi 'di la stims :
snang srid mgron rigs mthu 'phrul gyis :
de bzhin byos la tshe ldan 'di'i :
nad gdon mi mthun ngar mir spos :
hU~M:
nga ni gsang bdag rdo rje 'dzin :
mda' dar sku gsum yongs rdzogs lha :
'od 'phros tshe ldan mi 'di la :
gnod kun khab len lcags bsdus ltar :
blangs nas ngar mi 'di la stims :
snang srid mgron rigs mthu 'phrul gyis :
de bzhin byos la tshe ldan 'di'i :
nad gdon mi mthun ngar mir spos :
hU~M:
nga ni gsang bdag rdo rje 'dzin :
mda' dar sku gsum yongs rdzogs lha :
'od 'phros bdag cag mi nor la :
gang gnod khab len lcags bsdus ltar :
blangs nas ngar mi 'di la stims :
snang srid mgron rigs mthu 'phrul gyis :
de bzhin gyis la bdag sogs kyi :
nad gdon gdon rigs ngar mir spos :
de nas dmigs bya la khrus bya ba ngar ma'i steng du 'o :
hU~M:
nga ni rdo rje 'dzin rgyal sku :
phyag gi bum par rtsa gsum bzhugs :
sku las bdud rtsi'i rgyun bab pas :
tshe ldan 'di yi nad gdon bgegs :
mi mthun phyogs kun legs bkrus nas :
dud khu'i rnam par dbang sgo dang :
bshang lam nas thon glud la thim :
dri med shel gong ltar gsal gyur :
hU~M:
mchog gsum rtsa gsum bden pa yis :
tshe ldan lus kyi nad gdon rigs :
khrus chu 'di yis dag gyur nas :
dud khu'i rnam par ngar mir stims :
hU~M:
mchog gsum rtsa gsum bden pa yis :
tshe ldan ngag gi nad gdon rigs :
khrus chu 'di yis dag gyur nas :
dud khu'i rnam par ngar mir stims :
hU~M:
mchog gsum rtsa gsum bden pa yis :
tshe ldan yid kyi nad gdon rigs :
khrus chu 'di yis dag gyur nas :
dud khu'i rnam par ngar mir stims :
hU~M:
mchog gsum rtsa gsum bden pa yis :
tshe ldan las ngan sdig sgrib kun :
khrus chu 'di yis dag gyur nas :
dud khu'i rnam par ngar mir stims :
de nas 'di brjod do :
hU~M:
bdag sogs tshe ldan 'khor bcas la :
gnod byed gdon bgegs gang yin rnams :
glud mchog ngar mi 'di longs la :
tshims shing dga' mgu yi rang byos :
gal te bdag gi bka' 'das na :
mchog gsum rtsa gsum rdo rje 'dzin :
bden pas 'da' byed gang yin rnams :
mgo bo tshal pa brgyar 'gas shing :
lus kyang dum bu stong du 'jig :
de bas ji ltar bsgos bzhin sgrubs :
phyin chad mi gnod bde ldan gyis :
rang rang so so'i sde la sdod :
de nas bsrung bya gzhan pha tshad gcig tu khrid nas :
bgegs bskrad :
drag po'i rdzas bdug :
khong du yang gtang :
bsrung bar bya'o :
'di yi lha kha bsgyur gzhan du byas kyang rung la kun la dgos pas zab bo :
sa ma ya \u0f80atsha :
rgyaHrgyaHrgya :
!
las phran rnams gtang ba'i sna sel ni :
dang po dkar gtor gser skyems kyi gtor ma bsham :
de rgyab glud gtor 'di dag bsham :
de rgyab zor dang drag po'i yo byad dam :
yang na snod du bsags pa'i mchod pa de bsham :
de rgyab gang yin mdos sam rten che ba bsham :
dang po gser skyems phyogs su btang la sgo dbye :
de nas dkar gtor bran nas 'don :
de nas ngar glud kyi mtha' yi le'u slar yang 'don :
de nas zor 'phen ni :
drag bskul gzhung ltar dang :
khyad par dmar gtor shin tu che ba gcig la thun zor sna tshogs kyis bskor :
gtor ma rnams dgra phyogs bstan nas zhal bsgyur ro :
hU~M:
'di ltar 'tshogs pa'i dmag dpung rnams :
rdo rje 'chang gi bka' byung bas :
dgra la rgyug pa'i dus la babs :
dmag la chos shig las la yA:
sdang bar byed pa'i dgra bo dang :
gnod par byed pa'i bgegs rigs dang :
bstan bshig byad ma las ngan rnams :
srog gi 'phar thag chod la shog :
sems nyid mar me sod la shog :
tshe dbugs dwangs ma 'phrog la shog :
pho rgyud rtsad nas chod la shog :
mo rgyud rmang nas skem la shog :
rigs rgyud mtha' nas bsdus la shog :
sgo nor phyags mas thob la shog :
yul mkhar rlung la bskur la shog :
nad rlangs dug rlangs nag po gtibs :
mtshon cha thun zor thog ser phob :
ltas ngan cho 'phrul sna tshogs thongs :
dam nyams sha la rngams zas gyis :
skom du khrag dang rkang klad 'thungs :
pags pa rus tshogs dbang lnga la :
rgyan gos yo byad la sogs gyis :
phung gsum g.yab kyis thobs la rlogs :
de nas rang rang gnas gshegs bzhugs :
zhes dang gshegs pa rang bzhin yin na :
hU~M:
'di ltar bos pa'i mgron rigs rnams :
gshegs so de ni sha ra ra :
rang rang so so'i gnas mchog tu :
yul mkhar bkod rdzas phun sum tshogs :
dga' bde rgyun chad med pa yin :
zhi ba'i sems kyis der gshegs bzhugs :
bdag cag 'gro ba thams cad la :
'tshe med srung skyob bya ra mdzod :
zhes sam :
de nas drag por bya na dgra phyogs su rim bzhin khyer :
rang bzhin yin na rim bzhin khyer nas bskyal lo :
gong ltar drag po'i tshe zor thogs la :
b+h+yo :
che ge mo 'khor dang bcas pa rnams :
rab 'jigs dmag gi dpung chen bskyod dang bcas :
mi bzad drag po'i skur bzhengs dmod sngags sgrogs :
khro gtum gdug pa'i dbal ngar dang bcas nas :
dmigs bya dgra bgegs byad ma dam nyams kyi :
snying la mda' zor rgyob cig mA ra ya :
ngag la sngags zor rgyob cig mA ra ya :
yid la nad dug zor rgyob mA ra ya :
mgo la rdo zor rgyob cig mA ra ya :
dbugs la sgong zor rgyob cig mA ra ya :
tshe la nyungs zor rgyob cig mA ra ya :
srog la mtshe zor rgyob cig mA ra ya :
sha la phur zor rgyob cig mA ra ya :
khrag la me zor rgyob cig mA ra ya :
rus la thod zor rgyob cig mA ra ya :
brla la khrag zor rgyob cig mA ra ya :
drag po'i zor thun so sor brgyab pa'i tshe :
ji ltar mar me g.yab mos bsad pa dang :
rdo rje'i brag gis sgong rlon bcom pa dang :
bya sgro me yis bsregs pa lta bu ru :
rlogs shig mA ra ya yi dus la babs :
rjes shul thal ba rlung la bskur nas ni :
rbad pa'i pho nya bdag la ma ldogs shig :
ces gtor ma sngon la bskyal :
zor 'phang ngo :
mdos sogs bskyal nas thal mo gdab :
dmod bor :
g.yab mo brdab :
dmigs pas gzir :
drag po'i las thams cad bya'o :
de nas bro brdung :
phyi lam bcad :
nang du log nas srung 'khor bsgom :
tshe 'gugs bya :
gzhan yang rjes las ci rigs bya'o :
gtor ma bskyal tshe :
dkar gtor sogs la dkar lam :
bgegs gtor nag lam :
zor mdos la dmar lam :
rang bzhin zhi ba bya ba tshon gyis lam bya'o :
sa ma yA:
rgya rgya rgya :
!
skong spyi yi sgo dbye dang bcol gtam sogs ni :
kyai :
phyogs bcur gnas pa'i ye shes dang :
las la grub sogs yid can kun :
sngags 'chang bdag la snyan gsan 'tshal :
gser skyems mchod pa 'di bzhes la :
dgra bgegs ma gtogs sku zur cig :
mdos sogs gtor ma lam phye 'tshal :
bdag gi grogs dang mthu dpung mdzod :
nyes byed mgon skyabs ma mdzad zhu :
kyai :
shar phyogs phyi sgo legs par phyes :
dpung tshogs 'di gshegs lam 'phrang sol :
gtor ma'i dbal kha phog la re :
sku zur phrag dog 'gal ma mdzad :
kyai :
lho phyogs phyi sgo legs par phyes :
dpung tshogs 'di gshegs lam 'phrang sol :
gtor ma'i dbal kha phog la re :
sku zur phrag dog 'gal ma mdzad :
kyai :
nub phyogs phyi sgo legs par phyes :
dpung tshogs 'di gshegs lam 'phrang sol :
gtor ma'i dbal kha phog la re :
sku zur phrag dog 'gal ma mdzad :
kyai :
byang phyogs phyi sgo legs par phyes :
dpung tshogs 'di gshegs lam 'phrang sol :
gtor ma'i dbal kha phog la re :
sku zur phrag dog 'gal ma mdzad :
kyai :
nang gi sgo bzhi legs par phyes :
dpung tshogs 'di dag gar gshegs kyang :
dgra la babs na thal bar rlogs :
bgegs la babs na myur bar thul :
byad mar babs na rtsad nas chod :
nyes med rnams la mi gnod par :
zhi bde'i dga' mgu dgyes par gyis :
gtor ma zor thun drag po yang :
phyogs bzhi mtshams brgyad steng 'og bcu :
'phen dang gtong ba'i las kyi tshe :
dgra bgegs ma gtogs yid can dag :
mchog dman bar pa zhi drag kun :
su la'ang phog par ma gyur cig :
nyams pa thams cad reg tsam rlogs :
smon par byas shing bcol pa kun :
mchog gsum bden pas 'grub par shog :
ces mda' dar g.yab /
phyogs kun tu gser skyems dor ro :[ \u0f80]atsha :
gal te rten mdos bcol bar bya na :
kyai :
'di ltar bdag gis spyan drangs pa'i :
mgron rnams rang gi rten la bzhugs :
rnal 'byor 'khor bcas srung skyob mdzod :
nyin gyi dus su bya ra mdzod :
mtshan gyi dus su mel tshe mdzod :
'gro ba'i dus na bsu skyel mdzod :
rgyab rten sdongs grogs mgon mdzod cig :
bdag gi nor rdzas yo byad sogs :
bcol pas dgra bgegs la ma skur :
gal te khyer na ra mda' mdzod :
mdor na ci ltar bcol pa bzhin :
'grub par mdzod cig sa ma yA:
zhes pa'o :[ \u0f80]atsha :
yang bgegs la bka' bsgo ba ni :
hU~M:
log par 'dren pa bgegs kyi tshogs :
glud dang gtor ma 'di longs la :
rang rang gnas su phyir dengs shig :
phyin chad 'khor 'dir gnod ma byed :
gal te de las 'gal gyur na :
mchog gsum rtsa gsum thugs khros nas :
mgo bo tshal ba brgya ru 'gas :
lus ngag yid bcas rdul du brlag :
hU~M hU~M hU~M phaT phaT phaT:
ces bskrad do :
de ltar gsang ba'i bdag po'i las tshogs dang zor mdos kyi kha skong jo mo mtsho rgyal gyis gu ru la lung zhus pa rdzogs so :
sa ma yA:
thugs rgya :
gsung rgya :
sku rgya :
d+ha thim :
gu h+ya :[ \u0f80]atsha :
!
bdag 'dra gter ston sngags 'chang la li ta badzra gyi gter ma slad med pa dge'o ///
/
