@#//
'jam dpal pha rol rgol 'joms king kang dmar nag gi srung zlog dgra chings mdor bsdus glang ru ma'i rgyun khyer gyi rnal 'byor zab gsang gnad dril bzhugs so //
mdun gyi nam mkhar lhag pa'i lha la skyabs gnas ma lus pas bskor bar dmigs la /

rdo rje slob dpon sangs rgyas dpal //
dus gsum bzhugs la phyag 'tshal lo //
mchog gsum bsten pa'i zhing gyur la //
gnyis med yid kyis skyabs su mchi //
dngos 'byor yid kyis rnam sprul pa'i //
dag pa'i mchod pa bzhes su gsol //
dngos grub chu bo gcod pa'i gegs //
nyes byas ma lus bshags par bgyi //
phyogs bcu 'khor gsum dag pa'i chos //
ma chags spyod la rjes yi rang //
dag pa'i mtha' bzhi dri ma med //
rdzogs pa'i byang chub sems bskyed do //
bdag dang mtha' yas sems can rnams //
dus gsum bzhugs la lus 'bul lo //
tshe rabs bgrangs pa'i dge ba rnams //
bsdus te byang chub chen por bsngo //
de nas dngos gzhi'i sa mA d+hi ni /
e /
stong pa'i ngang las gnam sa gnam lcags kyi //
'khor lo spu gri ltar rno g.yas g.yon 'khor //
de nang rdo rje'i rwa gur me 'bar nang //
gnam lcags las grub rdo rje rtse dgu pa //
yar rtse tshangs gnas mar sne na rag gnas //
byad ma gan rkyal gnas pa'i lce snying gzir //
rdo rje'i lte bar rin chen gzhal yas khang //
gru bzhi sgo bzhi rta babs rgyan rdzogs dbus //
'khor lo rtsibs bzhi rtsibs bcu nyis rim dbus //
chos 'byung chu glang pad nyi dgra bgegs steng //
rang sems hU~M yig mthing nag 'phro 'du las //
gdod ma'i dpal chen bcom ldan gshin rje gshed //
mthing dkar dmar ba'i zhal gsum phyag drug pa //
g.yas gsum ral gri tho ba gtun shing dang //
g.yon gsum lcags kyu sbrul zhags thong gshol bsnams //
dur khrod dpal chas yongs rdzogs gar dgu'i nyams //
spyi mgrin snying ga lte ba gsang gnas su //
'jam dpal rta mgrin gsang bdag chos kyi rgyal //
bdud rtsi 'khyil pa pang du bai tA li //
gri gug phur pa lcags drwa b+hany+dza'i phyag
/phyogs bzhi'i rtsibs steng rigs bzhi'i gshin rje gshed //
nang ma'i rtsibs bcur phyogs skyong gshin rje bcu //
phyi ma'i rtsibs bcur bdud rtsi 'khyil pa bcu //
rtsibs mchan khro rgyal ma hA ba la bcu //
sgo 'dzin ging bdud rtsis shan bzhi bzhi'i tshogs //
gshin rje ma mo bdud btsan ma mgon zung //
gza' klu pe gtsang rgyal chen phyogs skyong tshogs //
kun kyang rdo rje gsum gyi byin gyis brlabs //
ye shes rnam lngas dbang bskur rgya yis gdab //
ye shes 'khor lo spyan drangs gnyis med gyur /
oM many+dzu shrI ya mAn+ta ka ya ma rA dza badzra sa mA dzaH
dzaHhU~M baM hoH
a ti pU hoH
pra ti dzaHhoH
oM many+dzu shrI ya mAn+ta ka ya ma rA dza sa pa ri bA ra badzra ar+g+haM sogs nas /
shab+da pra tIts+tsha hoH
ma hA mAM sa /
rak+ta /
keM ni ri ti /
ba su ta /
ba ling+ta kha hiH
oM many+dzu shrI ya mAn+ta ka ya ma rA dza sa pa ri bA ra ma hA su kha gu h+ya pU dza hoH
oM many+dzu shrI ya mAn+ta ka ya ma rA dza sa pa ri bA ra pany+tsa a mr-ita khA hi /
ma hA rak+ta khA hi /
ma hA ba liM ta pU dza kha kha khA hi khA hi /
hU~M/
phyogs dus rgyal ba'i sku dngos 'jam pa'i dbyangs //
shin tu 'jigs mdzad drag po'i skur bstan pa //
nag phyogs rtsa lag rtsad nas 'byin mdzad pa'i //
bdud 'joms gshin rje gshed po 'khor bcas bstod //
sngon tshe rgyal dang de sras thams cad kyis //
gang dag zhi ba'i thabs kyis ma thul ba'i //
ma rungs zhing bcu ldan pa'i dgra dang bgegs /
khyod kyis drag po'i las kyis tshar gcod mdzod //
de nas bzlas pa'i sa mA d+hi'i rim pa ni /
rang nyid 'jam dpal gshin rje gshed po yi //
thugs kar gsang bdag thugs dbus nyi ma'i steng //
ya yig gdan thabs steng du hU~M mthing nag
/ha khog nang du muM yig dmar ser mtshan //
de mthar rtsa sngags g.yas su 'khor ba las //
'od zer dpag yas nam mkha' gang ba 'phros //
rgyal dang rgyal sras khro rgyal thams cad mchod //
mthu stobs byin rlabs kun bsdus rang la thim //
'gro ba'i nyon mongs bdud bgegs thams cad btul //
bsod nams mthu nus kun bsdus bdag la thim //
bdag nyid mthu stobs gzi brjid mtshungs med gyur //
oM many+dzu shrI ya mAn+ta ka ya ma rA dza hU~M phaTaH
oM many+dzu shrI ya mAn+ta ka kA la rU pa hrISh+Ti wI kri tA na na hU~M phaTaH
oM ya ma rA dza /
sa do me ya /
ya me do ru /
Na yo da ya /
ya da yo ni /
ra ya k+She ya /
ya k+She yats+tsha /
ni ra ma ya hU~M phaTaH
ces snying po /
nye snying /
rtsa sngags rnams rim bzhin brgya rtsa la sogs bzla 'o /[ <!TCC Tibetan character 4,37 undefined in unicode!> ]/de nas srung ba ni /
thugs ka'i hU~M nang rtsa ba'i bsrung bya sba //
g.yas g.yon mdun rgyab bsrung bya tsam rnams gsal /
khro chung rdo rje'i go khrab zhu lub gsol //
'od zer spro bsdus dgra dang byad ma yi //
srung 'khor rdo rje'i gur khang tshur bstims pas //
rang gi phyi rol rdo rje'i rwa gur rnams //
sra mkhregs gzhom med rab tu brtan par dmigs //
hU~M las tsha zer 'od zer dpag yas 'phros //
dgra bo'i bla tshe srog gi dwangs ma dang //
stobs nus bsod nams kha rje dbang thang rnams //
'od zer dzaHdmar gyis bsdus bdag la bstims //
rang gi bkrag mdangs gzi brjid mthu stobs rgyas //
stobs po che dang bdud rtsi thabs sbyor bcus //
nang du zhal gzigs skyabs sbyin phyag rgyas srung //
'jam dpal khro bo'i lha tshogs thams cad kyis //
srung ba'i sngags sgra 'ur dir sgrog par gyur //
snying po'i mtha' mar /
ma ma rak+Sha ku ru swA hA/
zhes sbyar ba nyer gcig la sogs bzla 'o /[ <!TCC Tibetan character 4,37 undefined in unicode!> ]/zlog pa ni /
rtsibs mchan ma hA ba la bcu bo yis //
phyir gzigs ba dan rlung g.yab g.yabs pa las //
bskal pa'i rlung nag 'tshubs ma dpag med 'phros //
byur dang mi kha dgra gyod jag rkun rnams //
rang dbang med par nam mkha'i pha mthar gtor //
bdag gi sku las bskal pa'i me dpung dang //
me yi khro bo mtshon cha'i dmag dpung 'phros //
dgra bo gnod byed byad ma ma lus bsregs //
rang gshed rang la phab nas rdul du brlags //
dgra bgegs byad ma ming yang med par gyur //
snying po dang /
oM ya ma kiM kaM kha truM nri myogs dgra bo wA ka satwaM b+ha ya nan /
big nan dgra thuM te /
ti shan ti shan spur thuM spur brubs /
bi sha tsakra ha la ha la sa ma ya /
dgra sri satwaM b+ha ya rak+sha nan /
drun drun laM laM satwaM b+ha ya nan /
oM kha thun kha thun /
ya ma ya ma /
dun+t+ri dun+t+ri /
pra le dz+wa la pra le dz+wa la /
byur mi kha dgra gyod jag rkun thams cad mA ra ya b+h+yo b+h+yo zlog zlog
/ces pa bdun gnyis sogs ci 'grub bzla 'o //
de nas smad las ni /
glang ru dang /
zan ling /
dmar gtor rnams la dmigs te /
e /
mdun du lcags khang gru gsum 'jigs su rung /
kha dog gting yangs rgya che gting zab pa //
shan pa'i grong khyer dbus su glang gi rwa //
gshin rje'i btson khang lcags mkhar sgo med pa //
phyi na zhe sdang bskal pa'i me dpung 'bar //
nang du gti mug las kyi mun nag 'khrigs //
'dod chags khrag mtsho'i nang du nri tri las //
gnod byed dgra bgegs mngon sum lta bur gsal //
mdun bskyed ni /
ya /
bdag nyid thugs las sprul pa 'brub khung khar //
'jam dpal las kyi gshin rje sku mdog dmar //
gcer bu rgyan med nywa sul hrang nge ba //
rab khros 'jigs su rung ba'i phyag mtshan ni //
dgra bgegs 'gugs par byed pa'i lcags kyu dang //
gnod byed kun 'joms lcags kyi tho ba thogs //
zhes pa'am /
yang na /
dgra bgegs myos byed mun pa'i g.yung drung dang //
brgyal zhing 'bog 'thom re ba'i g.yab mo thogs //
de gnyis dgos khyad dang sbyor /
kham nag ral pa phyed yar gyen du brdzes //
phyed mar thur 'phyang rting par sham me ba //
stobs ldan me rlung 'khrugs pa'i dbus na gsal //
dza dzaH
bdag dang mdun bskyed thugs las sprul pa yi //
las gshin lcags kyu zhags pa lcags sgrog dang //
dril bu thogs pa'i dmag tshogs stong gsum gang //
dgra bgegs snying dkyil nri tri'i khug pa nas //
lcags kyus bzung nas rang dbang med par bkug
/ling+gar thim pas dbyer med gcig tu 'dres /

/na mo /
dkon mchog gsum dang rtsa gsum chos srung dang //
'jam dpal king kang lha tshogs bden pa'i mthus //
zhing bcu tshang ba bstan pa spyi yi dgra /
khyad par bdag cag dpon slob 'khor bcas la //
dmag sna jag sna rkun sna ston pa dang //
do bsdo phod btsug bsam ngan sbyor rtsub byed //
gnod pa byed cing gnod pa shom pa'i dgra //
srid gsum gang du gnas kyang 'dir khug cig
/ces pa'i bden pa bdar ba gsum /
bdun /
nyer gcig sogs skabs dang sbyar /
oM many+dzu shrI ya mAn+ta ka ya ma rA dza dgra bgegs dzaHhU~M baM hoH
dgra bo'i bla sha re ma ti 'grim 'grim /
sha ma ru ti thum thum /
myogs myogs yed yed /
sha ma ru ti khug khug
/ling myogs //
ling sha
/ling thuM dzaH
tsa mun+t+ri dzaHhU~M baM hoH
zhes pa nyer gcig gam bdun sogs bzla /
dzaH
ling+ga dgra bo dngos su gsal ba yi //
lus kyi g.yas g.yon lhan skyes lha dang bdud //
ngo bo las gshin klu bdud klu yi btsan //
rnam pa dug sbrul dkar po nag po gnyis //
dkar pos tshangs bug nas 'jib snying khrag drangs //
nag pos gsang gnas nas 'jib khong khrag 'jibs //
sbrul gnyis 'dzing 'thab lus kyi g.yas g.yon 'khril //
mjug gnyis gsang bar mgul gnyis spyi bor mdud //
rna ba gnyis nas kha gdangs lces ldag 'drad //
de tshe spyi bor gnam lcags las grub pa'i //
rdo rje rgya gram kha gdengs rab rno ba //
las kyi rlung gis shugs drag 'khor ba yis //
klad khrag snying khrag dkrugs pa sbrul gyis 'jibs //
sbrul chen gnyis po je cher stobs ldan gyur //
ces sgom bzhin pas /
snying po dang /
oM king kang kha truM thuM ril nri myogs sgribs dgra bo wA ka satwaM b+ha ya nan :
big nan dgra thuM de sho de shaM byur brubs :
bi sha tsakra ha la ha la :
hal ta hal ta :
hU~M sa ma ya sgribs hring :
dgra bo satwaM b+ha ya rak+sha nan :
hU~M hU~M laM laM hU~M laM thuM laM:
dgra bo mA ra ya rbad nan chings shig :
ces ci mang bzla /
de mthar /
rang nyid king kang phur sham can //
dgra bo'i snying gar zug pa dang //
phyag g.yas lcags kyus bsgrub bya bkug
/g.yon pas tho lum rkang lag dang //
mgo bo rnams ni brdung zhing bcom //
klad pa'i nang du mun nag gi
/g.yung drung g.yon 'khor lus sems myos //
de yis snying dkyil rnam shes g.yos //
mgo 'khor tshogs drug rgyu ba 'gags //
dran rig rnam shes 'thum gyis bsad //
ces bsgom la /
oM ya ma king kang kha truM nri myogs dgra bo wA ka satwaM b+ha ya nan /
big nan dgra thuM te /
ti shan ti shan spur thuM spur brubs /
bi sha tsakra ha la ha la sa ma ya /
dgra sri satwaM b+ha ya rak+sha nan /
drun drun laM laM satwaM b+ha ya nan /
oM kha thun kha thun /
ya ma ya ma /
dun tri dun tri /
pra le dz+wa la pra le dz+wa la /
za dgos rdung dgos rku dgos 'phrog dgos zer ba'i dgra jag chom rkun mi kha gleng gzhi gtong ba'i gnod byed dgra bo thams cad mA ra ya rbad nan chings shig kha thaM/
zhes pa ni sgrub sngags dngos gzhi ste /
brgya rtsa la sogs bzla /
mchil ma khong du mi gtong /
thun rdzas la mchil ma kha rlangs ma song bar phus btab la /
smyug sbub nas glang ru'i nang gi ling+ga la btab cing /[ <!TCC Tibetan character 4,37 undefined in unicode!> ]gsad pa ni /
dzaH
lhan skyes ngo bo sbrul med dgra bo yi //
lus kyi steng du drag po'i thun gyi rdzas //
brgyabs pas thams cad mtshon cha'i char du gyur //
tshal pa tshal pa dum bu dum bur gtubs /
kho yi tshe bsod 'od zer dmar po'i tshul //
bdag la thim pas tshe dang bsod nams rgyas //
rnam shes a yig 'og phyogs 'jig rten du //
rgyal ba'i thugs kar thim nas mngon sangs rgya //
phyi rol gnam sa gnyis po gnam lcags kyi //
'khor lo rtsibs stong spu gri ltar rno ba //
g.yas g.yon drag tu 'khor ba'i rtsibs bar du //
dgra bgegs gnod byed hrug hrug myag myag gtubs //
sha khrag phung po dmar nyil song bar gyur //
snying po dang /
gong gi sngags ring sham du /
dgra bo thams cad mA ra ya rbad nan sod /
tad+ya thA:
du shan du shan :
rak+sha rak+sha :
dgra bo'i snying rtsa srog rtsa khrag rtsa la 'dus 'dus :
dgra bo'i snying rtsa srog rtsa khrag rtsa la 'jibs 'jibs :
dgra bo'i snying rtsa srog rtsa khrag rtsa la chod chod :
mA ra ya rbad sod :
ces btags pa bzla zhing /
mthar bdag mdun gyi thugs 'od kyis de rnams thams cad ling+ga la thim zhing rdul phran bzhin du brlags par bsam pas /
thal mo brdab cing /
lo zla zhag dus la dgra dar ba thams cad mA ra ya rbad nan /
srog lus dbang thang klung rta la dgra dar ba thams cad mA ra ya rbad nan /
mi kha dang dgra sna me ltar 'bar zhing chu ltar du 'brub pa thams cad mA ra ya rbad nan /
mi kha dang dgra sna rlung ltar du g.yo zhing sa ltar du lci ba thams cad mA ra ya rbad nan /
dmag sna jag sna rkun sna ston pa thams cad mA ra ya rbad nan /
ngo la gdong thug byed cing lkog nas 'bu bzhin 'bug pa thams cad mA ra ya rbad nan /
gsod shom rku shom 'phrog shom byed pa thams cad mA ra ya rbad nan /
brgya yi mi kha stong gi bra mchu thams cad mA ra ya rbad nan /
nyi ma phyogs bzhi mtshams brgyad kyi dgra 'dre byur gsum thams cad mA ra ya rbad nan /
lus la na tsha dang sems la sdug bsngal gtong ba thams cad mA ra ya rbad nan /
zas nor la god kha dang bsam pa la bar chad gtong ba thams cad mA ra ya rbad nan /
snga dgra lag tu bdar pa phyi dgra yid la sems pa da dgra thad du langs pa thams cad mA ra ya rbad nan chings shig
/mA ra ya rbad nan sod cig
/bskal pa stongs kyi bar du ma gtang zhig
/mA ra ya rbad nan sod /
oM laM hU~M laM satwaM b+ha ya nan /
dgra bgegs sarba sha trUM mA ra ya rbad nan chings shig
/ces lan gsum gyis dmod bcol bya 'o /[ <!TCC Tibetan character 4,37 undefined in unicode!> ]/de nas ling chung thun gtor du blugs la bshams pa bran nas dmigs bya 'gugs gzhug gis bstims la /
'bru gsum gyis brlab /
e /
drag po'i thun dang 'khor los gtubs pa yi //
dgra bgegs sha khrag rus pa don snying rnams //
drag po'i gtor snod stong gsum mnyam pa'i nang //
phyur bur bkang nas lha tshogs rnams la 'bul //
oM many+dzu shrI ya mAn+ta ka ya ma rA dza sa pa ri bA ra sarba big+h+naMn sha trUM mA ra ya ma hA mAM sa la kha hi /
rak+ta la khA hi /
tsit+ta la khA hi /
go ro tsa na la khA hi /
ba su ta la khA hi /
kiM ni ri ti la khA hi /
ma hA ba lin+ta la kha kha khA hi khA hi /
zhes pa'i sngags bsngos gsum gyis phul la /
'jam dpal gshin rje gshed king kang dmar nag gi lha tshogs 'khor dang bcas pas sha khrag dmar gyi gtor ma rgya chen po 'di bzhes la /
bdag cag dpon slob 'khor dang bcas pa la gnod cing 'tshe bar byed pa'i dgra rkun jag gsum /
dgra gyod mi kha bra mchu thams cad zhi ba dang /
zlog pa dang /
bskrad pa dang /
gnan pa dang /
bcing ba dang /
gtan nas brlag pa'i phrin las mdzod cig
/ces dang /
hU~M/
king kang dmar nag yab yum go cha'i lha //
rigs bzhi yab yum phyogs skyong gshin rje bcu //
bdud rtsi 'khyil pa ma hA ba la bcu //
sgo 'dzin ging bdud rtsis shan bzhi bzhi'i tshogs //
gshin rje ma mo bdud btsan ma mgon gnyis //
gza' klu pe gtsang rgyal chen phyogs skyong bcas //
'jig rten 'das dang ma 'das dregs pa'i tshogs //
sku mdog cha lugs rdzu 'phrul cir yang ston //
grangs med nam mkha' khyab par rgyug pa rnams //
mgyogs pa'i chibs ldan sra ba'i go cha gyon //
rno ba'i mtshon thogs gdug pa'i nga ro sgrog
/gnag pa'i sems 'chang dgra 'joms tshogs la bstod //
sman raka gtor tshogs phyi nang gsang mchod 'bul //
thugs dam skong ba'i dam rdzas dgyes par bzhes //
bstan pa gnyan srungs dkon mchog dbu 'phang stod //
bdag cag dpon slob yon mchod 'khor bcas kyi //
mi mthun bar chad kun sol ci 'dod sgrubs //
sdang ba'i sems 'chang gnod byed dgra dang bgegs //
gang na 'dug kyang thal ba'i rdul bzhin rlogs //
rnal 'byor bcol pa'i phrin las 'grub par mdzod //
ces phrin las bcol /
zlog pa ni /
b+h+yo /
mdos zor sha khrag gtor ma 'dis //
da lta rnal 'byor bdag cag la //
sde brgyad chad pa byung ba zlogs //
byad zor phur kha ston pa zlogs //
lha 'dre'i za kha zug pa zlogs //
rgyal po lo yi bdun zur\u0f8e
blon po zla ba'i dbang btsan\u0f8e
dmag mi zhag gi dpung dgra\u0f8e
mtshon cha dus kyi rno ngar\u0f8e
spar kha'i skya mda' zug pa\u0f8e
sme ba dur du tshud pa\u0f8e
sa bdag ko long gdug rtsub\u0f8e
hom dang byad du bcug pa\u0f8e
dgra chen bdud du langs pa\u0f8e
ltas ngan glo bur ye 'drog\u0f8e
mi kha bra mchu thams cad\u0f8e
chag che nyam nga thams cad\u0f8e
sngon sgug phyi nas 'ded pa\u0f8e
dgra sna phung sna gyod sna\u0f8e
nad sna rims sna yams sna\u0f8e
dgra sri rmis ngan thams cad\u0f8e
che sri chung sri rgan sri\u0f8e
gzhon sri dar sri god sri\u0f8e
mdor na srid pa'i chag sgo dang //
bdag la sdang ba'i dgra bgegs rnams //
sdang byed dgra bo'i steng du zlogs //
gnod byed bgegs kyi steng du zlogs //
za 'dre phung sri'i steng du b+h+yo //
dam nyams byad ma'i steng du b+h+yoH
snying po'i mthar /
e ka du na zlog
/ma hA du na zlog
/sa ga du na zlog
/rA tsa du na zlog
/nA ga du na zlog
/tsa dur snying na zlog
/suM tri rak+sha zlog
/byad zor phur kha chag che nyam nga dang dgra gyod mi kha bra mchu thams cad mA ra ya b+h+yo b+h+yo zlog zlog
/b+h+yo zlog cig
/ces zlog pa rgyun 'khyer ro //
de nas thun gtor de 'phang ba ni /
e /
rang nyid dpal chen gshin rje gshed po yi //
phyag g.yas ral gri brgyabs pas sa gzhi gas //
rim bdun sa 'og gshin rje'i grong khyer nas //
las kyi gshin rje a wa glang gi mgo
/gnam sa tsam gyi zhal gdangs 'o dod 'bod //
de tshe snang srid lha 'dre thams cad kyis //
gnod byed dgra bgegs mi kha bra mchu rnams //
thams cad ded nas las gshin zhal du blug
/b+h+yo /
nyi ma lho phyogs pha gi na //
rim pa bdun gyi sa 'og nas //
las kyi gshin rje'i dmag tshogs rnams /
khri dang drug stong 'khor dang bcas //
rgyal chen phyogs skyong pho nyar 'gyed //
lha 'dre stong sde las la 'dzud //
kun kyang 'ur sgra chems se chem //
phyag na zlog pa'i kong zor thogs //
rang rtags mtshon cha me ltar 'bar //
sngon nas byad zor bzlogs pa'i lha //
dmar chen gtor ma 'di bzhes la //
do nub zlog pa'i dpung la chos //
dgra dpung g.yul ngo zlog par mdzod //
ya mA ra dza dgra bo'i snying la b+h+yo b+h+yo /

gtor ma dgra bo nyid dang dbyer med pa //
las gshin zhal du 'phangs pas rab tu mnyes /
kha bsdams 'og phyogs gshin rje'i yul du song //
de steng rgya mtsho gser gyi sa gzhi chags //
de steng ri rab gling bzhi gling phran brgyad //
ri rab steng du 'jam dpal lha tshogs dang //
gling bzhi rgyal chen bzhi po dpung dang bcas //
snang srid sde brgyad kun gyis mnan par gyur //
king kang gi sngags ring gi mjug tu /
gnod byed dgra bgegs mi kha bra mchu thams cad mA ra ya rbad nan /
dgra bo sa yi khams suM nan /
me'i khams raM nan /
chu'i khams baM nan /
rlung gi khams yaM nan /
nam mkha'i khams e nan /
rnam par shes pa'i khams satwaM b+ha ya nan /
zhes bzlas la /
thun gtor 'phang bar bya'o //
nyer bsdu ni /
snod bcud 'od zhu srung ba'i gur la thim //
de zhu 'khor thim 'khor yang bdag mdun thim //
bdag nyid hU~M thim hU~M yang gyen rdzogs yal //
da lta'i rig pa zang thal skad cig ma //
gang gis ma rig gang du'ang grub ma myong //
'gyu ba dwangs sangs shar thim rang dag la //
'od gsal stong pa gzhi dbyings kun bzang dngos //
'di las gzhan na chos sku bsgrub re kan /

/'di ltar 'jam dbyangs bskyed rdzogs bsgoms pa'i mthus //
tshe 'dir mi mthun phyogs las rnam rgyal zhing //
phyi ma bcom ldan 'jam dbyangs nyid grub nas //
don gnyis lhun grub sangs rgyas thob gyur cig
/ces 'jam dpal pha rol rgol 'joms king kang gi srung zlog dgra chings mdor bsdus zhor sgrub glang ru ma'i rgyun khyer gyi rnal 'byor zab gsang gnad dril 'di yang /
rang nyid kyis rgyun gyi nyams len gyi ched du lha mchog 'di nyid kyi gsang don smra ba'i rgyal khams pa tshe dbang kun khyab kyis smras pa kal+yA NaM b+ha wan+tu ///
/
