@#:
dur khrod brgyad kyi byin 'beb bkol byang bzhugs so :
\u0f88\u0f88\u0f88
ma hA shrI he ru ka la na mo :
sgrub pa chen po'i byin dbab pa'i skabs su dur khrod brgyad kyi rig 'dzin lha dang mkha' 'gros kyang byin dbab par bya ste :
hU~M:
byin chen ngo mtshar khyad par gnas :
ru dra'i snying dang stobs bzang ro :
shar phyogs dur khrod bsil ba'i tshal :
nya shing gon pa'i zhing skyong ni :
gnam 'phro dkar po glang mgo can :
gri gug thod khrag phyag na bsnams :
phyogs skyong brgya byin sku mdog ser :
glang chen steng na rdo rje bsnams :
mtsho nang mtha' yas klu dbang dkar :
sbrul mgo gdengs shing thal mo sbyar :
chu sprin dkar la shing sdong ser :
mchod rten mdangs ldan bde byed brtsegs :
ke'u ri b+han dmar byis dbyug mthing :
ma mo chen mo gshegs su gsol :
ston pa mkhas shing snying stobs che :
hU~M kA ra yis byin phob cig :
gu ru de ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen mgo dang 'chi bdag ro :
lho phyogs dur khrod sku la rdzogs :
shing chen bkra sha'i tsu d+ha sngo :
zhing skyong 'tsho byed ma he'i gdong :
phyogs skyong gshin rje sngo nag brjid :
thod dbyug thogs nas ma he zhon :
klu chen 'jog po gser mtsho 'dzin :
sprin chen rnam sdud sngo skya 'khyil :
mchod rten ta la rin chen brtsegs :
tso'u ri mda' gzhu 'geng ma ser :
ma mo chen mo gshegs su gsol :
ston pa rang byung rdzu 'phrul ldan :
'jam dpal gshes gnyen byin phob cig :
gu ru de ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen nang khrol stobs bzang ro :
nub phyogs dur khrod lang ka brtsegs :
shing chen a ta a li kaH
zhing skyong rol chen chu srin gdong :
phyogs skyong chu lha dmar skya sbrul :
chung ma dang bcas chu srin zhon :
klu rgyal dung skyong mtsho dmar skya :
sprin sgrog 'thibs pa dmar nag 'khrug :
mchod rten bde rgyas khams sum sgrol :
pra mo chu srin rgyal mtshan dmar :
ma mo chen mo gshegs su gsol :
ston pa chos 'chad 'byor pa ldan :
klu sgrub snying pos byin phob cig :
gu ru d+he ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen mtshan ma khyab 'jug ro :
byang phyogs dur khrod pad+ma brtsegs :
a su sta na mdzes pa'i shing :
zhing skyong dud kha rta mgo ljang :
phyogs skyong gnod sbyin dbyug tho bsnams :
chung mar bcas te rta dmar zhon :
klu rgyal stobs rgyu mtsho chen ljang :
rmug byed myos sprin ljang gur 'thibs :
mchod rten don yod phrin las gter :
bai tA mthing ga rdo rje phyar :
ma mo chen mo gshegs su gsol :
ston pa myang 'das mthu rtsal che :
pra chen hastis byin phob cig :
gu ru d+he ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen lag g.yas dga' dbang ro+o :
shar lho dur khrod lhun grub gter :
shing chen nag skya kro ta bzang :
zhing skyong 'dungs pa ra gdong ser :
phyogs skyong me lha zhugs bum can :
chung ma dang bcas ra la zhon :
klu rgyal pad chen mtsho chen sngo :
gdug byed sprin chen dmar ser 'khyil :
mchod rten go'u ti shan+ti :
puska dmar ser byis rgyu 'dren :
ma mo chen mo gshegs su gsol :
ston pa rol rtsed zas bcud che :
bi ma mi tras byin phob cig :
gu ru d+he ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen lag g.yon tshogs bdag ro :
lho nub dur khrod gsang chen rol :
shing chen bzhi khri rdzogs ldan 'od :
zhing skyong sprul pa mi gdong sngo :
phyogs skyong srin po gri thogs smug :
chung mar bcas te ro la zhon :
klu chen hu lca mtsho bcas smug :
sprin chen d+ha na ser khrar 'khyil :
mchod rten rmang grangs ka ni ka :
kasma dung dmar dkrugs 'thung ljang :
ma mo chen mo gshegs su gsol :
ston pa bdud 'dul byin rlabs gnas :
d+ha na saMskris byin phob cig :
gu ru d+he ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen rkang g.yon b+h+r-iM ga'i ro :
nub byang dur khrod he chen brdal :
shing chen tardza nag po ste :
zhing skyong lto 'phye sha ba'i mgo :
phyogs skyong rlung lha ba dan can :
dud kha chung bcas sha ba zhon :
klu chen rigs ldan mtsho bcas ljang :
sprin pa rab chad char 'beb ser :
mchod rten bde ldan ma hA 'bab :
sme sha nag mo tsit+ta za :
ma mo chen mo gshegs su gsol :
ston pa khab bzhes btsun mor ldan :
rom+bu gu h+yas byin phob cig :
gu ru d+he ba DA ki nI sarba hrIM hrIM A:
hU~M:
byin chen ngo mtshar khyad par gnas :
lha chen rkang g.yas smin drug ro :
byang shar dur khrod 'jig rten brtsegs :
shing chen ha la 'od dmar 'khyil :
zhing skyong dregs pa ce spyang gdong :
dbang ldan ljang skya rtse gsum can :
chung mar bcas te ce spyang zhon :
klu chen ba su mtsho bcas dkar :
sprin chen nya can nag po 'khrug :
mchod rten klu gnas shing kun ste :
tsan+d+ha ser skya mchog lus 'bral :
ma mo chen mo gshegs su gsol :
ston pa cho 'phrul bzo la mkhas :
shAn+tiM gar+b+has byin phob cig :
gu ru de ba DA ki nI sarba hrIM hrIM A:
hU~M:
byin chen ngo mtshar khyad par gnas :
phyogs bzhi mtshams brgyad dur khrod bdag :
zhing skyong ma mo kun kyi rje :
rig 'dzin grub thob kun gyi gtsug :
klu sogs sde brgyad kun gyi gnyen :
mchod rten shing chen kun tu bzhugs :
o rgyan pad+mas byin phob cig :
ma mo mkha' 'gro gshegs su gsol :
gnas 'dir byin phob bdag dbang skur :
bgegs dang log 'dren bar chad sol :
mchog dang thun mong dngos grub stsol :
gu ru de ba DA ki nI sarba hrIM hrIM a A:
zhes gdung ba drag pos gsol ba gdab cing :
dal bskor zhing byin dbab bo :
byin 'beb bkol byang \u0f80atsha :
sa ma ya :
dur khrod de dag gi bkod pa ni gshin rje gsal shing gi rgyud las btus shing :
sgrub chen rig 'dzin brgyad po de dag gi ni :
dur khrod brgyad du byon nas bka' brgyad bye brag tu sgrub pas dngos grub so sor rnyed cing :
dur khrod de dag gi phyogs skyong zhing skyong dang grub thob :
ma mo mkha' 'gro thams cad kyis rig 'dzin rnams kyi grogs su zhal bzhes :
rjes 'jug skyong bar dbyar dam bcas phyir :
dkyil 'khor du bkod pa dang :
byin chen dbab par shes so :
o rgyan gyis ni dur khrod kun tu khyab par byon cing dngos grub thams cad brnyes pa'i phyir :
byin dbang du gsal du shes so :
rnal 'byor pa rnams dal la bskor zhing spyi blug gi zhwa dang :
zhing lpags g.yab cing mchong stabs bya :
byin phob cig ces pa'i skabs su rnga sogs sgra thams cad bsgrag par bya'o :
gu ru chos dbang gi gter kha'o //

//
