dbang kha bsgyur bas gtor dbang gnas lngar bskur ba sbyar /
bka' gter srung ma'i bka' gtad /
rjes chog rigs bcas bya'o ///
/
!
rtsa gsum gling pa'i pad+ma khrag 'thung 'dus pa'i snying po'i gtor dbang bskur ba'i tshul ye shes snying po ltar dbang sgrub /
dbang dngos /
rjes bcas bya'o ///
/
!
mchog gyur gling pa'i zab bdun rtsa gsum tshe zab kyi bla ma drag po bka' brgyad 'dus pa'i dbang bskur gyi chog khrigs rdo rje'i myu gu ltar dbang sgrub /
sgo zhus /
dbang dngos /
rjes bcas bya'o ///
/
!
bla ma'i thugs sgrub bar chad kun sel gyi cha lag rig 'dzin rdzu 'phrul mthu chen rdo rje grol lod rtsal gyi dbang chog byin rlabs thog 'beb ltar sger dbang la gud sbas drag po'i las mtha' rnams sbyar nas bskur ba la /
(tha)thugs sgrub phrin las 'bring po dang sbyar ba'i dbang sgrub skabs /
bum lha 'od zhu'i rjes /
bka' gter srung ma'i gtor 'bul rgyas bsdus skabs dang bstun /
tshogs byin rlabs nas /
bshags pa'i dbur spro na sger bskang sbyar zhing /
lhag ma'i mtha' bar btang /
las bum bsgrub cing rig me dor la gnang ba nod /
dbang dngos gzhir khrus nas gtor ma'i byin rlabs rgyas gdab bcas grub pa'i mtshams der /
slar yang gsang chen bstan pa 'dzin pa'i skyes bu rnams la dus mtha'i bstan pa bsrung ba'i cha rkyen /
drag po mngon spyod kyi sbyor bas gzugs can gzugs med kyi log 'dren gdug pa can rnams gsad bzlog gnan pa'i las sbyor brtsam pa la dbang ba'i rjes su gnang ba gzhung las gud du sbas pa nyid rim par bskur ba la 'dun pa 'di bzhin du mdzod /
dpal chen po'i phrin las kyi stobs 'dus rdo rje'i phur bu phyag tu gtad pas rgyan 'khor lnga dang /
khyad par drag po'i phrin las kyi mthu rtsal nus stobs ma lus pa slob ma'i rgyud la zhugs shing rdzogs pas /
snang srid rgyud gsum mkha' 'gro dregs byed rnams zil gnon dbang du 'du zhing las la 'gyed nus pa'i mthu dang /
dmigs bya bsgral 'dren gyi las la thogs pa med pa'i stobs shugs kyi rtsal dbang yongs rdzogs thob par mos /
las phur gtad la /
hU~M:
'chol ba'i khro rgyal chen po yi :
mngon spyod mthu stobs yongs rdzogs pa :
dbang drag las kyi kI la ya :
'dril zhing 'debs pa'i dbang bskur ro :
oM badzra kI li kI la ya a b+hi Shiny+tsa hU~M:
zhes brjod /
las mtha' dngos la rnam grangs gsum yod pa las /
dang po dgra 'dre byad ma gsad pa'i las kyi rjes su gnang ba la /
khyed rang rnams ye grol lhun rdzogs mnyam yangs chen po'i lta ba'i rdzong la gnas pas /
a 'thas ther zug gzugs kyi 'phrang las grol ba'i dpal chen po'i phrin las kyi ting 'dzin rang byung rang shar gyis /
ma bskyed snang srid gzhir bzhengs kyi dgongs pa gsal 'debs shing /
zhe sdang rang ga ma mu stegs log spyod kyi lam las ldog pa'i tshad med bzhi yi rang rtsal rdzogs shing /
mkha' ltar khyab pa'i snying rje chen po'i srog dang ldan pas bsgral ba'i las rim gyi thog mar thugs dam bskul ba /
phud kyis mchod cing ma nyes pa'i dpang gsol ba /
e khrom du dmigs bya bskyed cing /
bden stobs dang pho nyas 'gugs shing bstim pa dang /
las kyi kha tshar bya 'ug gi dwangs rus lha dang dbye ba /
dug rdzas char gyis rdzu 'phrul 'phrog pa /
yungs dkar gyi ser bas gzugs la dbab pa /
sngo dmar gyi thag pas lus ngag byad du bcug pa /
smyo khrag gi char gyis ngag sems rengs pas dran pa nyams te smyor gzhug pa /
gdab phur la yungs dkar gyis brabs pas thugs snying rje khros pa'i zhe sdang bskul ba /
gu gul bdug pas dbyings kyi nga rgyal bskul bas gzi byin bskyed pa /
rak+ta byugs pas mkhyen pa'i thugs rje'i chags pa bskul ba rnams sngon du 'gro ba'i phur bus btab cing lung gsum sbyin pa dang /
drag po'i thun char dbab pas gzas po'i brten pa yid bsgral ba /
phyag mtshan ral gris rten gzhi'i lus bsgral ba /
thabs shes tho gtun gyi sbyor bas lnga phung bag chags bcas 'thag pa /
sha khrag bdud rtsi gang la gang dgyes kyi sprin du 'bul ba rnams bdag gi brjod tshig dang mthun pa'i ting nge 'dzin la 'jug pa zhu /
zhes brda sprad la /
gtor zlog rdo rje'i thog 'beb ltar /
thugs dam bskul ba nas gzung gser skyems /
gzu dpang /
hom bskyed /
'gugs pa /
las kha tshar /
phur thun gdab pa /
gsad gris gtub pa /
shog ling yod na me la bsreg cing zhal bstab mtha' bar btang /
mtshon cha 'debs pa sogs kyang phyag len rnying ma spyi lugs bzhin dpon slob gnyis kas mdzad /
gnyis pa drag po'i gtor chen la brten nas byad ma rbod gtong chag che nyam nga'i rigs zlog pa'i las kyi rjes su gnang ba'i don du dpon slob gnyis ka dpal chen po'i gsal snang dus mtha'i me ltar 'bar ba'i ngang nas /
slob dpon gyis /
e nr-i tri dzaHmA ra ya phaT/
badzra kro d+ha maN+Da la s+pha ra Na phaT/
saM ha ra Na hU~M/
zhes brjod pas /
nam mkha' thams cad drag gtum khro bo rol pa'i zhing khams kyi dbus su bdag gzhan sems rgyud kyi ma rig nyon mongs pa'i tshogs 'dus pa'i ngo bo ma TaM gyi gzugs su pho nyas bkug pa la /
rig pa rdo rje'i mtshon char phab pas bsgral pa'i phung po dur khrod drag po'i pho brang gi nang du gtor ma rig 'dzin rdzu 'phrul mthu chen rdo rje gro lod la 'khor zil gnon khro rgyal chen po bcu dang /
dpa' bo mkha' 'gro dam can sde brgyad gtum po'i pho nya dang bcas pa thams cad bzod dka'i gzi byin 'bar zhing /
rgyob sod kyi hU~M sgra drag po sgrog pa /
thun mtshon rdo rje'i me char gyis phas kyi rgol ba'i sbyor ngan thams cad thogs med du zlog pa'i nus pa stobs su gyur pa'i tshul du bzhugs pa la /
dgra bgegs bsgral pa'i sha khrag rus pa zhal du bstab cing /
zlog pa'i phrin las gsol bas thugs dam dbyings nas bzhengs /
sprul pa'i pho nyas rbod gtong byad ma rig sngags kyi sbyor ba dang bcas rdul du brlag cing rang gshed rang la phab /
snang srid lha 'dre'i za lam dgra la bstan pas /
de thams cad kyis than dang ltas ngan nad gdon gyi cho 'phrul dang bcas te /
dgra bgegs byad ma bdun rgyud rtsa lag dang bcas pa zas skal du blangs /
rtsa gsum srung ma dang bcas pas drag po'i b+h+yo sgra ldir zhing /
bsam sbyor ngan pa'i ban byad bon byad lha 'dre'i byad sna thams cad byad ma'i steng du bsgyur /
lha tshogs kyi sngags rgod zlog pa'i dmod char gyis gdon bgegs thams cad bcom zhing bsreg
/de nas drag po'i zor gyis ye shes pa nam mkhar btegs shing thugs dam bskul /
dam can srung mar chad tho bsgrags shing las la bkye /
zor gyi dam tshig pa las la drag tu bskul bas /
gtso 'khor thams cad drag po'i g.yul ngor chas /
phyogs skyong dang gzhi bdag gser skyems kyis brngan zhing /
ye shes lha la mkhyen par gsol /
dmigs bya bskyed cing rten la bkug
/slar yang dpal chen po'i nga rgyal gyis zor lam bsal nas lha srin rnams dmag tu bsdu zhing las la mngags /
gtor chen gyi dam tshig pa nam mkhar btegs pa rgyab rten du bzhugs /
gtor ma gang la dmigs pa thal bar byed pa'i rdo rje'i mtshon cha gnam lcags thog gi sdong po la dpon slob rnams kyi nad gdon nyams chag rkyen ngan thams cad bstims pas nad mtshon dug gi zer gyi skyin thang 'khrugs pa /
dgongs gsol zil gnon sngon du 'gro bas gnad bskul drag po'i dmod mo dang bcas gnod byed kyi steng du 'phangs pas las la chas pas rtswa phung la me brgyab pa bzhin rjes shul med par brlag
/nam mkhar bzhugs pa dang phyogs bcu'i bde gshegs sras dang pho nyar bcas pa'i zhal nas yang zlog gi dmod mo 'ur bas /
gtso 'khor bka' sdod thams cad phyag gnam sa zla nyi'i thal mo brdab pa'i bar du byad ma lha srung rig sngags kyi nus pa dang bcas pa thal bar brlag
/las kyi bya khyung 'bar ba zhal phyir gzigs pas /
'byung po 'ong ba'i rgyu lam mtshams bcad /
sprul pa'i dam tshig gi 'khor lo rang la bstim /
rang gi thugs ka'i 'od zer las grub pa'i srung ba'i 'khor lo brtan pa'i phyi rol las kyi mtshon cha dang ye shes me ri'i gur khang sra brtan gyis mtshams bcad /
pho nya rnams rnam par rgyal ba'i rgyal rtags dang bcas tshur byon pas phyogs mtshams kun nas srung ba'i las mdzad /
rgyal ba sras dang bcas pas byin gyis brlabs pas /
phyin chad phas kyi sbyor ba gang gis mi tshugs pa bskal pa ma zhig gi bar du brtan pas bsrung /
bdag dpal chen po snang srid gzhir bzhengs kyi lha tshogs rnams kyis drag po'i sngags rgod bsgrags pas /
mthu chen ye shes lha dang /
phra men ma'i rbod gtong gang gi phyir bsnyegs mi nus pa'i drag sngags rang sgra ldir ba'i dbal zer pho nya'i tshwa tshwa 'phro bas phyi bsnyag gi lam bcad /
rdo rje'i brtan skyong rnams la brngan yon 'bul zhing /
las kyi sbyor ba'i so kha srung zlog gi las bcol /
bsgral ba'i rnam shes 'gugs shing mnan pa'i steng du 'byung lnga ri rab dang bcas pa'i dkyil 'khor sra 'thas kyis rgyas btab /
khro bo rol pa'i bro brdung bas byang chub kyi sems ma skyes bar du ldang ba med par bsam pa rnams kyi don tshig ris dang mthun par gsal thob mdzod /
ling ro khrag skyems bcas zlog par bstab la /
hU~M b+h+yo :
mthing nag 'bar ba sogs kyis zlog phrin gsol la /
za lam bstan pa /
b+h+yos gdab /
sngags zlog
/lha btegs /
rig 'dzin bskul ba /
chad tho /
zor bskul mtha'i /
dpung la gshegs :
bar brjod /
'di mtshams phur bsgril dor la /
hU~M b+h+yo :
zor gyi dpung tshogs sogs kyis zor gtor gzhi las dpag ste mdun du bzhag
/gsad pa'i skabs bzhin gser skyems /
gzu dpang /
hom bskyed /
'gugs pa bcas btang nas /
las phur slob dpon gyis phyogs bcur bsgril ba sogs phyag len mthong brgyud bzhin gyis /
gong gi
/hU~M b+h+yo :
nga ni rig 'dzin bdud kyi gshed :
dus gsum rgyal ba'i sogs kyis rang gi phur kha dgra bgegs la bsgyur zhing zor lam bsal /
zor phran rnams dbang gi skabs 'dir mi dgos pas bskyur nas /
gtor chen btegs la /
ho :
dgongs su gsol lo sogs tshan gnyis mthar /
oM AHhU~M badzra gu ru rdo rje gro bo lod lo ka sarba duSh+TAn mA ra ya b+h+yo b+h+yo zlog zlog :
hU~M badzra yak+Sha phaT:
gnod byed dam sri pho mo'i gnod pa thams cad ma hA sha ri b+h+yo b+h+yo zlog zlog :
mA ra ya phaT:
ces zlog sngags bzla bzhin par slob ma'i lag tu bzhag mthar gtso bo zhig gam /
las rdor gyis thebs phyogs sam /
gnod pa'i phyogs su 'phen bcol /
slar gong gi zlog sngags thal rdeb bcas lan gsum dang /
bka' ltar mi byed cing dam la mi gnas pa thams cad 'dir ma gnas par gzhan du song zhig :
srid pa spyi nas shigs shig :
srid gsum rmang nas sgyel cig :
'khor ba gting nas phyungs shig :
bskal pa'i mes sregs shig :
dam tshig gi dmod pas sdigs shig :
bka' yi chad pas chod cig :
gnam lcags kyi ral gris spyi bo'i gtsug nas khos shig :
sum+b+ha nis non cig :
srid gsum gar skyes gar gnas kyang gnod byed dam sri 'byung po dgra dang bgegs kyi steng du gnam lcags rdo rje'i char chen po phob cig :
sbyor ba ngan pa thams cad 'dis thul cig :
ces brjod cing thal rdeb bya /
de nas khyung tho'i sngags lan bdun bzla /
tho 'jog mi dgos dmigs pas khyab /
hU~M hU~M hU~M:
bdud pra mA ra sogs lan gsum bzlas pas las kyi rjes bcad /
las byang gi brtan ma bskyang /
e nr-i tri sarba sha trUM big+h+nAn dzaHhU~M baM hoH
bskyed dgug mthar /
gong 'phros rta bro brdung zhing /
phyag gi rdo rjes rgyas gdab /
gsum pa brnag pa'i las sbyor thams cad kyi mtha' sdud /
gdon bgegs dam sri 'gong po gnan gsad pu ri bcas chog gi rjes gnang bsgrub pa la 'dun pa 'di bzhin du mdzod /
pu ri nag po me 'bar klong :
dbus su 'chol ba'i khro rgyal gyi :
spyi bor thub pa'i dbang po ni :
bdud dpung 'dul ba'i cha byad can :
rten 'brel snying po'i sgra dbyangs sgrog :
mtha' skor rnam bzhi'i 'khor rnams dang :
de dbus rtsa gsum chos srung tshogs :
til gyi gong bu ltar gsal ba :
phyi nang 'khor lo rtsibs bsnol bar //
rgyal bsen dam sri 'gugs shing gzir //
phye mar 'thag pa'i tsha dbal gyis //
gdug sems 'gyu ba'i skabs med par //
yang sos sdug bsngal ster byed pa'i /
khro bo chen po'i pho brang 'di //
slob ma khyed la gtad pa yis //
bstan srung stobs kyi dbang thob gyur //
mchod rten tshad sgrub bam /
med na spyi 'gre'i bris 'bur gang rigs gtad la /
hU~M:
pu ri nag po me 'bar klong :
'chol ba'i khro rgyal 'khor bcas bzhugs :
dbang drag 'bar ba'i ye shes kyis :
bdud tshogs 'dul ba'i dbang bskur ro :
oM mu ne mu ne ma hA mu na ye swA hA/
zhes dang /
rten 'brel snying po /
oM AHhU~M badzra gu ru rdo rje gro bo lod lo ka sarba duSh+TAM 
haM shaM trig nan mA ra ya :
rgyal 'gong 'byung po dpung dang bcas pa rul rul :
myog myog :
trig nan mA ra ya phaT:
ces dang yang gong sngags gsum gyi lo ka sarba duSh+TAM zhes pa'i mthar /
ma tri ya ma tri ya mA ra ya :
bsen mo nag mo'i dpung dang bcas pa rul rul :
myog myog :
trig nan mA ra ya phaT:
ces btags /
yang gong sngags gsum mthar /
lo ka sarba duSh+TAM 
ma zhung tri ya ma zhung tri ya mA ra ya :
glo bur lhags pa'i dam sri phra mo dpung dang bcas pa rul rul :
myog myog :
trig nan mA ra ya phaT:
mthar zhal nas gsungs pa'i bden pa'i stobs brjod cing rab tu gnas pas /
dbang gi nus stobs 'phel brtan du bsgrubs nas /
las kyi sbyor ba rtsom pa'i tshe /
gza' rgyu skar sbyor ba log pa'i 'khu ldog la sogs pa las mi 'grub pa dang /
rang la ldog pa'i nyes pas nam yang mi gos shing /
gang brtsams mthar phyin nas /
bdag dang yon bdag bde legs su byed pa'i mos pa mdzod la nges shes skyed cig
/nyi ma thams cad dge ba yin :
rgyu skar thams cad bzang ba yin :
sangs rgyas thams cad rdzu 'phrul che :
dam pa'i chos ni 'dod chags bral :
byang sems 'phags tshogs phyir mi ldog :
chos nyid rang bzhin bsam mi khyab :
chos can rten 'brel bslu ba med :
bden dang bden pa'i tshig 'di yis :
bdag dang sems can thams cad kyi :
mi mthun gnod pa zhi gyur cig :
mthun rkyen bsam rgu 'grub pa dang :
bkra shis bde legs 'byung bar shog :
oM ye d+harmA sogs rten snying swA hA'i mtha' can lan gsum brjod cing me tog 'thor /
slar yang mtshams sbyor bcas bkra shis sogs dbang gi rjes mthar dbyung /
cho ga'i rjes la /
mchod bstod /
dngos grub blang ba /
nongs bshags /
brtan bzhugs sogs mthar dbyung bas grub bo ///
/
!
chos rgyal rdo rje'i bla ma drag po mthing nag yang khros kyi dkyil 'khor du dbang bskur ba'i cho ga gnam lcags dbal zer ltar dbang sgrub /
dngos gzhir rtsa dbang /
bka' gtad /
rjes gnang bcas dang /
gtor ma la brten pa'i byin rlabs kyi dbang sgrub blos khyab na gong ma dang chabs cig byas te zur du mi dgos /
de min 'di nyid kyi dbur 'byung ba bzhin zur du bsgrub /
gang ltar na'ang gzi brjid dpal 'bar ltar gtor ma la brten pa'i byin rlabs sbyar /
rjes chog bcas bya'o ///
/
!
gsang chen bka'i sdud po mdzod lnga'i mnga' bdag 'jam mgon rdo rje 'chang dngos pad+ma gar dbang 'chi med bstan gnyis g.yung drung gling pa'i zab gter /
gu ru rdo rje gro lod hU~M gi sgrub thabs gdug pa kun 'dul gyi smin dbang mtshams sbyor gyis brgyan pa rdo rje'i zhun thigs ltar dbang sgrub /
dbang dngos /
rjes chog bcas pa'o //   'di na dbang khrigs mkhan chen bkra 'phel gsung yang yod pas gang rung zhig las gzhan de'i mtshams sbyor rnams lung gi skabs bklag dgos pa yin no /mchan /
de rnams kyis bla ma gsang ba drag por bsgrub pa'i skor rnams grub bo ///
/
@#//
gnyis pa dngos grub kyi rtsa ba yi dam zhi khro sgrub pa'i skor la /
spyir rigs kyi 'khor los sgyur ba rnam pa lnga las rab tu phye ba'i lhag pa'i lha rab 'byams sgyu 'phrul drwa ba'i sgrub thabs dang man ngag mtha' yas tshad gzhal du med kyang /
re zhig sgrub sde chen po brgyad du ci rigs par 'du bas na /
de la'ang gnyis /
spyir sgrub pa dang /
bye brag tu sgrub pa'o //
de'i dang po sgrub sde spyir sgrub pa la /
@/
mnga' bdag skyes rab bcu bdun pa /
nyang ral nyi ma 'od zer gyi zab gter bka' brgyad bde gshegs 'dus pa'i smin dbang skabs /
sgrub dbang dang 'brel ba'i dbang chen rgyas par bskur na /
'jam mgon rdo rje 'chang chen po'i zhal lung sgrub dbang chen mo'i lag len gsal bar byed pa'i yi ge bde chen snang byed ltar bya dgos kyang /
sgrub dbang mi lcogs pa'i dus su'ang dbang chen nyid dgos gal che yang /
'dir gzhung du dpe cha ma bzhugs par brten /
yi dam spyi sgrub kyi thog ma yin pa dang /
zhi khro'i khyad par dang /
rgyud sde'i go rim 'di ltar bgyis na mi 'gal bar sems pas /
de ltar na 'og tu 'byung ba nyid yar blangs te /
thog mar zhi ba rdo rje dbyings rigs brgya'i dbang bskur ba'i las rim gsal bar bkod pa kun phan bdud rtsi'i bsil zer ltar bdag bskyed /
sta gon /
dbang sgrub /
dbang dngos /
rjes chog bcas dang /
!
khro bo'i sngags sgrub nar ma'i dbang chog pad+ma shel phug ma bltas chog tu bsdebs pa dngos grub bum bzang ltar dbang sgrub skabs /
'di la bka' srung phyag bzhi pa dang /
tshe mgon /
sde dpon sum cu bcas sbrel te bskur na 'jug pa bde bas /
gzhung gi las bum bzlas pa zin pa dang /
('dod bum /[499])dam can spyi gtor ltar ram /
bsdu na /
rnam dag chos dbyings lta bus mchod gtor rnams brlab cing /
ye shes mgon po phyag bzhi pa mthing ga'i mngon rtogs nas /
bzlas pa rnams rdzogs pa dang /
nyer spyod sman raka gtor sngags tsam gyis mchod de /
hU~M/
mi 'gyur rnam dag sogs shwa lo ka lta bus bstod /
spyi tsam du /
mchod sbyin gtor ma sogs dang /
spro na /
rgyal ba'i bstan srung rdo rje nag po sogs kyi mjug gi rten rdzas gnyer gtad shwa lo ka gnyis po dor bas 'dod don gsol /
('dod bum /[ 519])tshe mgon dkar po la /
mchod gtor sngar ltar brlab /
mdun rten bskyed pa nas /
tshe 'gugs mthar 'dod gsol bcas bya /
(gi)dregs pa'i sde dpon sum cu'i mthu dbang gi cho ga dregs pa dbang sdud bzhin /
mchod gtor rnams sngags tsam gyis brlabs te /
bskyed chog nas bzlas pa grub kyi bar der gsal bzhin dang /
gsang rdzogs kyi dregs pa'i gsol mchod bzhin dregs pa'i sngags rnams la gtor sngags btags pa can gsum sogs dang /
nyer spyod sman raka sngags kyis dbul /
mthu stobs kyi dbang phyug sogs dam spyi'i rjes 'brang ltar ram /
spyi tsam du /
mchod sbyin gtor ma lta bus phrin las gsol /
bka' brgyad phrin las bzhin tshogs byin rlabs nas /
bsgral bstab mthar /
rig me dor zhing gnang ba zhu /
dbang dngos la pad+ma shel phug ma ltar lus dbul rjes bar bskur ba'i mthar /
rnal 'byor rgyun dbang gi cho ga bdud rtsi'i thig le sbrel te bgyid skabs /
lo rgyus bsdebs pa 'di ltar bya 'os pas /
slar yang nam mkha' dang mnyam pa'i sems can thams cad dpal he ru kaHbde gshegs 'dus pa'i go 'phang mchog la 'god par bya ba'i slad du /
smin byed kyi dbang bskur zab mo gsan par bgyi'o snyam pa'i thugs bskyed pa dang bcas te gsan 'tshal /
de la 'dir rgya bod kyi mkhas pa mi bzhi'i dgongs nyams chu bo gcig tu dril ba /
rgyal dbang pad+mAka ra'i thugs bcud /
mnga' bdag chen po'i ye shes kyi 'bras bu mthar phyin pa gter chen chos kyi rgyal po nyang ral nyi ma 'od zer gyi zab gter las byon pa /
sgrub chen bka' brgyad bde gshegs 'dus pa zhes bya ba /
gnam la rig 'dzin brgyud pa'i gral ma zhig
/sa la dkyil 'khor bsgrub pa'i bkrag ma yal /
bar du sman raka bdud rtsi'i mtsho ma skam /
dam nyams dang 'dres khyer gyis bsre bslad ma zhugs /
snyan brgyud tshad ma bzhi dang ldan pa ste /
de'ang spyir gsang sngags rdo rje theg pa'i bstan pa dang mjal ba sogs sgrub dbang chen mo'i lag len gsal byed bde chen snang byed kyi mjug nas 'byung ba bzhin /
tshe gcig sangs rgyas su byed pa'i zab chos nor bu'i bang mdzod lta bu /
smin grol las tshogs kyi gdams ngag zab cing rgya cher bzhugs pa las /
'di ni bde gshegs 'dus pa'i drag sngags las /
rang gzhan dbang gis smin byed pa :
rnal 'byor rgyun gyi dbang blang bya :
zhes gsungs pa nyid rig 'dzin brgyud pa'i phyag bzhes kyis brgyan te bsgrub par bgyi ba la sogs mtshams sbyor gyi khyad par dang /
dbang dngos gzhir dbang chog pad+ma shel phug ma bltas chog tu bsdebs pa dngos grub bum bzang las 'byung ba'i mtshams sbyor gyis dmigs phyed par gang dgos brgyan te bskur ba'i lus dbul rjes /
slar yang nam mkha' dang mnyam pa'i sems can thams cad kyi don du /
rdo rje theg pa'i yang snying /
rig 'dzin sngags kyi sde snod kyi rtsa ba /
sgrub pa chen po sde brgyad kyi dkyil 'khor yongs kyi phyi mor gyur pa /
mnga' bdag sprul pa'i sku mchog nyang ral nyi ma 'od zer gyi zab gter /
bka' brgyad bde gshegs 'dus pa'i skor la smin grol gyi rim pa gnyis su bzhugs pa las /
rgyud ma smin pa smin par byed pa'i dbang gi skor rnams kyi snying po bsdus pa dag phul grub nas /
smin pa grol bar byed pa'i gdams ngag zab mo'i khrid lung gsan te /
don thugs nyams su len par bya'o snyam du sems bskyed pa dang /
chos nyan pa'i kun spyod dad pa gsum gyis drangs shing sgo gsum gus pa'i spyod lam dang ldan pas /
gnas yul 'og min gsang chen rol pa'i zhing dang pho brang /
ston pa khyab bdag rdo rje sems dpa'/
nyan pa po rnams rigs kyi sems dpa' sems ma'i dag snang phyam brdal la gnas pa rnams 'du mdzad de /
zab gsang rdo rje'i sngags kyi yi ge rnams rang rang gi snyan gyi ut+pal nas brgyud snying gi pad+mor sib sib thim pas tshig don khong du chud cing /
mi brjed pa'i gzungs su smin pa'i thugs 'dun brtan po'i ngang nas /
thog mar zhu ba'i yon du maN+Dal 'bul 'tshal /
de'ang kun bzang rdo rje sems dpa'i dgongs bcud /
mkha' 'gro rgya mtsho'i thugs khrag gi dwangs ma /
rig 'dzin grub thob rgya mtsho'i thugs kyi gces nor /
lam tshul bzhin nyams su blangs pas tshe 'dir grub pa mngon du sbyin pa'i man ngag bskyed pa ma hA yo ga'i dkyil 'khor thams cad kyi 'byung khungs su gyur cing /
dkyil 'khor thams cad kyi zab snying gcig tu dril ba /
bde gshegs sgrub pa bka' brgyad kyi lam rim thams cad kyi mthar thug
/khyad par gnad kyi rdzogs rim lnga'i zab khrid /
gter gzhung rdo rje'i gsung dri ma med pa 'di la gsan pa zhu /
zhes mtshams sbyar nas /
bde gshegs 'dus pa'i lha la phyag 'tshal lo :
sogs khyad par gnad kyi rdzogs rim lnga'i gzhung mthar chags su /
bcud la brten pa'i thig le'i rdzogs rim rdzogs so :
zhes pa'i bar dal bar bklag
/ces rgyas par bstan pa bzhin /
gzhi de bzhin nyid gnas lugs kyi bzhugs tshul lta ba'i 'ben tshad la phab /
lam dmigs pa med pa'i snying rje chen po'i rtsal phyogs med du sbar /
'bras bu sku dang ye shes kyi rnam rol 'gog pa med pa'i phrin las rgyun gyi rtag pa'i bdag nyid chen po mngon du byed pa'i phyir /
rgyu bde gshegs dang rnal 'byor dang sems can gyi rgyud la gnas pa'i ting nge 'dzin rnam pa dgus gzhi'am ming gtan la phab /
lam rten dang brten pa'i snod bcud dag mnyam du sbyong byed bskyed pa lha la bsten pa'i rdzogs rim /
bum dbang gi lam gyi nyams len g.yo ba rlung gi byed rtsol skye 'gag med pa'i sngags su smin byed g.yo ba rlung gi rdzogs rim /
gsang dbang gi lam gyi nyams len gzung 'dzin yul la 'pho ba'i rgyu 'grul rang rig byang chub sems kyi thig le 'gyur med du sdom byed du bkod pa byang chub sems kyi rdzogs rim /
sher dbang gi lam gyi nyams len thig rlung gi gnas rdo rje lus kyi gnas lugs dang /
brten pa rlung sngags ye shes kyi bzhugs tshul ston pa lus rtsa la brten pa'i rdzogs rim /
de rnams dang dbyer med bcud thig bde chen gyi sbyor bas gnas lugs dpe bral gyi don mngon du byas te 'bras bu gzhi thog tu smin pa'am rdzogs par byed pa bcud la brten pa'i thig le'i rdzogs rim /
dbang bzhi'i lam gyi nyams len te /
de ltar rim pa lnga po de rnams kyi 'bras bu /
sa lam gyi rtags tshad /
gegs sel /
man ngag rnams kyang zhar byung ci rigs su bstan cing rjes su gdams par bstsal pa bzhin du 'khor ba la zhen log
/srid las nges 'byung /
longs med kyi brtson 'grus /
bzod med kyi skyo shas /
ldog med kyi mos gus /
phyogs bral gyi shes rab /
ltem rkyang med pa'i rnal 'byor rnams la snying phur btsugs te /
tshe 'dir kun bzang bla ma'i go 'phang mngon du byed pa la spro dga' dang ldan pas gdams ngag zab mo thos don chud zos su mi gtang bar nyams su len pa zhu /
de ltar smin grol chig rdzogs su grub nas /
bka'i srung ma ye shes kyi mgon po phyag bzhi pa'i dbang bskur ba la /
'dir bcom ldan 'das kun bzang che mchog sogs rtsa dbang gtor dbang bcas dang /    yang lag len gyi khyad par bshad pa dag kyang gnas dus dang bstun no /mchan /
spro na gtor dbang thun mong ba'ang bya /
dam tshig khas blangs rjes /
yon dang gtang rag maN+Dal stabs gcig gis sbrel zhing /
tshe mgon dbang sbyar ba grub rjes /
maN+Dal sngar bzhin dang sde dpon dbang chog dregs pa dbang sdud bzhin sde dpon sum cu'i mthu dbang mthar chags su bskur /
dbang rjes rnams mthar dbyung nas /
de ltar nyang gter bka' brgyad bde gshegs 'dus pa'i smin grol dang bka' srung gi dbang bka' gnyer gtad stan thog gcig 'dir 'chad nyan bgyis pas mtshon /
bdag gzhan dus gsum gyi dge tshogs thams cad mtha' gnyis la mi gnas pa'i byang chub dam par bsngo ba'i thugs 'dun dang bcas yongs bsngo'i rgyas 'debs kyang chabs cig tu mdzad 'tshal /
bsod nams 'di yis sogs bsngo smon byas nas slob ma rnams rang gnas su gtang /
cho ga'i rjes rim la /
tshogs rol nas lhag ma'i rjes /
dam spyi'i 'gugs pa nas gtor gshegs /
gzhung gi chad brtan /
bro mnan /
dngos grub blangs mthar /
dam spyi'i mchod bstod phyin gtang bas srung ma rnams kyi rjes rim grub /
de nas las byang gzhung gi mchod bstod sogs mthar dbyung bas grub bo ///
/
!
zhi ba'i tshe sgrub tshe lung bdun pa'i phrin las dbang bskur dang bcas pa 'chi med srog ster ltar dbang sgrub /
dbang dngos /
rjes dang /
!
rtsa ba'i dkyil 'khor dang 'brel ba khro bo'i tshe lung bcu gnyis pa'i tshe'i sgrub pa phrin las dbang bskur bcas nyams su len bder bkod pa 'chi med bcud sbyin ltar dbang
sgrub /
dbang dngos /
rjes bcas bya'o ///
/
!
gu ru chos dbang gi bka' brgyad gsang ba yongs rdzogs kyi mgyogs dbang bum pa'i rgya can bltas chog tu bkod pa dpal chen gsang lam ltar dbang sgrub skabs ma ning sbyar ba ni /
('dod bum /[ 527])mchod gtor sngar smros phyag bzhi'i skabs ltar brlab /
mngon rtogs nas bzlas pa'i mthar sngags kyis mchod cing /
'jig rten 'das pa'i sogs kyis bstod nas /
mchod sbyin gtor ma lta bus phrin las bcol /
gzhung gi tshogs byin rlabs nas /
bsgral bstab mthar /
rig me dor zhing gnang ba zhus nas /
mgyogs dbang bum rgya can dngos bskur ba'i dam tshig khas blangs rjes /
des smin lam dbang bskur ba song nas /
slar grol lam zab khrid rim lnga gdan thog gcig ma gter gzhung rdo rje'i gsung gis bkral ba 'di la snyan gtod cig
/bka' brgyad gsang ba yongs rdzogs las :
rim lnga gdan thog gcig ma'i khrid ni :
gsang sngags dbang phyug yongs rdzogs lha la phyag 'tshal lo :
dpal gsang ba sogs nas /
gnad kyi man ngag dam pa'o :
de ltar smin grol chabs cig tu grub pa'i bka' drin bsab pa dang /
zab gter 'di'i bka' srung dpal mgon ma ning nag po'i dbang bskur zhu ba'i yon du sogs maN+Dal /
lo rgyus nas ma ning dbang mthar chags su bskur /
cho ga'i rjes kyi 'gros snga ma bder 'dus skabs smros pa bzhin no ///
/
!
byang gter rgod ldem pa'i bka' brgyad drag po rang byung rang shar gyi rtsa dbang bskur ba'i cho ga snying por dril ba dngos grub rdzing bu ltar bdag bskyed /
sta gon /
dbang sgrub skabs bka' srung gsol mchod sbyar ba /
dngos gzhi dbang chen bskur ba'i rigs dbang dbu rgyan rjes dang dam tshig gsum gyi skabs phyag rgya lnga rnams lag pa'i phyag rgya byed dgos /
sgrol dbang bsdus pas chog
/dam tshig khas blangs rjes /
de ltar dbang bskur yongs rdzogs thob pa'i gtang rag dang /
slar yang grol byed kyi khrid lung rnams gsan pa'i yon du maN+Dal /
de la thugs bskyed pa dang /
kun slong kun spyod rnams legs par 'du mdzad de gsan pa zhu /
gang gsan par bya ba ni /
yi dam sgrub pa bka' brgyad kyi sgrub skor gter ma'i phyogs su bka' brgyad rnam pa gsum zhes yongs su grags pa las /
snying khrag dang 'dra ba'i drag po rang shar gyi zab khrid kyi rtsa ba gter gzhung rnam pa bzhi las /
dang po snying po gnam zhal don khrid ni /
bde gshegs sgrub pa bka' brgyad la phyag 'tshal lo :
'khor 'das ma bcos sogs nas /
pad+ma bdag gis 'gro ba'i don du bkod :
sa ma ya :
rgya rgya rgya :
des gnam zhal don khrid song /
gnyis pa bka' brgyad drag po rang byung rang shar gyi rim lnga gdan thog gcig tu nyams su blang thabs ni /
bde gshegs gsang ba yongs rdzogs lha la sogs nas /
bsgom pa gnad kyi gdams pa rdzogs so :
sa ma ya :
rgya rgya rgya :
des rim lnga gdan thog gcig ma song /
gsum pa sgrub chen bka' brgyad kyi rdzogs rim khrid gzhung ye shes zang thal chen po zhes bya ba ni /
dus gsum bde gshegs yongs rdzogs sku la sogs nas /
man ngag khyad par can rdzogs so :
sa ma ya :
rgya rgya rgya :
des khrid gzhung ye shes zang thal song /
bzhi pa sgrub chen bka' brgyad rang byung rang shar gyi rdzogs rim snying thig rnam bcu bstan pa ni /
rgya gar skad du :
e man+t+ra sogs nas /
dgongs pa bstan pa rdzogs so :
sa ma ya :
rgya rgya rgya :
des rdzogs rim snying thig rnam bcu bstan pa grub zin pa lags so //
de ltar smin grol thob pa'i drin bsab pa'i phyir /
lus longs spyod dang bcas pa 'bul ba'i blos 'di'i rjes zlos /
deng nas brtsam ste sogs dbang dang /
cho ga'i rjes dbang gzhung ltar bya'o ///
/
!
yar rje o rgyan gling pa'i bka' 'dus chos kyi rgya mtsho pad+ma 'od gsal mdo sngags gling pa'i yang gter du byon pa'i snying po don gyi dbang bzhi mtshams sbyor phyag len gyis brgyan pa rgyud lung rgya mtsho'i bcud thig ltar dbang sgrub /
dngos gzhi'i rtsa ba'i dbang bzhi la zur gsal lha dbang rgyas pa sbyar zhing bsdus pa dor ba dang /
snying po don gyi thugs khrid kyi sngon 'gro nas gzung dbang gzhung bzhin rim pa so sor phyes te sbyar ba 'bogs pa'i zab khrid sbrel ma dang /
sman dbang /
tshe dbang /
rjes chog bcas bya'o ///
/
!
pad+ma gling pa'i bka' brgyad yang gsang thugs kyi me long las sgo 'byed mgyogs dbang bum rgya can bltas chog tu bkod pa ye shes lam 'jug ltar dbang sgrub /
dbang dngos gzhi /
rjes chog bcas bya'o ///
/
!
long po bsam gtan bde chen gling pa'i bka' brgyad yang gsang dregs 'dul pad+ma 'od gsal mdo sngags gling pa la yang gter du byon pa'i dbang chog dpe btsal nas bzhag dgos /     'di dpe rnyed cing dbang rgyun yang rje chos blos spel ba dil mkhyen rin po che'i dbang khrigs bde chen mchog ster 'dir zhal skong du yod do /mchan ///
/
!
'ja' tshon tshe sgrub gnam lcags rdo rje'i cha lag bka' brgyad dngos grub snying po'i dbang chog nyung gsal yid kyi 'dod 'jo ltar dbang sgrub /
dbang dngos /
rjes bcas bya'o ///
/
!
klong gsal snying po'i bka' brgyad bder gshegs yongs 'dus kyi don dbang snying zhun bklag chog tu bkod pa thig le rab 'byams ltar dbang sgrub kyi dzapa? dmigs la /
'ja' tshon bka' brgyad dbang chog nang gsal sbyar /
dbang dngos grub pa'i dam tshig khas blangs rjes /
de ltar smin dbang chen mo thob pa'i yon dang /
zab don gyi khrid lung zhu ba'i rten du maN+Dal /
de la thugs bskyed pa gsal btab nas /
chos nyan pa'i kun slong dang spyod pa sngags kyi khyer so'i rnal 'byor la gnas pa'i sgo nas gsan 'tshal /
de la sngon 'gro gzhi dbyings 'od gsal snying po'i lta ba gtan la phab nas /
lam rgyud bstan pa'i 'byung khungs /
de lta bu'i chos nyams su len pa'i slob dpon /
gnas /
dus /
grogs /
chos kyi rnam 'byed /
gang las brgyud pa'i khungs /
dngos gzhi /
nyams len bskyed sngags rdzogs gsum gyi lam dngos dang yan lag bcas pa mngon du byed pa'i thabs /
rjes yang gsang rdzogs pa chen por la zlos pas /
'bras bu yongs su rdzogs pa /
mtha' rten dbugs dbyung dang bcas pa gter gzhung rdo rje'i gsung dri ma med pa 'di ltar bklags pa la snyan gtod cig
/bka' brgyad drag po bde gshegs yongs 'dus las :
sogs zhal byang /
yongs 'dus kyi khrid yig ni /
dpal he ru kaHla phyag 'tshal lo :
chos dbyings ye shes sogs nas /
chos nyid kha bsgyur ro :
byang chub sems kyi sogs dang /
sa ma ya :
chos nyid mnyam pa'i sogs nas /
sa ma ya :
rgya rgya rgya :
'di'i bar skabs kyi brda yig rnams dor nas /
bka' brgyad drag po sogs bklag pa rigs 'gre /
gtad rgya :
rgya rgya rgya :
zhes bsngags shing gdams la /
bka' srung gnyer gtad kyi rgyas btab pa 'di nyid kyi smin grol chig rdzogs su thob pa'i drin lan gzhal ba'i phyir /
sgo gsum longs spyod dang bcas pa 'bul ba'i blos 'di'i rjes zlos /
gtso bos ji ltar sogs dbang dang /
cho ga'i rjes dbang chog bzhin mthar dbyung ngo ///
/
!
gnam chos mi 'gyur rdo rje'i dgongs gter bka' brgyad lus dkyil gyi dbang chog ltar dbang sgrub /
dbang dngos /
rjes gnam chos spyi 'gres so ///
/
!
pad+ma bde chen gling pa'i bka' 'dus snying po yid bzhin nor bu'i don dbang gi cho ga bklag chog tu bsdebs pa rdo rje yang gsal ltar dbang sgrub /
dbang dngos /
rjes rim bcas bya'o ///
/
!
pad+ma 'od gsal mdo sngags gling pa'i dgongs gter grub thob chen po'i thugs thig gi khrag 'thung bde gshegs 'dus pa'i dbang bskur bklag chog tu bkod pa byin rlabs bcud 'dus ltar bdag bskyed /
sta gon /
dbang sgrub /
dngos gzhi rtsa ba dang yan lag gi dbang cha tshang grub pa'i dam tshig khas blangs rjes /
de ltar smin dbang thob pa'i gtang rag dang /
slar yang rgyud bshad dang zab khrid bcas zhu ba'i phyag rten du dmigs te maN+Dal /
thugs bskyed pa legs par 'du mdzad de gsan 'tshal /
de la grub chen thang stong rgyal pos sangs rgyas gnyis pa gu ru pad+ma 'byung gnas las dngos su gsan cing /
bka' babs bdun ldan 'jigs bral gyi slob dpon 'od gsal sprul pa'i rdo rjer nye brgyud du bstsal pa'i khrag 'thung bde gshegs 'dus pa'i skor la /
rgyud smin byed dbang /
lam gyi gzhung shing gi chings /
rgyud bshad /
nyams len lag khrid kyi man ngag rim lnga /
mtha' rten las tshogs kyi sbyor ba bcas bzhugs pa las /
smin byed kyi dbang gong du song /
las tshogs rnams rgyab rten lung gi dus su 'byung bas /
'dir rgyud bshad dang rim lnga'i zab don gyi khrid lung 'chad pa la /
dang po ni /
grub pa'i dbang phyug chen po mtshan mchog lnga ldan sogs rgyud lung gi tshig 'grel mdor bsdus legs bshad sgo 'byed ltar /
rgyud bshad khrid yig sogs yig cha'i /
zhes pa'i mtshams su /
phrin las spel dgos pa'i bka' lung gi don bzhin /
khyab bdag he ru kaHdpal 'jam mgon rdo rje 'chang chen pos zab rgyas kyi tshig don rtog ge'i rjes dpag gi kha bshad la mi ltos par /
don zab kyi snying po rjen par phyung ste bstsal pa lags pas /
rdo rje'i gnas thams cad phyin ci ma log pa'i shes rab kyis khong du chud par 'bad pa zhu /
gnyis pa lam ston don gyi 'gags gnad bsdus su dril ba rim lnga'i khrid yig zab lam snying po zhes bya ba ni /
de la 'dir rgyud ma hA yo ga'i yi dam dkyil 'khor kun 'dus bde gshegs sgrub pa bka' brgyad kyi sogs khrid yig dbu nas gzung /
mjug gi
/skal ldan rnams kyi snying la gcag par mdzad 'tshal lo //
de lta bu'i smin grol sogs kyis mtshams sbyar la /
lus dbul phyin dbang dang /
cho ga'i rjes rim rnams sgrub pas mthar dbyung ba bcas bya'o ///
/
!
mchog gling zab gter yi dam sgrub skor thams cad kyi rtsa ba /
bka' 'dus rtsa ba'i snying thig gi dbang don sgrub mchod kyi thog mar brgyud pa'i gsol 'debs ni /
chos sku kun bzang longs sku zhi khro'i lha //
sprul sku rigs lnga yab yum shAkya thub //
rigs gsum mgon po las can drwa ma lngar //
gsol ba 'debs so rab 'byams mthu dbang stsol //
rgyal po dzaHdang in+d+ra bo d+hi'i zhabs //
pU tra rnam gsum slob dpon ku mA ra //
dga' rab bzhad pa pra b+ha hasti la //
gsol ba 'debs so rab 'byams mthu dbang stsol //
pad+ma thod phreng bai ro gnubs chen dang //
chos rgyal khri lde rgyal sras mu rub btsan //
ye shes mtsho rgyal mchog gyur bde chen gling //
gsol ba 'debs so rab 'byams mthu dbang stsol //
gsang mdzod kun bdag pad+ma gar gyi dbang //
chos kyi gnyer thob rig 'dzin thugs kyi sras //
rgyal tshab slob dpon rim par byon rnams la //
gsol ba 'debs so rab 'byams mthu dbang stsol //
rgyud dang sgrub sde mdo lung man ngag gi
/zhi khro rtsa gsum sgyu 'phrul drwa ba cher //
rdzogs pa'i dkyil 'khor nam mkha' mnyam pa'i lhar //
gsol ba 'debs so rab 'byams mthu dbang stsol //
phyag rgya gcig dang zhi khro sku gsung thugs //
tshom bu yongs rdzogs bsnyen sgrub rnam bzhi'i lam //
mthar phyin 'bar ba chen po'i gar gcig gis //
'khor 'das yongs bzlums he ru kaH'grub shog
/ces sngon du 'gro bas cho ga dngos la'ang sta gon dang /
dngos gzhi'o //
dang po la sa chog dang /
sta gon dngos /
rjes dang gsum las /
dang po sa chog la sdom ni /
skyabs sems tshogs gsag bdag bskyed dang //
bsang chu sa slong brtag pa dang //
sa sbyong dbang bya gzung zhing bsrung //
zhes bcu'i /
dang po skyabs sems ni /
na mo :
bla ma rnams dang yi dam dang :
sogs sgrub pa snying po yongs rdzogs ltar lan gsum /
gnyis pa tshogs gsag pa ni /
nam mkha' lta bu'i bde gshegs la :
gsal ba chen por phyag 'tshal lo :
rig pa'i ngang du mchod pa 'bul :
rgyun chad med pa'i klong du bshags :
rtag cing sgrib med yi rang ngo :
yin min med par chos 'khor bskor :
myong ba can du bzhugs su gsol :
nges pa don gyi mchog thob shog :
ces rdzogs chen sde gsum nas 'byung ba lan gsum /
gsum pa bdag bskyed ni /
chos kun ye nas sangs rgyas pa'i :
sogs sgrub pa snying po yongs rdzogs ltar /
ma bcos ye rdzogs tshul du gsal :
zhes pas lus dkyil gsal btab nas /
zhi khro'i spyi dril 'bru gsum dang /
hU~M bzlas so sor ci nus bya /
bzhi pa bsang chu bsgrub pa ni /
slob dpon gyi mdun du dung chos dri bzang sbyar ba'i chus bkang ba 'thor g.yab bcas bkod de /
dung zhal du 'khyil ba bskyed la /
a mr-ita bzlas pas byin gyis brlab /
lnga pa sa slong ba ni /
gang du bya ba'i gzhi der maN+Dal steng sa lhar 'bru dkar gyi tshom bu gcig bkod pa'i mdun du mchod gtor dkar zlum dang gser skyems /
mthar chu gnyis nyer spyod g.yas skor du bshams la /
sa lha'i tshom bu dang mchod gtor las sngags kyis bsang /
swa b+hA was sbyang /
'bru gsum gyis brlab /
bka' brgyad bde gshegs kun 'dus khog dbub las /
b+hU mi pa ti sa pa ri wA ra badzra sa mA dza :sa spyan drangs /
sngags de la ar+g+haM pA d+yaM nas /
shab+da pU dza ho :
zhes btags pas mchod pa dang /
nam mkha' mdzod kyi sngags rgya btags pas gtor ma bsngos la :
ho :
dgongs shig sa bdag lha klu sde dang dpung :
gangs ri g.ya' rtse lu ma skyed mos tshal :
mtsho dang chu klung so so'i gnas rnams nas :
sa bdag 'khor bcas gnas 'dir spyan 'dren gyi :
rin chen sa glud 'dod yon 'di bzhes la :
'dzam bu gling 'dir sgrub pa'i sa ru slong :
bkra shis bde skyid mthun rkyen sgrub tu gsol :
zhes phrin las bcol la gtor ma dang gser skyems phyir phul zhing /
gats+tshas gnang ba byin nas rang gnas su gshegs par bsam /
tshom bu sogs bsdu /
drug pa sa brtag pa ni gzhan du shes /
bdun pa sa sbyong ba ni /
rdo rje dang bcas pa'i thal mo g.yas pas sa gzhir reg la /
chos nyid rnam dag gi sngags lan gsum brjod pas snod bcud stong pa nyid du blta'o //
brgyad pa dbang du bya ba ni /
slob dpon gyis dbang mchog phur bu dar dmar gyi cod pan can thogs la /
hrIHlas sku stod dbang chen dpal :
sku smad zla gam 'bar ba'i dbal :
'od zer dmar pos stong gsum khyab :
thams cad bdag gis dbang bar gyur :
hrIHpad+mAn+ta kr-ita kI li kI la ya wA shaM ku ru ho :
bzlas shing nub la blta bas gdab :
ces pas dbang du bya /
dgu pa sa gzung ba ni /
thugs nas raM yaM khaM gsum 'phros :
me rlung chu yis dngos 'dzin sbyangs :
trAM las phyi snod dpal gyi zhing :
b+h+rU~M gyis gzhal yas khang chen po :
oM AHhU~M gu h+ya dz+nyA na bo d+hi tsit+ta ma hA su kha ru lu ru lu hU~M b+h+yo hU~M phaT:
bcud rnams rtsa gsum zhi khro'i lha //
rgyud lung man ngag dkyil 'khor pa //
dwangs pa'i mtsho la gza' skar bzhin :
skad cig nyid du gsal bar bsgom :
bcu pa srung ba ni /
hU~M hU~M hU~M bi shwa badzra kro d+ha sogs brjod cing /
yungs thun gyis brab la gu gul bdug pas bgegs bskrad /
hU~M bcu dang /
badzra rak+Sha b+h+rU~M gyis srung 'khor bsgom mo //
gnyis pa sta gon dngos la /
sdom ni /
lha dang bum pa slob ma 'o //
zhes gsum las /
dang po lha sta gon ni /
maN+Dal sum brtsegs so so'i lte bar dri'i chus thig le gru bzhi dang /
'khor gyi gnas rnams su zlum po re bris la /
thog mar maN+Dal 'og ma'i lte ba gling dgur phyes pa'i dbus su che mchog yab yum /
de mdun dbang mchog he ru kaHyab yum /
de mdun badzra he ru kaHyab yum /
de rgyab phyogs bzhir khrag 'thung rigs bzhi yab yum /
de rgyab ke seng ma brgyad rim gnyis /
de rgyab phyogs bzhir sgo ma bzhi /
de rgyab dbang mo nyer brgyad la phyogs bzhir bdun tshan re /
de rgyab grangs med /
ling tshe shar dbus su rdor sems zhi khror tshom bu gnyis /
de rgyab phyogs bzhir zhi ba rdor sems rigs bzhi /
mtshams bzhir khro bo khrag 'thung rigs bzhi /
de rgyab ke seng ma brgyad rim gnyis /
de rgyab sgo bzhir sgo ma bzhi /
de rgyab phyogs bzhir dbang phyug bdun tshan bzhi re /
de rgyab grangs med /
ling tshe lho dbus su 'jam dpal zhi khro la tshom bu gnyis /
de rgyab phyogs bzhir zhi ba 'jam dbyangs rigs bzhi /
mtshams bzhir khro bo gshin rje rigs bzhi /
de rgyab gshed chen bcu gnyis /
de rgyab sgo srung dregs pa sde bzhi /
de rgyab grangs med /
ling tshe nub dbus su pad+ma zhi khro la tshom bu gnyis /
de rgyab phyogs bzhir spyan ras gzigs rigs bzhi /
mtshams bzhir dbang chen rigs bzhi /
de rgyab zil gnon khro bo brgyad /
de rgyab sgo bzhi /
de rgyab grangs med /
ling tshe byang dbus su phyag rdor zhi khror tshom bu gnyis /
de rgyab phyogs bzhir gsang bdag zhi ba rigs bzhi /
mtshams bzhir kI la ya rigs bzhi /
de rgyab khro bcu /
de rgyab sgo bzhi /
de rgyab grangs med /
ling tshe shar lho'i dbus su bla med he ru kar tshom bu gcig
/de'i mdun dang phyogs bzhir yum lnga /
de rgyab rje mo bcu bzhi /
de rgyab sgo bzhi /
de rgyab grangs med /
ling tshe lho nub kyi dbus su rig 'dzin rdo rje drag po rtsal la tshom bu gcig
/de rgyab phyogs bzhir rig 'dzin bzhi /
de rgyab sgrub sde'i rig 'dzin brgyad /
de rgyab sgo bzhir slob dpon bzhi /
de rgyab grangs med /
ling tshe nub byang gi dbus su dregs 'dul la tshom bu gcig
/mdun du dbang phyug dang u mAr gnyis dang /
de rgyab rim bzhin phyogs mtshams su ya ma /
sgrol byed /
rkos rje /
re tI/
nA ga
/sbal mgo
/me dbal /
gnod sbyin mo ste sde dpon bcu /
de rgyab shar nub kyi stod smad du gza' bdud /
gnam sman /
klu bdud /
yak+sha nag mo ste gnam sa dbang byed bzhi re re /
de rgyab dkar po sde gsum ni /
gnam thel /
sham po /
ma sangs /
nag mo sde gsum ni /
e ka dzA Ti /
srid rgyal /
mgyogs byed ma /
dmar mo sde gsum ni /
srog zan /
rdo rje bdud 'dul /
yam shud /
nag po sde gsum ni /
gu lang /
bi na ya /
bkrag med de bcu gnyis /
de rgyab las mgon /
tshangs pa /
khyung chen /
dgra lha ste sgo bzhi bcas kyis dregs pa'i sde dpon sum cu dang /
de rgyab grangs med /
ling tshe byang shar gyi dbus su stobs ldan la tshom bu gcig
/de rgyab dmod pa'i las byed la brgyad /
de rgyab zor 'phen la drug
/de rgyab sgo bzhi bcas sngags bdag dregs chen bco brgyad /
de rgyab grangs med /
de rnams kyi phyi rol du rim pa bzhi'i nang mar yum bzhi dang /
'bar ma
brgyad la phyogs su re re dang /
mtshams su gnyis re /
gnyis par mkha' 'gro so gnyis dang /
ging chen bco brgyad /
lang+ka drug cu rnams mtshon pa'i tshom bu grangs med /
gsum par 'bum phrag yangs pa'i ma mo rnams mtshon pa'i tshom bu grangs med /
bzhi par pho nya sum brgya drug cu rnams mtshon pa'i tshom bu grangs med /
de rgyab khyams kyi shar dbus dang /
shar stod /
shar smad du nya stong tshes kyi lhar tshom bu re /
de so so'i mthar sangs rgyas /
byang sems /
lha mi'i 'phags tshogs mtshon pa'i grangs med res bskor /
lhor gong bzhin du dus gsum sangs rgyas la nyan thos dang /
rang rgyal dgra bcom /
byang sems mtshon pa'i tshom bu grangs med res bskor /
nub tu'ang de mtshungs rigs gsum mgon por tshom bu gsum la yo ga gsum dang /
sangs rgyas byang sems mtshon pa'i tshom bu grangs med res bskor /
byang dbus rnam snang /
stod smad la rdo rje phag mo dang /
rdo rje chos so sor sgyu 'phrul rigs lnga'i dpa' bo dang mkha' 'gro /
drwa ma lnga sogs brgyud gsum rig 'dzin mtshon pa'i tshom bu grangs med res bskor /
de rnams kyi phyi rol khor yug la dpal mgon bdun cu sogs ston pa'i bka' nyan dang dge bsnyen chos srung gi tshogs rnams mtshon pa'i tshom bu grangs med kyis bskor ba bcas /
maN+Dal bar ma'i dbus su kun bzang yab yum /
de mdun mi bskyod yab yum /
de mdun che mchog yab yum /
de rgyab phyogs bzhir rigs bzhi'i zhi khro gnyis re'i nang mar khro bo bzhi dang /
phyi mar zhi ba bzhi /
de rgyab grangs med /
de rgyab shar gyi dbus su rnam snang zhi ba /
de mdun bud+d+ha he ru kaH
de gnyis kyi mtha'i phyogs mtshams bzhir rigs chung gi zhi khro'i tshom bu gnyis re /
de mthar grangs med kyis bskor /
phyogs gzhan gsum po la'ang shar gyi rigs 'gres kyi tshom bu de mtshungs /
de rnams kyi phyir bskal bzang sangs rgyas /
sems dpa'/
khro bo /
khro mo rnams mtshon pa'i tshom bu grangs med rim pa bzhis bskor ba'o //
maN+Dal steng ma'i dbus su bla ma rdo rje 'chang la sku gsum sogs ye shes brgyad mtshon pa'i tshom bu dgu
/de rgyab mu ran la dpa' bo mkha' 'gro rig 'dzin bla ma rnams mtshon pa'i tshom bu grangs med kyis bskor ba rnams /
oM AHhU~M gu h+ya dz+nyA na bo d+hi tsit+ta ma hA su kha ru lu ru lu hU~M b+h+yo hU~M phaT:
ces bzla bzhin 'bru dkar dri bzang gi chus brlan pas bkod pa stegs bur brtsegs la bzhag pa'i maN+Dal mthar nyer spyod /
sman gtor rak+ta bcas bshams la /
oM AHhU~M:
chos rnams kun bzang sogs phrin las snying por bsdus pa ltar /
mchod brlab nas /
zhi khro'i lha la bstod :kyis bstod pa'i mtha' bar dang /
spos dril thal sbyar gyis /
bka' brgyad bde gshegs kun 'dus sgrub pa'i khog dbub phrin las las /
ho :
rgyal ba sras bcas dgongs su gsol :
rig pa 'dzin pa bdag gis ni :
'gro ba'i don du dkyil 'khor 'bri :
smin grol bkra shis mdzad du gsol :
ci dgar spyod par rdo rje'i glu'i :
bka' yis gnang ba thob par bsam :
zhes snyan gsan dbab /
badzra ud tiSh+Thas lha nam mkhar btegs so //
gnyis pa bum pa sta gon la /
stegs bu'i dbus su khro bo'i gsang bum pho mo'i thod pa kha sbyor chang dang so lnga'i bcud kyis bkang ba dar mthing dmar gyis bcings shing lcang los brgyan pa'i steng du khri'ur rin po che'i bum par nyer lnga'i rdzas dang dri bzang gi chus sum gnyis bkang /
mgul chings sna lnga /
kha rgyan dung chos gzungs rdor ldan pa /
g.yon ngos lta bur las bum bcud ldan chings ljang kha rgyan can bcas bkod /
gsum ka'ang gu gul gyis bdug cing /
bgegs bskrad de chas su bcug la /
zhi ba'i bum pa ni /
bum pa b+h+rU~M las gzhal yas khang //
rdo rje dbyings kyi zhing khams dbus //
zhi ba yongs rdzogs dkyil 'khor rnams //
'ja' tshon bres pa lta bur gsal //
khro bo'i gsang bum ni /
gsang bum chos dbyings yum gyi mkha'//
me ri 'bar ba'i dur khrod dbus //
pho brang rngam brjid ldan pa'i nang //
'bar ba'i dkyil 'khor lham mer gsal //
zhes so sor gsal btab nas /
ting 'dzin ni /
rang srog phreng ba gzungs thag la //
'khril te bum lha'i thugs kar zhugs //
dgyes mchod thugs dam rgyud bskul bas //
byang sems bdud rtsir 'khyil bar bsam /
zhes gsal gdab cing gzungs thag la 'jus te /
zhi khro'i spyi dril so sor ram sbrel ba blo tshod dang sbyar nas brgya rtsa re las mi nyung ba ci 'grub bzlas mthar /
oM AHhU~M gis mchod yon phul nas 'od zhu dang /
las bum du 'khyil pa'i bskyed bzlas bzhu btul bcas spyi ltar byas nas /
chas rnams spos kyis bdug cing yol bas bsgribs la bzhag go
/gsum pa slob ma sta gon la /
sdom ni /
khrus bya byur bsal maN+Dal 'bul //
gsol gdab rgyud sbyangs sgo gsum brlab //
so shing dor la khyor chu sbyin //
srung skud ku sha spro ba bskyed //
ces bcu gcig las /
dang po ni /
slob bu khrus nas dbyung /
tshul phyag bcas gral du 'khod /
gnyis pa byur bsal ba ni /
bgegs gtor btang la /
bka' bsgo zhing mtshams bcad pa rnams 'og tu 'byung ba bzhin bya'o //
gsum pa maN+Dal 'bul ba ni /
me tog bkye bsdu zin nas /
'o /
skal ba mchog dang ldan pa'i skyes bu rnams /
deng theg pa thams cad kyi yang rtse /
gsang chen rdo rje theg pa'i nying khu /
rdzogs pa chen po bka' 'dus rtsa ba'i snying thig rgyud lung man ngag gi dkyil 'khor du 'jug par byed pa la /
rang don nyi tshe ba'i blo dor te /
nam mkha' dang mnyam pa'i 'gro ba thams cad bla na med pa'i bde mchog kun bzang bla ma he ru ka'i go 'phang la 'god par bya /
de'i ched du zab mo'i lam la 'jug pa'i thog mar sngon du 'gro ba slob ma lhag par gnas pa'i chos rnams nod par bgyi'o snyam pa'i byang chub sems kyi sa bon legs par gsal btab nas /
sngon 'gro slob ma lhag par gnas pa'i chos rnams zhu ba'i yon du maN+Dal /
bzhi pa gsol gdab ni /
lha dang slob dpon dbyer med pa'i drung du sgo gsum gus pa'i thal mo me tog dang bcas pas gsol ba 'debs pa 'di'i rjes zlos /
ho :
'khor ba'i rgya mtsho sogs /
dkyil 'khor 'jug pa'i snying po bzhin lan gsum /
de ltar gsol ba btab pas thugs rje'i sgo phyes te /
khyed rnams gsang ba'i dkyil 'khor 'dir 'jug pa la dngos grub kyi skal ba brtag dgos pas /
de'i phyir 'di la gsan 'tshal /
ho :
ma rig srid pa'i sogs /
lnga pa rgyud sbyong ba ni /
de'ang dkyil 'khor 'dir 'jug pa la /
khyed rnams sngon bsags bzang po'i las 'phro mi ldan na dug sbrul la 'o ma blud pa bzhin gsang ba zab mo'i don blor mi chud cing skrag pa skye bas phung bar 'gyur la /
skal bar ldan na bskal pa stong du gtibs pa'i mun stug la nyi ma'i 'od gcig gis reg pa ltar ye shes skye ba yin pas skal pa brtag dgos shing /
de la'ang 'dir snang gi rkyen gyis bsgyur ba'i gnyen por blo 'chos pa ni /
dal 'byor tshang ba'i lus rten bzang po 'di nyid mdo'i dgongs don zhi ba lhas /
rgya mtsho cher g.yengs gnya' shing gi
/bu gar rus sbal mgrin chud bzhin //
mi nyid shin tu rnyed dkar gsungs //
zhes gsungs pa sogs sgo mtha' yas pa 'byung ba bzhin rnyed par dka' zhing /
dal 'byor spyir tshang yang /
ji skad du /
u duM wA ra'i me tog bzhin //
brgya lam na yang 'byung bar dka'//
zhes gsungs pas /
rnam 'dren rgya mtsho'i bstan pa thams cad la 'byung bar dka' ba'i sngags bla med kyi bstan pa rin po che 'di lta bu dang 'phrad pa shin tu dka' bas /
'di dang mjal ba'i tshe 'khor ba'i bya bar snying po med cing sdug bsngal gyi rgyu sha stag sgrub pa la rgyab kyis phyogs te dam pa'i don gnyer ba la'ang /
tshe long med kyi bred shas rgyud bskul /
gnyis snang ma zad kyi bar du las gsog pas dge sdig dkar nag gi rgyu 'bras la yid ches bskyed pas 'jug ldog ma nor ba la 'bad /
'khor ba'i bde 'byor la dug can gyi zas bzhin thar bde'i srog gcod par shes pa'i zhen log drag pos 'khri ba bcad nas /
dwangs 'dod yid ches kyi dad pa dang brtson 'grus kyis bskul te /
lam gyi mngon rtogs rgyud la skye ba'i bar chad thog med nas bsags pa'i sdig sgrib 'dag cing /
mi min gyi 'jigs pa las skyob nas theg chen lam gyi gzhung shing tshugs pa'i phyir rgyud sbyang bar bya ba'i slad du /
bdag slob dpon dang rnam dbyer med pa'i bde gshegs zhi khro rig 'dzin lha dang mkha' 'gro srung mar bcas pa'i dkyil 'khor pa mngon sum du bzhugs pa'i spyan sngar /
deng nas byang chub kyi bar ci mdzad khyed shes blo gtad ling bskyur gyis skyabs su 'gro ba dang /
mkha' mnyam gyi 'gro ba thams cad bde ba mchog gi grong khyer du bsgral ba'i phyir /
rgyud smin byed kyi gdams pa nod nas grol byed kyi lam la nges par bslab cing /
tshe 'di nyid la byang chub snying po mngon du bya'o snyam du sems bskyed la 'di'i rjes zlos /
na mo :
bla ma rnams dang yi dam dang :
mkha' 'gro'i tshogs la skyabs su mchi :
mkha' mnyam sems can bsgral ba'i phyir :
byang chub 'thob par sems bskyed do :
lan gsum /
drug pa sgo gsum brlab pa ni /
khyed rang rnams kyi sgo gsum rdo rje gsum du bsgrub pa'i slad du dmigs pa 'di ltar gsal thobs /
oM swa b+hA wa sogs /
zhes pa'i sngags dang /
slob dpon thugs ka'i 'od zer gyis :
slob ma'i lus ngag yid gsum sbyangs :
stong pa'i ngang las slob ma rnams //
hU~M las rdo rje sogs nas /
rgyan rdzogs pad zla'i gdan la bzhugs :
slob dpon gyis dung zhal dri bzang gi chus bkang ba thogs te /
de ltar gsal ba'i gnas gsum du dri'i thig le bkod pa /
spyi mgrin snying gar zla ba pad+ma nyi ma la gnas pa'i oM AHhU~M dkar dmar mthing gsum du gyur pa'i 'od kyis lus ngag yid gsum gyi sdig sgrib sbyangs /
slar 'phros /
rgyal ba'i rdo rje gsum gyi byin dbang dngos grub bsdus shing /
slob ma'i sgo gsum la thim pas dpal he ru ka'i sku gsung thugs dang ro mnyam pa'i nga rgyal brtan po mdzod cig
/oM AHhU~M gis dri'i thig le gnas gsum du bkod /
bdun pa so shing ni /
so shing dang dor gzhi tshom bu lnga pa 'du byas la /
dngos grub kyi ltas brtag pa'i phyir so shing dor ba ni /
byang chub kyi shing las byas pa'i so shing gi rtse mo me tog dang bcas pa 'di mtheb mdzub bzhi po sbyar ba'i bar du bzung nas /
so shing 'dor ba'i ra ba 'dir ye shes lnga ldan gyi dkyil 'khor lhun rdzogs su gsal bar /
bdag la dngos grub kyi skal pa ji ltar 'gyur ba'i lung bla ma dang lhag pa'i lhas bstan du gsol snyam pa'i 'dun pa dang /
rtsa ba cung zad sos 'cha' ba dang chabs cig sdig sgrib thams cad skyugs par mos la /
sngags 'di'i rjes zlos dang bcas so shing gi ra bar dor cig
/oM badzra ha sa hA/
zhes 'dor du bcug
/de ltar dor bas rtse mo rang la bstan na mchog gi dngos grub /
phyogs bzhir las dang /
mtshams bzhir dngos grub phran tshegs /
steng 'og tu mkha' spyod dang sa spyod kyi dngos grub /
rtsa ba rang la bstan pa'am /
ra ba'i phyir lhung na sgrib sbyong la 'bad de lan gsum du bskyar zhing /
cis kyang ma chud na re zhig skal pa med par gsungs so //
brgyad pa khyor chu ni /
rmi lam gyi sgo nas brtag pa la rmi lam gsal ba'i phyir khyor chu sbyin pa ni /
khyor chu dung zhal gyi dri chab baM lan bdun bzlas pas byin gyis brlabs /
baM yig las skyes pa'i chus sgo gsum gyi dri ma 'khrud pa'i phyir lan gsum du btung zhing /
lhag ma rgyab tu dor bas sdig sgrib bkrus nas rmi ltas rim pa gsal por mthong bar 'gyur ba lags so //
oM hrIHbi shud+d+he sarba d+harma sarba pA paM niSh+mAs+ya bi shud+d+he sarba bi kalpan a pa na ya hU~M/
zhes brjod cing khyor chu lan gsum byin /
dgu pa srung rkud ni /
bar chad kyi mtshan mas rmi lam mi 'khrugs shing khams mi 'pho bar bsrung ba'i don du rdo rje'i mdud pa bdud rtsi 'khyil pa'i ngo bor byin gyis brlabs pa thabs kyi g.yas dang /
shes rab ma'i g.yon gyi dpung par nyis skor gyis bcings pas nyin mtshan gyi bar chad bsrung bar mos /
srung skud dmar po rdo rje'i mdud pa ldan pa 'khyil pa'i sngags kyis brlabs nas sbyin cing /
las sngags la rak+Sha rak+Sha btags pa brjod pas mdud mtshams rgya gram gyi rgyas gdab /
bcu pa ku sha sbyin ni /
rmi lam gyi rang bzhin mi 'khrugs pa'i phyir sngas stan sbyin pa ni /
ku sha che chung slob ma'i grangs mnyam /
d+hIHbdun dang /
khaM bdun bzlas pas byin brlabs /
d+hIHdang khaM las skyes pa'i ku sha'i chun po chung ba g.yon du gtad pa sngas dang /
che ba g.yas su gtad pa stan gyi don du bzung ste /
bla ma dang dkyil 'khor gyi lha tshogs yid la byas nas /
dngos grub kyi ltas rmi lam du lung ston pa'i gsol 'debs 'dun pa gzhan gyis bar ma chod par nyal ba'i rmi lam gyi mtshan ma gang byung ba slob dpon la smra zhing /
ngan par mthong na sdig sgrib sbyong sreg srung ba la sogs pa ltas dang bstun nas 'bad dgos par gsungs so //
d+hIHkhaM brjod cing ku sha zung sbyin /
bcu gcig pa spro ba skyed pa ni /
zab mo'i gnas las phyir mi zlog pa'i slad du spro ba bskyed cing chos bshad pa 'di la gsan pas khyab ste /
'jig rten na ni u dum bzhin //
brgya lam 'byung dka' de bas kyang //
dkon pa'i gsang sngags 'dir zhugs pa /
khyed cag skal pa rmad du byung //
skyob pa sangs rgyas thams cad kyis //
gsang sngags cho gas bdud sde bcom //
byang chub dam pa mngon du mdzad //
bskal pa bye bar bsags pa'i sdig
/dkyil 'khor mthong bas zad 'gyur na //
tshul chen 'dir zhugs smros lta'i phyir //
rab gus spro ba bskyed par byos //
slad nas dkyil 'khor mthong nas ni //
phyir mi ldog pa'i mchog thob 'gyur //
ji skad smros pa'i don thugs la bcangs te gus shing spro dga' dang bcas dngos grub kyi bar chad sbyong ba'i cho ga zab mo thugs nyams su bzhes pa dang /
de ltar sta gon la zhugs pa las byung ba'i dge tshogs yongs bsngo'i rgyas 'debs kyang mdzad 'tshal /
bsod nams 'di yis sogs kyis slob ma gyes /
gsum pa rjes ni /
ras bris yin na tshom bu bsdu zhing dkyil thang sum brtsegs mar bkram /
de ma 'byor na sngar gyi maN+Dal tshom bu sum brtsegs steng khri'u'i khar sta gon byas pa'i rnam bum sogs dbang rdzas mchod gtor rnams tshogs par bsags /
dngos sta phye na /
slob dpon gyis slar nam mkhar bzhugs pa'i sta gon gyi lha la mchod bstod /
bzod gsol dang /
gzugs snang mkha' la 'ja' yal ltar :
sogs sgrub pa snying po yongs rdzogs ltar /
dbyings su rdzogs :
bar gyis bdag bskyed 'od gsal du bsdu zhing /
zung 'jug gi skur ldang ba ni phrin las snying bsdus las /
gdod nas skye ba med pa las :
rang bzhin dkyil 'khor 'ja' ltar shar :
snang srid sku dang ye shes ngang :
lhun grub ngang du mngon sangs rgyas :
a a a :
gong 'phros kyi bsngo smon /
bkra shis bcas mthar dbyung bas grub bo /

/gnyis pa dngos gzhi la /
dngos sta phye na /
phyir nangs tshig bdun dang brgyud 'debs sngon 'gros phrin las la 'jug
/dngos sta sbrel na gong gi sta gon grub ma thag dbang rdzas dang mchod tshogs rnams bshams nas phrin las la 'jug
/gang ltar yang byin 'beb kyi skabs sta gon gyi lha nam mkhar bzhugs pa dkyil 'khor la bstim /
'di la phrin las rkang thub ma bzhugs pas /
'dir phrin las tshang ba'i phyir skyabs sems nas dbu brtsam pa'i dbang du byas pa yin zhing /
de la'ang sbyor dngos rjes gsum las /
dang po sbyor ba la /
skyabs sems tshogs gsag 'gal rkyen bsal //
mtshams gcad brda sgo dbye phyag bshags //
dam gzung byin dbab mchod rdzas brlab //
ces bcu gcig las /
thog mar skyabs yul gsal gdab pa ni /
skyabs yul bla ma bde gshegs zhi khro rgyud lung man ngag gi dkyil 'khor lha tshogs thams cad mdun gyi nam mkhar badzra sa mA dzaHsa tshogs zhing mkha' khyab tu sad pa'i spyan sngar /
dang po skyabs su 'gro ba ni /
rdzogs chen sde gsum gyi gsang skor las /
dbyings nyid rnam dag rdzogs sangs rgyas :
rig pa lhun grub dam pa'i chos :
dbyings rig dbyer med tshogs mchog la :
ye nas dag par skyabs su mchi :
lan gsum /
gnyis pa sems bskyed pa ni /
sems can sangs rgyas sogs rtsa sgrub snying po don bsdus ltar lan gsum /
gsum pa tshogs gsag pa ni /
nam mkha' lta bu'i bde gshegs sogs 'di'i dbur bkod pa bzhin lan gsum /
mthar /
dzaHhU~M baM hoH
tshogs zhing rnams rang la thim par mos /
bzhi pa 'gal rkyen bsal phyir bgegs la gtor ma sbyin cing bka' bsgo ba ni /
oM ru lu ru lu hU~M b+h+yo hU~M gis las kyi khro bor bskyed cing /
raM yaM khaM gis bsang sbyang /
oM AHhU~M lan gsum brjod pas byin gyis brlab /
sarba big+h+nAn A kar+ShA ya dzaHsa bgegs bkug
/oM sarba big+h+nAn ba liM ta khA hi /
zhes lan gsum gyis bsngos la /
g.yu brag gter byon kun bzang thugs thig las /
hU~M:
ma rig 'khrul pa'i gnyis 'dzin bgegs :
gnas 'dir ma 'dug gzhan du dengs :
ye shes rang rig khro rgyal gyis :
rtog med dbyings su brlag par 'gyur :
hU~M hU~M hU~M u tsa ta ya phaT:
ces dang /
hU~M bzhi'i sngags brjod cing gul yungs thun dang bcas pas bskrad /
lnga pa mtshams gcod la gsum gyi /
dang po phyi mtshams srung ba'i 'khor lo'i gur khang khro bo dang bcas pas 'jam dpal sku'i mtshams gcod ni /
hU~M:
bdag nyid 'jam dpal sogs phrin las snying po gsal ba bzhin /
b+hany+dza hU~M phaT:
gnyis pa snang srid gzhir bzhengs kyi nang mtshams ni /
hU~M:
ma bcos gsal rdzogs sogs rtsa sgrub snying po don bsdus ltar /
rak+Sha b+h+rU~M:
gsum pa khyab gdal dgongs pas gsang mtshams ni /
hU~M:
rang rig gdod nas sogs phrin las snying por bsdus pa ltar /
rak+Sha b+h+rU~M:
drug pa brda sgo dbye ba ni /
bka' brgyad bde gshegs kun 'dus kyi khog dbub las /
hU~M:
kun kyang gdod nas gzhal yas khang :
ma rig 'khrul pas sgo bcad pa :
rgyal ba'i gsang chen smin grol gyis :
rang rig brda yi sgo dbye 'o :
b+h+rU~M pra we sha ya phaT:
bdun pa brda phyag 'tshal ba ni /
hU~M:
glo bur dri ma kun sangs nas :
gdod nas dag pa'i lha dang mjal :
gnyis su med pa'i tshul gyis ni :
brda dang gar gyis phyag 'tshal lo :
a la la ho :
a ti pU ho :
pra tIts+tsha ho :
brgyad pa bshags pa ni /
hU~M:
kun bzang rgyal ba zhi khro'i lha :
kun nas bdag la dgongs su gsol :
ma rig 'gal 'khrul thams cad bshags :
gnyis med klong du bzod par bzhes :
sa ma ya shud+d+he a :
dgu pa dam bca' gzung ba ni /
hU~M:
srid gsum phung khams skye mched rnams :
byang chub sems kyi dkyil 'khor lha :
slob dpon mched lcam sku gsung thugs :
rtse gcig mi gtang bsgrub par bgyi :
bo d+hi tsit+ta sa ma ya hU~M:
bcu pa yang dag thugs kyi ting nge 'dzin gyis byin dbab pa ni /
spos rol dbyangs kyis /
hU~M:
bdag nyid yang dag sogs phrin las snying po gsal ba ltar /
hU~M b+h+yo hU~M:
zhes dang /
yi dam bka' 'dus snying po las /
hU~M:
dus gsum bde gshegs 'khor dang bcas :
rang bzhin gnas nas sku bskyod de :
sgrub pa'i gnas mchog 'dir gshegs la :
dbang skur byin phob dngos grub stsol :
hU~M hU~M hU~M hU~M:
zhes byin bsdu /
bcu gcig pa mchod rdzas byin rlabs ni /
raM yaM khaM:
oM AHhU~M:
snod bcud ye nas sogs rtsa sgrub snying po don bsdus bzhin /
ba liM ta AHhU~M:
bar gyis phyi nang gi mchod rdzas rnams brlab bo /

/gnyis pa dngos gzhi la /
sdom ni /
bskyed dbang drangs bstim bzhugs phyag mchod //
bstod bzlas thun mtshams bya ba 'o //
zhes bcu las /
dang po bskyed pa'i rim pa ni /
hU~M:
ngo bo ka nas dag pa la :
rang bzhin lhun gyis grub pa'i rtsal :
zhes phrin las snying por bsdus pa nas 'byung ba dang /
chos rnams byang chub sems kyi ngang :
bde chen hU~M gi glu blangs pas :
zhes rtsa sgrub yan lag bzhi ldan las dang /
thugs rje mkha' khyab dkyil 'khor che :
zhes phrin las snying por bsdus pa nas so //
nam mkha' thams cad gzhal yas khang :
dbus su bla ma dpal chen po :
smug nag nyi shu rtsa gcig dbu :
sogs rtsa sgrub yan lag bzhi ldan gyi nang gi yongs rdzogs sgrub chen ltar /
he ru kaHyi dkyil 'khor rdzogs :
de mtshams 'og gi
/phyogs mtshams brgyad kyi pho brang du :
sogs nas /
snyems ma yum dang sbyor :
zhes pa'i rjes su /
'og gi
/mdun du yang dag sogs tshig rkang gsum /
de nas gong gi
/phyogs bzhir rdor sems yab yum brgyad :
ces pa'i tshig rkang gcig dang /
'og gi
/rigs bzhi kai rI seng ha sogs nas /
yongs rdzogs gsang ba'i dkyil 'khor ni :
bar gyis 'og khang lung gi dkyil 'khor chen po'i lha tshogs bskyed nas /
gong gi che mchog 'phros kyi /
bar khang nang du kun tu bzang :
sogs nas /
khro bo khro mo'i tshogs rnams gsal :
bar gyis bar khang rgyud kyi dkyil 'khor lha tshogs bskyed /
gong 'phros /
steng khang dbus su sogs kyis steng khang man ngag gi dkyil 'khor lha tshogs bskyed pa bcas la thug bsdebs nas /
rang gsal ye nas lhun gyis grub :
ces pa'i bar gyis lung rgyud man ngag yongs dril gyi dkyil 'khor gsal gdab /
gnyis pa zhi bas dbang bskur rgyas gdab pa ni /
oM:
spyi mgrin snying ga sogs phrin las snying po gsal ba ltar /
dbang bskur gyur :
oM AHhU~M hoH
oM AHhU~M swA hA:
gsum pa ye shes kyi dkyil 'khor spyan drang ba ni /
hU~M:
chos dbyings 'gyur med sogs phrin las snying por bsdus pa ltar /
bzhi pa dam ye gnyis su med par bstim pa /
lnga pa bzhugs su gsol ba /
drug pa phyag gis bskur zhing lan bstsal ba /
bdun pa mchod pa 'bul ba /
brgyad pa bstod pas mnga' dbul ba bcas /
zhi khro'i lha la bstod :
bar mthar chags su gtang /
dgu pa bsnyen bzlas la /
thog mar /
b+h+rU~M bi shwa bi shud+d+he sarba maN+Da la hU~M    'og khang yongs rdzogs /
aH   bar khang /
hrIH   steng khang /
phaT dzaHdzapa? khang phyes nas /
'og khang lung gi dkyil 'khor gyi khro bo'i dzapa? bzlas ni /
hU~M:
he ru kaHyi thugs ka sogs phrin las snying po gsal ba ltar /
phrin las mdzad :
ces pas ting 'dzin gsal btab nas /
badzra tsaN+Da sogs bzla /
bar khang rgyud kyi dkyil 'khor sgyu 'phrul zhi khro spyi dril dzapa? bzlas ni /
snang ba gzhir rdzogs dkyil 'khor pa :
kun kyang 'od 'bar gzi brjid che :
sogs phrin las snying por bsdus pa ltar dmigs gnad dang ldan pas /
gu h+ya dz+nyA na sogs zhi khro spyi dril bzla /
steng khang man ngag gi dkyil 'khor rig 'dzin bla ma'i dzapa? bzlas ni /
rig 'dzin bla ma gtso 'khor gyi :
thugs kar zla ba'i dkyil 'khor steng :
hU~M la sngags kyi phreng bas bskor :
bzlas pa'i sgra dang 'od kyis bskul :
'od 'phros rgyal ba thams cad mchod :
sems can sangs rgyas sa la bkod :
ye shes dbang mchog rdzogs par bsgom :
zhes gsal btab la /
rig 'dzin bla ma'i spyi dril ni /
oM badzra ma hA gu ru sarba sid+d+hi hU~M phaT:
ces bzla /
mthar stong tshigs kyi mchod bstod dang bshags pa 'bul /
sta gon zhag gis chod na gong du 'byung ba bzhin bum pa bsgrub /
gang ltar yang /
tshe rdzas rnams la dmigs te /
phrin las snying po gsal ba'i mjug gi
/hU~M:
bcom ldan mgon po tshe dpag med :
sgrib pa'i dri ma sogs kyis dngos grub bskul la /
tshe bcud bsdu bstim gyi dmigs gnad dang ldan pas /
der gsal tshe snying ci nus bzla'o //
bcu pa thun mtshams kyi bya ba ni /
rtsa gsum spyi dang bka' gter srung ma so so'i mchod phrin rgyas pa'am /
mi 'grub na gtor bsngos phrin las myur mgyogs tsam gtang ngo /

/gsum pa rjes kyi rim pa la /
tshogs brlab spyan 'dren spyir 'bul zhing //
bye brag sbyor sgrol gsang nan 'bul //
rig me dor zhing gnang ba zhu //
slob ma gzhug dang tshogs la rol //
lhag ma chad mdo zor brtan skyong //
bro mnan mchod bstod nongs pa bshags //
dngos grub blang zhing rten la bzhugs //
bsdu ldang bsngo smon shis brjod do //
zhes nyer gsum las /
dang po tshogs byin rlabs ni /
thabs shes kyi rdzas rnams tshogs par byas la /
hU~M:
dbyings kyi rang bzhin sogs phrin las snying por bsdus pa ltar /
oM AHhU~M:
lan gsum gyis brlab /
gnyis pa spyan 'dren la /
bka' brgyad bde gshegs kun 'dus kyi tshogs mchod las btus shing cung zad kha bsgyur pa ni /
hU~M hrI:
chos dbyings spros dang bral ba'i zhing khams nas :
bla ma rig 'dzin bde gshegs zhi dang khro //
rgyud lung man ngag dkyil 'khor lha tshogs rnams //
bdag cag tshogs gsag sgrib pa sbyang slad du :
ye shes sgyu mar rol cing gshegs su gsol :
oM AHhU~M gu ru shAn+ti ka ru lu ru lu e A ral+li hrIM dza :
gsum pa mchod bshags bsgral bstab spyir 'bul ba ni /
hU~M:
ye shes rang shar sogs phrin las snying por bsdus pa ltar /
dbyings su bstab :
bar gyis tshogs phud dang po 'bul /
bzhi pa ma mo rtsa rlung gi sbyor mchod 'bul ba ni /
hU~M:
bla med he ru kaHyab yum :
sogs phrin las snying po gsal ba ltar gyis tshogs bar pa 'bul /
lnga pa phur pa dgra dang bgegs la gdab pa'i bsgral mchod 'bul ba ni /
tshogs snod e nang tshogs rdzas dmigs byar gsal //
pho nya spros pas bkug cing bstim par gyur //
e nr-i tri dzaHhU~M baM hoHsa bkug 'chings sdom myos byas la /
hU~M:
bdag nyid ma bcos sogs gong 'phros sngags bcas kyis tshogs tha ma bsgral zhing bstab /
drug pa yon tan bdud rtsi'i mchod pa ni /
hU~M:
b+han+d+ha'i nang du sogs phrin las snying po gsal ba'i sbyor sgrol mchod pa'i mgor 'byung ba nyid sngags bcas kyis che mchog dza gad kyi gsang nan 'bul /
bdun pa rig pa'i me tog dor ba dang /
brgyad pa gnang ba nod pa bcas spyi ltar bya /

dgu pa slob ma gzhug pa'i rim pa la /
sdom ni /
dkyil 'khor 'jug pa dbang bskur dngos //
bka' rgya gdams gtad mtha' rten no //
zhes bzhi las /
dang po dkyil 'khor du 'jug pa la sdom ni /
khrus dang bgegs bskrad mtshams maN+Dal //
chas 'jug gsol ba gdab lan sbyin //
skyabs sems tshogs gsag sdom pa gzung //
chu nan bro bor dam tshig bskyed //
ye shes dbab brtan me tog dor //
ming btags me tog phreng dbang bskur //
mig dbye mthong ba bstan pa 'o //
zhes nyer gcig las /
dang po khrus ni /
phyi rol du sta gon la gnas pa'i slob ma rnams khrus nas dbyung /
gnyis pa bgegs bskrad ni /
bgegs la gtor ma sbyin cing bka' bsgo bas bskrad pa dang /
gsum pa mtshams gcad ni /
mtshams gcod rim pa gsum gyi srung 'khor sgom pa rnams gong du phrin las kyi dbur bshad pa bzhin bya /
bzhi pa sems bskyed phog cing lo rgyus kyi mtshams sbyar nas maN+Dal 'bul ba ni /
'o /
nam mkha' ji srid pa'i khyon dang mnyam pa'i pha mar gyur pa'i 'gro ba thams cad srid dang ngan 'gro'i sdug bsngal las bsgral te /
bde chen kun bzang he ru ka'i go 'phang la 'god par bya /
de'i ched du rdo rje theg pa'i lam las mchog gi dngos grub myur du 'thob par bya ba'i phyir /
rgyud smin pa dbang bskur gyi rim pa zhu snyam pa'i sems bskyed pa gsal btab ste gsan 'tshal /
de'ang rgyal ba'i mdzad pa thabs la mkhas pas gdul bya ji snyed pa'i khams dbang bsam pa tha dad pa'i 'gro ba rnams la dgongs pas /
theg pa'i 'jug sgo mtha' yas par bstan pa thams cad gsar rnying gi bka' srol chen po gnyis su 'du ba las /
'dir phyi 'gyur gsar ma las che ba drug gis khyad par du 'phags pa snga 'gyur rnying ma ste /
de la spyi mdo dgongs 'dus las /
kun 'byung 'dren dang dka' thub rig
/dbang bsgyur thabs kyi theg pa 'o //
zhes theg pa gsum du bsdus shing /
de la'ang nang gses kyis dbye na /
gsang ba'i bdag po'i snying thig las /
lha mi nyan rang byang sems gsum :
mtshan nyid rgyu yi theg par bshad :
bya rgyud spyod rgyud rnal 'byor rgyud :
dka' thub rig byed sngags phyi pa :
nang pa gsang sngags thun mong ba :
khyad par yang zab rdo rje'i snying :
theg pa kun gyi rtse mo 'o :
zhes rim pa dgur phye ba rnams kyi rgyud lung man ngag gi phreng ba du ma zhig bka' gter dag snang gi babs so gsum du byon pa las /
khyad par du gyur pa zab mo gter gyi phyogs yin /
de'ang rje btsun 'jam pa'i dbyangs mi'i rje bor byon pa chos rgyal khri srong lde'u btsan gyi bka' drin las /
bod yul pre ta mun pa'i gling gi mgon du mkhan chen zhi ba 'tsho dang /
khyad par rdo rje'i slob dpon sangs rgyas gnyis pa spyan drangs /
zan yangs mi 'gyur lhun gyis grub pa'i gtsug lag khang gi dbus /
sprul pa'i gtsug lag khang dpag tu med pa bzhengs /
mdo rgyud man ngag gi chos rnams bsgyur bshad sgom sgrub kyi grwa btsugs te /
dam pa'i chos kyi sgron me sbar ba'i skabs /
las can rje 'bangs rnams kyis gsol ba btab pa'i ngor /
gsang ba spyi dang /
khyad par bla na med pa'i dkyil 'khor dpag tu med pa'i zhal phyes shing dbang bskur /
man ngag gi gnad bkrol /
las can so sor gnyer gtad /
phyi ma'i don la dgongs nas zab mo'i gter rigs mtha' yas par spel te mi 'jigs pa'i phyag rgyas btab /
gter chen mchog gnyis /
gling pa lnga sogs rgyal tshab rig 'dzin chen po snga rabs byon pa rnams kyis rim par snang bar mdzad pa las /
skabs su babs pa 'di ni lha sras dam 'dzin mu rub btsan po'i rnam rol /
gzhi mchog gyur /
lam bde chen /
'bras bu zhig po ste gling pa gsum gyi mtshan dang ldan pa /
sngon byon gyi zab gter du ma'i lung gis /
gnas dang gang zag
/mtshan dang che ba'i yon tan la bsngags pa'i me tog yang nas yang du bsnyil par mdzad pa'i gter chen chos kyi rgyal po de nyid kyis /
sngon chad sa steng du ma grags pa'i khyad chos dang ldan pa'i zab gter chen po mtshan bzang gi me tog la pha rol tu phyin pa'i 'bras bus mtshan pa'i grangs ldan zhal dbye bar mdzad pa las /
nyer brgyad pa ste /
de'ang rang gzhung las /
zhi khro yongs rdzogs lha dang sngags :
sogs rtsa sgrub snying po don bsdus kyi bka' 'dus rtsa ba'i snying tig gi mjug nas 'byung ba ltar /
dbang bsgyur dngos grub mchog thob shog :
ces rdo rje'i lung gis dril bsgrags pa bzhin /
rgyud sgyu 'phrul /
sgrub pa sde dgu /
lung 'dus pa chen po /
man ngag sems klong nas spyi ti'i bar du gsungs pa thams cad gcig tu rdzogs pa /
nam mkha' dang mnyam pa'i dkyil 'khor chen po 'di ni /
gzhung las /
de phyir bkra shis byin chags nam mkha' mdzod :
dpal rnams 'dus pa g.yu yi brag la sbos :
ma 'ongs lha sras khyod kyi skye ba'i mtha':
'gro ba'i dpal mgon 'byung gis de dang 'phrad :
ces gsungs pa bzhin /
mdo khams gnas chen nyer lnga'i nang tshan /
gsung gi yon tan gyi gnas mchog ye rgyal nam mkha' mdzod sangs rgyas stong rtsa rang byon du bzhugs pa dang /
de'i lho phyogs g.yu 'od 'bar ba'i brag sogs nas /
mdzod lnga sgrom gsum gyi zab gter rgya mtsho lta bu las /
rgyud lung man ngag
/bla rdzogs thugs gsum /
chos skyong dang bcas pa'i gdams skor zab cing rgya che ba spyan drangs pa las /
yi dam sgrub pa thams cad kyi 'phro gzhi rtsa ba'am snying por gyur pa /
rdzogs pa chen po bka' 'dus rtsa ba'i snying tig chen mo 'di la spyi bye brag
/rtsa ba dang yan lag
/man ngag gis rim par phye ba mtha' yas pa zhig bzhugs par snang ba las /
rang cag rnams kyi skal dus dang mtshungs pa rtsa ba'i chos sde brgyad snang ba 'di nyid thob pa'i phan yon yang /
gzhung las /
de ltar pad+ma bdag nyid kyis :
sogs rtsa sgrub yan lag bzhi ldan gyi mjug nas 'byung ba ltar /
kun gyi snying thig chen po 'o :
zhes dang /
de ltar mos sgom byas pas kyang :
sogs de'i gong tsam nas 'byung ba ltar /
bla med rdzogs pa'i sangs rgyas 'grub :
ces gdams par mdzad pa 'di nyid kyi dbang bskur bgyi ba la sogs kyis mtshams sbyar nas maN+Dal 'bul du gzhug
/lnga pa chas 'jug ni /
mtshams sbyor spyi mthun bcas 'bru gsum gyis gdong g.yogs 'ching /
A khaM bI ra hU~M gis me tog gtad /
drug pa gsol gdab ni /
bdag rdo rje slob dpon dkyil 'khor gyi khyab bdag spyi dpal chen po dang tha mi dad par mos pas /
me tog dang bcas pa'i thal mo sbyor la khyad par can gyi don zhu ba'i phyir gsol ba gdab pa 'di'i rjes zlos /
dkyil 'khor 'jug pa'i snying po ltar /
ho :
ye shes 'bar ba'i sogs lan gsum /
bdun pa lan sbyin ni /
de ltar gsol ba btab pa la thugs rje'i sgo phyes te gnang ba sbyin cing spro ba bskyed de /
dam tshig la gnas dgos par gdams pa 'di la snyan gtod 'tshal /
hU~M:
gsang ba bla med sogs /
thub par gyis :
brgyad pa skyabs 'gro ni /
des na sdom pa thams cad kyi gzhi rten skyabs su song zhing sems bskyed de tshogs gsag pa la 'bad dgos pas /
bla ma dpal chen zhi khro'i dkyil 'khor pa rnams chos dbyings rang bzhin gdod nas rnam par dag pa'i rang rtsal /
sgyu 'phrul drwa ba'i rgyan gyi yon tan lhun gyis rdzogs pa'i sangs rgyas dang /
rang byung gi rig pa lhun grub brdal ba chen po'i thig le ming tshig yi ge'i rnam par bzhengs pa'i dam pa'i chos /
dbyings rig dbyer med zung 'jug gang 'dul gyi rol par snang ba'i dpa' bo mkha' 'gro gsang ba sngags kyi dge 'dun gyi tshogs dang bcas pa la /
'khor gsum gyi rtog pa las grol ba'i ye dag dgongs pa'i ting 'dzin la gnas pas /
don gyi skyabs su 'gro ba 'di'i rjes zlos /
dbyings nyid rnam dag sogs 'di nyid kyi dbang gi dngos gzhi'i sbyor ba'i bdag bskyed dbur 'byung ba ltar lan gsum /
dgu pa sems skyed ni /
bdag dang sems can thams cad gnyis med byang chub kyi sems ye sangs rgyas par ro mnyam yang /
log rtog dbang gis 'khor bar 'khyams pa rnams 'khor 'das gnyis med bde chen snying por bsgral ba'i phyir /
byar med kyi spyod pa mchog la 'jug par bgyi'o snyam du don gyi sems bskyed gsal thobs la 'di'i rjes zlos /
sems can sangs rgyas sogs rtsa sgrub snying po don bsdus ltar lan gsum /
bcu pa tshogs gsag ni /
zhing mchog de rnams kyi spyan sngar tshogs gsag pa'i slad du /
'pho 'gyur bral ba nam mkha' lta bu'i lha tshogs rnams rang gsal mnyam nyid kyi ngo bor shes pa'i phyag gis btud cing /
rig pa 'gag med bde ba chen po'i sprin gyis dgyes mchod 'bul ba dang /
ye grol dag mnyam chen po'i ting nge 'dzin rgyun chad med pa'i klong du 'khrul pa'i khungs zad par shes pas nyes byas ma skyes par bshags pa /
dus bzhi mnyam pa chen por rtag cing rgyun chad med pa'i thugs rje'i phrin las la yi rang gi bsngags pa 'bul ba /
'khor 'das ngo bo ye mnyam klong yangs chen por 'ub chub pas sgro skur spang blang las 'das pa'i gnyug ma gshis kyi chos 'khor bskor bar bskul ba /
dngos po'i chos las shin tu 'das kyang 'chi med bum pa sku yi ye shes nang gsal 'gyur med kyi dgongs pa las g.yo ba med par bzhugs su gsol ba dang /
de las byung ba'i dge tshogs dmigs bral du bsngos pas sgyu ma lta bu'i 'gro ba phyir mi ldog pa'i gnas nges pa kun tu bzang po'i go 'phang thob par smon pa bcas /
yan lag bdun pa'i ting 'dzin mchog gi dgongs pa gsal thobs la 'di'i rjes zlos /
nam mkha' lta bu'i sogs phrin las dbur 'byung ba ltar lan gsum /
bcu gcig pa sdom gzung ni /
sdom pa'i rtsa ba sku gsung thugs gtso bor gyur pa'i rig pa 'dzin pa'i sdom pa spyi dang /
khyad par gyi brdas phyes pa'i dam tshig rnams srog gi phyir yang mi gtang bar gzung ngo snyam pa'i blos 'di'i rjes zlos /
hU~M:
rdo rje slob dpon sogs dkyil 'khor 'jug pa'i snying po ltar /
bcu gnyis pa chu nan ni /
sdom pa la gnas pa'i phyir dam tshig gi bdud rtsi'i chu nan lce la bzhag pa snying dbus su ye shes sems dpar bzhugs pas srung 'das kyi dpang po mdzad pa yin pas na /
khe nyan gyi gnas la ldog par bya ba ma yin pa'i don nges par mdzod /
hU~M:
'di ni dam tshig sogs /
bcu gsum pa bro bor ba ni /
ji skad bsgrags pa'i rim pa las mi 'da' bar dam bca' ba'i blos tha tshig gi bro bor ba 'di'i rjes zlos /
sa ma ya sogs /
bcu bzhi pa dam tshig pa skyed pa ni /
sgo gsum tha mal du gnas pa la dbang gi ye shes mi 'jug pa yin pas /
khyed rang rnams sgo gsum gyi gnad gcun la rtog pa yul la mched pa'i g.yengs pas ma khyer bar gnyug ma'i ngo bor mnyam par bzhag pa'i ngang nas 'di ltar gsal thobs shig
/chos kun ye nas sangs rgyas pa'i :
rang rtsal 'ja' 'od thig le'i zhing :
slob ma che mchog he ru ka :
mthing nag rdo rje dung khrag 'dzin :
sogs sgrub pa snying po yongs rdzogs ltar /
ma bcos ye rdzogs tshul du gsal :
bco lnga pa ye shes dbab pa ni /
de ltar gsal ba'i gnas gsum rdo rje gsum gyi yi ge oM AHhU~M dkar dmar mthing ga'i rang 'od kyi phreng ba'i sprin gyis bla ma dkyil 'khor pa'i lha tshogs kyi thugs dam chen po'i rgyud bskul pas /
de rnams kyi thugs ka nas sku gsung thugs kyi ye shes lnga'i byin rlabs so so'i phyag rgya'i rnam pa char ltar babs nas slob bur zhugs pas /
lus kyi nang khengs /
dwangs ma dngos grub kyi byin rlabs rnams gnas gsum gyi yig 'bru rnams la 'dus shing thim pas /
dpal chen po'i rdo rje gsum dang dbyer med chu la chu bzhag pa ltar mnyam pa nyid du gyur pa'i ting nge 'dzin brtan po mdzod cig
/oM AHhU~M gu ru sogs dkyil 'khor 'jug pa'i snying po ltar sngags dang spos rol gyis byin dbab /
bcu drug pa de brtan pa ni /
de ltar dam ye gnyis su med par byas pa de las nam yang 'da' ba med pa'i phyir /
phyag mtshan rdo rje me tog dang bcas pa spyi bor bzhag pas brtan par byas par mos /
tiSh+Tha badzra :sa brtan /
bcu bdun pa me tog dor ba ni /
'di ltar dkyil dang 'khor du btags pa'i lha tshogs thams cad dag mnyam ye shes chen po'i klong du ro gcig pas bzang ngan gyi dbye bsal mi mnga' yang /
rang rang gi skye ba sngon nas 'brel ba'i lha de nyid sgrub na dngos grub myur ba yin pas /
gang la 'brel brtag pa'i phyir me tog dkyil 'khor du phul ba rjes su bzung ba'i lhas bzhes su gsol snyam pa'i 'dun pa dang bcas 'di'i rjes zlos kyis me tog 'bul 'tshal /
hU~M:
bskal pa gong nas sogs /
bco brgyad pa ming btags pa ni /
de ltar phul pa'i me tog dbus su babs pa yin pas /
khyed rang rnams kyi gsang ba'i mtshan du rdo rje bde gshegs 'dus pa rtsal zhes bya bar zungs shig
/bcu dgu pa me tog phreng dbang ni /
slar yang me tog rang rig gi lha'i phyag gis bzung ste /
spyi bor dbang rtags cod pan gyi ched du bstsal bar mos /
puSh+pe gr-ih+Na sogs /
nyi shu pa mig dbye ni /
gser gyi thur mas mig dar gyis mtshon te ma rig pa'i sgrib g.yogs bsal nas ye shes dag pa'i spyan sbyin cing /
tshig gis spro ba bskyed par mos /
ho :
ltos shig skal ldan sogs /
nyer gcig pa mthong bstan dngos ni /
de ltar byas pas ye shes kyi spyan thob pa la bkram pa'i dkyil 'khor gyi lha zhal ngo sprod pas mtshon te /
gnas lugs khyab gdal ye shes kyi 'khor lo'i rang zhal mngon du gyur par mos pas /
'di la snyan gtod cig
/hU~M:
ngo bo stong la rang bzhin gsal :
thugs rje sna tshogs snang ba yi :
rang rtsal 'ja' 'od thig le'i zhing :
nam mkha' thams cad gzhal yas khang :
dbus su bla ma dpal chen po :
smug nag nyi shu rtsa gcig dbu :
sogs rtsa sgrub yan lag bzhi ldan ltar /
rang gsal ye nas lhun gyis grub :
bar gong gi dbang sgrub dngos gzhi'i skyed rim skabs smros pa bzhin 'khrugs bsdebs kyis btang nas /
de lta bu'i rgyud lung man ngag 'dus pa'i dkyil 'khor chen po mngon sum du mjal ba la dga' spro bskyed mdzod /
ces brjod do /

/gnyis pa dbang bskur ba dngos la /
sdom ni /
maN+Dal gsol gdab zhi khro dang //
dpal chen bla ma rdor 'chang dbang //
zhes drug las /
dang po ni /
de rnams kyis 'jug pa'i chos rnams grub nas /
dngos gzhi'i dbang bskur zhu ba'i yon du maN+Dal /
gnyis pa gsol gdab ni /
gsol ba gdab pa 'di'i rjes zlos /
he ru kaHdpal dbang bskur ba //
'gro ba skyob phyir gzi brjid can //
yon tan 'byung gnas ji ltar bstsal //
de bzhin bdag la bskur du gsol //
lan gsum //
gsum pa zhi ba'i rnam rgyal bum pa'i dbang ni /
de ltar gsol ba btab pa la /
slob dpon gyi thugs ka nas 'phros pa'i 'od zer pho nya'i tshogs kyis mkha' khyab kyi rgyal ba rnams dang dkyil 'khor pa'i thugs rgyud bskul /
gdan gsum tshang ba'i dbang gi lha rnams mdun gyi nam mkhar byon te /
rol pa'i 'cham dang /
mchod cing bkra shis pa'i glu /
me tog gi char gyis drangs te /
bde gshegs rnams kyis dbang gi dgongs pa mdzad /
rig pa'i lha mo rnams kyis rnam rgyal bum pa rin po che'i gzhal yas khang gi dbus su /
bum bcud sangs rgyas zhi ba'i lha tshogs rnams kyi rdo rje gsum gyi dngos grub dam pa'i dbyig tu 'khyil bas gtor blug gi bya ba mdzad par mos /
hU~M:
bde gshegs rgyal ba'i sogs dbang rnams snying por bsdus pa ltar tshigs bcad dang /
zhi ba spyi sngags bo d+hi'i mthar /
ka lA sha btags pas bum dbang bskur zhing bum chu sbyin /
de ltar dbang bskur pas gzung ba tha mal du zhen pa'i dri ma bag chags dang bcas pa bcom ste /
snang ba lha'i 'khor lor dag pa'i dbang dam pa thob pa yin no //
bzhi pa khro bo'i gsang bum gyi dbang bskur ba ni /
gsang ba'i bum pa zla gam yum gyi mkha' dbyings su khrag 'thung lha tshogs mnyam sbyor bde chen byang chub sems kyi rgyun zag med bdud rtsi'i snying por 'khyil bas dbang bskur bas /
phung khams skye mched bde gshegs rgyal ba'i sku gsung thugs dang dbyer med du byin gyis brlabs par mos /
hU~M:
gsang ba'i dung chen sogs tshigs bcad dang /
khro bo'i spyi sngags ru lu'i mthar gu h+ya sogs btags pa brjod pas dbang bskur zhing bdud rtsi sbyin /
de ltar dbang bskur pas /
nang tshogs brgyad kyi shes rtog rang rgyud du blta ba'i bdud bcom /
phung khams lha yi ngo bor dag cing smin pa'i dbang dam pa thob pa yin no //
lnga pa dpal chen rnams kyi rten dbang bskur ba la /
sdom ni /
sku gsung thugs yon phrin las mdos //
bka' gtad zor dang gtor ma'i dbang //
zhes rim pa dgu la nang gses kyi bcur 'byung ba'i dang po sku rten baM ni /
dpal chen he ru kaHdpal rnams kyi sku yi phyag rgya 'dus pa 'jam dpal gshin rje gshed kyi sku'i dngos grub bam chen lha dang gnyis su med pa spyi bor bzhag cing phyag tu gtad pas /
grub pa gnyis kyi dpal la spyod pa'i dbang thob par mos /
hU~M:
dngos grub chen po sogs mthar /
bka' 'dus rtsa ba'i snying tig gi yang gsang sgrub pa'i snying po las 'byung ba'i lha sngags rnams 'di phyin dmigs bsal ba ma gtogs sham bu so so'i dbur sbyor ba 'gres /
gnyis pa sku rten khram byang ni /
khrom byang la brten nas 'jam dpal drag po'i ting 'dzin ldan pas /
bsnyen sgrub las la sbyor ba 'khor lo rnam bzhis dgongs pa'i phrin las la rang dbang 'jug pa'i dbang bskur thob par mos /
hU~M:
dang po sgrub pa sogs dang slar yang gshin rje'i lha sngags brjod /
gsum pa gsung rten ni /
dpal chen he ru kaHrnams kyi gsung gi ye shes 'dus pa dbang chen khro bo'i rgyal po'i ye shes phyag rgya rta zhal spyi bor bzhag pas 'khor 'das thams cad kyi srog rta skad thengs gsum gyi dgongs pas dbang du byed nus pa'i mthu thob par mos /
hU~M:
dbang chen 'dus pa'i sogs /
lha sngags mthar sham bu btags /
bzhi pa thugs rten ni /
bde gshegs khro bo'i dbang phyug rnams kyi thugs kyi ye shes 'dus pa yang dag he ru ka'i phyag rgya dang gnyis su med pa'i mar me spyi bor bzhag cing dbang bskur bas /
yang dag don gyi phrin las ru lu 'bru brgyad kyi dgongs pas 'khor 'das bde chen snying por la bzlo ba'i dngos grub kyi dbang chen thob par mos /
hU~M:
dbyings kyi rang bzhin sogs lha sngags mthar sham bu btags /
lnga pa yon tan rten ni /
spyi dpal chen po rnams kyi ye shes kyi yon tan ma lus 'dus pa che mchog he ru ka'i rten dang brten par bcas pa'i rang bzhin bdud rtsi'i pho brang spyi bor bzhag cing phyag tu gtad pas /
srid pa dang mya ngan las 'das pa'i chos thams cad bdud rtsi rnam bzhi'i dgongs pas 'chi med dwangs srog thig ler sdud pa'i dngos grub bsgrub nus pa'i dbang thob par mos /
hU~M:
b+han+d+ha kha sbyor sogs lha sngags mthar sham bu btags /
drug pa phrin las rten ni /
khrag 'thung drag po khro rgyal rnams kyi phrin las kyi nus stobs gcig tu rdzogs pa badzra kI la ya'i ye shes kyi phyag rgya srid pa phur bur rdzogs pa'i dkyil 'khor spyi bor bzhag cing phyag tu gtad pas /
thal 'byin rnam bzhi'i dgongs spyod rol pa'i phrin las kyis 'khor ba myang 'das su sgrol ba'i dngos grub la dbang thob par mos /
hU~M:
sgrub pa'i rten mchog sogs /
sngags mthar sham bu btags /
bdun pa mdos rten ni /
kun bzang he ru kaHdpal rnams kyi ye shes kyi phyag rgya gcig tu 'dus pa bla med he ru ka'i dkyil 'khor rten dang brten par bcas pa yongs rdzogs mdos gtor spyi bor bzhag cing phyag tu gtad pas /
phyi nang gzhan gsum mnyam sbyor rtsa rlung thig le byang chub kyi sems kun khyab rnam dag gi dgongs spyod du la bzlo bas sgrub rten mchod skong mdos kyis las chen lnga gtso bor gyur pa'i las rab 'byams la 'jug nus pa'i dbang thob par mos /
hU~M:
mkha' 'gro bde chen sogs lha sngags mthar sham bu btags /
brgyad pa bka' gtad ni /
zil gnon khro bo'i dbang phyug rnams kyi mthu stobs dang gnyis su med pa phyag rgya'i lha'i dkyil 'khor du bzhengs pa gtor ma dregs pa'i lha tshogs su gsal ba phyag tu gtad pas /
dregs pa kun 'dul gyi dgongs pa sgrub lugs bzhis dregs pa las la khol zhing /
sangs rgyas kyi bstan pa bsrung nus pa'i phrin las la dbang thob par mos /
hU~M:
gtor snod dur khrod sogs /
sngags mthar sham bu btags /
dgu pa zor rdzas ni /
phrin las drag po'i mthu rtsal me ltar 'bar ba'i 'jigs byed he ru kaHrol pa chen po'i gsal snang stobs su gyur pa mngon spyod phrin las kyi thun rdzas phyag tu gtad pas gnad kyi man ngag bzhi'i don rtogs shing /
drag sngags dug lnga rang bsad kyi dgongs pas dam can pho nyar 'gyed cing /
mngon spyod drag po'i phrin las la 'jug pa'i mthu dbang thob par mos /
hU~M:
thun snod e sgrom sogs /
sngags mthar sham bu btags /
bcu pa gtor dbang ni /
thugs rje'i mnga' bdag dpal chen po rnams kyi rgyan gyi 'khor lo ma lus pa'i ye shes rdzogs pa /
rig 'dzin chen po'i sku dang gnyis su med pa'i dpal gyi gtor ma rtsa gsum rgya mtsho'i sprin gyi 'du 'phro dang bcas pa spyi bor bzhag pas sgrib bzhi sbyangs /
dbang bzhi thob /
sku bzhi mngon du gyur pas bdag don phun sum tshogs nas /
rig 'dzin bla ma byin rlabs kyi dgongs pas gzhan don phun sum tshogs pa la dus rtag tu dbang 'byor pa'i mthu chen thob par mos /
hU~M:
rgyal ba'i gdung 'tshob sogs /
sngags mthar sham bu btags /
drug pa bla ma rdo rje 'chang gi byin dbang bskur ba la /
sku 'bag rgyal kun spyi gzugs khyab bdag bla ma rdo rje 'chang gi ye shes phyam gdal yangs pa'i thig le 'bar ba'i phyag rgya rtsa ba'i bla ma pad+ma rdo rje chos kyi rnam par bzhengs pa'i sku las /
ye shes brgyad la sogs pa'i rnam rol rig 'dzin bla ma rnam brgyad sogs bsam yas sgyu 'phrul drwa ba'i sprin phung gtibs pa bu yi spyi bor spyan drangs shing /
thugs rgyud bskul bas byin rlabs kyi zil char bab pas 'khor 'das gnyis med ye grol chos sku'i gtan srid la dbang 'byor ba'i byin dbang rdzogs par mos byas la /
phrin las snying po gsal ba'i mjug gi tshe yi dngos grub dbur 'byung ba'i /
oM AHhU~M:
'og min zhing du bde bar gshegs pa dngos :
bde byed sogs sngags bcas kyis dbang bskur /
de ltar dbang chen rnams thob pas bsnyen sgrub rnam pa bzhi dang phrin las rab 'byams la dbang zhing /
mthar thug lha dang gnyis su med pa'i ye shes 'grub pa yin te gzhung las /
de ltar yongs rdzogs dbang bskur bas :
sogs dbang rnams snying po bsdus pa'i mjug nas chen po 'o :
zhes gdams shing bsngags pa'i rdo rje'i gsung bslu ba med pas dbugs dbyung bstsal pa la yid ches kyi dga' ba bsgom 'tshal /
gsum pa bka' rgya gdams gtad ni /
slob ma thun min la bka' rgya gdams gtad kyi yul du dgos pa yod na bskur tshul gzhan las rtogs dgos shing thams cad la mi spel bar bka' rgyas gdab pa'i phyir mos slob tsam la sbyor mi dgos so //
bzhi pa mtha' rten la sdom ni /
tshe dbang rdzas sbyin shis pa spel //
dam tshig bsgrag gzung maN+Dal dang //
lus dbul dge rtsa gzhan don bsngo //
zhes bdun las /
dang po tshe dbang ni /
mtha' rten 'chi med tshe'i dbang bskur ba la 'dun pa 'di bzhin mdzod /
gtor snod zla gam dbang gi gzhal yas khang du bcud rdzas gar dbang bde gshegs gtso dang bcas pa'i skur gsal ba'i dwangs srog 'od zer gyi lcags kyus /
'khor 'das kyi tshe bcud bdud rtsi'i snying por drangs pa'i rgyun phyag gi bum par bskyil pa'i dbang bskur bas /
'chi med dwangs ma'i rgyun babs pas lus kyi nang gang /
las dang rkyen gyis bskyed pa'i tshe'i bar chad mi mthun pa'i phyogs thams cad lhag med du sbyangs /
tshe dpag med dang mnyam pa'i tshe dbang phun sum tshogs pa'i dngos grub dam pa thob par mos /
dbang rnams snying por bsdus pa'i mjug gi
/hU~M:
bcom ldan mgon po tshe dpag med :
zla gam dbang gi sogs kyis dbang bskur /
gnyis pa rdzas sbyin ni /
grub pa'i rdzas bcud len gyi ril bu dang tshe'i bdud rtsir longs spyad pas rags pa'i phung po 'od lus su dwangs shing /
skye shi bgres rgud med pa'i rdo rje'i lus kyis 'khor ba ma stong gi bar du 'gro ba'i don byed nus pa'i tshe dbang thob par mos /
hU~M:
bcom ldan mgon po tshe dpag med :
sgrib pa'i dri ma sogs phrin las snying po gsal ba ltar sngags bcas kyis thabs shes kyi rdzas g.yas g.yon du sbyin /
gsum pa shis spel ni /
mtshams sbyor spyi mthun bcas shis brjod 'brel chags pa spro 'o //
bzhi pa dam tshig bsgrag gzung ni /
de rnams kyi sgo nas yi dam sgrub pa thams cad kyi rtsa ba'am snying por gyur pa rdzogs pa chen po bka' 'dus rtsa ba'i snying thig gi dbang bskur thob pa yin pas /
dbang srog dam tshig gi rim pa bskyed rdzogs rdzogs pa chen po'i lam gyi gzhung shing rnams nas ji skad gsungs pa thams cad dbang dus su bsgrags shing khas blangs pa ltar srog dang snying las gces par bsrung dgos pas /
de ltar bgyid pa'i g.yar dam blang ba 'di'i rjes zlos /
gtso bos ji ltar sogs /
lnga pa gtang rag maN+Dal dang /
drug pa lus dbul /
bdun pa dge bsngo rnams gsang ba spyi bzhin no //
bcu pa tshogs la rol pa ni /
thabs shes kyi rdzas brda'i 'bul len bcas phyi 'dod yon zhen med /
nang rdo rje'i sreg blug
/gsang ba bde chen /
yang gsang de kho na nyid sogs rnal 'byor pa'i nus pa dang sbyar bas spyad /
spro na rdo rje'i glu gar yang bya /
bcu gcig pa lhag ma bsngo ba ni /
lhag gtor bdud rtsi'i sprin phung 'dod yon gyi rnam pa so so'i mthun rdzas nam mkha' dang mnyam par bsam la /
'bru gsum gyis byin brlab /
pany+tsa a mr-ita hU~M ha ho hrIHsa bdud rtsir bsgyur zhing mkha' khyab tu spel /
e A ral+li dzaHsa mgron bkug
/lhag gtor phyin dbang bskur spyir btang sogs nyi tshe ba la phrin las snying por bsdus pa ltar dang /
yongs rdzogs gtad rgya'i dbang sogs thun min gsang ba'i las dang 'brel skabs phrin las snying po gsal ba ltar 'dor len shes par bya ste /
lhag ma bsngo /
spro na smon lam shis brjod kyang bya /
bcu gnyis pa chad mdo bsgrag
/bcu gsum pa zor las ni spyir btang tsam la mi dgos /
bcu bzhi pa brtan ma skyong ba dang /
bco lnga pa rta bro rnams phrin las snying po gsal ba ltar rgyun du sbyor /
bcu drug pa rjes mchod pa ni /
hU~M:
dbyings kyi rgyan rdzogs sogs dang /
bcu bdun pa bstod pa ni /
hU~M:
ngo bo ka dag sogs phrin las snying por bsdus pa ltar bya /
bco brgyad pa nongs bshags ni /
ma rnyed yongs su sogs dang yi ge brgya pa brjod /
bcu dgu pa dngos grub blang ba'i don du dngos grub bskul zhing bsdu ba ni /
hU~M:
bcom ldan mgon po tshe dpag med :
sgrib pa'i dri ma sogs kyi mthar tshe dzapa? de brgya rtsa ci 'grub bzla /
dbang bskur skabs 'di gong du song zin pas ma bskyar na'ang chog
/gang ltar yang dbang rnams snying por bsdus pa'i mtha'i /
hU~M:
bcom ldan mgon po tshe dpag med :
zla gam dbang gi sogs sngags bcas kyis tshe gtor gyi dbang blangs shing tshe rdzas la rol /
nyi shu pa brtan bzhugs ni /
bris sku dang ras bris sogs rten yod na /
oM/
'dir ni rten dang sogs kyis brtan bzhugs dang /
med na /
mdun bzhugs ye shes kyi 'khor lo rang la bsdu ba'am /
gshegs gsol gang mos bya /
nyer gcig pa bsdu ldang ni /
spyi tsam du /
hU~M:
lhun grub rig rtsal sogs phrin las snying por bsdus pa ltar bsdu ldang bya /
bye brag par /
gzugs snang mkha' la 'ja' yal sogs sgrub pa snying po yongs rdzogs ltar gyi dgongs pa bskyang /
nyer gnyis pa bsngo smon ni /
ho :
'dus ma byas shing sogs dang /
nyer gsum pa shis brjod ni /
oM:
byin rlabs sprin phung sogs sgrub pa snying po yongs rdzogs ltar sbyar bas 'grub bo ///
/
!
mchog gyur bde chen gling pa'i sgrub chen bka' brgyad bde gshegs kun 'dus kyi bskyed rdzogs 'bring po'i dbang bskur bklag chog tu bkod pa ye shes thig le ltar dbang sgrub /
dbang dngos rjes bcas kyis bskur ro ///
/
!
mchog gling dam chos snying po skor lnga'i yi dam bka' 'dus snying po'i dbang gi cho ga dngos grub yang snying ltar dbang sgrub /
dbang dngos /
rjes bcas kyis bskur bas /
sgrub pa sde brgyad spyi sgrub kyi dbang rnams grub bo ///
/
@#//
gnyis pa sgrub pa sde brgyad bye brag tu sgrub pa'i skor la /
'jig rten las 'das pa lnga /
so mtshams pa gcig
/'jig rten pa gtso bor ston pa gnyis te brgyad las /
@/
dang po 'jam dpal sku'i sgrub pa la gnyis /
zhi ba dang khro bo 'o //
dang po 'jam dpal zhi ba la /
sar ban phyogs med kyi 'jam dpal rdzogs pa chen po'i phrin las dang smin byed kyi chog bsgrig snang stong 'od lnga'i rgya can ltar dbang sgrub /
dbang dngos la /
dbang bshad skabs /
gnyis kyis gter mdzod zhal phye ba las phyi ma'o //
de la'ang smin dbang sngon du 'gro dgos pas /
'di nyid las /
smin pa dbang bzhi thob nas sogs /
de ltar maN+Dal 'bul ba sngon du song nas /
dbang bskur zab mo zhu bar byed pa la /
thog mar bla ma dkyil 'khor gyi khyab bdag brtan pa'i 'khor lo mngon sum du bzhugs pa'i sku gsung thugs kyi gsang ba la bstod pa byed par mos pas 'di'i rjes zlos /
oM AHhU~M/
chos kyi dbyings kyi zhing khams sogs nas /
ye shes sku nyid khyod la 'dud //
oM dz+nyA na kA ya swA hA/
bar /
slar yang brgyud pa'i bla ma rnams la dad mos gdung shugs drag pos gsol ba 'debs pa 'di'i rjes zlos /
chos sku 'dus pa kun tu bzang po sogs /
de ltar rtsa ba dang brgyud pa'i bla ma rnams la bstod cing gsol ba btab pa sngon du btang nas /
khyad par gyi don zhu ba'i slad du rten 'brel gyi rdzas rnams dngos 'byor yid sprul gyis dbul bar mos nas /
dbang bskur stsol bar gsol ba 'debs pa 'di'i rjes zlos /
e ma ho /
rdo rje slob dpon sogs /
de ltar gsol ba btab pa la snod brtag cing gnang ba sbyin pa 'di la gsan 'tshal /
hoH
skal ldan rigs kyi sogs /
sdom pa thams cad kyi gzhi rten skyabs su 'gro ba'i slad du bla ma nyid dkon mchog kun 'dus kyi bdag nyid du shes shing /
de'ang rang rig gi ngo bor rdzogs par thag bcad pa'i lta dgongs zab mor la bzlo ba dang bcas pa 'di'i rjes zlos /
hU~M/
rang byung rig pa ye shes sogs lan gsum /
theg pa chen po'i lam gyi rtsa ba byang chub tu sems bskyed pa'i kun rdzob snying rje chen po dang /
rang bzhin 'od gsal rig pa byang chub kyi sems 'khor gsum 'dzin pa'i dmigs pa dang bral ba don dam sems bskyed zung du 'jug pas 'di'i rjes zlos /
rig pa rang sar sogs lan gsum /
dngos gzhi'i dbang bskur ba'i thog mar sgo gsum tha mal pa la dbang gi ye shes mi chags pas /
khyed rang rnams gzhan du ma yengs par snang stong zung 'jug gi lha'i sku 'di ltar du gsal thobs shig
/slob ma skad cig gis sogs /
can du bzhugs pa'i gnas gsum yi ge gsum gyis mtshan pa gsal thobs /
slar yang slob dpon la mos gus byas pa'i rkyen gyis slob dpon gyi thugs ka dang /
khyed rang rnams kyi gnas gsum las 'phros pa'i 'od zer gyis phyogs dus kyi rgyal ba rnams ngo bo rje btsun 'jam dpal dbyangs rigs lnga'i rgyal ba sprul 'khor bsam gyis mi khyab pa dang bcas pa bar snang la kha ba babs pa bzhin byon nas rgya mtsho chen por thim pa ltar khyed rang rnams la sib sib thim par sgoms shig
/spos rol bcas /
las byang gi byin 'beb /
hU~M/
gdod nas lhun grub sogs /
a AH
zhes sngags grangs med brjod pas byin dbab /
de ltar dbab pa'i ye shes pa'i byin rlabs byang chub kyi bar du brtan par byas par mos /
tiSh+Tha badzras rdo rje spyi bor rgya gram du reg
/dngos gzhi la rig pa'i dbang lnga /
yongs rdzogs byin rlabs 'dus pa gtor ma'i dbang /
rig pa rtsal gyi dbang gsum du 'byung ba las /
dang po thun mong rig pa'i dbang lnga'i don du dmigs pa 'di bzhin mdzod /
khyed rang rnams dkyil 'khor gyi shar phyogs su dbang stegs la 'khod par gyur /
bdag slob dpon gyi thugs ka nas 'od zer mkha' khyab tu 'phros pas /
dbang gi lha rgyal ba rigs lnga yab yum dang /
sems dpa' sems ma /
khro bo khro mo'i tshogs dang bcas pa spyan drangs pa rnams kyis chu dang cod pan /
rdo rje dril bu ming dang bcas pa'i dbang rnams rim par bskur zhing /
brgyud pa'i bla ma rnams la gsol ba btab pas thugs rje'i byin rtsal g.yos te dbang don gyi ye shes rgyud la 'phel brtan du byin gyis brlabs par mos /
hU~M/
ye shes dbang bskur sogs dbang lnga so sor gsol 'debs kyang sbyar bas rim par bskur /
ming dbang skabs /
badzra ka lA sha a b+hi Shiny+tsa hU~M/
khyed rang rnams kyi gsang ba'i mtshan du sna tshogs rang grol rtsal zhes bya bar zungs shig
/ces brjod /
gong bzhin gsol 'debs song rjes /
de rnams kyis nyon mongs lnga'i dri ma bkrus /
rigs lnga'i dbang thob pas phung po lnga la mtshan mar lta ba sbyangs /
ye shes lnga mngon du byas /
sku lnga'i sangs rgyas thob rung gi skal pa rgyud la bzhag pa'o //
gnyis pa zhi khro yongs rdzogs kyi gtor dbang bskur ba ni /
gtor ma'i snod dbyings kyi gzhal yas khang du gtor ma rig pa rang byung gi lha tshogs gnyis med bde chen bkod pa'i rgyan dang bcas pa /
zhi khro rig 'dzin dang dam pa rigs brgya'i dkyil 'khor gsal la rdzogs pa gnas so sor dbang bskur zhing lha bstim pas dbang dang byin rlabs dngos grub thob cing /
rig pa rtsal gyi dbang bskur rung du smin par byas pa mos /
oM AHhU~M/
ye shes dbang bskur sogs gtor ma gnas so sor gzhung bzhin bskur nas /
ngo bo dbyer med gcig tu gyur par mos /
de rnams kyis rgyud dag cing smin par byas nas /
gsum pa dbang thams cad kyi mthar thug rig pa rtsal gyi dbang bskur ba'i thog mar gnyis 'dzin blo yi dri mas don dam gyi rang zhal sgrib pa'i mtshon byed gdong g.yogs 'ching mdzod /
ces mig dar bkab /
shel dang a yig rigs lnga'i sku rnams brjod tshig dang bstun par mig lam du 'phyar nas /
'o /
rigs kyi bu /
rig pa rtsal gyi dbang bskur zhes bya ba ni 'khor 'das kun la khyab cing /
dus gsum gyi spros pa dang bral ba /
sems can thams cad kyi snying la ye bzhugs 'khor ba'i dus su bral ma myong la /
myang 'das kyi dus su thob pa med pa rang chas su bzhugs pa /
dus gsum sangs rgyas kyi ngo bo /
'di ltar rang la gnas te sngar ma mthong bas lan /
da mthong ba 'di ka bde bar gshegs pa rigs lnga yin pas /
ngan pa logs su ma spang /
bzang po gud nas mi btsal bar ye nas rang la rdzogs pa'i don ngo sprod pa ltar shes par mdzod cig
/a /
me long lta bu'i ye shes sogs /
mi za na 'tshang rgya ba yin no //
de ltar ngo sprod don gyi dbang bskur zhing /
ye shes la ye shes /
chos nyid la chos nyid bstim pas 'khor 'das gnyis med ye sangs rgyas pa'i don la the tshom mi za na 'tshang rgya ba yin zhing /
de la rig pa rtsal gyi dbang zhes tha snyad tsam du byas pa'o //
de ltar ye shes kyi dkyil 'khor mngon du gyur pa'i brdar gdong g.yogs bkrol ba zhu /
de lta bu'i don slar yang dpe dang don gyi sgo nas zhib mor phyes te ngo sprod pa lags pas snyan gtod cig
/dpal rdo rje sems dpa' la phyag 'tshal lo //
'phags pa rnams kyi sogs nas /
don thugs su chud do //
zhes pa'i bar brjod cing /
mchan bu zung dkyus su 'dzud shes na bcug
/min na dor /
de ltar dpe zhing dang sku'i bkod pas mtshon pa de thams cad kyang ngo sprod pa bzhin khyed rnams kyi blo ngor de lta bu'i tshul lam pa zhig 'char snyam byed de /
thams cad kyang ming gis mtshon pa tsam las /
don la rang rig las logs su grub pa med pa'i rang bzhin brjod dus nyid nas rang byung gi ye shes la rdzogs shing /
rdzogs pa nyid nas de nyid rang gi blo ngo las gzhan gang nas kyang ma 'ongs /
gar yang mi 'gags pa'i mtshan nyid can bzhin /
'khor 'das kyi snang cha 'di dag kyang rang gi snang ba tsam du shar tsam nyid nas /
rang rig gi rol pa las gzhan du grub pa dang bral ba'i rang bzhin can yin te /
de snga don ma rtogs pas 'khor 'das dang bde sdug la blang dor du zhen pas rang gis rang bcings te 'khor bar 'khyams pa yin la /
da ni rig pa'i rtsal dbang gi ngo sprod 'di thob pa la brten nas rang byung rang shar /
shar grol dus mnyam /
yid dpyod kyi blo las 'das pa'i don dam gyi dgongs pa las ma g.yos par chu bo'i rgyun gyi rnal 'byor la 'bad par mdzod cig
/de ltar dbang bskur zab mo thob pa'i rtsa ba dang yan lag gis bsdus pa'i dam tshig rnams spyi ltar bsrung dgos pa thugs la nges par mdzad de 'di'i rjes zlos /
gtso bos ji ltar sogs lan gsum /
de ltar 'jam dpal rdzogs pa chen po'i smin byed gtor ma la sogs /
deng nas brtsam ste sogs lan gsum /
'di ltar cho ga zab mo bgyis pa'i dge ba'i dngos po 'di nyid /
sngon bcom ldan 'das rgyal ba shAkya thub pas gnas ri bo bya rkang gi gnas su 'jam dpal gyi chos 'di bka' bstsal pas /
sku las 'od zer bye ba 'bum phrag mang po bkye /
'od zer re re'i rtse la pad+ma re /
pad+ma re la sprul pa'i sku re byon nas /
phyogs bcu'i 'jig rten gyi khams kyi sems can thams cad grol bar mdzad pa de bzhin du /
sangs rgyas kyi zhing khams 'dir bdag gis byang chub mchog tu sems bskyed de /
'jam dpal gyi rtsa ba'i chos 'di bshad cing nyan pas /
phyogs bcu dang khams gsum gyi sems can thams cad skye med ye shes kyi sku thob par gyur cig
/'dzin med rang snang du grol bar gyur cig snyam pas dge ba yongs su bsngo ba dang /
smon lam btab pa 'di chabs cig tu gsung mdzod /
bsod nams 'di yis sogs /
gang tshe blta bar 'dod pa sogs /
slar yang rgyal ba'i 'khor lo rab 'byams rnams mdun gyi nam mkhar byon nas /
slob dpon dang lhan cig tshigs su bcad pa'i dbyangs dang dge legs kyi me tog sil mas slob ma rnams la bkra shis phun sum tshogs pa mdzad par mos /
chos shes bkra shis sogs /
des 'jam dpal rdzogs pa chen po'i smin byed rig pa'i rtsal dbang zab mo rig pa 'dzin pa'i phyag bzhes kyis brgyan pa legs par phul grub pa lags pas /
'di'i sgo nas kyang rang gzhan gyi don gnyis rgya chen po bsgrub par 'tshal /
zhes pas mtha' brgyan /
cho ga'i rjes tshogs la rol zhing lhag ma phyin mthar dbyung bar bya'o ///
/
!
sangs rgyas gling pa'i zab rgya dang po 'jam dpal ye shes sems dpa'i sgrub thabs cho ga rjes gnang dang bcas pa ye shes mchog tu rgyas pa ltar dbang sgrub /
rjes gnang dngos /
rjes chog bcas bya'o ///
/
!
zab rgya gnyis pa 'jam dpal dmar po zhi drag phyed ma longs spyod tshe 'phel gyi sgrub thabs dbang bskur dang bcas pa'i zin bris tshe dbang mchog tu rgyas pa ltar dbang sgrub /
dbang dngos /
rjes bcas bya'o ///
/
!
gter chen bdud 'dul rdo rje'i yi dam dmar nag 'jigs gsum gyi 'jam dbyangs rigs lnga dang dbyangs can ma dmar mo bcas kyi sgrub thabs dbang gi spyi chings ye shes snang ba rnam 'byed ltar /
phyi sgrub 'jam dpal dkar po gzhon nu chu skyes /
nang sgrub 'jam dmar a ra pa tsa blo'i mun sel /
gsang sgrub gser mdog ye shes sems dpa'/
yang gsang dmar ser blo'i mun sel /
zab gsang bla med smra seng yab yum zung 'jug
/dbyangs can dmar mo'i gsang sgrub ste drug po so sor dbang sgrub /
dbang dngos gzhi drug
/rjes chog bcas rim par zhib tshags bya'o ///
/
!
tshe sgrub 'chi bdag bdud 'joms dbang ni /
sangs gling 'jam dmar longs spyod tshe 'phel dang lha sngags sogs 'dra bas der chu bo gcig 'dres su bzhugs par gsungs so //

//de rnams kyis 'jam dpal zhi sgrub kyi skor rnams grub bo ///
/
@/
gnyis pa 'jam dpal drag po gshin rje rol pa'i skor la /
rgya zhang khrom rdo rje 'bar gyi gter byon /
bcom ldan 'das 'jam dpal phyag rgya zil gnon tshe bdag nag po'i dbang
chog pad gnubs chu bo gcig 'dres kyi smin byed ye shes 'khor lo ltar bdag bskyed /
sta gon /
dbang sgrub /
dbang dngos gzhi'i skabs rwa zor gyi thebs brtsi lugs ni /
'phangs pa'i tshe rwa rtsa rtse gnyis ka thebs phyogs dang mig steng du gtad na thebs chen /
gong 'dra las mig 'og tu tshud na gan thebs /
rwa rtse thebs phyogs dang rtsa ba rang la bstan cing mig steng du gtad na brdung thebs nang ma /
de las mig sar gtad na brdung thebs phyi ma ste /
snga ma snga ma mchog go
/de bzhi las phyin ci log tu gyur pa'i bzlog bzhi dang /
rtsa rtse nam mkhar bstan cing sgang tshugs na sgang /
rwa rtsa rtse gnyis ka sar zug na lkugs pa /
zhes bya ste /
de rnams la bskyar /
'on kyang sgang lkugs gnyis po'i rtse mo dgra phyogs su bstan na rgya 'dre'i zor thebs zhes bya zhing /
rgyud nas bskyar dgos dang /
phyag len la dbang dus ji ltar byung yang mi bskyar bar thebs yod dbang mdzad srol mi pham pas gsungs kyang /
smin lugs la bskyar ba bzhin 'dir yang bskyar dgos /
rjes chog bcas bya'o ///
/
!
yang bzlog me'i spu gri ('dod bum /[ 241])ltar dbang sgrub /
dngos gzhir gtor dbang rnon po nang gcod /
rjes bcas bya'o ///
/
!
o rgyan gter bdag gling pa'i gshin rje dregs pa 'joms byed kyi dbang chog bde chen 'dod 'jo ltar sa chog thig gdab dor ba'i dbang sgrub skabs /
'di'i cha lag las gshin gyi rjes gnang sbyar na stabs bde bas /
bka' srung spyi'i gsol mchod rjes /
(nyi)las gshin phrin las pho nya myur mgyogs gtang ba'i dbur /
mchod rdzas dang sman raka byin rlabs dregs 'joms las byang bdud las rnam par rgyal ba'i dga' ston nas 'byung ba blangs te /
rang gzhung mchod gtor brlab pa dang /
mdun rten bskyed pa nas gzung bzlas pa'i mthar thug pa'i bar rjes gnang gi yi ger 'byung ba bzhin btang /
dregs 'joms las byang bzhin tshogs byin rlabs nas /
bsgral bstab mthar rig me dor zhing gnang ba nod /
dbang dngos gzhir mtshams sbyor gyi khyad par ni /
de la rgyal ba sras dang bcas pa thams cad kyi sku'i gsang ba gcig tu bsdus pa /
dpal chen 'jam dpal gshin rje gshed po la rtsa bshad man ngag gi rgyud dang /
bka' babs grub brnyes kyi slob dpon so sos bkral pa'i man ngag gi bka' srol mtha' yas pa bzhugs shing /
gangs can 'dir yang snga 'gyur rnying ma'i phyogs la ngo bo'i dbye ba'i gshed skor rigs lnga dang /
rnam pa ye shes dang /
las dang /
'jig rten pa'i tshul gsum /
phrin las kyi bye brag gshin rje rna cha brgyad ni /
rnon po nang gcod srung ba'i rna cha /
khro 'dus zlog pa'i rna cha /
'phrul 'khor rgyas bsdebs sdeb kyi rna cha /
rlung nag 'khrugs pa 'byed pa'i rna cha /
du ri ka gnan pa'i rna cha /
'char ka nag po mdos kyi rna cha /
srog len gsad pa'i rna cha /
urmo ngan sngags kyi rna cha'am /
yang na /
khro 'dus zlog pa'i rna cha /
urmo gsad pa'i rna cha /
'char ka zor gyi rna cha /
king kang gnan pa'i rna cha /
kha thun thod pa'i rna cha /
'phrul 'khor rgyas bsdebs sdeb kyi rna cha /
rlung nag 'byed pa'i rna cha /
sa tshol du ri ka gtad kyi rna cha ste brgyad sogs su grags pa dang /
phyi 'gyur gsar ma'i phyogs la dmar nag 'jigs gsum nang gses dang bcas pa byon pa las /
'dir ye shes kyi gshin rje gshed po de bzhin gshegs pa'i rigs /
'khor 'das kun gyi phyag rgya zil gyis gnon pa /
zhi khro dril sgrub /
gshed skor rgya mtsho'i bcud dang snying por phyung pa 'di nyid dang 'brel ba'i lo rgyus cung zad cig snyad na /
gter gzhung rdo rje'i lung las /
bdag 'dra mtsho skyes rdo rje thod phreng rtsal :
spre 'u'i lo la ko Sha'i gling du 'khrungs :
sum stong nye bar rgya gar o rgyan sogs :
bstan pa'i rgyal mtshan rtsod med seng ger grags :
zhes dang /
rig 'dzin grub thob thams cad la :
dbang dang gdams pa dpag med zhus :
khyad par drag sngags mthu yi bdag :
phung byed shAn+tiM gar+b+ha la :
'jam dpal rgyud dang sgrub thabs kyi :
snying po gcig bsdus man ngag mchog :
thugs rgyud dwangs ma'i khrag thigs zhus :
nyams blangs rang gi snying la gab :
ces dang /
chos rgyal ngo dang smon lam yul gzigs nas :
stag gi lo la gangs can yul 'dir slebs :
gtsug lag sa btul rab gnas mnga' gsol byas :
chos dang gdams ngag bstan srung drag sngags bcas :
smon lam dbang gis rje 'bangs rnams la bshad :
ma 'ongs don phyir gter kha dpag med sbas :
khyad par lo tsA bai ro tsa na la :
snying po'i bcud mchog gshin rje'i gdams pa bstan :
spel bar mi bya snying la gab byas nas :
ma 'ongs don du zab mo'i gter du sbos :
'di ni thugs kyi brnag pa min re kan :
zhes pa'i bka' gtsigs dang /
khyad par du rnam snang lo tsA ba bai ro tsa na la 'jam dpal gshin rje gshed dregs pa 'joms byed kyi gdams pa yongs su rdzogs pa gnang ba'i tshe /
gser gyi maN+Dal la gan g.yu skar chen 'od 'phro tshom bur bkod pa phyag tu phul :
gus pas phyag grangs med du btsal nas gsol pa :
e ma :
rgyal ba kun 'dus ma lus 'gro ba'i skyabs :
rgya bod kun tu rtsod med sprul skur grags :
rdo rje 'chang dang yon tan dgongs pa mnyam :
dus gsum mkhyen pa'i pad+ma thod phreng rtsal :
bdag la gnang ba'i gshin rje'i gdams skor rnams :
ma 'ongs don du gter du sba lags na :
gter gnas 'don pa'i dus dang gter 'byin gang :
dbang ba'i chos bdag gnod pa'i bdud rigs sogs :
yid ches nges shes bskyed phyir brda bkrol te :
brtse bas dgongs te bdag la bstsal du gsol :
zhes zhus pas :
bka' bstsal pa :
e ma legs so legs so snying gi bu :
ma yengs gus pa'i sems kyis bdag la gson :
da lta dus dang bskal pa bzang gyur cing :
bdag 'dra mtsho skyes pad+ma thod phreng sogs :
mkhas grub lo paN nam mkha'i skar ltar bkra :
mdo sngags gdams pa'i chos kyang dar zhing rgyas :
de phyir da lta'i 'gro rnams skal pa bzang :
ma 'ongs snyigs ma lnga bdo'i 'gro ba rnams :
mi mthun rkyen mang mthun pa'i rkyen nyung zhing :
tshe la longs med sde brgyad 'byung pos 'tshe :
rgyas bshad chos kyang nyams su len pa dka':
blangs kyang bsre lhad zhugs phyir nus mthu chung :
de phyir tshig nyung don 'dril gdams pa 'di :
'di nas shar lho dpal chen sgrub pa'i gnas :
gsang ba'i shel phug byang 'dabs rgyal mtshan 'dra'i :
brag la mi 'gyur rtags thobs sbos shig gsung :
'don dus snyigs ma lnga bdo'i bstan pa'i mthar :
tshe lo sum cu kha ral dus kyi tshe :
sa yi mdangs nyams lo nyes bcud mi 'byung :
gnam gyi 'od nyams char chu sgang gshong che :
skye 'gro'i g.yang nyams mi phyugs nad mug ldang :
sa g.yo ri brag nyil zhing rlung chen 'tshubs :
lus chas spyod lam ya ma zung du 'gyur :
mtha' bzhi'i mi rnams dbus su thags ltar 'grim :
'gro rnams mi dge'i las la 'bad 'bungs 'don :
dge bcu'i bya ba rtsi dug lta bur spong :
chos byed grogs rnams thos bsam sgom sgrub g.yel :
rgyal blon khrims med dmag dang btsan rdzong brtsig :
skye bo rnams kyang ar jag lings la 'bad :
chos spyod nyams dma' sdig spyod ci bsam 'grub :
snyigs ma lnga bdo'i me mo lug gi lo :
gter 'di mi gzhag 'don pa'i dus babs 'gyur :
zhes dang /
de tshe 'di nyid 'byin pa'i skyes bu ni :
da lta'i lo tsA bai ro tsa na khyod :
'pho med chos sku'i dgongs pa mngon gyur kyang :
sems bskyed smon lam btab pa'i mthu btsan pas :
ma 'ongs g.yo ru gra zhes bya ba'i phu :
lung pa byang blta dor ma brkyangs 'dra'i sar :
pha ma tshe dang 'dzin gyis bskyed pa'i bu :
sngags skyes rnal 'byor bya'am khyi yi lo :
lus sgeg rin chen rigs kyi rtags 'chang ba :
gsang ba'i mtshan rtags phyag rgya rnam lngas spras :
pad+ma'i ming can o rgyan bdag la mos :
kun gyi blo dang mi bstun smyo spyod can :
res 'ga' nges 'byung res 'ga' blun po'i tshul :
res 'ga' rig rtsal shes sgo rab tu yangs :
res 'ga' nyon mongs 'khrul pa'i dbang du gtong :
res 'ga' snang srid chos sku'i rol par blta :
ma nges spyod pas sna tshogs 'gro ba 'dul :
smon lam mthu yis zab mo'i gter 'ga' 'byin :
de 'dra'i las can 'brel tshad don dang ldan :
'dud cing bstod rnams bla med byang chub thob :
skyes bu de la bar chad cho 'phrul ldang :
la las gter min rdzun gter g.yo khram dang :
'bar sha mi kha'i ya ga char ltar 'beb :
mdun nas dad pa'i gsol 'debs lhang lhang 'bod :
rgyab nas mi dad skur pa dir dir sgrog :
da lta bdag dang khyod kyis ma thul ba'i :
skye bo mi bsrun rnams kyis dus der 'tshe :
la las skur 'debs la las gdul bya dgag :
la las zas ngan la la'i dam grib phog :
mdor na mi mthun pa yi las kun sgrub :
de tshe sems zhum mi dgos rig rtsal skyed :
gdung shugs dad pas nga la gsol ba thobs :
nga yi thugs rjes skyob bo snying la phur :
ces dang /
de tshe chos 'di dbang ba'i skyes bu ni :
pad+ma nga sprul byang sems rta sbrul lo :
bzang po'i ming can smon lam mtha' btsan pas :
gdams pa 'di nyid gab sbas med par sbyin :
nga drug nga brgyad tshe yi bar chad dang :
pha rol gzhan sde'i gnod pa ma lus pa :
'di nyid nyams su blangs pas nges par bzlog :
khyad par chos 'di'i 'gro don sgo 'byed 'gyur :
zhes sogs dang /
'jam dpal sgrub pa'i las kyi gzhung :
'di ni 'jig rten gsum na dkon :
zhes dang /
zab 'dril dregs pa 'joms byed 'di :
sngon chad rgya dang bod gnyis kar :
rlung phyogs tsam yang ma grags kyang :
smon lam las kyis 'brel ba dang :
snod dang ldan phyir bdag gis bshad :
mi spel nyams su len pa gces :
gzhan du spel na dam tshig nyams :
des na 'di nyid sra ba'i go :
chos mdzad skyes bu srung ba'i mkhar :
bde gshegs spyi dgra sgrol ba'i mtshon :
phas kyi rbod gtong zlog pa'i gshed :
'di yi sngags dang srung ba tsam :
gang gis mthong reg tsam gyis kyang :
bdud tshogs ba mor nyi ji bzhin :
zhes dang /
'di ni gsang ba'i man ngag ste :
pad+ma bdag gi snying bcud yin :
'di yis mi 'thul mi 'joms pa'i :
nus mthu ldan pa gzhan yod min :
zhes dang /
bdag nyid byang chub sgrub pa dang :
pha rol rbod gtong zlog pa dang :
byad ma rang gshed dbab pa'i phyir :
phyir zlog man ngag 'di kho na :
zhes dang /
'di ni kun gyi yang snying ste :
bdud sde bye ba 'bum sde yang :
skad cig nyid la brlag par byed :
de phyir 'di la nan tan mdzod :
ces sogs 'byung khungs lo rgyus ma 'ongs tha ma'i snang tshul /
gang du sba ba'i gnas /
'don pa'i dus rtags /
gter 'byin gyi skyes bu /
zab chos kyi bdag po /
dgos gnad kyi che ba la sogs pa gsal bar bstan pa bzhin /
lo chen bai ro tsa na'i gsung gi rnam par 'phrul pa /
o rgyan gter bdag gling pa pad+ma gar dbang 'gyur med rdo rje rtsal gyi gter kha gnyis pa /
slob dpon chen po'i bdud rtsi yon tan gyi gnas mchog
/o rgyan mkha' 'gro'i gling dang mtshungs pa'i yar lung shel gyi brag dpal chen sgrub phug gi byang 'dabs /
brag rgyal mtshan 'dra ba'i ngos su mkha' lding rgyal po'i brtul zhugs kyis gshegs shing /
rdzu 'phrul gyi bkod pa rmad du byung bas gdan drangs pa 'jam dpal gshin rje gshed dregs pa 'joms byed kyi dkyil 'khor du smin byed kyi dbang bskur zab mo bsgrub par bgyi ba la sogs kyis mtshams sbyar la maN+Dal /
gnyis su 'dzin pa'i rtog sgrib kyis rang byung don gyi lha zhal ma mjal ba'i brdar gdong g.yogs 'ching mdzod /
'bru gsum gyis mig dar gtad /
lha dang mjal ba'i phyag rten mtshon byed rin po che'i me tog gi phreng ba re phyag tu thogs par mos /
A khaM bI ra hU~M gis me tog sbyin /
bla ma 'jam dpal phyag rgya zil gnon gyi ye shes sku dang tha mi dad pa la mos gus gdung shugs drag pos gsol ba 'debs pa 'di'i rjes zlos /
e ma bla ma sogs lan gsum /
de ltar zhus pa'i lan du spro ba bskyed cing gnang ba sbyin pa ni /
e ma snod dang sogs /
sdom pa thams cad kyi gzhi rten skyabs su 'gro ba'i slad du /
mdun gyi nam mkhar dkon mchog kun 'dus bla ma 'jam pa'i rdo rje'i dkyil 'khor ba rtsa gsum rab 'byams kyi 'khor lo mkha' khyab tu bzhugs pa'i spyan sngar /
bdag sogs sems can thams cad deng nas byang chub bar du rtse gcig gus pas skyabs su 'gro ba'i blos 'di'i rjes zlos /
las byang ltar /
na mo :
bdag dang mtha' yas sogs lan gsum /
rang rig ye shes snying po'i rang ngo ma shes par 'khrul rtog gi dbang gis 'khor bar 'khyams pa'i 'gro rnams bde chen gyi sar bsgral ba'i phyir smin byed kyi sgor zhugs nas /
rim pa gnyis kyi rnal 'byor dang ldan pas phrin las rab 'byams brtsam par bgyi'o snyam du sems bskyed pa 'di'i rjes zlos /
rang rig rang ngo sogs lan gsum /
dbang gi srog lam gyi rtsa ba rdo rje theg pa'i dam tshig dug lnga ye shes lnga'i ngo bor shes pa sogs yan lag bslab bya lnga phrag lnga dang /
rigs lnga'i brtul zhugs rnams tshul bzhin du bsrung ba'i blos 'di'i rjes zlos /
dug lnga dag pa sogs dbang chog ltar lan gsum /
khyad par zhi ba'i phrin las kyi yul du ma gyur pa bstan dang rnal 'byor la 'khu ba sogs ma rungs pa rnams tshar gcod rjes su 'dzin pa'i phyir /
'jam dpal drag po'i bsnyen sgrub las kyi sbyor ba rnams brtsam par bya'o snyam pas 'di'i rjes zlos /
he ru kaHdpal sogs lan gsum /
khyed rang rnams las kyi rdo rjes khrid de yol ba'i nang du drangs shing /
dkyil 'khor gyi sgo bzhi shag gis phye bar mos /
dzaHhU~M sogs nas /
dzaHdzaHbar brjod /
khyed rang rnams dkyil 'khor chen po'i shar sgo nas zhugs te /
rim par lha tshogs rnams kyi zhabs la phyag 'tshal bar mos pas /
thal mo gnas gsum du sbyor la 'di'i rjes zlos /
oM na maHsogs lan bzhi /
de rnams kyis phyi rol nas 'jug pa rnams grub /
nang 'jug gi sngon 'gro 'di lta bu'i gsang ba gzhan la mi bsgrag par gdams shing /
rdo rje spyi bor bkod de dam la bzhag par mos /
hU~M:
'jam dpal gshin rje'i sogs /
bdud rtsi dang sbyar ba'i dung zhal gyi chu nan sbyin pa snying dbus ye shes sems dpa' dang dbyer med du gyur nas /
dam tshig bsrungs na dngos grub thob cing /
'das na gshed mar 'gyur ba'i don dran par mdzod cig
/hU~M:
'di ni dam tshig sogs nas /
slob ma lhar bskyed /
byin dbab /
brtan par byas rjes /
de ltar khyed rang rnams lha'i skur gsal zhing /
ye shes kyi dkyil 'khor du bcug pas /
deng phyin chad lha dang spyod yul mnyam pa'i skal pa can du nges pa'i rtags su dpal dang dur khrod kyi chas gos sbyin pa rnams gnas so sor bgos par mos /
hU~M:
sngon tshe dpal chen sogs /
sngar byin pa'i me tog de nyid lha la bzang ngan med kyang /
rang rig dang sngon nas 'brel ba gang yin pa'i lhag pa'i lhas bzhes su gsol snyam pa'i dmod 'dor ba dang bcas /
'di'i rjes zlos kyis me tog phyag rgya'i dkyil 'khor du dor cig
/hU~M:
khrag 'thung gshin rje'i sogs /
de ltar phul pa'i me tog gtso bos bzhes te /
slar khyed rang rnams la dbang rtags cod pan gyi tshul du spyi bor bcings par mos /
hU~M:
thugs mchog 'jam dpal sogs /
ma rig pa'i sgrib g.yogs mig dar dang lhan cig gser gyi thur mas bsal bar mos /
gshin rje gshed pos sogs nas /
thob par 'gyur :
des phyi ltar mtshan ma rdzas kyi sogs yig chung nas /
grub pa'i brda don shes par mdzod cig /   'dir dkyil 'khor mthong bstan zur byang zhig kyang dbang chog rjes yod /mchan /
de rnams kyis phyi nang gi 'jug pa'i chos rnams grub nas /
dngos gzhi la bum gsang sher ye tshig dbang bzhi rim par 'byung ba las /
de rnams zhu ba'i yon du maN+Dal /
gsol ba gdab pa 'di'i rjes zlos /
sngon tshe bde bar sogs nas /
nam mkha' gang bar spyan drangs pa la slob dpon gyis mchod cing gsol ba 'debs par gyur /
oM badzra puSh+pe nas /
shab+da pra tIts+tsha swA hAs mchod /
de bzhin gshegs pa sogs la bar skabs kyi yig chung kha bsgyur phran bus zur brgyan nas mtshams sbyor byas na 'thus pa gong 'og kun la 'gres shing /
sku dbang rdzogs mtshams /
gnyis pa gsung gi dbang bskur ba ni /
lha tshogs rnams kyi mgrin pa nas gsung sngags kyi phreng ba'i tshogs 'phros /
khyed rang rnams kyi mgrin par thim pas /
ngag la gsung gi dbang dang byin rlabs ma lus pa zhugs te /
bzlas brjod kyi rim pa la 'jug pa'i mthu thob par mos /
hU~M:
sna tshogs rnam rtog sogs nas /
yon tan gtor dbang mtha' bar bskur /
lnga pa phrin las drag po mngon spyod sgrol ba'i dbang bskur ba'i don du dpon slob gnyis ka 'jam dpal gshin rje gshed dregs pa 'joms byed kyi gsal snang rdzogs shing /
nga rgyal brtan pa'i ngang nas bdag gi brjod tshig dang mthun pa'i ting nge 'dzin rnams la 'jug par 'tshal /
brub khung nya bo dang bcas pa slob dpon gyi mdun du bkod /
brub khung stong pa'i ngang las /
e las lcags sreg gi khang sgrom zur gsum pa bang rim dgu pa kha khyer dog cing gting zab pa /
'og na 'dod chags kyi khrag mtsho khol ba /
logs la zhe sdang gi me rlung 'tshubs pa /
steng na gti mug gi mun pa gtibs pa /
mtshon cha'i char 'bebs shing nad dang dug gi rlangs pa 'phyo ba /
than dang ltas ngan gyi cho 'phrul sna tshogs mi zad par 'khrugs pa /
las byed gshin rje'i dmag tshogs seng ge ltar rngams pa /
stag ltar 'phyo ba srin po ltar khros pa sha za ltar rgyug pa /
rgyob rgyob dang sod sod kyi sgra 'brug ltar sgrog pas gang ba /
srid pa las kyi btson khang drag po de'i nang du nr-i tri dud kha yongs su gyur pa las /
dgra bgegs de rnams lus gcer bu rid pa /
mdog nag cing dran pa nyams pa mya ngan gyi phyag rgya can /
bu ga dgu nas rnag khrag 'dzag pa gnod byed thams cad 'dus pa'i ngo bor gyur /
slob dpon gyis g.yab dril 'gugs rgya bcas /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang /
snying po dang phyag rgya dang ting nge 'dzin rnams kyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par bcom ldan 'das 'jam dpal gshin rje'i gshed po'i dkyil 'khor gyi lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas /
bstan dang 'gro ba'i spyi dgra /
khyad par rig pa 'dzin pa bdag cag dpon slob yon mchod 'khor dang bcas pa rnams la snga dgra lag gis bdar pa /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang gzugs med gnod byed bgegs kyi tshogs dang bcas pa thams cad /
srid pa gsum gyi khongs gar gnas gar bros kyang skad cig yud tsam gyis dmigs pa'i rten 'di la khug cig
/sgrub sngags sham bur /
che ge mo A kar+ShA ya dzaH
zhes dgug gzhug nan tan du bya /
slar yang nan gyis 'gugs phyir pho nya 'gyed pa ni /
dza :
khrag 'thung 'jam dpal gshin rje yi :
las byed bka' nyan pho nya'i tshogs :
khyod kyi dam tshig dus la babs :
sprul pa 'gyed pa'i dus la babs :
dgra bgegs 'gugs pa'i dus la babs :
sdang ba'i dgra dang gnod pa'i bgegs :
gang la bya ba khyod kyis shes :
bla srog rnam par shes pa kun :
ma shor ma gtang khug la shog :
btab pa'i dus las ma 'da' bar :
zhing bcu tshang ba'i dgra dang bgegs :
thams cad ma lus myur du khug :
lcags kyu can gyis snying nas drongs :
zhags pa can gyis yan lag chings :
lcags sgrog can gyis dbang po sdoms :
dril bu can gyis myos su chug :
las kyi rlung gis rgyab nas phul :
'jigs pa'i mun pas mdun nas bsus :
skad cig de ni yud tsam la :
rang dbang med par khrid la shog :
a mu ka sarba nr-i tri badzra aM ku sha dzaHdza :
zhes brjod cing /
'di skabs spros pa la dga' na /
brjod tshig dang bstun pa'i phyag rgya sogs rim par gdab cing /
'gugs dmigs bcas kyis bkug
/lha dang dbye ba ni /
ling+ga dbye rdzas kyis bdug cing /
sgro gnyis kyis 'byed la /
hU~M:
dbye byed las kyi pho nya'i tshogs :
las ngan sdig can dgra bo 'di :
bsrung zhing skyob par byed pa yi :
ye shes 'jig rten lha yi tshogs :
phrol cig phyes shig rnam par phyes :
mnyam por 'ong ba'i bdud dang sprod :
ma ma trag rak+sha mA ra ya phye phye :
nr-i tri de wa sarba u tsa ta ya phaT:
nyes pa bsgrag pa ni /
hU~M:
dug lnga'i dbang gyur las ngan khyod :
bsgral ba'i zhing bcu tshang ba ste :
snying rjes khros nas bsgral bar bya :
byang chub mchog tu sems skyed cig :
thun rdzas rnams sde brgyad kyi dmag tshogs nad mtshon dug char dmigs bya'i steng du phab pas lus sems rdul du brlags par bsam la /
thun brab cing /
hU~M:
khrag 'thung 'jam dpal gshin rje yi :
pho nyar mngags pa thun gyi bdag :
dgra bgegs sgrol phyir las la ya :
sna tshogs drag po rdzas kyi thun :
glog ltar 'khyug cing thog ltar 'beb :
dgra bgegs lus srog 'ben la ya :
e ya ma rA dza dgra bgegs byad ma sha trUM trig nan :
srog nr-i tri hur thuM dza :
mA ra ya rbad sod :
khaM shag ro myag mug ti rbad :
dgra bo'i srog rtsa mA ra ya chod :
thuM ril rbud :
e myag thun b+h+yo :
mA ra ya rbad dza :
dpon slob gnyis ka 'jam dpal gshin rje gshed kyi gsal snang dang ldan pas /
slob dpon gyi rtsa ba'i phyag gi sor mo rnams rigs lnga yab yum bcur gyur /
sa ma ya hoH
rjes su chags pa'i sbyor bas snyoms par zhugs pa'i sras mchog badzra kI la ya sku stod srin po khros pa'i nyams can mthing nag
/phyag gnyis phur bu bsgril ba /
lte ba man chad chu srin gyi kha nas gnam lcags 'bar ba'i dbal zur gsum rno ba'i khong seng du lha'i pho brang gnas dang bcas pa /
rtse mor dregs pa'i dmag tshogs las la rngams shing dus me'i tshwa tshwa 'phro bar gyur /
oM ya ma kro d+ha badzra kI li kI la ya kA ya wA ka tsit+ta a b+hi Shiny+tsa mI/
phur pa las byung ba'i 'od zer gyis rgyal ba sras dang bcas pa'i byin rlabs nus mthu 'od zer gyi rnam par spyan drangs /
de nyid la thim pas khams gsum dus gcig tu sgrol ba'i mthu dang ldan par gyur pa'i sras mchog phur bu slob bu'i phyag tu gtad pas /
srid gsum sgrol ba'i nus dbang thob par mos /
dbang chog ltar /
hU~M:
'jam dpal khros pa sogs sngags dang bcas pas lag tu gtad /
phur bu sras mchog dngos su gsal ba dmigs bya'i snying gar 'dril zhing btab pas /
nyon mongs pa'i bag chags bde chen ye shes kyi klong du bsgral bar mos /
hU~M:
khro rgyal khrag 'thung chen po yi :
sras mchog badzra kI la ya :
bsgril bas lha yang skrag byed na :
btab pas dgra bgegs smros ci dgos :
zhing bcu tshang ba'i log 'dren 'di :
sgrol cig ye shes klong du sgrol :
e myags ya rngubs mug sha ka dun badzra kI li kI la ya hU~M phaT:
de nas brten pa dbyings su bsgral ba'i dgongs pa rnam gsum ni /
phur pa las 'od zer 'phros /
kho la phog
/bdud bzhi rang gshed du dbab nas 'khor lo bzhi'i rtsa rnams bcad /
klad khrag khrug gis 'dres /
gzugs phung gi 'byung ba'i dwangs ma rim bzhin 'dus nas tshe rten a dang /
rnam shes nr-i'i rnam par 'dus pa phur rtse'i hU~M gis blangs nas rang la bstims pas /
a dkar 'od kyi rang bzhin snying gar thim tshe dpal gzi brjid 'bar /
nr-i de phaT kyis 'phangs pas phur pa'i khong gseng nas zhugs /
las ngan gyi rnam smin bkrus /
dwangs ma hU~M du gyur pa rgya mdud kyi mgor thon nas 'jam dpal ye shes sems dpa'i thugs kar thim par bsam la /
skye med dbyings su sgrol ba'i dgongs pa bstan pa ni /
e ma khams gsum sems can rnams :
ma rtogs 'khrul pa snying re rje :
snying rjes bsgral ba'i dam tshig ni :
bsad cing mnan pa ma yin te :
thugs rje'i thabs kyi sbyor ba yis :
phung po bsgral ba'i zhing du byas :
rnam shes yum gyi mkha' la sba :
ye shes dpa' bor byin brlabs te :
rig pa skye med dbyings su 'phang :
khyod ni rgyal ba'i sras su bskyed :
a phaT/
ces dgongs pa bskyang /
slar yang rten gzhi bag chags 'khrul pa'i gzugs phung /
phyag mtshan ral gri la sogs mtshon cha'i tshogs kyis dum bur gtubs par mos /
hU~M:
snying rje khros pa'i khro rgyal gyis :
ye shes rno dbal mtshon cha yis :
dgra bgegs bag chags 'khrul sems bsgral :
rnam shes chos kyi dbyings su thim :
e myags ya rngubs mug sha ka dun :
a mu ka sha trUM trig nan rbad nan :
tsit+ta thuM ril rbad :
che ge mo'i srog nr-i tri hur thuM dza :
kham shag ro myags mug ti rbad :
mA ra ya rbad :
ces ral gris gtub /
tho gtun thabs shes rol pa'i mkha' gsang sbyor bas bag chags kyi lus skye med dbyings su rdul du brlags par mos /
hU~M:
rdungs shig rdo rje 'bar ba'i gtun :
bka' las 'da' byed sdig can rnams :
khro mo 'bar ba'i gtun khung du :
rdo rje tho bas brdung byas pas :
lha yang rung ste brlag byed na :
dgra dang bgegs la smros ci dgos :
oM pad+ma a ko Ta ya kha thaM kha thaM:
zhes brdung /
dgra bgegs bsgral pa'i sha khrag bde chen byang chub sems kyi bdud rtsi'i rang bzhin du byin gyis brlabs shing 'khyil pa /
dkyil 'khor lha tshogs bka' sdod dang bcas pa'i zhal du bstab par mos /
hU~M:
bskal pa'i me ltar 'bar ba'i klong :
'jam dpal khro rgyal gshin rje'i gshed :
sku ni ri rab lta bur bzhengs :
gnam sa lta bu'i zhal gdongs la :
gangs ri gtams 'dra'i mche ba gtsigs :
glog dmar 'khyug 'dra'i ljags rkyongs la :
zhing bcu bsgral pa'i sha khrag rus :
dug gsum sku gsum klong du 'bul :
bzhes shig rol cig kha raM khA hi :
oM a kro te ka ya mAn+ta ka sa pa ri wA ra ma hA mAM sa rak+ta keM ni ri ti tsit+ta ba su ta kha kha khA hi khA hi :
ling ro bdud rtsir sbar pa bstab /
lha tshogs rnams kyis sogs dbang chog ltar mchog dbang gsum rim par bskur ba shis brjod mgo bar grub rjes /
de rnams kyis 'jam dpal gshin rje gshed dregs pa 'joms byed kyi rtsa ba'i dbang bskur legs par grub nas /
de dang rjes su 'brel bar bcom ldan 'das las kyi gshin rje sogs 'chi bdag las kyi gshin rje'i rjes gnang gi cho ga ltar mtshams sbyar la maN+Dal /
gsol ba gdab pa 'di'i rjes zlos /
rdo rje 'dzin pa sogs lan gsum /
rgyud dag par bya ba'i slad du bla ma dang mdun bskyed dbyer med 'jam dpal zhi khro'i lha tshogs mngon sum du bzhugs pa'i spyan sngar /
phyag mchod /
nyes bshags /
yi rang /
bskul zhing gsol ba /
bzhugs gsol /
byin dbang zhu ba bcas yan lag bdun pa'i don gsal 'debs bzhin pas 'di'i rjes zlos /
spros pa kun zhi sogs dregs 'joms las byang ltar lan gsum /
de nas rjes gnang dngos la 'dun pa 'di bzhin du mdzod /
slob dpon nyid 'jam dpal gshin rje'i gshed dregs pa 'joms byed sku mdog mthing nag
/zhal gsum g.yas dkar g.yon dmar dbus mthing ga
/phyag drug g.yas gsum 'khor lo ral gri gri gug
/g.yon gsum thod khrag be con sdigs mdzub /
zhabs bzhi g.yas bskum g.yon brkyang gis pad nyi chu glang dregs pa klu gnyan sa bdag gi gdan la 'gying ba /
yum za byed bai tA li gri thod 'dzin pa dang mnyam par sbyor ba /
sku la dpal dang dur khrod kyi chas kyis brgyan cing /
dbu gtsug tu bya khyung lding ba /
sku las sprul pa'i khro tshogs 'phro ba /
bskal me'i phreng ba 'khrigs pa'i klong na bzhugs par gsal ba dang /
mdun du bshams pa'i gtor ma bka' sdod las kyi gshin rje 'khor dang bcas pa dang /
khyed rang slob ma rnams gtso rkyang gi sku bdag gis brjod pa'i tshig ris las 'byung ba bzhin gsal 'debs par 'tshal /
oM ma hA shUn+ya tA sogs las gshin gyi phrin las ltar /
skad cig gis lhags par gyur pa rnams mdun bskyed la bstims /
tha tshig bsgrags shing dam la bzhag
/mchod cing bstod pas dgyes te ji ltar bcol ba'i bka' la nyan par mos shig
/spos rol dbyangs kyis /
hU~M:
lho phyogs gshin rje'i sogs bstod pa'i mthar /
de nas slob dpon gshin rje'i gshed du sogs /
de ni sku'i rjes su gnang ba yin no //
yang slob dpon gshin rje'i sogs /
thugs rgyud bskul /
mdun bskyed las sogs rigs 'gre sbyar zhing gsung dang thugs kyi rjes gnang sbyin /
de nas bka' bsgo ba ni /
slob dpon gshin rje gshed du gsal ba'i thugs ka'i 'od zer mdun bskyed la phog pa'i rkyen gyis mdun bskyed gtso 'khor rnams gus shing 'dud pa'i tshul dang bcas /
bdag gis bka' bsgos pa ltar phrin las rab 'byams bsgrubs shing /
byang chub bar du mi 'bral bar 'grogs par khas blangs par mos shig
/hU~M:
sngon tshe 'jam dpal sogs bka' bsgo'i mthar /
gtor ma'i lha tshogs 'khor dang bcas pa khyed rang rnams la thim pas /
bdag dang dregs pa gnyis su 'dzin pa'i rtog pa las grol ba 'khor 'das mnyam nyid rang rig ye shes kyi klong du rdzogs par shes pa'i sa mA d+hi la mnyam par 'jog 'tshal /
zhes cung zad nyams skyong du bcug
/slar yang gtor ma'i lha sngar bskyed pa bzhin rtsal snang ma 'gags rol par lam ste gsal ba dang /
khyed rang rnams kyi lce la bdud rtsi sbyin /
mgo bor rdo rje bzhag pas dam tshig gnyan po gcig tu bsre ba yin pas don go bar mdzod /
oM ya ma sogs /
de ltar rjes gnang zab mo thob pas deng phyin gsang ba'i dam tshig spyi dang /
khyad par 'di nyid kyi mchod bstod bskul ba la brtson pa'i sgo nas bsnyen sgrub las kyi sbyor ba yal bar mi 'dor zhing brtson pas bsgrub pa sogs g.yar dam gnyan po tshul bzhin du bsrung ba'i blos 'di'i rjes zlos /
deng nas rdo rje'i sogs /
dbang chog bde chen 'dod 'jo'i mjug ltar mtshams sbyor spyi mthun bcas /
bkra shis /
dam bsgrag gzung /
gtang rag
/lus dbul /
dge bsngo bcas spyi ltar dang /
cho ga'i rjes chog tshogs la rol pa phyin mthar dbyung ngo ///
/
!
pad+ma 'od gsal mdo sngags gling pa'i snyan brgyud gshin rje'i thugs thig gi smin byed kyi rim pa chu 'babs su bkod pa ye shes bdud rtsi'i bcud sbyin ltar dbang sgrub /
dbang dngos kyi mjug
/smin byed dbang bskur ba'i cho ga zab mo legs par grub pa lags /
smin pa grol bar byed pa khrid kyi rim pa gsan pa'i yon du maN+Dal phul /
zhes maN+Dal 'bul du gzhug
/de'ang rgyud dang man ngag thams cad kyi snying po'i yang bcud phyung pa'i khrid tshul 'di la sngon 'gro snod rung du bya ba /
dngos gzhi 'khor lo rnam bzhi'i dgongs pas grub mtha' dbyings su skyel ba gnyis su yod pa las /
dang po sngon 'gro snod rung du bya ba la /
nges 'byung gis blo bcos pa /
skyabs sems kyis gzhi 'ding ba /
bla ma'i byin rlabs ye shes 'beb pa gsum du bstan /
gnyis pa 'khor lo rnam bzhi'i dgongs pas grub mtha' dbyings su skyel ba la /
dang po sbyang gzhi gnas pa'i 'khor lo 'od gsal snying po'i gnas lugs thos pa'i lta bas gtan la 'bebs /
gnyis pa sbyang bya srid pa'i 'khor lo rtsa rlung byang chub kyi sems la bsam pa'i shes rab kyis sgro 'dogs bcad /
gsum pa sbyong byed 'dul thabs sprul pa'i 'khor lo la /
bum dbang lam byed dbyibs kyi lam la brten nas 'khrul pa'i snang ba sbyang /
gsang dbang lam byed sngags kyi thabs la brten nas kun brtags kyi zhen pa sbyang /
sher dbang lam byed gsang rtsa'i gnad la brten nas nyon mongs kyi rtsa ba gcod /
tshig dbang lam byed ka dag gi dgongs pa dang lhun grub snang ba'i gdangs la brten nas chos thams cad zad sar bskyal pas /
bzhi pa sbyangs 'bras gdod nas bzhugs pa'i 'jam dpal ye shes kyi 'khor lo mngon du byed pa'i tshul rnams /
don rgya che la tshig nyung ngus bstan pa'i rtsa ba'i gzhung rdo rje'i gsung 'di ltar lags pas thugs la nges pa zhu /
mchog gi ye shes lam byed pa :
sogs gter gzhung ltar /
mthar thug 'bras bu chen po 'o :
zhes pa'i bar nus na don 'grol la bshad /
mi nus na brda 'phrod nges dal bar bklag mthar /
zhes ji skad bstan pa'i bsgom don rnams rgyud la sbyor bar mdzad 'tshal /
de rnams kyis 'jam dpal gshin rje'i thugs tig gi smin grol rim pa cha tshang ba lags pas sogs kyis mtshams sbyar la dam tshig bsgrag gzung sogs gzhung ltar rjes chog rigs bcas bya'o //    'dir 'jam mgon dbang khrigs gzhan phyag rgya gsang ba'i bcud 'dus kyang bzhugs pa gang rung zhig las gzhan de'i mtshams sbyor rnams kyang lung gi skabs bklag dgos pa yin no /mchan ///
/
!
o rgyan mchog gyur gling pa'i zab pa skor bdun gyi gshin rje tshe bdag nag po lcags byang ma'i smin byed mtshams sbyor gyis brgyan pa stong srog 'khor lo'i bcud 'beb ltar dbang sgrub kyi skabs zab bdun sngon 'gro'i spyi chings mjug
/slar 'dus rgyu yi yi ger thim :
zhes pa'i 'phros su /
raM yaM khaM:
s+pha ra Na phaT:
saM ha ra Na hU~M:
rgyu las e yaM ra suM keM raM b+h+rU~M:
'phros pas e las nam mkha' mthing nag brdal :
yaM las rlung nag sra zhing brtan pa'i nang :
ra las khrag mtsho dmar nag zlum zhing 'khrugs :
suM las rin chen sa gzhi brdal ba'i steng :
keM las rus pa'i ri rab dpangs mtho brjid :
raM las bskal pa'i me chen 'tshubs 'khyil 'bar :
b+h+rU~M las dur khrod 'jigs pa'i gzhal yas khang :
srung ba'i 'khor lo dur khrod brgyad rnams grub :
hU~M:
e las e ka dzA Ti zil gnon 'khyud :
sogs shog dril bzhi pa dang sbrel ba sogs skabs dang sbyar /
dngos gzhi dbang rkyang lugs su bskur /
rjes chog bcas bya'o ///
/
!
drag sngags kyi zab pa gshin rje'i gshed ma hA yo ga ltar bsgrub pa'i dbang bskur 'khor lo rol pa'i bcud 'dren ltar dbang sgrub /
dbang dngos /
rjes rim bcas bya'o ///
/
!
gu ru chos kyi dbang phyug gi gshin rje 'char kha nag po'i gdong zor gnam lcags spu gri 'bar ba'i zor dbang gnam lcags 'khor lo dang zor dbang thun mong ma yin pa dkyus gcig tu bskur ba'i tshul gnam lcags zhun thig ltar dbang sgrub lha bskyed skabs dbang bskur byin rlabs bsdus pa byed na /
spyi bo'i rigs lnga snyoms 'jug chus :
dug lnga'i sgrib sbyangs phung po lnga :
gnas 'gyur rigs lngas dbu brgyan gyur :
oM hU~M trAM hrI A:
gnas gsum zla ba pad nyi la :
oM AHhU~M gi 'od zer gyis :
rgyal ba'i rdo rje gsum spyan drangs :
thim pas rnam snang 'od dpag med :
mi bskyod pa yi sku ru gyur :
oM AHhU~M:
gtso 'khor kun gyi gnas gsum gyi :
'bru gsum 'od zer 'bar ba las :
'od 'phros ye shes sems dpa'i tshogs :
rang bzhin gnas nas sa mA dza :
spyan 'dren sogs bya /
dngos gzhi zor dbang thun mong ba dang thun min /
rjes chog bcas bya'o ///
/
!
sangs rgyas gling pa'i zab rgya gsum pa 'jam dpal nag po yang zab thugs kyi tshal pa'i phrin las rjes gnang dang bcas pa mthu stobs mchog tu rgyas pa ltar dbang sgrub skabs /
mdun bskyed bzlas dmigs ni /
mdun bskyed thugs kar nyi steng gnam lcags kyi //
mchod rten bre nang rdo rje hU~M gis mtshan //
bum ltor be con yaHdang ri rab nang //
thod dbyug b+h+yoHsa mtshan mchod rten phyi rol sngags //
gsal 'tsher brjid ldan phreng bas bskor bar gsal //
bdag bskyed thugs ka'i sa bon sngags phreng las //
'od 'phros zhal thon mdun bskyed zhal du zhugs //
thugs srog sngags phreng la thim byin rlabs dbyig
/'od zer tshul thon mdun bskyed thugs ka nas //
tshur phyung bdag thugs sngags kyi 'khor lor thim //
mgal me lta bur drag tu 'khor ba las //
'od phreng phar 'phros rgyal ba'i dkyil 'khor mchod //
tshur 'dus bdag dang sgrub rdzas rnams la thim //
bkrag mdangs 'od zer mthu stobs 'bar bar bsam /
zhes sbyar /
dbang dngos /
rjes chog bcas bya'o ///
/
!
rat+na gling pa'i rta mgrin gsang 'dus kyi 'jigs byed me'i spu gri'i dbang bskur gyi cho ga gsal bar bkod pa 'gyur med snying po ltar dbang sgrub /
dbang dngos gzhi grub rjes /
chags med yig cha ltar /
de nas 'jam dpal khros pa'i bka' sdod 'chi bdag las kyi gshin rje'i bka' gtad zab mo zhu ba'i yon du maN+Dal phul /
bla ma 'jigs mdzad khro bo'i rgyal por gsal ba la gsol ba 'debs pa 'di'i rjes zlos mdzod /
bcom ldan rdo rje sogs /
rgyud sbyong ba'i slad du tshogs kyi zhing mchog rgya mtsho gsal btab pa'i spyan sngar bdun rnam dag 'bul ba'i blos 'di'i rjes zlos /
dkon mchog gsum la sogs /
bka' gtad zab mo bgyid pa'i thog mar khyed rang rnams gnyan po stobs kyi phyag rgya'i lha 'di ltar gsal thobs shig
/swa b+hA was sbyang /
stong pa'i ngang las khyed rang rnams gang du gnas pa'i go sar e gru gsum gyi dbus su glang rgod zung bzhi nyi zla pad+ma'i gdan la /
sems nyid hU~M mthing nag las 'od zer 'phro 'dus don gnyis byas /
gdug pa can tshar bcad /
