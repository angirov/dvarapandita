\u0f88
zab lam bde gshegs kun 'dus las :
bka' srung lha chen gyi lo rgyus bzhugs so :
\u0f88\u0f88\u0f88\u0f88
dbang gi bdag nyid pad+ma he ru ka la phyag 'tshal lo :
thugs rje chen po'i bka'i srung ma 'jig rten na drag rtsal dbang phyug grub pa'i lha chen 'di ni ngo bo gdod nas mi 'gyur ba spyan ras gzigs su mngon par byang chub pa 'o :
rang bzhin ma 'gags pa'i rtsal zhi ba dang khro bo cir yang snang ba 'o :
thugs rje kun khyab kyi cho 'phrul las lha chen du srid pa 'o :
de yang rgya gar gyi yul kun du bud+d+ha'i bstan pa ches cher dar zhing rgyas par gyur pa na :
mu stegs rnams kyis ma bzod de tha snyad kyi rtsod pa dang rig sngags kyi sbyor bas dregs pa can 'gugs pa dang gnyen por sprod pa sogs thabs sna tshogs kyis gnod pa byed do :
de las lho phyogs su 'jig rten gyi lha dang klu mthu bo che du mas kyang mu stegs kyi rigs la dngos grub ster zhing nang pa rnams la 'tshe bar byed do :
de'i tshe bdag gis 'dul ba'i dus la babs par rig nas lho phyogs su song ste ston pa lnga brgya po thams cad rtsod pas tshar bcad nas nyams par byas pas de dag gi yid khong du chud nas slar yang tsan dan gyi nags su rigs sngags kyi sbyor ba sgrub par byed do :
der rgyal dang ldan pa'i stong gi nam phyed na bdag nyid bzhugs pa'i gnas su sa g.yo ba dang ljon shing rnams 'khrugs shing sgra 'byin pa dang 'od dmar po ta la tsam khyil khyil byed pa sogs :
cho 'phrul sna tshogs snang bar byed do :
bdag gis rdo rje lta bu'i ting nge 'dzin gyis zil gyis mnan nas dbang du bsdus pas 'od de nyid skyes bu bzhin bzang dmar zhing chags pa'i tshul can me tog gi rgyan dang ldan pa gcig tu gyur nas bka' ci bstsal 'bangs su mchi 'o zhes phyag byed cing zhabs la 'dud par gyur to :
der bdag gis shes bzhin du mi ma yin gyi rigs su gtogs pa 'dra ba zhig mchis na su zhig cho 'phrul 'di dag ni gang gi mthu zhes dris pas :
de na re bdag ni 'jig rten na che ba'i mthu rtsal grub pa dbang phyug ma hA de ba zhes bya ba ste :
tsan+dan gyi nags su mu stegs ston pa rnams kyis rig sngags kyi sbyor bas bskul pa las 'dir mchis pa 'o :
cho 'phrul de dag ni bdag gi mthu 'o :
'gro ba gzhan dag ni bdag gi cho 'phrul phra mo res kyang 'gugs shing gsod par byed pa 'o :
slob dpon gyi dgongs pa ni bshigs par ma nus pas bdag nyid mi bzad pa'i cho 'phrul gyis spa bkong bar gyur na khyod ni sangs rgyas thams cad kyi spyi dpal du nges pas gus shing 'dud pa lags :
bzod par mdzod cig 'bangs su mchi 'o :
zhes srog gi snying po rgyud gces gnad dang bcas pa thams cad mdongs gsol du phul lo :
der bdag gis mi 'gyur ba'i bka' gtsigs su phab nas dam pa chos kyi srung mar gnyer gtad dbang bskur nas dam tshig gi gsos btab :
der bdag nyid thugs zhi ba chos kyi dbyings las rol pa snying rje chen po'i thabs kyis mu stegs kyi ston pa rnams la rang gshed du phab pas :
tsan+dan gyi nags su mi bzad pa'i cho 'phrul sna tshogs dang bcas pa'i gnam lcags char bzhin du phab pas nags tshal me 'bar ste mu stegs pa sde dang bcas pa tshar bcad nas ming mi grags par byas shing sangs rgyas kyi bstan pa nyi ma shar ba bzhin du gyur to :
de nas bdag gis lha chen gyi srog gtad rgyud dang bcas pa'i man ngag mang du spel zhing skal pa dang ldan pa so sor bstan pa las :
'di ni man ngag thams cad kyi zab gnad logs su phye :
rgyud kyi bcud thams cad gces gnad kyi snying por bsdus nas kha tshang don 'dril du byas te las can gyi slob ma mnga' bdag yab sras dang lo tsA ba bai ro tsa na la thugs rtsis su dgongs nas bstan pa 'o :
spyir snyigs ma lnga bdo sum cu kha ral gyi dus na gnam gyi 'od nyams pas char chu sgang gshong che :
sa'i bcud nyams pas lo thog dang rtsi shing mi smin :
skye 'gro'i g.yang nyams pas nad rigs dang dmag 'khrug dar :
de'i tshe nag phyogs kyi stobs rgyas pas 'gro ba thams cad kyi snying la bdud zhugs nas gtsug lag dang chos 'khor 'jig :
chos byed kyi mnga' thang 'phrog cing srog la rgol bas mtha'i dmag mtsho rdol :
khyad par du bod phung byed kyi che btsan 'gong po snying la zhugs pa dgus thabs du ma'i blo 'drid dang gdub rtsub kyis bod khams su mi bde ba'i duHkha sna tshogs zing slong ba'i dus su :
nga'i rjes su zhugs pa rnams kyis de dag 'dul ba'i las bya 'o :
de yang drag po'i las kyis thul ba dka' 'o :
ci'i phyir na lta ba stong nyid rtogs pa gyabs kyi lha dang ting nge 'dzin gyi drod tshad rnyed pa gnyen po stobs kyi lha dang de mngon du gyur pa la rags lus na de'i tshe le lo dang snyom las che :
brtson 'grus kyi mthu chung bas pho nya las kyi lha 'khul bar mi nus shing zhe sdang rang dga' mas 'khor bar ltung ngo :
des na 'di nyid dang po 'phags pa thugs rje chen po yin pas byin rlabs che zhing dbang du bsdus tshad 'khor bar mi ltung :
rnam pa 'jig rten gyi lha chen dbang phyug grub pa yin pas tshan che :
dbang gi lha dbang gi phrin las su bsgrubs pas rno la myur :
man ngag gab 'khrugs su ma sbas pas nyams su blang bde :
dam tshig zol zog med pas bsgrub na bem po'i rdo yang 'gugs nus :
de'i phyir 'di ni gces pa thams cad kyi yang thig thugs rje chen po bka'i srung mar gdams pa yin pas nag phyogs kyi log 'dren mthu dang ldan pa thams cad dbang du bsdus nas bstan pa la gzud par gyis shig :
des bod 'dir re zhig bde bar 'gyur ro :
zhes gsungs nas mnga' bdag yab sras dang bdag dang phyi ma'i 'gro la brtse bar dgongs nas gtad pa 'o :
gces par zungs shig skal med kha zag can la ming tsam yang mi bsgrag go :
shin tu gsang ba'i tha tshig go :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi srog gtad zab mo bzhugs so :
dbang gi bdag nyid pad+ma gar gyi dbang phyug la phyag 'tshal lo :
dam tshig can la srog gtad sbyin par 'dod na rgyal gyi nyin par dben pa'i gnas su maN+Dal sgrub thabs bzhin byas la :
de'i khar gtor ma rat+na'i snye ma lta bu dmar po la sku btsugs pa dang :
sgrub yig dang :
bla rdo rten rdzas dang :
lcags kyu zhags pa rnams bzhag mtha' mchod pa kun gyis bskor :
slob dpon yi dam gyi dgongs pa dang ldan pas dmigs rten lha chen du bskyed nas mchod bstod 'bul zhing bzlas pa bya :
de nas slob ma dam tshig dang brtul zhugs ldan pa lnga las mi mang bas dar dmar po'i phyag rten dang rat+na dang me tog dmar po'i maN+Dal phul la :
e ma ho :
thugs rje chen po'i gter mnga' ba :
dam tshig bdag po dgongs su gsol :
khams gsum kun la dbang sgyur ba'i :
mthu chen grub pa bdag la stsol :
ces lan gsum zhu :
dregs pa'i lha chen dbang phyug che :
khyod kyis mchod cing sgrub pa dang :
dam tshig mchog la gnas nus sam :
de ltar rung na sbyin par bya :
zhes brjod cing slob mas de ltar nus zhes khas blang :
skyabs 'gro sems bskyed bya :
slob dpon dang slob ma rta mgrin du bsgom :
mdun gyi rten lha chen 'khor bcas su bsgoms nas spyan 'dren dang mchod bstod bya :
slob dpon gyi snying ga nas rta mgrin gcig 'phros pa slob ma'i spyi bor bstims la :
hrI:
dpal chen ha ya grI wa'i sku :
ji snyed sangs rgyas kun gyi bdag :
dregs pa spyi yi gnyen por che :
deng 'dir khyod la dbang bskur ro :
A+o~M badzra kro d+ha ha ya grI wa hu lu hu lu hU~M phaT:
a b+hi Shiny+tsa hU~M:
zhes dregs pa spyi 'dul gyi dbang bskur pas slob ma rta mgrin dngos su bsam :
de 'od phung dmar por zhu ba'i snying po aM dmar po bsgom :
de las lha chen gyi skur gsal btab la rten las lha chen gnyis pa spros nas thim pas lus dang grib ma bzhin dbyer med du gyur par bsam la gtor ma gtad :
hrI:
khams gsum dbang du byed pa'i lha :
dbang phyug ma hA de ba yi :
dngos grub chen po'i dam tshig 'dis :
khyod la dbang bskur thob gyur cig :
rtsa sngags kyi mthar kA ya wA ka tsit+ta sid+d+hi sa ma ya dzaHhU~M baM ho :
zhes byin :
sgrub yig gtad nas bzlas lung sbyin :
snying ga'i sngags phreng mar me ltar 'bar ba'i 'od kyis khams gsum snod bcud thams cad 'od dmar por ltem gyis zhu ba'i dwangs ma snying gar hril gyis thim pas khams gsum dbang du 'dus par bsam zhing shu kra zla mtshan gur gum g+hi haM tsan+dan gyi lde gu rnams sbyar ba'i thig le snying gar bya sngags rnams brjod cing rten rdzas snying gar bzhag nas bka' bsgo bya :
des khams gsum gyi dbang phyug chen por grub pa la lcags kyu gtad nas :
'di ni dbang gi lcags kyu ste :
'gro ba kun gyi snying nas 'dzin :
khams gsum ma lus dbang du sdud :
dbang gi phyag rgyar khyod la sbyin :
A+o~M aM ku sha hriM dza :
zhags pa gtad la :
'di ni dbang gi zhags pa ste :
'gro ba kun gyi lus ngag yid :
'ching byed rlung gi zhags pa yang :
dbang gi phyag rgyar khyod la sbyin :
a nr-i tri pA shaM hU~M:
gtor ma dngos grub tu gtad la :
bdud rtsi'i ro mchog dam pa yis :
zas nor longs spyod char ltar 'beb :
'jig rten gsum gyi bcud rnams kun :
dbang du byed par khyod gyur cig :
A+o~M sarba a mr-ita sid+d+hi hU~M:
gtor ma dngos grub tu zar bcug :
rdzas rnams gzhan la mi sbyin no :
de nas dam tshig bstan la khas len bya :
yon gyi dngos po dag cing rgya cher 'bul ba gnad zab bo :
lha chen gyi srog gtad zab mor dril ba'i gnad gdams s+ts+yo :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi bsnyen thabs bzhugs so :
dbang gi bdag nyid pad+ma gar gyi dbang phyug la phyag 'tshal lo :
thugs rje chen po'i bka'i srung ma lha chen gyi bsnyen pa bya ba'i man ngag ni :
sgrub pa'i gang zag dam tshig dang brtul zhugs ldan pas :
dpyid zla ra ba'i tshes brgyad dam bco lnga dang nyi shu gsum dang lnga la sogs pa rgyal dang phur bu 'dzom pa'i dus su :
ri bo 'phen bzang nags tshal rgyas pa sogs dbang gi gnas su 'os pa btsal la gzhi bdag la gtor ma btang nas bka' bsgo :
bar chad gzir gnan dang tshogs gsag ci nus byas la :
maN+Dal bca' ba ni :
rgyal po'i mdzod dang dge 'dun gyi thab sa tshong 'dus tshogs pa'i sa rnams la stegs bu khru gang pa gcig brtsigs :
na chung gi rak+ta g+hi haM rgya skyegs myos byed kyi khu ba rnams kyis chag chag gdab :
de la zla gam sgo gcig nub tu bstan pa'i nang du pad 'dab bzhir phyir pad+ma'i lu gu rgyud dang lcags kyu dang zhags pa dang 'od kyis bskor ba bri :
me tog dmar po'i tshom bu bkram :
de'i khar zangs gzhong du 'bru sna dang rat+na sna tshogs kyis gang ba'i khar sku rten btsug dar dmar pos g.yogs :
mdun du 'bras sogs 'bru sna gtsang ma'i phye la sman dang spos dang mngar gsum bsre :
sbrang rtsis sbrus pa'i gtor ma rat+na'i snye ma lta bu la sha dang chan dang me tog dang khur ba dang la du dang myos byed kyi 'bras bu dang zho dang mar la sogs pas brgyan pa dang btung ba'i snod :
me tog dmar po dang til gyi sgron me dang tsan dan gyi chu rnams mchod par bya :
de nas srung ba'i tsakra sgom pa dang gong non gyi bsnyen pa dum gcig byas nas mdun gyi rten zla gam dmar po sgo gcig pa'i nang du pad+ma dang nyi ma'i dbus su aM dmar po 'bar ba zhig bsam :
de las lha chen dbang phyug chen po zhal gcig phyag gnyis spyan gsum pa 'dzum khro mche ba gtsigs pa pad+ma rA ga ltar dmar zhing chags nyams rgyas pa ral pa la zla tshes shar ba ling+ga sgreng pa :
g.yas pa lcags kyu dang g.yon rlung gi zhags pa 'dzin pa dar dang rat+nas brgyan pa zhabs g.yon brkyang g.yas bskum pa :
g.yon du lha mo u ma dmar gsal lcags kyu dang zhags pa 'dzin pa dar dang me tog dmar pos brgyan pa bzhengs pa'i stabs can :
'dab ma bzhi la gsang ba'i d+hA ki 'gugs byed ma 'ching byed ma rmongs byed ma myos byed ma bzhi bin+d+hu ka'i mdog can lcags kyu dang zhags pa 'dzin pa chags pa'i nyams gsal ba bzhi bsgom :
de rnams kyi gnas gsum du A+o~M AHhU~M dang snying gar so so'i sa bon bskyed :
de'i 'od dang bdag gi thugs ka'i 'od kyis tshangs pa'i gnas dang ti se dang rgya mtsho'i 'gram sogs nas spyan drangs par dmigs la A+o~M ma hA de ba A kar+ShA ya dzaHdza :
zhes mang du bzla zhing tsan dan dang ga pur dang si la dang gur gum spang spos dang tang kun rnams sbyar pa bsreg :
de dus lha chen 'khor bcas nam mkha' la spungs se byon par bsam dzaHhU~M baM ho :
sa ma ya tiSh+Tha lhan :
mdun gyi rten la thim par bsam :
badzra sa ma ya rak+Sha hU~M tri shU la'i phyag rgya bstan pas dam tshig gi bka' blangs par bsgom :
mchod pa sogs byas nas bzlas pa la 'jug :
bdag gi thugs ka nas 'od dmar po'i tshul gyi sngags 'phros pa bris sku lhar gsal ba'i thugs ka'i sngags la phog pas srog rgyud bskul te 'jig rten thams cad dbang du bsdus nas dngos grub tu ster bar bsam zhing :
A+o~M ma hA de ba sa ma ya hriM dza :
zhes 'bum phrag gsum rdzogs par bzla 'o :
sngags stong stong gi mtshams su mchod pa bya 'o :
thun ni bzhir gzung ngo :
mtshams su me tog dmar po dang spos sbyar ba dang tsan dan gyi chu dang til gyi sgron me dang myos byed kyi 'bras bu'i zas dang ga Na'i mchod pa rnams so :
rtags ni dngos dang nyams dang rmi lam du rim pa bzhin gzhan gyis rang la zas nor ster ba dang :
sngar ma mthong ba'i yul mkhar longs spyod bzang po mthong ba dang chas gos dmar po gyon pa dang nyi zla shar ba dang mtshon cha bzang po thogs pa dang nyams dga' zhing yid chags pa dang zas sme zhing bda' ba dang :
mi rnams sngar bas byams shing zas nor 'bul ba dang snyan par sgrog pa sogs 'byung ngo :
yang gzugs mi sdug pa dang thog tsheg pa dang ming nas 'bod pa dang :
thug chom dang rmi lam 'khrugs pa sogs rtsub pa'i rtags dang :
de tsho gang byung yang chags zhen bden 'dzin dang bred 'jigs dub pa spangs te ting 'dzin gsal zhing sngags drag tu bzla :
chos thams cad sgyu ma lta bur thag bcad nas spros pa dang bral ba'i ngang la glod de bzhag go :
de nas rtags rnams rdzogs par mthong nas sid+d+hi len par bya'o :
sgrub rdzas ni gzhan gyis ma mthong bar gsang zhing sba bar gces so :
thugs rje chen po bka'i srung ma lha chen lcam dral gyi bsnyen pa'i gnad gdams s+ts+yo :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi sgrub thabs bzhugs so :
dbang gi bdag nyid pad+ma gar gyi dbang phyug la phyag 'tshal lo :
bsnyen pa sngon du thems pa'i sngags pas lha chen gyi sgrub pa byed na :
gnas dang dus dang maN+Dal dang mchod pa dang gtor ma sogs spyi ni sngar bzhin no :
khyad par du maN+Dal gyi dbus su b+han+d+ha dum bu gsum pa la g+hi haM gis byug rgya skyegs kyis 'khor lo rtsibs bzhi pa sa bon dang bcas pa bris la me tog dmar po dang rat+na sna tshogs kyis gang ba'i khar sngar gyi sku dang mnyam du bla rdo'i rten rdzas bzhag la dar dmar po'i gur phub :
de'i mdun du zangs phor du mngar gsum dang g+hi haM dang gur gum dang ga pur dang tsan dan dang ba dmar mo'i 'o ma dang me tog dmar po rnams chang la sbyar ba'i nang du rat+na lnga bcug pa'i dam rdzas kyi khar me long la khu khrag gis sngags bris pas bkab :
de'i khar bza' ba sna tshogs pa'i gtor ma rin po che'i snye ma'i dbyibs can rgyan dang ldan pa la dar dmar po'i rgyal mtshan btsug pa dang :
phyogs bzhir d+hA ki bzhi la gtor ma bzhi dang btung ba bzhi yang bsham :
rdzas gzhan ni bsnyen pa dang mthun :
de nas bdag nyid thugs rje chen po'i bskyed rim gsal zhing brtan pas lha chen dbang du bsdu ba'i mthu dang ldan par byas nas mdun gyi rten rnams lha chen lcam dral 'khor dang bcas pa'i skur sngar bzhin gsal bar bsgoms nas dar dmar pos g.yab cing spyan 'dren pa ni :
dza :
tshur byon tshur byon lha chen po :
'jig rten skyong ba dbang phyug che :
mngon shes rdzu 'phrul thabs la mkhas :
chags pa'i zhal la sgeg pa'i sku :
gu lang chen po lha yi lha :
u mAHyum dang gnyis su med :
khyod ni dbang phyug chen po ste :
khams gsum ma lus dbang du byed :
khyod ni 'jigs byed chen po ste :
srid gsum ma lus zil gyis gnon :
dregs pa'i lha chen thams cad kyang :
khyod kyi 'khor dang g.yog lags kyi :
las la ma g.yel da tshur byon :
dus la bab bo gshegs su gsol :
zhes brjod cing 'bod sngags mang du bzlas nas spyan drangs shing dam bsgrag pa sogs sngar bzhin bya 'o :
de nas mchod pa 'bul ba ni :
tshogs rje tshogs bdag dbang dang ldan :
lha chen lcam dral 'khor bcas rnams :
dngos su bshams dang yid sprul gyi :
mchod pa bzang po 'di bzhes shig :
me tog phreng sogs rin chen dbyig :
la du myos byed yid bzhin zas :
spos dang sman sbyar til mar sgron :
bshos gtsang yon chab sna tshogs dang :
'bras chang rgun chang btung ba'i mchog :
sbrang rtsi bu ram mngar ba'i ro :
rak+ta bcud chen g+hi haM dang :
btsos dang rjen sha khu ba rkang :
bza' dang bca' dang btung ba'i mchog :
gzugs sgra dri ro reg bya sogs :
sna tshogs mchod pa 'di dag kun :
bzhes shing mnyes par mdzad du gsol :
zhes mthun pa'i mchod pa sna tshogs tshim zhing dgyes par 'bul zhing bstod pa byas nas bzlas pa bya 'o :
lha chen gyi snying gar nyi ma'i dkyil 'khor gyi dbus su aM dmar po mar me lta bu zhig bsam mo :
de nas snying ga nas 'od zer dmar po me ltar tsha zhing rno ba zhig 'phros nas lha chen gyi snying ga'i sa bon la phog pas bsregs shing bskul bas ma bzod de aM de las 'od dmar po dpag med 'phros pas :
gsang ba'i mkha' 'gro ma dang nye dbang sogs 'khor gyi 'jig rten dregs pa can thams cad bskul nas 'jig rten khams kyi rgyal po blon po skyes pa bud med tshe dpal bkrag mdangs :
nor g.yang zas bcud rat+na'i dbyig 'byung bzhi'i bcud sogs gang 'dod thams cad dbang du bsdus nas bdag la phul bas bdag gis dbang du 'dus par bsam zhing bzlas pa bya 'o :
A+o~M ma hA de ba dza :
u mAHde bIHhriM ha ri ni sa pA shaM ku ru ho :
zhes 'bum phrag gcig bzlas nas thun mtshams su mchod pa 'bul ba la sogs pa rnams bsnyen pa'i skabs bzhin bya 'o :
grub pa'i rtags ni sngar gyi rnams dang :
khyad par du bud med bzang mo dang rgyal po sogs mi chen gyis phyag dang bkur sti byed pa dang :
gter rnyed pa dang :
gdugs dang rgyal mtshan dang dung dang lcags kyu la sogs pa lag tu byin pa dang :
'bru dang shing tog la spyod pa dang :
me 'bar ba dang :
'od 'phro ba dang :
dri zhim pa dang :
bro gar byed pa dang :
gos dmar gyon pa dang :
nyi zla shar ba dang :
dngos su gzugs ston pa dang lung ston pa sogs dngos dang nyams dang rmi lam du byung ba ni rab 'bring tha ma'i rtags su rim pa bzhin shes par bya 'o :
de rnams la dga' brod mi bya 'o :
brtson 'grus chung ba dang sngags chad lhag dang ting 'dzin mi gsal ba dang dam tshig gi sel zhugs pa sogs mi 'grub pa'i rtags su spre'u dang rta bong dgod pa dang rang gi ka ca gzhan gyis khyer ba dang :
bud med dang byis pa rgyan gos ngan pas ngu zhing 'bod pa dang snying mi dga' zhing tshig pa dang rmugs shing 'gro 'dod pa dang ting 'dzin mi gsal ba sogs byung na bar chad kyi rtags yin pas blo rtse gcig tu byas nas dmigs pa bsgom :
sngags bar med du bzla :
dam tshig la gsang thub par bya 'o :
mdze sprang la sogs pas rgol zhing smod pa byung na bskang bshags drag po bya 'o :
rtags 'tshub cing mi non pa 'dra na lha chen gyi spyi bor rta mgrin bsgoms nas de'i sngags kyis khrid nas bzlas pa byas na dngos grub myur ro :
de nas rtags rnams gtan la phebs nas dngos grub blang ngo :
thugs rje chen po bka'i srung ma lha chen lcam dral gyi sgrub pa'i gnad gdams s+ts+yo :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi bstod pa bzhugs so :
dbang gi lha la phyag 'tshal lo :
lha chen sgrub pa'i dus su tshes brgyad dang bco lnga dang nyi shu gsum dang lnga rnams la gtor ma 'bul zhing bstod pa 'di nyid bya 'o :
hrI:
spyan ras gzigs sprul dbang phyug lha chen po :
'jig rten mes po khams gsum kun gyi bdag :
dngos grub mchog ster yon tan rdzogs pa'i lha :
rgyal ba'i bka' sdod mthu chen khyod la bstod :
'od phung bskal pa'i me ltar 'bar ba'i sku :
nyi zla'i spyan bgrad khro gnyer bzhad pa'i zhal :
mche gtsigs 'dzum chags gzhan yid 'gugs pa po :
gar gyi dbang phyug dpal chen bka' bzhin du :
dam tshig 'khor lo'i gnas rnams skyong mdzad cing :
sna tshogs dar dang rat+na ut+pal gyis :
nges par che btsan rgyal po'i rtags su brgyan :
tshangs gnas ti se rgya mtsho chen po'i klong :
dur khrod gnas na ma mo'i tshogs kyis bskor :
khyod ni rnal 'byor grub pa'i dbang phyug yin :
dregs pa'i lha chen kun gyis phyag byas shing :
log 'dren bgegs rnams ma lus 'dul bar mdzad :
lha yul grong khyer nags 'dabs thams cad du :
lha dmag dbugs 'byin che btsan g.yul las rgyal :
khams gsum kun gyi yid 'gugs lcags kyu dang :
rlung gi zhags pas skye 'gro 'gugs shing 'ching :
gnod sbyin gzi brjid mdangs kun rtags kyis 'phrog :
u mAHyum 'khyud rtag tu chags shing rol :
gsang ba'i ma bzhis 'gro kun dbang du sdud :
dregs pa'i lha chen kun kyang las la 'gyed :
khyod ni mi bzad 'jigs byed kun gyi bdag :
smon lam dbang gis rnam 'phrul cir yang ston :
'dod pa'i mchog stsol 'jig rten kun gyi skyabs :
khyod la phyag 'tshal rgya chen dngos grub stsol :
ces dus dus su bstod pa bya zhing phud la sogs pas kyang mchod pa bya 'o :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi bskul bzhugs so :
dbang gi lha la phyag 'tshal lo :
lha chen sgrub pa'i rnal 'byor pas phrin las gang sgrub kyang thugs dam bskul ba shin tu gces so :
rang nyid yi dam gyi bskyed rim shin tu gsal bas dar gyis g.yab cing gang 'dod pa'i las de la bsam pa rtse gcig pas 'di ltar bskul lo :
hrI:
bde chen dbang gi dkyil 'khor nas :
dpal ldan khrag 'thung rta mchog dpal :
thugs rje chen po'i rol pa las :
gu lang chen po lha yi lha :
dbang phyug shrI ral pa can :
dregs pa'i sde dpon mthu chen khyod :
tshangs pa'i gnas dang rgya mtsho'i gling :
gangs dkar rtse dang tsan dan nags :
grub pa'i gnas nas sku bzhengs shig :
sku mdog dmar po bskal pa yi :
me ltar 'bar ba'i gzi byin gyis :
khams gsum ma lus dbang du sdud :
phyag mtshan lcags kyu zhags pa yis :
'gro ba'i yid 'gugs 'ching bar mdzad :
zur phud zla ba tshes pas brgyan :
gsang ba'i rtags kyis snod bcud kyi :
gzi mdangs yon tan ma lus sdud :
yum chen lha mo dka' zlog ma :
rtag tu chags shing bde la rol :
sku gsung thugs kyi dkyil 'khor nas :
gsang ba'i ma bzhi las la 'gyed :
khams gsum kun gyi yid 'gugs shing :
myos dang rmongs dang 'ching bar mdzad :
dus la bab po phrin las mdzod :
tshangs dang 'dod lha dbang po sogs :
dregs pa'i lha chen thams cad kyang :
khyod kyi 'khor dang g.yog lags te :
'jig rten gsum na dgra las rgyal :
dka' thub grub pa khyod kyi mthus :
zil gyis mi non gang yang med :
sngon tshe zhal bzhes dam bcas pa'i :
thugs dam da lta bskul lags so :
dregs pa'i dpung dang bcas rnams kyis :
khams gsum srid pa thams cad la :
'gugs par byed pa'i lcags kyus thobs :
rlung gi zhags pas yid chings la :
rang dbang brtan pa dang phral nas :
bdag gi dbang du 'dus par mdzod :
gdug can dgra dang gnod pa'i bgegs :
thams cad drag po'i dmod pas gzir :
rig sngags sbyor bas byad du chugs :
lus ngag rdul bzhin brlags nas kyang :
lhag ma tsam yang med par mdzod :
sha khrag zan chan khur ba dang :
spos dang me tog la sogs pa :
mthun pa'i dam rdzas kun bzhes la :
rnal 'byor bdag cag 'khor bcas kyi :
bar chad sol la mthun rkyen sgrubs :
bcol pa'i las rnams ma lus pa :
skad cig tsam la grub par mdzod :
dus la bab bo dbang phyug che :
pho nya bran dang mngags par bcas :
phrin las ma g.yel sa ma ya :
zhes bskul zhing phrin las gsol lo :
bstan pa dang sems can la phan pa'i byang chub sems kyis so :
rang don nyi tshe tsam la ni ma yin no :
shin tu zab cing gnyan pa 'o :
lha chen gyi bskul gyi gnad gdams o rgyan gu rus gsang ba rlung gi zhags pa'i tan+t+ra las dum bur bkol ba 'o :
skal ldan shes rab snying rje can dang 'phrad par shog :
sa ma ya :
rgya rgya rgya :
gter rgya :
sbas rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi rten rdzas bca' thabs bzhugs so :
dbang gi lha la phyag 'tshal lo :
lha chen gyi sku rten bca' ba ni :
zla ba yar gyi ngo'i rgyal gyi nyi ma la :
smad 'tshong ma gzhon nu dpal can gyi 'doms dkris kyi ras sam dar la rang gi sa bon dang na chung gi rak+ta g+hi haM ga pur gur gum tsan dan gyi lde gu sogs sman spos dri zhim pos chag chag 'thas par byas la me tog dmar po'i khar bzhag :
snying kha'i thad du aM dmar po zhig bris la de dang rang gi snying ga nas 'od zer 'phros pas lha chen 'khor bcas sngags kyi rnam par 'od zer dmar po chil chil byung nas gzhi de la thim par bsam zhing sngags bzla me tog gtor :
de nas rang ngam lha bzo ba dam tshig dang ldan pas mngon rtogs bzhin du nyin de nyid la rdzogs par bris la de'i mdun du mchod pa dang gtor ma bsham :
bgegs bskrad nas gzugs lhar bskyed la 'bod sngags kyi bzlas pas dgug bstim mchod bstod dang sngags bzla :
sngags kyis me tog gtor nas brtan bzhugs dang bkra shis gsol :
me mchod phul la zhal bsro :
de nas gzhan la mi ston par dben par mchod pa dang bcas nas rten du gzung ngo :
sa ma ya :
lha chen gyi bla rdo'i rten rdzas bca' ba ni :
rgyal gyi nyi ma la smad 'tshong ma dpal can gyi lag nas byung ba'i dar ram ras sam gro shog la rdzas sna drug gis byug cing 'thas par bcag :
sngar gyi rdzas rnams bsres pa'i gser ram mtshal lam rgya snag sogs kyis bri 'o :
rdzas de rnams me tog dmar po'i khar bzhag nas bgegs bskrad gtor ma btang la kha nub tu gtad nas byang chub kyi sems dang ldan pas :
bri gzhi sor brgyad pa gnyis byas pa la yab yum gnyis kyi sku mngon rtogs bzhin so sor bris pa'i lto bar mu khyud rim pa lnga bskor :
rim pa gsum pa la rtsibs bzhi bya :
yab 'khor gyi lte ba la :
A+o~M ma hA de ba dzaHsa ma ya pA shaM ku ru ho :
zhes bri :
mu khyud dang po la :
A+o~M ma hA de ba lo ka nan d+he d+ha sha aM ku sha dza dzaHhriM hriM rA tsa sid+d+hi khug khug sarba pA shaM ku ru hriM dza :
zhes bri :
rtsibs bzhi la :
A+o~M ma hA de ba hU~M:
g+ha ra ho haM dzaHhU~M:
e man dzu kub ta hU~M:
ka b+hi ra ko b+hi ra hU~M:
zhes bri :
rtsibs mchan la :
A+o~M ha badzra sid ti sa ma ya pA shaM ku ru ho :
de bzhin du ri rat+na ni pad+ma sa karma zhes bri :
phyi'i mu khyud la A+o~M ma hA de ba dzaHdzaHdzu dzu hriM hriM khug khug dung dung slong slong lo ka sarba pA shaM ku ru dza :
a nr-i tri hriM hriM dza :
A kar+ShA ya hU~M dza :
bA su sid+d+hi sa ma ya sdus sdus aM ku sha hriM pA shaM ku ru hU~M hU~M dzaHdza :
ces bri :
de'i phyi'i mu khyud la A li kA li bri 'o :
yum 'khor gyi lte ba la :
u mAHde bIHhriM sa ma ya pA shaM ku ru ho :
zhes bri :
mu khyud la :
u mAHde bIHlo ka nan d+he sogs bri :
rtsibs la :
u mAHde bIHsa ma ya satwaM dza :
u d+hi baM ma nu ho :
a pa hi mu le taM:
lo ki tsit+ta d+hi hriM dza :
gzhan rnams gong bzhin no :
spel tshig rang gang 'dod bsgyur ro :
mo 'gugs pa ni yab dang pho 'gugs pa ni yum la 'o :
srog phur ni tsan dan gyi phur pa sor bzhi pa gcig la yab kyi sngags bri rang gi ti la byug :
stag ma'i phur pa sor bzhi pa gcig la yum gyi sngags bri gzhon nu ma'i zla mtshan byug :
shel rdo la a pha wang long bu la tri g.yu la nr-i bri de rnams la rab gnas bris sku bzhin bya :
de nas zangs sam tsan dan dmar po'i dbang rten mdzub gang ba sbubs can zhig bcos pa'i nang du sngar gyi tsakra kha sbyar gyi bar du spel tshig bcug pa mtha' nas rim bzhin bltab lte ba ma chag par srog rten la dkri zhing dril :
gzhon nu mas bkal ba'i skud pa dmar pos bcings nas dbang rten gyi snod du bcug :
de'i zhabs su lha 'dre mi gsum gyi srog rten dang rat+na lnga dang me tog dmar po dang sman spos dri zhim po dang dar zab sna tshogs dang nor sna gang rnyed bcug la zhabs bsdam rdzas sna drug pos byugs la spos kyis bdug me tog dmar po'i khar bzhag nas sngar bzhin rab gnas bya :
de dar snas dril te rten du gzung ngo :
sgrub pa'i skabs maN+Dal gyi dbus su bkod cing rgyun du rang gi lus dang mi 'bral bar bcang ngo :
mis ma mthong ba gces so :
tshes brgyad dang bco lnga dang rgyal gyi nyi ma thams cad la gtor ma dang pU dza lngas mchod cing sngags kyis me tog 'bul bar bya 'o :
shin tu gces pa rten rdzas kyi gnad gdams s+ts+yo :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi las mtha' bung ba bcud 'thung gi man ngag bzhugs so :[ \u0f88\u0f88\u0f88 ]dbang gi lha la phyag 'tshal lo :
lha chen gyi phrin las rgyas pa dang dbang dang mngon spyod kyi las thams cad la gces pa bung ba bcud 'thung gi las ni :
rang nyid lha chen gyi skur mngon rtogs bzhin gsal btab pa'i snying ut+pal dmar po 'dab ma brgyad pa kha bye ba lta bu ge sar zi phol dang bcas pa'i dbus na :
dwangs ma'i thig le dkar la dmar mdangs chags pa gsal zhing 'tsher ba snum la 'dril ba aM dang hriM spu shad kyi re khA lta bus mtshan pa :
de'i phyi skor zi phol gyi steng na gsang sngags kyi phreng ba shin tu phra zhing gsal ba mar me rlung gis ma bskyod pa lta bu gsal btab :
rang gi mdun du dmigs bya gang yin dngos su gsal ba'i snying ut+pal 'dab brgyad kha bye ba ge sar zi phol dang bcas pa'i dbus su :
lus ngag yid kyi dwangs ma tshe dang bsod nams dbang thang gi bcud kyi snying po thig le dmar po gsal zhing 'tsher ba dang :
'dab ma rnams la yang dwangs bcud til la mar gyis khyab pa'i tshul bzhin bkrag mdangs zil pa phrom me ba bsgom :
de nas rang gi snying ga'i sngags 'bru rnams las 'od zer dmar po ze re re 'phros pas lus nang 'od dmar pos mer mer gang bar bsam zhing sgrub sngags nyer gcig tu bzla 'o :
de nas dbus kyi thig le'i nang nas gsang ba'i d+hA ki bzhi rnam pa bung ba dmar ser rab tu myos pa bzhi dzaHhriM gi sgra sgrog bzhin par thon :
rang gi sna bug g.yon nas thon dmigs bya'i sna bug g.yas nas thogs pa med par zhugs nas dmigs bya'i tshe srog gi dwangs ma'i khu bcud thams cad 'jibs shing brngubs pas :
ut+pal zi phol dang bcas pa rid cing skam nas mthar lte ba'i thig le la rngub cing 'jibs pas dmigs med du byas nas ut+pal gyi snyigs ma bcud bral dgun gyi me tog bzhin bkrag med du gyur cing :
bung ba rnams rab tu rgyags shing gzi brjid dang ldan par byas nas dmigs bya'i sna bug g.yon nas thon rang gi sna bug g.yas su zhugs nas snying ga'i ut+pal gyi steng du babs te :
dwangs ma'i bcud rnams pad 'dab zi phol thig le rnams la skyugs shing bran pas de dag rab tu rgyas shing 'od 'bar bar gyur pa'i zer dang bung ba rnams dbyer med du 'dres par bsam zhing sgrub sngags kyi bzlas pa rtse gcig tu bya 'o :
thun gyi mthar bdag dang gnyis med spros pa dang bral ba'i ngang la mnyam gzhag bya 'o :
'di ni gzhan gyi tshe srog bdag gi dbang du byed pas dbang sdud kyi mchog :
gzhan gyi bcud kyis bdag gi tshe srog rgyas par byed pas tshe sgrub kyi mchog :
pha rol gyi tshe srog skad cig la 'bral bas mngon spyod kyi mchog :
bdag gzhan gnyis med 'khor 'das ro mnyam gyi dgongs par dril bas rdzogs rim gyi mchog :
de'i phyir shin tu zab pa'i snying po 'o :
gser srang gang gi me tog med pa'i mi skal med la ma spel cig :
gces par zungs shig :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi dbang sdud las sbyor bzhugs so :
dbang gi bdag nyid pad+ma gar gyi dbang phyug la phyag 'tshal lo :
bsnyen sgrub thems pa'i rnal 'byor pas 'gro ba dbang du bsdu bar 'dod na dus zla ba gang yang rung ba'i tshes brgyad sogs la skar ma ni rgyal dang ldan par gces so :
rten bca' ba ni dar ram gro shog la g+hi haM dang rgya skyegs dang gur gum rnams myos byed kyi khu bas bzhur bas dmigs bya pho mo gang yin de nyid 'dra ba'i gzugs mtshan nyid tshang ba la ming dang rus sogs bkod de lte bar lha chen gyi sngags kyis sna drangs nas che ge mo pA shaM ku ru ho :
zhes sogs gang 'dod pa'i spel tshig rnams bri :
phyi mtha' na phar dbang sdud kyi sngags ring dang lcags kyu dang dzaHhriM gi lu gu rgyud kyis bar med du bskor :
pho la gzhon nu'i byang sems dang mo la gzhon nu ma'i zla mtshan byug :
gang byed de'i dri ma rnyed na mchog tu myur ro :
rU pa de gzhon nu mas bkal ba'i skud pa dmar pos rgya gram du bcings nas sgrub pa'i bla rdo'i 'og tu bcug la bzhag :
de nas rang nyid yi dam gyi lhar gsal ba'i thugs ka nas lha chen dmar po lcags kyu dang zhags pa thogs pa mang po spros te bsgrub bya'i snying nang nas sems kyi ngo bo yi ge nr-i dmar po zhig gnas pa de rang dbang med par dmar hri li li bkug nas :
mdun gyi gzugs la bstims pas bsgrub bya dngos su gyur te bdag la gus shing dung pa'i tshul du yod snyams pa'i dmigs pa rtse gcig tu bsgom zhing yi dam gyi sngags kyis drangs nas bsnyen sngags kyi mthar che ge pA shaM ku ru ho :
zhes btags pa brgya rtsa sogs bzla :
de nas bsgrub bya'i steng du lha chen gsal btab pa'i thugs ka'i 'od zer gyis sngar bzhin dbang du bsdus par bsam la bzlas pa bya 'o :
de nas thun gyi gsham du sngags kyi 'od zer dmar po de dmigs bya'i snying ga'i nr-i la phog pas de nyid kha dog je dmar je dmar la song bas thig le dmar po'i rnam pa can du zhu nas rang gi snying gar bsdus par bsam zhing rang sems dang dmigs bya dbyer mi phyed pa'i ngang la bzhag go :
de nas lha la me tog dmar po la sogs pa phul nas dmigs bya dbang du 'dus par gsol ba btab bo :
srog mi 'chug par dbang du 'dus nas dngos grub blang zhing :
gzugs dar dmar gyis dril zangs kyi gwa 'ur bcug rten rdzas dang mnyam du lus la bcang ngo :
sa ma ya :
rgya rgya rgya :
nor 'gugs par 'dod na :
gro shog la rat+na lnga brdar ba'i phye mas tsakra mu khyud bzhi bskor ba'i lte ba la rtsa sngags kyi mthar bdag gi 'byor pa puSh+TiM ku ru A+o~M:
zhes sogs gang 'dod pa'i spel tshig bri :
de'i phyi'i mu khyud la A+o~M ma hA de ba d+he d+ha sha karma sa ya bA su sid+d+hi sa ma ya ho :
bA su puSh+TiM ku ru A+o~M:
zhes bri :
rtsibs bzhi la :
A+o~M AHha sa ma ya bA su sid+d+hi hU~M:
de bzhin du ri ni sa rnams la yang ngo :
rtsibs mchan la mkha' 'gro bzhi la dngos grub zhu ba'i spel tshig bri 'o :
phyi'i mu khyud la dbang sdud kyi sngags la nor sna gang 'dod de'i gsol byang bri 'o :
de'i phyi'i zur bzhi la lcags kyu dang ngos bzhi la nor bu 'bar ba re bri 'o :
de la sman dang spos dri zhim po dang rat+na brdar ba'i phye mas byugs la rgyal rigs dbang phyug can gyi phreng ba'i skud pas bcings nas maN+Dal dbus kyi rten rdzas kyi zhabs su gzhug :
de'i mthar 'bru dang rat+na dang sman dang dar zab shing thog sogs dpal can gyi nor sna gang rnyed thams cad kyi phud bsdus nas spung ngo :
de nas bdag lhar gsal bas mdun gyi lha chen gyi rgyud bskul bas de'i thugs ka nas pho nya mang po 'phros nas 'jig rten khams kyi zas nor longs spyod dpal g.yang mdangs bcud thams cad bsdus nas tsakra la thim pas :
de nyid las gang 'dod pa'i longs spyod rnams phyu ru ru 'phel bas rang gi bang mdzod dang khang khyim thams cad gang bas 'byor pa rgyas par bsam zhing rtsa sngags kyi mthar bA su sid+d+hi puSh+TiM ku ru A+o~M:
zhes btags nas bzla zhing thun gyi mtshams su gtor ma dang mchod pa rnams sngar bzhin phul :
khyad par sbrang rtsi la rat+na lnga bsres pa'i zan gyi ril bu'i gtor ma phul nas 'dod don gsol bar bya'o :
rtags gtan la phebs nas dngos grub blang zhing 'khor lo de nyid za 'og gis dril la nor phud rnams dang mnyam du rat+na'i gwa 'ur bcug nas bang mdzod kyi phugs su sba 'o :
de nas longs spyod gang byung thams cad rang 'dod kyi ser sna spangs la bla ma dang dkon mchog la 'bul :
phud dum re gwa 'ur bskyal :
phongs pa rnams skyong ba la sogs byas pas 'byor pa mi zad cing gong nas gong du 'phel bar 'gyur ro :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi me mchod bzhugs so :
dbang gi lha la phyag 'tshal lo :
me mchod byed par 'dod na rang gos dmar po gyon kha nub tu bltas nas mdun du tshong 'dus kyi sa'i thab zla gam dmar po'i nang du tsan dan dang mdzo mo shing dang 'ol mo se dang skyur ba'i shing gi bud shing brtsig :
til gyi mar dang me tog dmar po dang mngar gsum dang tsan dan dang myos byed kyi 'bras bu dang sha lnga dang bdud rtsi lnga dang 'bru dang rin po che sna tshogs kha zas bzang po sna tshogs pa rnams gsag :
thams cad kha dog dmar por bsgyur :
A+o~M ag+ne dz+wa la raM:
smad 'tshong gi mes sbar :
A+o~M sarba b+hU ta rak+Sha hU~M hU~M:
bgegs srung :
de nas raM las 'bar ba'i me'i dbus su lha chen 'khor bcas gsal bar bsgom :
spyan drangs bskyed pa'i lha la bstim gnyis med du byas pa la til mar 'bul mchod pa dang bstod pa bya :
de nas rtsa ba'i sngags la spel tshig sbrel bas rdzas thams cad brgya rtsa la sogs pa phul nas gsol ba btab :
khyad par du tsan dan gyi byang bu la dmigs bya'i rU pa ming rus can bris pa la dgug bstim byas nas dngos su bsam pa sngags thams cad dril ba'i mthar dbang sdud kyi sngags btags nas phul bas :
lha chen gyi thugs ka'i 'od kyis mkha' 'gro dang 'jig rten gyi dregs pa can thams cad bskul :
de rnams kyis rlung gi dkyil 'khor la gnas pa'i dmigs bya gcer bu skra ma bcings pa de'i snying gar lcags kyus btab :
mgrin par zhags pas bcings nas myur ba'i rlung shugs kyis drangs te rang gi mdun du lhags shing brtan pa dang bral bas dbang du gyur par bsam mo :
de rang la bsdus nas lha la bzod gsol dang mchod pa byas nas gshegs su gsol :
thal ba mi phyugs mang po'i 'thung ba'i chu la bskyal lo :
des ni sgrub pa'i las thams cad kyi 'bras bu skad cig la ster bar 'gyur ro :
sa ma ya :
rgya rgya rgya :
gter rgya :
sbas rgya :
gsang rgya :
bka' rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi phyag mtshan las sbyor bzhugs so :
dbang gi lha la phyag 'tshal lo :
phyag mtshan gyi las sbyor ni :
smad 'tshong ma dpal can bdun gyi lag nas khab snyung bu gri gu rnams blangs la mgar ba 'brug gi lo pas rgyal gyi nyin par lcags kyu bya khyung gi sen mo ltar rno zhing gug pa zhig bcos la 'ol mo se'am mdzo mo shing gi yu ba khru gang ba'i rtse la bskyon :
dar ram ras sam gro shog la rdzas sna drug gis dbang sdud kyi sngags spel tshig can bdun bris pa mgul du dkris pa'i phyi dar dmar pos dril :
smad 'tshong mas bkal ba'i skud pa dmar po 'dom gang ba zhig la mdud pa nyi shu rtsa gcig byas :
de re re la yang sngags nyi shu rtsa gcig re gdab :
de'i sne gnyis su me long chung ngu re la g+hi haM ga pur dang rang gi ti la rnams kyis A+o~M tsan tra sid ti sa ma ya dung dung dza :
zhes bri :
gcig la rgya skyegs gur gum gzhon nu ma'i zla mtshan rnams kyis A+o~M sur+Ya sid ti sa ma ya dung dung hrI:
zhes bris te skud pa'i rtse la btags :
skud pa de'i dkyil nas bltabs pa'i sne mo lcags kyu'i mgul du ri dwags kyi rna ba bzhin byas pa dang nyi zla gnyis 'phyang 'phrul du bya'o :
rat+na lnga dang me long dang 'gron bu dang dung chung dang dar sna lnga la sogs pa yang gdag go :
skud pa'i rgyu ni ras bal dang rkun chen gyi skra shad dang rgyus pa smad 'tshong ma'i skra shad rnams so :
de nyid sngags kyis rtags dang ldan par bsgrubs nas tho rangs bya rog mi grags pa'i dus su dri chus lus bkrus rdzas sna drug gi chus byugs shing dpral bar ro thal gyi thig le byas la lcags kyu g.yas su bzung :
dbang rten g.yon du khyer la lha chen gyi nga rgyal gsal zhing brtan pas sngags bzla zhing phyogs bcur g.yabs pas bdag dang lcags kyu nyi zla rnams las 'od zer gsal zhing rno ba 'phros pas skye 'gro rnams kyi snying kha nas bzung ste rang gi mdun du drangs rang dbang dang bral te rang gi dbang du 'dus par bsam mo :
des ni dmigs bya skad cig la dbang du 'gyur ro :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi ril bu'i las sbyor bzhugs so :
dbang gi lha la phyag 'tshal lo :
ril bu'i las sbyor ni :
me tog glang sna khug chos nA ga ge sar dbang lag rdo khab len :
rtsangs pa'i sha mchil pa pho'i sha bya pho'i ze khrag bud med skyes pa dang sbyor ba'i 'dod chu 'bud dung brdar phye sug smel gla rtsi g+hi haM gur gum ga pur tsan dan :
rang gi sa bon bud med gzhon nu'i zla mtshan myos byed kyi 'bras bu rang gi lte drag rnams sbrang rgod dang sbyar ba'i ril bu sran ma tsam dril la mtshal gyis kha dog bsgyur :
rin po che'i za ma tog tu bcug dar gyis dril la dbang sdud kyi sngags spel tshig can gyis bsgrubs la brgya brgya na has 'debs me stag phrom phrom pa'am rlangs pa phyur phyur byung na grub pa'i tshad yin :
rdzas de gzhan gyis ma reg cing ma mthong ba gces :
de nas dmigs bya gang yin la ril bu de zas dang sbyar nas ma rig par byin la rang nyid lha chen gyi nga rgyal gyis sngags bzla zhing 'bru sna dang me tog dmar po la sngags pa dmigs bya'i phyogs su gtor :
des gang 'dod dbang du byed par the tshom med do :
rang gi srin bu ka ka ri rdzas drug dang sbyar ba sbrang rgod kyis bsdus pa'i ril bu la sngags brgya rtsa brgyad bzlas nas gang 'dod pa'i bu mo la byin na khyi bzhin du 'brang zhing dbang du 'gyur ro :
de pho dang mchil ba'i tshil bu dang ra dkar po dang khyi dmar po'i gzhang tshil rnams smad 'tshong ma'i 'dom ras kyi sdong bu la sbar ba'i dud pa la sngags brgya rtsa brgyad bzlas la rang gi smin dbrag tu bkus nas lha chen gyi nga rgyal gyis bltas na kun gyi yid du 'ong zhing dbang du 'gyur ro :
rnga dang DA ma ru dang rkang gling la sogs pa la dbang sdud kyi sngags bris rdzas kyis byugs nas lha chen gyi nga rgyal gyis brdung zhing bus na thos tshad snang ba 'gyur zhing dbang du 'gyur ro :
sa ma ya :
tshil sna bzhi dang sman sna drug sbrang smyon dang rkun chen gyi mar khu la sngags brgya rtsa brgyad bzlas pa smad 'tshong ma'i me la bsregs na gsur tshor tshad rgyud 'gul zhing dbang du 'gyur ro :
dge 'dun gyi 'dus pa dang 'bangs g.yog mang po'i gtso bos de rnams gus shing mthun pas dbang du byed na :
g+hi haM dang rgya skyegs kyis de rnams kyi gzugs ming rus dang bcas pa mang po bris la sngar bzhin 'gugs gzhug byas nas dmigs bya dngos su bsam :
de nas gzhon nu mas bkal ba'i skud pa dmar pos bcings la tshong 'dus kyi sa dang smad 'tshong ma'i thab sas gwa'u ma khebs dang :
rgyal po dang dge bshes bsod nams can gyi gdan khri'i sa la gwa'u ya khebs byas pa'i gwa'u zla gam gyi nang du rang gi sa bon ma lags pa'i rdzas sna drug sbrang smyon dang sbyar bas byug :
de'i nang du sngar gyi ling ga rnams bcug la me tog dmar po dang rat+na dar zab kyis bkang :
ya khebs la rdo rje rgya gram bris pas bkab mtshams sbyar :
rang gi mal 'og tu bcug nas rgyun du thun ma chad par mnan pas thams cad gus shing mthun pas dbang du 'gyur ro :
sa ma ya :
rgyal po la sogs te bsod nams mnga' thang can rnams la las rnams thams cad tshang bar dril nas phyag len byas na tshan che 'o :
skye bo phal pa la sna re res kyang 'grub bo :
thog mar rang las dman pa gcig la tshad do :
gal te pha rol po brtan pa bral te smyos pa dang 'phyo ba sogs byung na 'grol bar bya 'o :
rang gi chu dang ra dkar mo dang ba dmar mo'i 'o ma me tog puN+Da rI ka dang mngar gsum sbyar ba'i chu la A+o~M a mr-ita hi li hi li shAn ti ka swA hA:
zhes stong bzlas nas byin na khrol bar 'gyur ro :
des ma khrol bar ming rus yod na sngar gyi rdzas kyis ming rus bkrus pas grol bar 'gyur ro :
sa ma ya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen sngags them gces gnad bzhugs so :
dbang gi lha la phyag 'tshal lo :
lha chen lcam dral gyi sngags them gces gnad du bstan pa ni :
A+o~M ma hA de ba sa ma ya hriM dza :
'bru bcu ni bsnyen pa'i gsang sngags kyi gnad do :
A+o~M ma hA de ba dza :
u mAHde bIHhrIM ha ri ni sa pA shaM ku ru ho :
'bru nyi shu ni sgrub pa'i gsang sngags kyi gnad do :
dbang sdud kyi gsang sngags ni sum cu rtsa gnyis su nges pa 'o :
de'i las kyi 'phyong ni lnga bcu rtsa brgyad du bstan pa 'o :
spel bar bya ba'i 'phyong gzhan ni ma gtogs so :
kha sbyor dbye ba ni skyabs kyi yi ge zlog pa 'o :
lcags kyu'i rtse 'phrad pa la ni 'di'i yi ge zlog pa 'o :
nges pa'i gnad thig go :
thugs rje chen po bka'i srung ma dbang gi las thams cad kyi bcud thig dregs pa'i thugs kyi srog snying por dril ba lha chen gyi sgrub thabs o rgyan gu ru'i gsung bzhin bkod pa 'o :
thugs rje chen po'i bka' srung lha chen gyi :
sgrub thabs snying po zab pa'i mthar thug 'di :
bka' rgyas btab nas yi ge'i ris su bkod :
sha 'ug stag sgo bde chen 'khor lor sbas :
bka' srung rnams la gnyer gtad tha tshig bsgrags :
rtsod ldan snyigs ma sum cu'i dus kyi tshe :
o rgyan thugs sras shes rab snying rje can :
'gro 'dul las can de dang 'phrad par shog :
sa ma ya :
rgya rgya rgya :
gter rgya :
sbas rgya :
gtad rgya :
smrag kha thaM:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi sgab 'dre gnan thabs bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]dbang gi lha la phyag 'tshal lo :
lha chen sgrub pa'i rnal 'byor pas sgab 'dre gnan pa gces so :
dug shog la ra khrag dang snag tsha bsres pas bla rku byis pa'i gzugs :
bse rag ri bong gi mgo can :
god 'dre dom gyi mgo can :
srin mo mi mo'i gzugs can rnams kyi gzugs mgo sprad bzhi tshom du bris pa lcags sgrog gis bcings pa'i yan lag bzhir dzaHhU~M baM ho :
mgo la trig nan :
snying gar tri :
de'i mthar rim pa bzhin mi la ku ru du tri dza :
bse rag shan tri du dza :
god 'dre tsag sha dza :
bsen mo du tri dza :
zhes dang thams cad kyi mthar kA ya sha tri gnod byed sgab 'dre 'byung po satwam+b+ha ya nan :
hur thums dza mA ra ya rbad nan :
zhes bri :
kun gyi phyi nas dza khram gyis bskor la mdun du bzhag :
rang lha'i nga rgyal gyis dmigs bya rnams gzugs la bkug cing bstim :
phyag rgyas dam du bcings nas thun gyis gzir :
rtags byung nas dug khrag byug shi skras bcings ri bong gi thod par bcug nas re bas dril lam srang bzhi mdo'am mchod rten gyi zhabs su gnan :
rdo rje rgya gram gyis kha bcad :
cis kyang mi thar bar bsam zhing bro rdung bya 'o :
sgab 'dre ma gnan par sgrub pa byas na 'dres lhar brdzus nas brid cing bslu ba dang :
tshe srog 'phrog pa dang mi nor la god kha byed pa dang gtam ngan dang mi khas 'geng ba sogs bar chad kyi dbang du 'gro bas 'di nyid bya ba shin tu gces so :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi las mtha' drag po'i phrin las bzhugs so :
zlog pa'i man ngag :
dbang gi lha la phyag 'tshal lo :
ma hA de wa'i las mtha' drag por bsgrub na zlog pa ni :
dur khrod kyi sa :
mchod rten rnying pa'i sa :
me shor ba'i sa :
shwa rgod rdol ba'i sa rnams la pho mtshan gyi gzugs khong stong mdzub gang ba sos smin pa zhig byas la ro sol gyis byug :
de'i nang du gro shog la dug khrag gis :
A+o~M ma hA de ba u mAHde bIHthums laM thums ril rbad su nr-i dzaHche ge'i tsit+ta la thums ril rbad rak+sha dzaHtrig thums mA ra ya rbad b+h+yo zlog :
ces bris pa bcug :
de'i zhabs su yungs dkar nag ke tshe shang tshe dug sna khrag sna sogs sngags kyis sngags pa'i thun rdzas sna tshogs blug re bas kha bcad la mdun du bkod :
bdag lha'i nga rgyal gyis rten dbang phyug nag po khro zhing mi sdug pa ral pa gzengs pa g.yas srid mes dang g.yon rtse gsum thogs pa nad mtshon gyi tshwa tshwa 'phro ba bsgoms shing bstim :
sha khrag gi gtor ma phul nas drag sngags kyis mthu bskyed :
bskul bya zhing dgra phyogs su zor du 'phangs na pha rol gyi byad kha phur kha rbad 'dre rbod gtong ltas ngan thams cad zlog par 'gyur ro :
yang na rang gi khang pa nas kha dgra phyogs su gtad de btsugs kyang 'grub bo :
ser ba dang shwa 'od la spel tshig bsgyur nas brtsams pas 'grub bo :
sa ma ya :[ \u0f88 ]dbye ba'i man ngag bzhugs so :
dgra bo mthun gnyis 'byed na nyi nag gi dus dug shog la gri khrag gis dmigs bya'i gzugs ming rus bla rtags dang bcas pa so sor bris pa'i lto bar :
ma hA de ba rak+sha dz+wa la shag phye shag phye ma ma trag ru tra mA ra ya phye phye rbad :
ces dang dmod mo gang dgos bris pa tha dad du byas pa'i gcig la ga pur chu dag gla rtsis byugs nas 'ug pa'i sgro la sbyar :
gcig la tsha ba gsum byugs nas pho rog gi dang ru la sbyar :
zag rdzas gang rnyed so sor byugs :
de nas bdag nyid lha chen gyi nga rgyal drag pos dmigs bya bkug cing bstim :
lha dang phyes nas phyag rgyas bcings te dgra bo dngos su bsgom zhing dbye ba'i sngags rgod bzla zhing thun gyis brabs :
gza' rgod drag po rgyu ba'i nam gung gi dus nub byang gi brag nag po rlung sgra can lha 'dre drag po yod pa'i sar khyer la dbang phyug dang lha 'dre la gtor ma btang :
ma nyes pa'i shags gdab cing dmod mo drag po brjod :
sgro gnyis rme pho'i skra'am rgyus pas brag logs la btags te rgyun du 'khrugs par bya zhing gzhan gyis mi mthong ba gces :
de nas rtags ma byung bar nub re bzhin dbang phyug dang lha 'dre la gtor ma btang bskul bya :
dbye sngags brgya rtsa re bzla :
rtags byung nas brngan phul la 'ug sgro'i ling ga lam rgya gram du sba :
bya rog gi sgro'i ling+ga chu'i rba drag po mis mi mthong bar btags nas 'jog :
des ni ji ltar mthun yang dbye bar nus so :
srog la byed na til gyi mar tsha ba la bsreg :
babs nas mthun par byed na gzugs gnyis bkrol la 'o ma la spos sbyar ba'i chus bkru 'o :
sa ma ya :
rgya rgya rgya :[ \u0f88 ]bskrad pa'i man ngag bzhugs so :
dgra bo bskrad pa'i las byed na rnga mo'i phru shun la dug khrag gis dgra gzugs gcer bu rlung dkyil la bzhag pa ming rus bla rtags dang bcas pa tshang bar bris pa'i lto bar :
ma hA de ba u mAHde bIHsarba ging ka ra snying srog rtsa la ya dgra bo che ge mo u tsa ta ya phaT:
yaM yaM mA ra ya phaT:
ces bris la btsan dug gu gul mu zi mdze khrag shu dag thang phrom zag rdzas gang rnyed rnams kyis byugs :
rang nyid lha chen gyi nga rgyal gyis dgug bstim dbye ba rnams byas nas dgra bo dngos su bsam zhing bskrad pa'i sngags rgod kyis bsgrubs pa'i thun gyis gzir :
ling+ga de sprang po'i gos dum gyis dril shi skras bcings :
yul gzhan gyi bya rog gcig bzung la de'i ske la btags :
rang lha chen du bsgoms pa'i mdun du yaM yig las rlung dkyil gyi steng na dmigs bya skra bshigs pa gcer bu byad du bcug pa yang zhing g.yo ba zhig bsam :
dbang phyug la gtor ma phul ma nyes pa'i shags gdab dmod mo brjod :
de nas rang gi sna nas rlung drag tu bus pas sngo phyur te byung ba rlung dkyil la phog pas dmigs bya yer gyis btegs nas gzhan du song bar bsam la bya rog dbyug pa dang rol mo la sogs pas bskrad pa'i phyi nas lha chen mthing nag mtshon cha thogs pa mang pos 'ded par bsam mo :
bya rog yul brgal nas song na des chog :
mi 'gro bar log na slar yang bskyar nas byas pas dgra bo dpal 'byor mnga' thang ji ltar che yang yul gzhan du 'byer bar 'gyur ro :
sa ma ya :
rgya rgya rgya :
gter rgya :
sbas rgya :
gtad rgya :
bka' rgya :
kha thaM:
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o ///
/[ \u0f88 ]zab lam bde gshegs kun 'dus las :
bka' srung lha chen gyi gnad 'beb bzhugs so :
dbang gi lha la phyag 'tshal lo :
sgrub pa thems kyang rtags ma byung na sngar gyi sgrub pa rnams bldab tu bskyar zhing nyin re bzhin me mchod kyi las dang sbyar nas bsgrub na 'grub par 'gyur ro :
des kyang rtags ma byung na rang nyid rta mgrin du bsgoms pa'i zhabs 'og tu lha chen mnan par bsam la :
gu gul dang mu zi sha chen btsan dug rnams bsres pa'i dud pas rten la bdug cing yungs dkar gyis brab gong gnon gyi sngags kyi mthar :
A+o~M ma hA de ba dza :
u mAHde bIHhriM:
trig nan e hur thums dza :
zhes gzir zhing gcun pas ma bzod par 'jig rten khams kyi mi nor longs spyod thams cad dbang du bsdus nas rang la phul bas bdag gi dbang du gyur par bsam zhing sngags bzla 'o :
rmi lam du skyes bu rid cing nyam ngan pa dang :
btson bcug pa dang :
mi mang pos phyag dang zhu gsol byed pa byung na las bshol la rten la spos kyis bdug cing :
dri bzang gi chus khrus gsol bzod gsol byas la bsgrubs pas sngar gyi rtags tsho 'byung :
de nas dngos grub blang bar bya 'o :
des ni las 'bras myur du 'byin par the tshom med do :
sa ma ya :
dmigs bya kho ra'i lha srung gis bskyabs nas khug tu mi ster ba dang dbang du ma gyur na :
gtor ma byin la dmigs bya'i rU pa gu gul rta bon mu zi khyi lud zhabs ma rnams kyis sa gzhan du bdug cing srung ma de'i sngags tsheg bar can bzlog nas bzlas pas 'grub bo :
sa ma ya :
dbang sdud mkhan nang 'gras nas ma khug na yungs dkar dang sbrang smyon dang gri khrag gi dud pas rU pa bdug cing sngags 'bru ldog nas bzlas pas the tshom med do :
sa ma ya :
rgya rgya rgya :
rig 'dzin gter bdag gling pas sha 'ug stag sgo bde chen ye shes kyi 'khor lo nas spyan drangs pa'o //
mang+ga laM///
/
