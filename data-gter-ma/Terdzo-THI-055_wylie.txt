snga 'gyur bka' ma las 'byung ba'i mchod phreng rnam dbye bcu drug yod pa las /
skabs 'dir nye bar mkho ba'i yan lag 'ga' zhig zur du bkol ba las /
kun bzang ni /
nam mkha' mdzod kyi phyag rgya bcas la /
oM hU~M/
bde bar gshegs so bcom ldan 'das //
rgyal ba rgya mtsho'i ye shes kyis //
srid pa rgya mtsho mtha' yas kun //
kun bzang mchod sprin mchog tu rol //
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhabs bsil ni /
yang dag don du dag mod kyang //
'gro ba yongs kyi don slad du //
phyag dang zhabs ni bsil nas kyang //
rdo rje'i gdan la bzhugs su gsol //
oM A ha ra A ha ra sarba bid+yAM d+hA ra pU dzi te na maHsa man+ta bud+d+ha nAM ga ga na khaM sa ma ye swA hA/
bzhi bsnol ni /
so so'i phyag rgya bcas te /
oM hU~M/
spos kyi sprin lding bdug pa ma //
rgyal ba'i dkyil 'khor gdugs kyis 'gebs //
byams pa thabs dang shes rab las /
badzra d+hU pe'i mchod par rol /
oM pa na peM pe nu su ra to /
ti pu pa ra mu /
sarba ta thA ga ta sid+d+hi hu /
sa ma yo ta mu /
sarba ma hA su kha sid+d+hi hu /
oM shrI badzra rA ga d+hU pe d+hU/
ut+pal mthing ga me tog 'thor /
sna tshogs rin chen 'od du 'phro //
snying rje thabs dang shes rab las //
badzra puSh+pe'i mchod par rol /
oM pa na peM pe nu su ra to\u0f8e
oM shrI badzra rA ga puSh+pe pu /
dbang gi phyag na sgron ma bsnams //
chos kyi rgyal po 'bar ba 'dzin //
dga' ba thabs dang shes rab las //
badzra A lo ke'i mchod par rol /
oM pa na peM pe nu su ra to\u0f8e
oM shrI badzra rA ga A lo ke hrIH
tsan+dan bdud rtsi'i char 'beb ma //
dkyil 'khor gsal ba'i thig le 'beb //
btang snyoms thabs dang shes rab las //
badzra g+han+d+he'i mchod par rol /
oM pa na peM pe nu su ra to\u0f8e
oM shrI badzra rA ga gan+d+he gan /
lha mo rnams kyis dkyil 'khor pa rnams mchod nas shangs la sogs pa'i dbang po so so la thim par bsam la /
oM AHhU~M:
rab tu dga' ba'i bdag la phyag 'tshal lo //
de bzhin gshegs pa'i dam tshig dam pa grub par mdzod //
mchod chen thams cad dag cing lhun gyis grub par mdzod //
ces pas lha rnams mnyes /
lha mo rnams slar byung ste /
rang gi gnas bzhir thim pas sku gsung thugs phrin las bzhi'i dngos grub thob par bsam mo //
sman mchod ni /
oM hU~M/
sangs rgyas kun dang mnyam sbyor zhing //
rang byung gdod nas rnam par dag
/rtsa brgyad stong las sbyar ba'i sman //
rigs lnga dam tshig lnga yi dngos //
ye shes lnga rdzogs grub pa'i rdzas //
rgyud lnga sems can kun sgrol ba //
dug lnga sel ba'i bdud rtsi sman //
thams cad bdud rtsi'i rnal 'byor che //
bde gshegs zhi ba'i thugs dam nyid /
khro bo rgya mtsho'i dngos grub mchog
/zhi khro rol pa'i dkyil 'khor 'dir //
bdag cag dad pas 'bul gyis bzhes //
oM sarba ta thA ga ta ma hA pany+tsa a mr-ita kha raM khA hi /
zhes dang /
brgyud mchod ni gsol 'debs kyi tshig rkang bzhi pa /
sman mchod 'bul lo mthu dbang dngos grub stsol //
zhes bsgyur ba sogs ji ltar rigs pas phul la /
gu ya lag gi phyag rgyas gtor bas ye shes kyi bdud rtsi'i zegs ma'i sprin las bdud rtsi'i char babs pas dkyil 'khor pa thams cad mnyes shing tshims par bsam /
mthar dngos grub blang ba ni /
rang gi lce la hU~M yig dang /
sman gyi steng du 'bru gsum bsgoms te /
oM AHhU~M/
rdo rje lce yi dam tshig la //
rdo rje can gyis 'bru gsum bsgom //
bdud rtsi lnga dang sbyar ba'i sman //
myang na dngos grub thob par 'gyur //
oM sarba ta thA ga ta kA ya sid+d+hi oM/
wA ka sid+d+hi AH
tsit+ta sid+d+hi hU~M/
zhes rim par blangs te lce la bzhag pas sku gsung thugs kyi dngos grub thob par bsam mo //
bdud rtsi gsang bsnan gyi mchod pa ni /
bdud rtsi'i rgyun b+hany+dzar lan gsum du sbreng zhing /
oM AHhU~M/
mi bskyod ye shes bde ba'i mchog dang ldan pa'i ro la bsnam du gsol //
a la la hoH
byang chub sems dpa'i bde mchog de nyid 'gog pa rnams las bslang ba'i phyir //
chags pa med pa'i bde mchog kun tu myong mdzad bzhes shing bsnam du gsol //
oM AHhU~M/
mchog tu gsang ba'i bde la rol zhing dam bcas 'jig rten sgrol //
byang chub skye gnas bde mchog dbyings las mi nyams dga' ba'i gar mdzod cig
/a la la hoH
zhen cing chags pa'i mtha' la nyon mongs rno brkam gzir ba yi //
myong byed bde mchog brgyad dang ldan pas thabs kyi sku la smre bar mdzod //
'gro kun tshangs par spyod pa'i byang chub sgo mor lam ston cig
/bde mchog bdud rtsi khyad par med pa'i tshogs la bka' stsol cig
/a la la hoH
zhes pas dang pos lha rnams dgyes pa bskyed /
gnyis pas nyan thos rnams 'gog pa las bslang /
gsum pas rgyal sras rnams gzhan don la bskul bar bsam mo //
rak+ta'i mchod pa ni /
oM hU~M/
bka' gsang rmad du byung ba'i dkyil 'khor 'dir //
mkha' dbyings rnam dag yum gyi rang bzhin du /
khams gsum dug gsum bsgral pa'i rak+ta mchog
/zhi khro rgyal ba rgya mtsho'i tshogs la 'bul /
khams gsum zil gnon dngos grub bstsal du gsol //
oM sarba ta thA ga ta ma hA rak+ta kha raM khA hi /
oM badzra kro d+ha maN+Da la ma hA rak+ta kha raM khA hi /
gtor ma'i mchod pa ni /
oM hU~M/
chos dbyings rnam dag gtor gzhong rgya chen du //
gtor ma ye shes snang ba rgya mtshor 'khyil //
dkar dmar thig le bdud rtsi'i rol mtshor spel //
'dod yon lha mo'i sprin gyis brgyan pa 'di //
zhi khro rgyal ba rgya mtsho'i tshogs la 'bul //
oM AHhU~M su ra ta u pe b+h+yaHka ma la mA la badzra a mr-ita ka ra Na pra tIts+tsha b+ha ga wAn dzaHhU~M baM hoH
a la la hoH
zhes dang /
oM badzra kro d+ha maN+Da la ma hA ba liM ta kha kha khA hi khA hi /
zhes lan gsum gyis phul bas 'dod yon drug gi lha mo mkha' khyab tu spros pa dkyil 'khor pa rnams kyi dbang po drug gi gnas su thim pas dgyes shing tshims par byas nas gnyis med du gyur par bsam mo //
yid byung gi mchod pa ni /
oM/
mchod pa'i phyag rgya chen po ni //
sems kyi yid bzhin sprin tshogs kyis //
phyogs bcu thams cad sangs rgyas zhing //
mnyen 'jam reg na bde ba dang //
sna tshogs rin po che yi gzhi //
mdzes par bres shing spras pa dang //
kun 'byung rin chen phung por 'bar //
dbyibs legs rdzing bu bro mchog bsil //
rin chen khang pa sna tshogs dang //
rgyan dang dpag bsam ljon pa'i tshal //
glu dbyangs tshigs su bcad pa'i sgra
/bla re rgyal mtshan na bza' gdugs //
do shal dpung rgyan se mo do //
bza' dang btung ba'i mchog rnams dang //
rang la mdzes par brgyan pa yi //
lha dang lha mo rdul snyed kyi //
bro gar la sogs bsam yas kyis //
phyogs bcu nam mkha'i khams bkang nas //
dkyil 'khor kun la rgyas par 'bul //
skal ldan gsal ba'i khyad par gyis //
rim gyis yang na gcig car du //
chos kyi dbyings dang mnyam sbyor zhing //
mchod pa'i phyag rgya chen por sgoms /
zhes pa'i tshig gis ji ltar ston pa'i mchod pa rnams mkha' khyab tu sprul te 'bul lo //
bsgral mchod ni /
bdag dang dkyil 'khor gyi lha tshogs kyi thugs ka nas raM dpag tu med pa mched /
raM badzra dz+wa la raM/
raM las ye shes kyi me 'bar bas sems can thams cad kyi snying nang na gnas pa'i rigs drug gi sa bon bag chags dang bcas pa bsregs /
rnam shes chos kyi dbyings su spar bar bsam zhing /
hU~M/
thog mar bdag nyid rtogs goms bsgral //
de nas gnyis med blo yis ni //
blo ngan 'jig rten snying re rje //
gnyis su med par bsgral bar bya //
sbyor mchod ni /
rang dang dkyil 'khor pa'i lha yab yum thams cad kyi mkha' gsang /
hU~M a /
badzra pad+ma /
sa ma ya satwaM/
sa ma ya hoH
a nu rA go haM/
a nu rA ga yA mye /
dzaHhU~M baM hoH
bo d+hi tsit+ta s+pha ra Na saM/
rjes su chags pa'i sbyor bas snyoms par zhugs te byang chub kyi sems sprin spro bsdu'i sbyor bas bde ba chen po'i ye shes mchog tu rgyas pa la blo bzhag nas /
oM hU~M/
'khril pa'i mchod chen mnyam sbyor bas //
bdag nyid mnyes pas mnyes par bya //
mnyam pa'i grub rdzas chen po dag
/bdag dang mnyam pa'i tshogs la 'bul /
oM sarba ta thA ga ta ma hA a nu rA ga Na badzra swa b+hA ba At+ma ko\u0f85 haM/
zhes nga rgyal bya'o //
'dod yon ro mnyam gyi mchod pa ni /
oM hU~M/
bza' dang bca' dang btung dang bgo
/longs spyod lnga ldan thams cad ni //
dkyil 'khor la yang dkyil 'khor thim //
chos nyid la yang chos nyid rol //
'dod yon gyi snang ba thams cad lha dang lha mor dag pa dang /
dkyil 'khor gyi lha thams cad bde ba chen por ro gcig tu gyur par bsam mo //
rol mo ye shes kyi mchod pa ni /
oM hU~M/
bla med mchog gi mchod par sbyar ba 'di //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
zhes pas mchod pa'i rol mo ji snyed pa thams cad kyis 'khor gsum ye shes su dag pa mngon du byas nas /
oM sarba ta thA ga ta ma hA pU dza badzra swa b+hA ba At+ma ko\u0f85 haM/
zhes nga rgyal bya zhing rol mo ye shes kyi sgras bskul lo //
glu ye shes kyi mchod pa ni /
oM/
phyogs bcu dus bzhi rdzogs pa yi //
ye shes dkyil 'khor thig le che //
bsod nams dkyil 'khor sku yi tshogs //
snang stong thig le kun tu rdzogs hoH
oM/
rdo rje bsod nams thig le che //
rdo rje ye shes dkyil 'khor ldan //
rdo rje'i sgra chen mtha' yas pa //
rdo rje rgyal po thig le che hoH
oM/
sku gsung thugs kyi rdzogs pa che //
yon tan phrin las kun tu rdzogs //
ye nas lhun rdzogs kun tu bzang //
'dus pa'i tshogs chen thig le che hoH
oM/
mi dmigs sgyu 'phrul mnyam pa'i dbyings //
mtha' yas kun nas sna tshogs spro //
mtha' yas kun nas lhun gyis thim //
sna tshogs sku gsung thugs chen po hoH
oM/
phyogs bcu'i 'jig rten rdul snyed du //
rgyal ba'i don rnams rdul phran snyed //
sprul pa rdul phran bsam yas kyis //
skad cig yud la lhun gyis grub hoH
oM/
thams cad ma lus sku gsung thugs //
sku gsung thugs kyi bdag nyid che //
sku gsung thugs kyis kun tu khyab //
sku gsung thugs kyi thig le che hoH
zhes pas zhi ba dang /
hU~M/
gtum chen dus mtha'i me ltar 'bar //
'od zer nyi ma 'bum gyi gzi /
khro gnyer glog stong 'gyu ba bzhin //
mche ba zang yag za byed che hoH
hU~M/
rngam pa'i nga ro 'brug stong ldir //
gtum chen ri rab 'bum bsnyil skad //
a la ha la'i gad rgyangs che //
spyugs pa'i 'thor rlung g.yeng ba che hoH
hU~M/
khro bo shes rab 'od po che //
ye shes dkyil 'khor kun tu gsal //
'bar ba'i ye shes kun tu 'joms //
sna tshogs ye shes thig le che hoH
hU~M/
khro bo'i rgyal po sprin chen po //
'phros pa'i dkyil 'khor char chen 'beb //
dkyil 'khor yid bzhin 'byung ba'i gter //
sna tshogs khros pa'i thig le che hoH
hU~M/
bdud kun gyi ni bdud chen po //
bdud kyi bdud de bdud rnams 'joms //
'jigs pa'i tshogs kyang 'jigs byed pa //
'jigs byed chen po'i thig le che hoH
hU~M/
rdo rje brag chen sra ba po //
rdo rje chu ste sdud chen po //
rdo rje me ste kun 'bar che //
rdo rje rlung ste 'thor rlung che hoH
zhes bstod par bya'o ///
/
