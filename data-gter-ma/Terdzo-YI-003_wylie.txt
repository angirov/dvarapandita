@#//
dpal gshin rje gshed kyi las mtha' gtad hrul nag po'i gzhung lag len zhal shes dang bcas pa bzhugs so //
skyes bu zangs gling dbang phyug gi lugs bka' gter gnyis ldan gyi man ngag rig 'dzin rje'i phyag dpe las bshus /
dpal gshin rje gshed la phyag 'tshal lo //
ma 'ongs dus kyi snyigs ma la //
drag sngags sbyor ba rbod gtong gis //
skam gtad rlon gtad gang yang rung //
bshig pa'i 'khor lo 'di bya 'o //
gdams pa 'di ni thebs ldog rtsis la /
thebs pa'i dus su skam du bcug pas /
khos mnan gtad skam du bcug pa thams cad dam tshig gcig pas skam gtad kyi nus pa thams cad bshig go
/rlon la bcug pas klu dang bdud mo sogs gang du gnas pa'i chu dang dam tshig gcig pas rlon gtad kyi nus pa thams cad bshig go
/'di zlog pa'i mchog go
/pha rol la gshed 'bebs su 'gro 'o //
lan gsum lnga la sogs pa bskyar yang rung ngo //
'dis rgyus med kyis mnan pa byas pa thams cad 'dis zlog par 'gyur ro //
phyir zlog pa'i 'khor lo byas pa bshig pa'i man ngag \u0f80atsha /
sa ma ya /
pha rol bsam pa ngan pa yis //
drag sngags mthu gtad mnan pa 'byung //
de dag rang la ma tshugs kyang //
phyis nas nges par gnod pas na //
de yi rul thabs zlog thabs bshad //
de la skam gtad rlon gtad gnyis //
rul zhing bshig dang zlog pa'i thabs //
gro shog klu sman gyis btul bar //
rgya snag gtsang mas bri bar bya //
ru sbal pho mo'i lto ba ru //
pho yi lto bar tsakra ni //
rtsibs brgyad mu khyud bcas pa yi //
lte bar gsang sngags 'di nyid bri //
phu phu /
spu ta spu ta /
bdag la gnod byed che ge mos   'dir ming dmigs bsal yod na 'jug cing /
spyir btang pha rol pos byas pa'i rbod gtong dang sogs bris snang /byas pa'i rbod gtong dang mnan 'dre zlog zlog
/rtsibs brgyad la phu phu gnyis gnyis bri //
rtsibs mchan brgyad la cha mnyam par //
che ge mos byas pa'i rbod gtong spu ta spu ta mnan 'dre ma hA kro d+ha ya hU~M sid+hi sid+hi   dpe la lar si ti si ti snang /ya hU~M/
mu khyud phreng gnyis shong byas la //
phu ma ni si ni a lo gan+d+he hoH
si ni sa kha'i ga kha'i nA ga le nA ga le /
a ge a ge nA ga rA tsa nA ga rA tsa /
tsi tsi dzi tsi 'du she 'du she
/'du sa ya 'du sa ya /
nA ga rA tsa che ge mos byas pa'i rbod gtong dang mnan 'dre zlog zlog
/rul rul /
mo yi 'khor lo'i lte bar ni //
che ge mos byas pa'i rbod gtong dang mnan 'dre zlog zlog
/pad+ma 'dab brgyad la /
phu phu si ti si ti /
phu phu phaT phu phu zlog
/phu phu si ti si ti /
phu phu spo ta spo ta /
phu phu hU~M/
phu phu spo ta ya /
phu phu b+hi ti /
mu khyud pho dang 'dra ba la //
pho ni rnal ma mo ni zlog
/'khor lo kha sbyor bltabs byas la //
tshon skud kyis bcings glang rur bcug
/la chas bsdams la re bas dril //
skam la bcug pas skam gtad dang //
rlon la bcug pas rlon gtad gnyis //
zlog cing rul bar byed par nges //
skam rlon gang du bcug pa'i sa //
klu dang bdud dang btsan dang ni //
ma mo dang ni rgyal po sogs //
gang gnas sa ru bcug pas chog
/dam tshig gcig pas zlog cing rul //
yang na gsum dang yang na lnga //
bskyar na shin tu zab pa 'o //
de ltar byas pas spyi dang ni //
phas kyi rbod gtong thams cad zlog
/rang gshed rang la 'beb pa yin //
phyir zlog 'khor lo zhes pa yin //
bshig pa'i 'khor lo zhes pa yin //
gtad rul nag po zhes pa yin //
sngags pa nang rgyas byung ba'i tshe //
mkhas pa zangs gling dbang phyug gis //
DA ki ma yi gsung dang bstun //
mi mthun phyogs rnams zlog pa'i phyir //
bshig 'khor nag po 'di byas pas //
byad stems mkhan rnams kha re skyengs //
bcas chog man ngag yin pa'i phyir //
bsgom dang bzlas pa 'dir mi dgos //
zhag gsum rdo rje'i brag kyang 'jig
/sa ma ya /
gal te rtags ni 'gyangs pa na //
tsakra gong dang 'dra ba la //
nyin mo sngags 'di yungs dkar la //
bzlas la 'khor lo dag la brab //
ru sbal lto ba'i 'khor lo des //
snying khrag rngubs par bsam pa 'o //
e myags ya rngubs mug shag ka dun :
dgra bo'i srog la r+n+r-i tri hur thums dza :
rtsa khrag snying thum ril ram shag rbad :
e raM yaM khaM r+n+r-i sha ku ru mA ra ya rbad :
zhag gsum bzlas na pha rol sod //
mtshan mo sngags 'di yungs nag la //
bzlas la 'khor lo dag la brab //
e myags ya rngubs mug shag ka dun :
dgra bo'i tsit+ta breng shag dza :
srog la hur thums dza :
raM yaM khaM e ka ya ma r+n+r-i sha ku ru srog la mA ra ya rbad :
zhag gsum bzlas na pha rol sod //
gzer grir 'chi bar the tshom med //
ya bag sha yi las yin no //
ngan sngags lto log nag po yin //
mchog phag dag dang 'brel ba na //
shin tu myur ba'i las su rig
/sa ma ya /
!
gtad rul gyi zhal gdams ni /
de nas 'khor lo kha sbyar dril //
tshon skud sngo dmar gyis rgya gram du bcing /
la chas dril /
phyi sgo'i them 'og nas lan gsum bton /
de nas glang ru'am khyi thod du bcug
/kha kham sas bcad /
re bas dril /
dres mas dam par bcings la /
rang rnam rtog zos pa'i sar gting rdo dang bcas mtsho'am skam la yang 'jug
/lan 'ga' bskyar ro //
'khor lo lte ba'i ming yig la gur gum byug
/chu la skyur dus rlung sna bug g.yas nas rgyu ba dang bstun /
dus tshes nya stong la bya /
da dung zhal shes cung zad yod /
!
mchog phag gi mig la lan gsum drang /
yag shing sbu gur lan gsum /
rang dang sbyin bdag brla g.yas la   mo la g.yon /lan gsum /
sgo'i them 'og la lan gsum /
de rnams bskor dus rang dang gzhan gyis sngags 'di bzla /
sarba rbad rbad ka shi rbad ka shi rbad :
ces brgya rtsa bzlas pas sbyang /
slar yang 'byung ba lnga la sbyang //
nam mkha'i dbyings la bskor ba bskor byas te //
nam mkha' stong pa'i ngang du sbyang //
de bzhin rlung khrus /   rlung la 'debs /
me khrus /   me rlangs la /
sa khrus /   rabs chad sa /
chu khrus   khron chu gtsang chu chu mig chu /rnams kyis rim par sbyang //
de yang nam mkha' nas gzung ste sbyang sngags rnams rim par bzla /
e ho shud+d+he shud+d+he /
yaM ho shud+d+he shud+d+he /
raM ho shud+d+he shud+d+he /
laM ho shud+d+he shud+d+he /
baM ho shud+d+he shud+d+he sogs ci nus brjod do //
ra'am snod du gzhug 'ching lag len ltar bcas la thebs bstun gtang ngo //
zab /[ \u0f80]atsha /
!
gshed 'beb drag zlog byed pa ni //
rang la rbad pa'i ban sngags de'i //
ling+ga gnad yig ldan pa bkod //
lce ni snying ga'i steng du drang //
de steng rdo rje rgya gram bri //
rwa bzhir mnan sngags 'di bzhin bkod //
oM nan /
AHnan /
hU~M nan /
satwaM b+ha ya nan /
zhes bri /
rdo rje'i lte bar r+n+r-i tri'i mthar dzaHbzhis bskor /
de la ming bris pa'i mthar /
mA ra ya /
satwaM b+ha ya nan /
gshed du phob /
ces bri /
spyi bor phur bu klad la gdab //
lag gnyis mtshon cha rang btsugs bri //
mtha' mar gshed 'beb dmod mo dang //
dzaHkhram dag gis legs par bskor //
dug sna dme yugs mdze khrag sbyar //
ling+gar byugs shing bden stobs brjod //
byad ma skyabs bral de la bstim //
'khor lo pho mo'i bar du bcug
/kho rang steng du 'gro bar 'gyur //
mthu chen gsod pa'i spu gri 'di //
'phyangs sngags srog gi seg gdar yin //
byad ma gshed 'beb skam mthu yin //
zab zab 'dra min gnad 'dzom phyir //
lag rdum yi ge mang mchis kyang //
zab gnad gdams pa 'di nyid de //
dam ldan gsang thub bu min pa //
gzhan la ma spel snying du sbos //
rkun nor bzhin du kha tham rgya //
\u0f80atsha /
!
gtad hrul gyi zhal shes ni /
dang po 'khor lo legs par bris la pho 'khor steng dang mo 'khor 'og tu byas la mgo nas bsgril lteb tshigs gang byung phra se byas pa de /
zheng che na lte ba ma chag par g.yas g.yon gnyis nas bkug
/tshon skud sngo dmar gyis rim pa gsum dkris la bcad /
de nas yang rgyab tu gsum dkris la bcad /
de yugs sa ma'i zhabs ma'am ras nag gis dril /
tshon skud gong ltar dkris /
la chas mi mngon par btums /
skyes pa du yod kyi sgyid pa la phyi skor lan gsum drang /
bud med du yod kyi sgyid pa g.yas la lan gsum bskor /
de la khyi'i rkang pa g.yon la phyi skor lan gsum /
rang 'thag gi ya khebs zur bslangs nas /
bug pa la phyi skor thengs gsum /
de glang rur bcug la /
g.yam pa'am 'dam gyis kha bcad /
de steng la chas bcad /
de re bas phur /
dres thag gis bcing /
rang la rnam rtog yod pa'i mtsho la ci mang bskyur /
skam la yang khyi mgo gas chag med pa'am /
glang ru gang rung du gong bzhin bcug la /
la btsas lha tshugs mgon khang gi 'gram sogs dogs pa za ba'i sar mnan /
'khor lo'i spel tshig la rang dang sbyin bdag gi ming 'bri dgos na de mthar gla rtsis byugs /
ma bris na mi byugs /
bskyur dus rlung g.yas nas rgyu ba byung na bzang /
ma byung na sna g.yon bkag nas g.yas la bsgyur bar bya /
'khor lo 'bri ba dang bskyur ba gnyis ka gnam stong la bya /
sgra gcan brtsi tshul gtor zlog bzhin /
dpang gzug brjod par gsungs pa ni 'di skad bya ste /
skyabs gnas dam pa rnams dang khyad par sa phyogs 'di na gnas pa'i lha klu bdud btsan ma mo la sogs pa dregs byed ci mchis thams cad thugs ma yengs par dgongs shig
/bdag dang sbyin bdag rnams nas gnas skabs kun tu mchod 'os gtsug tu khur /
bskyang 'os spun zla ltar bskyangs /
byams 'os 'gro ba kun la brtse sems rgyun mi chad par bsgoms pa yin kyang /
rbod gtong byad ma 'khor bcas kyis gnod cing lan chags nas 'dug tu mi ster bar 'dug go
/bdag dang sbyin bdag 'khor bcas nas byad ma rnams la lus ngag yid gsum gyi sgo nas phog 'gal du 'gro ba spu tsam byas min dkon mchog rin po che rnam pa gsum dang /
'dir 'dus dregs byed 'khor bcas kyis zag med mngon shes kyis dgongs shig
/gzigs shig
/byad ma rnams nas lus kyi rdzas bsags lugs sam /
ngag gis sngags bzlas lugs sam /
sems kyis dmigs pa zhe ngan ci byas thams cad khyed rnams kyis mi mkhyen zhing mi gzigs pa skad cig kyang med pas /
bdag dang sbyin bdag 'khor bcas bden pa bden thog tu thon la mgon skyabs dpung gnyen mdzod cig
/gdug can byad ma rbad 'dre bcas pa 'phral du tshar gcod rjes gzung ma mdzad na rang gzhan kun 'khor ba'i rgya mtsho chen po las thar dus med par ma zad /
lha 'dre dregs pa can khyed rnams kyang nyes med sems can gyi srog dbugs la rngams pa las /
gdug can 'di dag myur du zos na za ba'i za go dang btung ba'i btung go chod par 'dug pas /
byad ma 'khor bcas kyi lus srog longs spyod thams cad khyed rnams kyi zhal du bstab bo //
gang bcol phrin las thams cad myur du sgrubs shig
/rtsa brgyud kyi bla ma /
yi dam sangs rgyas byang sems /
dpa' bo mkha' 'gro /
chos srung nor lha /
lha srin sde brgyad /
yul lha gzhi bdag
/bdag dang sbyin bdag la 'go ba'i lha lnga 'khor dang bcas pa'i bka' bden pa dang /
rgyu 'bras bslu ba med pa'i bka' bden pa dang /
rdzas sngags ting nge 'dzin gyi bka' bden pa dang /
bdag dang sbyin bdag 'khor bcas kyi lus ngag yid gsum gyi steng na nyes pa med pa'i bden pa dang /
bden pa chen po'i byin rlabs kyis /
byad ma gdug can rnams nas rdzas sngags ting nge 'dzin rbad 'dre rbod gtong ngan g.yo 'phrul gsum ci dang ci bgyis pa thams cad /
lo zla zhag dang za ma ma 'gyangs par byad ma lha srung 'khor dang bcas pa thams cad kyi steng du zlogs shig
/ces brjod la thal mo lan gsum brdab /
gser skyems bshams la raM yaM khaM/
oM AHhU~M/
lan gsum /
gser skyems kha dog dri ro nus pa phun sum tshogs pa ye shes kyi bdud rtsi'i rgya mtsho chen po 'di nyid 'bul zhing mchod pa'i yul du gyur pa ni /
rtsa brgyud kyi bla ma /
yi dam sangs rgyas byang sems /
dpa' bo mkha' 'gro /
chos srung nor lha /
lha srin sde brgyad /
yul lha gzhi bdag
/bdag dang sbyin bdag la 'go ba'i lha lnga 'khor dang bcas pa thams cad la 'bul lo //
gsol lo //
mchod do //
mgron no //
zag pa med pa'i ye shes kyi bdud rtsi 'dis tshims shing mnyes nas bdag dang sbyin bdag 'khor bcas kyi mgon skyabs dpung gnyen mdzod la /
yid la brnags pa'i byad ma rbad 'dre 'khor bcas thal ba'i rdul du brlag pa'i phrin las mdzod cig
/ces brjod la gser skyems gtor /
bdag dang sbyin bdag 'khor bcas la gzhan gyi mnan gtad phung bshig sbyor ba ngan pa shigs shig
/de dag gi bsam sbyor 'bras bu med par gyis shig
/klu gnyan dregs pa can khyed rnams dang bdag dang sbyin bdag 'khon med cing bsdum par byas pa yin no //
gshed dang bdud du ma mdzad par lha dang dpal du mdzod la /
zhi ba dang bde legs su mdzod cig
/ces brjod nas /
rwa rtse phar bstan la mtshor bskyur ba'am sa khung du bcug
/phu ma ni si ni a lo gan+d+he ho :
si ni sa kha'i ga kha'i nA ga le nA ga le a ge a ge nA ga rA tsa nA ga rA tsa /
tsi tsi dzi tsi /
'du she 'du she 'du sa ya 'du sa ya /
nA ga rA tsa /
pha rol gyis rbod gtong mnan gtad zlog zlog rul rul /
ces brjod las khung mi mngon par bya'o //
zhes mkhas pa zangs gling dbang phyug gi gter gzhung nyid gong du smros shing spyi 'gro'i phyag len gyi mthar dpang gzug man sa skya pa kun blos gsar rtsom bgyis pa dge
/yi ge pa ni gzhung lung pa 'o ///
/
