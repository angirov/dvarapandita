rta lha gnod sbyin chen po ku be ra yi bsnyen sgrub mchod bstod gcig dril rgyud mang po'i bcud bsdus yod /
badzra pA Ni la na mo /
ku be ra mchod par 'dod pas /
gtor ma rin po che'i dbyibs can gcig byas la /
hU~M/
mdun du gnod sbyin ku be ra //
mdog nag go khrab rmog zhu can //
sngon po chu ris chibs su 'chib //
g.yas na ral gri 'bar ba bsnams //
g.yon na gter gyi ne'u le bsnams //
thugs ka'i 'od kyis spyan drangs gyur //
byang phyogs skyong ba'i zhing khams nas //
rnams sras thugs las sprul pa'i sras //
ku be ra ni rdzu phrul can //
gnod sbyin 'bum gyi 'khor dang bcas //
bdag gis mchod phyir spyan 'dren na //
dam tshig dbang gis gshegs su gsol //
rin chen khri mchog pad zla dang //
rta mchog brjid pa'i khri steng du //
dgyes pa'i tshul gyis bzhugs nas kyang //
sngon tshe thub pa'i dbang po dang //
gsang bdag dam tshig rjes dgongs la //
bcol ba'i phrin las 'grub par mdzod //
oM ku be ra ya sa ma ya /
dzaHhU~M baM ho tiSh+Tha lhan /
me tog bdug spos mar me dri //
sna tshogs zhal zas rol mo'i tshogs //
'dod yon sna lnga rin chen bdun //
bkra shis rtag rdzas 'bru sman dang //
dkar gsum mngar gsum gtor ma 'bul //
'khor bcas mnyes shing tshims gyur cig
/a kA ro sogs /
oM ku be ra ya sa pa ri wA ra i dam b+ha liM ta g+h+ri hAn+tu /
sa ma ya rak+Shan+tu /
ma ma sarba sid+d+hi m+me pra yats+tsha /
ma ma sarba karma sid+d+hi a mo ga swA hA/
ar+g+haM sogs /
ku be ra ni sku mdog nag
/rdzu phrul rta yi steng na bzhugs //
g.yon pas ne'u le g.yas pa na //
ral gri bsnams la phyag 'tshal bstod //
mchod sbyin gtor ma 'di bzhes la //
bdag gi rta 'di srung skyob mdzod //
bdag tu zungs la 'tsho bar gyis //
gzhi byes lam gsum gar 'gro yang //
rta yi rdzi bo khyed kyis mdzod //
gnod cing 'tshe ba ma gtang la //
rta 'dre rtil sri'i kha khog cig
/ces brjod la srab mda' bzhes pa'i tshul du bya /
rta'i rdzi bo byed par khas blangs par bsam /
thugs kar zla ba'i gdan la kaM yig gi mthar sngags g.yas su bskor bar bsam la /
oM AHku be ra ya swA hA/
g+ho ra rak+Sha rak+Sha b+h+rU~M b+h+rU~M srungs shig
/ces rta pho la srungs shig dang mo la spel cig sbyar ba brgya rtsa brgyad bzla'o //
'di ni mgon po dngos grub 'byung rgyud dang /
rnam sras rgyud nor bu 'byung ba dang /
rta'i gzungs dang /
khri srong lde'u btsan gyis mdzad pa'i cho ga dang /
zangs dkar lugs kyi rnam sras cho ga sogs nas a rA gas bsdus pa'o //
mang+ga laM/
shu b+haM///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
