:
bla ma sku gsum bde gshegs 'dus pa'i zab tig mthong ba rang grol bzhugs so :
bla ma bstan gnyis skor gsum gyi snying po 'o //
sku gsum yongs 'dus lha la 'dud :
chos sku pad+ma kun tu 'chang :
longs sku thod phreng rigs mchog lnga :
sprul sku ma nges 'gro 'dul phyir :
mtshan dang bkod pa bsam yas bstan :
de las dzaM gling o rgyan yul :
d+ha na ko Sha'i mtsho rdzing du :
pad+ma ge sar sdong po la :
so sor rtog pa'i rig mdangs hrI:
ya mtshan cho 'phrul mtha' yas pas :
brdzus skyes thog babs tshul nyid du :
rgyal ba'i sras kyi rnam par snang :
de tshe in+d+ra b+hU ti yi :
rigs kyi tshul bzung rgyal srid bskyangs :
phan bde'i 'byor pa rgyas par byas :
de nas brtul zhugs rol pa yis :
dur khrod chen po'i gnas rnams su :
gsang ba mchog gi spyod pa spyad :
rlung sems las rung phyag rgya drug :
rang bzhin sku gsum ston pa dang :
paN grub dbang po brgya rtsa las :
mdo rgyud thams cad thos shing sbyangs :
nyams myong sgom pa'i drod rtags thon :
rlung sems snang ba ro gcig pas :
'byung bzhir dbang bsgyur rdzu 'phrul dang :
mA ra tI ka'i brag phug tu :
'chi med tshe la dbang ba thob :
rgya gar yul gnas kun tu phyin :
mu stegs rgol ngan mthu yis bcom :
bshad sgrub bstan pa'i rgyal mtshan bsgrengs :
sangs rgyas bstan la bya ba byas :
yang le shod kyi brag phug tu :
dpal chen yang dag bsgrubs pa'i tshe :
bar chad bgegs la phur bus btab :
phyag rgya chen po'i ye shes brnyes :
de nas gdong dmar bod yul 'dir :
smon lam las 'brel btsan po yis :
spyan drangs 'byung po gdug can kun :
rdo rje khros pa'i shugs kyis btul :
bsam yas sa gzhi yongs su bzung :
mi dang mi min thams cad kun :
rdzu 'phrul mthu yis bran du bkol :
chos 'khor mig 'phrul lta bur grub :
rdo rje dbyings kyi dkyil 'khor du :
bkra shis rab gnas me tog 'thor :
ngo mtshar ltas mchog mtha' yas pas :
skal ldan tshogs rnams yi rangs gyur :
bod la phan pa'i paN chen dang :
lo tsA mang po lung bstan nas :
sde snod gsum dang rgyud sde'i tshogs :
rgya cher bsgyur cing bshad sgrub btsugs :
gsang ba bla na med pa yi :
zab rgyas rgyud lung man ngag kun :
snod ldan rnams la rgyas btab nas :
so sos grub pa'i rtags mtshan phyung :
khyad par mgrin bzang dbu rtse dang :
mchims phu zab lung ti sgro sogs :
bod kyi grub gnas mang po ru :
mnga' bdag yab sras bai ro dang :
mtsho rgyal la sogs rje 'bangs la :
bla ma yi dam mkha' 'gro yi :
bka' dang dgongs 'dus chos kyi mdzod :
mngon sum man ngag snying tig sogs :
smin grol bshad pa'i char rgyun phab :
grub pa mchog gi sa la bzhag :
ma 'ongs don phyir gter du sbas :
gter bdag srung mar gnyer byang gtad :
yon mchod mdzad pa mthar phyin nas :
rje gcig rgyal po dgung du gshegs :
kho bo srin yul 'gro bar chas :
g.yu ru khra 'brug gtsug lag tu :
rje 'bangs rnams la ngal bso'i skyes :
za hor rgyal po smin byas pa'i :
bka' 'dus rgya mtsho'i mdzod sgo phyes :
sgrub pa'i dbang mchog bskur ba'i tshe :
'chi med mkha' 'gro man+dA ras :
de lta'i ngang tshul mngon shes te :
skad cig bar snang glog 'khyugs bzhin :
gsang ba'i dkyil 'khor drung du lhags :
phyag 'tshal gser gyi maN+Dal dang :
snyoms 'jug bde ba'i mchod pa phul :
thal mo sbyar nas gsol ba ni :
e ma gu ru rin po che :
bka' rnams 'dus pa'i snying po'i bcud :
zab mo bla ma sgrub pa'i thabs :
rgya cher gsungs pa'i don gyi mthil :
bdag dang ma 'ongs gdul bya'i phyir :
tshig nyung gnad 'dril nyams len bde :
byin rlabs mngon sum 'beb pa yi :
ngo mtshar gdams pa bstan du gsol :
de ltar gus pas zhus pa'i ngor :
sku gsum bstan pa gnyis ldan gyi :
bla ma 'dus pa'i sgrub thabs 'di :
snying gi zungs khrag lta bur bstan :
rang nyams longs la drod rtags phyungs :
dpe rgyud 'dra min gsum bris te :
gcig ni DA ki man+dA ras :
stod phyogs bal bod gnyis kyi mtshams :
pu r+Na rdza ri mthon po'i shar :
pha bong dga' 'khyil 'dra ba ru :
smon lam thob la gter du sbos :
rgyal po'i gdung rabs dgu yi mthar :
mnga' bdag yab sras byin brlabs pa :
badzra b+ha dra'i ming can dang :
'phrad nas 'gro don byed par 'gyur :
gal te dus der ma thon na :
rtsub 'gyur shin tu snyigs ma'i mthar :
pad+ma'i ming can rig 'dzin la :
o rgyan bdag gis byin brlabs shing :
mkha' 'gros zab mo'i brdas mtshon te :
yi bzhin nor bu'i snying po dbye :
skal ldan 'ga' zhig thar lam 'god :
gcig ni pad+ma brtsegs pa'i phug :
khyab 'jug chen po'i thugs ka ru :
phra men gzi yi sgrom bur sbos :
rgyal sras rang gi skye bas rnyed :
gcig ni khams kyi khyung phug tu :
mtsho rgyal lcam gyis sbas byas na :
lha sras lo tsA'i skye ba'i mtha':
mchog gam las kyi ming dang 'phrad :
mdor na da lta'i 'dus pa dang :
ma 'ongs o rgyan rjes 'jug rnams :
'di la nyams len snying por dril :
nges par bdag gis rjes su 'dzin :
nyes spyod cha dang bcas pa spongs :
lus ngag dge ba'i las la sbyor :
mchog tu rang sems 'dul la brtson :
zhal gdams snying po de kho na :
nga la 'gro dang 'ong ba bral :
srin yul gshegs pa ltar snang tsam :
mos gus can la 'du 'bral med :
gsol ba thob cig rjes 'jug rnams :
'di phyi bar do'i gnas skabs kun :
o rgyan nga nyid dran pas chog :
pad 'byung bdag gis bslu mi srid :
the tshom spongs shig rjes 'jug rnams :
nga la snying nas mos pa'i bu :
tshe 'di'i snang ba nub ma thag :
pad+ma 'od du skye bar nges :
gdung shugs skyed cig rjes 'jug rnams :
de tshe o rgyan bdag nyid kyi :
dgyes zhal mjal zhing gdams pa ston :
myur du byang chub skal ldan 'gyur :
spro ba skyed cig rjes 'jug rnams :
gzhan yang mchog dang thun mong gi :
dngos grub phrin las thams cad kun :
nga nyid sgrub pa kho nas 'byung :
brtson pas sgrubs shig rjes 'jug rnams :
zhes bden pa'i tshig gis bka' bstsal pas rje 'bangs 'dus pa'i tshom bu thams cad la byin rlabs kyi byin phebs :
gnam sa bla 'og 'dres pa lta bu'i mos gus kyi nyams shar :
ba spu g.yo zhing mchi ma 'khrugs pa'i gdung shugs dang bcas gu ru kho na yid la byed cing gsol ba 'debs pa la brtson par gyur to :
bla ma sku gsum bde gshegs 'dus pa'i zab tig las :
nges shes skyed pa lo rgyus kyi le'u ste dang pa'o :
sa ma ya :
ma 'ongs dad ldan skyes bu rnams :
pad+ma bdag nyid sgrub 'dod na :
dbang blangs dam tshig srog ltar srungs :
dben pa'i gnas su 'du 'dzi spongs :
dkar phyogs lha klu gzhi bdag la :
gtor ma sbyin zhing phrin las bcol :
nag phyogs bgegs rigs srung mtshams bcad :
sgrub khang phyags dar spos chus bran :
sku gsung thugs rten byin can dgram :
phyi nang mchod tshogs ci 'byor dang :
khyad par bla ma'i gtor chen ni :
bag dro brjid dang ldan pa bsham :
bde ba'i stan la lus gnad bsrang :
rlung ro dbyung zhing mos gus bskyed :
bsam gtan snod du gyur pa na :
sngon dngos rjes kyis nyams su blang :
dang po sngon 'gro'i bya ba la :
skyabs su 'gro zhing byang sems bskyed :
bsod nams ye shes tshogs gnyis gsag :
bgegs bskrad srung ba'i 'khor lo bsgom :
rgyun bshags bya zhing dam bca' bzung :
ye shes gzi byin lhag par dbab :
gnas dang yo byad byin gyis brlab :
de ltar las rim dgu yin no :
gnyis pa dngos gzhi'i rnal 'byor la :
dam tshig dkyil 'khor 'khor lo bskyed :
gnas gsum byin brlabs ye shes bstim :
bzhugs su gsol zhing rang dbang bskur :
gus pas phyag 'tshal mchod pa 'bul :
bzlas brjod bsnyen pas rtse gcig bsgrub :
bstod pa bya zhing thugs dam bskul :
de ltar las rim dgu la bslab :
gsum pa mtha' rgyas rjes rim la :
tshogs mchod 'bul zhing lhag ma bsngo :
tha tshig bsgrags la brtan ma bskyang :
las mjug rdo rje'i bro yis bsdu :
dus dang rgyun gyi dngos grub gsol :
rtag mtha' sbyang zhing chad mtha' bsal :
bsngo smon bya zhing shis pa brjod :
de ltar dgu yis mthar dbyung ngo :
bla ma sku gsum bde gshegs 'dus pa'i zab tig las :
sgrub pa'i las rim mdor bstan pa'i le'u ste gnyis pa'o :
sa ma ya :
sngon 'gro'i dang po skyabs 'gro ni :
mdun gyi nam mkhar skyabs yul rnams :
mngon sum bzhin du sad pa'i mdun :
rtse gcig gus pas skyabs 'gro bya :
na mo :
bla ma dpal ldan rdo rje 'chang :
sku gsum 'dus pa'i bdag nyid la :
bdag dang mtha' yas sems can kun :
byang chub bar du skyabs su mchi :
gnyis pa sems bskyed gsal gdab ni :
mkha' mnyam 'gro ba kun don du :
sku gsum bla ma bsgrubs nas ni :
mchog dang thun mong phrin las kyis :
gzhan don byed par sems bskyed do :
gsum pa tshogs gnyis gsag pa ni :
phyogs dus zhing khams rab 'byams kyi :
bla ma sku gsum lha tshogs la :
rtse gcig gus pas phyag 'tshal lo :
dngos 'byor yid sprul mchod par 'bul :
sdig sgrib nyes ltung mthol zhing bshags :
'khor 'das dge la rjes yi rang :
chos kyi 'khor lo bskor bar bskul :
mya ngan mi 'da' bzhugs gsol 'debs :
phung po khams dang skye mched dang :
gzung dang 'dzin pa las 'das pa'i :
rang bzhin 'od gsal byang chub sems :
dam pa bdag gis bskyed par bgyi :
dge ba 'di dang dge ba gzhan :
ma lus blo yis yongs bsdams nas :
bla med chos dbyings snying por bsngo :
yang dag ye shes mchog thob shog :
bzhi pa bgegs la bka' bsgo ni :
hU~M:
he ru ka yi gnas bcu dang :
dur khrod chen po'i gnas brgyad nas :
khrag 'thung 'khor bcas spyan 'dren na :
dam tshig dbang gis gshegs su gsol :
hU~M:
nyon cig bgegs dang log 'dren kun :
byang chub sgrub la bar gcod rnams :
song zhig lha min lha yang rung :
gnas 'dir ma 'dug gzhan du dengs :
gal te bka' las 'da' byed na :
'bar ba khro bo'i tshogs rnams kyis :
de ma thag tu bkas nas ni :
bdun brgyud rigs kyang brlag par gyis :
hU~M hU~M hU~M bi shwa badzra kro d+ha dz+wa la maN+Da la phaT phaT ha la ha la hU~M:
lnga pa srung mtshams bcad pa ni :
hU~M:
steng 'og phyogs mtshams thams cad kun :
rdo rje 'khor lo rin po che :
pad+ma ral gri'i gur gyis gtams :
rab 'bar me yis kun tu khyab :
khro bo khro mo sprin ltar gtibs :
bskal pa'i rlung yang mi rgyu na :
bar chad bgegs tshogs smos ci dgos :
ye shes srung mtshams lhun gyis grub :
oM badzra tsakra rat+na pad+ma tIk+Sh+Na dz+wa la raM ma hA kro d+ha rak+Sha rak+Sha hU~M:
drug pa rgyun bshags bya ba ni :
ho :
sems nyid rang bzhin gdod nas rnam dag kyang :
ma rig 'khrul pas sgro dang skur btab ste :
nyon mongs dbang gyur las sgrib ci bsags pa :
thams cad ro mnyam chos sku'i ngang du bshags :
badzra sa ma ya bi shud+d+he a a :
bdun pa dam bca' bzung ba ni :
oM:
dang por byang chub mchog tu sems bskyed cing :
rig 'dzin bla ma bsgrub par dam bcas ltar :
deng nas bzung ste bla med snying po'i bar :
sku gsung thugs kyi rdo rje mi gtong bzung :
kA ya wa kA tsit+ta badzra sa ma ya satwaM:
brgyad pa byin dbab pa ni :
hU~M hrI:
ma bcos spros bral dbyings kyi zhing khams nas :
bla ma chos sku'i lha tshogs sku bzhengs shig :
'khrul pa ka nas dag pa'i byin chen phob :
lhun grub thig le chen po'i dbang mchog skur :
bde chen 'du 'bral med pa'i zhing khams nas :
bla ma longs spyod rdzogs sku sku bzhengs shig :
gzung 'dzin dbyings su zhi ba'i byin chen phob :
ye shes rig rtsal rgyas pa'i dbang mchog skur :
'gro 'dul mi zad rgyan gyi zhing khams nas :
bla ma sprul sku'i lha tshogs sku bzhengs shig :
snang srid gzhir bzhengs dag pa'i byin chen phob :
mi phyed rdo rje gsum gyi dbang mchog skur :
hU~M hrI:
bla ma sku gsum bde gshegs sras dang bcas :
mkha' khyab chos sku'i dgongs pa lams se lam :
rang byung longs sku'i ye shes ta la la :
'gro 'dul sprul pa'i sgyu 'phrul shigs se shig :
rdo rje'i sku yi gar stabs khyugs se khyug :
snying po sngags kyi dzapa? dbyangs 'u ru ru :
bde chen thugs rje'i sprin phung thibs se thib :
smin grol yon tan char 'bebs sha ra ra :
rnam bzhi'i phrin las 'bras bu spungs se spung :
rtag rgyun rang bzhin dbyings las ma g.yos bzhin :
bdag cag mos pa'i gdung bas rgyud bskul na :
gdul bya'i yul la 'jug pa'i ye shes kyis :
byin rlabs dngos grub stsol phyir sku bzhengs shig :
byin chen byin phob rab 'byams rtsa ba gsum :
dbang chen skur cig rig 'dzin bla ma'i tshogs :
dngos grub stsol cig yi dam zhi khro'i lha :
bar chad bdud thul mkha' 'gro ging lang+ka :
myur ba nyid du gnas 'dir byin phob cig :
rnal 'byor rgyud la bde chen ye shes spor :
sgrub pa'i gnas mchog bde chen zhing du sgyur :
phyi nang dam rdzas 'dod yon bcud du skyil :
mchog dang thun mong dngos grub char ltar phob :
oM AHhU~M badzra gu ru d+harmA kA ya dz+nyA na sa ma ya ho :
oM AHhU~M badzra gu ru saM b+ho ga kA ya dz+nyA na sa ma ya staM:
oM AHhU~M badzra gu ru nirmA Na kA ya dz+nyA na sa ma ya A be shA ya a A:
hrIM hrIM:
pheM pheM:
hU~M hU~M hU~M:
dgu pa byin gyis brlab pa ni :
oM badzra a mr-ita bi shud+d+he hU~M phaT:
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
stong pa'i ngang las gnas yul kun :
lAM las sangs rgyas spyan ma'i mkha':
'og min stug po bkod pa'i zhing :
mi zad rgyan gyi 'khor lo'i gzhir :
oM las rnam par snang mdzad kyi :
rang bzhin gzhal med khang chen po :
gdugs 'phen bla bre ba dan rgyan :
rin chen nor bu'i dra bas spel :
de dbus 'bru gsum yongs gyur las :
phyi nang nyer spyod 'dod yon tshogs :
mchod pa'i phyag rgya nam mkha'i mdzod :
mkha' khyab sprin phung 'phro bar gyur :
oM badzra ar+g+haM AHhU~M:
oM badzra puSh+pe AHhU~M:
oM badzra d+hU pe AHhU~M:
oM badzra A lo ke AHhU~M:
oM badzra gan+d+he AHhU~M:
oM badzra nai bid+yA AHhU~M:
oM badzra shab+da AHhU~M:
oM sarba pU dza me g+ha sa ma ye AHhU~M:
oM:
mtshan ldan b+han+d+ha yangs pa'i nang :
oM yig 'od du zhu ba las :
rtsa brgyad yan lag stong sbyar ba'i :
bdud rtsi'i rgya mtsho bcud du 'khyil :
oM AHhU~M sarba pany+tsa a mr-ita hU~M hrIHTha :
A:
lcang lor bcas pa'i ka pA lar :
AMHyig 'od du zhu ba las :
khams gsum bsgral pa'i khrag gi mtsho :
chags pa'i lbu phreng phyogs bcur g.yo :
oM AHhU~M ma hA rak+ta dz+wa la maN+Da la hU~M hrIHThA:
hU~M:
rin chen pad+ma b+hany+dza'i nang :
hU~M yig 'od du zhu ba las :
sha lnga bdud rtsi mnyam sbyar ba'i :
gtor ma 'dod 'byung lhun por spungs :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
oM AHhU~M:
de las gzhan yang ye shes sprin :
kun tu bzang po'i rol mo las :
mchod pa'i char rgyun mi zad pas :
phyogs dus kun tu khyab par brdal :
oM badzra d+harmA ra Ni ta :
pra ra Ni ta :
saM pra ra Ni ta :
sarba bud+d+ha k+She tra pra tsa li ni :
pra dz+nyA pA ra mi ta nA da saM b+ha we :
badzra pad+ma hr-i da ya :
san+toSha Ni hU~M hU~M hU~M:
ho ho ho AHkhaM swA hA:
oM badzra s+pha ra Na khaM:
rol mor bcas pas byin dbab bo :
bla ma sku gsum bde gshegs 'dus pa'i zab tig las :
sgrub pa'i sngon 'gro'i las rim bstan pa'i le'u ste gsum pa'o :
sa ma ya :
gnyis pa dngos gzhi'i las rim la :
dang po rten dang brten pa yi :
dam tshig 'khor lo bskyed pa ni :
oM:
'khor 'das chos rnams thams cad kun :
gdod nas spros bral de bzhin nyid :
smra bsam brjod 'das chos kyi sku :
'od gsal thig le chen por rdzogs :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
A:
de ltar ma rtogs sems can la :
dmigs med snying rje sgyu ma'i tshul :
bde chen ye shes longs spyod rdzogs :
'khor ba myang 'das kun tu snang :
oM badzra dz+nyA na kA ru Ni ka sa ma ya ho :
hU~M:
stong nyid snying rje dbyer med pa :
dkyil 'khor thams cad 'byung ba'i rgyu :
sprul pa'i yi ge hU~M mthing ga :
mkha' la 'ja' tshon bzhin du shar :
oM badzra d+hA tu dz+nyA na hU~M sa ma ya satwaM:
hU~M:
rgyu yi hU~M yig 'bar ba las :
'od 'phros snod bcud gzung 'dzin kun :
rdo rje stong pa nyid du sbyangs :
stong pa'i ngang las skad cig gis :
e 'phros dbyings phyug nam mkha'i klong :
yaM 'phros sgrol ma rlung du 'khyil :
raM 'phros gos dkar me rlung 'bar :
baM 'phros mA kI'i rgya mtsho 'khyil :
laM 'phros spyan ma gser gyi gzhir :
b+h+rU~M 'phros rin chen ri rab steng :
hU~M dang phaT kyi 'phro 'dus las :
rdo rje'i srung 'khor brtan cing yangs :
dur khrod 'jigs pa'i bkod pa rdzogs :
de dbus b+h+rU~M yig yongs gyur las :
rin can sna bzhi las grub pa'i :
gzhal med khang chen 'od du 'bar :
rtsig pa pha gu drwa ba dang :
drwa phyed mda' yab shar bus mdzes :
gru bzhi sgo bzhi rta babs bzhi :
ri dwags chos 'khor gdugs kyis brgyan :
dbus phyur rdo rje nor bu'i tog :
ye shes 'od zer kun tu 'phro :
rtsig pa'i rtsa bar 'dod yon gyi :
snam bur mchod pa'i rig ma 'khod :
phyi rol khrus rdzing skyed mos tshal :
yid 'phrog bkod pa brjod las 'das :
sprul pa'i pho brang chen po'i dbus :
pad+ma 'dab bzhi rin chen brgyad :
mu khyud lnga ldan khyams dang bcas :
rigs kyi kha dog 'od du 'bar :
phyi nang sgrib med zang thal le :
sku gsum bzhugs gnas chen por rdzogs :
b+h+rU~M ma hA dz+nyA na bi mA na sa ma ya hU~M:
hU~M:
dkyil 'khor pad+ma'i snying po ru :
seng ges bteg pa'i rin chen khri :
rdo rje pad+ma nyi zla'i gdan :
'od phung thig ler 'khyil pa'i dbus :
nam mkhar gnas pa'i hU~M yig babs :
'od zer 'phro 'du'i sbyor ba las :
gser gyi rdo rje rtse lnga pa'i :
lte bar hU~M yig mtshan par gyur :
de las ye shes 'od kyi sprin :
rab 'byams phyogs bcu'i zhing kun 'phros :
rgyal ba rnams la dgyes mchod phul :
byin rlabs dngos grub rang dbang bsgyur :
'gro ba kun gyi las sgrib sbyangs :
sangs rgyas mdzad pa rab tu bsgrubs :
tshur 'dus bde stong rol pa'i ngang :
mthing gsal 'od kyi gong bur 'bar :
hU~M badzra dz+nyA na s+pha ra Na phaT:
sa~M ha ra Na hU~M:
hU~M:
de nyid yongs gyur skad cig gis :
rigs kyi gtso mchog dkyil 'khor bdag :
gu ru pad+ma kun tu 'chang :
mthing gsal nam mkha' dwangs pa'i mdog :
phyag gnyis rdor dril thugs kar bsnol :
rang 'od yum dang dgyes par 'khril :
dar dang rin chen rgyan gyis mdzes :
zhi 'dzum sgeg cing khro bo'i nyams :
rdo rje pad+ma'i skyil krung gis :
'od zer bsam yas klong yangs su :
bde stong ye shes snying por sbyor :
dgongs klong 'du 'bral med pa yi :
chos sku'i bla ma bsam mi khyab :
ma bcos lhun rdzogs chen por gsal :
oM badzra gu ru d+harma kA ya maN+Da la AHhU~M:
hU~M:
mdun dang phyogs bzhi'i pad 'dab la :
seng ge glang chen rta mchog dang :
rma bya shang shang rin chen khri :
pad+ma nyi zla'i gdan steng du :
gtso bo yab yum snyoms zhugs pa'i :
ye shes lnga ldan byang chub sems :
hU~M oM trAM hrIHAHyig 'phros :
'od zer spros bsdus yongs gyur las :
dbus su badzra thod phreng mthing :
rdo rje bdud rtsi'i thod pa bsnams :
shar du bud+d+ha thod phreng dkar :
'khor lo bdud rtsi'i thod pa bsnams :
lho ru rat+na thod phreng ser :
rin chen bdud rtsi'i thod pa bsnams :
nub tu pad+ma thod phreng dmar :
pad+ma bdud rtsi'i thod pa bsnams :
byang du karma thod phreng ljang :
rgya gram bdud rtsi'i thod pa bsnams :
kun kyang khro 'dzum spyan gsum 'bar :
rigs kyi gsang gos phod chen bklubs :
dar dang rin chen rgyan gyis mdzes :
g.yas pas phyag mtshan thugs kar gtod :
phyag g.yon dkur brten yum la 'khyud :
zhabs gnyis rdo rje'i skyil krung bzhugs :
pang du rang rang rigs kyi yum :
gri gug thod pa bsnams pas 'khril :
bde stong kha sbyor ye shes las :
longs sku'i bla ma sprin ltar gtibs :
'od zer gzi brjid dpal du 'bar :
snang stong zung 'jug chen por gsal :
oM badzra gu ru saM b+ho ga kA ya maN+Da la AHhU~M:
hU~M:
de phyir rat+na zur brgyad dbus :
rin chen mdzes khri pad zla'i steng :
gtso bo yab yum sbyor mtshams nas :
hrIHyig zung re 'phros pa las :
shar du kun bzang pad+ma 'byung :
mthing gsal skyil krung rdor dril bsnams :
longs sku'i chas rdzogs g.yon phyogs su :
mtsho gling mkha' 'gro snang gsal ma :
rin chen gzi ldan sgron me 'degs :
lho ru 'jam dpal mchog sred rtsal :
dkar ser DA ru pad phor 'dzin :
sngags kyi chas rdzogs phyed skyil g.yon :
bde ba'i rnal 'byor dri chab ma :
bsil zhing dri bzang bdud rtsi sbreng :
nub tu thugs chen pad+ma'i rgyal :
dmar gsal DA ru me long bsnams :
rgyal po'i cha byad rol stabs g.yon :
'od 'chang lha mo glu dbyangs ma :
snyan 'gyur baiDUr pi waM 'khrol :
byang du sgrib sel shAkya siM:
gser mdog rdo rje lhung bzed 'dzin :
sa gnon mnyam gzhag sprul sku'i chas :
g.yon du zhi 'tsho me tog ma :
lha rdzas me tog char chen 'beb :
shar lhor nam snying nyi ma'i 'od :
ser gsal kha T+wAM nyi zer 'dzin :
rnal 'byor cha lugs rol stabs g.yon :
bdag med rnal 'byor phreng ba ma :
rin chen sna tshogs do shal thogs :
lho nub byams pa saM b+ha wa :
mnyam gzhag pad phor skyabs sbyin mdzad :
dge slong cha lugs sems skyil g.yon :
su kha d+ha ri bdug pa ma :
dri zhim spos kyi khang bzang 'dzin :
nub byang gsang bdag seng ge'i sgra :
mthing nag rdo rje sdigs mdzub bsgreng :
khro bo'i chas rdzogs g.yon brkyang bzhugs :
bdud 'dul mkha' 'gro gar mkhan ma :
rdo rje gar gyi phyag rgyas rol :
byang shar sa snying gro bo lod :
dmar smug rdo rje phur bu 'dril :
'chol ba'i chas can rol stabs g.yon :
phra men mkha' 'gro sgeg pa ma :
snyems pa'i tshul 'dzin me long ngom :
lha mo thams cad dkar dmar mdangs :
zhi 'dzum chags nyams mchog tu rgyas :
dar dang rin chen ut+pal brgyan :
phyed skyil rol pa'i 'gying bag bcas :
gtso la 'dun pa'i tshul gyis bzhugs :
gnyis med bde chen 'od zer sprin :
sprul sku'i bla ma bsam yas 'char :
gang 'dul bkod pa dbyings kyi rgyan :
ma 'gag rang shar chen por gsal :
oM badzra gu ru nirmA Na kA ya maN+Da la AHhU~M:
hU~M:
de yi phyi rim lnga ldan gyi :
mu khyud so so'i phyogs bcu'i char :
pad 'dab nyi shu'i lte ba ru :
seng khri pad+ma zla ba'i gdan :
mdun du rin chen pad zla bcas :
'od zer rab tu 'bar ba'i dbus :
gtso bo yab yum sbyor mtshams nas :
hU~M dang hrIHyig phreng ba 'phros :
de rnams yongs su gyur pa las :
mi 'gyur sku yi mu khyud la :
shar nas brtsam ste g.yas skor du :
thub pa'i dbang po dri med sgra :
dkon mchog sprin dang yon tan 'byung :
seng ge'i sgra chen mdzes pa'i tog :
gzi brjid rgyal dang tsan+dan dri :
snying rje'i rgyal po mngon spro rgyal :
bde gshegs rin chen rgyal po rnams :
dkar gsal byang chub phyag rgya 'ching :
sprul sku'i cha lugs skyil krung bzhugs :
de rnams mdun du rim pa bzhin :
gu ru pad+ma skyes bzang dkar :
mu tig phreng ba chos 'chad mdzad :
pad+ma lhun grub 'od kor ser :
sa gnon rdo rje rin chen 'dzin :
pad+ma gar gyi dbang phyug dmar :
mchog sbyin pad phreng skyabs sbyin mdzad :
pad+ma ye grub mtha' bral ljang :
rgyal mtshan bsgrengs shing gter bum 'chang :
pad+ma 'khrul zhig seng ge smug :
kha T+wAM rtse gsum b+han+d+ha bsnams :
gu ru pad+ma 'dzum bzhad dmar :
thal sbyar bdud rtsi'i bum pa 'dzin :
pad+ma thugs rje 'gro 'dul smug :
skyabs sbyin mnyam gzhag rgya gram bsnams :
pad+ma 'jig rten dbang phyug ser :
rin chen me tog snye ma 'dzin :
pad+ma rgyal mtshan me tog sngo :
ut+pal sdong bu khang bzang bsnams :
pad+ma rdo rje snying po ljang :
mnyam gzhag rin chen ri rab 'dzin :
kun kyang pad zhu ber phod gsol :
dar dang rin chen rgyan gyis mdzes :
zhabs zung phyed skyil rol pas bzhugs :
'od zer dkar po 'phro ba'i klong :
mi 'gyur sku yi 'khor lor rdzogs :
oM sarba ta thA ga ta ma hA gu ru kA ya dz+nyA na maN+Da la AHhU~M:
hU~M:
de phyir gsung gi mu khyud la :
phyogs bcu'i pad+ma'i dkyil 'khor dbus :
seng khri pad+ma zla ba'i steng :
thub pa'i dbang po 'od zer yangs :
dka' thub rgyal po gtsug tor snying :
nges par sbyor ba nges par gsung :
bde ba chen po dbang po'i dbyangs :
grags pa'i dpal dang sprul pa'i rgyal :
bde gshegs sgra dbyangs mi zad rnams :
dmar gsal mnyam gzhag phyag rgya mdzad :
sprul sku'i cha lugs skyil krung bzhugs :
de rnams mdun nas rim pa bzhin :
rin chen mdzes khri pad zla'i steng :
pad+ma rab tu kun skyong dkar :
bdud rtsi'i bum pa gser thur 'dzin :
pad+ma g.yul las rgyal ba ljang :
ral gri gdengs shing skyabs sbyin mdzad :
pad+ma sa mkhan skyabs mgon mthing :
chos 'chad phyag rgya glegs bam 'chang :
gu ru pad+ma ko Sha Ni :
gser mdogs glegs bam lhung bzed bsnams :
pad+ma las ster bshes gnyen ser :
phyag gnyis nyi ma me long 'dzin :
pad+ma 'khor ba'i gcong 'byin smug :
bdud rtsi'i shel bum ut+pal bsnams :
pad+ma 'dod rgu rang 'byung ni :
dmar ser ral gri glegs bam 'dzin :
pad+ma 'dren pa'i dpa' bo mthing :
phyag gnyis rdo rje phur bu 'dril :
pad+ma bka' rtags rgyal po ni :
ljang gsal mnyam gzhag rgya gram bsnams :
pad+ma klong yangs dam pa'i dpal :
ser nag me chu'i 'khor lo 'dzin :
kun kyang pad zhu ber phod gsol :
dar dang rin chen rgyan gyis mdzes :
zhabs zung phyed skyil rol pas bzhugs :
'od zer dmar po 'phro ba'i klong :
zag med gsung gi 'khor lor rdzogs :
oM sarba ta thA ga ta ma hA gu ru wA ka dz+nyA na maN+Da la AHhU~M:
hU~M:
de phyir thugs kyi mu khyud la :
phyogs bcu'i pad+ma'i dkyil 'khor dbus :
seng khri pad+ma zla ba'i steng :
thub pa'i dbang po sman pa'i rgyal :
myur du 'dzin dang dga' ba'i spyan :
dgongs pa'i rgyal po gser gyi snying :
'od zer dpal dang zhi ba'i dbang :
sprin gyi dpal dang yid 'ong dbyangs :
bde gshegs me long snang ba rnams :
mthing gsal sa gnon mnyam gzhag mdzad :
sprul sku'i cha lugs skyil krung bzhugs :
de rnams mdun nas rim pa bzhin :
rin chen mdzes khri pad zla'i steng :
pad+ma spyod yul rnam dag dkar :
bdud rtsi sman gyi bum bzang 'dzin :
pad+ma 'khor ba dong sprugs dmar :
thal sbyar nyi zer 'od zhags bsgreng :
pad+ma rang byung ye shes mthing :
mnyam gzhag bdud rtsi'i thod pa bsnams :
pad+ma bde ba'i shugs 'chang ljang :
sa gnon skyabs sbyin khang bzang 'dzin :
pad+ma yang snying rang grol ljang :
rdo rje gsor zhing dril bu brten :
pad+ma chos dbyings dpal 'bar mthing :
phyag gnyis mnyam gzhag ting 'dzin bzhugs :
pad+ma kun skyong chen po ni :
ljang gsal skyabs sbyin 'khor lo 'chang :
pad+ma gser gyi ri dbang ser :
mchog sbyin dang ni bum pa 'dzin :
pad+ma rgyal ba'i me long mthing :
phyag gnyis shel phreng pad+ma 'chang :
pad+ma mthon mthing lhab lhub ni :
sngo skya klu shing dril bu 'dzin :
kun kyang pad zhu ber phod gsol :
dar dang rin chen rgyan gyis mdzes :
zhabs zung phyed skyil rol pas bzhugs :
'od zer mthing ga 'phro ba'i klong :
bde chen thugs kyi 'khor lor rdzogs :
oM sarba ta thA ga ta ma hA gu ru tsit+ta dz+nyA na maN+Da la AHhU~M:
hU~M:
de phyir yon tan mu khyud la :
phyogs bcu'i pad+ma'i dkyil 'khor dbus :
seng khri pad+ma zla ba'i steng :
thub pa'i dbang po shAkya'i rgyal :
zla 'od dpal dang nyi ma'i snying :
spos kyi rgyal po gser 'od 'phro :
bkod pa'i rgyal po gser gyi bzung :
dpal gyi rgyal po bde ba 'byin :
bde gshegs mya ngan med dpal rnams :
ser gsal sa gnon mnyam gzhag mdzad :
sprul sku'i cha lugs skyil krung bzhugs :
de rnams mdun nas rim pa bzhin :
rin chen mdzes khri pad zla'i steng :
pad+ma 'byung gnas dkar dmar mdangs :
rdo rje bdud rtsi'i b+han+d+ha 'dzin :
pad+ma yid snang cod pan dkar :
mkhar gsil bsgreng zhing lhung bzed 'chang :
pad+ma in+d+ra nI la sngo :
kha T+wAM gsor zhing pad+ma 'dzin :
pad+ma rnam dag ye shes ljang :
mnyam gzhag sprul pa bsam yas spro :
pad+ma gser gyi 'od 'phro ser :
nor bu'i phreng ba pad sdong 'dzin :
pad+ma rigs ldan dpa' bo smug :
rdo rje gsor zhing dril bu 'khrol :
pad+ma 'brug chen lhun rdzogs mthing :
rdo rje gdengs shing phur bu 'dril :
pad+ma skye 'chi gnyis spangs dmar :
phyag gnyis mnyam gzhag tshe bum 'dzin :
pad+ma 'jigs pa bde 'byin ni :
dkar dmar me chu'i dkyil 'khor bsnams :
pad+ma chos legs mthong dga' sngo :
bdud rtsi'i snye ma dung phor 'dzin :
kun kyang pad zhu ber phod gsol :
dar dang rin chen rgyan gyis mdzes :
zhabs zung phyed skyil rol pas bzhugs :
'od zer ser po 'phro ba'i klong :
'dod 'byung yon tan 'khor lor rdzogs :
oM sarba ta thA ga ta ma hA gu ru gu Na dz+nyA na maN+Da la AHhU~M:
hU~M:
de phyir phrin las mu khyud la :
phyogs bcu'i pad+ma'i dkyil 'khor dbus :
seng khri pad+ma zla ba'i steng :
thub pa'i dbang po dga' ba'i mchog :
gzi brjid dpal dang dge rtsa skyed :
ngan song sbyong ba 'jig rten 'dren :
rnam par rgyal ba me tog bkod :
thams cad snang ba tsan+dan dri :
bde gshegs seng ge 'bum gzugs rnams :
ljang gsal skyabs sbyin mnyam gzhag mdzad :
sprul sku'i cha lugs skyil krung bzhugs :
de rnams mdun nas rim pa bzhin :
rin chen mdzes khri pad zla'i steng :
pad+ma spyi bcings nam mkha' mthing :
chos 'chad mnyam gzhag glegs bam bsnams :
pad+ma saM u pak+Sha dkar :
bai DUr pi waM snyan par sgrog :
pad+ma rin chen phra sbas ser :
phyag gnyis rin chen mchod sdong 'degs :
pad+ma byer bkram rgya yan mthing :
phyag gnyis mnyam gzhag 'khor lo bsnams :
pad+ma mi nub rgyal mtshan dmar :
gser gyi rgyal mtshan glegs bam 'chang :
pad+ma mun pa snang byed ni :
dmar ser nyi zla'i dkyil 'khor 'dzin :
pad+ma byams pa'i snang ba ser :
mchog sbyin bdud rtsi'i spyi blugs sbreng :
pad+ma 'khor ba gcod byed mthing :
phyag gnyis ral gri me long gdengs :
pad+ma rol pa rnam dag ni :
ljang gsal sa gnon mnyam gzhag mdzad :
pad+ma rnam par grol ba ljang :
phyag gnyis rgya gram thod bum 'dzin :
kun kyang pad zhu ber phod gsol :
dar dang rin chen rgyan gyis mdzes :
zhabs zung phyed skyil rol pas bzhugs :
'od zer ljang gu 'phro ba'i klong :
gang 'dul phrin las 'khor lor rdzogs :
oM sarba ta thA ga ta ma hA gu ru karma dz+nyA na maN+Da la AHhU~M:
hU~M:
mu khyud lnga ldan phyogs bcu yi :
pad+ma 'dab stong rgyas pa'i dbus :
mi mjed 'jig rten ston pa mchog :
bskal bzang rdzogs pa'i sangs rgyas dang :
de mdun nyi dang 'od zer bzhin :
sngags kyi ston pa pad+ma 'byung :
kun kyang sku mdog phyag rgya dang :
rgyan dang cha lugs phyag mtshan rnams :
rang rang rigs kyi gtso bo'i tshul :
'od zer gzi brjid lham me ba :
bde gshegs rig 'dzin sprin phung 'phro :
'gro 'dul dkyil 'khor chen por rdzogs :
oM sarba ta thA ga ta ma hA gu ru maN+Da la AHhU~M:
hU~M:
slar yang gtso bo yab yum gnyis :
snyoms par zhugs pa'i sbyor mtshams nas :
ye shes drug gi hrIHyig 'phros :
dkyil 'khor khyams su babs pa las :
shar sgo'i g.yas g.yon pad zla'i steng :
lha yi gu ru srid thub 'dzin :
dkar ser rdo rje dril bu bsnams :
dar dang rin chen sna tshogs brgyan :
zhabs gnyis gar stabs tshul gyis bzhengs :
lha min gu ru rnam par rgyal :
ljang nag 'khar gsil lhung bzed 'dzin :
chos gos gsum gsol sprul sku'i tshul :
zhabs zung mnyam pa'i stabs kyis bzhengs :
dkyil 'khor lho phyogs pad zla'i steng :
mi yi gu ru pad+ma 'byung :
dkar dmar rdo rje b+han+d+ha bsnams :
pad zhwa gsang phod chos gos gsol :
zhabs gnyis bzhengs pa'i stabs kyis bzhugs :
nub sgo'i g.yas su pad zla'i steng :
byol song gu ru seng rab brtan :
mthing nag cang te'u dril bu 'khrol :
dar dang rin chen rus pas brgyan :
zhabs gnyis gar stabs tshul gyis rol :
g.yon du pad+ma nyi ma'i steng :
yi dwags gu ru rnam snang byed :
smug nag rdo rje phur bu 'dril :
khro bo'i chas rdzogs dor stabs bzhengs :
dkyil 'khor byang phyogs pad nyi'i steng :
dmyal ba'i gu ru rnam par gnon :
dmar nag rdo rje sdig pa bsnams :
'jigs rung khro chas dor stabs 'gying :
kun kyang rang mdog 'od zer las :
mtshan dang rnam 'phrul bsam yas spro :
rigs drug sdug bsngal dong nas sprugs :
gang 'dul dkyil 'khor chen por rdzogs :
oM sarba dz+nyA na ma hA gu ru maN+Da la AHhU~M:
hU~M:
dkyil 'khor chen po'i sgo bzhi'i dbus :
pad nyi bdud bzhi'i gdan gyi steng :
gtso bo yab yum sbyor mtshams nas :
dzaHhU~M baM hoH'i yi ge 'phros :
yongs gyur shar du rnam rgyal dkar :
lcags kyu dril 'dzin yum dang sbyor :
lho ru gshin rje gshed po ser :
zhags pa dril 'dzin yum dang sbyor :
nub tu dbang chen rta mgrin dmar :
lcags sgrog dril 'dzin yum dang sbyor :
byang du bdud rtsi 'khyil pa ljang :
rgya gram dril 'dzin yum dang sbyor :
kun kyang khro bo 'jigs pa'i chas :
ye shes me dbus dor stabs bzhengs :
las byed pho nya sprin ltar spro :
bka' nyan dkyil 'khor chen por rdzogs :
ma hA kro d+ha dzaHhU~M baM hoHmaN+Da la AHhU~M:
hU~M:
gzhan yang phyi nang steng 'og tu :
dgongs brda snyan nas byon pa yi :
rig 'dzin bla ma sprin ltar gtibs :
zhi khro sgrub sde brgyad la sogs :
yi dam lha tshogs 'ja' ltar shar :
gnas gsum mkha' 'gro chos srung tshogs :
grangs med nyi zer rdul ltar 'khrigs :
kun kyang rnam 'gyur ma nges pas :
mchog thun phrin las cir yang mdzad :
sgyu ma chu zla 'ja' tshon bzhin :
gsal stong zung 'jug 'od kyi sku :
snang srid gzhir bzhengs chen por rdzogs :
oM AHhU~M badzra gu ru de ba DA ki nI sarba maN+Da la AHhU~M:
gnyis pa byin gyis brlab pa ni :
de ltar gsal ba'i lha tshogs kyi :
spyi bor zla steng oM dkar gsal :
dus gsum bde gshegs thams cad kyi :
rdo rje'i sku ru byin brlabs gyur :
oM sarba ta thA ga ta ma hA kA ya badzra swa b+hA wa At+ma ko\u0f85 haM:
mgrin par pad+ma'i ze'u 'bru'i dbus :
AHyig dmar po 'od du 'bar :
dus gsum bde gshegs thams cad kyi :
rdo rje'i gsung du byin brlabs gyur :
oM sarba ta thA ga ta ma hA wA ka badzra swa b+hA wa At+ma ko\u0f85 haM:
thugs kar rdo rje'i lte ba ru :
hU~M yig mthing ga 'od du 'bar :
dus gsum bde gshegs thams cad kyi :
rdo rje'i thugs su byin brlabs gyur :
oM sarba ta thA ga ta ma hA tsit+ta badzra swa b+hA wa At+ma ko\u0f85 haM:
gsum pa ye shes dgug bstim ni :
spos dang rol mo'i brdas bskul te :
gdung ba'i dbyangs bcas spyan drang ngo :
hU~M hrI:
phyogs dus kun na bzhugs pa yi :
sku gsum bla ma bde gshegs tshogs :
khyab brdal chos dbyings chen po las :
ye shes sgyu ma'i skur bzhengs shig :
hU~M hU~M:
'od gsal dbyings kyi pho brang nas :
rig rtsal pad+ma kun tu 'chang :
chos sku'i 'khor tshogs rgya mtshor bcas :
gnas 'dir spyan 'dren gshegs su gsol :
bde chen rang byung zhing khams nas :
rigs lnga thod phreng yab dang yum :
rab 'byams longs sku'i 'khor dang bcas :
gnas 'dir spyan\u0f8e
rang byung dur khrod chen po nas :
sprul pa'i mtshan brgyad mkha' 'gro'i tshogs :
rnam 'phrul sna tshogs sprin bzhin gtibs :
gnas 'dir spyan 'dren\u0f8e
mi mjed zhing khams rab 'byams nas :
'gro 'dul bkod pa bsam mi khyab :
dus gsum bde gshegs rig 'dzin tshogs :
gnas 'dir spyan 'dren\u0f8e
sgyu 'phrul rol pa'i zhing mchog nas :
rigs drug dong sprugs gu ru'i tshogs :
phrin las mdzad pa cir yang ston :
gnas 'dir spyan\u0f8e
tshad med bzhi ldan dkyil 'khor nas :
zhi rgyas dbang drag sgo srung bzhi :
bka' nyan rgya mtsho'i tshogs dang bcas :
gnas 'dir spyan\u0f8e
gzhan yang bla ma yi dam dang :
dpa' bo mkha' 'gro chos srung tshogs :
thugs rje'i dbang gis brtser dgongs la :
gnas 'dir spyan 'dren gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru d+harmA kA ya :
saM b+ho kA ya :
nirma Na kA ya :
sarba ta thA ga ta ma hA gu ru maN+Da la sa pa ri wA ra badzra sa ma ya satwaM e h+ye hi :
oM:
sku gsum bla ma bde gshegs tshogs :
snying rje'i lcags kyus thugs dam bskul :
byams pa'i zhags pas spyan drangs te :
dga' ba'i sgrog gis dbyer med bstim :
btang snyoms dril bus rab dgyes pa'i :
thabs shes zung 'jug phyag rgya che :
dam tshig ye shes dbyer med par :
lhun grub dkyil 'khor chen por rdzogs :
oM sarba ta thA ga ta ma hA gu ru maN+Da la sa pa ri wA ra dzaHhU~M baM ho :
bzhi pa bzhugs su gsol ba ni :
hU~M hrI:
bde chen 'od gsal gzhal med khang :
rgyan dang bkod pa bsam mi khyab :
rang rang dgyes pa'i gdan khri la :
bzhugs nas mchod bzhes dngos grub stsol :
oM gu ru sarba ta thA ga ta maN+Da la tiSh+Than+tu :
lnga pa dbang bskur rgyas gdab ni :
slar yang thugs ka'i 'od zer gyis :
dbang lha rigs lnga spyan drangs nas :
snyoms zhugs byang chub sems kyi chus :
spyi bo'i gnas lngar dbang bskur bsam :
oM:
rnam par dag pa'i bdud rtsi yis :
phung po 'byung ba nyon mongs lnga'i :
rtog pa'i dri ma rab bsal nas :
ye shes lnga ru dbang bskur ro :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
oM ma hA A dar+sha dz+nyA na badzra swa b+hA wa At+ma ko\u0f85 haM:
oM ma hA sa ma tA dz+nyA na badzra swa b+hA wa At+ma ko\u0f85 haM:
oM ma hA pra t+ya bek+Sha Na dz+nyA na badzra swa b+hA wa At+ma ko\u0f85 haM:
oM ma hA kr-i t+ya nuSh+Than dz+nyA na badzra swa b+hA wa At+ma ko\u0f85 haM:
bdud rtsi byang chub sems kyis chus :
lus kyi nang gang bde bas khyab :
dbang thob chu lhag gyen du 'khyil :
bde gshegs rigs lnga'i dbu rgyan rdzogs :
drug pa phyag gis 'dud pa ni :
rang gi thugs las lha mo'i tshogs :
'jo sgeg yid 'ong rgyan ldan pa :
nam mkha' gang ba rab spros nas :
phyag 'tshal mchod cing bstod par bsam :
ho :
ma bcos spros bral khyab gdal chen po'i dbyings :
skye 'gag 'gyur med ye shes yon tan rdzogs :
dkyil 'khor gtso bo kun bzang pad+ma 'byung :
bla ma chos kyi sku la phyag 'tshal lo :
rang byung bde chen thugs rje'i rol pa las :
sku dang zhing khams bkod pa bsam las 'das :
kha sbyor bdag nyid thod phreng rigs mchog lnga :
bla ma longs spyod rdzogs la phyag 'tshal lo :
pad sdong las 'khrungs ngo mtshar rgyal ba'i sras :
gnas yul kun tu brtul zhugs spyod pa mdzad :
mtshan mchog brgyad ldan rigs kyi yum dang rol :
bla ma sprul pa'i sku la phyag 'tshal lo :
dzaM gling bye ba phrag brgya'i zhing khams su :
mdo sngags ston pa thub dbang pad+ma 'byung :
rigs drug don mdzad rnam 'phrul cir yang ston :
'gro 'dul gu ru'i tshogs la phyag 'tshal lo :
dkyil 'khor chen po'i phyogs kyi sgo bzhi ru :
rdo rje rin chen pad+ma las kyi rigs :
tshad med bzhi ldan khro chen yab dang yum :
bka' nyan rgya mtsho'i tshogs la phyag 'tshal lo :
byin rlabs char 'beb dngos grub gter gyi mdzod :
phrin las thogs med rtsa gsum rab 'byams tshogs :
rnam 'gyur ma nges mdzad pa bsam mi khyab :
dkyil 'khor yongs rdzogs lha la phyag 'tshal lo :
a ti pU ho :
pra tIts+tsha a la la ho :
bdun pa mchod pa'i las rim la :
phyi mchod nyer spyod kun bzang sprin :
nang mchod sgeg sogs phyag rgya gar :
gsang ba bde chen ting 'dzin rgyan :     mchod pa 'di rnams gzhung 'dir sa bcad tsam las rgyas par mi snang bas rtsa gsum sgyu 'phrul drwa ba'i shog ser las zhal bskangs pa'o //
mchan /
rmad byung ngo mtshar glu yis bstod :
nyer spyod phyi yi mchod pa ni :
oM:
kun tu yid 'phrog byams pa'i dbyings :
ye shes phyag rgya'i gzugs su shar :
rdo rje bdug pa'i dam tshig mchog :
bzhes nas bdag la dgyes par mdzod :
oM shrI badzra rA ga d+hU pe hU~M:
oM:
dmigs med snying rje sgyu ma'i dbyings :
ye shes phyag rgya'i gzugs su shar :
rdo rje me tog dam tshig mchog :
bzhes nas bdag la dgyes par mdzod :
oM shrI badzra rA ga puSh+pe trAM:
oM:
kun tu tshim byed dga' ba'i dbyings :
ye shes phyag rgya'i gzugs su shar :
rdo rje dri yi dam tshig mchog :
bzhes nas bdag la dgyes par mdzad :
oM shrI badzra rA ga gan+d+he A:
ngo mtshar kun bzang mchod sprin ni :
oM:
kun tu bzang po'i smon lam dbyings :
ye shes mchod pa'i phyag rgyar shar :
nam mkha' mdzod kyi dam tshig mchog :
bzhes nas bdag la dgyes par mdzod :
oM shrI badzra rA ga gA NA pU dza sa ma ya ho :
sgeg sogs nang gi mchod pa ni :
oM:
chos kun stong pa'i 'od gsal dbyings :
dga' ba'i ye shes gzugs su snang :
rdo rje sgeg ma'i dam tshig mchog :
bzhes shig bde ba chen por rol :
oM shrI badzra rA ga lA s+yai hU~M:
oM:
shin tu stong pa'i 'od gsal dbyings :
mchog dga'i ye shes gzugs su snang :
rdo rje phreng ma'i dam tshig mchog :
bzhes shig bde ba chen por rol :
oM shrI badzra rA ga ma le trAM:
oM:
thams cad stong pa'i 'od gsal dbyings :
khyad par ye shes gzugs su snang :
rdo rje glu ma'i dam tshig mchog :
bzhes shig bde ba chen por rol :
oM shrI badzra rA ga gI tI hrI:
oM:
rab tu stong pa'i 'od gsal dbyings :
lhan skyes ye shes gzugs su snang :
rdo rje gar ma'i dam tshig mchog :
bzhes shig bde ba chen por rol :
oM shrI badzra rA ga nIrtI A:
phyag rgya gar gyi mchod pa ni :
lag sor nyi zla 'bru bcus mtshan :
rigs lnga yab yum rang bzhin gyis :
ji snyed rigs rnams thams cad kun :
de nyid rigs lngar bsdus te mchod :
oM:
chos dbyings ye shes rang bzhin las :
'gyur med rtag pa'i gzugs su bzhengs :
byang chub chen po'i dam tshig gis :
bde gshegs rigs mchog mnyes gyur cig :
oM bud+d+ha sarba ta thA ga ta ma hA mu dra pU dza ho :
A:
sor rtog ye shes rang bzhin las :
'gag med chos kyi gzugs su bzhengs :
ting 'dzin chen po'i dam tshig gis :
pad+ma'i rigs mchog mnyes gyur cig :
oM pad+ma sarba ta thA ga ta ma hA mu dra pU dza ho :
hU~M:
me long ye shes rang bzhin las :
mi bskyod rgyal po'i gzugs su bzhengs :
bdud 'dul chen po'i dam tshig gis :
rdo rje'i rigs mchog mnyes gyur cig :
oM badzra sarba ta thA ga ta ma hA mu dra pU dza ho :
swA:
mnyam nyid ye shes rang bzhin las :
gzi brjid snang ba'i gzugs su bzhengs :
mchog sbyin chen po'i dam tshig gis :
rin chen rigs mchog mnyes gyur cig :
oM rat+na sarba ta thA ga ta ma hA pU dza ho :
hA:
bya grub ye shes rang bzhin las :
kun tu thogs med gzugs su bzhengs :
skyabs sbyin chen po'i dam tshig gis :
las kyi rigs mchog mnyes gyur cig :
oM karma sarba ta thA ga ta ma hA mu dra pU dza ho :
lAM gyi ye shes rol pa las :
rdo rje spyan ma'i phyag rgyar bzhengs :
mi 'gyur rtag pa'i dam tshig gis :
bde gshegs btsun mo dgyes gyur cig :
oM bud+d+ha ma hA mu dra pU dza ho :
pyAM gi ye shes rol pa las :
rdo rje gos dkar phyag rgyar bzhengs :
bde chen chu skyes dam tshig gis :
pad+ma'i btsun mo dgyes gyur cig :
oM pad+ma ma hA mu dra pU dza ho :
mUM gyi ye shes rol pa las :
rdo rje dbyings phyug phyag rgyar bzhengs :
mi phyed 'od gsal dam tshig gis :
rdo rje'i btsun mo dgyes gyur cig :
oM badzra ma hA mu dra pU dza ho :
mAM gyi ye shes rol pa las :
rdo rje mA kI'i phyag rgyar bzhengs :
ye shes nyi ma'i dam tshig gis :
rin chen btsun mo dgyes gyur cig :
oM rat+na ma hA mu dra pU dza ho :
tAM gyi ye shes rol pa las :
rdo rje sgrol ma'i phyag rgyar bzhengs :
kun tu 'jug pa'i dam tshig gis :
las kyi btsun mo dgyes gyur cig :
oM karma ma hA mu dra pU dza ho :
bde chen gsang ba'i mchod pa ni :
hU~M A:
'dod pa'i sgyu rtsal rmad byung ba :
pad+ma can sogs lha mo'i tshogs :
'dzum pa'i mdangs dang tsum+ba nas :
lha rnams bde ba'i gnas la bskul :
'khyud dang snyoms zhugs gsor zhing bskyod :
byang chub sems sprin rab tu dbab :
mkha' dbyings snying po'i ti la kar :
til gyi gong bu bzhin gang ba'i :
bsam yas dkyil 'khor 'khor lo kun :
dga' bzhi ye shes dbyings su sbyor :
nyon mongs bde chen thig ler bsgral :
zung 'jug bde ba'i gnas la rol :
oM shrI badzra rA ga ma hA su kha dz+nyA na pU dza ho :
lhag pa ting 'dzin mchod pa ni :
oM:
oM gyi ting 'dzin las byung ba :
rin chen sa gzhi gzhal med khang :
ngo mtshar dpag yas mchod sprin gyis :
dkyil 'khor lha tshogs mnyes gyur cig :
oM shrI badzra rA ga rat+na bi mA na pU dza ho :
hU~M:
hU~M gi ting 'dzin las byung ba :
yid 'phrog lha dang lha mo'i tshogs :
ye shes sgyu ma'i mchod sprin gyis :
dkyil 'khor lha tshogs mnyes gyur cig :
oM shrI badzra rA ga pU dza karma ku ru ho :
trAM:
trAM gi ting 'dzin las byung ba :
lha rdzas na bza' rin chen rgyan :
longs spyod mchog gi mchod sprin gyis :
dkyil 'khor lha tshogs mnyes gyur cig :
oM shrI badzra rA ga bAsatra a laM ka ra pU dza ho :
A:
AHyi ting 'dzin las byung ba :
glu dbyangs rol mo snyan pa'i sgra :
kun tu tshim byed mchod sprin gyis :
dkyil 'khor lha tshogs mnyes gyur cig :
oM shrI badzra rA ga shab+da pU dza ho :
hA:
hAHyi ting 'dzin las byung ba :
bza' bca' btung ba yang dag ldan :
ro bcud nus pa'i mchod sprin gyis :
dkyil 'khor lha tshogs mnyes gyur cig :
oM shrI badzra rA ga nai bid+yA pU dza ho :
khyad par rmad byung mchod sprin ni :
oM:
snang srid gdod nas bdud rtsi lnga :
ma bcos ma bslad de bzhin gshegs :
rigs lnga yab yum snyoms zhugs pa'i :
byang chub sems kyi bde ba'i rgyun :
lcags kyu lnga dang sgron ma lnga :
rtsa ba brgyad la yan lag stong :
mnyam par sbyar ba'i dam tshig rdzas :
rA sa yA na sman chen po :
mtshan ldan b+han+d+ha'i snod du bskyil :
dkyil 'khor lha tshogs rnams la 'bul :
bzhes te kun tu dgyes mdzod la :
sku gsung thugs kyi dngos grub stsol :
oM ma hA pany+tsa a mr-ita pU dza khA hi :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi ho :
A:
khams gsum gdug pa ma lus kun :
snying rje khros pa'i shugs kyis bkug :
'od gsal rdo rje'i mtshon chas bsgral :
nyon mongs rang dag dmar chen po :
mkha' dbyings bde ba'i ye shes rgyun :
so sor rtog pa'i rba rlabs g.yo :
gnyis su med par mnyam sbyar ba'i :
brtul zhugs mchog gi dam tshig rdzas :
lcang lor bcas pa'i b+han+d+har bskyil :
dkyil 'khor lha tshogs rnams la 'bul :
mthu rtsal nus pa'i dngos grub stsol :
oM ma hA rak+ta pU dza khA hiH
dz+nyA na dz+wa la sid+d+hi ho :
hU~M:
rin chen pad+ma b+hany+dza'i snod :
stong gsum 'jig rten khyon yangs par :
sha lnga bdud rtsi rnam pa lnga :
bcud kyi sems can gtor mar sbyar :
brjid ldan lhun po lta bur spungs :
rdo rje gsum gyis byin brlabs pas :
kha dog dri ro nus par ldan :
'dod yon rgya mtsho'i sprin phung 'phro :
rak+ta bdud rtsi'i char 'beb pa'i :
longs spyod mchog gi mchod pa 'di :
dkyil 'khor lha tshogs rnams la 'bul :
bde chen ye shes dngos grub stsol :
oM ma hA ba liM ta pU dza kha kha khA hi khA hi :
ma hA su kha dz+nyA na sid+d+hi ho :
bstod dbyangs glu yi mchod pa ni :
yid 'phrog lha mo'i tshogs rnams kyis :
rdo rje rkang lag mdzes pa'i gar :
bdun ldan glu dang rab sbyar nas :
ye shes drug gis bstod par bsam :
oM:
chos dbyings ye shes ngo bo nyid :
rang bzhin gzi brjid chen por snang :
thugs rje mtshan dpe'i dpal du 'bar :
rdo rje'i sku la phyag 'tshal bstod :
A:
sor rtog ye shes ngo bo nyid :
rang bzhin sgra brnyan lta bu'i tshul :
thugs rjes chos kyi char chen 'bebs :
rdo rje'i gsung la phyag 'tshal bstod :
hU~M:
me long ye shes ngo bo nyid :
rang bzhin spros pa kun las 'das :
thugs rje'i rig rtsal cir yang 'char :
rdo rje'i thugs la phyag 'tshal bstod :
swA:
mnyam nyid ye shes ngo bo nyid :
rang bzhin 'dod 'byung yid bzhin gter :
thugs rjes gdul bya'i re ba skong :
yon tan rdo rjer phyag 'tshal bstod :
hA:
bya grub ye shes ngo bo nyid :
rang bzhin thog med lhun gyis grub :
thugs rje'i mdzad pa bsam mi khyab :
phrin las rdo rjer phyag 'tshal bstod :
ho :
'od gsal ye shes ngo bo nyid :
rang bzhin khyab gdal byang chub sems :
thugs rje sgyu 'phrul drwa ba'i bdag :
ye shes rdo rjer phyag 'tshal bstod :
oM sarba ta thA ga ta stu ti dz+nyA na gI ti pU dza ho :
bsam yas dkyil 'khor thams cad kyi :
ye shes drug gi bstod pa'i glu :
lan gcig tsam zhig blangs pas kyang :
dngos grub thams cad 'thob par 'gyur :
brgyad pa dzapa? kyi dgongs pa ni :
oM gu ru sarba ta thA ga ta maN+Da la phaT dza :
bdag nyid dam tshig 'khor lo las :
ye shes gnyis pa mdun du bye :
me ri 'dabs 'byor tshul nyid du :
gsal zhing brtan par bzhugs pa yi :
thugs srog sa bon sngags kyis mtshan :
lha tshogs gzi brjid 'od du 'bar :
snying po sngags kyi nus stobs rdzogs :
ting 'dzin dgongs pas byin brlabs bsam :
hU~M hrIH
bla ma sku gsum lha tshogs dbyings nas bzhengs :
dgyes pa'i gar sgyur sngags kyi rang sgra sgrogs :
ting 'dzin dgongs rgyud dag pas byin rlobs la :
ye shes rol pa'i phrin las mdzad du gsol :
zhes bskul bla ma chos kyi sku'i :
ting 'dzin srog bzung bsnyen pa ni :
dkyil 'khor gtso bo pad+ma kun tu 'chang :
rigs brgya'i khyab bdag chen po'i thugs ka ru :
rdo rje rtse lnga'i lte bar hU~M mthing gsal :
mtha' skor sngags phreng rang sgra dang bcas 'khod :
rtse gcig gsal btab ting 'dzin srog bzung nas :
rlung yid sems dang rig pa gcig tu dril :
mi 'gyur snying po dzapa? kyis rgyud bskul bas :
khyab gdal dgos pas byin gyis brlabs par bsam :
oM AHhU~M badzra gu ru pad+ma sid+d+hi hU~M:
'bum phrag bcu gnyis bzlas pa yis :
chos sku'i ye shes rgyud la smin :
longs sku thod phreng rigs lnga la :
bsten nas bsnyen pa'i nye bsnyen ni :
thod phreng rigs lnga'i thugs kar pad zla'i steng :
hU~M oM trAM hrIHAHyig sngags kyis bskor :
bzlas pas sngags phreng lu gu rgyud du 'phros :
yab yum zhal brgyud gsang ba'i sbubs su zhugs :
bar med 'khor bas mi 'gyur bde chen rgyas :
phung po 'byung ba nyon mongs rtog tshogs sbyangs :
sku lngas byin brlabs rigs lnga'i dngos grub thob :
ye shes lnga yi dgongs pa mngon du gyur :
oM AHhU~M badzra gu ru badzra thod phreng rtsal sarba sid+d+hi pha la hU~M A:
oM AHhU~M badzra gu ru bud+d+ha thod phreng rtsal sarba sid+d+hi pha la hU~M A:
oM AHhU~M badzra gu ru rat+na thod phreng rtsal sarba sid+d+hi pha la hU~M A:
oM AHhU~M badzra gu ru pad+ma thod phreng rtsal sarba sid+d+hi pha la hU~M A:
oM AHhU~M badzra gu ru karma thod phreng rtsal sarba sid+d+hi pha la hU~M A:
'bum phrag bzhi bzlas bde ba che'i :
ye shes rig rtsal rgyas par 'gyur :
sprul pa'i gu ru mtshan brgyad la :
bsten nas bsnyen pa'i sgrub pa ni :
sprul pa'i gu ru mtshan brgyad thugs ka ru :
nyi zla kha sbyor hrIHmthar sngags kyis mtshan :
bzlas pas rgyud bskul rigs kyi 'od zer 'phros :
'khor 'das snod bcud brtan g.yo'i khams kun khyab :
bde stong rtsal 'bar mkhyen gnyis snang ba rgyas :
khams gsum dbang bsdus bdud bzhi'i dpung tshogs bcom :
'gro kun smin grol ye shes yon tan 'phel :
bdud dang mu stegs dam sri 'byung po btul :
'od zer tshur 'dus bdag la thim pa yis :
mchog dang thun mong dngos grub thob par bsam :
oM AHhU~M badzra gu ru pad+ma ma hA su kha sarba sid+d+hi hU~M:
oM AHhU~M badzra gu ru pad+ma pra dz+nyA dz+nyA na sarba sid+d+hi hU~M:
oM AHhU~M badzra gu ru pad+ma ma hA rA dza sarba sid+d+hi hU~M:
oM AHhU~M badzra gu ru pad+ma shAkya siM ha sarba sid+d+hi hU~M:
oM AHhU~M badzra gu ru pad+ma yo gi shwa ra sarba sid+d+hi hU~M:
oM AHhU~M badzra gu ru pad+ma saM b+ha wa sarba sid+d+hi hU~M:
oM AHhU~M badzra gu ru pad+ma siM ha gaN+De sarba sid+d+hi hU~M:
oM AHhU~M badzra gu ru pad+ma gro bo lod lo ka sarba sid+d+hi hU~M:
'bum phrag bzlas pas dngos grub thob :
'gro 'dul bde gshegs rig 'dzin la :
bsten nas bsnyen pa'i sgrub chen ni :
spyi dang khyad par thun mong las :
rjes 'brel dang bcas bzlas pas bsgrub :
thog mar bde gshegs rig 'dzin spyi'i :
dzapa? kyi dgongs pa'i 'phro 'du ni :
bde gshegs bla ma rnams kyi thugs ka ru :
zla steng hU~M dang hrIHyig sngags kyis bskor :
bzlas pas rgyud bskul ye shes gzi byin 'bar :
sku dang sngags phreng phyag mtshan 'od zer tshogs :
mi mjed 'jig rten rab 'byams kun tu 'phros :
sangs rgyas byang chub mdzad pa mtha' yas pas :
snod kyi zhing sbyangs 'og min bkod par rdzogs :
bcud kyi 'gro kun sgrib gnyis bag chags dag :
gzugs snang lha la sgrar grags sngags kyi dbyangs :
rtog tshogs 'od gsal gnyug ma'i dbyings su thim :
snang srid gzhir bzhengs dag pa rab 'byams dang :
'gro 'dul bde gshegs phrin las mthar phyin bsam :
oM AHhU~M sarba ta thA ga ta badzra ma hA gu ru sarba sid+d+hi hU~M:
'bum phrag bzhi bzlas 'gro 'dul gyi :
ye shes nus pa rgyud la 'char :
khyad par rigs drug gu ru yi :
'khor ba dong sprugs dgongs pa ni :
gu ru drug gi thugs srog sa bon las :
sngags phreng 'phro 'du'i 'od zer snang ba yis :
bdag gzhan khams gsum rigs drug kun la khyab :
nyon mongs drug gi rgyu 'bras sdug bsngal sbyangs :
rang byung ye shes drug gis byin brlabs pas :
snod bcud gu ru drug gi zhing du dag :
lha sngags ye shes khyab gdal dgongs pa'i klong :
'khor ba dong sprugs phrin las mthar phyin bsam :
oM AHhU~M rat+na gu ru sarba sid+d+hi hU~M:
oM AHhU~M karma gu ru sarba sid+d+hi hU~M:
oM AHhU~M dz+nyA na gu ru sarba sid+d+hi hU~M:
oM AHhU~M bud+d+ha gu ru sarba sid+d+hi hU~M:
oM AHhU~M pad+ma gu ru sarba sid+d+hi hU~M:
oM AHhU~M badzra gu ru sarba sid+d+hi hU~M:
zhes dang so so'i sngags sham du :
b+h+r-ita b+h+r-ita sarba su ra ga te he tuM hU~M phaT:
traT traT sarba a su ra ga te he tu~M hU~M phaT:
tsh+tshin+da tsh+tshin+da sarba nri ga te he tuM hU~M phaT:
ma tha ma tha sarba tir+Ya ka ga te he tuM hU~M phaT:
pa tsa pa tsa sarba pre ta ka ga te he tuM hU~M phaT:
da ha da ha sarba na ra ka ga te he tuM hU~M phaT:
rtsa sngags 'bum dang las sngags khri :
ting 'dzin rtse gcig bzlas pa yis :
rigs drug 'khor ba'i 'brel rgyun chod :
ye shes drug gi rtogs pa skye :
'brel tshad don dang ldan par 'gyur :
thun mong las bzhi'i bzlas pa ni :
khro chen bzhi yi thugs kar nyi steng hU~M:
sngags kyi phreng bas bskor ba'i 'od zer gyis :
bka' nyan rgya mtsho'i rgyud bskul sprul pa dang :
dkar ser dmar mthing 'od zer phyogs bcur 'phros :
mi mthun kun zhi legs tshogs yon tan rgyas :
khams gsum dbang bsdus dgra bgegs 'byung po bsgral :
tshur 'dus bdag thim byin rlabs nus stobs 'bar :
rnam bzhi'i phrin las lhun gyis grub par bsam :
oM badzra kro d+ha bi dza ya dzaHhU~M phaT:
oM shAn+tiM ku ru swA hA:
oM rat+na kro d+ha ya mAn+ta ka hU~M hU~M phaT:
b+h+rU~M puSh+TiM ku ru oM:
oM pad+ma kro d+ha ha ya grI wa baM hU~M phaT:
hrIHwA shaM ku ru ho :
oM karma kro d+ha a mr-ita kuN+Da lI hoHhU~M phaT:
hU~M mA ra ya phaT:
khri phrag bzhi 'am zhag bdun bzla :
las kyi dngos grub gang 'dod 'grub :
rjes 'brel rtsa gsum rab 'byams lha :
bsnyen pas thugs dam bskul ba ni :
bzlas brjod sngags kyi 'phro 'du'i rol pa yis :
rab 'byams rtsa gsum lha tshogs dgyes pa bskyed :
lha sngags ye shes 'od zer bdag la thim :
byin rlabs dngos grub phrin las dpal du 'bar :
oM AHhU~M hrIHbadzra gu ru de ba DA ki nI sarba sid+d+hi pha la hU~M A:
spyi dril 'bum phrag bzhi bzlas pas :
bla ma yi dam mkha' 'gro yi :
byin rlabs dngos grub phrin las kyis :
'dod pa'i don kun 'grub par 'gyur :
dgu pa bstod cing bskul pa ni :
dang po mchod pas dgyes pa bskyed :
bar du bstod pas mnga' dbul zhing :
mthar ni bskul bas phrin las gsol :
dam ye dbyer med nga rgyal brtan :
oM AHhU~M:
dngos su 'byor dang yid las byung ba yi :
me tog bdug spos mar me dri zhim chab :
kun bzang rol mo nam mkha' mdzod kyi gter :
rdo rje sgeg phreng glu dang gar mkhan ma :
ye shes lnga yi phyag rgya bzhi dang ldan :
yab yum mnyam sbyor zag med bde ba che :
ting 'dzin bkod pa'i bye brag bsam mi khyab :
rmad byung sman raka gtor ma 'dod yon rgyan :
bstod dbyangs ye shes glu yi mchod sprin tshogs :
rang byung rol pa'i dkyil 'khor lha la 'bul :
dgyes bzhes dam tshig nyams chag dbyings su bskang :
byin rlobs mchog thun phrin las dngos grub stsol :
oM sarba pU dza me g+ha sa ma ye AHhU~M:
ma hA pany+tsa a mr-ita rak+ta ba liM ta khA hi :
kA ya wA ka tsit+ta sarba sid+d+hi pha la ho :
hU~M hrI:
yid chos gzung 'dzin 'khrul pa dbyings su dag :
ma bcos spros med ye shes snying po brnyes :
dkyil 'khor khyab bdag pad+ma kun tu 'chang :
bla ma chos kyi sku la phyag 'tshal bstod :
rnam shes rnam dag me long ye shes sku :
kha sbyor bde ba'i longs spyod chen por rol :
rdo rje'i rigs kyi dkyil 'khor rgya mtsho'i bdag :
rdo rje thod phreng rtsal la phyag 'tshal bstod :
gzugs phung rnam dag chos dbyings ye shes sku :
kha sbyor bde ba'i longs spyod chen por rol :
bde gshegs rigs kyi dkyil 'khor rgya mtsho'i gtso :
bud+d+ha thod phreng rtsal la phyag 'tshal bstod :
tshor ba rnam dag mnyam nyid ye shes sku :
kha sbyor bde ba'i longs spyod chen por rol :
rin chen rigs kyi dkyil 'khor rgya mtsho'i bdag :
rat+na thod phreng rtsal la phyag\u0f8e
'du shes rnam dag sor rtog ye shes sku :
kha sbyor bde ba'i longs spyod chen por rol :
pad+ma'i rigs kyi dkyil 'khor rgya mtsho'i bdag :
pad+ma thod phreng rtsal la phyag\u0f8e
'du byed rnam dag bya grub ye shes sku :
kha sbyor bde ba'i longs spyod chen po rol :
las kyi rigs kyi dkyil 'khor rgya mtsho'i bdag :
karma thod phreng rtsal la phyag\u0f8e
nyon yid rnam shes ma spangs dbyings su grol :
chags med skyon bral bde chen pad+ma 'byung :
ma 'ongs rtog tshogs dag pa'i DA ki nI:
yab yum gnyis su med la phyag 'tshal bstod :
kun gzhi'i rnam shes ma spangs dbyings su grol :
shes bya kun mkhyen blo ldan mchog sred rtsal :
ma nges rtog tshogs dag pa'i rnal 'byor ma :
yab yum gnyis su med la phyag\u0f8e
sna yi rnam shes ma spangs dbyings su grol :
khams gsum dbang sdud gu ru pad+ma'i rgyal :
sgrar snang rtog tshogs dag pa'i 'od 'chang ma :
yab yum gnyis su med la phyag\u0f8e
yid kyi rnam shes ma spangs dbyings su grol :
bdud bzhi 'joms mdzad thub chen shAkya siM:
da lta'i rtog tshogs dag pa'i zhi ba 'tsho :
yab yum gnyis su med la phyag\u0f8e
rna ba'i rnam shes ma spangs dbyings su grol :
brtul zhugs spyod 'chang 'gro 'dul nyi ma 'od :
drir snang rtog tshogs dag pa'i bdag med ma :
yab yum gnyis su med la phyag\u0f8e
lus kyi rnam shes ma spangs dbyings su grol :
yon tan lhun rdzogs pad+ma saM b+ha wa :
'das dus rtog tshogs dag pa'i bde ba 'dzin :
yab yum gnyis su med la phyag\u0f8e
lce yi rnam shes ma spangs dbyings su grol :
mu stegs 'dul mdzad seng ge sgra sgrog rtsal :
ro snang rtog tshogs dag pa'i bdud 'dul ma :
yab yum gnyis su med la phyag 'tshal phyag\u0f8e
mig gi rnam shes ma spangs dbyings su grol :
dregs pa tshar gcod rdo rje gro bo lod :
gzugs snang rtog tshogs dag pa'i phra men ma :
yab yum gnyis su med la phyag 'tshal bstod :
dus gsum rtog tshogs rnam dag ye shes rtsal :
sku gsum dbyer med thub dbang pad+ma 'byung :
khams gsum mi mjed 'jig rten 'gro ba 'dul :
bde gshegs rig 'dzin tshogs la phyag 'tshal bstod :
nyon mongs drug dag ye shes sku mchog brnyes :
pha rol phyin drug spyod pa rlabs chen rdzogs :
rigs drug 'khor ba'i sdug bsngal dong nas sprugs :
'gro 'dul gu ru drug la phyag 'tshal bstod :
lus kyi chos bzhi rnam dag khro chen bzhi :
rtag chad bdag mtshan dag pa'i yum dang sbyor :
zhi rgyas dbang drag rnam 'phrul cir yang ston :
bka' nyan lha tshogs rnams la phyag 'tshal bstod :
snang srid gzung 'dzin rnam dag ye shes rtsal :
bla ma yi dam mkha' 'gro'i sprin phung 'khrigs :
byin rlabs dngos grub phrin las bsam mi khyab :
dkyil 'khor yongs rdzogs lha la phyag 'tshal bstod :
hU~M:
khyab gdal chos dbyings chen po las :
mi gnas ye shes sgyu ma'i tshul :
sku gsum dkyil 'khor lha tshogs rnams :
thugs rje thugs dam dus la bab :
hU~M:
'od gsal chos sku'i zhing khams nas :
rang byung pad+ma kun tu 'chang :
rigs kyi gtso bo sku bzhengs shig :
dgongs klong mngon gyur phrin las mdzod :
mngon par dga' ba'i zhing khams nas :
mi 'gyur rigs rnams kun gyi bdag :
rdo rje thod phreng sku bzhengs shig :
me long rtogs pa'i phrin las mdzod :
stug po bkod pa'i zhing khams nas :
khyab gdal rigs rnams kun gyi bdag :
bud+d+ha thod phreng sku bzhengs shig :
chos dbyings rtogs pa'i phrin las mdzod :
dpal ldan brtsegs pa'i zhing khams nas :
'dod 'byung rigs rnams kun gyi bdag :
rat+na thod phreng sku bzhengs shig :
mnyam nyid rtogs pa'i phrin las mdzod :
pad+ma brtsegs pa'i zhing khams nas :
chags med rigs rnams kun gyi bdag :
pad+ma thod phreng sku bzhengs shig :
sor rtog rtogs pa'i phrin las mdzod :
las rab brtsegs pa'i zhing khams nas :
thogs med rigs rnams kun gyi bdag :
karma thod phreng sku bzhengs shig :
bya grub rtogs pa'i phrin las mdzod :
d+ha na ko Sha'i mtsho gling du :
'chi med mchog brnyes pad+ma 'byung :
rigs kyi yum bcas dus la bab :
gzung 'dzin zhi ba'i phrin las mdzod :
rA ga rak+ta'i gnas mchog tu :
shes bya kun mkhyen mchog sred rtsal :
rigs kyi yum bcas dus la bab :
ye shes rgyas pa'i phrin las mdzod :
dga' ba tshal gyi dur khrod du :
'khor 'das dbang sgyur pad+ma'i rgyal :
rigs kyi yum bcas dus la bab :
khams gsum dbang sdud phrin las mdzod :
za hor rgyal po'i yul khams su :
drag po'i rtsal rdzogs shAkya siM:
rigs kyi yum bcas dus la bab :
bdud bzhi tshar gcod phrin las mdzod :
so sa gling gi dur khrod du :
brtul zhugs spyod 'chang nyi ma 'od :
rigs kyi yum bcas dus la bab :
'gro ba 'dul ba'i phrin las mdzod :
bsil ba tshal gyi dur khrod du :
dngos grub mchog brnyes saM b+ha wa :
rigs kyi yum bcas dus la bab :
yon tan rtsal rdzogs phrin las mdzod :
ma ga d+hA yi yul dbus su :
mu stegs bdud 'dul seng ge'i sgra :
rigs kyi yum bcas dus la bab :
log lta tshar gcod phrin las mdzod :
stag tshang seng ge'i ke'u tshang du :
dregs pa zil gnon gro bo lod :
rigs kyi yum bcas dus la bab :
mngon spyod rol pa'i phrin las mdzod :
phyogs bcu'i zhing khams rab 'byams nas :
dus gsum bde gshegs sras bcas dang :
rig 'dzin rgya mtsho'i dus la bab :
'gro 'dul rtsal rdzogs phrin las mdzod :
rigs drug sprul sku'i zhing khams nas :
khams gsum dbugs 'byin gu ru drug :
rnam 'phrul bsam yas dus la bab :
'khor ba dong sprugs phrin las mdzod :
tshad med bzhi ldan pho brang nas :
rigs bzhi'i khro chen yum dang bcas :
bka' nyan rgya mtsho'i dus la bab :
zhi rgyas dbang drag phrin las mdzod :
snang srid gzhir bzhengs dkyil 'khor nas :
rig 'dzin bla ma yi dam lha :
dpa' bo mkha' 'gro'i dus la bab :
byin rlabs dngos grub phrin las mdzod :
hU~M hU~M:
yul gyi ming ni rnga yab gling :
zangs mdog dpal gyi ri bo'i rtse :
pad+ma 'od kyi gzhal yas nas :
srin po'i rgyal po yal gam can :
rak+sha thod phreng sku bzhengs shig :
rtsa gsum rgya mtsho'i 'khor dang bcas :
gnas 'dir spyan 'dren gshegs su gsol :
bdag cag bod khams snyigs ma'i 'gro :
mi 'dod sdug bsngal du mas mnar :
nad mug mtshon gyi bskal ngan langs :
mtha' dmag gdug pas skabs btsal tshe :
khyod las skyabs gzhan ma mchis pas :
thugs rje thugs dam dus la bab :
mi mthun 'gal rkyen bar chad sol :
mthun rkyen tshe bsod nyams rtogs spor :
khams gsum snod bcud dbang du sdus :
log lta'i 'byung po choms la phob :
'dod chags rgyu 'bras las byung ba'i :
bzhi brgya rtsa bzhi'i nad dal zlog :
zhe sdang rgyu 'bras las byung ba'i :
dus 'khrugs mtshon char 'beb pa zlog :
gti mug rgyu 'bras las byung ba'i :
phyi nang 'byung ba'i g.yo 'khrugs zlog :
nga rgyal rgyu 'bras las byung ba'i :
sde brgyad gdug pa'i cho 'phrul zlog :
phrag dog rgyu 'bras las byung ba'i :
byad kha phur kha rbod gtong zlog :
ser sna'i rgyu 'bras las byung ba'i :
bkres skom mu ge'i skal ngan zlog :
the tshom rgyu 'bras las byung ba'i :
sha za 'byung po'i 'tshe ba zlog :
log lta'i rgyu 'bras las byung ba'i :
mtha' dmag kla klo'i 'tshubs 'gyur zlog :
ma rig rgyu 'bras las byung ba'i :
lugs 'byung 'khor ba'i bag chags kun :
lugs ldog mya ngan 'das pa'i dbyings :
'khor 'das dbyer med chen por zlog :
sarba sa ma ya b+h+yo b+h+yo zlog :
de ltar gnad nas bskul ba las :
dkyil 'khor lha tshogs thams cad kyi :
mdzad pa cho 'phrul bsam yas pas :
gang 'dul phrin las lhun rdzogs bsam :
mthar ni mdun gyi ye shes pa :
dam tshig 'khor lor dbyer med bstim :
oM:
ye shes dbyings kyi dkyil 'khor lha :
ting 'dzin sprul pa'i phyag rgyar thim :
rdo rje'i dam tshig rmad po che :
mi 'gyur mchog tu bdag sgrubs shig :
oM AHhU~M dz+nyA na kA ya wA ka tsit+ta gu Na karma badzra sa ma ya a A:
dzaHhU~M baM ho :
sa ma ya ho :
sa ma ya satwaM:
g.yo med dgongs pa'i srog bzung nas :
ting nge 'dzin gyi rtsal sbyangs pas :
rnam bzhi'i phrin las lhun grub cing :
rig pa 'dzin pa'i sku thob 'gyur :
bla ma sku gsum bde gshegs 'dus pa'i zab tig las :
sgrub pa'i dngos gzhi'i las rim bstan pa'i le'u ste bzhi pa'o :
sa ma ya :
gsum pa rjes kyi las rim la :
dang po tshogs kyi mchod pa ni :
gcan gzan pags pa'i gdan la sogs :
rngam zhing brjid ldan stegs bu'i steng :
sha lnga bdud rtsi lngar bcas pa'i :
ma da na dang bA la sogs :
bza' bca' btung ba'i tshogs rnams dang :
mchod pa'i bye brag bkod mdzes bsham :
me rlung chu yis bsang byas la :
yi ge gsum gyis stong par sbyang :
hU~M:
ye shes tshogs la mtshan rtog ma mchis kyang :
dngos bshams rdzas kyi gzung 'dzin sbyang ba'i phyir :
gnyis med rdo rje lta bu'i ting 'dzin gyis :
chos kun sgyu mar rig pa'i rang gdangs rtsal :
raM las lhag mthong me yis bag chags bsregs :
yaM las rig rtsal rlung gis gnyis snang gtor :
khaM las zhi gnas chu yis dag par bkrus :
snod bcud stong gsal dbyings kyi thig ler 'khyil :
raM yaM khaM:
yi ge drug gis byin gyis brlab :
slar yang ye shes drug gi rol pa'i rtsal :
oM las 'od 'phros pad+ma b+hany+dza'i snod :
yangs shing rgya che stong gsum mnyam pa'i dbus :
AHlas 'od 'phros sha lnga bdud rtsi lnga :
rigs lnga yab yum byang sems rgya mtshor bskyil :
hU~M las 'od 'phros gzugs sgra dri ro reg :
zag med 'dod yon phung po sprin ltar 'phro :
ha hoHhrIHyi yi ge'i 'phro 'du las :
kha dog dri ro nus pa rmad byung ba'i :
bcud ldan zag med tshogs kyi longs spyod che :
dkyil 'khor lha tshogs dgyes pa skong ba'i rdzas :
'phel 'grib med pa dbyings kyi rgyan du shar :
oM AHhU~M ha ho hrI:
de nas tshogs zhing spyan 'dren ni :
hU~M hrI:
'og min chos dbyings lhun rdzogs zhing khams nas :
dkyil 'khor khyab bdag pad+ma kun tu 'chang :
rang snang ye shes rgya mtsho'i 'khor dang bcas :
'dod yon tshogs la spyan 'dren gshegs su gsol :
lnga ldan longs spyod rdzogs pa'i zhing khams nas :
kha sbyor bde ba'i bdag nyid thod phreng rtsal :
rigs lnga tshom bu 'bum sde'i 'khor dang bcas :
'dod yon tshogs la spyan 'dren gshegs su gsol :
ma 'gag rang shar sprul pa'i zhing khams nas :
brtul zhugs spyod pa mthar phyin mtshan mchog brgyad :
rig 'dzin dpa' bo mkha' 'gro'i 'khor dang bcas :
'dod yon tshogs la spyan 'dren\u0f8e
phyogs bcu'i mi mjed rab 'byams zhing khams nas :
mdo sngags ston mchog thub dbang pad+ma 'byung :
bde gshegs rgyal sras rgya mtsho'i 'khor dang bcas :
'dod yon tshogs la spyan 'dren\u0f8e
gang 'dul 'gro drug sprul sku'i zhing khams nas :
ye shes mchog gi rol pa gu ru drug :
sgyu 'phrul bkod pa bsam yas 'khor dang bcas :
'dod yon tshogs la spyan 'dren\u0f8e
rnam bzhi'i phrin las rdzogs pa'i zhing khams nas :
tshar gcod rjes 'dzin khro bo chen po bzhi :
rigs kyi yum mchog bka' nyan 'khor dang bcas :
'dod yon tshogs la spyan 'dren\u0f8e
snang srid rnam dag ye shes dkyil 'khor nas :
rig 'dzin bla ma yi dam zhi khro'i lha :
dpa' bo DA ki rgya mtsho'i 'khor dang bcas :
'dod yon tshogs la spyan 'dren gshegs su gsol :
tshogs khang rang byung 'og min gsang ba'i zhing :
rnal 'byor 'dus pa rig 'dzin tshogs kyi rje :
'dod yon mchod sprin kun bzang rol pa'i rgyan :
lha sngags ye shes chen por byin phob cig :
oM AHhU~M badzra gu ru d+harma kA ya :
saM b+ho ga kA ya :
nirmA Na kA ya sarba maN+Da la sa pa ri wA ra e h+ye hi :
badzra sa ma ya satwaM:
de ltar rab 'byams tshogs kyi zhing :
mkha' khyab 'khor lor sad pa la :
phyi nang mchod pa sngon 'gro bas :
'dod yon tshogs mchod 'bul ba ni :
hU~M hrI:
tshogs kyi ngo bo rig pa ye shes lnga :
gdod nas rnam dag byang chub sems kyi bcud :
rang bzhin sha lnga bdud rtsi chen po lnga :
bza' bca' btung ba rdo rje'i dam tshig rdzas :
rnam pa 'dod yon zag med bde chen sprin :
rmad du byung ba'i mchod pa dam pa 'dis :
sku gsum bla ma'i dkyil 'khor lha tshogs mchod :
yi dam zhi khro rab 'byams thugs dam bskang :
dpa' bo mkha' 'gro chos srung dgyes par rol :
rang byung bde stong rol pa'i gzi byin skyed :
zhi rgyas dbang drag phrin las 'grub pa dang :
bla med mchog gi dngos grub bstsal du gsol :
oM AHhU~M gu ru sarba ta thA ga ta sarba maN+Da la sa pa ri wA ra ma hA ga Na tsakra pU dza ho :
bar pas dam tshig nyams chag bshags :
ho :
ye nas gnyis med mnyam pa chen po la :
gzung 'dzin 'khrul pa'i dri ma las 'das kyang :
ma rig dbang gyur bdag lus ngag sems kyis :
bag med tshul gyis sdig pa'i las mang bgyis :
sku gsung thugs dang rtsa ba yan lag gi :
dam tshig nyams chag 'gal 'khrul ci mchis pa :
zhal zas tshogs kyi mchod pas bskang zhing bshags :
bzod par bzhes nas tshangs pa'i dngos grub stsol :
yi ge brgya pa ci nus bzla :
tha ma bsgral zhing bstab pa ni :
sgo skyong tshogs las pho nya spros :
gdug cing gtum pa'i dgra bgegs kun :
mtshan ma'i rten la 'gug gzhug bcing :
bsgral zhing zhal du bstabs par bsam :
hU~M:
bka' nyan khro bo'i tshogs rnams dbyings nas bzhengs :
pho nya las mkhan sprul pas stong gsum khongs :
byang chub sgrub la 'tshe ba'i dgra bgegs kun :
dgug gzhug bcing myos mtshan ma'i rten la stims :
ye shes 'bar ba'i phur bus snying gar gzir :
tshe bsod dwangs ma sgrub mchog rnams la stsol :
rnam shes kun bzang bla ma'i sras su bskyed :
sha khrag gzugs phung rdul phran bzhin du gtubs :
dam tshig mchog gi bdud rtsi'i rdzas su bsgyur :
rig 'dzin khros pa'i lha tshogs zhal du stob :
drag shul rjes chags rol pa'i brtul zhugs kyis :
sbyor sgrol mchog gi phrin las yongs rdzogs mdzod :
e nr-i tri sarba sha trUn big+h+nAn dzaHhU~M baM ho :
karma kI li kI la ya b+hin+da ya b+hin+da ya saM ha ra Na hU~M:
s+pha ra Na phaT:
mA ra ya rbad :
ma hA mAM sa rak+ta kiM ni ri ti badzra sa ma ya pU dza kha kha khA hi khA hi :
slar yang thugs dam skong ba yi :
las rim gzhan yang ci rigs bya :
de nas dam tshig longs spyod tshogs :
brda yis dbul zhing lan gyis blang :
snang stong bde chen ngang du rol :
lus dkyil dbang yul lha tshogs rnams :
zag med bde bas dgyes pa las :
dngos grub chen po thob par bsam :
drod thob gsang ba'i spyod pa dang :
rdo rje'i glu dang gar sogs kyis :
bde stong nyams myong gong du spel :
mthar ni gdung bas smon lam gdab :
ho :
sku gsum yongs rdzogs bla ma'i dkyil 'khor la :
'dod yon tshogs kyi mchod pa phul ba yis :
bdag gzhan 'gro kun tshogs gnyis rab rdzogs nas :
mchog dang thun mong dngos grub myur thob shog :
lha tshogs mnyes shing dam tshig nyams chag bskangs :
phung khams skye mched zag med bde bas tshim :
bde chen gsang ba'i spyod pa la brten nas :
ye shes phyag rgya tshe 'dir 'grub par shog :
mdo sngags bshad sgrub bstan pa phyogs bcur rgyas :
bstan 'dzin skyes bu'i sku tshe mdzad phrin 'phel :
'jig rten khams kun nad mug mtshon 'khrugs zhi :
rtag tu bde skyid dpal gnas bkra shis shog :
gnyis pa lhag ma bsngo ba ni :
bdud rtsis bsang zhing byin gyis brlab :
lhag mgron spyan drangs dam rdzas 'bul :
phrin las gsol zhing gshegs su gsol :
oM AHhU~M ha hoHhrI:
e A ral+li hrIM hrIM pheM pheM:
hU~M:
bla ma sku gsum rab 'byams lha tshogs kyi :
dkyil 'khor gnyan po'i mu ran skyong ba yi :
ma mo mkha' 'gro zhing skyong lhag sdud tshogs :
glog ltar myur ba'i shugs kyis 'dir gshegs shig :
dpal gyi pham phab bza' bca' btung ba'i rdzas :
ri ltar spungs shing rgya mtsho lta bur bskyil :
'dod yon sprin phung mkha' dbyings kun khyab pa'i :
ye shes rol pa tshogs kyi lhag ma bzhes :
rnal 'byor bdag cag 'dus par bcas pa yi :
'khor rnams srung zhing 'gal rkyen thams cad zlog :
sdang ba'i dgra thul gnod pa'i bgegs tshogs choms :
rnam bzhi'i las kyi 'bras bu mchis par mdzod :
oM uts+tshiSh+Ta ba liM ta kha kha khA hi khA hi :
yA hi gats+tsha :
gsum pa tha tshig bsgrag pa ni :
dmar gtor sha khrag rgyan ldan pa :
byin gyis brlab cing 'bul ba dang :
sngon gyi tha tshig phrin las bskul :
hU~M hrI:
sngon tshe 'od gsal snying po'i pho brang du :
chos sku bla ma kun tu 'chang chen pos :
rig rtsal rol pa'i 'khor tshogs rgya mtsho la :
dgongs klong ro gcig chos 'khor bskor ba'i tshe :
bla med sa la mngon par byang chub nas :
mkha' khyab 'gro kun sgrol bar zhal bzhes ltar :
ye shes rgyan gyi mchod gtor 'di bzhes la :
gzung 'dzin 'khrul pa zhi ba'i phrin las mdzod :
de 'og bar gyi bskal pa dbus ma la :
rang byung bkod pa bsam yas zhing khams su :
bla ma longs sku thod phreng rigs lnga yis :
rang rang rigs kyi tshom bu 'bum sde la :
rdo rje sngags kyi chos 'khor bskor ba'i tshe :
brgyud 'dzin smin grol 'god par zhal bzhes ltar :
zag med nyams myong mchod gtor 'di bzhes la :
bde stong rig rtsal rgyas pa'i phrin las mdzod :
de rjes 'gro don gdul bya'i dus bab tshe :
dzaM gling mi mjed zhing khams rab 'byams su :
bla ma sprul sku bde gshegs rig 'dzin gyis :
gnas yul mkha' 'gro snod ldan 'dus pa la :
gang 'dul chos bstan brtul zhugs spyod pa'i tshe :
rnal 'byor sgrub mchog skyong bar zhal bzhes ltar :
'dod yon rgyan gyi mchod gtor 'di bzhes la :
snang sems dbang du 'du ba'i phrin las mdzod :
da lta snyigs ma shin tu gdul dka'i dus :
smon lam las sad chos kyi pho brang du :
sku gsum dbyer med pad+ma thod phreng gis :
bka' babs bdun ldan sprul pa'i rig 'dzin la :
dbang bskur byin brlabs gdams pa gtad pa'i tshe :
ye shes las grub chos srung rgya mtsho yis :
zab gter bstan pa skyong bar zhal bzhes ltar :
sha khrag bdud rtsi'i mchod gtor 'di bzhes la :
gnyis snang dgra bgegs tshar gcod phrin las mdzod :
sku gsum bla ma'i spyan sngar zhal bzhes kun :
'dir gshegs dam rdzas rgyan gyi gtor ma bzhes :
rnal 'byor 'khor srungs rkyen zlog bar chad sol :
mchog thun phrin las myur du 'grub par mdzod :
oM sarba dz+nyA na lo ka d+harma pA la sa pa ri wA ra i daM ba liM ta pU dza khA hi :
sarba karma sa ma ya ku ru ho :
bzhi pa bshal chu'i bdud rtsi yis :
bod khams brtan ma bskyang ba ni :
hU~M b+h+yo :
bod khams 'jig rten skyong ba'i g.yar dam can :
bdud dang gnod sbyin sman mo mched sde bzhi :
bstan skyong ya ma 'bum phrag 'khor bcas kun :
tshur gshegs dam skong bshal chu'i gtor ma longs :
pad+ma thod phreng spyan sngar zhal bzhes ltar :
mtha' dmag mu stegs kla klo'i so kha srungs :
gangs can mtha' dbus kun tu bde ba dang :
mdo sngags bstan pa rgyas pa'i phrin las mdzod :
oM sarba ma ma DA ki nI ba liM ta khA hi :
yA hi gats+tsha :
lnga pa rta bro brdung ba ni :
hU~M:
'bar ba e dbyings tshogs kyi dkyil 'khor du :
dam sri 'byung po dpung bcas bkug cing bstim :
rdo rje lhun po ri rab 'og tu mnan :
sku gsum ye shes lnga ldan bro brdungs pas :
zhi rgyas dbang drag las bzhi lhun gyis grub :
thar pa'i gegs byed bdag 'dzin ru dra kun :
byang chub mchog sems ma skyes bar srid du :
mnan pa yin no ldang bar ma byed cig :
oM AHhU~M satwam+b+ha ya laM nan :
drug pa dngos grub gsol ba ni :
mchod cing bstod pa sngon 'gro bas :
dam tshig rdzas la brten nas kyang :
dus dang rgyun gyi dngos grub blang :
oM AHhU~M:
nyer spyod kun bzang 'dod yon phyag rgya gar :
bde chen ting 'dzin rmad byung bstod pa'i dbyangs :
sku gsum bla ma'i dkyil 'khor lha la 'bul :
mchod bzhes dam skongs dbang dang dngos grub stsol :
oM AHhU~M gu ru sarba ta thA ga ta maN+Da la sa pa ri wA ra ma hA pU dza pra tits+tsha ho :
pany+tsa a mr-ita rak+ta ba liM ta khA hi :
hU~M hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum yongs rdzogs lha la phyag 'tshal bstod :
hU~M hrI:
bde chen mchog tu mi 'gyur chos kyi dbyings :
kha sbyor bde ba'i longs spyod chen por rdzogs :
nam mkha'i mtha' mnyam sprul pa bsam mi khyab :
sku gsum bla ma bde gshegs rig 'dzin tshogs :
sgrub la dngos grub stsol ba'i thugs dam can :
dang por mos shing gdung bas mchod cing bsnyen :
bar du bskyed rdzogs dbyer med ting 'dzin bsgrubs :
da ltar dngos grub gsol ba'i dus lags na :
bum pa bzang dang dpag bsam nor bu ltar :
sku gsung thugs yon phrin las dkyil 'khor nas :
bde chen rdo rje'i byin phob dbang mchog skur :
'gyur med sku yi dngos grub bstsal du gsol :
mi zad rgyan gyi byin phob dbang mchog skur :
'gag med gsung gi dngos grub bstsal du gsol :
ye shes rdo rje'i byin phob dbang mchog skur :
'khrul med thugs kyi dngos grub bstsal du gsol :
lhun grub gter gyis byin phob dbang mchog skur :
yon tan re skong dngos grub bstsal du gsol :
mthu rtsal nus pa'i byin phob dbang mchog skur :
phrin las 'gro 'dul dngos grub bstsal du gsol :
'khor 'das dwangs bcud byin phob dbang mchog skur :
'chi med tshe yi dngos grub bstsal du gsol :
'dod 'byung dpal gyi byin phob dbang mchog skur :
'dzad med nor gyi dngos grub bstsal\u0f8e
rnam bzhi'i las kyi byin phob dbang mchog skur :
thun mong yid bzhin dngos grub stsal\u0f8e
ye shes chen po'i byin phob dbang mchog skur :
bla med mchog gi dngos grub bstsal du gsol :
oM AHhU~M gu ru sarba ta thA ga ta kA ya sid+d+hi oM:
wA ka sid+d+hi A:
tsit+ta sid+d+hi hU~M:
gu Na sid+d+hi trAM:
karma sid+d+hi hA:
sarba sid+d+hi pha la ho :
zhes brjod dngos grub rten rnams kun :
gnas lngar gtugs shing dam rdzas myang :
mchog thun ye shes mngon gyur bsam :
rjes 'brel nongs tshogs bzod par gsol :
ho :
bdag cag ma rig 'khrul pa'i gzhan dbang gis :
mchod pa'i yo byad ma 'byor nyams pa dang :
cho ga lhag chad 'gal 'khrul nyams chag kun :
snying nas bshags so tshangs pa'i dngos grub stsol :
yi ge brgya pa ci mang bzla :
bdun pa mtha' gnyis bsal ba ni :
a :
snod bcud gzhal yas lha dang lha :
mkha' dbyings sprin bzhin rang la thim :
de yang mi dmigs rdzogs pa che :
ma bcos gnyug ma'i ngang du bzhag :
sa ma ya dz+nyA na d+hA tu a a :
hU~M:
slar yang mkha' las 'ja' shar ltar :
rang nyid pad+ma kun tu 'chang :
rdo rje gsum gyi srog ldan pas :
cir snang ye shes rol par spyod :
oM AHhU~M ma hA gu ru d+harma kA ya badzra dz+nyA na sa ma ya ho :
brgyad pa bsngo smon bya ba ni :
ho :
dge ba 'di yis bsnyen sgrub mthar phyin zhing :
rig 'dzin rnam bzhi'i go 'phang myur 'grub nas :
nam mkha'i mtha' mnyam sems can ma lus kun :
sku gsum bla ma'i sa la 'god par shog :
dgu pa bkra shis brjod pa ni :
oM:
bkra shis gang zhig 'od gsal snying po'i dbyings :
sku dang ye shes yon tan 'du 'bral med :
chos sku'i bdag nyid pad+ma kun tu 'chang :
bkra shis des kyang deng 'dir bde legs shog :
bkra shis gang zhig bde chen rol pa las :
bsam yas sgyu 'phrul dra ba'i dkyil 'khor spro :
longs sku'i gtso mchog rigs lnga thod phreng rtsal :
bkra shis des kyang deng 'dir bde\u0f8e
bkra shis gang zhig phyogs bcu'i zhing khams su :
brtul zhugs spyod mdzad mdo sngags chos char 'beb :
sprul pa'i mtshan brgyad bde gshegs rig 'dzin tshogs :
bkra shis des kyang deng 'dir bde\u0f8e
bkra shis gang zhig dpag bsam shing chen dang :
bum pa bzang dang yid bzhin nor bu ltar :
thun mong phrin las rtsol med lhun gyis grub :
bkra shis des kyang deng 'dir bde\u0f8e
bkra shis gang zhig skal bzang 'dus pa'i tshogs :
bsnyen sgrub mthar phyin bskyed rdzogs ting 'dzin brtan :
ye shes mchog brnyes mdzad pa rgyun mi 'chad :
bkra shis des kyang deng 'dir bde legs shog :
ces brjod me tog phyogs bcur 'thor :
rol mo snyan cing brjid par 'khrol :
thun mtshams lha sngags bde chen ngang :
rtag tu dge ba'i las la brtson :
de ltar cho ga'i rim pa 'dis :
bsod nams tshogs chen gong du 'phel :
ye shes nyams rtogs rtsol med 'char :
mchog thun dngos grub rgyas par 'gyur :
bla ma sku gsum bde gshegs 'dus pa'i zab tig las :
sgrub pa'i rjes kyi las rim bstan pa'i le'u lnga pa'o :
sa ma ya :
de ltar rgyas par bshad pa yi :
sgrub pa'i snying po mdor bsdus pa :
thog mar spros med rnal 'byor gyi :
bskyed rim zab mo'i phrin las ni :
dad dang nges shes rtse gcig pas :
sbyor dngos rjes kyis nyams su blang :
na mo :
rig pa rang shar sku gsum lha tshogs la :
gnyis med khyab gdal ngang nas skyabs su mchi :
gzung 'dzin 'khrul pa'i 'gro rnams bsgral ba'i phyir :
zab gsang snying po bsgrub par sems bskyed do :
hU~M:
mnyam nyid ngang gis khros pa'i rang rtsal gyis :
gnyis snang bgegs tshogs rgya mtsho'i pha mthar bskrad :
ye shes mtshon cha me spung khro tshogs bcas :
gzhom med rdo rje'i srung 'khor lhun gyis grub :
hU~M hU~M hU~M:
badzra dz+wa la kro d+ha rak+Sha hU~M b+h+rU~M:
hU~M hrI:
bla ma sku gsum bde gshegs rig 'dzin tshogs :
dbyings nas brtser dgongs ye shes byin chen phob :
snod bcud bkod pa lhun rdzogs 'dod yon sprin :
mchod pa'i phyag rgya chen por byin gyis rlobs :
oM AHhU~M gu ru sarba ta thA ga ta sa pa ri wA ra dz+nyA na A be sha ya a A:
hrIM hrIM pheM pheM:
oM sarba ma hA pU dza mu dra sa ma ye AHhU~M:
badzra s+pha ra Na khaM:
a :
de bzhin nyid dbyings stong gsal chos kyi sku :
kun snang ye shes longs spyod rdzogs pa'i sprin :
zung 'jug sprul sku rgyu yi 'od zer gyis :
gzung 'dzin dngos kun stong pa chen po'i ngang :
yul snang thams cad 'og min gsang ba'i zhing :
rdo rje'i srung 'khor dur khrod bkod pa'i dbus :
rang byung lhun grub lus kyi gzhal med khang :
ye shes yon tan rab rdzogs gzi byin 'bar :
lte bar chu skyes nyi zla'i gdan gyi steng :
yid chos rnam dag pad+ma kun tu 'chang :
bde ba'i bdag nyid nam mkha' dwangs ma'i mdangs :
zhal gcig phyag gnyis khro 'dzum spyan gsum g.yo :
thabs shes zung 'jug rdor dril thugs kar bsnol :
gnyis med sbyor yum stong chen dbyings phyug ma :
dkar gsal rdo rje dril 'dzin yab dang 'khyud :
gnyis ka dar dang rin chen rus pas brgyan :
ye shes 'od zer bsam yas 'phro 'du'i klong :
rdo rje pad+ma'i skyil krung rol pa yis :
lhan skyes bde chen mchog gi gzi byin 'bar :
dkyil 'khor kun gyi bdag nyid chen por gsal :
hU~M:
rigs kun khyab bdag chen po'i sku yi dbyings :
rtsa gsum 'khor lo lnga ldan grong khyer dbus :
phung po 'byung ba rnam dag thod phreng lnga :
kha sbyor bde ba'i longs spyod chen por rdzogs :
rnam shes rgyu ba'i dbang po'i thig le ru :
tshogs brgyad gzung 'dzin gnas su dag pa'i rtsal :
sprul pa'i skur snang mtshan mchog rnam pa brgyad :
rigs kyi yum bcas gzi byin lam mer bzhugs :
lnga ldan 'khor lo'i phyogs mtshams steng 'og bcur :
rtog tshogs rang grol thub dbang pad+ma 'byung :
sku gsung thugs dang yon tan phrin las kyi :
bde gshegs rig 'dzin tshom bu'i 'khor gyis bskor :
khams gsum dag pa lus kyi gnas drug tu :
nyon mongs rnam dag 'gro 'dul gu ru drug :
yan lag tshigs mtshams lus kyi chos bzhi dang :
lta ba dag pa khro chen yum dang bcas :
gzhan yang steng 'og bar mtshams thams cad du :
snang srid rnam dag rtsa gsum rab 'byams lha :
sku mdog phyag mtshan rnam 'gyur cir yang ston :
mdangs gsal ma 'gag 'od skur lam mer gsal :
hU~M:
de ltar gsal ba'i phyi nang lha tshogs kyi :
gnas gsum mi phyed rdo rje'i sku gsung thugs :
yi ge gsum mtshan 'bar ba'i 'od zer gyis :
mkha' khyab ye shes 'khor lo spyan drangs bsam :
hU~M hrI:
don dam dbyings la gshegs bzhugs ma dmigs kyang :
kun 'byung gnyis snang dri ma sbyang ba'i phyir :
sku gsum bla ma'i dkyil 'khor dbyings nas bzhengs :
thugs rje'i dbang gis 'dir gshegs dgyes par bzhugs :
oM AHhU~M gu ru sarba ta thA ga ta sa pa ri wA ra e h+ye hi :
badzra sa mA dza :
dzaHhU~M baM ho :
sa ma ya tiSh+Than+tu :
slar yang dbang lha rigs lnga spyan drangs nas :
yab yum snyoms zhugs bde ba'i rgyun chen pos :
rdo rje'i dbang bskur sgrib gnyis bag chags dag :
ye shes lnga ldan rigs lnga'i phyag rgyar rdzogs :
hU~M oM trAM hrIHAHa b+hi Shiny+tsa mi :
su ra tA satwaM a haM:
na mo :
skye 'gag 'gyur med chos sku kun tu 'chang :
phrin las yongs rdzogs longs sku thod phreng rtsal :
rang byung rig rtsal sprul pa'i mtshan mchog brgyad :
sku gsum bla ma'i tshogs la phyag 'tshal lo :
a ti pU ho :
pra tIts+tsha a la la ho :
oM AHhU~M:
nyer spyod kun bzang 'dod yon phyag rgya gar :
bde chen ting 'dzin rmad byung bstod pa'i dbyangs :
sku gsum bla ma'i dkyil 'khor lha la 'bul :
mchod bzhes dam skongs dbang dang dngos grub stsol :
oM AHhU~M gu ru sarba ta thA ga ta maN+Da la sa pa ri wA ra ma hA pU dza pra tIts+tsha ho :
pany+tsa a mrita rak+ta ba liM ta kha hi :
hU~M hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum yongs rdzogs lha la phyag 'tshal bstod :
rdo rje thod phreng thugs kar nyi zla'i dbus :
hU~M mthar gsang ba'i sngags kyi phreng bas bskor :
rtse gcig sems bzung mnyam par bzhag pa las :
mi g.yo ting 'dzin dgongs pa mngon du gyur :
de las sngags phreng lu gu rgyud du byung :
gnas lnga'i thod phreng yab yum zhal du zhugs :
gsang ba nas brgyud mgal me lta bur 'khor :
bde stong nyams 'bar ye shes gzi byin rgyas :
sprul pa'i mtshan mchog brgyad kyi thugs dam bskul :
so so'i sku las rigs kyi 'od zer 'phros :
'khor 'das kun khyab mdzad pa lhun gyis grub :
tshur 'dus bdag thim byin rlabs nus stobs 'bar :
slar yang bde gshegs rig 'dzin gu ru drug :
sgo skyong rtsa gsum rab 'byams 'od zer gyis :
snang grags rtog tshogs lha sngags ye shes ngang :
mchog thun phrin las lhun gyis grub par bsam :
oM AHhU~M badzra gu ru pad+ma sid+d+hi hU~M:
lha sngags kun gyi khyab bdag ni :
rdo rje'i yi ge bcu gnyis te :
bsnyen sgrub yan lag bzhi ldan gyi :
ting 'dzin gcig tu dril byas la :
'bum phrag bcu gnyis bzlas pa yis :
byin rlabs dngos grub thob par 'gyur :
thun mthar dzapa? kyi mchod bstod bya :
dag pa dran zhing nga rgyal brtan :
phyi ltar bla ma sku gsum dkyil 'khor lha :
nang du rdo rje lus kyi 'khor lor shar :
gsang ba rtog tshogs rang grol gnyug ma'i gshis :
dbyings rig dbyer med thig le chen por rdzogs :
oM badzra kA ya dz+nyA na d+hA tu a a :
thun mtshams tshogs kyi mchod pa ni :
thabs shes rdzas bsham byin gyis brlab :
tshogs zhing spyan drangs dgyes pa bskyed :
lhag ma'i gtor ma bskyang bar bya :
raM yaM khaM:
tshogs rdzas gzung 'dzin mtshan ma'i rtog pa kun :
ye shes me rlung chu yis bsregs gtor bkrus :
rdo rje'i yi ge drug gis byin brlabs pas :
'dod yon rmad byung bdud rtsi'i bcud du bskyil :
oM AHhU~M ha ho hrI:
hU~M hrI:
snang srid dag pa dbyings kyi zhing khams nas :
rig pa ye shes sku gsum dkyil 'khor lha :
longs spyod tshogs kyi 'du bar spyan 'dren na :
zung 'jug sgyu ma'i rol pas gnas 'dir gshegs :
badzra sa ma ya dza dza :
oM AHhU~M:
ye shes bdud rtsi'i 'dod yon mchod pa'i sprin :
sku gsum bla ma'i dkyil 'khor lha la 'bul :
thugs dam dgyes bskang dam tshig nyams chag bshags :
mchog dang thun mong dngos grub bstsal du gsol :
oM AHhU~M gu ru sarba ta thA ga ta maN+Da la sa pa ri wA ra ga Na tsakra pU dza ho :
ho :
bdag lus rang byung gzhal med khang :
sha khrag drod dbugs ye shes rgyan :
phung khams skye mched sku gsum lha :
rtog tshogs rang grol phyag rgyar rdzogs :
bza' bca' btung ba'i dam tshig rdzas :
ye shes byang chub sems kyi rgyun :
mchod pa'i phyag rgya chen po yis :
mi 'gyur bde chen bskyed du gsol :
ma hA su kha ga Na tsakra a la la ho :
hU~M hrI:
rig 'dzin rol pa'i bka' nyan lhag sdud tshogs :
'dod yon rgyan gyi 'khor lo'i pham phab bzhes :
rnal 'byor lam gyi bar chad zhi ba dang :
ye shes rig rtsal rgyas pa'i phrin las mdzod :
oM u ts+tshiSh+Ta ba liM ta khA hi :
hU~M hrI:
sku gsum bla ma bde gshegs rab 'byams lha :
rang byung thugs rje chen po'i rtsal skyed la :
snang grags rtog tshogs rdo rje'i gsang gsum dang :
dbyer med mchog dang thun mong dngos grub stsol :
kA ya wA ka tsit+ta sid+d+hi pha la hU~M:
yi ge brgya pas nongs pa bshags :
hU~M hrI:
lus dkyil lha rnams mkha' la sprin dengs ltar :
rig pa mi 'gyur sku gsum klong du thim :
rjes thob snang stong zung 'jug sgyu ma'i sku :
bde chen phyag rgya'i dam tshig mchog tu bzhengs :
hU~M hU~M hU~M:
badzra kA wA tsi dz+nyA na sa ma ya ho :
ho :
zab mo nang gi rnal 'byor la brten nas :
sku gsum bla ma bsgrubs pa'i dge tshogs kyis :
'gro kun khyab bdag pad+ma thod phreng dang :
dbyer med byang chub go 'phang myur thob shog :
hU~M hrI:
bkra shis gang zhig 'od gsal chos sku'i dbyings :
ye shes gzugs sku'i rnam rol cir yang ston :
bla ma bde gshegs rtsa gsum rab 'byams kyis :
byin rlabs dngos grub char 'beb bkra shis shog :
de ltar zab mo'i rnal 'byor la :
thun bzhir rtse gcig brtson par bya :
khyad par lha sku'i gsal snang la :
brten nas tha mal zhen pa sbyang :
dben par lus bsrang rlung ro bsal :
rang sems don gyi lhar shes shing :
rig rtsal rdo rje lus kyi dal :
chu zla 'ja' tshon lta bu la :
yid mig rlung gsum rtse gcig gtad :
bying na gzengs bstod lta stangs gzir :
rgod na lhod kyis klod de bzhag :
bying rgod med par dwangs pa'i mtshor :
gzugs brnyan shar ba ji bzhin du :
lha dang sems nyid 'dres pa na :
yun thung grangs mang mnyam par gzhag :
skabs su nga rgyal drag tu brten :
res 'ga' gzhi lam 'bras bu gsum :
dbyer med don dang brda yi tshul :
bden gnyis zung 'jug dag pa dran :
dang por rtog pa long long g.yo :
de nas sems 'dzin cung zad thob :
bar du goms pas phal cher zin :
brtan pas yul sems shin sbyangs skye :
mthar phyin rlung sems lha skur shar :
rnam smin rig 'dzin 'grub par 'gyur :
sa ma ya :
bskyed rim ci rigs goms pa yis :
tshom bu tshogs dang bdud rtsi sman :
'chi med tshe dang las myur me :
gzhan phan gnas kyi lung la brtson :
dang po tshogs kyi sgrub pa ni :
dben gnas skor khang rim gsum par :
sgrub dang 'tsho ba'i yo byad bsags :
gza' skar tshes grangs bzang po'i dus :
ston 'khor phun sum tshogs pa yis :
thog mar sa yi cho ga bya :
phyi nang gsang ba'i mtshams bcad cing :
bdag tu lta ba'i ru dra bsgral :
khog pa dur khrod pho brang btab :
sngags kyis yo byad byin gyis brlab :
lhag pa'i lha la snyan gsan dbab :
bum par ye shes bdud rtsi bskyil :
snod ldan slob ma lhag par gnas :
maN+Dal thig dang tshon gyis bri :
sgrub pa'i rdzas dang rgyan bkod cing :
sgrub pa po rnams mnga' yang gsol :
ye shes chen po'i gzi byin dbab :
lus kyi dkyil 'khor la brten nas :
rang nyid nus dang ldan par bsnyen :
rten dang brten pa yongs rdzogs lha :
bdag mdun dbyer med nye bsnyen dang :
so sor dbye ba'i sgrub pa yis :
bzlas brjod chu bo'i gzhung bzhin bya :
tshogs kyi 'khor lo dus drug bskor :
bar chad nyu le tshar thag bcad :
byin chen dbab cing nyams chag bskang :
de ltar rtse gcig brtson pa las :
dngos grub mchog gi rtags byung na :
srod la dgra bgegs 'byung po bsgral :
nam gung snyoms 'jug bde chen bskyed :
tho rangs mthar phyin sgrub pa ches :
las dang ye shes dngos grub blang :
slob ma smin byed dbang yang bskur :
tshogs kyi dga' ston rgyas par bya :
dkyil 'khor bsdu zhing mtshams yang dgrol :
rnam dag smon lam rgya cher gdab :
bkra shis me tog char du bsnyil :
de ltar bsgrubs pa'i rnal 'byor pa :
dngos grub thob pa lta ci smos :
'brel tshad bde chen ngang du grol :
snod bcud bkra shis byin chen 'gyur :
sa ma ya :
bdud rtsi mchog gi sbyor ba ni :
rig 'dzin rtsal 'chang brgyud pa yi :
khams lnga bcud kyi snying po ste :
sha chen lnga yis nus pa bskyed :
rtsa brgyad yan lag stong sbyar bas :
dngos grub rab 'byams 'grub par 'gyur :
de phyir rdzas rnams tshogs pa na :
'khyil pa'i sngags kyis dri ma bsal :
khrol bu thod phreng rigs lngas sbyangs :
btags btsags sbol la phab kyis bran :
rang byung b+han+d+ha'i snod du bskyil :
dkyil 'khor yongs rdzogs bskyed cing bzlas :
khyad par bdud rtsi bsdu ba dang :
dbab dang bskyil ba'i dmigs pa bcas :
oM ma hA gu ru badzra a mr-ita hU~M hrI ThA:
oM ma hA gu ru badzra a mr-ita A we sha ya a A:
oM ma hA gu ru badzra a mr-ita kuN+Da lI hU~M hU~M:
rim par bzlas pas nus pa brtan :
skabs su sman srung spyan drangs shing :
rtog pa bsal nas las la bskul :
sgrub pa chen pos gzhung bsrangs la :
bdun phrag gcig gam gsum du brtson :
ya mtshan gzugs dang snyan pa'i sgra :
bde rlung sems la dbang thob 'gyur :
dri dang ro dang rgya cher 'phel :
de tshe dngos grub tshul bzhin blang :
snod ldan dbang gis rjes su bzung :
gang zhig dri tsam tshor bas kyang :
tshe ring nad med nyams chag skong :
yid 'phrog dpal chen mthu rtsal ldan :
mchog gi rig 'dzin 'grub par 'gyur :
sa ma ya :
'chi med tshe yi cho ga ni :
bkra shis sa la stegs bu bya :
dkyil 'khor mtshan rdzogs tshul bzhin bzhengs :
khyad par snying po'i 'brang rgyas ni :
tshe yi rig pa'i srog ldan pa :
nyi zla'i rgyan gyis spras pa dang :
dngos grub thabs shes rdzas kyang bsham :
las kyi gzhung bsrang bzlas pa'i dus :
gtso bo'i thugs kar pad nyi zla ba'i steng :
rig pa mi 'gyur ye shes tshe dpag med :
dmar gsal mnyam gzhag bdud rtsi'i tshe bum bsnams :
rang 'od yum 'khyud longs spyod rdzogs pa'i sku :
pad+ma rA ga'i 'od zer bye ba 'gyed :
de yi thugs dbus nyi zla kha sbyor sbubs :
hrIHmthar tshe yi rig pas bskor ba las :
lha mo mgyogs ma nyi zer rdul ltar 'phros :
'khor 'das thams cad mer mer shig shig g.yos :
bla tshe 'phrog pa'i 'byung po zil gyis mnan :
snod bcud dwangs ma rang dbang med par 'phrog :
rtsa gsum rab 'byams bde chen thugs rgyud bskul :
'od zer bdud rtsi'i rnam par char ltar babs :
bdag dang sgrub pa'i rdzas la thim pa yis :
bla srog sor chud 'byung lnga'i nus stobs 'phel :
rdo rje sems dpa'i tshe dang lang tsho 'bar :
ye shes mchog gi dngos grub thob par bsam :
oM AHhU~M badzra gu ru pad+ma A yur+dz+nyA na sarba sid+d+hi hU~M:
skabs su tshe 'gugs thugs dam bskul :
hU~M hrI:
bzhengs shig bla ma bde gshegs rab 'byams tshogs :
chos kyi dbyings las ye shes gzi byin skyed :
sprul pa'i pho nya mgyogs ma las la bskul :
thugs rje'i 'od zer phyogs bcu kun tu spros :
srid gsum gdon bgegs 'byung po'i tshogs rnams kyis :
brkus dang 'phrog dang bzhams pa'i tshe khug cig :
phyi nang ban bon sngags kyi sbyor ba yis :
byad dang gtad du bcug pa'i tshe khug cig :
brtan g.yo'i snod bcud 'byung ba rnam pa lnga'i :
dwangs ma stobs su gyur pa'i tshe khug cig :
phyogs bcu'i rtsa gsum rgyal ba rab 'byams kyi :
mkhyen brtse nus pa'i ye shes tshe khug cig :
tshe khug g.yang skyobs srog gi ka ba tshugs :
'chi med rig 'dzin mchog gi dngos grub stsol :
tshe mda' g.yab cing gdung shugs bskyed :
rdo rje'i gsang sngags 'bru bco brgyad :
'bum phrag gsum du bzlas pa yis :
bar chad sel zhing tshe bsod 'phel :
rtags mthong dbang dang dngos grub blang :
tshe dang ye shes rgyas par 'gyur :
sa ma ya :
las rnams myur du sgrub byed pa :
myur lam me yi cho ga ni :
las dang mthun pa'i chas gos dang :
'dug stangs lta phyogs ma nor bas :
rdzas dang las dkyil 'du byas la :
rung ba'i bud shing me sbar brlab :
me lha dgug cing mchod byas la :
'bar ba'i klong du dkyil 'khor bskyed :
dam tshig ye shes ldan byas te :
mchod cing bstod de byon skyems dang :
las dang mthun pa'i rdzas rnams 'bul :
oM ag+na ye swA hA:
oM dz+nyA na brik+ShA ya swA hA:
oM sarba big+h+nAn pA paM shAn+tiM ku ru swA hA:
b+h+rU~M sarba A yur puN+ye dz+nyA na puSh+TiM ku ru oM:
hrIHsarba lo ka dz+nyA na pA shaM ku ru ho :
hU~M sarba big+h+nAn shA trUn mA ra ya phaT:
rtsa ba'i sngags la las kyi gzer :
btags nas khyad par rdzas dang sbyar :
ji ltar rigs pa phul byas te :
las mthun 'od zer phyogs bcur 'phros :
phrin las rnam bzhi 'grub par bsam :
rjes su ye shes 'jig rten gyi :
me lhar gtang rag 'bul ba dang :
dngos grub gsol zhing nongs pa bshags :
ye shes gshegs gsol dam tshig pa :
'bar ba'i 'od kyi rnam par bsam :
bsngo smon bkra shis glu blangs pas :
gang brtsam las kun myur du 'grub :
rgyun gyi tshogs gsog me mchod ni :
bzang shing me sbar skad cig gis :
dkyil 'khor lha tshogs gsal btab nas :
phye mar 'bru sman dri dang spos :
ji ltar rigs pa me la bsreg :
oM AHhU~M badzra ma hA gu ru sarba sid+d+hi a mr-ita pU dza ho :
sarba karma ku ru hU~M:
brgya rtsa brgyad sogs ci 'byor 'bul :
hU~M hrIH
ye shes me dang dbyer med rig pa'i lha :
zag med bdud rtsi'i mchod pa 'di bzhes la :
rnal 'byor lam gyi bar chad zhi ba dang :
dngos grub rnam gnyis 'bras bu bstsal du gsol :
sarba sid+d+hi pha la hU~M:
rjes ni mi dmigs ngang la bzhag :
gang yang lha rnams zhal gyi sgo :
me dang gnyis su med pa nyid :
mnyes pas sdig sgrib kun sreg cing :
gang 'dod las kun myur du 'grub :
sa ma ya :
nyam thag bar do'i yid can rnams :
gnas kyi lung gis dbugs dbyung phyir :
sgrub pa'i dkyil 'khor tshul bzhin bsham :
phyi nang mchod tshogs dpung bskyed la :
phrin las gzhung bsrang bzlas brjod bya :
khyad par las kyi bum pa ru :
pad+ma kun tu 'chang ba nyid :
gu ru drug gis bskor bar gsal :
sku las bdud rtsi'i rgyun babs pas :
bum chu sgrib sbyong nus ldan bsam :
gtso 'khor rig pa sham bcas bzla :
mchod cing bstod la 'od du bzhu :
dam bshags dam skong cho ga ni :
rgyas par bya zhing tshogs 'khor bskor :
tshe 'das ro 'am rus pa 'am :
ming byang rigs drug dal du bkod :
gzugs brnyan bskyed cing rnam shes dgug :
bgegs dang sdig pa sbyang byas la :
dmyal ba'i gnas nas drang ba'i phyir :
gtor ma byin la lan chags sbyang :
hU~M hrI:
'dod yon lnga ldan gtor ma'i longs spyod 'di :
tshe 'das zhe sdang rang gzugs las byung ba'i :
dmyal ba'i lan chags bu lon sbyong phyir bsngo :
tsha grang sdug bsngal kun las grol gyur cig :
sarba pany+tsa kA ma gu Na ba liM ta pra tIts+tsha ho :
byang chub sems kyi chu yis bkru :
hU~M hrI:
bkra shis bum pa rang byung gzhal med khang :
lha dang gnyis med ye shes rgyun gyis gtams :
tshe 'das rigs kyi bu la khrus bgyis pas :
zhe sdang sdug bsngal rgyu 'bras dag par shog :
sngags dang yi ge brgya pas brab :
khyad par bye ma yungs kar brdeg :
hU~M hrI:
dkyil 'khor lha tshogs thugs rje'i snang ba yis :
gu ru rnam par gnon pa'i thugs rgyud bskul :
ye shes 'od zer me lce lta bu yis :
tshe 'das dmyal ba'i rgyu 'bras bsregs shing sbyangs :
sngags dang bcas te thun gyis brab :
gu ru'i thugs ka'i 'od zer gyis :
rkang mthil gnyis kyi duHyig bsregs :
dmyal ba'i rgyu 'bras dag par bsam :
dkyil 'khor lha la skyabs 'gror dmigs :
na mo :
sku gsum bla ma bde gshegs dkyil 'khor dang :
'gro 'dul gu ru rnam par gnon pa la :
tshe 'das phyag 'tshal gus pas skyabs su mchi :
tsha grang dmyal ba'i gnas nas drang du gsol :
oM gu ru sarba ta thA ga ta maN+Da la na mA mi :
lha tshogs thugs nas 'od 'phros pas :
rnam par gnon pa'i thugs rgyud bskul :
sku las rang 'dra gnyis pa 'phros :
me long ye shes dbang bskur bsam :
hU~M hrI:
chos sku skye med ngang las longs spyod rdzogs :
'gro 'dul sprul sku rnam par gnon pa yis :
tshe 'das rigs kyi bu la dbang bskur bas :
nyon mongs zhe sdang sdug bsngal rgyu 'bras sbyangs :
rdo rje'i rigs kyi zhing la dbang bsgyur nas :
me long lta bu'i ye shes mngon gyur shog :
sngags mthar kA ya a b+hi Shiny+tsa oM:
dmigs rten yi dwags dal du drang :
rdo rjes phyir lam bcad nas kyang :
hU~M hrI:
sa 'di man chad tsha grang dmyal ba'i gnas :
sdug bsngal rgyu 'bras bzod dka' ya re nga :
nges 'byung chen pos dkyil 'khor drung du snyogs :
phyir mi ldog pa'i go 'phang thob par shog :
sarba na ra ka duHkha ts+tshin+da ts+tshin+da hU~M phaT:
de ltar dmyal ba'i gnas nas drangs :
phyir mi ldog pa'i rgyas btab nas :
yi dwags dud 'gro lha ma yin :
lha dang mi yi gnas rigs las :
lha sngags kha bsgyur rim bzhin drangs :
rig 'dzin gral du 'khod par bsam :
dmigs rten dkyil 'khor drung du bzhag :
phyag 'tshal skyabs sems sdom pa sbyin :
lhar bskyed ye shes dbab cing brtan :
sku gsung thugs kyi dbang bskur rnams :
rgyas par bya 'am mdor bsdu na :
oM:
bkra shis mi 'gyur dbyings kyi bum pa na :
rig pa rang snang ye shes lha yi tshogs :
'od zhu bdud rtsi'i rgyun gyis dbang bskur bas :
snang stong sku yi ye shes 'grub par shog :
kA ya a b+hi Shiny+tsa oM:
A:
bde chen b+han+d+har stong nyid bcud du 'khyil :
dkyil 'khor lha tshogs gsung dang gnyis su med :
rtsa rlung byang chub sems la dbang bskur bas :
grags stong gsung gi ye shes 'grub par shog :
wA ka a b+hi Shiny+tsa A:
hU~M:
dbyings kyi ngo bo dag pa shel lta bu :
ye shes rigs lnga 'ja' tshon bzhin du 'phro :
zung 'jug don gyi dgongs pas dbang bskur bas :
rig stong thugs kyi ye shes 'grub par shog :
tsit+ta a b+hi Shiny+tsa hU~M:
rdo rje gsum ldan ye shes kyis :
rgyal tshab sa la lhun grub bsam :
'dod yon rgya mtsho'i sprin gyis mchod :
hU~M hrI:
nyon cig rig 'dzin rgyal ba'i gdung 'tshob khyod :
'khor ba'i gnas rigs kun la ma chags par :
rlung sems snying po dwangs ma yid kyi lus :
lha sngags ye shes phyag rgya'i dam tshig gis :
lam lnga sa bcu skad cig nyid la bgrod :
dbugs chen 'byin pa rang bzhin sprul sku'i zhing :
rang byung 'od gsal 'bar ba'i zhing khams su :
de bzhin gshegs pa rnams dang dbyer med par :
mi gnas mya ngan 'das pa mngon gyur shog :
ces brjod phaT kyis rnam shes gshegs :
snyigs ma ye shes me yis bsreg :
sku gdung sAts+tsha gdab par bya :
rnam dag bsngo smon rgya cher brjod :
dkyil 'khor rjes chog tshul bzhin bsgrub :
'dis ni ngan 'gror 'gro ba yi :
mtshams med las byas sems can kyang :
thabs dang snying rje chen po'i mthus :
mtho ris gnas su dbugs 'byin na :
lam la gnas pa'i gang zag kun :
thar pa thob pa smos ci dgos :
de phyir sngags shes snying rje can :
gzhan phan 'dod pas rab tu bsgrub :
bla ma sku gsum bde gshegs 'dus pa'i zab tig las :
rnal 'byor bskyed pa'i rim pa yan lag dang bcas pa'i le'u ste drug pa'o :
sa ma ya :
zhes 'di'i mjug phab ma grub bo //
mang+ga laM//

//
