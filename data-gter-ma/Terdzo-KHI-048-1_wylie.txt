snyan brgyud ma mo'i mdos kyi las 'grigs bzhugs /
oM swasti /
snyan brgyud ma mo'i mdos kyi skabs /
thog mar las gzhung bsrang /
bzlas pa'i skabs dzapa? khang phyes nas /
mdos dkyil gyi gtor ma dang dbyer med du bzhugs par bsam la bzlas pa sgrub sngags gtsor bton dang /
tshe sgrub bzlas dmigs bcas gzhung ltar /
las sbyor ting nge 'dzin gyi srung zlog byed na gshin rje'i thugs tig ltar gsal btab nas sgrub sngags la srung zlog gi sngags btags pa ci rigs bzla /
ting nge 'dzin gyi bsad pa byed na /
dmigs pa gsal nas sgrub sngags la e myag btags pa cung zad bzla zhing thun la'ang bsngags /
stong tshigs mchod bstod rjes gtor bsngo dang skong bshags sogs ci rigs bya /
tshogs yang dag ltar dang /
spro na skong ba ci rigs bya /
de nas bsgral las mdor bsdus la /
hU~M/
chos kyi dbyings nas rang byung grub pa'i lha //
ma mo rol pa'i dur khrod chen po nas //
shin tu mi bzad rab 'jigs skur ston pa /
khrag 'thung yongs rdzogs drag po'i phrin las mdzod //
ces bskul /
gser skyems brlab /
rig 'dzin rtsa brgyud bla ma dam pa dang //
bde gshegs kun 'dus zhi khro rab 'byams lha /
khyad par srid pa ma mo'i lha tshogs rnams //
gser skyems 'di bzhes rnal 'byor mthu dpung skyed //
gzu dang dpang mdzod mngon spyod las la bzhengs //
nyams pa bsgral ba'i phrin las sgrub par mdzod //
ma mo'i rol pa'i srung ma'i tshogs rnams dang //
dregs pa'i sde dpon sum cu yab yum sras //
bka' nyan bran g.yog mngags gzhug bcas rnams kyis //
gser skyems 'di bzhes rnal 'byor mthu dpung skyed //
gzu dang dpang mdzod mngon spyod las la bzhengs //
nyams pa bsgral ba'i phrin las sgrub par mdzod //
rnal 'byor bdag gi rigs kyi srung ma dang //
sa phyogs 'di yi yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
gzu dang dpang mdzod mngon spyod las la bzhengs //
nyams pa bsgral ba'i phrin las sgrub par mdzod //
ces dang hom bskyed /
dgug gzhug spyi ltar mthar sgrub sngags la /
dgra bgegs gnod byed 'byung po gr-ih+Na gr-ih+Na :
b+han+d+ha b+han+d+ha :
A kar+ShA ya :
A kar+ShA ya :
nA sha ya :
nA sha ya :
ha ra ha ra :
mo ha ya mo ha ya :
dzaHhU~M baM ho :
zhes btags pa lan gsum /
e :
khro rgyal 'dus pa yungs dkar thog :
ma mo khrag gi rba rlabs 'khrugs :
klu bdud dug gi kha chu 'beb :
thibs gnon gdug pa rdo rje'i mtshe :
gza' rgod mig dmar gzer mda' 'phen :
gshin rje srog gcod zangs lcags char :
mtshon cha sna tshogs rdo yi thun :
'beb pa ma mo'i sprul pas 'beb :
'ben ni dgra dang bgegs la bcas :
nyams pa'i lus sems rdul du rlog :
rtsa ba'i sngags dang mtshon chas gzir :
e myags ya rngubs mug shaka ka dun :
dgra bo'i srog la breng hur thum dza rtsa khrag snying thums ril raM shag rbad :
srog thum ril dza rtsa khrag hur raM:
snying thun rbad srog la mA ra ya b+h+yo :
zhes thun brdeg
/phur pa thogs la /
hU~M/
nga ni mngon rdzogs khrag 'thung dpal //
sras dang sprul pa bye ba 'bum //
bka' sdod rab 'jigs pho nyar bcas //
g.yas kyi phyag na lcags kyu thogs //
g.yon gyi phyag na phur pa 'dril //
lcags kyus zungs la phur pas thobs //
tshe bsod sgrub mchog rnams la stims //
rnam shes chos kyi dbyings su spor //
sha khrag tshogs kyi mchod par bzhes //
sgrub sngags dang /
e myags ya rngubs mug shaka ka dun :
dgra bo'i srog la breng hur thum dza rtsa khrag snying thums ril raM shag rbad :
srog thum ril dza rtsa khrag hur raM:
snying thun rbad srog la mA ra ya b+h+yo :
zhes btags pa bzlas nas phur pas bsgral /
e :
mngon rdzogs khrag 'thung rol pa'i mtshon :
shes rab ral gri rnon po yis :
dgra bgegs gzugs brnyan dum bur gtubs :
tshe dang bsod nams rang la 'dus :
rnam shes dmigs med chos dbyings thim :
sha khrag khro bo rngams pa'i tshogs :
dgyes pa chen po'i zhal du bstab :
mngon spyod phrin las mthar phyin mdzod :
e hur thums khaD+ga tIk+Sh+Na hri dir mA ra ya kha kha khA hi khA hi :
zhes gtubs la zhal bstab bya /
de nas mdos kyi dkor cha sngags drug phyag drug gis brlab /
hU~M hU~M hU~M:
nga ni bla na med pa sogs kyis mdos mgron spyan drangs /
b+h+yo :
dang po ci yang ma srid sogs kyis phul /
grangs gsog byin rlabs nas skong mdos dang /
zlog mdos /
hU~M b+h+yo :
bde gshegs mthu stobs 'dus pa'i dpal :
mngon rdzogs rgyal po he ru ka :
yab yum sprul pa yang 'khor sogs :
srid pa ma mo'i lha tshogs rnams /
dbyings las ye shes sku ru bzhengs :
dgra bgegs sha khrag gtor ma bzhes :
mngon spyod dmod pa'i dus la bab :
rnal 'byor bdag cag 'khor bcas kyi :
dug gsum rgyu 'bras las byung ba'i :
nad rigs bzhi brgya rtsa bzhi zlog :
ma rig rnam rtog las byung ba'i :
gdon bgegs stong phrag brgyad cu zlog :
kun brtags 'khrul pa las byung ba'i :
ltas ngan brgyad cu rtsa gcig zlog :
gzhan dbang 'pho 'gyur las byung ba'i :
dus min 'chi ba bco brgyad zlog :
phyi don bden zhen las byung ba'i :
'byung bzhi phyi yi g.yo 'khrug zlog :
rtsa rlung thig le las byung ba'i :
rnal 'byor nang gi bar chad zlog :
nga bdag 'gong po las byung ba'i :
gzung 'dzin gsang ba'i sun ma zlog :
'dod chags sred zhen las byung ba'i :
snod bcud dbul zhing phongs pa zlog :
zhe sdang gdug sems las byung ba'i :
byad phur rbod gtong mtshon 'khrugs zlog :
gti mug rmongs pa las byung ba'i :
dam sri kla klo'i 'tshe ba zlog :
nga rgyal khengs sems las byung ba'i :
dregs pa sde brgyad cho 'phrul zlog :
phrag dog gdug rtsub las byung ba'i :
'jigs chen brgyad dang bcu drug zlog :
zlog go mi mthun rnam rtog tshogs :
gzhi dbyings ka dag klong du zlog :
bsgyur ro ltas ngan sems byung kun :
gzhi snang lhun grub chen por sgyur :
thams cad 'od gsal gnyug ma'i dbyings :
'khrul pa dag pa'i phrin las mdzod :
sarba sa ma ya b+h+yo b+h+yo zlog zlog :
ces gshin rje'i thugs tig ltar bskyed /
de nas bsad mdos /
b+h+yo :
dbyings nyid ma bcos sogs sngags bcas /
sgrub sngags mthar /
sarba maN+Da la hU~M badzrod b+ha ba u triSh+Tha hU~M/
zhes pas zor dkyil nam mkhar bteg
hU~M b+h+yo :
chos nyid dbyings las sogs nang sgo dbye zhing /
gser skyems dang bcas /
hU~M/
ma mo rol pa'i sogs phyi sgo dbye /
'phang ba dngos ni /
lhag ma dang /
srung ma'i gtor 'bul dang /
chad tho sbrel mthar /
hU~M b+h+yo :
lcags saM b+han+d+ha'i snod nang du :
sha khrag dug mtshon gtor ma bshams :
snang srid gzhir bzhengs mdos chen po :
'phang ba mngon rdzogs rgyal pos 'phen :
dmigs pa dgra dang bgegs la gtad :
las ni nyams pa rdul du brlag :
dgra dpung bdun rgyud rtsad nas chod :
bgegs dpung thal ba'i rdul du rlogs :
ming tsam med par phung du chugs :
mngon spyod phrin las yongs rdzogs mdzod :
sngags mthar /
ma ma ru lu ru lu baM b+h+yo :
dgra bgegs nr-i tri thun longs b+h+yo :
snying khrag tsa dzaHrbad b+h+yo :
zhes bsad mdos kyi sngags bcas 'phang /
yang zlog pa /
brtan skyong /
rta bro //
tshe 'gugs sogs spyi ltar bya'o //
zhes pa'ang many+dzu g+ho Shas so //
shu b+haM///
/
