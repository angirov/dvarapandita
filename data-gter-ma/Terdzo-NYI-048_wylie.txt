\u0f01\u0f83:
thugs rje chen po'i bka' srung rdo rje legs pa sman btsun lcam dral gyi sgrub thabs bzhugs so :
thugs rje chen po la phyag 'tshal lo :
dam can skyes bu chen po dang sman btsun rdo rje g.yu sgron ma gnyis kyi sgrub thabs la :
gnas gtsang mar stegs bu'i khar stag lpags bkram pa'i steng du zas sna tshogs las byas pa'i gtor ma mkhar thabs kyi dbyibs can gru gsum dmar po :
dkar po zlum po :
'khor rang 'dra ba bzhi res bskor ba :
de la mda' rgod sgro ma gnyis la le brgan dmar po :
stag gzig gi cod pan :
zangs kyi khrab byang :
rin po che sna tshogs :
dar la bris pa'i sku :
'khor lo rtsibs bzhi pa'i lte bar yab la tri :
yum la b+h+yo :
mtha' mar srog sngags :
rtsibs bzhi la :
dzaHhU~M baM ho :
mu khyud la :
so so'i mtshan gyi mthar :
rten 'dir brtan par bzhugs la bdag gi phrin las ci bcol thams cad sgrubs shig :
ces bri :
pha waM long bu la triHdang :
mu men la b+h+yoHyis mtshan pa :
zangs kyi gwa'ur bcug :
ra dang sha ba yu mo'i snying gi nang du'ang srog sngags gzhug :
mda' dar gyi rke la btags pa gtor ma la gzug :
mchod rdzas spyan gzigs rgyas par bsham :
skyabs 'gro sems bskyed yan lag bdun pa rnams bya :
bgegs bskrad :
mtshams bcad :
srung 'khor bsgom :
rang nyid thugs rje chen por bsgom zhing :
rten rdzas rnams dam can yab yum du bskyed :
bdag gi hrIHlas 'od 'phros :
dam can yab yum gyi thugs srog la phog :
sngon gyi dam tshig dran nas ci bsgo ba'i las sgrub par bsam :
oM badzra sA d+hu sa ma ya bka traM traM shi ni kra ma ni dzaHhU~M baM ho :
yab kyi srog snying dang :
oM badzra DA ki ma nu rak+to sa ma ya dzaHhU~M baM ho :
yum gyi srog snying de gnyis gzugs ma mthong gi bar bzla :
gtor ma 'bul :
phrin las bcol :
lha rnams rten la bstim :
dben par bzhag la rgyun tu mchod bstod bya :
sa ma ya :
rgya rgya rgya :
las sbyor ni :
ra'i pags pa bting ba'i khar ra sha ra khrag gis brgyan pa'i gtor ma la sku gzugs dang :
mdung dar btsugs :
mtha' skor du zan gyi a tsa ra'i gzugs 'jigs su rung ba :
wa dang khyi ngu ba sogs :
cho 'phrul gyi gzugs bkram :
mchod pa spyan gzigs rgyas par bsham :
rang nyid rta mgrin du bsgom :
mchod pa byin gyis brlabs la :
dam can 'khor bcas bskyed :
rang gi thugs ka'i 'od zer dam can gyi thugs kar phog :
thugs dam gyi rgyud bskul bar bsam la :
hU~M:
skyes bu chen po dam tshig can :
gson cig dgongs shig rdzu 'phrul can :
dam ldan rnal 'byor bdag cag gis :
srung ma chen po khyod nyid la :
mchod mchod bstod bstod gsol gsol nas :
lan gcig phrin las dus la bab :
dam nyams dgra bo sdig can la :
a tsar mon pa'i cho 'phrul phob :
ming nas 'bod cing ngu brang rdungs :
ka ca 'di zhes gtod ces pa'i :
'o dod 'bod pa'i cho 'phrul thongs :
'ug pa rgod cing wa mo brgyal :
dred mong lag dkar thal mo rdeb :
sgo khyi ngu dang nang 'thab byed :
'phar ba gcan spyang mang po rgyug :
thog dang ser ba 'od dmar 'khyugs :
cho 'phrul sna tshogs gtong bar gyis :
khyod la mthu rtsal ci 'dug lta :
nga la lha med zer zhing gshe :
khyod la mthu med zer zhing smod :
dben gnas gnyan po bcom la nye :
le lo btang snyoms ma mdzad par :
ka ca bsrung phyir cho 'phrul phob :
ces bskul zhing ra gsur gtong :
ra rkang 'bud :
ra lpags rdeb :
dgra bo'i ming shes na dang :
ma shes na ka ca 'di zhes khyer ba'i mi de la cho 'phrul 'di lta bu zhig thongs shig ces dmod pa lan brgya phrag stong gi bar du bya'o :
mtshan thog thag la'ang bzla'o :
dmigs pa ni rang gi thugs ka nas 'od zer 'phros dam can gyi thugs kar phog :
thugs cher khros :
a tsa ra mon pa smra shes sogs cho 'phrul sna tshogs sku las 'phros :
gzugs rnams la thim :
zang zing lang long du rgyug par bsam la :
bskul dang phrin las bcol :
rab dngos su :
'bring nyams :
tha ma rmi lam sogs su gzugs brnyan de rnams rgyug pa :
skad thos pa sogs 'byung ngo :
de'i tshe na dam can la gtor ma bzang du 'bul zhing bskul dang dmod bcol byas la gzugs kyang ring por 'jog pa'am :
yang na rkun ma'i sgo dang rgyab ri'i rtse sogs la bzhag :
shin tu thag ring na de phyogs su 'phang :
de lta bu'i cho 'phrul song bar bsam :
rtags byung na dam can la gtang rag gtang ngo :
lan gcig gis ma byung na slar yang spogs chog bya'o :
thugs rje chen po'i rnal 'byor pa sgrub pa snying nas byed pa :
dam can rgyun du bsten mchod mkhan dag gis 'grub pa las :
gzhan gyis 'grub par mi 'gyur ro :
dam tshig nyams pas 'di byas na 'khu ldog 'byung bas gzab 'tshal lo :
sa ma ya :
rgya rgya rgya :
yang sman btsun chen mo'i sgo nas me long pra sgrub ni :
phug pa mi khyi'i skad mi thos pa'i sar song la :
stegs bu'i khar sman btsun gyi rten rdzas rnams bsham :
dkar gsum gyi mchod pa du ma bshams la :
me long gsal ba zhig gtor ma la btags :
srog sngags kyi mthar :
ma mo chen mo snang srid gsal bar ston ston :
nyin mtshan sbrel la bzlas shing :
rang gi thugs ka nas 'od zer 'phros :
sman btsun gyi thugs kar phog :
de yi thugs ka nas 'od zer 'phros me long la phog pas snang srid gsal ba'i me long du gyur :
de la gang 'dod pa'i don thams cad shar bar bsam :
b+h+yo :
sman btsun rdo rje g.yu sgron ma :
ming po bdag gis khyod bsgrubs pa'i :
re ba'i 'bras bu mchis par mdzod :
snang srid gsal ba'i me long gis :
thams cad shes pa'i mngon shes dang :
pra yi dngos grub bstsal du gsol :
zhes bskul zhing dmigs pa bzlas pa gong bzhin no :
rab dngos :
'bring nyams :
tha ma rmi lam las don rnams shes par 'gyur ro :
don grub nas sman btsun rten la bstim :
mchod pa rnams sbas la bzhag go :
'di ltar skyes bu yab yum mthu che :
dngos grub myur :
phrin las thogs pa med :
snying nye :
bkra shis pa'o :
o rgyan pad+ma bdag gi rjes 'jug rnams kyis srung ma 'di rang la gyis shig :
sa ma ya :
rgya rgya rgya :[ \u0f01\u0f83]:
thugs rje chen po'i bka' srung rdo rje legs pa lcam dral gyi phrin las bzhugs so :[ \u0f01\u0f83]:
thugs rje chen po la phyag 'tshal lo :
de yi bka' srung rdo rje legs pa lcam dral mchod cing sgrub par 'dod pas mchod gtor dang spyan gzigs rgyas par bshams la :
rang nyid thugs rje chen por bsgoms la :
thugs ka nas raM yaM khaM 'phros :
mchod rdzas spyan gzigs rnams kyi ma dag pa sbyangs :
gnas khang phun sum tshogs pa'i nang du b+h+rU~M las rin po che dang b+hany+dza'i snod rnams su oM AHhU~M 'od du zhu ba las 'dod yon bza' btung bdud rtsi'i rang bzhin mthun pa'i rdzas rnams :
gzugs mdzes pa :
sgra snyan pa :
dri zhim pa :
ro mngar ba :
reg bya 'jam pa :
ngo mtshar ba'i bkod pa ye shes kyi rol pa bsam gyis mi khyab pa'i rang bzhin du 'char bar gyur :
mdun du lha mi'i yul phun sum tshogs pa'i dbus su pha wang long bu'i sku mkhar brjid cing mdzes pa'i nang du tri las skyes mchog badzra sA d+hu sku mdog dmar po sma ra smin ma me ltar 'bar zhing zhal gdangs mche gtsigs spyan gnyis bgrad pa :
phyag g.yas rdo rje dang :
g.yon pas dgra snying 'dzin pa :
dar sngon gyi gos dang dar dmar gyi ber lhab lhub tu mnabs pa :
dbu la thang zhu dmar po rdo rje'i tog dang le brgan gyis brgyan pa :
zhabs la sag lham gsol zhing seng ge la 'chib pa :
g.yon du b+h+yo las rdo rje g.yu sgron ma dkar mo dar gyi na bza' lhab lhub dang rin po che yis brgyan pa :
mda' dar dang me long 'dzin nas sha ba yu mo la 'chib pa de gnyis kyi 'khor du mched zla sum brgya drug cu :
dgyes sde brtan ma bcu gnyis :
zab gter bka' yi srung ma rnams kyis bskor ba'i spyi bor oM:
mgrin par AH
thugs kar hU~M:
snying kha'i hrIHlas 'od 'phros pas rang bzhin dang gar bzhugs pa'i gnas nas skyes bu chen po sman btsun 'khor dang bcas pa spyan drangs :
ra gsur bya zhing dar dmar g.yab :
kye :
ya ki gtsang gi zam bu lung :
ma ki rong mdo brag dmar dang :
dbu ru zhwa yi lha khang nas :
dam can skyes bu thig le rtsal :
deng gi gnas mchog dam pa 'dir :
phrin las sgrub phyir gshegs su gsol :
pha ki pho brang smyug ri dang :
jo mo snying phyug gnas brgyad nas :
che zhe chen mo g.yu sgron ma :
sgrub pa'i gnas 'dir gshegs su gsol :
mched 'khor sum brgya drug cu dang :
dgyes sde brtan ma bcu gnyis dang :
bod yul gter gyi srung ma rnams :
mchod phyir spyan 'dren gshegs su gsol :
badzra sA d+hu badzra DA ki nI sa pa ri bA ra badzra sa mA dza :
dzaHhU~M baM ho :
hU~M:
rten gyi sku mkhar mdzes pa dang :
rin chen khri mchog brjid ldan la :
dgyes shing brtan par bzhugs su gsol :
shAkya thub pa'i bstan pa 'dir :
rdo rje 'dzin pa'i bka' srung mchog :
lcam dral 'khor dang bcas la bstod :
gtsang ma'i khrus dang spos kyi sprin :
snang gsal 'od 'bar byugs pa'i dri :
spyan gzigs dkor cha sna tshogs dang :
sha chang sgog btsong spod kyi rigs :
dkar gsum mngar gsum shing tog 'bru :
zhal zas ro brgya ldan pa'i tshogs :
bstod dbyangs sil snyan rol mo dkrol :
bdud rtsi sman dang rak+ta dang :
phyi nang gsang ba'i mchod rdzas kyis :
dam can 'khor bcas dgyes gyur cig :
sman btsun 'khor bcas thugs dam bskang :
oM badzra ar+g+haM sogs nas :
shab+da pU dza kA ma gu Na pany+tsa a mr-ita rak+ta ba liM ta khA hi :
oM badzra sA d+hu sa ma ya bka traM traM shi ni kra ma ni sa ma ya sA d+hu tri dza :
dzaHhU~M baM ho :
badzra DA ki nI ma nu rak+to sa pa ri bA ra i daM ba liM ta kha kha khA hi khA hi :
ho dgongs su gsol lo :
dam can skyes bu chen po khyod ni thugs rje chen po'i bka' sdod dbang chen rta mgrin gyi sprul pa :
slob dpon pad+ma 'byung gnas kyi bka'i bya ra ba :
zab gter kun gyi bdag po :
bod yul lha 'dre'i gtso bo :
dam nyams dgra bo'i gshed ma :
bar chad bgegs kyi gnyen po :
gsang sngags zab mo spyod pa'i rnal 'byor pa rnams kyi grogs po :
yum sman btsun ma g.yu'i sgron ma :
mched 'khor sum brgya drug cu :
dgyes sde brtan ma bcu gnyis :
zab gter bka'i srung ma :
yang sprul pho nya dang bcas pa rnams la gsol lo :
mchod do :
dgyes pa'i zhal ston :
sgrub pa'i rtags phyungs :
bka' dang bstan pa gnyan po srungs :
rkyen phyi nang gi bar chad zhi ba dang :
tshe dang bsod nams longs spyod thams cad spel :
gnod pa'i dgra bgegs thams cad cham la phob :
ci 'dod pa'i phrin las thams cad myur du 'grub par mdzod cig :
hU~M:
chos kyi dbyings su mngon par sangs rgyas nas :
mi g.yo bzhin du rta mgrin thugs las sprul :
rdo rje theg pa'i rig 'dzin sa la gnas :
dregs pa'i skur ston khyod la phyag 'tshal bstod :
chags med bde chen rgyas pa'i sku mdog dmar :
zhe sdang gnas 'gyur khro zhing gtum pa'i tshul :
ma rig rang gsal ye shes dpa' rtsal rgyas :
chos skyong chen po khyod la phyag 'tshal bstod :
bdud sde pham mdzad ye shes rdo rje phyar :
nyon mongs rab 'joms dam nyams tsit+ta gsol :
kun la dbang sgyur dar dmar ber chen mnabs :
khams gsum dbang sdud khyod la phyag 'tshal bstod :
sangs rgyas bstan srung thang zhu rdo rje'i tog :
dbang rtags le brgan cod pan pu ru ru :
phrin las myur sgrub seng ge rtsal ldan 'chib :
sgrub po'i bka' srung khyod la phyag 'tshal bstod :
gsang sngags srung ma yongs kyi gtso mo ni :
che zhe chen mo srid pa'i yid 'phrog ma :
rdzu 'phrul thogs med phrin las rnam bzhi'i bdag :
rdo rje g.yu sgron ma la phyag 'tshal bstod :
snang srid gsal ba'i me long g.yas na 'dzin :
tshe g.yang dngos grub stsol ba'i mda' dar g.yon :
las la thogs med sha ba yu mo 'chib :
rdzu 'phrul thogs med ldan la phyag 'tshal bstod :
dam can khyod kyi bka' las mi 'da' ba'i :
sum brgya drug cu dgyes sde brtan ma'i tshogs :
slob dpon pad+ma'i spyan sngar dam bcas pa'i :
zab gter bka' yi srung ma rnams la bstod :
zhes brjod cing phrin las ci 'dod gsol :
gtor ma gtsang sar 'bul zhing :
lha rnams rten la bstim pa'am rang gnas su gshegs :
rjes kyi spyod lam spyi ltar bya :
sa ma ya :
rgya rgya rgya :
sprul pa'i gter chen mchog gyur bde chen gling pas 'bum rdzong gu ru'i gsang phug nas khrom gter du spyan drangs pa'o ///
/
