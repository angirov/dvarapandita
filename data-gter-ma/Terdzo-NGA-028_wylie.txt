rtsa gsum don khrid kyi gsol 'debs bzhugs so //
na mo gu ru /
dmigs med spros bral bde chen zhing khams der //
chos sku snang ba mtha' yas la gsol ba 'debs //
blo 'das chos sku thob par byin gyis rlobs //
shar phyogs ri bo ta la'i pho brang du //
longs sku spyan ras gzigs la gsol ba 'debs //
'od gsal lhun grub rtogs par byin gyis rlobs //
rnga yab pad+ma 'od kyi gzhal yas su //
sprul sku pad+ma 'byung gnas la gsol ba 'debs //
tshe 'dir rig 'dzin thob par byin gyis rlobs //
nyi shu rtsa bzhi mkha' 'gro'i gnas mchog tu //
mkha' 'gro ye shes mtsho rgyal la gsol ba 'debs //
bde stong zung 'jug rtogs par byin gyis rlobs //
chos 'khor bde chen gling gi pho brang du //
gter ston rat+na gling pa la gsol ba 'debs //
bdag gzhan don gnyis 'grub par byin gyis rlobs //
spyi gtsug nyi zla pad+ma'i gdan steng du //
drin chen rtsa ba'i bla ma la gsol ba 'debs //
bdag rgyud smin cing grol bar byin gyis rlobs //
gnas mchog khyung chen brag gi shar phyogs su //
dam chos rtsa gsum don khrid la gsol ba 'debs //
dngos po'i gshis lugs rtogs par byin gyis rlobs //
lhun grub rnam dag gsang ba'i gzhal yas su //
yi dam zhi khro'i lha tshogs la gsol ba 'debs //
rang byung lhun grub rtogs par byin gyis rlobs //
phrin las gtad rgya dam tshig pho brang du //
bka' srung dam can rgya mtsho la gsol ba 'debs //
phyi nang bar chad zhi bar byin gyis rlobs //
gar bzhugs 'bral med dag pa'i gzhal yas su //
mched grogs chos mdzad yongs la gsol ba 'debs //
thugs yid gcig tu 'dres par byin gyis rlobs //
sku gsum rang ngo shes par byin gyis rlobs /
gnyis 'dzin blo dang bral bar byin gyis rlobs //
dag snang phyogs med 'byongs par byin gyis rlobs //
sgrub pa'i rgyal sa zin par byin gyis rlobs //
'khor bcas tshe 'dir grol bar byin gyis rlobs //
zhes gsol ba gdab par bya'o //

//
