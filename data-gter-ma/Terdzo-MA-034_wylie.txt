\u0f01\u0f83:
dam chos snying po skor lnga las :
yi dam bka' 'dus snying po bzhugs :
\u0f88\u0f88\u0f88\u0f88
bla ma he ru ka la 'dud :
de nyid sgrub pa'i snying po ni :
dur khrod dben gnas tshogs khang du :
sbyor dngos rjes kyis nyams su blang :
byang chub mchog tu sems bskyed nas :
'bar ba'i mtshams dang bshags pa bya :
dam bca' byin bsdu mchod byin brlab :
sbyor ba'i rim pa sngon song nas :
dngos gzhi ting 'dzin bsgom pa ni :
chos rnams stong nyid ye ji bzhin :
ye shes rang bzhin lhun gyis grub :
gnyis med bde chen byang chub sems :
rang byung sngags kyi rang sgra yis :
snod bcud dkyil 'khor chen por shar :
b+h+rU~M oM AHhU~M swA hA:
hU~M ha he phaT b+h+yo raM hU~M:
nam mkha' thams cad gzhal yas khang :
sgo dgu 'ja' tshon bres pa ltar :
bde gshegs zhi ba'i pho brang dbus :
seng khri pad+ma nyi zla'i steng :
kun tu bzang po nam mkha'i mdog :
g.yas dkar g.yon dmar mnyam gzhag phyag :
byang chub mchog rgya rdor dril 'dzin :
kun tu bzang mo gnyis med 'khril :
rdo rje pad+ma'i skyil krung gis :
'od zer drug phrag drug 'phro 'bar :
mdun du bcom ldan mi bskyod pa :
phyogs bzhir rnam snang rin chen 'byung :
snang ba mtha' yas don yod grub :
mtshams bzhir byang chub sems dpa' brgyad :
rigs kyi cha lugs yum bcas gsal :
khyams la bya byed thub pa drug :
sgo bzhir mthar byed yab yum brgyad :
phung khams skye mched dag pa'i lha :
dpal chen 'bar ba'i pho brang dbus :
'khor 'das rol pa'i khri steng du :
spyi dpal che mchog he ru ka :
mthing nag ston gnam dwangs pa'i mdog :
dbu ni nyi shu rtsa gcig ldan :
g.yas dkar g.yon dmar rta gdong bzhad :
khrag 'thung drug cu rtsa bzhi'i spyan :
bde gshegs sras bcas khro bo'i tshogs :
bzhi bcu rtsa gnyis phyag rgya 'bar :
rnam thar brgyad kyi zhabs brgyad bgrad :
dpal chas dur khrod rgyan rnams rdzogs :
yum chen gnam zhal dbyings phyug ma :
sngo skya dbu dgu stong nyid phyag :
rdo rje dung khrag gnas yul gyi :
zhing skyong ma mo bcu drug bsnams :
phyag rgya lngas brgyan lang tsho 'bar :
dbyings dang ye shes bde chen rol :
mdun du sras mchog he ru ka :
dbus dang phyogs mtshams dpal chen dgu :
cha lugs kun rdzogs yum dang 'khril :
khyams sgor sras mo nyi shu'i tshogs :
gnyis par 'bar ma gsang ba'i yum :
gsum par dbang mo nyi shu brgyad :
bzhi par mkha' 'gro sum cu gnyis :
lnga par ma bdun sring bzhi dang :
drug par rdo rje king gi tshogs :
bdun par khro bo khro mo dang :
brgyad par mkha' 'gro drug cu bzhi :
dgu par pho nya drug cu 'khod :
shar du yang dag thugs kyi lha :
lho ru 'jam dpal gshin rje'i gshed :
nub tu rta mgrin sprul 'khor bcas :
byang du phur pa phrin las lha :
shar lhor ma mo rbod gtong dang :
lho nub rgyud gsum rig 'dzin tshogs :
nub byang dregs 'dul bka' srung sde :
byang shar stobs ldan dregs par bcas :
phyi khyams theg pa drug gi lha :
'khor ba'i rtog tshogs gnas 'gyur nas :
bde chen ye shes dkyil 'khor 'bar :
snang grags rtog tshogs sku gsung thugs :
dbyings la ye shes lnga rdzogs bsam :
oM AHhU~M:
oM AHhU~M swA hA:
de ltar sems kyi rol par bsgom :
'dzin med lhun grub ngang gis bskyed :
dbyings nas spyan drangs gnyis med bstim :
mchod bstod bshags shing gsol ba gdab :
snang srid dam tshig phyag rgya'i ngang :
lus kyi 'gul skyod rdo rje'i gar :
sgra brjod thams cad sngags kyi tshig :
sems nyid stong gsal zung 'jug pa :
rang rig byang chub sems kyi ngang :
oM gu h+ya dz+nyA na bo d+hi tsit+ta ma hA su kha hU~M hU~M:
lus ngag sems gsum ma bcos pa :
lhug par gnas pa'i ngang nas bzla :
dzapa? bstod bya zhing tshogs kyis mchod :
bde chen gar dang glu bro yis :
nyams spar lhag chog gtor ma gtang :
sems kyi nam mkha' dwangs pa la :
mtshan ma'i gza' skar shar ba rnams :
'od gsal nyi ma chen po'i 'og :
mi mngon nam mkha'i dbyings su sba :
byang chub sems kyi snang ba 'dis :
'gro ba'i don rnams ngang gis 'grub :
na mo hU~M gis che ba bskyed :
dmigs med bsngo bas rgyas gdab nas :
smon lam bkra shis bzang po bya :
sa ma ya :
bla ma he ru ka la 'dud :
yi dam bsnyen pa'i rim pa ni :
bla ma rdo rje 'khor lo rgyal :
yon tan kun gyi mdzod gyur la :
rgyal thebs gzung ma las byed bcas :
nad zlog sman dang rkyen zlog mtshon :
sgrub pa'i rten dang mchod pa'i rdzas :
gol sa gcod pa'i rgyud lung rnams :
'dzom nas sbyor byed legs pa la :
bkra shis dge ba'i gnas mchog tu :
rang bzhin grub bam bgyis pa yi :
tshogs kyi khang pa 'du byas la :
de yang dang por gnang ba zhu :
legs par brtags te nyes kun bsal :
bzung zhing phyi nang gsang mtshams bcad :
rtsa ba yan lag bslab par gnas :
dmigs pa'i rten du dkyil 'khor bri :
spyir ni sku gsung thugs rten dang :
bye brag dbus su bdud rtsi sman :
shar du mar me lhor byang bu :
nub tu rta byang byang phur bu :
shar lhor mdos raka lho nub tu :
'brang rgyas tshe gal tshe rten dang :
nub byang gtor ma ru mtshon can :
byang shar mtshon cha thun dang zor :
phyogs bzhir las bzhi'i+i hom brtsigs shing :
mda' dar me long phur bu gri :
tshon skud zhing gis mtha' nas bskor :
gdugs dang rgyal mtshan 'phan phyar zhing :
mchod tshogs rgya chen bsham par bya :
mched lcam gsar rnying bsres nas su :
rang rang 'tsham pa'i gdan la bzhugs :
las bskos mnga' gsol rtags gdab nas :
dkyil 'khor bskor zhing byin chen 'beb :
lha bkod sgo dbye phyag 'tshal zhing :
rab tu gnas pa bsnyen pa'i rim :
bsod nams tshogs rdzogs snod du rung :
dngos grub sgrub pa'i sngon 'gro 'o :
sa ma ya :
bla ma he ru ka la 'dud :
yi dam sgrub pa'i rim pa ni :
dkyil 'khor thams cad ngang gis bsgom :
lung gi dgongs gzer dzapa? bzlas nas :
zhi ba'i lha tshogs sku yi 'od :
mkha' khyab sgrib sbyangs las rnams mdzad :
tshur 'dus bum pa'i bdud rtsir 'khyil :
oM bo d+hi tsit+ta ma hA su kha dz+nyA na d+hA tu A:
dpal chen yab yum snyoms par zhugs :
'khor 'das gnyis kyi bdud rtsi bsdus :
byang chub sems kyi char babs nas :
gdan dang gzhal yas khang rnams gang :
don chen sgrub pa'i bcud du bsam :
oM badzra kro d+ha ma hA shrI he ru ka hU~M phaT:
oM AHhU~M sarba pany+tsa a mr-ita hU~M hrIHthA:
rang nyid dpal chen yang dag he ru ka :
thugs kar dbyings kyi kong bu dpal be 'u :
bde ba chen po'i 'od lnga'i mar khu 'khyil :
shin tu phra ba'i snying gi thig le dgu :
sdong bu rab brtan ye shes mar me dgu :
shin tu gsal bas bde chen 'od gsal spar :
oM ru lu ru lu hU~M b+h+yo hU~M:
lho phyogs byang bu gshin rje'i skur gsal ba'i :
phyag mtshan 'khor lo'i tshogs spros bar chad bsal :
be con 'bar bas 'du bar mi 'os brlag :
oM a kro te ka ya mAn+ta ka ha na ma tha b+hany+dza hU~M phaT:
nub phyogs dbang chen rta skad rab bzhad pas :
rgyal ba'i tshogs bskul mkha' 'gro dbang du bsdus :
dgra bgegs tshar bcad nyams pa rdul du brlag :
oM pad+mAn+ta kr-ita badzra kro d+ha ha ya grI wa hU~M phaT:
rdo rje gzhon nu'i sku las 'gugs byed tshogs :
spros pas dmigs pa'i yul rnams gzugs la bstims :
mngon sum gyur pa'i ru dra dam sri 'dus :
sras mchog phur bu dkar nag mtshams la gdab :
dwangs ma drug bcom nr-i tri thul gyis bsregs :
a yi 'od zer tshe bcud rang la 'dus :
thugs kar bstims nas skye med ngang la bzhag :
oM badzra kI li kI la ya sarba big+h+nAn baM hU~M phaT:
bla med he ru ka yi rtsa gnas rnams :
'jig rten las dang ye shes ma mo'i tshogs :
'bar 'dzag bde bas thugs dam dbyings su bskul :
zhing chen g.yab mos ma mo dbang du bsdus :
mdos dang rak+ta ye shes mchod pa'i sprin :
ye shes las kyi ma mo'i phyag tu phul :
thugs dam bskangs nas dgra bgegs dbyings su bsgral :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi nI ru lu ru lu hU~M b+h+yo hU~M phaT:
brgyud gsum bla ma'i sku las 'od 'phros pas :
'khor 'das tshe bcud tshur bsdus thim pa yis :
rdo rje'i srog thob 'chi med bdud rtsir 'khyil :
oM badzra ma hA gu ru A yur+dz+nyA na tshe b+h+rU~M hU~M:
dregs 'dul khro bos dam can dbang du bsdus :
dgra bgegs sha khrag gtor mas tshims par byas :
dregs pa thams cad las la rngams par bsam :
oM badzra tsaN+Da sarba duSh+TAn hU~M phaT:
mtshon cha thun zor dregs pa'i dmag dpung 'khrigs :
dgra bgegs gsod pa'i las la brtson par bsam :
oM badzra sarba duSh+TAn hU~M phaT:
de nas bdud bzhi ru dra bsgral :
phung po las mthun rdzas gtor ma :
ye shes bdud rtsir bsam byas nas :
zhi hom bud+d+ha rigs kyi lha :
rgyas hom rin chen rigs kyi lha :
dbang hom pad+ma rigs kyi lha :
drag hom rdo rje rigs kyi lha :
gsal bar 'khyil pa'i 'od zer gyis :
phrin las rnam bzhi sgrub par bsam :
oM shAn+tiM ku ru swA hA:
b+h+rU~M puSh+TiM ku ru swA hA:
hrIHwa shaM ku ru swA hA:
hU~M mA ra ya phaT:
ru dra'i phung po'i smad cha la :
bro gdan byas la bro brdung ngo :
de ltar sbyor sgrol las byas pas :
tshogs rdzogs ye shes don la sbyor :
'dzab khang dbye la dngos grub bskul :
dngos grub rang bzhin ye shes lha :
rang la bstim zhing nga rgyal bzung :
sgrub rten rnams kyis dbang blangs la :
tshe gal bdud rtsi bza' zhing btung :
ru lu'i bro dang smon lam bya :
lhag chog gtang zhing gtor ma bskyang :
mtshams grol rgyun gyi spyod lam dang :
smon lam bkra shis dga' ston bya :
bsgrub gzhi byang chub sems nyid la :
sgrub thabs bsnyen sgrub sbyor sgrol gyis :
'od gsal bde ba chen po'i lam :
bsgrubs 'bras dbyings ye gnyis med pa'i :
he ru ka yi go 'phang thob :
sa ma ya :
bla ma he ru ka la 'dud :
yi dam 'dus pa'i dbang bskur ni :
dang po bsnyen sgrub rdzogs par bya :
de nas slob ma mdun du 'khod :
rig ma la sogs maN+Dal 'bul :
ho :
bla ma dpal chen he ru ka :
bdag la thugs rjes nyer dgongs nas :
bde gshegs kun 'dus dkyil 'khor du :
bcug cing dbang rnams bskur du gsol :
rdo rje sems dpa'i skur bsgoms nas :
shar sgo'i khrus kyi stegs bur bzhag :
phyi dbang rgyud kyi dbang bskur ba :
hU~M:
rin chen bum pa gzhal yas khang :
rgyal ba sras bcas zhu ba'i chus :
skal ldan rnams la khrus bgyis shing :
bkra shis rdzas kyis mnga' gsol bas :
sgrib gnyis ma lus byang gyur cig :
ka lA sha a b+hi Shiny+tsa hU~M:
hU~M:
snying po lnga dang phyag mtshan lnga :
de las rigs lngas dbur brgyan pa :
rdo rje dril bu rig pa 'dzin :
rdo rje'i ming ni phyogs bcur grags :
ye shes lnga ldan dbang thob shog :
dz+nyA na a b+hi Shiny+tsa hU~M:
nang dbang 'byung ba'i dbang bskur ba :
hU~M:
bla ma lha tshogs snyoms par zhugs :
byang chub sems kyis dbang bskur bas :
bu yi rtsa sgo thams cad phye :
gnas bcu'i thig le la thim pas :
'chad nyan sgom dang las byed pa :
rdo rje slob dpon dbang thob shog :
gu h+ya a b+hi Shiny+tsa hU~M:
sgrub dbang grags pa'i dbang bskur ba :
hU~M:
sgrub pa'i rdzas mchog rig ma la :
thabs kyis rol pas bde chen 'phel :
rdo rje'i tshe dang bdud rtsi sman :
sgrub rdzas rnams kyi dbang thob shog :
ma hA su kha sid+d+hi a b+hi Shiny+tsa hU~M:
gsang dbang rdzogs pa'i dbang bskur ba :
hU~M:
sems nyid ye nas stong pa nyid :
gdod nas ye shes 'od gsal ba :
dbyer med bde chen byang chub sems :
chos la sems kyi dbang thob nas :
rdzas dang tshig la ma brten kyang :
rgyal bas de la dbang mchog bskur :
bo d+hi tsit+ta a b+hi Shiny+tsa hU~M:
dam tshig khas blangs bran du 'bul :
rjes kyi rim pa spyi ltar spyad :
dbang mchog kun gyi rgyal po 'o :
sa ma ya :
e ma ho :
de ltar yi dam kun 'dus pa :
su 'phrad dngos grub nges par thob :
ma 'ongs don du gter du sbas :
las can gcig dang 'phrad par shog :
sa ma ya :
rgya rgya :
sprul pa'i gter chen mchog gyur gling pas rong rme dkar mo stag tshang gi gu ru'i gsang phug gong ma'i g.yas gdong nas spyan drangs pa'i mchong shog dpa' bo brtsegs pa'i yi ge las /
phrin las 'gro 'dul dbang gi gnas mchog ri bo dbang zhu'i snying po zla gam dbang chen phug tu gtan la phab pa'i yi ge pa ni pad+ma gar dbang blo gros mtha' yas kyis bgyis pa dge legs 'phel ///
/
