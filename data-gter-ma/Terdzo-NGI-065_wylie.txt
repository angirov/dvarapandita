@#//
mkha' 'gro gsang ba kun 'dus las /
las bzhi mchog lnga'i sbyin sreg gi cho ga rab 'byams phrin las snang ba'i nyin byed ces bya ba bzhugs so //
rdo rje nyi mas 'khrul rtog mun bsal ste //
ye shes snang bas dngos grub kun dga'i skyes //
sbyin mdzad bla ma rdo rje rnal 'byor mar //
btud nas phrin las bzhi yi sreg blugs spel //
de yang snying po'i rgyud las /
dbyibs dang kha dog mtshan ldan par //
zhal du gyur pa'i me bus la //
bza' btung bro ba'i tshogs rnams kyis //
las bzhi'i mchod pa rab tu sbyin //
zhes gsungs pa'i don phrin las kyi rtsa ba mkha' 'gro kun 'dus rdo rje phag mo'i lha sngags la brten pa'i las bzhi dang mchog lnga'i sbyin sreg ji ltar bya ba'i tshul la gsum /
sngon 'gro
/dngos gzhi /
rjes so //
dang po las lnga char gyi sngon 'gror sa yi cho ga bya ba ni /
so so'i dus skabs la bab pa dang /
las gang yin rung bar bsngags shing rung ba'i gnas su dkar gtor dang /
gser skyems bshams la /
rgyun gyi rnal 'byor phyag rgya gcig pa'i bskyed bzlas sam /
bsdu na /
rang nyid skad cig gis rdo rje phag mo khros ma nag mo'i skur gyur /
oM baM badzra b+ha ra hi kro d+hI kA li ha ri ni sa A bai sha ya :
zhes brgya rtsa tsam bzlas pas nga rgyal bzung la /
raM yaM khaM/
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M gis byin gyis brlabs /
b+hU mi pa ti sa pa ri wA ra badzra sa mA dzaHsa spyan drangs /
b+hU mi pa ti sa pa ri wA ra a kA ro sogs gsum gyis gtor ma bsngos la /
gang dag 'dir gnas lha dang klu //
gnod spyin srin po'am gzhan dag la //
dkyil 'khor don du sa phyogs 'di //
bdag zhu khyed kyis bstsal du gsol //
sarba b+hU ta gats+tshas gnang zhing rang gnas gzhi der thim par bsam la gser skyems dang gtor ma gtsang sar phul /
slob dpon gyis rdo rje dang bcas pa'i thal mo sa la reg pas rtsa sngags brgya rtsa brgyad dang /
oM ha na ha na kro d+ha hU~M phaTa?H
lan bdun bzlas la kun rdzob kyis sbyang ba dang /
chos thams cad rang bzhin med par shes pa'i chos nyid la dran pa bzhag nas /
shUn+ya tA dz+nyA na badzra'i sngags brjod pas don dam gyis sbyang ba bya'o //
gnyis pa dngos gzhi la lnga las /
dang po zhi ba'i sbyin sreg la'ang /
cho gar ma gtogs pa'i sbyor ba dang /
cho gar gtogs pa'i sbyor ba /
dngos gzhi /
rjes rim dang bzhi las /
dang po ni /
zla ba yar ngo bkra shis pa'i nyi ma'i srod kyi char shis pa'i sa la 'jam zhing khod snyoms pa'i stegs bu dkar po khru gang las mi chung ba gru bzhi pa byas pa'i ngogs su /
rdul tshon kha dog dkar pos chos 'byung bsnol ma rdor rwa me ri zur bzhir zla phyed rdo rje dang bcas pa'i lte bar pad+ma 'dab ma bzhi pa'i lte dbus mthing gar baM yig mthing nag dang /
'dab mar 'bum phrag yangs pa'i mkha' 'gro'i srog gi mtshon byed ha ri ni sa'i yig 'bru bzhi las so so'i rigs kyi kha dog can dgod /
gcad tshon sogs kyang dmar skya las nag po sogs tshon sel gyis ma phog pa gal che /
thab kyi khar bal bu /
lcang ma /
'om bu sogs 'o ma can gyi bud shing ngam /
ba yi lci ba srog chags med pa me ri'i steng la zlum por brtsegs la tsan+dan dkar po'i chu 'o ma dang sbyar bas bran /
shar lhor me tshang bca'/
thab stegs kyi gra bzhir mda' bzhi btsugs pa srad bu dkar po   las so sor rang mdog dgos /
mchan /)bsnol mar sbrel ba la dar dkar pos dgab /
de'i shar lho'i zur du mda' dar dmar po 'dzugs /
de dang nye bar rang gi mdun du dgang blug kha sbyar ba /
rdor dril thod rnga /
bsang chu /
me tog gi snod /
thugs dam bskul ba'i rdzas yungs dkar sogs dang /
rang gi g.yon du 'o ma 'bras chan dang dngul gyi phye me tog dkar po rnams bsres pa'i mar dkar gyi gtor zlum ril bu drug gi bskor ba 'das ma 'das kyi che chung gnyis /
gos zung dkar po dang so rtsi zung re /
dung shel gyi rgyan /
ku sha zung bsdebs lnga dang /
sman raka nyer spyod /
tshogs kyi yo byad /
g.yas su bsreg rdzas mar khu /
las mthun gyi yam shing zhi bar mdzub gang ba'i rtser (rgyas par khru gang ba lo 'bras can /
dbang la sor lnga'am gsum pa /
drag por sor bcu gnyis sam bzhi pa /
mchan /)mngar gsum dang mar khus nyug pa dang /   drag por mar nag tshil zhun dug khrag
/de bzhin du mngar gsum sbyar ba'i zhun mar dang /   dbang drag la til mar /
khyad par gyi rdzas til dkar po dang /   sdig sbyong dang drag por nag po /
gur gum 'o mar bcas pa'i zho zan /   drag por snum nag dang zhun chen khrag gis sbrus pa /
'bras ma grug pa dang /
so ba gra ma med pa dang /
nas dang /
sran ma dang /   drag por nag po /
gro dang /
dUrba dang /  drag por dum bcad byas pa /   ku sha dang /
gzhan yang bshal sman dang dug rigs ma yin pa'i rin chen 'bru sman sna tshogs sbyar ba rnams /
'jig rten pa dang 'jig rten las 'das pa'i rim pas nyis rim du 'god /
spros pa la dga' na dar dkar gyi na bza' dang /
shel gtso bor gyur pa'i rin po che dkar po'i rgyan gyis spras pa'i chas zhugs dang /
sgrub pa po kha shar du phyogs pas sems skyil gyis ku sha sogs gtsang shing 'jam pa'i stan la dang ba'i sems kyis 'khod do //
gnyis pa cho gar gtogs pa'i sbyor ba ni /
brgyud 'debs skyabs sems nas brtsam bzlas pa stong tshigs mchod bstod kyi bar bdag bskyed rgyas bsdus ji ltar rigs pa bya /
rab gnas dang sgrub mchod sogs dang 'brel ba'i tshe ni /
oM baM badzra b+ha ra hi kro d+hI kA li ha ri ni sa A bai sha ya :
zhes brjod pas /
rang nyid dkyil 'khor gyi gtso mo las mar me gcig las gnyis mched kyi tshul du bcom ldan 'das rdo rje phag mo khros ma nag mo gnyis pa'i rnam par thon nas sbyin sreg gi las rim la 'jug par mos la /
bsang chu sgrub pa la sogs pa rgyas pa'am /
bsdu na /
oM saHkarma d+hA ki nI hU~M phaTa?:
cung zad bzlas pas bgegs bsang ba'i nus pa dang ldan par byin gyis brlabs /
rdor dril /
oM ma hA badzra hU~M zhes pas rdo rje snying gar gsor /
oM badzra g+haN+De AHsa dril bu dkur brten /
oM sarba ta thA ga ta ma hA a nu rA gA Na badzra swa b+hA wa At+ma ko\u0f85 haM gis rdor dril bsnol ma'i 'khyud rgya dang bcas dam tshig gsum bzung /
gsum pa dngos gzhi la 'jig rten dang 'das pa'i me lha mchod pa gnyis las /
dang po ni /
thog mar mchod bsreg gi rdzas rnams la bsang chu 'thor te /
mchod rdzas byin rlabs ni /
hU~M:
gnas khang dur khrod chen po'i gzhal med khang :
ye shes bkod pa 'byams klas 'od 'bar dbus :
nyer spyod 'dod yon drag po'i longs spyod kun :
bde stong mchod pa'i phyag rgya chen por gyur :
oM badzra ar+g+haM pA d+yaM puSh+pe d+hU pe A lo ke gan+d+he nai wid+ya shab+da pany+tsa kA ma gu Na d+harma d+hA tu sarba pU dza AHhU~M:
zhes phyi mchod dang /
oM hU~M trAM hrIHAHmUM lAM mAM pAM tAM sarba pany+tsa a mr-ita kuN+Da lI hU~M hrIHTha :
oM AHhU~M ma hA ka pA la rak+ta dz+wa la maN+Dal hU~M hrIHTha :
oM AHhU~M ma hA ba ling ta sarba kA ma gu h+ya sa ma ya hU~M hrIHTha :
zhes nang mchod sngags rnams so sor lan gsum res byin gyis brlabs /
badzra s+pha ra Na khaM:
zhes rgya cher spel lo //
bsreg rdzas rnams bdud rtsis bran la rdo rje rtse gcig pa'i phyag rgyas reg cing /
oM swA hA/
phyag rgya de nyid kyis yam shing la /
oM AHswA hA/
zhun mar la /
oM shrIM swA hA/
'bru rnams la /
oM dzriM swA hA/
rdzas gzhan rnams la /
oM ku ru ku ru swA hA/
rdzas rnams kyi ma dag pa'i nyes skyon thams cad sbyangs te stong par gyur /
stong pa'i ngang las rdzas rnams rang rang gi ming yig dang po thig les brgyan pa las byung ba'i bdud rtsi'i bcud can /
mtshan nyid thams cad yongs su rdzogs pa so so'i las sgrub pa la thogs pa med pa'i nus pa dang ldan par bsam la /
oM AHhU~M/
oM hU~M swA AM hA/
zhes lan bdun dang /
oM bi ma la ag+na ye swA hA/
zhes sogs rdzas sngags rnams lan gsum gsum brjod pas byin gyis brlabs /
gtsub shing las byung ba'am dge 'dun gyi tshang mang las byung ba'i me du ba med pa'i dpal 'bar thal mo sbyar ba'i bar du bzung ste g.yas su bskor zhing sbar la /
oM badzra dz+nyA na DA ki nI dz+wa la raM:
rlung g.yab kyis lan gsum g.yab cing /
hU~M hU~M hU~M zhes brjod /
'bar ba na hU~M lan bdun bzlas pa'i blug gzar gyi mar khus kyang gso bar bya'o //
de nas ku sha sngo ljang dri ma med pa la las bum gyi chus bran te /
oM a mr-ita kuN+Da lI sarba big+h+nAM nA sha ya hU~M phaTa?/
ces bsangs la /
oM/
ku sha 'di ni gtsang zhing dge
/tshangs pa lha rnams dag byed yin //
dkon mchog gsum ni mnyes byed pa //
sa las skyes pa 'dab ma'i snying //
bdag gi bgegs rnams thams cad ni //
zhi dang bkra shis mdzad du gsol //
swA hA zhes brjod de /
ku sha gnyis gnyis rtse mo gshibs pa dag sgrub pa po'i mdun ngos kyi thab kyi kha khyer nas thog mar rtse mo shar dang de nas lho nub byang du bstan la phyogs bzhir dgram zhing rgyab ma rnams kyi rtse mo mdun ma rnams kyi rtsa bas non par bya zhing /
slar thab tu rtse mo shar du bstan pa'i ku sha ba lang gi rna ba lta bu ha cang mi ring bas g.yogs so //
(rgyas pa dang mchog la /
thog mar rtse mo byang dang slar byang bstan gyis dgab /
de bzhin dbang la /
nub dang nub bstan dgab /
drag por /
lho dang lhor bstan dgab bo //)
de nas thab bsang sbyang /
stong pa'i ngang las hU~M las zhi ba'i thab khung kha dog dkar zhing dbyibs zlum pa /
mu ran kha khyer dang bcas pa'i dbus su sna tshogs pad+ma'i lte bar rdo rje rtse lnga pa dang /
kha khyer la rdo rje'i phreng bas bskor zhing gra bzhir zla phyed rdo rjes mtshan pa /
dwangs shing sgrib pa med pa'i 'od zer kun tu 'phro ba /
rgya dpangs sogs mtshan nyid thams cad yongs su rdzogs pa'i nang du me yi dkyil 'khor gru gsum pa dang /
a las zla ba'i dkyil 'khor gyi steng du raM dkar po las dbyug tho dkar po raM gyis mtshan par gyur te /
de las me lha dkar po drang srong gi cha byad can /
sha skem pa /
tshangs pa'i skud pa dkar po dang ldan pa /
zhal gcig phyag bzhi pa /
g.yas dang po dbyug tho /
gnyis pa na bgrang phreng /
g.yon dang po na ril ba spyi blugs /
g.yon gnyis pa skyabs sbyin gyi phyag rgya can drang srong gi tshogs kyis yongs su bskor bar gyur /
de'i spyi bor oM dkar po /
mgrin par AHdmar po /
thugs kar hU~M sngon po /
bdag gi thugs ka nas 'od zer lcags kyu lta bu 'phros pas shar lho nas me lha 'khor bcas spyan drangs par bsam la /
lag g.yas mi 'jigs pa'i phyag rgya dang bcas pas mthe bong g.yab cing /
mda' dar bzung la /
oM/
tshur gshegs tshur gshegs 'byung po che //
me lha'i rgyal po drang srong mchog
/bsreg blug zhal zas bzhes slad du //
'bar ba'i gdan la bzhugs su gsol //
oM pA ba ka ag+ne ye A gats+tsha yaH
zhes dang /
ma ma shAn+tiM ku ru swA hA/
zhes mda' dar g.yab cing mdun gyi nam mkhar bzhugs pa la las bum gyi chu dang las sngags kyis bgegs bskrad /
(rgyas pa dang mchog gi skabs /
ma ma puSh+TiM ku ru oM/
dbang gi skabs /
ma ma wA shaM ku ru hoH
drag po la /
sarba sha trUn mA ra ya phaTa?H
ces so sor sbyar ro //)
oM badzra ang+ku shA dzaH
lcags kyu'i phyag rgyas bkug
/oM badzra pA sha hU~M/
zhags pa'i rgyas bcings /
oM badzra s+pho Ta baM/
lcags sgrog gi rgyas gnyis med du byas /
oM badzra g+haN+De hoH
dril bu'i rgyas dgyes pa bskyed /
stong gsum kun tu dri mchog 'byung 'gyur ba'i //
spos dang sman sbyar chu gtsang dam pa 'dis //
mi gtsang dri ma'i tshogs rnams dag gyur cig
/oM swa b+hA wa shud+d+ha swA hA/
bdag cag me tog spos rab dang //
spyin sreg mchod pa 'di 'bul gyis //
bzhes nas bdag la dgyes par mdzod //
oM badzra puSh+pe pra tIts+tsha hoHnas /
shab+da'i bar gyis mchod /
hU~M/
gzi brjid chen po me yi lha //
'dod pa thams cad stsol mdzad pa'i //
bdag gzhan don 'grub sa la bzhugs //
'dzin byed me lha nyid la 'dud //
ces bstod /
bum chu gtor zhing /
ji ltar bltams pa tsam gyi ni /sogs kyi mthar /
oM sarba ta thA ga ta a b+hi She ka te sa ma ya shrI ye hU~M/
phyogs bcu'i sangs rgyas rnams kyi thugs ka nas dbang gi lha mo byang chub sems kyis gang ba'i bum pa thogs pa spros te dbang bskur /
oM rat+na a laM kA ra swA hA/
zhes de rnams kyis rgyan btags par bsam /
de nas byon skyems ni /
me lha zhal 'dzum pa dang bcas pas cung zad gdangs pa'i ljags dang /
(drag po'i skabs me lha khros pa'i zhal rab tu gdangs pa'i ljags dang zhes dmigs bsal kha bsgyur dgos /)
gzar bu gnyi+es kyi kha la raM yig 'od zer gyi phung por 'bar bas mtshan pas sreg blug gi bdud rtsi'i rgyun drangs te gsol bar bsam la /
lag gnyis de bzhin gshegs pa'i khu tshur gyis /
(rgyas par mthe mdzub rtse sprad rin chen khu tshur /
dbang la srin mdzub rtse sprad pad+ma'i rgya /
drag por mthe bong mdzub chung rtse sprad khro bo'i khu tshur /)
dgang blug bzung nas /
oM bi ma la ag+na ye swA hA/
zhes g.yas pa'i blugs gzar bdun gyis g.yon pa'i dgang gzar bkang ba'i gzar bu kha sbyar pus mo'i phyir mi 'da' bas g.yas su bskor zhing /   drag por nang du mi 'da'i g.yon skor bya /)
oM pA ba ka ag+na ye zhes pa'i mthar /
bdag cag dpon slob yon mchod 'khor dang bcas pas thog drangs mtha' yas pa'i sems can thams cad kyi /
nad gdon sdig sgrib 'gal rkyen bar chad mi mthun pa'i phyogs thams cad shAn+tiM ku ru swA hA/
zhes pa lta bu spel tshig sbrel bas 'bul /
(rgyas pa'i skabs /
tshe dang bsod nams ye shes thams cad puSh+TiM ku ru oM/
dbang skabs /
'khor dang bcas par brtan g.yo srid zhi'i yon tan thams cad pA shaM ku ru hoH
drag po la /
'khor dang bcas pa la gnod cing 'tshe ba'i dgra bgegs thams cad mA ra phaTaH
mchog gi skabs /
sgrib gnyis byang zhing tshogs gnyis rdzogs te sa bcu lam lnga'i yon tan mthar phyin nas /
phyag rgya chen po mchog gi dngos grub thob pa'i sdongs grog sid+d+hi pha la hoH
zhes bsgyur /)
tshul de ltar lan gsum du 'bul zhing me pra brtags /
de nas rdzas rnams las /
khu ba'i rang bzhin can rnams zhal dang /
yam shing /
dUrba /
ku sha sogs 'od kyis dkyil 'khor dang /
zho zan dang /
til sogs phyag gis mtshon par 'bul bar mos te /
lag gis gzung du btub pa rnams g.yas pa'i mtheb srin sbyar ba'i mchog sbyin gyi tshul dang /
de las gzhan pa rnams blug gzar gyis 'bul zhing /
'bul sngags dang go rim ni /
yam shing /
oM pe she hasta badzra ya swA hA/
gzi brjid phun sum tshogs pa la bar du gcod pa thams cad shAn+tiM ku ru swA hA/
mar khu /
oM bi ma la ag+na ye swA hA/
'byor pa phun sum tshogs pa la bar du gcod pa thams cad shAn+tiM ku ru swA hA/
til /
oM sarba pA paM da ha na badzrA ya swA hA/
sdig pa thams cad shAn+tiM ku ru swA hA/
zho zan dang zas mchog
/oM sarba saM ba de swA hA/
bde ba phun sum tshogs pa la bar du gcod pa thams cad shAn+tiM ku ru swA hA/
'bras /
oM badzra puSh+TA ya swA hA/
bsod nams phun sum tshogs pa la bar du gcod pa thams cad shAn+tiM ku ru swA hA/
so ba /
oM badzra bi dza ya swA hA/
nor dang 'bru phun sum tshogs pa la bar du gcod pa thams cad shAn+tiM ku ru swA hA/
nas /
oM ma hA be gA ya swA hA/
shugs phun sum tshogs pa la bar du gcod pa thams cad shAn+tiM ku ru swA hA/
sran ma /
oM ma hA bA lA ya swA hA/
stobs phun sum tshogs pa la bar du gcod pa thams cad shAn+tiM ku ru swA hA/
gro
/oM badzra g+hasma rA+e ye swA hA/
nad med pa phun sum tshogs pa la bar du gcod pa thams cad shAn+tiM ku ru swA hA/
dUrba /
oM badzra A yu She swA hA/
tshe ring ba phun sum tshogs pa la bar du gcod pa thams cad shAn+tiM ku ru swA hA/
ku sha
/oM a pra ti ha ta badzrA ya swA hA/
srung ba phun sum tshogs pa la bar du gcod pa thams cad shAn+tiM ku ru swA hA/
rdzas gzhan rnams la /
oM A ha ra A ha ra phu le ma hA da ra pe sha
/shAn+tiM ku ru swA hA/
zhes bdun la sogs pas phul ba'i mthar bdag cag dpon slob sogs gong gi byon skyems skabs ltar gsol /
(rgyas pa'i skabs /
puSh+TiM ku ru oM/
dbang la /
pA shaM ku ru hoH
drag por /
mA ra ya phaTaH
mchog la /
sid+d+hi pha la hoH
zhes bsgyur la so so'i 'dod gsol sbyar /)
de dag gi skabs su dmigs pa ni /
bde gshegs 'dus pa'i rtsa gzhung las /
sreg rdzas bdud rtsi phul bas me lha mnyes te :
'od zer byung nas bdag gi thugs kar phog pas :
lus ngag yid gsum gyi sdig pa bsregs te :
slar 'od zer chu rgyun lta bus bkrus par bsam ste :
bshang ba'i lam nas thon par bsam pa'am :
yang na me lha'i 'od kyis lus ngag yid gsum gyi sdig pa la sogs pa :
snying ga nas brtsam ba spu'i bu ga thams cad nas bton te rdzas la bstims pas mchod pa ni man ngag go :
de bzhin du nad dang :
dgra dang :
'byung po'i nad la sogs pa thams cad la'ang sbyar bar bya'o :
gal te pha ma'am slob dpon la sogs pa'i ched du byed na'ang de bzhin du bya'o :
zhes so /   de bzhin rgyas dbang drag mchog gi las so so'i dmigs pa rig pas 'phrul zhing bsam par bya'o //)
skabs 'dir spro na dngos grub blang ba'i don du dgang blug kyang 'bul bar gsungs shing ma 'byor kyang chad skyon med do //
gang ltar yang /
A ka ro'i sngags lan gsum gyis gtor ma bsngos la skabs 'dir thab tu 'bul mi dgos /
bstod pa ni /
tshangs pa 'jig rten mgon gyi sras //
me lha'i rgyal po drang srong mchog
/'byung po yongs su skyob pa'i phyir //
thugs rje'i dbang gis skur sprul pa //
rigs sngags grub pa'i drang srong tshul //
nyon mongs sreg pa'i shes rab 'od //
bskal pa'i me bzhin gzi brjid 'bar //
mngon shes rdzu 'phrul zhabs dang ldan //
thabs kyi sprul pa'i theg pa bcibs //
bgrang phreng 'dzin zhing rig sngags gsung //
bdud rtsi'i bcud ldan gun+d+he bsnams //
chos kyi bdud rtsi yongs la bsil //
nyes pa'i skyon bral tshangs par spyod //
'jig rten gnas kyang mya ngan 'das //
zhi ba brnyes kyang thugs rje che //
de la bstod de phyag kyang 'tshal //
yig brgya brjod la nongs pa bshags /
yungs dkar thab tu gtor la /
na mo /
rig pa'i rgyal po khyod kyis las thams cad byed pas bsreg rdzas lha yi zhal du 'bul ba dang /
me nyid ye shes kyi mer byin gyis brlabs nas bdag cag dpon slob yon mchod 'khor dang bcas pas thog drangs mtha' yas pa'i sems can thams cad kyi /
nad gdon sdig sgrib 'gal rkyen mi mthun pa'i phyogs thams cad zhi ba'i phrin las mdzad du gsol /
zhes 'dod don gsol /
(rgyas pa'i skabs /
tshe dang bsod nams ye shes thams cad rgyas pa'i phrin las mdzad du gsol /
dbang la /
'khor dang bcas par brtan g.yo srid zhi'i yon tan thams cad dbang du 'dus pa'i phrin las mdzad du gsol /
drag po la /
'khor dang bcas pa la gnod cing 'tshe ba'i dgra bgegs gdug pa can thams cad thal ba'i rdul du rlog pa'i phrin las mdzad du gsol /
mchog la /
sgrib gnyis byang zhing tshogs gnyis rdzogs te sa bcu lam lnga'i yon tan mthar phyin nas /
phyag rgya chen po mchog gi dngos grub ma lus pa thob pa'i sdongs grogs mdzad du gsol /
ces sgyur /)
oM AHhU~M muM/
ye shes kyi me lha thab kyi shar lhor gshegs par gyur /
gnyis pa 'das pa'i me lha mchod pa la /
gzhal yas khang gdan bcas bskyed pa ni /
ku sha'i 'thor g.yab kyis bsang chu 'thor zhing /
las sngags kyis bsang /
swa b+hA was sbyangs /
a :
stong nyid 'od gsal dbyings kyi mkha':
thig le chen po'i klong yangs su :
rig pa'i ye shes rang snang ba :
las kyi dngos grub ji snyed kun :
mos pa bzhin du 'byung ba'i gnas :
mtshan nyid yongs rdzogs rdo rje'i thab :
gos dkar yum gyi ngo bo nyid :
dam tshig me lha'i lto ba dang :
gnyis med me lce 'khyil ba'i dbus :
b+h+rU~M las drag po'i gzhal med khang :
zhes pa nas /
lte bar pad nyi bam ro'i steng :
zhes pa'i bar rtsa ba'i phrin las ltar ro //
sbyin sreg rkyang pa'i skabs su ni brten pa lha bskyed nas spyan 'dren pa sogs las rim bstod pa'i rjes bar byed pa yin mod /
'dir ni sgrub mchod dang rjes su 'brel ba'i dbang du byas te /
hU~M hU~M:
bzhengs shig bla ma yi dam lha :
sogs nas /
e A ral+li hrIM hrIM pheM pheM:
zhes pa'i bar spyan 'dren gyi tshig brjod pa dang bstun las rdor gyis dkyil 'khor mdun song la lha sngags rnams la badzra sa ma ya dzaHbtags pa brjod cing sgrub dkyil las me tog gis mtshon par spyan drangs pa slob dpon la g.yas su bskor te /
g.yon phyogs nas phul ba las me tog thab tu dor ba dang mnyam du des lha so so'i sngags brjod mthar gsal gdab pa ni /
bde stong ye shes rdo rje'i sngags :
zhes pa nas /
oM AHhU~M badzra dz+nyA na d+hA ki nI sarba maN+Da la ma hA su kha At+ma ko\u0f85 haM:
zhes phag mo rigs lnga /
gnas yul gyi dpa' bo dpa' mo /
las dang dam tshig gi DA ki bskyed pa'i bar dang /
hU~M:
yan lag brgyad dang ldan pa yi :
sogs phyi nang gsang ba khyad par gyis mchod cing /
hU~M:
bde gshegs kun gyi sogs kyis bstod pa'ang bya /
de nas /
nyang gter lha lnga'i gzhung las /
rtsa ba'i phag mo 'gyur ba med :
phrin las phag mo bsgyur zhing sgom :
zhes pa'i don ltar /
dkyil 'khor pa dang bcas pa'i lha thams cad las /
zhi ba'i skabs /
zla ba chu shel lta bu'i 'od zer dkar po'i phreng ba zhing thams cad du khyab par 'char bas zhi ba'i phrin las mdzad par bsam /
(rgyas pa'i skabs /
gser btso ma lta bu'i 'od zer zhing thams cad du khyab par 'char bas rgyas pa'i phrin las mdzad par bsam zhes bsgyur /
dbang gi skabs /
rjes su chags pa'i 'od zer dmar po bdud rtsi'i zil mngar can zhing thams cad du spro bas rab 'byams dbang gi phrin las mdzad par dmigs /
drag po'i skabs /
tsha zhing rtsub pa'i 'od zer ljang nag 'phros pas tshar gcod drag po'i phrin las mdzad par bsam mo //
mchog ni rgyas par mtshungs so //)
byon skyems ni /
dkyil 'khor gyi lha rnams zhal 'dzum pa dang bcas pas cung zad gdangs pa'i ljags rdo rje dkar po'i   (rgyas par ser po'i /
dbang dmar po'i /)
rnam pa can dang /
gzar bu gnyis kyi kha la hU~M yig 'od zer gyi phung po 'bar bas mtshan pas sreg blug gi bdud rtsi'i rgyun drangs te gsol bar bsam la /
(drag po'i skabs /
dkyil 'khor gyi lha rnams zhal rab tu gdangs pa'i ljags rdo rje mthing ga'i rnam pa can dang sogs sgyur /)
oM baM badzra b+ha ra hi kro d+hI kA li ha ri ni sa A bai sha ya :
zhes rtsa sngags bdun gyis dgang zhing /
mthar rtsa sngags de la /
d+hA ka d+hA ki nI sarba sid+d+hi hU~M hU~M:
zhes lan gcig sbyar bas phul /
bdag cag dpon slob yon mchod sogs spel tshig me lha'i skabs ltar sbyar /   (mchog sbyin skabs mjug tshig
/mchog gi dngos grub sid+d+hi pha la hoH
zhes sgyur ro //)
de nas yam shing la sogs pa'i rdzas gzhan rnams rtsa sngags b+ha ra hi'i mthar /
d+hA ka d+hA ki nI sarba sid+d+hi hU~M hU~M:
zhes lha sngags lan re'i mthar /
oM pe she hasta badzra ya swA hA/
zhes rdzas sngags bcu sogs ji ltar rigs pas phul la /
spel tshig gong ltar sbrel /
tshul de lta bu'i rdzas gzhan rnams kyang brgya'am sum cu nyer gcig sogs skabs dang bstun te phul /
(yang bsnyen pa sogs kyi kha skong la /
bsgrub pa po'i nad gdon sdig sgrib gsang sngags kyi lhag chad sogs bzlas pa'i nyes skyon thams cad shAn+tiM ku ru swA hAH
zhes dmigs bsal dang /
rdzas til gtso bor 'bul zhing spro na 'dod gsol dang rdzas sogs pad+ma mkha' 'gro'i me skong skabs ltar 'bul yang legs /)
de yang rtsa gzhung las /
rdzas re re dang sngags re re spel la 'bul :
sngags nyung la rdzas mang ba ni spang bar bya'o :
rdzas nyung la sngags mang ba ni 'gal ba med do :
zhes gsungs /
rdzas rnams rdzogs nas las 'chol ba'i tshe /
lha rnams kyi thugs ka nas spros pa'i sangs rgyas rnams kyis zla ba chu shel gyi bum pa bdud rtsi dkar pos gang ba 'dzin pas /
zla ba la gnas pa'i bsgrub bya'i steng phyogs nas khrus byas nas sdig sgrib dang nad gdon la sogs pa thams cad dag cing zhi ba'i las mdzad par bsam la dmigs pa'i gsal snang la rtse gcig tu sems 'dzin pa ni rno la ngar gyis gdags pa bzhin no //
(rgyas pa'i skabs /
lha tshogs rnams kyi thugs ka nas spros pa'i sangs rgyas rnams kyis gser gyi bum pa bdud rtsi dang rin po ches gang ba 'dzin pas /
zla ba ser po la gnas pa'i bsgrub bya'i steng phyogs nas bdud rtsi dang rin po che'i char phab pas /
de'i lus dang khyim gang ste tshe dang bsod nams nor dang longs spyod thams cad rgyas par bsam /
dbang gi skabs /
lha tshogs rnams kyi sku las 'od zer dmar po lcags kyu lta bu 'phros pas gang 'dod pa rang dbang med par dbang du 'dus par bsam /
drag po'i skabs /
lha tshogs rnams las 'od zer nag po me lce lta bur 'phros pa las mtshon cha'i char bab pas dgra bgegs thams cad brlags par bsam mo //
mchog gi skabs /
lha tshogs rnams kyi sku las gser btso ma lta bu'i 'od zer byung ba rang la phog pas nyon mongs pa dang shes bya'i sgrib pa sbyangs /
sa dang lam gyi yon tan mthar phyin nas phyag rgya chen po mchog gi dngos grub thob par bsam mo //)
slar yang dgang blug sngar bzhin 'bul /
oM badzra wasatraM ya swA hA/
zhes gos gsar pa dang /
oM badzra tam+bu lA ya swA hA/
zhes rdo thal med pa'i so rtsi 'bul /
gter gzhung gi tshogs bsdus skabs 'dir sbyar zhing tshogs phud thab kyi dkyil dang /
lhag ma mchod skabs thab kyi zur du 'bul /
nang dang gsang ba'i tshogs mchod kyang byas pas de dang de'i sbyin sreg kyang zhar byung du 'grub cing dgos pa che bar gsungs pas /
tshogs kyi bdud rtsi cung zad rol te /
ho :
snying dbus mi shigs thig le'i ngang :
stong gsal 'dus ma byas pa'i klong :
dbyings kyi pho nya 'du 'bral med :
ye shes mkha' 'gro sprin ltar 'phro :
spyi bor dzA lan+d+ha ra sogs :
rtsa khams gnas yul dur khrod du :
'gro 'ong rlung gis las kun byed :
bde stong thig le dkar dmar gzugs :
dpa' bo dang ni rnal 'byor ma :
'bum phrag yangs pa'i tshogs dang bcas :
til gyi gong bu kha bye ltar :
snang stong 'od skur shigs se shig :
a haM sngags kyi rang sgrar bcas :
bde chen bdud rtsi'i sreg blug rol :
yul dang dbang po gnyis med par :
dgyes mnyam mchog gi mchod pas bskang :
tha mal snang zhen nyams chag bshags :
rtsa rlung thig le'i bar chad sol :
dga' ba bzhi yi ye shes spor :
stong pa bzhi yi 'od gsal skyed :
thams cad ka dag gnyug ma'i ngang :
lhun gyis grub pa'i mchog dbang skur :
badzra d+hA tu dz+nyA na lo ka d+hA ki nI maN+Da la ma hA su kha pU dza ho :
zhes brjod cing bsam /
drod thob pas gsang ba'i tshogs 'khor rdo rje'i glu gar bcas dgos par gsungs kyang thun mong du ma dA na dang /
zhun mar cung zad kyi sku mnye snying gar byugs shing /
ho :
shes rab pad+ma e yi dbyings :
thabs kyi rdo rje waM yig gzugs :
snyoms 'jug bde ba'i mchod sprin gyis :
phung khams skye mched ye shes dbyings :
dpa' bo dang ni rnal 'byor ma :
zag med dgyes pa chen po bskyed :
snang sems 'pho ba'i bag chags sbyongs :
zag bcas thig le'i sred zhen sgrol :
rgyu 'bras gnyis su mi phyed pa'i :
bcu drug dga' ba'i pho nya mos :
lhan cig skyes pa'i ye shes spel :
dwangs ma mi shigs gsum ldan gyis :
'ja' lus rdo rje'i go 'phang la :
mngon par byang chub dngos grub stsol :
ma hA su kha sid+d+hi sa ma ya a haM:
zhes pa'i don bsgoms nas mthar thug de kho na nyid dbyings rig dbyer med kyi ngang du mnyam par bzhag pas so so'i dbang po'i khyad par bzhin dngos dang rjes mthun gyi dgos pa dang phan yon 'thob par 'gyur ro //
tshogs kyi lha chog 'dir bya'o //
oM sarba dz+nyA na d+hA ki nI sa pa ri wA ra badzra ar+g+haM pra tIts+tsha swA hA/
zhes sogs chu gnyis nyer spyod dang bcas pas mchod /
hU~M:
bde gshegs kun gyi sku gsung thugs yon tan :
phrin las rnam 'phrul sa gsum khyab par snang :
las dang ye shes dngos grub thogs med stsol :
mkha' 'gro 'dus pa'i dkyil 'khor lha la bstod :
ces bstod /
ma rnyed yongs su ma tshang dang sogs dang /
oM badzra DA ki nI sa ma ya ma nu pA lA ya /
badzra DA ki nI twe no pa tiSh+Tha /
dr-i D+ho me b+ha wa /
su to Sh+yo me b+ha wa /
su po Sh+yo me b+ha wa /
a nu rak+to me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga wAna?/
sarba ta thA ga ta /
DA ki nI mA me muny+tsa /
DA ki nI b+ha wa /
ma hA sa ma ya satwa AH
zhes nongs pa bshags /
oM/
khyed kyis sems can sogs dang /
oM AHhU~M mUM zhes brjod cing /
sgrub mchod dang 'brel tshe /
dkyil 'khor pa'i lha tshogs bsgrub pa'i dkyil 'khor la gshegs par bsam zhing /
maN+Dal me tog gis mtshon par sgrub dkyil ga la bar spyan drangs la rtsa sngags la badzra sa ma ya satwaM btags pas stims /
gzhal yas khang gdan dang bcas pa rang la thim par bsam /
sreg rkyang gi skabs su ni ye shes pa chos dbyings su gshegs shing dam tshig pa rang la bsdu /
'on kyang bla med thun mong ma yin pa'i skabs 'dir dam dbye gnyis med dbugs rngub pa'i sbyor ba dang bstun rang la bstims pas mi shigs pa'i thig ler ro gcig tu bsams kyang legs so //
gsum pa rjes rim ni /
las sngags kyis bsang /
badzra sa mA dzaHsa me lha ye shes pa thab dbus su spyan drangs /
dzaHhU~M baM hoHdam tshig pa dang dbyer med du gyur /
de nas dgang blug
/me lha zhal 'dzum pa dang bcas pas sogs gshegs skyems bdun lnga gsum gang 'os 'bul /
gos zung dang /
so rtsi sngags bcas 'das pa'i me lha'i skabs ltar dang /
rdzas lhag rnams rdzas so so'i sngags lnga'am gsum re'i mthar /
oM pA ba ka ag+na ye bdag cag dpon slob yon mchod 'khor dang bcas pas thog drangs mtha' yas pa'i sems can thams cad kyis /
rdzas dang yo byad ma tshogs pa dang /
ting 'dzin ma gsal ba dang /
cho ga lhag pa dang /
nyams pa dang /
lha gong 'og nor pa thams cad shAn+tiM ku ru swA hA/
zhes sbyar bas 'bul /
rdzas so sor mi ldang na gcig tu bsdus nas 'bul kyang rung bar gsungs /
(rgyas sogs las gzhan la /
thams cad kyis nongs pa gang bgyis pa'i nyes tshogs zhi ste /
rgyas par srid zhi'i yon tan rgyas par gyur cig puSh+TiM ku ru oM/
dbang la brtan g.yo srid zhi'i yon tan thams cad pA shaM ku ru hoH
drag por gnod cing 'tshe ba'i dgra bgegs thams cad mA ra ya phaTaH
mchog la srid zhi'i yon tan rgyas par gyur cig puSh+TiM ku ru sid+d+hi pha la hoH
zhes sgyur ro //)
sbyin sreg gi cho ga rgyun du byed na rdzas lhag bzhag rung /
mi byed na skabs 'di nyid du rings par 'bul gsungs so //
mthar /
oM ag+ne de wa puSh+pe nas /
shab+da pra tIts+tsha hoH
zhes nyer spyod kyis mchod cing /
me ste bsreg bya za ba'i lha //
drang srong rgyal po gdon gyi bdag
/shar lho me lha'i tshogs bcas la //
mchod cing bstod de phyag kyang 'tshal //
zhes pas bstod /
a kA ros sngar bsngos pa'i gtor ma thab tu 'bul zhing /
mchod sbyin gtor ma 'di bzhes la //
rnal 'byor bdag cag 'khor bcas la //
nad med tshe dang dbang phyug dang //
dpal dang grags dang skal pa bzang //
longs spyod rgya chen kun thob cing //
zhi dang rgyas la sogs pa yi //
las kyi dngos grub bdag la stsol //
dam tshig can gyis bdag la srungs //
dngos grub kun gyi sdongs grogs mdzod //
dus min 'chi dang nad rnams dang //
gdon dang bgegs rnams med par mdzod //
rmi lam ngan dang mtshan ma ngan //
bya byed ngan pa med par mdzod //
'jig rten bde zhing lo legs dang //
'bru rnams 'phel zhing phyugs 'phel ba //
dge legs thams cad 'byung ba'i gnas //
yid la 'dod pa kun 'grub mdzod //
ces phrin las bcol /
ma rnyed yongs su ma tshang sogs kyis nongs pa bshags /
bdag gi don dang gzhan gyi don //
sgrub byed bsreg bya za ba gshegs //
ji bzhin dus su tshur byon la //
bdag gi dngos grub thams cad sgrubs //
oM mUM/
zhes me lha ye shes pa rang gnas su gshegs /
dam tshig gi me lha rang gi snying gar thim par bsam zhing /
dge rtsa bsngo smon dang shis brjod kyis mtha' rgyas su bya'o //
de ltar sbyin sreg byas pa'i me dkrug brdal sogs mi bya bar rang gar 'jog
/long skabs ma byung na 'o ma dang dri bzang gi chus gzhil /
thal sol rgya mtshor 'bab pa'i chu bo chen por bskyal lo //
!
//gnyis pa rgyas pa'i sbyin sreg ni /
sa chog zhi ba'i skabs ltar sngon du 'gro bas /
sbyor dngos rjes rim thams cad zhi ba ltar las khyad chos bye brag pa ni /
tshong 'dus dang rgyal po'i bang mdzod kyi sa stegs ser po gru bzhi la rdul tshon ser po'i mdog can gyi thab zhi ba'i skabs bzhin dang gcad tshon yang ngur smrig gis byas pa'i steng du /
star ga dang shug pa dang 'bras bu can mdog ser zhing dri bzang ba 'o ma can sogs gang 'byor gyi bud shing gur gum gyi chab kyis bran pa khru do tsam gru bzhi par brtsigs /
rang gi g.yon ngos su rgyu gser phye dang me tog ser po gro dang rgun 'bru'i phye ldong ros zho rnams mar dang bsres pas /
dbyibs gru bzhi pad 'dab can che chung gnyis sogs gtor mchod /
gos zung ser po dang so rtsi /
gser thig dang spos shel sogs rgyan 'bul /
g.yas su rdzas spyir snga ma zhi ba'i skabs ltar tshogs pa dang /
bye brag tu tshe rgyas pa la dUrba /
shes rab rgyas pa la dri bzang dang ldan pa'i me tog ser po /
bsod nams rgyas pa la zas mchog
/'byor pa rgyas pa la ras dar zab 'bru sman /
rigs rgyud rgyas pa la shing thog skyon med rnams sogs gang rgyas par 'dod pa de gtso bor bya /
snod kyang rin po che'i rigs ser po dang gru bzhi par bya /
stegs khebs dang sgrub pa po'i chas gos ser po bya bas bzang po'i 'dug stangs kyis kha   sgrub mchod skabs dkyil 'khor gyi /)lhor phyogs par 'dug
/rje rigs kyi khyim las byung ba'am nor bu las byung ba'i me byang ngam shar lho nas sbar /
thab lha bskyed skabs /
hU~M las rgyas pa'i thab khung ser po dbyibs gru zhi mu ran kha khyer dang bcas pa'i dbus su 'khor lo rtsibs brgyad pa'i lte bar rin po che ser po dang /
kha khyer dang zur bzhir rin po ches mtshan pa dwangs shing sgrib pa med pa'i 'od zer kun tu 'phro ba /
rgya dpangs sogs mtshan nyid thams cad yongs su rdzogs pa'i nang du me yi dkyil 'khor gru gsum pa dang /
a las zla ba'i dkyil 'khor gyi steng du raM ser po las dbyug to ser po raM gyis mtshan par gyur te /
de las me lha ser po drang srong gi cha byad can /
sha skem pa tshangs pa'i skud pa ser po dang ldan pa /sogs lha bskyed nas brtsam 'jig rten pa dang 'das pa'i me lha mchod tshul sngar zhi ba'i skabs ltar la /
dmigs bsal gyi kha bsgyur rnams skabs thob mchan gyis gsal ba ltar shes par bya zhing /
bye brag yam shing nas sreg rdzas rnams so sor /
yam shing /
oM pe she hasta badzra ya swA hA/
gzi brjid phun sum tshogs pa thams cad puSh+TiM ku ru oM/
mar khu /
oM bi ma la ag+na ye swA hA/
'byor pa phun sum tshogs pa thams cad puSh+TiM ku ru oM/
til /
oM sarba pA paM da ha na badzrA ya swA hA/
sdig pa med pa phun sum tshogs pa thams cad puSh+TiM ku ru oM/
zho zan dang zas mchog
/oM sarba saM ba de swA hA/
bde ba phun sum tshogs pa thams cad puSh+TiM ku ru oM/
'bras /
oM badzra puSh+TA ya swA hA/
bsod nams phun sum tshogs pa thams cad puSh+TiM ku ru oM/
so ba /
oM badzra bi dza ya swA hA/
nor dang 'bru phun sum tshogs pa thams cad puSh+TiM ku ru oM/
nas /
oM ma hA be gA ya swA hA/
shugs phun sum tshogs pa thams cad puSh+TiM ku ru oM/
sran ma /
oM ma hA bA lA ya swA hA/
stobs phun sum tshogs pa thams cad puSh+TiM ku ru oM/
gro
/oM badzra g+hasma rA+e ye swA hA/
nad med pa phun sum tshogs pa thams cad puSh+TiM ku ru oM/
dUrba /
oM badzra A yu She swA hA/
tshe ring ba phun sum tshogs pa thams cad puSh+TiM ku ru oM/
ku sha
/oM a pra ti ha ta badzrA ya swA hA/
srung ba phun sum tshogs pa thams cad puSh+TiM ku ru oM/
zhes sgyur la bya'o //
sbyin sreg byas pa'i me dkrugs brdal sogs mi bya bar rang zhir 'jog
/long med na dri ser po'i chus gzhil la thal sol rnams mdzod phug dang gtsug lag khang gi phug tu sba ba'o //
!
//gsum pa dbang gi sbyin sreg ni /
sa chog sngon du 'gro bas sbyor dngos rjes spyir zhi ba ltar la khyad chos bye brag ni /
tshong 'dus dang smad tshong ma'i gnas kyi sa las byas pa'i thab stegs dmar po gru bzhi par /
rdul tshon dmar po'i mdog can gyi thab zhi ba'i skabs bzhin dang gcad tshon kyang dmar skya la sogs pas bya /
tsan+dan dmar po dang /
seng ldeng /
'o se /
mdzo mo shing sogs kha dog dmar zhing ro skyur ba'i shing zla gam du khru gang brtsigs /
rang gi g.yon ngos su rgyu zangs phye pad rag bu ram 'bras dmar ram bu'i phye rnams mar la bsres pas /
dbyibs zla gam pad 'dab lnga pa che chung gnyis sogs gtor mchod /
gos zung dmar po dang so rtsi /
bye ru pad rag sogs rgyan 'bul /
stegs khebs dang sgrub pa po'i chas gos kha dog dmar po dang /
rdzas spyir snga ma zhi ba'i skabs ltar tshogs pa dang /
snod kyang gtso bor zangs dang dbyibs zla gam can du bya /
dbang gi las dmigs bsal la tsan+dan dmar po 'am zangs kyi byang bur gser ram mtshal gyis rtsa sngags sham bur /
a tri nr-i dung dung dzaHdzaH
che ge mo wA shaM ku ru hoH
zhes bris pa gang mang gsag
/rdzas thams cad kha dog dmar por bcos /
slob dpon kha nub tu phyogs pas pad skyil gyis 'dug cing chags pa'i sems dang sgeg nyams bya /
smad tshong gi khyim las byung ba'i me du ba med pas nub bam shar lho nas sbar /
me lha bskyed skabs /
hU~M las dbang gi thab khung kha dog dmar zhing dbyibs zla gam mu ran kha khyer dang bcas pa'i dbus su sna tshogs pad+ma'i lte bar ut+pal dmar po dang /
kha khyer la pad+ma'i phreng bas bskor zhing grwa bzhir zla phyed rdo rjes mtshan pa /
dwangs shing sgrib pa med pa'i 'od zer kun tu 'phro ba /
rgya dpangs sogs mtshan nyid thams cad yongs su rdzogs pa'i nang du me'i dkyil 'khor gru gsum pa dang /
a las zla ba'i dkyil 'khor gyi steng du raM dmar po las dbyug to dmar po raM gyis mtshan par gyur te /
de las me lha dmar po drang srong gi cha byad can /
sha skem pa tshangs pa'i skud pa dmar po dang ldan pa sogs sbyor dngos rjes yongs rdzogs zhi ba'i skabs ltar la /
dmigs bsal gyi kha bsgyur dkyus su 'khod pa'i mchan ltar dang /
bye brag yam shing nas sreg rdzas so sor /
yam shing /
oM pe she hasta badzra ya swA hA/
gzi brjid phun sum tshogs pa thams cad pA shaM ku ru ho /
mar khu /
oM bi ma la ag+na ye swA hA/
'byor pa phun sum tshogs pa thams cad pA shaM ku ru ho /
til /
oM sarba pA paM da ha na badzrA ya swA hA/
sdig pa med pa phun sum tshogs pa thams cad pA shaM ku ru ho /
zho zan dang zas mchog
/oM sarba saM ba de swA hA/
bde ba phun sum tshogs pa thams cad pA shaM ku ru ho /
'bras /
oM badzra puSh+TA ya swA hA/
bsod nams phun sum tshogs pa thams cad pA shaM ku ru ho /
so ba /
oM badzra bi dza ya swA hA/
nor dang 'bru phun sum tshogs pa thams cad pA shaM ku ru ho /
nas /
oM ma hA be gA ya swA hA/
shugs phun sum tshogs pa thams cad pA shaM ku ru ho /
sran ma /
oM ma hA bA lA ya swA hA/
stobs phun sum tshogs pa thams cad pA shaM ku ru ho /
gro
/oM badzra g+hasma rA+e ye swA hA/
nad med pa phun sum tshogs pa thams cad pA shaM ku ru ho /
dUrba /
oM badzra A yu She swA hA/
tshe ring ba phun sum tshogs pa thams cad pA shaM ku ru ho /
ku sha
/oM a pra ti ha ta badzrA ya swA hA/
srung ba phun sum tshogs pa thams cad pA shaM ku ru ho /
zhes sgyur la bya'o //
sreg thal sdod long yod na rang zhir 'jog cing /
med tshe chang dang sbyar ba'i chus gzhil /
thal ba ri mthon po'i rtser rol mor bcas pas rlung la bskur ba'i khyad par dmigs su bsal ba 'o //
!
//bzhi pa drag po'i sbyin sreg ni /
spyi dang de la khyad par ba sbyor ba ste /
sa yi cho ga dang ldan pas dur khrod brgyad dang phung shul sa las bcos pa'i sa stegs nag po gru bzhi pa'i steng /
rdul tshon nag po dang gcad tshon sngo skyas byas pa'i thab zhi ba'i skabs bzhin 'du bya /
skyer pa la sogs pa'i dug dang tsher ma can gyi shing dug khrag sna tshogs pas byugs pa gru gsum du sor nyi shu brtsigs /
stegs khebs dang sgrub pa po'i chas gos nag po dang /
rang gi g.yon ngos su bsreg rdzas drag sbyin spyi tsam la zhi ba'i skabs smros mchan gsal ltar dang /
bye brag bstan 'gro spyi don lta bu dgos don shin tu che bas drag las dmigs kyi bsal nas bya ba'i drag po'i rdzas bdun ni /
me srog 'dzin pa'i rdzas skyer pa dang tsher ma can gyi drag po'i shing gi yam shing zur gsum sor bcu gnyis pa mar nag dang tshil zhun gyis sbags pa /
rtsa ba'i rdzas 'byor na dug shog la dgra bgegs kyi rU pa ming rus bla dwags gnad yig dang bcas pa drug cu rtsa bzhi sogs grangs ldan /
drag po'i rdzas sha sna bag phye bsres pa'i ril bu ming rus can /
gnad dbab rdzas sbal sbrul nya khyi la sogs pa'i sha dug sna dang bsres pa'i ril bu /
gsod pa'i rdzas lcags zangs rdo'i phye ma /
myos pa'i rdzas mar nag dme mnol gyi khrag dang sbyar ba /
tsha ba'i rdzas til dang yungs dkar tsha ba gsum   lce tsha dbyi mong srub ka)bcas yin no //
'jog snod kyang lcags kyi snod gru gsum pa 'ba' zhig bya /
g.yas ngos su lcags dang rdo phye khrag dang sha chen gyis sbags pa'i gtor ma gru gsum mtheb kyu gru gsum gsum ldan ro sol gyis nag po byas pa che chung dang sman raka
/gos zung nag po dang so rtsi /
thod tshal gyi rgyan 'bul /
drag po'i nyer spyod rnams kyang bshams /
mchod sreg gi rdzas skabs 'dir g.yas g.yon go ldog tu 'god /
dus mun rub dang srod la slob dpon kha   sgrub mchod skabs /)byang du phyogs pas rus sbal gyis 'dug stangs dang khro zhing 'tshig pa'i sems bya /
shan pa'am dur khrod las byung ba'i me lho 'am shar lho nas sbar la /
me lha bskyed skabs /
hU~M las drag po'i thab khung nag po dbyibs gru gsum mu ran kha khyer dang bcas pa'i lte bar rdo rje rgya gram rwa gdengs can gyi kha khyer dang zur bzhir ral gris mtshan pa /
dwangs shing sgrib pa med pa'i 'od zer kun tu 'phro ba /
rgya dpangs sogs mtshan nyid thams cad yongs su rdzogs pa'i nang du me'i dkyil 'khor gru gsum pa dang /
ma las nyi ma'i dkyil 'khor gyi steng du raM nag po las dbyug to nag po raM gyis mtshan par gyur te /
de las me lha nag po drang srong gi cha byad can /
sha skem pa ro skra'i tshangs skud nag po dang ldan pa sogs snga ma rnams ltar la /
bye brag yam shing nas 'dod gsol rigs kha bsgyur drag sbyin spyi 'gro ni /
yam shing /
oM pe she hasta badzra ya swA hA/
dgra bgegs kyi gzi brjid phun sum tshogs pa thams cad mA ra ya phaTaH
mar khu /
oM bi ma la ag+na ye swA hA/
dgra bgegs kyi 'byor pa phun sum tshogs pa thams cad mA ra ya phaTaH
til /
oM sarba pA paM da ha na badzrA ya swA hA/
dgra bgegs kyi sdig pa med pa phun sum tshogs pa thams cad mA ra ya phaTaH
zho zan dang zas mchog
/oM sarba saM ba de swA hA/
dgra bgegs kyi bde ba phun sum tshogs pa thams cad mA ra ya phaTaH
'bras /
oM badzra puSh+TA ya swA hA/
dgra bgegs kyi bsod nams phun sum tshogs pa thams cad mA ra ya phaTaH
so ba /
oM badzra bi dza ya swA hA/
dgra bgegs kyi nor dang 'bru phun sum tshogs pa thams cad mA ra ya phaTaH
nas /
oM ma hA be gA ya swA hA/
dgra bgegs kyi shugs phun sum tshogs pa thams cad mA ra ya phaTaH
sran ma /
oM ma hA bA lA ya swA hA/
dgra bgegs kyi stobs phun sum tshogs pa thams cad mA ra ya phaTaH
gro
/oM badzra g+hasma rA+e ye swA hA/
dgra bgegs kyi nad med pa phun sum tshogs pa thams cad mA ra ya phaTaH
dUrba /
oM badzra A yu She swA hA/
dgra bgegs kyi tshe ring ba phun sum tshogs pa thams cad mA ra ya phaTaH
ku sha
/oM a pra ti ha ta badzrA ya swA hA/
dgra bgegs kyi srung ba phun sum tshogs pa thams cad mA ra ya phaTaH
ces bsgyur la /
rjes rim rnams bya ba ni spyi 'gro'o //
bye brag khyad par ba ni /
yang skabs 'gar bstan 'gro'i spyi don lta bu dgos don shin tu chen pos drag rdzas bdun 'bul na khyad par ni /
gong du 'das lha'i byon skyems phul rjes /
rtsa rdzas ling+ga sogs mdun du bkod la /
e yaM raM s+pha ra Na phaT:
saM ha ra Na hU~M:
e las thar med gnam lcags gshin rje'i sgrom :
zur gsum me 'bar las kyi rlung shugs g.yo :
de dbus gnod byed dgra dang 'gal rkyen bgegs :
nyam thag skyabs bral mngon sum gsal bar gyur :
nr-i tri sarba shA trUn big+h+nAn hU~M phaT:
ces gsal la tshogs tha ma'i skabs ltar drag rdzas spyi bye la 'gugs bsgral nan tan byas la bstims te /
'das lha'i sreg blug gi gshegs skyems dang gos 'bul so rtsi skabs der mi 'bul nas /
tshogs mchod phyi nang gsang ba lhag ma'i cho ga'i rjes bar grub cing sreg rdzas snga ma rnams tshig nas zhal gyi me lce cher gyur pa dang /
khyad par gyi rdzas bdun nyung la sngags mang bas 'bul ba sbyor te /
hU~M b+h+yo :
'od gsal zhi ba'i ngang las ma g.yos kyang :
zung 'jug snying rje khros pa'i shugs 'chang ba :
ma rungs gdul dka' 'dul ba'i thugs dam can :
mkha' 'gro 'bar ba'i lha tshogs dus la bab :
hU~M b+h+yo :
phrin las mkha' 'gro drag mo'i dkyil 'khor du :
byang chub sgrub dang bstan la 'tshe ba yi :
dgra bgegs 'byung po'i tshogs rnams tshar gcad phyir :
'bar ba chen po'i thugs dam gnad nas bskul :
byams pa khros pa'i lcags kyus snying nas zungs :
snying rje khros pa'i zhags pas mgul nas chings :
dga' ba khros pa'i sgrog gis yan lag sdoms :
btang snyoms khros pa'i dril bus myos su chug :
stong nyid khros pa'i phyag rgyas lha dang phrol :
bde chen khros pa'i shugs kyis gzugs la phob :
sdang ba'i dgra dang gnod par byed pa'i bgegs :
'dir khug 'dir stims bsgral ba'i zhing du mdzod :
hU~M:
mkha' 'gro 'bar ba'i dkyil 'khor lha tshogs rnams :
drag po stobs kyi ye shes gzi byin skyed :
dgra bgegs bdun rgyud dpung bcas lhag med bzhes :
mngon spyod rol pa'i phrin las mthar phyin mdzod :
dzaH
srid pa'i btson khang drag po'i e //
bskal pa'i me dpung 'bar ba'i klong //
gdug pa'i yam shing mar nag tshil //
dmigs pa'i gzugs rten drag po'i rdzas //
gnad 'beb myos byed gsod pa'i mtshon //
tsha ba'i nad skyed rdzas rgod rnams //
bsregs pas dgra bgegs gdug pa'i tshogs //
lus ngag rdul du bsregs nas kyang //
rjes shul lhag ma med par mdzod //
oM baM badzra b+ha ra hi kro d+hI kA li ha ri ni sa A be sha ya d+hA ka d+hA ki nI rak+sha sI ma ma b+h+yo sarba shA trUn big+h+nAn kha kha khA hi khA hi mA ra ya dz+wa la raM b+hasmiM ku ru hU~M hU~M phaTaH
ces pa'i sngags kyis me srog 'dzin pa'i rdzas nas tsha ba'i rdzas bar brgya rtsa la sogs pa 'phul la /
do gal byed na rdzas re re'i mjug tu spel tshig byon zan ltar ram /
thams cad zhes pa'i mthar dang bstan dang 'gro ba rnams la bsam sbyor ngan pas 'tshe zhing bar du gcod pa'i dgra bgegs dam sri 'byung po sdongs zla rgyab rten dang bcas pa mA ra ya phaTaH
ces pa lta bu sbyar /
grangs rdzogs pa'i mjug tu /
gsheg skyems lan gsum dang sngags kyis mchod cing /
gos zung dang so rtsi 'dir 'bul la bstod de /
'dod don gsol ba ni /
hoH
dus gsum sangs rgyas thams cad kyi /
sku gsung thugs mi zad pa rgyan gyi 'khor lo'i bdag nyid /
khrag 'thung khro mo thams cad kyi spyi dpal /
bdud dang bdud kyi phyogs thams cad sgrol ba'i dpa' mo /
bcom ldan 'das ma rdo rje khros ma nag mo /
snying po'i mkha' 'gro rigs bzhi /
gnas yul dpa' bo mkha' 'gro
/phra men dang dam tshig gi mkha' 'gro
/zhing sngags lhan skyes kyi mkha' 'gro ma tshogs 'bum phrag yangs pa sogs mkha' 'gro gsang ba kun 'dus kyi dkyil 'khor gyi lha tshogs /
bka' sdod dur khrod drag po'i ma mo mched gsum 'khor sha za 'bum sde sogs dam can rgya mtsho'i tshogs dang bcas pa khyed rnams la /
phrin las su gsol ba ni /
rnal 'byor pa bdag cag rgyu sbyor ba 'khor dang bcas pa rnams la sngon gyi las dang 'phral gyi rkyen ngan pa thams cad zhi bar mdzod cig
/phas kyi rbod gtong byad stems mnan gtad sreg 'phang byas pa thams cad byad ma kho rang gi gshed du phob cig
/lha 'dre'i za kha gtad pa /
gnod pa'i dbal zug pa /
byad kyis khram la btab pa thams cad dgra la sgyur cig
/zhi ba dang rgyas pa dang dgug pa dang drag po'i phrin las la dbang 'byor bar mdzod cig
/khyad par bsgral ba'i zhing bcur gyur pa dgra bgegs che ge mo'i gzugs ling+ga la bris shing ming byang dmar gyi dkyus su bkod pa 'di rnams lo dang zla ba zhag dang za mar ma 'gyangs bar /
myur ba nyid du sod la ming tsam brda tsam ma lus par thal ba'i rdul du brlag pa'i phrin las mdzod cig
/ces 'dod don gsol /
nongs bshags nas rjes rim dkyus ltar bya ba'o //
yang na spyi 'gro'i rdzas sngags gzhan rnams yongs su dor bas 'das dang ma 'das gnyis kar /
mar khu dang drag rdzas bdun po kho nas sreg blug dang hom mchod byas kyang smin gling gshin rje dang /
chos gling gur drag dang phur pa sogs las bshad pa'i drag sbyin khyad par bar 'gyur bar gsungs shing /
lag len zhib phra yig cha de dag las rtog par bya ba kho na'o //
me ni long skabs yod med gang ltar yang dug khrag gis gzhil te lam gyi bzhi mdor mnan pa ni khyad par ro //
!
//lnga pa mchog gi dngos grub gtso bor byed pa la thab dkyil dang gtor mchod rdzas dang 'dod gsol /
bskyed chog rnams rgyas pa dang mtshungs shing /
dngos grub kyi rten thod chang zhig kyang bsham dgos /
khyad par gyi rdzas bdud rtsi chos sman dang ma dA na sin+d+hu ra rnams bsres pa'i zas mchog la gtsor bya zhing 'das pa'i gtang rag mchod bstod byas rjes las byang gi
/mkha' 'gro ma'i dkyil 'khor pa rnams sogs dngos grub len zhing /
slar yang mchod bstod nas bya bar tshad ma'i skyes bus gsungs so //
de ltar bshad pa nyid rdo rje phag mo'i rtsa ba'i dkyil 'khor gyi lha sngags la sbyar tshul yin yang 7kun mkhyen rdo rje gzi brjid mchog gi zhal nas /
spyir phag mo rigs gang la bsten kyang las thams cad sgrub tu rung mod gtso bor phag mo dkar mos zhi ba /
ser mos rgyas pa /
dmar mos dbang /
ljang mos drag po /
nag mos mchog gi las la sbyar bas legs shing /
zhes gsungs pa ltar lha sngags rigs lnga'i mkha' 'gro so so'i phrin las ltar phul yang rigs dang lha yi nges pas ches zab cing myur phyir skal ldan dag gis 'dod na /
cho ga'i spyi chings 'di nyid kyis khog phub nas sgos bka' so so sbyar yang chog par yod do //
spyir bka' gter kun las phrin las kyi rtsa ba mkha' 'gro dang /
las kyi rno 'don sreg blug gi cho ga nyid ched du bsngags shing bstan pas 'dir de gnyis ka tshang bas lhag par zab myur che ba'i rgyu mtshan gyis sgrub pa chen po'i skabs su /
nyin dang por drag po'i sbyin sreg
/nyin gsum pa la dbang /
dngos grub len pa'i snga rol du rgyas pa /
bdud rtsi sgrub pa'i skabs lta bur mchog
/grol rjes zhi ba bcas phyag bzhes su bstar na legs pa'i yan lag tu 'gyur ro //
rang byung lhan skyes ye shes ches myur me'i //
'khrul rtog bud shing zos dang lhan cig par //
dngos grub snang ba sbyin pa'i cho ga'i tshul //
brtsams 'dis las kun 'dod dgur dbang byed shog
/ces rdo rje phag mo mkha' 'gro gsang ba kun 'dus kyi las bzhi mchog lnga'i sbyin sreg gi cho ga rab 'byams phrin las snang ba'i nyin byed ces bya ba 'di yang /
mkhyen brtse'i bdag nyid dpal yul rmugs sangs mchog sprul rin po ches dbu ru byang phyogs do skya dgon pa chos sku 'od 'bar gling du do skya mchog sprul rin po che'i bdag rkyen las /
zab gsang rdo rje'i gseng lam 'di'i sgrub chen gtan 'jags gnang ba'i skabs gsung gis nan tan du bskul zhing bris gzhi'i shog dkar /
lha rdzas kyi rten dang bcas bstsal pas /
sbyin sreg gi cho ga rgyas pa'i las 'grigs su 'jigs med mkhyen brtse'i 'od zer rang byung 'od gsal thugs mchog rdo rje rang lo zhe brgyad pa nag zla'i dkar phyogs kyi dga' ba dang por /
dbus 'gyur 'chang gi gtsug lag chen po'i shar phyogs lhun grub me tog ldum ra'i gzims shag tu rdzogs par sbyar bas dge legs su gyur cig
/mang+ga laM///
/tshul 'di'i sngon yod yig char zhi sbyin tsam las las gzhan gsal kha chung bas rgyus med lag len dka' bar mthong nas /
skyabs mchog 7zhe chen rab 'byams rin po cher dgongs skor gyis /
'di ltar gsal kha gtod par gyis shig pa'i bka' bstsal spyir son bzhin /
zab chos khyad par can 'dir rang dang rang 'dra'i blo dman rnams 'jug bde'i ched /
mkhas shing grub pa'i tshad ma'i skyes bu rnams kyis mdzad pa'i khungs che ba'i yig cha rnams la gzhi bcol nas /
lag len bde ba'i gsal kha gang nus gtsang dag tu slar yang zhu dag pa pad bkod sgam sprul pas bkod pa nongs gyur bla ma lha dang mkha' 'gror snying nas bshags shing dge bas rang gzhan thugs rjes 'dzin pa'i rgyur gyur cig //
/
