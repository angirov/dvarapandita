@#//
dzam dmar sgrub thabs las tshogs rnams bcas bzhugs so //
rgya gar skad du :
Ar+Ya dzam+b+ha la sA d+ha naHnA ma :
bod skad du :
'phags pa dzam+b+ha la'i sgrub thabs zhes bya ba :
'phags pa dzam+b+ha la la phyag 'tshal lo :
yid bzhin rin chen gter ni sgrub pa dang :
ma lus 'gro ba'i dbul ba bsal ba'i phyir :
nor lha kun gyi nang nas dzam+b+ha la :
dmar po gsung gi sgrub pa yang dag bshad :
de la dang po sems can thams cad kyi dbul ba bsal ba'i bsam pa dang ldan pas dkon mchog dang 'phags pa dzam+b+ha la la skyabs su 'gro bar bya'o :
de nas sems can thams cad kyi dbul ba'i sdug bsngal bsal ba'i phyir bdag gi 'phags pa dzam+b+ha la bsgrub snyam du sems bskyed la :
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
zhes pas brtan g.yo thams cad stong par bsgom :
de'i ngang las a las zla ba ma las nyi ma paM las pad+ma'i gdan gyi steng du yi ge dzaM dmar po las 'od 'phros sems can gyi dbul ba'i sdug bsngal bsal :
tshur 'dus te dzaM la phog de yongs su gyur pa las :
dzam+b+ha la sku mdog dmar po zhal gsum phyag drug pa :
sku shin tu dmar ba chags pa dang sgeg pa'i nyams dang ldan pa :
klu chen po brgyad dang rin po che'i rgyan du mas spras pa :
zhal g.yas dkar ba :
g.yon sngo ba :
rtsa zhal dmar ba :
phyag g.yas kyi dang po na rin po che :
bar pa na lcags kyu :
g.yon dang po na thod pa rin po ches gang ba :
gnyis pa na zhags pa :
tha ma gnyis na gter gyi ne'u le re bsnams nas btsir bas nor bu skyug pa :
zhabs bzhis gnod sbyin nor bdag nor bu skyug pa gnyis mnan pa :
dar dmar po'i stod g.yogs dang smad g.yogs gsol ba :
de lta bu bsgom pa'i thugs kar yi ge hrIHdmar po las :
sbas pa'i lha mo ku ru kul+le sku mdog dmar mo zhal gcig phyag bzhi ma :
dang po gnyis mda' gzhu :
g.yas 'og ma lcags kyu :
g.yon 'og ma zhags pa bsnams pa bskyed la :
thugs ka'i hrIHlas 'od zer 'phros pas :
lha mo ku ru kul+le sku mdog dmar mo g.yas lcags kyu :
g.yon zhags pa bsnams pa dpag tu med pa spros te :
'jig rten khams kyi nor rdzas kyi rnam pa gang 'dod pa la lcags kyus bzung :
zhags pas bcings nas rang gi khyim du drangs :
rang gi khang par mi shong ba tsam du spungs te gang bar bsam :
dzam+b+ha la'i zhal dang :
ne'u le'i zhal dang :
gnod sbyin nor skyug gnyis po'i zhal nas gser g.yu mu tig bye ru la sogs pa zad mi shes pa brul nas rang gi khang pa khengs par bsgom zhing :
oM dzam+b+ha la dza len+d+ra ya d+ha naHme d+hi hrIHswA hA:
zhes pa'i bsnyen pa byas pas mnyes nas nor gyi dngos grub byin par bsam :
bsnyen pa ci rigs pa bya :
rab stong tsho :
'bring lnga brgya :
tha ma sum brgya chag tu mi rung :
tho rangs kyi cha'am mtshan mo'i cha la bzla zhing :
gong gi dmigs pa yang yang bsgom :
nam langs pa dang chu sbyin dang gtor ma gtang :
rgyun du bzlas pas 'grub ste :
sngon du bsnyen pa zhag bdun byas nas :
de nas rgyun du sgrub pa byas na shin tu'ang legs :
!
chu sbyin pa'i thabs la :
mdun du zangs gzhong du sngar bzhin bskyed nas de'i thugs kar raM dmar po bsam :
de nas raM zhes brjod pas me 'bar te zhal gyi nang nas yar la me lce byung bas shin tu skom pas gdung bar bsam :
de'i zhal du chu rtsa sngags kyis phul bas skom pa'i sdug bsngal zhi nas mnyes te :
zhal dang ne'u le dang nor skyug rnams kyi zhal nas rin po che sna tshogs pa byung bar bsam :
de yang dzam+b+ha la skom pas gdungs pa la chu byin pas skom pa sangs nas mnyes te nor bu skyug :
dzam+b+ha la dgyes te ne'u le btsir bas nor bu skyug :
nor skyug gnyis kyi snying khar rdog pas cher mnan pas nor bu skyug :
de nas dzam+b+ha la'i zhal dang :
ne'u le dang :
nor skyug dang gsum la lag pas reg par bsam ste :
oM AHhU~M:
zhes byang chub kyi sems kyi chu dmar po lce la reg par bzhag la dngos grub blang :
chu de rang gis longs spyad :
yang na chu bo chen por dor ro :
!
de nas gtor ma sbyin pa ni :
zangs gzhong du zan dang chang dang sha dang mar dang bu ram dang zas kyi rnam pa 'byor tshad dang :
nas la sogs pa 'bru dang :
ma 'byor na rang gang za ba'i kha zas oM AHhU~M gis byin gyis brlabs la bzang zhing rgya che ba gzugs dang sgra dang dri dang ro dang reg bya phun sum tshogs par bsam la rtsa sngags la ba liM ta khA hi khA hi btags pas phul la :
ljags rdo rje'i sbu gu can gyis gsol bas mnyes nas nor gyi dngos grub byung bar bsam :
gnas gsum nas rin po che'i char 'dzag par bsam :
lan bdun du mchod pa dbul :
bstod pa bya :
badzra muHsa rang gi snying gar bsdu'o :
gtor ma rang gis longs spyad :
gtor ma la brten te sgrub pa 'o :!
gwa'u la brten te sgrub pa ni :
gwa'u zangs sam rdza las byas pa li khri'am mtshal gyis dmar por byugs la 'khor lo dpe'u chung bzhin bris la :
de'i nang du bstsal ba'i rdzas la :
phyug po chen po dgu'i nas sna :
g.yang gi nas sna :
phyug po chen po dgu'i zas sna dang 'bru :   gzhung kha cig na phyug po 'bun kha'i nas sna zer ba'ang snang /
nor sna dang :
gnag rta lug gsum ba ra la sogs pa'i spu dang :   mdzo dre'u phal pa ma gtogs pa /
gser g.yu zangs dang dngul lcags la sogs pa rin po che :
zhing mu ma'i sa :   dus rgyun lo tog legs po skye ba'i zhing /
khang pa bkra shis pa'i sa :   sngar bla ma bzang po byon cing dme 'khrug sogs ma byung ba /
gnas gzhi'i rgya thab kyi sa :
dge bshes bsod nams can gyi gdan gyi sa :
mi bsod nams can gyi gos kyi dum bu :
ga pur la sogs pa'i sman sna :
bla ma grub thob mang po byon pa'i sa :
tshong 'dus tshogs pa'i sa :
rkun chen gyi lag pa :
zas sna'i rigs 'byor tshad :
na chung 'phyon ma'i ka cha :
skyes pa gzhon nu'i nor sna :
rang gi snying du sdug pa'i sems rten :
dge bshes kyi sems rten :
yon bdag phyug mo'i sems rten :
lnga po des de rnams dbang du 'du ba'i rdzas dngos gzhi'o :
lo legs pa'i snye ma :
tshong legs pa'i nor gyi dum bu :
'brog legs pa'i mar :
'bul ba mang po byung ba'i nor sna :
rgyal pos khral la bsdus pa'i nor sna :
de rnams sna tshang ma rnyed na gang 'byor bsags la 'khor lo'i nang du bcug la khengs par dgang :
khyad par du gang dbang du bya bar 'dod pa'i ming mtshal gyis bris la dngos grub stsol ces bya ba bris pa gzhug :
rgyal phur dang spen pa sa ri bre phur sogs la dus gsum du mchod bstod bya :   'grub sbyor bzang dus /
rang la 'bul ba byung ba'i phud dang zas phud rnams mang du 'phul zhing zas phud gang byung ba bskyal :
lhag ma dang zas sna rnams dngos grub tu bsam la longs spyad :
gos sna rnams lhan par btab la bgo 'o :
dzam+b+ha la dmar po'i sgrub thabs thun mong min pa rdzogs so :
!
dzam+b+ha la thod pa la brten te sgrub pa ni :
thod pa mtshan ldan gyi nang du dzaM dmar gyi lder bzo'am :
de min na shog bu la bris pa gzhug :
rang gi gang 'dod pa'i ming yang gzhug :
gser dngul zangs lcags la sogs pa rin po che sna tshogs :
sha mar bu ram la sogs pa zas sna tshogs :
nas dang 'bras dang gro dang sran ma la sogs pa 'bru sna tshogs :
dar zab sna tshogs :
ras snam la sogs gos sna tshogs te :
de rnams kyis thod pa khengs par bkang la :
thod pa'i nang du mthing shog la mtshal la rin po che brdar bas dzaM dmar gyi snying po bris pa'i mthar :
bdag la nor stsol cig ces bya ba bris la gzhug :
bang mdzod du sba'o :
'grub sbyor dang g.yang skar la /   skabs skabs su mchod bstod bya'o :
dzaM dmar thod pa la brten te sgrub pa rdzogs so :
!
dzam+b+ha la'i sgrub thabs thun mong ma yin pa dbang du bya ba'i phrin las ni :
rang skad cig gis stong par bsgom :
a las zla ba :
ma las nyi ma :
paM las pad+ma :
de'i steng du dzaM las 'od 'phros pas :
'od zer lcags kyu lta bu gcig gis 'gro ba sems can thams cad kyi snying bsgul :
sems g.yos nas bdag la thams cad chags par bsgom :
de tshur 'dus pas dzaM la phog ste dzaM yongs su gyur pa las :
dzam+b+ha la dmar po zhal gsum phyag drug pa :
zhal g.yas dkar :
g.yon mthing :
dbus dmar ba :
phyag g.yas dang po na rin po che :
gnyis pa na lcags kyu :
g.yon dang po na thod pa rin po ches bkang ba :
gnyis pa na zhags pa :
gsum pa gnyis na ne'u le btsir ba :
zhabs bzhi po gnod sbyin nor skyug gi steng na bzhugs pa :
de lta bu sgeg pa'i nyams dang ldan pa gcig bsam :
de'i thugs kar sbas pa'i yum ku ru kul+le dmar mo zhal gcig phyag bzhi ma :
g.yas dang g.yon gyi dang po mda' gzhu 'gengs pa :
g.yas gnyis pa na lcags kyu :
g.yon gnyis pa na zhags pa bsnams pa :
de las las kyi mkha' 'gro ma dmar mo zhal gcig phyag gnyis ma g.yas lcags kyu :
g.yon zhags pa bsnams pa dpag tu med pa spros te 'jig rten khams kyi sems can thams cad lcags kyus bzung :
zhags pas mgul nas bcings nas bdag gi mdun du rang dbang med par bkug par bsam :
de thams cad kyis bdag la mos pa dang thal mo sbyar nas gus pa tshad med pa byed par bsam :
dzam+b+ha la'i thugs ka'i ku ru kul+le'i thugs ka nas lha mo dmar mo gcig spros te bsgrub bya rnams kyi spyi bor thim pas dbang bskur te spyi bo nas snying khar babs pas sems bsgul te bdag la yid chags myos te bdag gi mdun du brgyal nas 'dug par bsam :
yang ku ru kul+le'i thugs ka nas 'od 'phros te bsgrub bya la phog pas dmar lam song ste chags pas cher myos te rang dbang med par bdag la yid chags par bsam :
de lta bu yang yang bsam zhing sngags 'di bzla 'o :
oM dzam+b+ha la dza len+d+ra ya ku ru kul+le hrIHsarba lo ka pA shaM ku ru hrIHswA hA:
zhes bzlas pas rtags ni rmi lam du bdag la bud med kyi tshogs kyis bsnyen bkur byed pa dang :
phyag 'tshal ba dang 'bul ba byed pa 'byung :
mi chen po rnams kyis kyang bdag la bsnyen bkur byed pa 'byung :
dngos su yang skye bo thams cad dang bud med thams cad yid chags nas mthong ba tsam gyis dad pa skye :
blo chos la 'dzud nus :
dbang du 'du nges so :
'di la dam tshig tu chos la phyogs ris mi bya :
gang zag su la'ang skur pa mi gdab :
chos dang gang zag la bstod sgra 'ba' zhig gtang :
smad sgra mi gtang :
gam du 'ong ba thams cad la chos dang zang zing gis phan gdags :
kun dang blo bstun :
kun gyi blo dang mthun par chos bshad :
grub mtha' sogs la'ang grub mtha'i brgal brtags dang yin min mi bya :
bstod pa brjod pas dbang du 'du nges so :
gsang nas spyad na dngos grub thob nges so :[ \u0f80]atsha :
!
dzaM dmar sbyin sreg la brten nas sgrub pa ni :
rgyas pa'i shing 'o ma can la sogs pa las :   tsan+dan dmar /
mtshe shing /
shug pa sogs /
rgyas pa'i dkyil 'khor rin po che'i dbyibs can du bris nas der me thab gru bzhir brtsigs te :
bsreg rdzas nas dang :
'bras dang :
gro dang :
rin po che dang :
sha mar bu ram la sogs pa zas sna dang :
gos chen po la sogs pa gos sna dang :
zhun mar rnams bsags la me lha dzaM la dmar por bskyed :
de'i zhal du bsreg rdzas rnams sngags 'dis 'bul lo :
oM dzam+b+ha la dza len+d+ra ya d+ha naHme d+hi hrIHdz+wa la raM rat+na sid+d+hi hU~M:
zhes phul bas mnyes te zhal nas yid bzhin gyi nor bu rin po che 'dzag :
phyag gi ne'u le dang gnod sbyin nor skyug gi kha nas nor bu rin po che 'dzag par bsam :
des ni dngos grub ma lus pa thob bo :
sbyin sreg la brten nas dbang du bya bar 'dod na :
me thab zla gam du brtsigs la der me lha dzaM dmar bskyed :
bsreg rdzas me tog glang sna dang ug chos :
mar rgya skyegs sam 'bri mog gis kha bsgyur te :
rgya skyegs kyis ling+ga bris la :
oM dzam+b+ha la dza len+d+ra ya d+ha naHme d+hi hrIHche ge mo pA shaM ku ru hrI:
zhes pas ling+ga byin la :
de nas bsreg rdzas rnams sbyin :
ting nge 'dzin ni bdag dang me lha dzaM dmar khyad med du bskyed :
de'i thugs ka nas lha mo lcags kyu dang zhags pa thogs pa dpag tu med pa spros lcags kyus snying nas bzung :
zhags pas mgul nas bcings nas bsgrub bya me lha'i mdun du drangs nas gus pas thal mo sbyar nas 'dug pa la :
dzam+b+ha la'i thugs ka nas lha mo dmar mo gcig 'phros te dbang bskur nas bdag la yid chags par bsam :
de nas bsreg rdzas rnams me lha'i zhal du phul bas 'od zer thugs kha nas dmar lam gyis byung ba bsgrub bya la phog pas chags pas yid myos te :
slar bsreg rdzas phul bas me cher 'bar te bsgrub bya chags pa'i mes yid gdung nas bdag la shin tu yang chags par bsam :
'jig rten gyi mi thams cad la byas na bsod nams kyis rgyal khams kun 'ur 'ong ngo :
gcig la byas na gang la byas pa de bran bzhin du 'gyur ro :
'khor los sgyur ba'i rgyal po la sbyin sreg 'bum phrag gcig :
dge bshes bsod nams can dang rgyal po chen po la khri phrag gcig :
ya rabs la stong phrag gcig :
ma rabs dang bud med la sbyin sreg brgya phrag gcig gis 'grub bo :
sbyin sreg gis dbang du bya ba'o :
!
dzam+b+ha la la tshogs dbul ba ni :
nangs nub zas tshogs su byed kyang rung :
nam 'byor pa na byed kyang rung :
zhal zas sna tshogs pa rnams bshams la :
sngon 'gro yi dam la gzhung bsrangs kyang legs :
de min na dzaM dmar gyi mngon rtogs bsgom :
swa b+hA bas yo byad sbyangs la :
oM AHhU~M gi byin gyis brlab :
oM dzam+b+ha la dza len+d+ra ya d+ha naHme d+hi hrIHswA hA:
ga Na tsakra pU dza ho :
zhes pas dgyes nas gsol bar bsam :
gsol bas mnyes nas nor bu 'dzag pa gsum la dmigs pa gtad do :
mgrin par dzaM dmar bskyed :
bdag kyang dzaM dmar du bskyed de gsol bas mnyes nas zas kyi dngos grub thob par bsam mo :
sa ma ya :[ \u0f80]atsha :
!
bstod pa ni :
bde gshegs kun gyi gsung las rab sprul zhing :
thugs rje chags pas sku mdog dmar por bzhugs :
dbang gi phrin las rdzogs mdzad dzam+b+ha la :
ma lus 'gro ba'i re skong la phyag 'tshal :
zhal gsum phyag drug zhabs bzhis nor skyug mnan :
'gro ba'i re skong yid bzhin rin chen dang :
khams gsum 'gugs par byed pa'i lcags kyu g.yas :
g.yon gnyis nor bus gang ba'i thod pa dang :
'ching byed zhags pas khams gsum 'ching bar byed :
tha ma gnyis ni ne'u le btsir zhing 'beb :
rnam mang rin chen nor gyi char phab nas :
ma lus 'gro ba'i re skong phyag 'tshal bstod :
zhal g.yas dkar bas lha rigs dbang du sdud :
zhal g.yon sngo bas klu rigs dbang du sdud :
dbus zhal dmar bas mi rnams dbang du sdud :
srid gsum dbang du sdud la phyag 'tshal bstod :
sku la rin chen du mas rnam par brgyan :
klu chen brgyad dang lha yi na bzas brgyan :
sgeg pa'i nyams ldan 'gro ba kun yid sdud :
mgon po dzam+b+ha la la phyag 'tshal bstod :
bdag la longs spyod nor chen dngos grub stsol :
ces pas bstod do :
!
'khor lo bri ba ni :
lte ba la oM:
de'i phyi rim mu khyud yi ge shong tsam la :
dzaM b+ha la dza len+d+ra ya d+ha naHme d+hi hrIHswA hA:
de'i phyi rim yi ge shong tsam la rin chen sna bdun gyi snying po bri :
de'i phyi rim sor gnyis kyi tshad tsam la pad+ma 'dab brgyad la bkra shis rdzas brgyad bri :
de'i phyi rim mu khyud la dzam+b+ha la'i gzungs kyi mjug tu sarba lo ka pA shaM ku ru zhes bri :
de'i phyi rol du 'khor lo rtsibs bcu drug la gnod sbyin pho brgyad mo brgyad kyi snying po bri :
de'i phyi rim mu khyud la rnam sras dang nor rgyun ma'i gzungs bri :
de'i phyi rim la :
bdag la gser dngul zangs lcags g.yu bye ru mu tig rta glang gnag lug zhing khang sa 'bru bang mdzod 'jig rten gyi yid bzhin nor gyi dngos grub 'dod rgu stsol cig :
ces bri :
de'i phyi rim la dzam+b+ha la dmar po'i zhal bri'o :   zhal gsum phyag drug rgyan cha lugs yongs su rdzogs pa'i lto bar 'khor lo tshud pa'o //
oM hrIHdzam+b+ha la dza len+d+ra ya 'gro ba mi'i tsit+ta la a par tsit+ta dza dza :
oM hrIHdzaHhU~M dzam+b+ha la rat+na a mu ka A kar+Sha ya dza dza :
nor rdzas thams cad bdag la dung dung sdus sdus :
mgo nag mi'i sems dkrugs snying 'phyo ru chug :
rkang pa 'gro ru chug :
yid kyi rnam par shes pa rang dbang med par khug la shog :
sarba lo ka pA shaM ku ru hU~M:
tsheg bar gya bdun yod :[ \u0f80]atsha :
zab rgya rgya rgya :
!
dzam+b+ha la yi khyad par gyi sgrub thabs ni :
dzam+b+ha la yid bzhin nor bu'i lha tshogs rnams la phyag 'tshal lo :
'phags pa dzam+b+ha la bsgrub par 'dod pas :
lug dkar po'i snying shun gyi nang du dar dmar po la 'khor lo 'di bris te rin po che sna lnga dang gong gi rdzas rnams kyis bkang la :
de dar dmar po'i khog tu dril la maN+Dal gyi steng du bzhag :
gtor ma'i yo byad dang chang phud bshams te :
rang nyid dzam+b+ha la dmar po zhal gcig phyag gnyis pa g.yas nor bu rin po che bsnams pa :
g.yon na gter gyi ne'u le bsnams pa gcig tu skad cig gis bskyed la :
de'i snying gar yi ge hrIHdmar po las 'od zer lcags kyu lta bu 'phros pas gnod sbyin gyi gnas rnams dang :
rin po che'i 'byung gnas rnams nas nor bu rin po che bkug nas bdag gi gnas rnams khengs par bsam la sngags 'dis zhag bdun sgrub bo :
oM dzam+b+ha la d+ha naHa mu ka sid+d+hi sa ma ya pha la sdus nor rdzas thams cad bdag la dung dung sdus swA hA:
de ltar bzlas pa byas pas rmi lam du nor rdzas ster ba dang :
bsnyen bkur byed pa dang :
rin po che'i gling du phyin pa dang :
rin po che'i 'byung khungs nas nor rdzas mang po byung zhing rnyed pa'i rmi lam 'byung :
dngos su yang zas nor ster ba 'byung ngo :
gwa'u rang gi dkor khang du sba'o :
gtor ma ni dzam+b+ha la ba liM ta kha kha khA hi khA hi zhes pas dbul lo :
longs spyod phun sum tshogs pa 'byung bar 'gyur ro :
dpal dzam+b+ha la'i sgrub thabs slob dpon chen po pad+ma 'byung gnas kyis mdzad pa rdzogs so :
!
dzam+b+ha la dmar po'i dbang bskur ni :
gnas dben par maN+Dal mda' gang byas la pad+ma 'dab brgyad bya :
de'i nang du chang thod pa   mtshan ldan /gang la bu ram btab pa gcig bzhag :
gtor ma rin chen 'bar ba la sha mar dang bu ram gyis brgyan :
shar du bum pa :
nub tu chu sbyin gyi snod zangs gzhong du sku bzhag :
skyabs 'gro sems bskyed byin la :
thod pa lag tu bzhag ste :
khams gsum snying khrag bsdus pa'i bcud :
byang chub sems ni dmar la dwangs :
khams gsum dbang du byed pa'i rdzas :
bu yis blangs pas dngos grub thob :
dzam+b+ha la dza len+d+ra ya d+ha naHme d+hi hrI:
a b+hi Shiny+tsa A:
gtor ma rin chen 'bar ba sbyin la :
yid bzhin rin chen 'bar ba yis :
khams gsum kun gyi nor bsdus pas :
'dod rgu char 'beb dbang gi rgyal :
bu la byin pas dngos grub thob :
sngags 'dren no :
de nas chu sbyin byas la chu sbyin :
lha bsgom pa dang sngags bzla ba'i rjes gnang byin la tshogs 'khor la rol :
dzaM b+ha la dmar po'i dbang dang lung 'bogs pa la 'bul ba med par byar mi rung :
che 'byor chung 'byor phul bas bla ma mnyes :   rin po che'i bye brag cung zad re dang /
zas sna khyad par can cung zad re 'bul ba phyag len no //
de nas lung sbyin :
de ltar byas pas slob ma la byin rlabs 'jug go :[ \u0f80]atsha :
gdams pa 'di slob dpon pad+ma 'byung gnas kyis bsam yas su sbas pa gra pa mngon shes kyis gter nas bton /   de nas rim par brgyud do //
lnga pa'i gsan thor 'di yan las med /
dge'o ///
/
@#:
mgon po dzam+b+ha la la phyag 'tshal lo :
bsod nams dgos 'dod kun 'byung gter :
yid bzhin nor bu'i mnga' bdag gtso :
'dod pa'i las rnams myur 'grub phyir :
myur mgyogs mgon po'i las sgrub bshad :
de la dang po dzam+b+ha la myur mgyogs las kyi mgon po :
gnod sbyin las kyi pho nya shin tu gsang ba dam pa yang dag pa ste :
'di sgrub pa la rdzas dang bca' gzhi sgrub pa dngos :
ma grub na btsan thabs su sgrub pa'o :
dang po ni gwa'u phul do 'gro ba'i nang du rat+na lnga :
'bru lnga mngar gsum :
bzang sman sna tshogs dang :
nor rdzas rta phyugs gang 'dod kyi ming bris la gzhug :
gnyis pa ni gwa'u la so btang la dkar por byugs :
nang du shog bu'am :
ras sam :
gro ga'am :
dar dkar la tsakra dang man+t+ra dpe chung ltar bri :
gwa'u steng ma'i dbus su bug pa gcig byas la :
de la smyug ma gcig la mi'i phyi mo'i mjug skyes :
sa'i zla ka'i mjug skyes :
chu skyes sbre mo'i lus skyes :
seng ge 'phrog byed kyi kha'i mtha' skyes :
de rnams bsdoms la phyags shing byas la smyug sbubs su bcug la gwa'u la gzug go :
gsum pa ni smyug ma la dar dkar btags :
tho rangs nas nyi ma dros kyi bar g.yab bo :
de yang bdag nyid dzam+b+ha la 'phrog byed dmar po gtum chen gter 'dzin sgrub thabs nas ji ltar bsgoms pa bzhin thugs ka'i sa bon las tri dmar gcig 'phros 'jig rten gyi bcud 'od kyi gong bur bsdus te :
tri dmar yongs su gyur pa las skad cig gis myur mgyogs gnod sbyin las kyi pho nya sku mdog dmar po gcer bu skra gyen du brdzes pa :
spyan gsum sdang mig gyen du bgrad pa :
mche ba rab tu gtsigs pa :
mi'u thung khros pa'i tshul :
sbrul dang rin po ches brgyan pa :
zhabs gnyis rdo rje'i 'gros stabs su bzhugs pa'am bgrad pa :
g.yas lcags kyu zhags pa lcags sgrog dril bu rten 'brel gyi phyag shing bsnams te 'jig rten gyi zas nor thams cad g.yob cing sdud pa :
g.yon ne'u le nor bu rin po che skyug pa bzung nas nor thams cad sdud pa :
phyag rgya bzhis 'jig rten gyi nor rdzas sdus :
sprul pa grangs med pas zas nor gos gsum dbang du bsdus te 'dod don thams cad sgrub par bsam la :
srog snying 'dis sgrub bo :
rA dza sa ma ya hU~M ra li ba ni hU~M:
tri tsa pa la hU~M:
rat+na sid+d+hi puSh+TiM ku ru dzaM b+ha la pA shaM ku ru hrI:
tri'u tri'u puSh+TiM ku ru ging ka ra ging ka ra puSh+TiM ku ru sid+d+hi hU~M:
mi nor zas su bcas pa sid+d+hi AHhU~M dza dza :
zhes zhag gsum bar du sgrub pa bya'o :
de nas grub pa'i rtags ni rang gi khyim du nas dang nor rdzas dang byi bas khyim gang bar 'gyur ro :
dngos su nor rdzas gang 'dod ster du 'ong :
bzhi pa ma grub na btsan thabs su sgrub par 'dod na :
stag chung gi gsob kyi nang du phyug po g.yang can gyi nor gyi dum bu dang nas dang :
tshong 'dus chen po'i sa bag tsam dang :
rin chen sna tshogs dkar gsum mngar gsum rnams kyi ne'u le'i rkyal pa bkang la :
de smyug ma tshigs bdun pa la btags la rang yi dam du bsgoms la sngags gong ma bzlas so :
des ni nor rdzas dang phyugs lug la sogs pa 'phel lo :
ci bsam pa 'grub bo :
de nas chu sbyin dang gtor ma'i rjes rol mo dang bcas pas 'di skad bskul lo :
hU~M:
byang phyogs dur khrod gzhal yas na :
gter skyong dbang phyug stobs kyi gtso :
nor lha sngags kyi sprul pa las :
gnod sbyin myur mgyogs pho nyar bzhengs :
b+h+yo :
nor lha khros pa sku mdog dmar :
dbang sdud mtshan ma gyen la sgreng :
srid gsum gzigs phyir spyan gsum bgrad :
stong gsum zhal gdangs mche ba gtsigs :
g.yas pa dbang sdud phyag shing 'dzin :
'jig rten dbang du sdus la shog :
g.yon na ne'u le'i rkyal pa bsnams :
rin chen 'bru dang longs spyod spel :
b+h+yo :
khyod ni drag tu bskul ba'i tshe :
rkang pa mchong stabs rdo rje'i 'gros :
lag pa 'dzin byed phyag rgyas 'gugs :
mi nor tshe g.yang sdus la shog :
khyod ni las la rbad tsa na :
chibs su mgyogs pa rlung la 'chib :
rlung dmar zhags pa dmar po yis :
'jig rten zas nor sdus la shog :
de nas las rnams sgrub pa'i tshe :
'brug chen ldir ba chibs su 'chib :
phyag na gser gyi phreng ba 'dzin :
dmar po zangs kyi zhags pa 'phen :
mo rgyud kun gyi mdangs phrogs la :
rin chen 'bru zas nor sdus shig :
phyugs rnams kun gyi g.yang lon cig :
dpal gyi spu phyugs bkrag sdus shig :
ces brjod la sngags bzlas :
bskul btang :
des 'dzam gling thams cad sdud par byed na :
mi nor rdzas gzhan lta ci smros :
dzam+b+ha la myur mgyogs gnon sbyin las kyi pho nya zhes bya ba \u0f80atsha :
!
na ma u tsuSh+ma rA ga dzam+b+ha la hU~M:
dbul ba sel ba'i nor gyi lha :
nor bdag rig 'dzin chen po yi :
myur mgyogs las kyi mgon po 'di :
yang gsang bran du sgrub pa yi :
man ngag dngos gcig gzhung na gsal :
gud du bkol ba'i sgrub pa ni :
phyi chu sbyin la brten pa :
nang gtor ma la brten pa :
gsang ba sku gzugs la brten pa :
yang gsang bla rdo la brten pa bzhi las :
dang po ni skyabs 'gro sems bskyed bya :
rang yi dam du bsgom :
oM AHhU~M rat+na b+h+rU~M zhes pas bum pa rat+na'i bum pa'am gzhal yas khang du chu bdud rtsir bsam :
de nas rin po che'i snod du rA dza sa ma ya ging ka ra dzaM zhes brjod pas :
gnod sbyin ging ka ra sku mdog dmar po zhal gcig phyag gnyis mi thung khros pa'i tshul can :
spyan gsum dmar la bgrad pa :
zhal gdangs mche ba gtsigs pa :
dbu skra ser po gyen du brdzes pa :
phyag g.yas dpag bsam gyi shing phyag shing gi tshul du bsnams pa :
g.yon pa ne'u le nor bu du mas bkang ba'i ske nas btsir bas nor bu'i char rgyun 'beb pa :
zhabs g.yas brkyang g.yon bskum pa :
rin po che sna tshogs pas brgyan pa :
mtshan ma gyen du sgreng ba :
rin po che'i khri dang pad+ma dang nyi ma'i dkyil 'khor la bzhugs pa :
ye shes pa dang dam tshig pa tha dad med par krong bskyed la :
rA dza sogs sngags ring nyer gcig gam nyer bdun gyis khrus gsol la thigs pa gsum rang gi zhal du blang :
pU dza dang bstod pa sogs gong bzhin bya'o :
de ltar chu sbyin snga dro byas pas zas nor gyi dngos grub zla ba gcig nas 'byung ngo :
gnyis pa gtor ma la brten pa ni :
'bras chan la sogs pa la gtor ma gru bzhi pa gcig byas la zas dang rgyan la sogs pas brgyan la :
'bru gsum gyis 'dod yon gyi bdud rtsir bsam nas sngags ring bdun nam nyer gcig gis dbul :
mchod bstod byas la :
oM dzam+b+ha la ging ka ra nA tha ku bai ra sa ma ya rA dza hring tri hU~M dza len+d+ra ya swA hA:
zhes nyer gcig gis mnyes par bskul la gtor ma dngos grub len pa'i tshul du bza' 'o :
zas kyi zla la yang 'dis lo ka'i zas nor la spyod pa'i dpal du 'gyur ro :
gsum pa sku gzugs la brten pa ni :
zangs la sku bskyed rim dang mthun pa sor bzhi pa dmar khol ba byas la :
de'i nang du 'khor lo dpe chung ltar bris la gur gum dang :
gi waM gi tsakra'i sngags bsnan :
pad+ma'i khrag dang rgya skyegs kyis dmar por byugs :
sku'i nang bcas la rab gnas bya :
de nas rtsa ba'i sngags stong phrag gcig gis gtor ma dang chu phul la sngags bzla 'o :
rten de rang gi lus la ma bral bar bcang ngo :
tho rangs rin po che'i snod du bzhag la chu dbul te yang snying gis dbul lo :
sngags ring kyang brjod :
mchod gtor dbul bstod pa bya :
dngos grub blang ngo :
bzhi pa yang gsang bla rdo la brten pa ni :
rdo pha waM ma nyams pa la gser gyis yi ge dzaM dbus su bri :
mtha' gnyis su mtshal gyis tri re re bri :
dar dmar la tsakra dpe chung ltar bri :
tsan+dan gyi byang bu mtheb gang la ne'u le dang rin po che'i gzugs bri :
'khor lo dang bcas pa dril la :
de nas sngags ring stong phrag gsum bzlas :
brgya rtsa re song ba dang sngags kyi drod thun re bsnun :
de rjes yang snying nyer drug pa brgya rtsa re'i sham bur :
badzra ging ka ra rat+na pA shaM ku ru ma nu sarba sid+d+hi hU~M dza :
zhes btags la stong phrag gcig bzlas la sngags kyi drod la bsnun no :
de nas gong du bshad pa'i smyug ma tshigs bdun la phyags shing dang rkyal pa la sogs pa btags la gzhung bzhin sgrub pas nges par 'grub bo :
bla rdo'i man ngag shin tu gsang bar bya'o :
rmi lam du'ang dngos su zas nor longs spyod yong ba'i rtags yong :
dzaM dmar yang gsang bran ltar bkol ba'i gdams pa gsang nas sgrub pa gal che 'o :
bla ma la lung nos man ngag zhus :
kun gyi thun mong min :
chos byed pa gang gi cha rkyen yin :
shu b+haM:
!
dbang gi lha la 'dud do :
phyi nang gsang ba'i sgrub thabs kun :
rten cing 'brel pa mtha' yas phyir :
rten 'brel zab mo'i sgrub pa bya :
bdag nyid dzam+b+ha la'i nga rgyal gyis :
zas nor slob ma bu dang bud med dang :
gos dang khrom la sogs pa dbang du sdud :
dngos grub 'byung ba'i rgyud nas btus pa 'o :
don bdun gyi dang po la :
rang gi dpral bar mtshal dang ra'i 'o mas oM bri :
me long mtheb gang ba gcig la gur gum gyis kha d+he hU~M bri :
go bo'i sgro dang bcas te bcangs na zas 'du 'o :
slob ma la :
mgrin par chang gis a bri :
me long la so bya'i khrag gis :
dang la sa b+h+yo bya ba bri :
khu byug sgro dang bcas pas so :
nor la snying gar rin po ches hU~M:
me long la rin po ches d+ha naM:
khra'i sgro dang bcas pas so :
bu la lte bar bu ram gyis ma :
me long la byang sems kyis pu tra :
sreg pa'i sgro dang bcas so :
bud med la mtshan ma la g.yu yis badzra :
me long la mtshal gyis dzaHhU~M:
pu shud sgro dang bcas te'o :
gos la lag mthil la bal tshis me d+hi :
me long la snag tshas si rim :
'ug pa'i sgro dang bcas pas so :
khrom la :
glang ma'am lcang ma khru gang la sin+d+hu ras :
puSh+TiM sid+d+hi :
me long la chang gis ma hA sid+d+hi dbyugs pa la gdags :
bal tshon sna lnga :
smyon pa'i gos dum :
pag shi'i bya ru :
mda' rgod kyi sgro gsum bsgron pa :
'phang gcig :
'ur rdo gcig btags te dbyug pa de phyar bas khrom dbang du 'dus so :
bri rdzas so so ma rnyed na mtshal 'o ma gur gum gyis bri :
bri thabs gong mas 'gre'o :
de rnams gang byed kyang dzam+b+ha la'i bsnyen pa la grub par shog cig btags la nyer gcig bzlas :
de nas oM AHhU~M hrI:
badzra me d+hi ni puSh+TiM sid+d+hi kha d+he hU~M dang la sa b+h+yo d+ha naM pu tra dza hU~M si rim ma hA sid+d+hi :
zhes nyer gcig bzla 'o :
de nas so so'i bris pa de brgya rtsa brgyad bzla 'o :
sid+d+hi las bdun so sor 'grub :
phyi thun mong gi man ngag yin :
byams snying rje bsgom :
bsnyen pa rdzogs nas gong gi las 'grub :
dbang gi las tshogs so :
rten 'brel sgrub thabs dum bu 'di :
dbang lha'i sgrub thabs las kyi mtha' rgyas 'gyur :
o rgyan pad+ma'i man ngag thun mong min pa :
shes rab blo ldan gcig dang 'phrad par shog :
gsang bar zhu zhu :
bde legs su gyur cig :
!
dbang gi lha la phyag 'tshal lo :
'di phyi'i bsod nams rgyas 'dod na :
dngos grub myur stsol dbang phyug gtso :
las kyi mkha' 'gro dbang du sdud :
dzaM dmar thugs sgrub gter mdzod bshad :
'di la don gsum ste :
sngon 'gro dngos gzhi mjug gi don no :
dang po yid dang mthun pa'i gnas su 'dug ste :
zangs la dzam+b+ha la dmar por bskyed rim dang mthun pa byas te de'i nang du dzaM b+ha la dbang sdud kyi 'khor lo bcug la :
many+dzi'am zangs gzhong ngam thod pa dum bu gcig pa'i nang du bzhag :
rab gnas spyi dang mthun par bya'o :
dngos gzhi snod bcud stong pa'i ngang las b+h+rU~M las pad+ma rA ga'i gzhal yas khang zla gam :
de'i nang du bum chu las chu bur byung ba bzhin dzaM dmar po gcig bsgom :
de las 'od dmar 'khril ba 'phros :
de las dzaM la dmar po zhal gcig phyag gnyis pa :
g.yas pa a ru ra zur drug pa dang g.yon pad+ma dmar po dang nor bu dmar po spel pa'i phreng ba bgrang ba :
mchan khung g.yas na gter gyi bum pa rin po ches gang ba 'dzin pa :
g.yon du yum mkha' 'gro ma ne'u le'i tshul du sku sbas nas kha nas rat+na 'ba' zhig skyug pa :
g.yas brkyang g.yon bskum pas bum pa'i khri la bzhugs pa :
rin po ches brgyan pa gcig tu wal gyis bskyed :
yan lag bdun gyi sgo nas ye shes dzaM b+ha la ru sgrub pa ni :
gong du bskyed pa lta bu'i ye shes dzam b+ha la spyan drangs te :
e ma ho :
chos dbyings rnam dag pho brang na :
gnod sbyin longs spyod gzhal yas nas :
dngos grub sna tshogs gnang ba'i phyir :
chu dbang gter bdag 'dir gshegs shig :
dzaM hrIHsa ma ya dza :
zhes spyan drangs pa'i yan lag go :
nyi zla ltar brjid rin chen lta bu'i sku :
dngos grub mi zad sna tshogs kun 'chang ba :
nor lha khyod la gus pas phyag 'tshal lo :
na mo pu ru sha ya ho :
zhes pa phyag 'tshal ba'i yan lag go :
de nas rten med na mdun bskyed bdag la bstim :
gnod sbyin sde dpon mkha' 'gro'i gtso :
sngon gyi thugs dam bcas dgongs la :
bdag cag re ba bskang ba'i phyir :
lha rten 'di la brtan par bzhugs :
e h+ye hi dzaM b+ha la sa ma ya dzaHhU~M baM ho :
zhes bzhugs su gsol ba'o :
de nas snying po 'di bzlas te :
oM Ar+Ya dzaM b+ha la nA tha ku bai ra rat+na tra yA dza len+d+ra ya swA hA:
zhes brgya rtsa brgyad bzlas shing :
lha'i ba spu'i bu ga nas 'od zer dmar po lcags kyu lta bu 'phros pas :
'jig rten khams kyi dngos grub thams cad bsdus nas ba spu'i bu gar thim nas ne'u le'i kha nas bdag la ster bar bsam mo :
bsnyen pa'i yan lag go :
de nas drin len gyi tshul du chu sbyin te :
bum pa chus bkang pa de mi dmigs pa las :
b+h+rU~M las rin po che'i bum pa yangs shing rgya che bar bskyed :
de'i nang du oM dkar po :
AHdmar po :
hU~M sngon po gsum gyi byin gyis brlabs :
'od zer 'phro 'du las bum pa bdud rtsis gang bar bsam mo :
'bru gsum brjod :
chu thigs pa gcig lag mthil g.yon du blugs pas dzaM dmar po gcig bsam :
de las 'od 'phros pas dza kha dog sna lnga dzaM b+ha la'i gzhal yas khang du bsam ste chu rgyun lag mthil du blug pas chu dza rigs lnga la thim :
dza lag mthil la thim nas srin lag gi rtsa ba nas bdud rtsi dza rigs lnga 'bu ru ru byung ba mdun gyi dzaM b+ha la'i zhal du phul bar bsams shing :
ngag tu dza bdun brjod nas chu phul bas shin tu mnyes par bsam mo :
chu sbyin gyi yan lag go :
de nas gnod sbyin gter skyong rin chen lta bu'i sku :
che ba'i yon tan dngos grub bsam mi khyab :
yid bzhin nor bu lta bu'i dngos grub mchog :
skal ldan sgrub pa po la bstsal du gsol :
dzaM hrIHdzaHsarba sid+d+hi ku na pha la hU~M a a :
zhes brjod la chu hub gcig btung :
dngos grub blang ba'i yan lag go :
de nas tshig 'di lan gsum brjod :
dzaM la nor skyong chu dbang 'khor dang bcas :
nyi zla ltar brjid rin chen lta bu'i sku :
dngos grub mi zad mchog la mnga' mdzad pa :
chu dbang gter skyong khyod la phyag 'tshal lo :
bstod pa'i yan lag go :
de nas ye shes pa bdag gi thugs kar bstims la dngos grub thams cad thob par bsam :
rten sba'o :
grub pa'i rtags dang dam tshig las la sbyar ba'o :
dang po rmi lam du bud med kyi tshogs mang du 'ong :
zas nor ster ba 'ong :
nyams snang la bud med 'ba' zhig 'ong :
ci yin yang rung bdag gi dbang byed pa 'ong :
dngos rtags su'ang nor gyi phyi mo bud med 'ba' zhig yin pas des 'dud :
des mthun rkyen sbyor :
bsnyad ci la btags kyin zas nor skyel du yong :
yid la med pa'i sa nas kyang nor 'du ba 'ong :
gnyis pa dam tshig ni :
chu sbyin mi bcag :
rmi lam bud med la gsang :
lha rten mi la mi bstan :
nor gang rnyed kyi phud bla ma la 'bul :
'thab mo dang mi gtsang ba la 'dzem :
snying rje'i sgo nas long sprang bskyang :
the tshom mi za'o :
gsum pa las la sbyar ba ni :
grub rtags de nam byung nas bdag dzaM dmar gong ltar bskyed pa'i thugs kar tsakra bris pa lhar bskyed la dmar khral bsgom :
dzaM hrIHdza gsum las 'od lcags kyu lta bu 'phros pas :
rgyal po dang bud med kyi tsit+ta la phog pas gang 'dod ster bar bsam :
tshur 'dus thugs ka'i yi ge gsum la thim par bsam :
spro 'gugs bya :
rjes la tsakra las 'od zer 'phros pas dzam bu gling gi zas nor thams cad bsdus :
khyad par du gnas dgon thams cad la 'od zer dmar pos g.yon skor du 'khor bar bsam :
'od kyis thams cad bsdus :
bdag gi snying gar bstim :
oM dzam+b+ha la dza len+d+ra ya sid+d+hi sarba hU~M che ge mo pA shaM ma na ye pA shaM ku ru ye swA hA:
zhes pa'i bsnyen pa rgyun du bskyal :
zhag bdun smra ba bcad nas bsgrub bo :
dmigs pas gar khyab tshad dbang du 'du'o :
gsang ba rin chen gter rgyud las :
dzaM dmar thugs kyi sgrub thabs 'di :
o rgyan pad+ma bdag gis btus :
shin tu gsang la sgrub pa'i phyir :
tsit+ta'i gter du sba bar bya :
shes rab blo ldan snying rje can :
bla ma la gus bsags rgyab can :
de lta bu dang 'phrad par shog :
dzaM dmar thugs sgrub \u0f80atsha :
shin tu gsang chen gyi rgyas gdab par bya :
rgya rgya rgya :
!
dzaM dmar dbang sdud kyi 'khor lo'i man ngag ni :
dbus su 'khor lo rtsibs brgyad kyi lte bar nor bu mig gsum pa la dzaM hrIHdza'i mtha' ma lcags kyus bskor ba bri :
rtsibs brgyad la :
dzaM b+ha la dza len+d+ra ya mgo phyir bstan pa bri :
de'i phyi rim zlum skor gsum gyi dang po la :
a A:
i I:
u U:
r-i r-I:
l-i l-I:
e ai :
o au :
aM a :bri :
bar pa la :
ka kha ga g+ha nga :
tsa tsha dza dz+ha nya :
Ta Tha Da D+ha Na :
ta tha da d+ha na :
pa pha ba b+ha ma :
ya ra la wa :
sha Sha sa ha k+Sha :bri :
phyi ma la :
sarba sid+d+hi hU~M A:
A yuHsid+d+hi hU~M A:
puN+ye sid+d+hi hU~M A:
d+ha naHme d+hi sid+d+hi hU~M A:
nA nA kha d+he sid+d+hi hU~M A:
zhes bri :
de'i phyi rim lcags kyu mgo phyir bstan gyis bskor ro :[ \u0f80]atsha :
bskyed chog gi skabs su :
gzhal yas khang gi dbus su gtso bo dmar po :
shar phyogs su gnod sbyin gtso bo 'dra ba sngon po :
lhor ser po :
nub tu dkar po :
byang du ljang gu bsam gyis mi khyab pa bsams nas :
chu 'bul ba'i dus su bum pa nas chu thigs pa gcig lag mthil g.yon par blug la :
ma las zla ba'i dkyil 'khor gyi steng du dzaM dmar gcig bsam :
de las 'od 'phros 'phags pa mchod :
byin rlabs bsdus :
dzaM la thim :
dzaM las 'od 'phros sems can gyi dbul ba'i sdug bsngal bsal nas dzaM la thim :
dzaM lag mthil du thim pa las dzaM rigs lnga zla ba'i dkyil 'khor steng du bskyed :
de las 'od 'phros dzam+b+ha la'i gzhal yas khang du bsams shing chu rgyun lag mthil du blugs pas :
dzaM rigs lnga dang bcas pa'i chu rgyun srin lag gi rtse mo nas dmar na ra ra dbus kyi gtso bo dang phyogs bzhi'i dzaM b+ha la rnams kyi zhal du thim pas sku gsung thugs mnyes nas sgrub pa po ci 'dod kyi don sgrub par bsams shing :
rab bum pa lnga :
'bring gsum :
tha ma yang zung du gyur pa mi 'bul ba med gsungs so :
de nas dngos grub blangs zin pa dang :
rang gi khang pa yin na chu rar blug :
de min ngoms par 'thung ba'am khrus bya gsungs so :
smon lam gyi dus su :
dus gsum sangs rgyas thams cad kyi :
phrin las gcig tu bsdus pa yi :
mgon po dzam+b+ha la la phyag 'tshal lo :
lha mchog khyed kyi byin rlabs kyis :
nam mkha'i mtha' dang mnyam pa'i sems can gyi :
dbul phongs sdug bsngal sel ba dang :
dus 'di nas gzung byang chub snying po'i bar :
lha mchog khyod dang mi 'bral 'grogs par shog :
lan gsum byed gsungs :
phyogs bzhi'i gnod sbyin rnams gtso bo la bsdu :
gtso bo rten yod na de yin :
dmigs rten med na rang la bsdu gsung ngo :[ \u0f80]atsha :
!
dzam+b+ha la sgrub pa la bar gcod 'dod pa mi 'grub pa'i gegs gnod byed brel phongs zhes bya ba mi sdug pa gcig yod pa de mnan pa'i thabs ni :
mi nag bya'i mchu can gcig spro na bris la :
mtha' ma sngags kyis bskor :
dgug gzhug mang du byas la dril te :
khyi nag po'i spus bcings la :
sAts+tsha nag po'i zhabs su bcug ste :
gad pa nag po'am :
mchod rten 'og gang rung du mnan :
yang lha khang 'og gam lam rgya gram du mnan pa bya'o :
sngags ni :
oM tri du na tri yak+sha :
tri mA ra khug nan :
dun dun :
bar du gcod byed a ra nan hring dza satwam+b+ha ya nan :
ces so :
bar chod mi 'byung 'grub thag nye :
de 'dra'i man ngag ma shes na :
bar gcod bgegs rnams dam sris byed :
sngon du mchod pa maN+Dal bya :
de yis bar gcod 'byung mi 'gyur :
gnod byed brel phongs mnan pa'i man ngag khyad par can yin no :
!
gzhan thams cad gzhung bzhin la :
thod pa mtshan ldan dang gtor ma pad+ma'i dbus su 'jog :
tshogs rdzas byang du 'jog rin po che'i bye brag re dang zas sna khyad par can cung zad re 'bul ba phyag len yin :
dbang gi dus lha bsgom pa dang zhes pa'i skabs su dpon slob gnyis ka sgrub pa gong ma ltar bskyed :
sngags kyi skabs rtsa sngags bla ma'i zhal nas dmar na ra ra byung ba slob ma'i khar zhugs te lus dmar mer gyis khengs par bsam la rtsa sngags brgya rtsa gcig brjod :
bcom ldan bdag la sogs dang :
bcom ldan 'di la sogs bya'o :
!
sgab 'dre mnan pa ni :
dzam+b+ha la bsgrub pa la bar chad kyi gnod pa dang mi 'grub par byed pa la :
gnod sbyin brel phongs zhes bya ba mi sdug pa zhig yod pa :
de mnan pa'i thabs ni :
mi nag bya'i mchu can zhig bris la tha ma sngags kyis bskor :
sAts+tsha rab gnas byas pa'i zhabs su bcug la gad pa nag po'i zhabs su mnan par bya'o :
des bar chad mi 'byung zhing sgrub thag nye'o :
de 'dra'i mnan pa ma shes na :
bar gcod gegs rnams byed par 'gyur :
gnod sbyin brel phongs mnan cing gnod pa bsrung ba \u0f80atsha :
dzaM la sgrub pa mang yod kyang :
log gnon mnan pa 'di med na :
lag rdum brag la 'dzeg pa 'dra :
de bas rin chen gser gyis bslus :
kha so ngo dga' can la mi sbyin no :
sa ma ya :
'di'i zhal gdams ni :
khyi nag po'i spu yis gzugs kyi smad bcing ba gal che :
yi dam lha yi nga rgyal gyis dgug gzhug drag po bya'o :
gzugs snag rlan gyis nag por bsgyur dgos :
sAts+tsha'i zhabs brus la ro gdan gyi tshul du gan rkyal mgo g.yas bstan bcug la 'jim pas bkag :
rang gi sgrub khang mthong ba'i byang phyogs kyi gad pa nag po'i 'og tu sba dgos rgyu yin :
mi nag gi rkang zhabs nas sngags mgo phyir bstan la bskor :
oM a tri du na tri mA ra ya khug nan :
dun dun bar chad gnod byed mA ra ya nan :
satwaM b+ha ya nan :
a ra nan :   dpe gcig la /
oM tri dun tri yak+sha :
tri mA ra ya khug nan :
dun dun :
bar du gcod byed ar nag hring dza satwam+b+ha ya nan /
ces snang /
zhes sngags kyis ling+ga'i mtha' bskor ba gang mang bris :
!
yang sris rkun kha chings ni :
oM hU~M b+h+rU~M ga Na pa ta ye swA hA:
zhes tshogs bdag gi sngags phreng gcig tu bris la sre mong gi khar gzhug :
oM dzam+b+ha la dza len+d+ra ya swA hA:
zhes dzaM la'i sngags rin po che sna lnga 'bru lnga dang bcas pa ltag khung du gzhug :
oM badzra tsit+ta rA ga ru ge sdud ti ma ti skyol skyol nor skyol bdag gi bsam pa sgrubs re ba skongs :
zhes zhang blon gyi sngags sre mong gi mgo la bri :
de tshon skud sna lngas bcing :
gla lpags kyis gtums mchan khung g.yon du bcang :
sre thod ma'i bca' thabs so :
mang+ga laM///
/
