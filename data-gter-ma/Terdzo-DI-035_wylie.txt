pad+ma'i zhal gdams grol thig mthong ba rang grol las :
rang lus a nu'i tshogs mchod bzhugs so :[ \u0f88\u0f88\u0f88\u0f88\u0f88 ]ma 'ongs dus su nga ni sngags pa zhes :
bskyed rdzogs dang bral bza' ba za ba rnams :
khyi phag zas la spyod dang khyad med pas :
rang lus a nu yo ga'i bskyed rim las :
ma g.yos bzhin du zas la spyod gyur na :
dkon mchog glud dang dge 'dun dkor la sogs :
log pa'i zas kyi 'jigs pa kun las bral :
rang lus tshogs kyi 'khor lo 'di ltar bskor :
sa ma ya :rgya rgya rgya :
rang nyid bde gshegs 'dus par gsal bzhin du :
ya rkan rigs lnga ma rkan gshegs ma lnga :
lag g.yas dpa' bo lag g.yon dpa' mo lnga :
zas skom lag pa g.yas pas bkab pa yis :
snyoms 'jug tshul bsam sbyor mtshams byang sems bab :
'bru gsum byin brlabs bde stong bdud rtsir gyur :
lag gnyis sbyar bas tshim zhing mnyes par bsam :
mgrin pa'i pad+mar bla ma yab yum tshogs :
chos 'khor dbus su yi dam lha tshogs dang :
lte bar gru gsum dam can srung ma'i tshogs :
tshigs chen rnams su khro chen 'bar ba dang :
mdor na rtsa khams zhi khro'i dkyil 'khor las :
gnas gyur lag g.yas 'dod yon lha mo lngas :
zag med bdud rtsi'i mchod pa phul bar bsam :
'gul bskyod g.yo ba gnyis med sbyor ba ste :
ye nas rang gsal gdod nas dag pa la :
glo bur rkyen gyis spyod pa ma yin par :
rang byung rang gsal lhun grub chen po 'o :
bya byed tshogs kyi rol pas kun grol shog :
gter rgya :
sbas rgya :
zab rgya :
gtad rgya :
!
gung gi dus su kha zas kyi bya ba la bab pa'i tshe /
bza' btung gi dngos po rnams mdun du bdar la /
lag g.yas kyis steng nas bkab pa'i tshul dang bcas /
rang nyid bde gshegs 'dus par sogs nas /
mchod pa phul bar gyur :
zhes dang /
oM AHhU~M mang du brjod /
lag gnyis pad skor gyi mthar thal mo sbyar la /
hoH
zhes brjod cing kha zas blangs te /
bdag lus   kun mkhyen klong chen pa'i bla ma yang tig gi tshogs mchod las so /phung khams skye mched ni //
gdan gsum tshang ba'i ngo bo ste //
dam pa rigs brgya'i dkyil 'khor la //
'gul bskyod thams cad bde ba che //
rdo rje'i dam tshig bla na med //
byang chub sems kyi sprin chen por //
gnyis med mnyam pa'i ngang du rol //
rnal 'byor lam gyi tshogs rdzogs nas //
zas kyi sgrib par mi 'gyur bar //
gtan pa med pa'i sbyin bdag kyang //
theg chen 'bras bur spyod par shog
/ces brjod cing kha zas bdud rtsi'i rang bzhin 'dod yon rgya mtsho'i sprin phung 'phro bas /
rang gi phung khams skye mched gdan gsum tshang ba'i dkyil 'khor du gsal ba mchod pa'i tshul gyis tha mal gyi snang zhen spangs te tshims par longs spyad pa'i mthar /
gdan gsum tshang ba'i dkyil 'khor du //
tshogs kyi 'khor lo bskor pa yis //
bdag gzhan 'gro ba ma lus pa //
dkyil 'khor gcig tu 'grub par shog
/ces smon lam gdab bo //
nang gi tshogs kyi mchod pa ji ltar bya ba'i rim pa mdor bsdus pa'o //
mang+ga laM///
/
