\u0f01\u0f83:
yang zab rtsa gsum kun 'dus las :
khro bo sme ba brtsegs pa'i sgrub thabs dam grib kun sel bzhugs so :
rtsa ba gsum la phyag 'tshal lo :
rnal 'byor dam grib nyams pa dang :
nad gdon bar chad kun sel phyir :
khro chen sme brtsegs sgrub 'dod na :
skyabs sems tshad med rnam bzhi bsgom :
mchod rdzas byin rlabs sngon song nas :
bdag nyid dam tshig bskyed pa ni :
hU~M:
snang srid chos kun stong pa chen po'i ngang :
ye shes rig rtsal pad+ma nyi ma'i steng :
hU~M yig mthing nag 'od kyi 'phro 'du las :
rtsa gsum rgyal ba'i byin rlabs nus stobs kun :
tshur 'dus yongs gyur skad cig dran rdzogs su :
khro bo'i rgyal po stobs chen sme ba brtsegs :
zhal gcig phyag gnyis mi zad khro bo'i nyams :
dur khrod chas rdzogs sdigs mdzub thugs kar bsnol :
gar dgu'i rol pas ye shes me phung dbus :
zhabs gnyis dor stabs pad nyi dregs pa brdzis :
gnas gsum yi ge'i 'od kyi lcags kyu yis :
zhi khro rab 'byams spyan drangs dbyer med bsam :
ye shes sems dpa' spyan 'dren ni :
hU~M:
dpal chen khro rgyal yab yum thugs kyi sras :
'bar ba'i sku can stobs chen sme ba brtsegs :
rnal 'byor dad pa'i gdung bas spyan 'dren na :
nyams grib bar chad sbyong phyir gshegs su gsol :
badzra sa ma ya dzaHdza :
bzhugs gsol phyag 'tshal mchod bstod ni :
hU~M:
dam tshig ye shes dbyer med dgyes par bzhugs :
sgo gsum gus pa'i brda yis dad phyag 'tshal :
dngos 'byor yid sprul phyi nang gsang mchod sprin :
'bul lo bzhes nas byin rlabs dngos grub stsol :
oM badzra ar+g+haM sogs nas shab+da sarba pany+tsa a mr-ita rak+ta ba liM ta pU dza ho :
hU~M:
mthing nag sku ni dus mtha'i me ltar 'bar :
rngam pa'i nga ros bgegs tshogs thal bar brlag :
ye shes rol pa'i mthu rtsal rmad byung ba :
stobs chen khro bo'i rgyal la phyag 'tshal bstod :
de nas dzapa? dgongs gsal ba ni :
thugs kar pha lam rdo rje'i lter :
nyi steng hU~M mthar sngags phreng 'khor :
bzlas pas ye shes me 'od 'phros :
nad gdon sdig sgrib bag chags dang :
nyams grib mi gtsang kun bsregs bsam :
oM is tsa Ta ya tor ya tor ya swA hA:
u Ta mi Ta ya tor ya tor ya swA hA:
mon Ta kro ta ya tor ya tor ya swA hA:
a ka kro ta ya tor ya tor ya swA hA:
a b+hu kro ta ya tor ya tor ya swA hA:
u Ta sha Ta ya tor ya tor ya swA hA:
e ling e Ta ya tor ya tor ya swA hA:
la mon Ta ya tor ya tor ya swA hA:
as ni pis ni Ta ya tor ya tor ya swA hA:
oM b+hur kur ma hA pra ma NA ya b+hur tsi b+hur ki bi mA na se u tsuSh+ma kro ta rA dza tor ya tor ya swA hA:
smra ba bcad de 'bum tsho bzla :
nus pa khro rgyal nyid dang mnyam :
thun mthar mchod bstod nongs pa bshags :
rtag chad mtha' bsal bsngo smon dang :
bkra shis brjod cing spyod lam bya :
sa ma ya :
las tshogs bum pa bsgrub 'dod na :
rin chen bum pa bcud ldan ni :
chas su bzhug cing mchod gtor bsham :
sngags kyis bsang zhing stong par sbyang :
stong pa'i ngang las pad zla'i gdan gyi steng :
b+h+rU~M las byung ba'i rin chen bum pa bzang :
'dod khams lto ldir gzugs khams mgrin pa phra :
gzugs med kha g.yel dpag bsam yal 'dab rgyas :
nang bcud yan lag brgyad ldan bdud rtsi'i dbus :
ye shes rig rtsal pad+ma nyi ma'i steng :
zhes sogs bdag bskyed ji bzhin bya :
bzlas pas thugs dam bskul ba ni :
rang gi thugs nas sngags phreng rab 'bar ba :
'od kyi lam brgyud bum pa'i nang du zhugs :
bum nang lha yi sku dang sngags phreng las :
bdud rtsi'i rgyun babs bum chur gnyis med thim :
slar yang 'od 'phros rtsa gsum zhi khro yi :
thugs rje byin rlabs nus rtsal thams cad bsdus :
bcud la thim pas khro bo'i rang bzhin gyi :
dag byed ye shes rgya mtshor 'khyil bar bsam :
rig pa khri'am stong du bzla :
thun mthar mchod bstod 'od du zhu :
bum chu'i rang gzhan don bya 'o :
sa ma ya :
las tshogs khrus kyi cho ga ni :
bsgrub bya mdun du 'khod pa la :
bgegs sbyang bum pa'i chu yis bkru :
hU~M:
bum pa bzang po che ba'i mchog :
phyi ni bum pa'i rang bzhin la :
nang ni ye shes bdud rtsi'i chu :
sme ba brtsegs pa'i nus stobs rdzogs :
deng 'dir khyod la khrus bgyis pas :
'dod chags zhe sdang gti mug sogs :
nyon mongs dri ma dag gyur cig :
'khor gsum rnam par rtog pa yi :
shes bya'i dri ma dag gyur cig :
bsam gtan bde la chags pa yi :
snyoms 'jug dri ma dag gyur cig :
sgo gsum nyes par spyod pa yi :
sdig pa'i dri ma dag gyur cig :
khyad par rdo rje theg pa yi :
dam tshig nyams chag dag gyur cig :
gnas grogs zas dang spyod lam sogs :
nyams pa'i dri ma dag gyur cig :
rlung mkhris bad kan 'dus pa sogs :
nad rigs thams cad dag gyur cig :
pho gdon mo gdon klu gdon sogs :
gdon rigs thams cad dag gyur cig :
bi nA ya ka la sogs pa :
bgegs kyi 'tshe ba dag gyur cig :
dme yug mdze dang bang nal sogs :
grib dang mi gtsang dag gyur cig :
phyi bkrus dung las dkar gyur cig :
nang bkrus mchong las dmar gyur cig :
bar bkrus shel las gsal gyur cig :
oM is tsa Ta sogs sngags dang ni :
oM e ho shud+d+he shud+d+he :
laM ho shud+d+he shud+d+he :
baM ho shud+d+he shud+d+he :
raM ho shud+d+he shud+d+he :
yaM ho shud+d+he shud+d+he :
a a swA hA:
zhes 'byung lnga'i grib sel sngags kyi mthar :
sarba karma A ba ra Na shAn+tiM ku ru swA hA:
sarba pA paM shAn+tiM ku ru swA hA:
sarba ro ga shAn+tiM\u0f8e
sarba big+h+nAn shAn+tiM\u0f8e
sarba ma la shAn+tiM ku ru swA hA:
de nas rten 'brel rdzas kyis byab :
sngags mthar a pa na ya gdags :
rdo rjes gnas bdun reg pas bsrung :
badzra rak+Sha'i sngags sham spel :
sangs rgyas bsod nams mthu dag dang :
lha rnams kun gyi bsam pa yis :
khyed kyi 'dod don gang yin pa :
don de de ring 'grub gyur cig :
rkang gnyis khyed cag bde legs shog :
rkang bzhi khyed cag bde legs shog :
khyed cag lam 'gro bde legs shog :
phyir 'ong dag kyang bde legs shog :
nyin mo bde legs mtshan bde legs :
nyi ma'i gung yang bde legs shing :
nyin mtshan rtag tu bde legs shog :
khyed la sdig par ma gyur cig :
ces sogs bkra shis ci rigs brjod :
rgyas par grib mdos glud gtor sogs :
gzhung gzhan dag dang sbyar du rung :
sa ma ya :
las tshogs me yi cho ga ni :
zhi ba'i thab la bud shing brtsigs :
me sbar lha bskyed mchod bstod bya :
til la sdig sgrib mi gtsang bstim :
bdud rtsir bsgyur la zhal du 'bul :
sngags mthar las kyi spel tshig ni :
sarba karma A ba ra Na sarba pA paM ma la da ha na b+hasmiM ku ru swA hA:
brgya rtsa la sogs ci rigs phul :
mthar ni mchod bstod nongs pa bshags :
ye shes gshegs shing dam tshig pa :
'bar ba'i rnam pas nad gdon grib :
sdig sgrib lhag med bsregs par bsam :
bsgrub byas me la lan bdun 'gong :
thal ba chu bo'i gzhung du bskyal :
sa ma ya :
rig pa gtad pa'i dbang bskur ni :
bdag mdun nus ldan bsgrub byas la :
slob mas maN+Dal gsol ba gdab :
rgyud sbyangs lha bskyed ye shes dbab :
de nas bum pa spyi bor bzhag :
hU~M:
bum pa bzang po che ba'i mchog :
phyi ni bum pa'i rang bzhin la :
nang ni ye shes bdud rtsi'i chu :
stobs chen rdo rje khro bo'i rgyal :
sme brtsegs sku dang gnyis su med :
skal ldan bu la dbang bskur bas :
lus kyi nad gdon sdig sgrib dang :
grib dang mi gtsang kun dag nas :
rdo rje'i sku ru 'grub par shog :
sngags mthar :
kA ya a b+hi Shiny+tsa hU~M:
bum pa'i chu yis khrus kyang bya :
de nas bum pa mgrin par bzhag :
gong ltar 'don pa bsgyur byas la :   gsung dang ngag gi
/gsung du /
wA ka ces so //
bum chu ngag tu sbyin par bya :
sngags kyi bzlas pa'i lung yang sbyin :
slar yang bum pa snying gar bzhag :
'don pa bsgyur zhing bum chu 'thor :   thugs dang yid kyi /
thugs su /
tsit+ta sogs bsgyur ro //
shis brjod la sogs rjes kyi rim :
dbang bskur spyi ltar byas pas 'grub :
sa ma ya :
ma 'ongs nad gdon bgegs rigs dang :
khyad par dam grib mi gtsang bas :
rnal 'byor kun la 'tshe ba'i tshe :
gdams pa 'dis kyang don chen 'grub :
pad+ma thod phreng khyad chos te :
snying gi bu la gtad do rgya :
sa ma ya :
rgya rgya rgya :
kha thaM:
gu h+ya :
zhes pa'ang rig 'dzin ngag dbang rdo rjes mkha' 'gro'i brda bsgyur las ji ltar byung ba bzhin nub dgon bsam gtan bde chen dga' tshal du gtan la phab ste skyabs mgon thams cad mkhyen pa phrin las zhabs kyi sku'i rim gror dmigs te phul ba dge
/mang+ga laM//
!
'di'i brgyud pa ni /
khro rgyal sme brtsegs /
mkha' 'gro ma seng ge'i gdong can /
o rgyan pad+ma /
ye shes mtsho rgyal /
e ni ring nub dgon pa mkhas grub ngag dbang rdo rje /
sbyor ra thams cad mkhyen pa phrin las lhun grub /
chos dbyings bde chen 'tsho mo /
'jam dbyangs mkhyen brtse'i dbang po /
des so ///
/
