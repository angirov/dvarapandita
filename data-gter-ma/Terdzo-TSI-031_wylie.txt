@#//
klong gsal rdor snying gi khro bo dang mkha' 'gro sme brtsegs gnyis kyi sgrub rjes bzhugs yod /
klong gsal rdo rje'i snying po las :
khro bo sme ba brtsegs pa'i sgrub pa bzhugs :
rdo rje'i snying po las :
khro bo sme ba brtsegs pa'i sgrub pa ni :
ye shes lha la phyag 'tshal lo :[ \u0f88\u0f88\u0f88\u0f88 ]ma 'ongs 'gro rnams 'dun stabs nyes pa'i grib :
dam nyams zas gos gnas rdzas ro bag sogs :
grib kyi nyes pas sgo gsum nyams gyur na :
khro rgyal sme ba brtsegs pa'i gdams pa bstan :
sa ma ya :
dkyil 'khor pad+mas mtshan pa nyi ma'i steng :
lha 'am phyag mtshan snying po mtshon byed bcas :
gtor ma gru gsum dmar nag me 'bar ba :
phyi nang mchod pa'i tshogs kyis bskor ba bsham :
hU~M:
pad nyi'i steng du skad cig dran rdzogs kyis :
khro bo'i rgyal po sme ba brtsegs pa ni :
mthing dkar dmar ba'i zhal gsum phyag drug pa :
zhal gdangs ljags 'dril mche gtsigs khro gnyer bsdus :
zhal rer spyan ni gsum gsum rab tu gdangs :
sma ra smin ma dmar ser me ltar 'bar :
dbu skra ral pa kham ser gyen du brdzes :
rdo rje rgya gram rtse lnga lcags kyu g.yas :
rdo rje'i dbyug pa zhags pa sdigs mdzub g.yon :
phyogs bcur phyar zhing rang 'dra'i tshwa tshwa 'phro :
rab khros zhabs gnyis nyi ma'i steng du bgrad :
sku las me 'bar gsung las sngags sgra sgrog :
thugs stobs nyams grib thul pa'i skur gyur to :
bzlas pa ni :
A+o~M b+hur kuM ma hA prA Na ye :
b+hur tsi b+hurki bi ma le :
u tsuSh+ma kro d+ha hU~M phaT:
A+o~M b+hur kuM ri li sha :
thar sha hur shi bi ma le u tsuSh+ma kro d+ha hU~M hU~M phaT phaT swA hA:
thugs kar nyi steng hU~M yig las :
ye shes me yi tshwa tshwa 'phros :
bskor zhing 'khor ba'i rig mdangs kyis :
nyams grib thul ba'i ngo bor gyur :
rig dang rig mdangs mdun bum bskyed :
spyan 'dren pa ni :
hU~M:
khro rgyal yongs kyi stobs 'dus ni :
ye shes rtsal gyi zer mnga' ba'i :
rab khros sme brtsegs 'khor dang bcas :
'gro ba'i don du spyan 'dren no :
badzra sa ma ya dza dza :
bzhugs su gsol ba ni :
hU~M:
rab khros khro rgyal thugs rje can :
'gro ba'i don du byon pa legs :
bdag sogs byin gyis brlab pa'i phyir :
dkyil 'khor gsum dang dbyer med bzhugs :
sa ma ya tiSh+Tha lhan :
phyag 'tshal ba ni :
hU~M:
bdag sogs mgon dang bskyab phyir du :
thugs rjes skyong bar rab bskul phyir :
sgo gsum dad pas phyag 'tshal lo :
'gro ba'i sgrib pa sbyang du gsol :
na mo pu ru sha ya ho :
mchod 'bul ni :
hU~M:
ye shes lha la gtsang sme'i rtog bral yang :
bdag sogs bsod nams ye shes mchog thob phyir :
sna tshogs mchod pa khro rgyal dgyes phyir 'bul :
'gro kun tshogs gnyis myur rdzogs sangs rgyas shog :
A+o~M badzra ar+g+haM sogs nas shab+da :
rU pa :
shab+da :
gan+d+he :
ra sa :
spar+she :
ma hA pany+tsa a mr-ita rak+ta ba liM ta khA hi :
bstod pa ni :
hU~M:
zhi bas gdul dka' drag po'i phrin las bdag :
mthu stobs rngams pas 'gro ba'i nad sel ba'i :
drag po khros pa'i rgyal po sme ba brtsegs :
dpal mgon thugs rje can la phyag 'tshal bstod :
ces sngags bzla :[ \u0f01\u0f83]:
rjes su 'jug pa rjes gnang ni :[ \u0f88\u0f88\u0f88\u0f88\u0f88\u0f88 ]khrus dang maN+Dal gsol ba 'debs :
khrus bya ba ni bum pa thogs la :
hU~M:
rin chen bum pa'i gzhal yas na :
sme ba brtsegs pa'i thugs rje'i chus :
skal ldan khyod la khrus bgyis pas :
nyams grib mi gtsang dag gyur cig :
rtsa sngags :
sarba shAn+tiM ku ru ye swA hA:
maN+Dal gsol ba 'debs pa ni :
e ma 'dren pa bka' drin can :
bdag sogs ma rig bag chags mthus :
nyams grib skyon gyis gos gyur na :
sel ba'i gdams pa bstsal du gsol :
zhus pas slob dpon gyis :
ho :
ma rig rgyu las rkyen bskyed de :
thar pa'i lam bzang sgrib nus na :
zhi mdzad khro rgyal sme ba brtsegs :
mchog gi gdams pa 'di zungs shig :
ces gnang ba sbyin te :
bum pa thogs la :
hU~M:
bum pa'i zhing na lha yi bcud :
nus pa ye shes bdud rtsi 'dis :
skal ldan lus kyi dri dag nas :
khro rgyal sku ru 'grub par shog :
rtsa sngags :
kA ya a b+hi Shiny+tsa A+o~M:
bzlas lung sbyin la :
hU~M:
slob dpon sme ba brtsegs pa yi :
snying po'i rang mdangs yig 'bru'i skur :
slob ma sme ba brtsegs la thim :
gsung nus grib sel sngags la dbang :
rtsa sngags :
wA ka a b+hi Shiny+tsa A:
rdo rje rgya gram thugs kar bzhag la :
hU~M:
khro rgyal sme ba brtsegs pa yi :
drag po'i phrin las rang mdangs kyis :
skal ldan yid la dbang bskur ro :
yid sgrib dag nas thugs dbang rdzogs :
rtsa sngags :
tsit+ta a b+hi Shiny+tsa hU~M:
sku gtad la :
hU~M:
khro rgyal sme ba brtsegs pa'i sku :
yon tan yongs su rdzogs pa yis :
'gro ba sdug bsngal las grol ba'i :
don dbang yongs rdzogs thob par shog :
rtsa sngags :
sarba gu Na a b+hi Shiny+tsa hrI:
phyag mtshan sna tshogs gtad la :
hU~M:
rdo rje rgya gram las bzhi sgrub :
rdo rje rtse lnga thugs rig 'bar :
rdo rje thugs rje'i lcags kyus 'dzin :
thugs rjes drangs la rdo rje dbyug :
brtse ba'i rdo rje'i zhags pa dang :
gang la gang 'dul rtsal rdzogs kyi :
phrin las lhun gyis grub par shog :
rtsa sngags :
shAn+tiM puSh+TiM wa shaM mA ra ya a b+hi Shiny+tsa hU~M:
maN+Dal bsrung yul dam tshig dang :
rjes kyi bya ba tshul ji bzhin :
rgyun gyi lam khyer bskyed bzlas rnams :
'gro la sems bskyed dang blang byos :
sa ma ya :
rgya rgya rgya :
zhes khol ri gsang sngags sgrub khang rtser klong gsal snying pos zhal bshus pa'i yi ge pa ni stobs chen no ///
/[ \u0f01\u0f83]:
klong gsal rdo rje'i snying po las :
mkha' 'gro sme brtsegs kyi sgrub pa bzhugs so :
klong gsal rdo rje'i snying po las :
yan lag gi sgrub pa ni :
gang zhig lus la grib kyis phog gyur na :
lus rgud ngag dig sems kyi rang rtsal nyams :
tshe 'dir mi rung sna dgu thog tu bab :
phyi ma thar pa'i lam yang sgrib nus na :
de phyir mkha' 'gro sme ba brtsegs pa bsgrub :
sgrub pa'i rten du bum pa mtshan ldan nang :
gla rtsi chu dag dbang lag gu gul dang :
gzhan yang bum rdzas spyi dang mthun par blugs :
phyi 'khor mchod pa'i bye brag 'byor tshad bsham :
b+h+rU~M las gzhal yas mtshan nyid rdzogs pa'i dbus :
stong pa'i ngang las rang sems hU~M mthing las :
me 'bar dngos 'dzin mtshan ma'i nyams grib bsregs :
tshur 'dus rang nyid mkha' 'gro sme brtsegs ni :
sku mdog mthing ga zhal gcig phyag gnyis ma :
phyag g.yas chos 'byung dmar po nam mkhar gdengs :
g.yon pas khrus bum mthing ga thugs kar 'dzin :
zhabs gnyis g.yas brkyang g.yon bskum rol pas 'gying :
thugs kar nyi ma'i gdan la hU~M yig mthar :
rtsa ba'i gsang sngags snying po 'di yis bskor :
A+o~M g+har khaM tsir khaM b+hi mA na se u tsus mo kro tI hU~M hU~M phaT phaT swA hA:
mdun bskyed bum pa'i dbus su gong bzhin gyi :
tha mar 'byung ba'i lha mo rnam lnga yi :
phyag na bdud rtsi'i khrus bum bsnams par bsgom :
hU~M:
phyogs dus zhing gi sangs rgyas byang sems kyi :
thugs rje'i zer mdangs khro mo'i skur gyur nas :
dam tshig sems dpa' 'di la gnyis med du :
thim nas 'gro ba'i nyams grib bsal du gsol :
badzra sa ma ya dza dza :
a ti pU ho :
pra ti dza ho :
ar+g+haM sogs 
pU dza ho brjod :
hU~M:
dus gsum rgyal ba kun gyi phrin las bdag :
'gro ba'i nyams grib ma lus zhi mdzad pa'i :
mkha' 'gro'i rgyal mo sme ba brtsegs ma zhes :
lha mchog thugs rje can la phyag 'tshal bstod :
khyod kyi 'khor tshogs 'byung ba'i lha mo lnga :
dag byed khrus kyi bum pa phyag na bsnams :
nyams grib mi gtsang dri ma 'khrud par mdzad :
dkyil 'khor rdzogs pa'i dpal la phyag 'tshal bstod :
bsnyen pa ni :
A+o~M g+har khaM tsir khaM b+hi mA na se u tsus mo kro tI hU~M hU~M phaT phaT swA hA:
lha sngags sham bu :
A+o~M AHhU~M:
e baM laM raM yaM ha ri ni sa ra tsa hri ya :
e ho shud+d+he shud+d+he :
baM ho shud+d+he shud+d+he :
laM ho shud+d+he shud+d+he :
raM ho shud+d+he shud+d+he :
yaM ho shud+d+he shud+d+he :
e baM laM raM yaM shud+d+he shud+d+he bi ma le bi mA na se a a a :
gang zhig bdag sogs rnam g.yeng dbang song na :
dkyil 'khor lha tshogs mchod bstod bzlas pa dang :
sngags dang ting 'dzin ma tshang yal ba sogs :
dkyil 'khor lha tshogs rnams la mthol zhing bshags :
dkyil 'khor lha tshogs thugs dang 'gal gyur na :
bzod par bzhes la tshangs pa'i dngos grub stsol :
sa ma ya :
ma mo gza' dang rdo rje legs pas srungs shig :
sa ma ya :
zhes snying gi grogs po pad+ma mkha' spyod kyis bskul ba la brten nas bdag nyid klong gsal snying pos dag par phab pa'o ///
/[ \u0f01\u0f83]:
klong gsal rdo rje'i snying po las :
mkha' 'gro sme brtsegs kyi rjes gnang bzhugs so :
klong gsal rdo rje'i snying po las :
mkha' 'gro sme brtsegs kyi rjes gnang ni :
dkyil 'khor bum pa me long rma bya'i mdongs :
bsnyen pa dang cho ga'i bya ba rdzogs par byas nas :
slob mar rjes su gnang ba'i bya ba ni :
maN+Dal phul la gsol ba 'debs pa ni :
kye :
bla ma gsang bdag rdo rje 'dzin :
bdag cag ma rig grib khru phyir :
mkha' 'gro sme ba brtsegs ma yi :
rjes su gnang ba bstsal du gsol :
ye shes dbab nas dam tshig brtan par bya :
tiSh+Tha badzra hU~M:
bum pa gtad la :
hU~M:
rin chen mdzes pa'i bkra shis bum pa na :
mkha' 'gro'i rgyal mo sme ba brtsegs ma bzhugs :
skal ldan skyes bu khyod la dbang bskur bas :
sme ba brtsegs ma'i sku yi dbang thob shog :
rtsa sngags :
kA ya a b+hi Shiny+tsa oM:
slob dpon yang tha mal pa ma lags par mkha' 'gro'i rgyal mo sme ba brtsegs mar gsal :
khyod rang yang sme brtsegs su sgoms shig :
slob dpon gyi thugs kar hU~M yig mthing nag la sngags kyi phreng bas bskor ba'i 'od zer slob dpon gyi zhal nas thon :
khyod rang rnams kyi zhal du zhugs thugs ka'i sngags phreng la thim pa'i mos pa gyis :
bzlas lung sbyin :
rtsa sngags sham bu bcas rjes zlos kyi smon lam sogs brtan par byed :
hU~M:
'gyur med rig pa'i rdo rje 'di :
ye shes me yi zer dang bcas :
skal ldan khyod la dbang bskur bas :
khro rgyal thugs kyi dbang thob shog :
rtsa sngags :
tsit+ta a b+hi Shiny+tsa hU~M:
hU~M:
khro rgyal thugs las rang byung ba'i :
sreg byed me dang bkru byed chu :
skal ldan khyod la dbang bskur bas :
nyams grib mi gtsang dag gyur cig :
maN+Dal phul la :
deng nas brtsam ste bdag bran du :
khyod la bdag nyid 'bul lags na :
khyod kyis slob mar gzung ba dang :
cha yis kyang ni spyad du gsol :
gtso bos ji ltar bka' bstsal pa :
de dag thams cad bdag gis bgyi :
sogs dang bkra shis bya'o :
ma mo gza' dang rdo rje legs pas srungs shig :
sa ma ya :
zhes grogs kyi mchog gyur pad+ma mkha' spyod kyis bskul ba'i ngor bdag gter ston klong gsal snying pos dag par phab pa'o ///
/
