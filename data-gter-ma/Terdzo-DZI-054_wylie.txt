@#:
'jam dpal gyi sgos sgrub bzhugs so :

nyang gter drag dmar /
bla ma drag po'i lha tshogs rnams la phyag 'tshal lo :
bla ma drag po'i rnal 'byor pas :
shes rab blo gros 'phel ba'i phyir :
'jam dpal sgos sgrub bya 'dod na :
dben par phyi nang mtshams kyang bcad :
tshogs gtor mchod pa sna tshogs bsham :
mdun du mtshan ldan thod pa'i nang :
yung ba dbang lag gla rtsi dang :
spang rgyan rgya skyegs ka ra rnams :
ril bu byas te rab gnas bya :
skad cig rang nyid 'jam dpal sku :
zhal gcig phyag gnyis gser gyi mdog :
phyag g.yas ral gri g.yon pusti :
rin chen rgyan 'chang mdzes tshul can :
thugs kar muM la sngags kyis bskor :
'od zer spro bsdus bde gshegs mchod :
sku gsung thugs kyi bcud bsdus bsam :
oM muM wA gi shwa ri pra dz+nyA d+hA tu hrIHswA hA:
nyin khri mtshan khri zhag bdun bzlas :
ril bu bra ba'i ril ma tsam :
zla gsum zhag rer re re zos :
za dus sngags ni brgya rtsa bzla :
de yis shes rab phyogs med 'char :
mkhas pa paN+Di ta ru 'gyur :
ma bslab chos rnams kun la mkhas :
las can rnams kyis nyams su longs :
bstod pa 'di yis rgyun du bstod :
oM:
sku yi sprul pa 'phags pa 'jam dpal ni :
gser mdog phyag gnyis ral gri pusti bsnams :
zhi tshul dgu ldan rin chen rgyan gyis spras :
'phags pa 'jam dpal sku la phyag 'tshal bstod :
shes rab blo gros 'phel ba'i dngos grub stsol :
ces bya'o :
sa ma ya :
rgya rgya rgya :
mnga' bdag nyang rin po che'i zab gter gu ru drag po'i cha lag go //
/
