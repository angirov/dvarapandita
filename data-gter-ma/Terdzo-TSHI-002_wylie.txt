nyes pa kun sel bzhugs so :
ma hA gu ru sarba sid+d+hi hU~M:
rnal 'byor gang zhig lam du 'jug pa dang :
gnas btsal ba dang sa gzung ro 'don dang :
shid byed rab gnas la sogs dus rnams su :
dus rtsis 'khrul dang nor bas bar chad rkyen :
nad dang sdug bsngal mkhon gcugs dgra gdon gdung :
de dus gdams pa 'di dang ldan gyur na :
phyogs ngan bdud gcod gsang skeg ru 'dzing dang :
mdun phung gang la'ang nyam nga mi dgos shing :
rten bzhengs pho brang 'debs dang sa sgo slong :
ro dang bag ma'i lam sogs nor 'khrul sel :
bu nor chos dang bkra shis rgyud rigs 'phel :
sa ma ya :
rgya rgya rgya :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rgyal ba shAkya thub pa la phyag 'tshal lo :
na mo rat+na tra yA ya :
oM ye d+harmA he tu pra b+ha bAHhe tun+te ShAn+ta thA ga to h+ya wa data?:
te ShAny+tsa yo ni ro d+ha e waM bA dI ma hA shra ma NaHye swA hA:
oM a ka ni ni ka ni a byi la maN+Da la ma d+ha le swA hA:
de ltar thub pa'i zhal gyis phyogs bcu ru :
ma 'gags gsal ba'i sku las 'phros pa'i 'od :
sa 'og sa steng sa bla'i phyogs mtshams bcur :
'phros pas snang srid 'khor lor bskor ba las :
'od zer 'dod pa'i don rnams 'grub byed pa'i :
sangs rgyas sku gsung thugs su gsal ba yis :
snang srid mnyes byed phyag rgya bcas byas la :
skyon sbyangs yon tan ma lus spel bar bsam :
thal sbyar phyogs mtshams kun tu g.yas skor dang :
g.yon du bskor ba bcu gnyis tshul du bya :
byi ba glang stag yos 'brug sbrul dang rta :
lug sprel bya khyi phag gi lo zla dus :
thams cad byang chub chen por dag gyur cig :
mang+ga laM:
de ltar brjod pas phyogs dus kun las grol :
legs pa kun 'grub thams cad sems kyi gzugs :
rnam par rtog pa thams cad don du 'gyur :
dus kyi mtha' ma lo zla dus kyi rtsis :
go nor chad lhag rtsod pa rgyas dus su :
'di yis dus gsum dus med bde gshegs ster :
nga yi rjes 'jug snying rje can gcig dang :
'phrad nas 'gro ba'i dpal du 'gyur bar shog :
phyogs dang dus tshod ngan pa sel byed 'di :
lha sras bu 'bangs don du gter du sbas :
ma mgon sde brgyad bka' 'di bsrung bar mdzod :
sa ma ya :
rgya rgya rgya :
mang+ga laM//
dge'o ///
/    phreng po gter chen shes rab 'od zer gter ma'o //
