rdzogs chen ma rgyud mkha' 'gro gsang ba lam khyer las :
gsang dbang gi lag len bzhugs so :
na mo gu ru de ba DA ki nI:
rdzogs pa chen po ma rgyud mkha' 'gro gsang ba lam khyer gyi gsang dbang bskur ba ni :
sngon 'gro'i gdams pa nyams su len pa ni :
'od gsal ma'i ngo sprod dang :
bar do'i ngo sprod mthar thug pa byas la :
slob ma rnams la khrus dang bgegs bskrad bya :
me gcod dang sngon 'gro rnams byed :
de nas rta phag gsang ba yab yum gyi bskyed rim rnams bsgom du bcug :
de nas rdo rje slob dpon gyis :
dkyil 'khor gyi steng du yab yum dbyer med lnga'i dmigs pa phog la :
de nas rdo rje slob dpon la las kyi yum gcig byas la :
de nas dngos gzhi dbang bskur ba ni :
dmigs pa'i rten gyi tsaka li phyag tu bsnams nas tshig 'di skad do :
hU~M:
nga ni snang ba yab yin te :
khyod ni stong pa yum yin no :
snang stong dbyer med dbang bskur bas :
gti mug rang sar dag nas ni :
lhun grub zhing khams mthong ba dang :
sku yi rig 'dzin thob par shog :
bud+d+ha dpa' bo dzaHdza :
nga ni rig pa yab\u0f8e
khyod ni stong pa yum\u0f8e
rig stong dbyer med\u0f8e
zhe sdang rang sar\u0f8e
mngon dga'i zhing khams\u0f8e
chos sku'i rig 'dzin\u0f8e
badzra dpa' bo dza dza :
nga ni bde ba yab\u0f8e
khyod ni stong pa yum\u0f8e
bde stong dbyer med\u0f8e
nga rgyal rang sar\u0f8e
dpal gyi zhing khams\u0f8e
longs sku'i rig 'dzin\u0f8e
rat+na dpa' bo dzaHdza :
nga ni gsal ba yab\u0f8e
khyod ni stong pa yum\u0f8e
gsal stong dbyer med\u0f8e
'dod chags rang sar\u0f8e
bde chen zhing khams\u0f8e
sprul sku'i rig 'dzin\u0f8e
pad+ma dpa' bo dzaHdza :
nga ni grags pa yab\u0f8e
khyod ni stong pa yum\u0f8e
grags stong dbyer med\u0f8e
phrag dog rang sar\u0f8e
las rab zhing khams\u0f8e
ngo bo nyid sku'i rig 'dzin thob par shog :
karma dpa' bo dzaHdza :
gsang ba bum pa'i dbang bskur ba ni :
de ring skal ldan rigs kyi bu khyod la :
sangs rgyas mkha' 'gros byin brlabs pa'i :
sna tshogs bum pa gzhal yas khang :
snang stong dbyer med bdud rtsi bum pa'i dbang bskur bas :
gti mug dri ma dag gyur nas :
chos dbyings ye shes dbang thob shog :
bud+d+ha oM b+h+rU~M:
rdo rje mkha' 'gros byin\u0f8e
zhi ba'i bum pa gzhal yas khang :
rig stong dbyer med bdud rtsi\u0f8e
zhe sdang dri ma\u0f8e
me long ye shes dbang\u0f8e
badzra hU~M b+h+rU~M:
rin chen mkha' 'gros byin\u0f8e
rgyas pa'i bum pa gzhal yas khang :
bde stong dbyer med bdud rtsi\u0f8e
nga rgyal dri ma\u0f8e
mnyam nyid ye shes dbang\u0f8e
rat+na trAM b+h+rU~M:
pad+ma mkha' 'gros byin\u0f8e
dbang gi bum pa gzhal yas khang :
gsal stong dbyer med bdud rtsi\u0f8e
'dod chags dri ma\u0f8e
sor rtog ye shes dbang thob shog :
pad+ma hrIHb+h+rU~M:
las kyi mkha' 'gros byin\u0f8e
drag po'i bum pa gzhal yas khang :
grags stong dbyer med bdud rtsi\u0f8e
phrag dog dri ma\u0f8e
bya grub ye shes dbang thob shog :
karma AHb+h+rU~M:
gsang ba shog dril gyi dbang bskur ba ni :
hU~M:
zhe sdang rdo rje'i shog dril dbang bskur bas :
zhe sdang lam du longs nas ni :
dmyal ba'i 'khrul snang dag pa dang :
rtse gcig rig 'dzin thob par shog :
badzra DA ki nI hU~M:
'dod chags rdo rje'i shog dril\u0f8e
'dod chags lam du\u0f8e
yi dwags 'khrul snang\u0f8e
bde gsal rig 'dzin thob\u0f8e
pad+ma DA ki nI hrI:
gti mug rdo rje'i shog dril\u0f8e
gti mug lam du\u0f8e
dud 'gro'i 'khrul snang\u0f8e
spros bral rig 'dzin thob\u0f8e
bud+d+ha DA ki nI oM:
phrag dog rdo rje'i shog dril\u0f8e
phrag dog lam du\u0f8e
lha min 'khrul snang\u0f8e
ro gcig rig 'dzin thob\u0f8e
karma DA ki nI A:
nga rgyal rdo rje'i shog dril\u0f8e
nga rgyal lam du\u0f8e
lha yi 'khrul snang\u0f8e
'gyur med rig 'dzin thob\u0f8e
rat+na DA ki nI trAM:
me tog dar gyi cod pan 'di :
skal ldan bu la dbang bskur bas :
mkha' 'gro sde lnga'i mtshan gyi dbang thob shog :
rnam rgyal bum pa'i dbang bskur bas :
ye shes lnga ldan thob par shog :
oM hU~M trAM hrIHA:
chos nyid gtor ma'i dbang bskur bas :
sku lnga lhun grub thob par shog :
rtsa ba gsum gyi yang snying 'dren par bya'o :
de nas las gtor 'phang :
me tog skyur :
dkyil 'khor ngo sprod bya :
bkra shis smon lam gyi rgyas btab bo :
sa ma ya :
kha thaM:
las can gcig dang 'phrad par shog :
des kyang 'gro ba 'dren par shog :
bka' rgya :
gtad rgya :
gter rgya :
sbas rgya :
gab rgya :
zab rgya :
sa ma ya :
rgya rgya rgya :
slob dpon ma kun dga' 'bum gyis sgrags yang rdzong shel gyi 'od gsal phug nas gter bton pa'i shog ser yang tsha las zhal bshus pa'o ///
/
