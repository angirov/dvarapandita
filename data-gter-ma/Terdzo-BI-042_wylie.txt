@#//
srung 'khor   them med /gnam lcags rdo rje'i thog chen log 'dren klad 'gems zhes bya ba zab mo dag snang gi skor bzhugs so //
de yang lcags mo sbrul gyi lo la spyi dang bye brag gi dus 'tshubs che ba'i rtags khyad par can byung ste blos ma bzod par /
dpal 'bras mo ljongs kyi kha stod 'jag lung gong mar sman ril gyi sgrub pa btsugs /
rig 'dzin 'ja' tshon pa'i zab gter mang po'i chos zhal phyes /
bod 'bangs rnams la smon lam btab /
de yang sbas yul lte ba'i sgo ma phyed par brten /
slar yang gtsang gi bur mo chos rdzong phung po ri bo che sogs su legs pa'i rten 'brel zab mo bsgrigs kyang /
bod yul spyi dang bye brag gis rgyal ba'i bstan 'dzin rnams la nyen pa dang /
skye 'gro sems can mang por mtha' mi'i bar gcod kyi dbang gis nad mug mtshon gyi bskal pas 'joms pa yang dngos nyams /
bod 'bangs mi dge ba'i ltas nyi zla'i 'od nub /
sa gzhi'i mdangs shor /
yul grong gi zhag skams /
chu bo'i bcud yal /
sman shing gi nus pa zad /
de la sogs pa'i ltas ngan phyi nas g.yo zhing /
nang du shes pa nyog
/dbang po'i sgo rnams mi gsal bar gyur te /
de'i tshe gtsang kha sgar tshe sgrub gnam lcags rdo rje dngos grub kun 'dus kyi sgrub pa la 'bad /
bar gcod rkyen sel gyi gsol 'debs sngon byon gyis lung bstan zhing /
gangs can bstan pa'i bdag po dang zab chos kyi bdag por mnga' gsol ba rnams ra mdar sbran /
rgya bod kyi paN grub thams cad thugs dam gyi rgyud bskul /
gtum drag me gur mtshon cha'i zer dpung gis dgra bgegs tshar bcad /
bod gangs can sogs gdul bya'i zhing khams thams cad du sku'i byin phab /
gsung drag sngags kyi 'brug sgra bsgrags /
nang bar chad bdud kyi dpung las nges par rgyal ba'i ltas ngo mtshar ba byung ste /
lung bstan chos bdag gi skyes bu rnams la bye brag tu zab mo dag snang gi ngos nas mjal zhing gsol ba btab pa ni /
bla ma 'di dag gi sku me dpung dang 'ja' lus rdo rje'i sku gnam lcags dang khro chu khol ma lta bu las grub pa /
mi shigs pa /
brtan pa /
sra ba /
gang la'ang thogs pa med par bsgom /
sprul pa sgyu 'phrul zhon pa rnams ni gang la gang 'dul las byed gshin rje dregs pa sde brgyad sogs chos skyong nus ldan gyi dmag dpung yin pa la /
ngo bo 'don tshig ji lta ba bzhin las sprul pa dregs pa sde brgyad pho nya las byed nam mkha'i 'khor lo khengs pa'i ngag nas stong gsum gang ba'i hU~M sgra 'brug ltar ldir bar bsgom /
log 'dren bgegs dpung gar yod kyi zhing nas phrin las bdud dang 'byung po bar gcod dam sri rgyal 'gong bsen mo rnams phye mar brlag par bsam /
kha tham rgya /
hU~M/
chos dbyings gzhon nu bum sku na //
gdod ma'i rgyal ba kun tu bzang //
zag med 'ja' lus chu zla'i sku
/mdun gyi nam mkha'i gnas su bzhugs /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/dur khrod sprul pa'i gnas brgyad nas //
dga' rab shrI siM ye shes mdo //
stag seng gcer bu skra grol sogs //
'chib nas brtul zhugs spyod pa mdzad //
bdag sogs bu la sogs 'gre'o //
zangs mdog dpal gyi ri bo nas //
rig 'dzin pad+ma thod phreng rtsal //
seng ge 'chib nas stong gsum nyul //
sprul pa rig 'dzin rgya mtshor bcas //
bdag sogs bu la sogs /
rgya nag ri bo rtse lnga nas //
pan chen bi ma mi tra ni /
khyung la 'chib nas gzigs stangs mdzad //
sprul pa paN grub 'bum dang bcas /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/lho phyogs dpal gyi ri bo nas //
bram ze mda' bsnun chen po ni //
yum dang gnyis med mkha' la rol //
sprul pa grub thob brgyad cur bcas //
bdag sogs bu la sogs /
'og min rdo rje'i mkha' klong nas //
lo chen bai ro tsa na ni //
rkang mgyogs srid zhi'i rdzu 'phrul nyul //
sprul pa lo paN 'bum dang bcas //
bdag sogs bu la sogs /
mchims phu dpal gyi ri bo nas //
rig 'dzin rgyal ba mchog dbyangs ni //
rta skad 'tsher zhing rdzu 'phrul ston //
sprul pa rje 'bangs nyer lnga bcas //
bdag sogs bu la sogs /
brag dkar mkha' 'gro'i tshogs khang nas //
bde chen rgyal yum mkhar chen bza'//
dug 'joms rma bya'i steng na 'gying //
sprul pa 'bum phrag mkha' 'gror bcas //
bdag sogs bu la sogs /
o rgyan rdzong gi gnas mchog nas //
klong chen rdo rje gzi brjid rtsal /   kun mkhyen dri med 'od zer /
seng ge la 'chib 'od lnga 'bar //
sprul pa ma tshogs dam can bcas //
bdag sogs bu la sogs /
gnyis med a wa d+hU ti na //
badzra d+harma d+hA tu ni /   karma pa chos dbyings rdo rje /
ye shes dwangs ma'i rlung la 'chib //
sprul pa ma dang DA kir bcas /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol /)
/kun 'dus 'od lnga'i zer klong nas //
gnam lcags me 'bar rig pa 'dzin /   'bri gung rin chen phun tshogs /
dom dred steng na spyod pa skyong //
sprul pa sde brgyad dmag dpung bcas //
bdag sogs bu la sogs /
sngags spyod shAn+ta pu ri nas //
rang grol dpa' bo thod pa rtsal /   gter chen shes rab 'od zer /
nyi zer 'chib nas khams gsum nyul //
sprul pa zhing skyes rigs lngar bcas //
bdag sogs bu la sogs /
'ja' lus 'od sku'i pho brang nas //
sngags 'chang hU~M nag me 'bar ni //
stag la 'chib nas rdzu 'phrul ston //
sprul pa dam can rgya mtshor bcas //
bdag sogs bu la sogs /
kong yul ljon pa'i nags gling nas //
mkhas mchog pad+ma legs grub rtsal /   rtse le sna tshogs rang grol /
'brug la 'chib nas dur khrod nyul //
sprul pa ye shes zang thal bcas //
bdag sogs bu la sogs /
mkha' spyod rig pa'i pho brang nas //
rje btsun 'brug sgra bzang po ni /   rong pa rdzogs chen pa /
glog dmar 'chib nas gar stabs bsgyur //
sprul pa rnal 'byor dam ldan bcas //
bdag sogs bu la sogs /
'bras gshongs sprul pa'i pho brang nas //
lha btsun khrag 'thung /   nam mkha' 'jigs med rtsal /   kong po rdzogs chen pa /
mu stegs bu mo gcer bu bcas //
sprul pa sha za ce spyang 'gyed /[  ]/bdag sogs bu la byin gyis rlobs //
bar chad bdud sde'i 'phrang las sgrol //
dam sri'i 'byung po'i tsha ngar choms //
dus min 'chi ba zlog tu gsol /[ \u0fcb ]/gzhan yang gnas yul dag zhing nas //
rig 'dzin rtsa brgyud bla ma rnams //
gang 'dul cha lugs zhon pa dang //
sprul pa yang sprul bsam mi khyab //
bdag sogs bu la sogs /
kun kyang dur khrod 'jigs pa'i chas /
khrag 'thung khros pa'i rgyan gyis brgyan /
kha T+wAM cang te'u dril bu dang //
dung chen gling bu kyu ru ru //
gzi mdangs 'od du ya la la //
hU~M sgra 'brug stong me re re //
me rlung thog ser sha ra ra //
rngam byed rkan sgra chems se chem //
bdud kyi snying khrag tsha ra ra //
sde brgyad dam sri'i srog la hab //
'khor 'das srid pa'i mtshon cha dang //
phur bu thog dang lcags sgrog mda'//
ri rab nyi zla rgya mtsho sogs //
sku las mtshon cha'i 'od zer 'khyugs //
hU~M dang phaT kyi 'brug sgra sgrog
/mi rtag dus kyi mtha' 'di na //
skyabs med bdud kyis bar gcod cing //
gza' klu rgyal pos srog dbugs 'gam //
kye ma bod khams sdug pa'i dus //
du ru ka yi mtha' dmag 'thibs //
lnga brgya mtha' ma'i 'gro ba rnams /
khyed kyi gdul bya ma yin nam //
sngon gyi thugs rjes yal ma dor //
dus 'dir nyam thag 'gro la gzigs //
gtsug lag skyong ba'i srung ma yang //
dam chos mi skyong bdud du babs //
'di la bka' yi chad pa chod //
bstan pa bsrung bar dam la thogs //
bdag la dbang skur byin gyis rlobs //
bar chad bdud sde'i 'phrang las sgrol //
dam sri 'byung po'i tsha ngar choms //
dus min 'chi ba zlog tu gsol //
mthar /
bla ma'i sku gsung thugs kyi dkyil 'khor chen po mi zad pa rgyan 'khor mtha' yas pa rnams rang gi gnas bzhir thim pas /
rang nyid skad cig gis gsang ba'i bdag por dngos su song bar bsgom /
sgyu 'phrul bla ma'i dkyil 'khor yang //
rang gi sems dang dbyer med gyur //
lus ni lhun grub gzhal yas khang //
ngag ni gzhom med hU~M sgrar dag
/snang srid lha dang lha mor bsgom //
snod bcud dbyer med thig le gcig
/skye ba med pa'i nam mkhar dag
/chos zad blo 'das ngang du a //
hU~M ci mang bzlas pa'i mthar /
lag g.yas su khro bo'i dkyil 'khor /
g.yon du khro mo'i dkyil 'khor dang /
dbus su nyi zla'i bar du yi ge nr-i tri dgra bgegs gang yin gyi kha dog dang mthun pa las 'od 'phros /
tshur 'dus dgra bgegs dngos su bsams la thal mo lan gsum brdabs pas rdul phran du song bar bsam la /
hU~M/
rab 'jigs khro bo khro mo dang //
nyi zla mtshon cha me dpung dkyil //
dgra bgegs bar chad ma rungs bdud //
rnam shes rten dang bral gyur cig
/rdul phran bzhin du brlag gyur cig
/srid gsum skye rgyud chod gyur cig
/ces rnam shes gsang bdag gi thugs kar 'phang /
sha khrag rnams 'od zer gyi tshul du nam mkha' gang ba'i lha tshogs la 'bul ba'i dmigs pa byas la gtor ma'i phyag rgya lan gsum bya /
brgyud gsum rig 'dzin bla mar gsol btab mthus //
nad gdon bgegs zhi tshe ring nyams rtogs rgyas //
dngos grub 'dod dgu'i dpal phun yongs dar nas //
theg mchog a ti'i srog shing brtan gyur cig
/'di yis mi sel bar chad gang yang med //
'tshubs cha che na dus drug tu bya //
skal ldan re gnyis ma gtogs ma spel cig
/bla ma chos srung gi bka' chad yong nges pas gsang dam par gyis shig
/sde brgyad gnod pa srung ba'i mchog
/mnan bsreg 'phang gsum la sogs pa'i //
byad zor phur zor 'di yis zlog
/steng gdon 'og gdon la sogs pa'i //
rgya 'dre 'gong po'i sgrib shing yin //
bstan dang bstan 'dzin skyes bu yi //
brtan bzhugs la yang 'di nyid mchog
/ces khrag 'thung nam mkha' 'jigs med kyi dag snang gi chos sde'o //
shu b+haM///
/
