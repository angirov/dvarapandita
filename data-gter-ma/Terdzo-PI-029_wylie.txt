@#:
thun mong rten 'brel sgrig byed pa'i :
lha rnams mnyes byed bsang yig bzhugs :
gu ru pad+ma sid+d+hi hU~M/
skyabs kun 'dus zhal o rgyan dus gsum mkhyen pa la phyag 'tshal lo //
'dir byang gter rgyags brngan bsang chog ji ltar bya ba'i tshul la /
sbyor ba dngos gzhi mjug dang gsum /
dang po sbyor ba la bca' sgrig dang sngon 'gro'i cho gar 'jug tshul gnyis las /
dang po ni /
'di nyid kyi gter gzhung las /
brngan gyi cho ga'i rim pa la :
shin tu gtsang ba'i sa phyogs su :
dkar gsum mngar gsum brgyan pa dang :
dmar gtor sha chang brgyan pa dang :
bsang bshos zas snas brgyan pa dang :
phye mar ci 'byor snod khengs dang :
dri bzang 'bru sna sman spos dang :
rin chen me tog sna tshogs dang :
khyad par rta glang ra dang lug :
mdzo g.yag sbal sbrul la sogs dang :
gzugs 'gros sna tshogs byas pa dang :
sba snyug shug pa lcang ma dang :
mkhan pa mtshe dang 'om bu dang :
ba lu glang ma la sogs pa'i :
rtsi shing sna tshogs mchod pa bshams :
stag gzig dar zab la sogs pa :
mda' mdung dar chen 'phyar ba dang :
rnga dung la sogs rol mo'i sgra :
spyan gzigs mchod pa sna tshogs bshams :
zhes gsungs pa bzhin /
thog ma'i bca' gzhi sgrig tshul la dam pa'i phyag bzhes 'dra min sna tshogs zhig mchis rung /
'dir ni rig 'dzin gsang sngags dga' tshal gyi mthong brgyud phyag len ji ltar bstar ba'i tshul dgod par bya ste /
de yang gang du bya ba'i gnas ni ri rtse 'am /
khang thog sogs shin tu gtsang ba'i yid mthun gyi gnas su /
ras dkar sogs dri ma med pa'i mchod gdan bting ba'i stegs bu'i khar /
an star sogs kyi gtor snod gtsang ma'i dbus su bzang drug rin chen sna lnga'i phye ma dkar gsum mngar gsum /
bdud rtsi ril bu'am chos sman sogs rnal 'byor bla med nas bshad pa'i gtor rdzas ci 'byor bsres pa'i rtsam phye chang phud chu gtsang gis sbrus pa'i zan leb gru bzhi rtsi dkar can bzhi bang rim gyi tshul du brtsegs pa'i 'og ma gsum dpangs mnyam dang /
de gsum bsdoms pa'i dpangs dang mnyam pa'i bang rim bzhi pa'i steng du rtsa gsum spyi'i dpal gtor zlum po pad 'dab bzhi pa rtsi dkar can /
pad 'dab rnams kyi bar bar du mtheb kyu rtsi dkar can sgor mo'i steng du zan ril bzhag pas bskor /
bang rim 'og ma gsum gyi zur bzhir bshos bu sked ris can rtsi dkar gyis byugs pa la shing rtser snying dngos sam zan gyi snying gzugs dmar po re btsugs pa sdom bcu gnyis dang /
ngos bzhir dmar gtor zur gsum re re bcas sdom bcu gnyis /
bang rim 'og ma'i mdun ngos dbus su g.yag mgos mtshan pa'i thang lha'i gtor ma zur gsum rtsi dkar can /
g.yas su lug mgos mtshan pa'i bstan ma'i gtor ma dbyibs rtsi gong 'dra /
g.yon du ra mgos mtshan pa'i dam can gyi gtor ma dbyibs rtsi gong 'dra /
an star gyi g.yas g.yon rnams su bkra shis rdzas rtags 'dod yon rin chen sna bdun gser dngul dong rtse sogs mchod pa'i bye brag sna tshogs dang /
sku glud pho gzugs mo gzugs rta drel mdzo g.yag ra lug sogs mdor na 'phur dgu 'dzul dgu'i gzugs 'gros zan par gyi nar mos zlum gtor bar stong rnams su bkang /
gong gi gzugs 'gros rnams kyi bar du zan chad dang changs bu mtheb kyu sogs kyis kyang bkang /
de'i g.yas g.yon gang 'os su dgra bla dang rang lugs sger gsol gyi mchod pa ji dgos mthong brgyud bzhin dang /
phyi nang gi mchod pa /
shing sna sman spos shing 'bras zas sna dkar gsum mngar gsum sogs sbyar ba'i bsang bshos /
phye mar chang phud 'o skyems rgya ja'i btung ba /
'o ma dri bzang rin chen phye ma sman sogs sbyar ba'i bsang chu /
dgra bla'i spyan gzigs go mtshon sogs dang /
dar tshon sna lnga me long sogs kyis brgyan pa'i mda' dar /
g.yang rten /
phyogs bzhi'am gang 'os su 'phyar dar /
rang gi mdun du rnga rol sogs skabs kyi nyer mkho rnams 'tshog par bya zhing /
bsang g.yog dang bcas pa sta gon bya /
sbyor chog gnyis pa sngon 'gro'i rim pa ni /
gter gzhung las /
rang nyid pad+ma'i nga rgyal gyis :
mchod rdzas kun la spos chu gtor :
thams cad ci 'dod 'byung ba yi :
mchod sbyin yid bzhin gter gyur pa :
sa gzhi bar snang gang bar bsam :
shing sna me sbar bsang dud sbyar :
rol mo'i sgra yis byin dbab bo :
zhes gsungs pa ltar gyi cho gar 'jug pa'i rim pa la /
thog mar skyabs 'gro ni /
rol mo dbyangs dang bcas te 'di skad do //
hU~M:
rang byung lhun gyis grub pa'i sku :
'od gsal chen po'i dgongs pa can :
thugs rje'i dbang gis 'gro don mdzad :
bla ma rnams la skyabs su mchi :
rang la ye shes shar ba'i sku :
mi 'bral rtse gcig dgongs pa can :
byin gyis brlab cing bar chad sel :
yi dam lha la skyabs su mchi :
dam tshig rnam par dag pa'i sku :
brtse gdung byams pa'i dgongs pa can :
legs nyes stangs 'dzin dngos grub ster :
mkha' 'gro'i tshogs la skyabs su mchi :
zhes lan gsum gyis skyabs 'gro dang /
sngon nas bsags pa'i sdig sgrib bshags :
'gro don sangs rgyas 'thob bya'i phyir :
smon pa byang chub sems bskyed do :
sems can yongs su smin bya'i phyir :
gsang sngags spyod pa rlabs chen spyad :
don dam spros bral byang chub sems :
rang byung mtha' bral stong gsal bsgom :
zhes lan gsum gyis sems bskyed bya /
bla ma bde gshegs mkha' 'gro gnas 'dir gshegs :
nyi zla pad gdan mdzes la dgyes par bzhugs :
lus ngag yid gsum gus pas phyag 'tshal lo :
phyi nang gsang gsum mchod sprin kun gyis mchod :
sngon nas da bar mi dge bcu bsags bshags :
dus gsum dge ba'i tshogs la rjes yi rang :
bdag gzhan yongs sgrol chos 'khor bskor du gsol :
'gro mgon mya ngan mi 'da' bzhugs gsol 'debs :
sgo gsum dge spyad ma lus byang chub bsngo :
mkha' mnyam 'gro rnams sku gsum mngon 'gyur shog :
ces pas yan lag bdun pa 'bul /
hU~M:
stong gsum kun tu dri mchog 'byung gyur pa'i :
spos dang sman sbyar chu gtsang dag pa'i khrus :
yid bzhin sprin phung mkha' la char 'beb pas :
mi gtsang dri ma'i tshogs kun dag gyur cig :
oM shud+d+he shud+d+he shwa d+ha na ye swA hA:
zhes tshar gsum brjod cing gnas dang yo byad la chab gtor nas ma dag pa sbyangs te byin gyis brlabs la /
thog mar rang nyid skad cig gis pad+ma dkar po 'dab ma drug pa'i lte bar rang rig hU~M dkar po'i 'phro 'du las /
dpal rdo rje sems dpa'i skur thal gyis bskyed pa ni /
hU~M:
pad sdong 'dab drug khri 'phang bzhin :
nyi ma zla ba'i gdan steng du :
bdag nyid rdo rje sems dpa'i sku :
dkar gsal zhal gcig phyag gnyis pa :
rdo rje dril bu thugs kar 'dzin :
dar dang rin chen du mas spras :
spyi gtsug bla ma kun bzang mthing :
mtshan dpes spras pa yum dang sbyor :
sku yi gnas su zhi khro'i lha :
chu nang zla ba lta bur gsal :
oM badzra satwa hU~M:
zhes lan bdun nam nyer gcig bzla /
'dab drug shar gyi pad 'dab la :
sbyong ba'i lha ni shAka thub ser :
phyag gnyis sa gnon lhung bzed bsnams :
mtshan dang dpe byad ldan par bzhugs :
thal mo khong stong phyag rgya'i nang :
a dkar 'od 'phros dngos 'dzin sbyang :
oM swa b+hA wa shud+d+haHsarba d+harmAHswa b+hA wa bi shud+d+ho\u0f85 haM:
sngags 'di lan bdun brjod pa'i mthus :
snod bcud dngos 'dzin dag gyur cig :
de yi mtshams kyi pad 'dab la :
spel ba'i lha ni rnam snang dkar :
phyag gnyis 'khor lo dril bu bsnams :
mtshan dang dpe byad ldan par bzhugs :
thal mo tshigs bcag phyag rgya'i nang :
khaM sngon 'od 'phros snod bcud spel :
oM na maHsarba ta thA ga ta b+h+yo bi shwa mu khe b+h+yaHsarba t+N+kaM at+ga te s+pha ra Na i maM ga ga na khaM swA hA:
sngags 'di lan bdun brjod pa'i mthus :
snod bcud legs tshogs spel gyur cig :
de yi mtshams kyi pad 'dab la :
sgyur lha bdud rtsi 'khyil pa ljang :
phyag mtshan rgya gram dril bu bsnams :
mtshan dang dpe byad ldan par bzhugs :
thal mo kha gyer phyag rgya'i nang :
dza dmar 'od 'phros bdud rtsir sgyur :
oM badzra a mr-ita kuN+Da lI ha na ha na hU~M phaT:
sngags 'di lan bdun brjod pa'i mthus :
snod bcud zag med bdud rtsir bsgyur :
de yi mtshams kyi pad 'dab la :
thob lha rin 'byung sku mdog ser :
phyag na rin chen dril bu bsnams :
mtshan dang dpe byad ldan par bzhugs :
mchog sbyin phyag rgya traM ser las :
'od 'phros kun gyis 'bad med thob :
na maHsarba ta thA ga ta a wa lo ki te oM sam+b+ha ra sam+b+ha ra hU~M:
sngags 'di lan bdun brjod pa'i mthus :
mgron rnams kun gyis thob gyur cig :
de yi mtshams kyi pad 'dab la :
tshim lha don yod grub pa ljang :
phyag mtshan ral gri dril bu bsnams :
mtshan dang dpe byad ldan par bzhugs :
khu tshur mchog sbyin phyag rgya'i nang :
ha ljang 'od 'phros mgron mnyes gyur :
oM dz+nyA na a wa lo ki te na mas+sa man+ta s+pha ra Na rasmi b+ha wa sa ma ya ma hA ma Ni du ru du ru hri da ya dz+wa la ni swA hA:
sngags 'di lan bdun brjod pa'i mthus :
mgron kun dgyes shing tshims gyur cig :
de yi mtshams kyi pad 'dab la :
dbang chen phyag rdor ljang dmar ni :
phyag mtshan rdo rje dril bu bsnams :
mtshan dang dpe byad ldan par bzhugs :
sor bsnol phyag rgya dza dmar las :
'od 'phros mgron bzhi'i mthu stobs bsdus :
na mas+sa man+ta bud+d+ha naM gra he shwa ri pra b+hany+dz+yo ti na ma hA sa ma ya hU~M phaT:
sngags 'di lan bdun brjod pa'i mthus :
dbang sdud 'phrin las kun 'grub shog :
ces byin gyis brlabs /
gnyis pa dngos gzhi la /
gter gzhung las /
de nas dngos gzhi brngan pa ni :
rang nyid pad+ma'i nga rgyal gyis :
mgron rnams spyan drangs bzhugs pa la :
rim bzhin mchod cing brngan pa ni :
mchod gtor gzugs 'gros bshams pa la :
bsang chu phud chu 'thor phud dang :
phye mar rin chen 'bru sna tshogs :
me nang phul la 'di skad do :
zhes gsungs pa bzhin rang nyid slob dpon chen po dam tshig par bskyed pa ni /
pad+ma nyi zla'i gdan steng na //
dus gsum sangs rgyas thams cad kyi //
thugs las sprul pa'i rig 'dzin ni //
pad+ma 'byung gnas rgyal ba'i sku
/sku mdog dkar dmar skyil krung mdzad //
gzhon nu lo brgyad lon pa'i tshul //
sngags pa'i cha lugs mthing nag gos //
rab byung cha lugs chos gos dmar //
rgyal po'i cha byad zab ber gsol //
phyag g.yas rdo rje thugs kar 'dzin //
g.yon pa mnyam gzhag ka pA la //
dbu la pad+ma'i mnyen zhu gsol //
sna tshogs rin chen rgyan gyis mdzes //
bkrag dang gzi mdangs ldan pa la //
rtsa brgyud bla ma yi dam lha //
mkha' 'gro chos skyong gter bdag tshogs //
ma lus 'khor gyis bskor bar gyur //
ye shes pa spyan 'dren pa ni /
hU~M/
o rgyan yul gyi nub byang mtshams //
pad+ma ge sar sdong po la //
ya mtshan mchog gi dngos grub brnyes //
pad+ma 'byung gnas zhes su grags //
'khor du mkha' 'gro mang pos bskor /
khyed kyi rjes su bdag sgrub kyis //
byin gyis brlab phyir gshegs su gsol //
gu ru pad+ma sid+d+hi hU~M/
zhes dam ye gcig tu gyur par bsam la /
mchod pa 'bul ba ni /
hU~M/
me tog bdug spos mar me dang //
lha bshos dri chab mchod par bshams //
bla bre rgyal mtshan na bza' dang //
ba dan gdugs dang rol mo'i tshogs //
rin po che dang me tog dang //
gzugs sgra dri ro reg bya dang //
chos dang mdangs chen byang chub sems //
mchod sprin bsam gyis mi khyab pa //
rtsa ba brgyud pa'i bla ma dang //
yi dam zhi khro'i lha tshogs dang //
chos bdag dpa' bo mkha' 'gro'i tshogs //
dam can chos skyong rnams la 'bul //
sku gsung thugs kyi dngos grub stsol //
oM AHhU~M badzra gu ru pad+ma sid+d+hi hU~M/
zhes brgya rtsa sogs bzla /
dang po brngan gyi byung khungs ni /
'dzam bu gling gi bod yul dbus :
btsan po khri srong lde'u btsan gyis :
bsam yas gtsug lag bzhengs pa'i dus :
sa bdag klu gnyan khros gyur nas :
lha khang nyin brtsigs mtshan mo bsgyel :
ri rdo thams cad klungs su phab :
klungs rdo thams cad ri la bskyal :
rtsi shing thams cad me la bsregs :
nad dang gnod pa sna tshogs byung :
rgyal po'i lha khang bshol la thug :
de tshe rgyal blon bka' bgros mdzad :
slob dpon pad+ma spyan drangs nas :
brag dmar dpal gyi bsam yas su :
slob dpon pad+ma 'byung gnas kyis :
rdo rje phur pa'i dkyil 'khor bzhengs :
lha 'dre thams cad dam la btags :
dkon mchog gsum la mchod pa phul :
lha dang srung ma thams cad dang :
sa bdag klu gnyan thams cad brngan :
de yis bsam yas chos 'khor grub :
rje 'bangs bde zhing bkra shis la :
rgyal blon sku tshe ring ba dang :
rtsi shing me tog thams cad smin :
legs pa'i yon tan bsam ma khyab :
brngan gyi byed las dgos pa ni :
de yang phyi rabs rnal 'byor pas :
gang 'dod 'phrin las sgrub pa dang :
sangs rgyas bstan pa srung ba dang :
sgrub la bar chad sel ba dang :
'khor srung rkyen zlog grags pa spel :
lha khang bzhengs dang mchod rten brtsig :
mi nad yams nad gcad pa dang :
mkhar las byed dang bkra shis 'dod :
thag ring mgron la 'gro ba dang :
chu chen gru la 'gro ba dang :
lam 'phrang bgrod dang dmag la 'gro :
lho bal sbas yul 'gro ba dang :
che hrag bya ba thams cad kyi :
sngon du brngan 'di byas pas 'grub :
ces bsang chog 'di nyid gang du mdzad pa'i gnas dang mdzad pa po dang dgos pa dang byed las dang phan yon te don lnga'i sgo nas phyi rabs rnal 'byor pa rnams kyis 'dod pa'i don rnams gegs med lhun gyis 'grub pa'i slad du cho ga 'dir 'jug par spro ba bskyed de /
de nas bstod pa bya ba ni /
hU~M:
bstan pa 'di la ngo mtshar rmad byung ba'i :
'jig rten skyabs gyur pad+ma rgyal po ni :
rigs ni za hor rgyal po'i sras su 'khrungs :
o rgyan yul du sgro 'dogs ma lus bcad :
bsil ba tshal du dngos grub thams cad brnyes :
kha ba can du bstan pa dar bar mdzad :
lho nub mtshams su srin po'i kha gnon mdzad :
mya ngan mi 'da' 'gro ba'i gnyen gcig pu :
sku gsum che mchog badzra he ru ka :
dus gsum mnyam nyid bla ma dus 'dir dran :
bdag dang bla ma dbyer med he ru ka :
rgyal ba'i zhing khams dag pa chen po 'dir :
mi 'gyur lhun grub pad+ma rgyal po dang :
bla ma yi dam mkha' 'gros byin gyis rlobs :
oM AHhU~M badzra gu ru pad+ma sid+d+hi hU~M:
mgron spyan drang ba ni /
bla ma yi dam mkha' 'gro dang :
sangs rgyas chos dang dge 'dun dang :
zhi rgyas dbang dang mngon spyod lha :
phyi nang srung ma'i tshogs rnams dang :
gsang sngags rig sngags lha rnams dang :
'das dang ma byon da ltar gyi :
lha dang srung ma dam tshig can :
ma mo mkha' 'gro shugs 'gro dang :
'jig rten gnas kyi mchog gyur pa :
sgrub gnas byin chen thams cad dang :
gzhan yang sa 'og sa steng gi :
gnas bdag chen po thams cad dang :
'khor du gtogs pa'i sde brgyad po :
stong gsum khyab pa'i mthu rtsal can :
che dgu gnyan dgu thams cad dang :
gtsug lag khang dang sgrub gnas kyi :
srung ma gnyan po thams cad dang :
gzhan yang lha dang gnod sbyin dang :
dri za grul bum mkha' 'gro sogs :
brngan par 'os pa'i mgron rnams dang :
sa bdag klu gnyan thams cad kun :
sangs rgyas bstan pa bsrung ba dang :
sgrub pa'i stongs grogs bya ba dang :
dgon gnas bar chad sel ba dang :
dgra dang bgegs rnams gzhom pa dang :
nad gdon gnod pa la sogs pa :
chag che nyam nga zlog pa dang :
'dod pa thams cad bsgrub pa'i phyir :
mgron rnams spyan 'dren gshegs su gsol :
'dir gshegs bshams pa'i mchod pa bzhes :
bstan pa dar zhing rgyas par mdzod :
bdag dang rgyu sbyor yon bdag gi :
yid la re ba skong ba dang :
kun kyang bshad pa'i chos la nyon :
bsang gyer ba ni :
kyai :
bsang gi rgyu byung gang nas byung :
bsang gi rgyu byung gnam nas byung :
pha gnam la 'brug chen ldar ma ldir :
ma sa la glog chen gya ma gyu :
bu rta rgod gangs kyi thigs pa yin :
rgya mtsho chu yi lbu ba yin :
ma pham g.yu mtsho'i kha zhag yin :
bzang drug sman gyi nus pa yin :
dri zhim spos kyi ngad pa yin :
phye mar 'o skol gsur gyis mchod :
shing bdud rtsi can gyi dud pa dang :
gser lo 'bar ba'i stag pa dang :
g.yu lo 'bar ba'i shug pa dang :
dung lo 'bar ba'i ba lu dang :
mkhan pa spos dkar a ka ru :
shing bdud rtsi can gyi dud pa dang :
phye mar zas phud gser skyems kyis :
lha 'dre thams cad bsang ba'i phyir :
kyai :
skyabs mchog mgon gnas yon tan zhing :
rtsa ba brgyud pa'i bla ma bsang :
las dang skal bar ldan pa yi :
yi dam lha tshogs thams cad bsang :
snga rabs 'das dang da ltar bzhugs :
slad nas 'byon dang dus gsum gyi :
sangs rgyas nam mkha' gang ba bsang :
rnam par snang mdzad la sogs pa'i :
rigs lnga bde bar gshegs pa\u0f8e
rigs gsum mgon po la sogs pa'i :
byang chub sems dpa' thams cad\u0f8e
ston pa bla med sangs rgyas\u0f8e
skyob pa bla med dam chos\u0f8e
'dren pa bla med dge 'dun\u0f8e
bla med dkon mchog gsum po\u0f8e
bud+d+ha bzhi bcu rtsa gnyis\u0f8e
khro bo rmad du byung ba\u0f8e
khrag 'thung lnga bcu rtsa brgyad\u0f8e
'jam dpal sku yi lha tshogs\u0f8e
pad+ma gsung gi lha tshogs\u0f8e
yang dag thugs kyi lha tshogs\u0f8e
che mchog yon tan lha tshogs\u0f8e
phur pa 'phrin las lha tshogs\u0f8e
bdud rtsi sman gyi lha tshogs\u0f8e
ma mo rbod gtong lha tshogs\u0f8e
bla ma rig 'dzin lha tshogs\u0f8e
'jig rten mchod bstod lha tshogs\u0f8e
dmod pa drag sngags lha tshogs\u0f8e
dpal mgon bdun cu rtsa gnyis\u0f8e
nam mkha' gang ba'i lha tshogs\u0f8e
bar snang gang ba'i gnyan rnams\u0f8e
sa gzhi gang ba'i klu rnams\u0f8e
sde brgyad dam la gnas pa\u0f8e
lha min g.yul ngo zlog pa\u0f8e
lha dmag bye ba dung phyur\u0f8e
dpal ldan lha mo nag mo\u0f8e
lha mo bye ba 'khor bcas\u0f8e
'jig rten bstan ma bcu gnyis\u0f8e
gsang sngags phyi nang bstan srung\u0f8e
rig 'dzin brgyud kyi srung ma\u0f8e
slob dpon brgyud kyi srung ma\u0f8e
pha mes brgyud kyi srung ma\u0f8e
dben gnas gnyan gyi srung ma\u0f8e
phyi a dkar dkar gyi srung ma\u0f8e
tshangs pa la sogs lha brgyad\u0f8e
nyi ma la sogs gza' brgyad\u0f8e
smin drug la sogs rgyu skar\u0f8e
mtha' yas la sogs klu brgyad\u0f8e
dzam lha la sogs nor lha\u0f8e
dri za la sogs phyogs skyong\u0f8e
phyi nang gsang ba'i chos skyong\u0f8e
med pa yod ces dgra bla\u0f8e
stong la chags pa'i dgra bla\u0f8e
'byung ba chags pa'i dgra bla\u0f8e
srid pa'i lha lung dkar po\u0f8e
'dod rigs sman pa bco brgyad\u0f8e
ma chags stong gi dgra bla\u0f8e
ye nas srid pa'i dgra bla\u0f8e
'dod dgu chags pa'i dgra bla\u0f8e
mi thub dgra bla spun gsum\u0f8e
pha mes brgyud kyi dgra bla\u0f8e
mi rabs brgyud kyi dgra bla\u0f8e
phyi rabs brgyud kyi dgra bla\u0f8e
dmu rabs brgyud kyi dgra bla\u0f8e
gtsug rabs brgyud kyi dgra bla\u0f8e
mi 'u gdung drug dgra bla\u0f8e
smon pa'i rdzi lung 'phyo ba\u0f8e
pha mtshun yab lha gdal drug\u0f8e
ma btsun rgyal mo mthing ge\u0f8e
sman btsun de mo dbu dkar\u0f8e
gri mtshun stag chas bal bu\u0f8e
rje yi mgur lha bcu gsum\u0f8e
srid pa chags pa'i dgra bla\u0f8e
ma sang rdo rje legs pa\u0f8e
btsan rgod 'bar ba spun bdun\u0f8e
shar gyi rma chen spom ra\u0f8e
rma rigs sum brgya drug cu\u0f8e
lho yi 'dzam bu gling chung\u0f8e
klu 'khor sum brgya drug cu\u0f8e
nub kyi gnyan chen thang lha\u0f8e
lha 'khor sum brgya drug cu\u0f8e
byang gi lha btsan bu le\u0f8e
btsan 'khor sum brgya drug cu\u0f8e
shar lho nub byang kun 'gro ba'i //
dgra bla gnyan po thams cad\u0f8e
sma re mched dang lcam dral\u0f8e
yar lha de ni sham po\u0f8e
'o de de ni gung rgyal\u0f8e
gnyan po sku lha ger 'dzo\u0f8e
pho lha lha 'u g.yang dkar\u0f8e
lha gnyan tshogs lha gu ru\u0f8e
khams gsum klu dang sa bdag\u0f8e
pho lha dgra bla gnyan po\u0f8e
yul gyi sa bdag gnyan po\u0f8e
gzhis la gnas pa'i gzhi bdag\u0f8e
mkhar la gnas pa'i rtse lha\u0f8e
jag yag cang se gnyan po\u0f8e
thab la gnas pa'i thab lha\u0f8e
lam la gnas pa'i lam lha\u0f8e
dud pa gnam du song ba yis :
nam mkha' gang ba'i lha tshogs\u0f8e
me lce bar du 'bar ba yis :
bar snang gang ba'i lha tshogs\u0f8e
me gzhi sa gzhi'i steng du 'bar :
sa gzhi gang ba'i lha tshogs\u0f8e
me stag drag po'i thog rgod 'phro :
gdug pa'i dgra bgegs kho thag chod :
thal ba chen po'i rlung la bskur :
dgra bgegs thal ba'i rdul du rlog :
kyai :
phyi snod 'jig rten lha tshogs bsang :
rtsi shing nags tshal lha tshogs bsang :
nang bcud sems can lha tshogs bsang :
pha ri g.yas la gnas pa\u0f8e
tshur ri g.yon la gnas pa\u0f8e
nyin dang srib la gnas pa\u0f8e
phyi rabs brgyud kyi srung ma\u0f8e
dmu rabs brgyud kyi srung ma\u0f8e
gtsug rabs brgyud kyi srung ma\u0f8e
stong gi stong lha mo chu\u0f8e
dbra yi dbra mo dbra khra\u0f8e
'bru yi 'bru mo khrom khrom\u0f8e
sga yi sga mo le le\u0f8e
dba' zla'i tshal stag dmar po\u0f8e
sda yi dgu rgyud dgu khrams\u0f8e
rang la yod pa'i dgra bla\u0f8e
grogs la 'go ba'i dgra bla\u0f8e
dgra bsad grub pa'i dgra bla\u0f8e
dar ma thob pa'i dgra bla\u0f8e
che btsun smon pa'i dgra bla\u0f8e
thug dkar sum brgya drug cu\u0f8e
'bar ba nyis brgya lnga bcu\u0f8e
wer ma brgya dang brgyad cu\u0f8e
med pa yod srid dgra bla\u0f8e
srid pa'i lha lung dkar po\u0f8e
gling bzhi dar ba'i dgra bla\u0f8e
sku gsung thugs kyi dgra bla\u0f8e
pha mes dar ba'i sras btsun\u0f8e
ma phyi snga ma'i sman btsun\u0f8e
gcod khams bzang ba'i zo dor\u0f8e
tshe rabs brgyud kyi zo dor\u0f8e
dmu rabs brgyud kyi zo dor\u0f8e
gtsug rabs brgyud kyi zo dor\u0f8e
mi 'u gdung drug zo dor\u0f8e
bod kyi mgur lha bcu gsum\u0f8e
dge bsnyen sum brgya drug cu\u0f8e
gnam gyi brgya byin dkar po\u0f8e
sa yi brgya byin nag po\u0f8e
bar snang brgya byin khra bo\u0f8e
phyi btsan nang btsan dbus btsan\u0f8e
lha khang btsan rgod 'khor bcas\u0f8e
rigs ldan khro rgyal nub re\u0f8e
mched 'khor sum brgya drug cu\u0f8e
ri rab chen po'i sa bdag\u0f8e
gser gyi ri la gnas pa\u0f8e
rol mtsho bdun la gnas pa\u0f8e
gling bzhi gling phran sa bdag\u0f8e
mnga' ris skor gsum gzhi bdag\u0f8e
dbus gtsang ru bzhi'i gzhi bdag\u0f8e
mdo khams sgang drug gzhi bdag\u0f8e
ti se gangs kyi sa bdag\u0f8e
phu drug gnas pa'i sa bdag\u0f8e
mtho ba mkha' la gnas pa\u0f8e
dma' ba sa la gnas pa\u0f8e
sa bdag gtsang btsan 'khor bcas\u0f8e
sa yi lha mo bstan ma\u0f8e
sa 'dzin lag pa chen po\u0f8e
lo 'khor bcu gnyis lha rnams\u0f8e
gab rtse dgu yi lha rnams\u0f8e
sa bdag klu gnyan stong skor\u0f8e
pho lha dgra bla gnyan po\u0f8e
ma lha bu rdzi zhang lha\u0f8e
dgra bla re mo gnyan po\u0f8e
rno mthong ston pa'i rno lha\u0f8e
mdud lha sum brgya drug cu\u0f8e
za kha 'byed pa'i zhal lce\u0f8e
wer ma sum brgya drug cu\u0f8e
khas drags sum brgya drug cu\u0f8e
spyan rnon sum brgya drug cu\u0f8e
rdzi 'u sum brgya drug cu\u0f8e
nyin gyi grogs mkhan nyi ma\u0f8e
mtshan gyi grogs mkhan zla ba\u0f8e
sgra gcan la sogs gza' brgyad\u0f8e
jag la 'gro ba'i jag dpon\u0f8e
dmag la 'gro ba'i dmag dpon\u0f8e
sku lha de ni 'jigs med\u0f8e
sa gzhi 'di la gnas pa bsang :
bdag cag 'khor dang bcas pa yi :
mgon skyabs stongs grogs rgyab rten mdzod :
chos dang mthun pa'i stongs grogs mdzod :
mi mthun dgra bgegs med par mdzod :
'dod pa'i re ba bskang du gsol :
rgyal lo rgyal lo lha rgyal lo :
zhes smon lam btab :
phyag mchod ni :
sems can kun gyi mgon gyur pa'i :
rgyal ba shAkya thub pa la :
phyag 'tshal mchod pa sna tshogs 'bul :
bcom ldan rgyal ba rigs lnga la :
phyag 'tshal mchod pa sna tshogs 'bul :
yum lnga rin chen phreng ba la :
phyag 'tshal mchod pa sna tshogs 'bul :
phyogs bcu'i sangs rgyas thams cad la :
phyag 'tshal mchod pa sna tshogs 'bul :
dus gsum sangs rgyas thams cad la :
phyag 'tshal mchod pa sna tshogs 'bul :
zhi khro dpal chen 'khor bcas la :
phyag 'tshal mchod pa sna tshogs 'bul :
rigs gsum mgon po 'khor bcas la :
phyag 'tshal mchod pa sna tshogs 'bul :
gdung ba sel ba la sogs pa'i :
'phags pa rang rgyal 'khor bcas la :
phyag 'tshal mchod pa sna tshogs 'bul :
'od srungs chen po la sogs pa'i :
nyan thos chen po thams cad la :
phyag 'tshal mchod pa sna tshogs 'bul :
b+ha ra d+h+wa dza la sogs pa'i :
gnas brtan chen po bcu drug la :
phyag 'tshal mchod pa sna tshogs 'bul :
nam mkha'i snying po la sogs pa'i :
byang chub sems dpa' thams cad la :
phyag 'tshal mchod pa sna tshogs 'bul :
chos sku kun bzang la sogs pa'i :
rtsa brgyud bla ma thams cad la :
phyag 'tshal mchod pa sna tshogs 'bul :
in+d+ra bo d+hi la sogs pa'i :
grub chen brgyad po thams cad la :
phyag 'tshal mchod pa sna tshogs 'bul :
klu yi byang chub la sogs pa'i :
grub chen brgyad cu thams cad la :
phyag 'tshal mchod pa sna tshogs 'bul :
klu sgrub snying po la sogs pa'i :
rgyan drug mchog gnyis thams cad la :
phyag 'tshal mchod pa sna tshogs 'bul :
'jam dpal sku dang pad+ma gsung :
phur pa 'phrin las la sogs pa'i :
sgrub pa bka' brgyad lha rnams la :
phyag 'tshal mchod pa sna tshogs 'bul :
nub phyogs o rgyan la sogs pa'i :
dur khrod chen po brgyad rnams kyi :
ma sring mkha' 'gro rgya mtsho la :
phyag 'tshal mchod pa sna tshogs 'bul :
gnas dang nye ba'i gnas dang yul :
nyi shu rtsa bzhi'i mkha' 'gro dang :
srung ma zhing skyong thams cad la :
phyag 'tshal mchod pa sna tshogs 'bul :
khyad par 'gro ba'i gnyen gcig pu :
o rgyan pad+ma 'byung gnas la :
phyag 'tshal mchod pa sna tshogs 'bul :
'dod dgu'i re ba bskang du gsol :
rgyags brngan gyi gzhung dngos ni :
hU~M:
mchod yon me tog bdug spos dri :
zhal zas rol mo gtor ma dang :
sku glud bsang phud sna tshogs kyis :
'jig rten 'das dang ma 'das pa'i :
srung ma gnyan po thams cad dang :
lha klu gnod sbyin dri za sogs :
che dgu gnyan dgu thams cad brngan :
shel sgong nag po spyi dkar dang :
sha khrag dmar gyi gtor ma yis :
ma hA ka la lcam dral dang :
legs ldan nag po 'khor bcas brngan :
rgya che'i mchod pa sna tshogs dang :
bdud rtsi sha khrag gser skyems dang :
mkha' lding nag po gser mig gis :
dpal ldan lha mo 'khor bcas brngan :
phyi nang gsang ba'i mchod gtor dang :
bya nag khyi spyang dom dred dang :
bsang phud spyan gzigs sna tshogs kyis :
sngags bdag shan pa gza' mchog dang :
dmar nag dam can la sogs pa :
srung ma dam can 'khor bcas brngan :
lha rnams me tog phreng bas brngan :
klu rnams dkar gsum gtor mas brngan :
gnyan rnams mngar gsum dar zab brngan :
sa bdag gser dngul rin chen brngan :
lha mo bstan ma bum pas\u0f8e
dri za dri dang gsur gyis\u0f8e
gshin rje sha yi gtor mas\u0f8e
lto phye grul bum mi 'am ci :
mkha' lding mchod sbyin gtor mas\u0f8e
gnod sbyin rlung lha drang srong rnams :
gser g.yu sba dang snyug mas\u0f8e
dge bsnyen sha dang chang gis\u0f8e
lha 'dre yid kyi gzugs can rnams :
yid dang mthun pa'i gtor mas\u0f8e
btsan rnams bya dang ri dwags\u0f8e
klu bdud sbrul dang sbal pas\u0f8e
lan chags mgron rnams gtor mas\u0f8e
sde brgyad dam sri 'byung po rnams :
sku glud dar zab gtor mas\u0f8e
rgya mtsho'i nang gi klu chen brgyad :
klu rta rgyan dang bcas pas\u0f8e
bar snang gnas pa'i gza' chen brgyad :
nas nag ra nag snying gis\u0f8e
rgyu skar nyi shu rtsa brgyad dang :
blon po sum cu rtsa bdun rnams :
rin chen gser dngul phye mas\u0f8e
'phrog ma ma bu lnga brgya'i tshogs :
changs bu dag gi gtor mas\u0f8e
rigs kyi srung ma thams cad la :
so sor dgyes pa'i gtor mas\u0f8e
sgo bzhi'i srung ma 'khor bcas rnams :
rin chen dar zab dong tses\u0f8e
lha srung gnyan po khyed rnams kyis :
bdag cag yon mchod 'khor bcas kyi :
bsam pa sgrubs la re ba skongs :
'khor srungs rkyen zlogs bar chad sol :
bkra shis bde legs phun tshogs mdzod :
hU~M:
dus gsum sangs rgyas thams cad kyis :
byang chub thugs su chud pa'i sa :
rdo rje gdan gyi sa bdag brngan :
rgya gar shar nub ri bo che :
ma mo mkha' 'gro 'du ba'i gnas :
ri bo ta la'i sa bdag brngan :
rdo rje gdan gyi byang phyogs na :
bya rgod phung po'i ri dang ni :
spos ngad ldan pa'i ri bo yi :
sa bdag klu gnyan thams cad brngan :
tsa ri tsa gong la sogs pa'i :
rgya gar shar phyogs yul rnams kyi :
sa bdag gnyan po thams cad\u0f8e
bsil ba tshal gyi dur khrod dang :
rngam pa sgra sgrog tshang tshing 'khrigs :
ha ha rgod pa la sogs pa'i :
dur khrod brgyad kyi sa bdag\u0f8e
rgyal po'i khab dang yangs pa can :
mnyan yod gnas bcas la sogs pa'i :
grong khyer yul 'khor thams cad kyi :
sa bdag gnyan po thams cad\u0f8e
gzhan yang kha che o rgyan yul :
li yul bal yul la sogs pa'i :
sa bdag gnyan po thams cad\u0f8e
'jig rten gsum snang man+d+ha ra :
'bigs byed la sogs 'dzam gling ri :
sa bdag gnyan po thams cad\u0f8e
ma dros la sogs mtsho rnams dang :
gang+ga pak+Shu sin+d+hu sogs :
chu chen rnams kyi sa bdag\u0f8e
ti se gangs ri la sogs pa'i :
mgur lha gnyan po thams cad\u0f8e
ma dros klu gnyan la sogs pa'i :
sa bdag klu gnyan thams cad\u0f8e
ri bo gan+d+ha la sogs pa'i :
li yi sa bdag gnyan rnams\u0f8e
lcang ra smug po la sogs pa'i :
sog yul gzhi bdag gnyan po\u0f8e
gzhan yang gru gu zhang zhung yul :
gar log la sogs mtha' khob yul :
gzhi bdag gnyan po thams cad\u0f8e
rgya gar rgya nag hor dang 'jang :
bal yul bod yul li yul sogs :
gzhi bdag gnyan po thams cad brngan :
bdag cag yon mchod 'khor bcas kyi :
'khor srungs rkyen zlogs bar chad sol :
bsam pa sgrubs la re ba skongs :
bkra shis bde legs phun tshogs mdzod :
sger gsol mdzad dgos rnams dang /
dgra bla dpangs bstod /
g.yang 'gugs bcas skabs 'dir bya /
hU~M:
yul ni rdo rje brag dmar gyi :
sring gcig gangs dkar sha med ma :
chibs su dre'u rta rkang gsum 'chib :
bshos bu snying dang gtor mas brngan :
yul ni rma chen spom ra yi :
sring gcig kha rag khyung btsun ma :
chibs su gyi ling kha dkar 'chib :
bshos bu snying dang gtor mas brngan :
yul ni dbu ru ka tshal gyi :
sring gcig rdo rje g.yu sgron ma :
chibs su chu rta sngon po 'chib :
bshos bu snying dang gtor mas brngan :
yul ni ma hA de wa yi :
sring gcig rdo rje kun grags ma :
chibs su chu glang sngon po 'chib :
bshos bu snying dang gtor mas brngan :
yul ni lho yul de snying gi :
sring gcig skyi mthing g.ya' ma skyong :
chibs su gser sha yu mo 'chib :
bshos bu snying dang gtor mas brngan :
yul ni snga phyi de grong na :
sring gcig ug chos g.ya' mo bsil :
chibs su rus sbal mgo dgu 'chib :
bshos bu snying dang gtor mas brngan :
yul ni bal yul gser phug na :
e ka dzA Ti ral gcig ma :
chibs su g.yu 'brug sngon mo 'chib :
bshos bu snying dang gtor mas brngan :
yul ni na len shing len na :
btsan la rol pa'i sman gcig ma :
chibs su dre'u rta rkang gsum 'chib :
bshos bu snying dang gtor mas brngan :
yul ni kong yul kong phug na :
gangs kyi yum chen g.yu bun ma :
chibs su stag mo ri bkra 'chib :
bshos bu snying dang gtor mas brngan :
yul ni mang yul mang ting na :
che zhe gtsug gi 'od 'chang ma :
chibs su 'brong bu dar ma 'chib :
bshos bu snying dang gtor mas brngan :
yul ni dbu ru snying po yi :
byang gi ma ting ting mo btsun :
chibs su 'brong chen 'gying ba 'chib :
bshos bu snying dang gtor mas brngan :
yul na sgrub yul ka tshal gyi :
mda' la btsan mo gdug pa 'dul :
chibs su dom bu snying dkar 'chib :
bshos bu snying dang gtor mas brngan :
bstan ma chen mo khyed rnams kyis :
bdag cag yon mchod 'khor bcas kyi :
bsam pa sgrubs la re ba skongs :
bkra shis bde legs phun tshogs mdzod :
hU~M:
bod yul kun gyi gzhi bdag ni :
che dgu gnyan dgu thams cad brngan :
rdo rje legs pa la sogs pa'i :
gtsang gi g.yas ru nyin srib kyi :
gzhi bdag gnyan po thams cad brngan :
thang lha bar lha la sogs pa'i :
dbu ru nyin srib sa bdag\u0f8e
sham+b+ho gangs bzang la sogs pa'i :
g.yo ru nyin srib gzhi bdag\u0f8e
yar 'brog g.yu mtsho phyug mo brngan :
byang gi gnam mtsho phyug mo\u0f8e
stod kyi lha rgod mdung rtse\u0f8e
'o de gung rgyal la sogs pa'i :
nyang po 'ol dga'i gzhi bdag\u0f8e
sgam po dpal ri la sogs pa'i :
dwags po'i gzhi bdag thams cad\u0f8e
kong btsun de mo la sogs pa'i :
kong po'i gzhi bdag gnyan po\u0f8e
rdo rje brag skyes la sogs pa'i :
mon yul rdo dang glo rnams kyi :
gzhi bdag gnyan po thams cad\u0f8e
sku lha mkha' ri la sogs pa'i :
lho brag yul gyi gzhi bdag\u0f8e
nags sogs chu rgyud dge bsnyen dang :
a la rngod kyi gzhi bdag brngan :
rngu yi nyin srib sa bdag dang :
gzhi bdag gnyan po thams cad\u0f8e
lho yi rong lha rgyal mtshan dang :
rong btsan kha ba dkar po\u0f8e
dbang lha mo nam mched brgyad dang :
dmag dpon dgra 'dul dbang phyug dang :
smug ri dmu btsan la sogs pa'i :
tsha ba sgang gi gzhi bdag\u0f8e
skam gyi mthong la rmog gzhu dang :
gze yi rnga mong gwa pa dang :
lci yi brag la mda' zug dang :
zla snying dkar nag gsum mdo dang :
rtsi yi sba rgod mthon po dang :
rgyam rdo'i gangs dkar mched brgyad dang :
zla ba'i gzhi bdag gnyan po brngan :
klu rgyal mi mgon dkar po sogs :
smar khams sgang gi gzhi bdag\u0f8e
lha yi dge bsnyen chen po ste :
sgyogs chen sdong ra la sogs pa'i :
'bri klung nyin srib gzhi bdag\u0f8e
ldan gyi wer te sme dgu dang :
ger mtsho'i ri bo dbang gzhu dang :
mtshams lnga'i gzhi bdag gnyan rnams\u0f8e
badzra bram ze la sogs pa'i :
spom 'bor sgang gi gzhi bdag\u0f8e
shar gyi rma chen spom ra ni :
rma rigs sum brgya drug cu mched :
sring lcam bzhi bcu rtsa lngar bcas :
rma klung nyin srib gzhi bdag\u0f8e
be 'u yi ni dug mtsho dang :
stong ra yi ni mtsho nag dang :
dbu yi tshwa mtsho dkar po dang :
khri shor rgyal mo'i mtsho dang ni :
tsong kha yi ni mtsho sngon dang :
mtsho sman rgyal mo mched lnga\u0f8e
dge ri gnyan po la sogs pa'i :
tsong kha'i gzhi bdag gnyan po\u0f8e
b+ha dang bya rog ha la shan :
g+ha dang byang ngos gzhi bdag\u0f8e
b+ha da'i btsan rgod la sogs pa'i :
gnas ri gnas mar sa bdag\u0f8e
rma lung dan tig la sogs pa'i :
rma yi yul gyi sa bdag\u0f8e
gzhon nu karti la sogs pa'i :
hal ha'i yul gyi gzhi bdag\u0f8e
gzhong lag la 'o che la sogs :
g.yar mo thang gi gzhi bdag\u0f8e
spyi yi mdung ri mthon po dang :
spo ri brag dmar sgang rgyud\u0f8e
spo na'i shel lung phyug mo dang :
grol gyi ma lung gral gsum dang :
rmang grol ral gsum gzhi bdag\u0f8e
dgu mig bzhi gsum gzhi bdag\u0f8e
snye gong snye dmar la sogs pa'i :
snye gong nyin srib gzhi bdag\u0f8e
brag dmar bya rgod la sogs pa'i :
te chu'i sa bdag gnyan po\u0f8e
lha srin gdug pa mang byed pa'i :
'o de ral gsum sa bdag\u0f8e
shin tu khro gtum che ba yi :
rgyal mo rong gi gzhi bdag\u0f8e
'jang ri smug po la sogs pa'i :
'jang yul gzhi bdag gnyan po\u0f8e
ri bo rtse lnga la sogs pa'i :
rgya nag yul gyi gzhi bdag\u0f8e
shar phyogs ba reg 'o de yi :
lha klu gnod sbyin dri za sogs :
che dgu gnyan dgu thams cad brngan :
bdag cag yon mchod 'khor bcas kyi :
re ba thams cad skong ba dang :
bkra shis bde legs phun tshogs mdzod :
hU~M:
gzhan yang stong gsum 'dzam gling yul :
sa 'og sa steng sa bla yi :
gzhi bdag gnyan po thams cad brngan :
sa la gnas pa'i sa bdag\u0f8e
chu la gnas pa'i klu rnams\u0f8e
brag la gnas pa'i btsan rnams\u0f8e
bar snang gnas pa'i gnyan rnams\u0f8e
yul lha gzhi bdag gnyan po\u0f8e
la la gnas pa'i gzhi bdag\u0f8e
phrang la gnas pa'i gzhi bdag\u0f8e
gru zam gnas pa'i gzhi bdag\u0f8e
lam la gnas pa'i gzhi bdag\u0f8e
gzhi bdag gnyan po khyed rnams kyang :
mthu stobs rdzu 'phrul so sor che :
dpal dang 'byor pa so sor che :
mnga' ris mnga' thang so sor che :
mdzad pa 'phrin las so sor che :
mchod pa'i 'os su so sor che :
de bas gzhi bdag gnyan rnams la :
phyag 'tshal mchod pa sna tshogs 'bul :
'dod pa'i don la gsol 'debs kyis :
sngon gyi thugs dam brtser dgongs la :
dgyes pa'i mchod pa bzhes nas kyang :
bdag gi re ba bskang du gsol :
brngan 'os khyed rnams brngan pa yis :
bkra shis bde legs phun tshogs mdzod :
hU~M:
gzhan yang brngan par 'os pa'i mgron :
ming dang mtshan nas ma thon pa'i :
bla ma yi dam mkha' 'gro dang :
srung ma dam can rgya mtsho dang :
lha dang drang srong thams cad dang :
yul lha nor lha nang lha dang :
lam lha gnyan po thams cad dang :
gzhan yang dus gsum pha ma dang :
khams gsum rigs drug thams cad dang :
yi dwags rnams dang bgegs rnams dang :
lan chags snying rje'i mgron rnams dang :
glo bur lhags pa'i mgron rnams dang :
lhag ma'i mgron rigs thams cad la :
rgyal pham med par thob nas kyang :
yid la re ba rdzogs par shog :
hU~M:
de ltar mgron rigs thams cad kyi :
mnga' ris spyan lam so so ru :
mchod sbyin dam pa 'di bsngos pas :
longs spyod nam mkha' mdzod gyur te :
gang la ci dgos thob par shog :
mgron rnams brngan pa'i byin rlabs kyis :
bdag gi don rnams 'grub par shog :
sngon tshe slob dpon pad+ma yis :
rgyags brngan chen po 'di mdzad pas :
gtsug lag grub cing mtha' dmag thul :
rje yi dgongs pa grub pa ltar :
bdag gi don rnams mngag pa ni :
bdag cag yon mchod 'khor bcas kyi :
'khor srungs rkyen zlogs bar chad sol :
tshe srings dpal dang 'byor pa spel :
snyan pa sgrubs la grags pa sgrogs :
rtag tu 'go zhing grogs mdzod la :
'gro lam bde zhing 'jigs pa med :
lam 'phrang bde bar bgrod pa dang :
rnyed pa chen po 'grub pa dang :
gzhis byes kun tu bkra shis shog :
lha dang srung ma thams cad kyang :
dge dang zhi ba'i las mdzad pa :
dam chos rin chen spyod par shog :
kun kyang rgyal ba'i bka' la nyon :
sdig pa ci yang mi spyad cing :
dge ba phun sum tshogs par spyad :
rang gi sems ni yongs su 'dul :
'di ni sangs rgyas bstan pa yin :
chos rnams gzugs brnyan lta bu ste :
dag cing gsal la rnyog pa med :
gzung du med cing brjod du med :
rgyu dang las las kun tu 'byung :
de ltar chos rnams shes gyis la :
sems can don ni mnyam med byos :
'on kyang skyob pa'i sras su skye :
de ltar chos dang zang zing gi :
sbyin pas tshogs chen kun rdzogs te :
thams cad mngon par sangs rgyas shog :
'phrin las rnam bzhi lhun gyis grub :
gzhan don nus pa mthar phyin nas :
byin rlabs dngos grub yid bzhin gter :
kun bzang ye shes thob par shog :
gnas skabs gnas dang lam bgrod dang :
rtsod dang dmag dang dgra 'thab las :
bdag cag yon mchod rgyal gyur cig :
gang 'dod don kun 'grub par shog :
mgron po dag ni don gnyer bar :
phyogs rnams su ni 'gro ba na :
bdag gi don kun 'grub pa dang :
rnyed pa chen po thob par shog :
phyogs rnams kun gyi lha rnams dang :
'jig rten skyong ba grags dang ldan :
bkra shis bde legs byed po rnams :
skye dgu kun gyi bsrung bar shog :
gsum pa mjug gi cho ga ni /
yig brgyas lhag chad kha bskangs la /
hU~M:
mgron rnams kun gyi spyan lam du :
bdag gis mchod sbyin bshams pa la :
'gal 'khrul nongs pa ci mchis pa :
thams cad ma lus bzod par gsol :
gtso bos nus pa ma mchis pa :
ma 'byor ma rnyed ma tshang ba :
'dir ni bya min gang byas pa :
de dag thams cad bzod par gsol :
oM:
khyed kyis sems can don kun mdzad :
rjes su mthun pa'i dngos grub stsol :
sangs rgyas yul du gshegs nas kyang :
slar yang 'byon par mdzad du gsol :
'jig rten 'das dang ma 'das kyi :
mgron rnams ma lus thams cad kun :
rang rang bde bar gshegs nas kyang :
slar yang 'byon par mdzad du gsol :
oM badzra mu :
sarba lo ka gats+tsha :
rgyags brngan chen mo slob dpon pad+mas mdzad pa rdzogs so :
brag ri dug sbrul spungs 'dra'i sked nas rig 'dzin rgod kyi ldem 'phru can gyis gter nas gdan drangs pa'o ///
/
@#//
byang gter gyi dgra bla dpangs bstod gzhan phan rol pa zhes bya ba bzhugs so //
dgra bla dpangs bstod 'di la bsang mchod gzhung bzhin byas la :
go mtshon mda' gzhu khrab rmog 'khor gsum dang :
'og rta mda' dar dkar po dang :
sha khrag dmar gtor mdud dar dang :
dkar gsum mngar gsum phye mar 'o skol dang :
gser skyems g.yu sngon dang bcas bshams la :
las kyi rdo rjes dmag mi tsho kha lag bkrur bcug spos bsreg nas g.yug chab bran :
de nas snyan ngar 'bol gsum 'dzom pa'i gsung skad dang :
sngags pa'i dbyangs kyis thog mar 'di skad do :
dpag bsam nam mkha'i klong rum du :
dung skyong dkar po ye nas srid :
zhal gyi rlangs pa rlung ltar 'phyo :
nam mkha'i mthongs nas sprin ltar 'phyo :
de las chu yi zil 'phros pas :
bdud rtsi rgya mtshor mer te 'khyil :
steng du 'phyo ba'i lbu ba la :
sgo nga brgya dang stong du srid :
nag po lcags kyi sgo nga brgya :
rdol ba'i nang nas byung ba ni :
lcags kyi mi brgya rta brgya byung :
rno ba'i mtshon cha lag na thog :
nag po bdud kyi dgra bla yin :
de ring dgra bla'i rten la byon :
gser sgong brgya po rdol pa las :
gser gyi mi brgya rta brgya byung :
rno ba'i mtshon cha lag na thog :
btsun pa dmu yi dgra bla yin :
de ring dgra bla'i rten la byon :
g.yu sgong brgya po rdol pa las :
g.yu yi mi brgya rta brgya byung :
rno ba'i mtshon cha lag na thog :
ye mkhyen skol gyi dgra bla yin :
de ring dgra bla'i rten la byon :
dngul sgong brgya po rdol pa las :
dngul gyi mi brgya rta brgya byung :
rno ba'i mtshon cha lag na thog :
ye mkhyen sman gyi dgra bla yin :
de ring dgra bla'i rten la byon :
'khar sgong brgya po rdol pa las :
'khar gyi mi brgya rta brgya byung :
rno ba'i mtshon cha lag na thog :
bdud 'dul 'khar gyi dgra bla yin :
de ring dgra bla'i rten la byon :
dung sgong brgya po rdol pa las :
dung gi mi brgya rta brgya byung :
rno ba'i mtshon cha lag na thog :
chu khams rlung gi dgra bla yin :
de ring dgra bla'i rten la byon :
bse sgong brgya po rdol pa las :
bse yi mi brgya rta brgya byung :
rno ba'i mtshon cha lag na thog :
mgo nag mi yi dgra bla yin :
de ring dgra bla'i rten la byon :
ces spyan 'dren no :
dgra bla dpangs bstod kyi bsang ni :
phye mar ja phud chang phud rnams bsang khang du 'bul zhing gsol ba btab :
lha gsol nas bsang gi rim pa ni 'di skad do :
kyai :
gser lo 'bar ba'i stag pa dang :
g.yu lo 'bar ba'i shug pa dang :
dung lo 'bar ba'i sur dkar dang :
mkhan pa spos dang a ka ru :
bdud rtsi can gyi dud pa yis :
sku gsung thugs kyi dgra bla bsang :
ye nas srid pa'i dgra bla bsang :
mthon po dgung gi dgra bla bsang :
dma' ba sa yi dgra bla bsang :
shar phyogs gling gi dgra bla ni :
dung seng g.yu yi ral can bsang :
lho phyogs gling gi dgra bla ni :
g.yu 'brug me yi ze can bsang :
nub phyogs gling gi dgra bla ni :
glang chen gser gyi rna can bsang :
byang phyogs gling gi dgra bla ni :
mtshal stag g.yu yi ral can bsang :
dgra bla khyung 'brug seng gsum bsang :
smon pa 'grub pa'i dgra bla bsang :
'dod dgu 'byung ba'i dgra bla bsang :
myur mgyogs che ba'i dgra bla bsang :
dpa' snying che ba'i dgra bla bsang :
dgra dpung 'joms pa'i dgra bla bsang :
bgegs dpung zhi ba'i dgra bla bsang :
ci bsam 'grub pa'i dgra bla bsang :
bsdus pa byed na la rdzas kyi gtor ma 'dir 'bul :
kyai :
dgra bla mthu chen khyed rnams la :
sha khrag dmar gyi gtor ma dang :
dkar gsum mngar gsum mchod rdzas dang :
phye mar 'o skol skyems phud dang :
mthun pa'i dam rdzas sna tshogs kyis :
mgon skyabs byed pa'i dgra bla mchod :
bos pa'i tshe na snyan ma sra :
g.yab pa'i tshe na spyan ma rtul :
rbad pa'i tshe na mthu ma chung :
dgra dpung 'joms pa'i dgra bla yis :
sku yi sprul pa me ltar 'bar :
gsung gi sprul pa 'brug ltar ldir :
thugs kyi sprul pa glog ltar 'khyug :
yang sprul lcags kyi bya khra dang :
dung gi bya khyung ka ru dang :
bse yi bya glag rmug po rnams :
'phur zhing lding la gzhur pa dang :
dgra bo'i dpung rnams rdul du rlogs :
zhes mchod de :
rten 'dzugs kyi rim pa ni :
'khor gsum mtshon cha la :
chab dang bdud rtsi bran :
de nas gri 'don :
sngags rgan dag gis gyer ba ni 'di skad do :
kyai :
dgra bla gnyan po 'khor bcas la :
khrab rmog phub zhol 'khor gsum dang :
spyan gzigs go mtshon sna tshogs pa :
chags shing 'go ba'i rten du 'dzugs :
khrab stod seng ge 'gying pa 'dra :
khrab sked dngul gyi rdo rje 'dra :
khrab gsham khyung gshog brgyangs pa 'dra :
srog ri srog mkhar srog rtse gsum :
lha lcam bag mar chas pa 'dra :
'dra bzhis spras pa'i srog mkhar 'di :
dgra bla gnyan po'i rten du 'dzugs :
kyai :
rmog la gling bzhi zur bzhi ldan :
rmog gi shar gyi gling khams na :
dgra bla gos sngon gshog ring bkod :
rmog gi lho yi gling khams na :
mgon byed dkar po'i dgra bla bkod :
rmog gi nub kyi gling khams na :
'gro ba bdud 'dul dgra bla bkod :
rmog gi byang gi gling khams na :
snang gsal sgron me'i dgra bla bkod :
rtse la bya rgyal rgod sgros mtshan :
ya mtshan can gyi lcags zhwa 'di :
dgra bla gnyan po'i rten du 'dzugs :
mi 'jig sra brtan mdzes pa'i phub :
gzi brjid rnga mas mdzes par brgyan :
gnam lcags 'bar ba'i zhol gyis mtshan :
phub mo'i shar gyi gling khams na :
bsnyab pa lag ring dgra bla bkod :
phub mo'i lho yi gling khams na :
'gro ba bang mgyogs dgra bla bkod :
phub mo'i nub kyi gling khams na :
khur ba stobs chen dgra bla bkod :
phub mo'i byang gi gling khams na :
snang gsal 'od ldan dgra bla bkod :
'od zer sna tshogs drwa bas khyab :
g.yas g.yon dar gyi 'phru dang bcas :
ya mtshan can gyi phub chen 'di :
dgra bla gnyan po'i rten du 'dzugs :
dgra bgegs 'byung po 'gug byed pa'i :
mdung rtse gnam du bstan pa 'di :
rno ngar ldan pa'i dgra bla'i rten :
ba dan bar snang 'phyo ba 'di :
dgra bo'i bla 'gugs dgra bla'i rten :
mdung rting sa la btsugs pa 'di :
'pho 'gyur med pa'i dgra bla'i rten :
mdung sked lag pas bzung ba 'di :
dgra bgegs srog gcod dgra bla'i rten :
yang la ring ba rno ba'i mtshon :
sna tshogs dar gyi 'phan bcas 'di :
dgra bla gnyan po'i rten du 'dzugs :
mchog dkar gzhu mo bdungs pa 'di :
gzhu rgyud drang ba'i gdang ring la :
dgra bla che ba kun bzhin bkod :
mchog dkar gzhu yi mchog ma la :
myur mgyogs stobs chen dgra bla bkod :
mda' mo shugs rgod thog 'beb la :
dgra bla ngar ma klad gzhur bkod :
khyung chen g.yu yi sgro gsum la :
dgra bla rno chod ngar ma bkod :
mde 'u rdo rje pha lam la :
dgra bla rtse mos rno gcod bkod :
ya mtshan can gyi mda' gzhu 'di :
dgra bla gnyan po'i rten du 'dzugs :
dgra bo'i skye rgyud gcod pa yi :
gnam lcags 'bar ba'i ral gri 'di :
rtse mo me yi phung po la :
dgra bgegs srog gcod dgra bla bkod :
yu ba rngam brjid 'phro ba la :
srung ma thogs med dgra bla bkod :
gzhung ring tshangs pa 'dra ba la :
'gyur ba med pa'i dgra bla bkod :
thug gcod ral gri 'ja' dang ldan :
rab 'jigs dpa' bo'i phyag mtshan 'di :
dgra bla gnyan po'i rten du 'dzugs :
cang shes shugs ldan gyi ling rta :
de yi ze rngog g.yas g.yon la :
dgra bla dung skyong dkar po bkod :
gyi ling rta pho'i rna mchog la :
gsal byed gsal ba'i dgra bla bkod :
dpung pa rlung gi 'khor lo la :
mtsho la ngar byed dgra bla bkod :
tshang ra smad kyi 'gro ba la :
pha gcig btsan la rol pa bkod :
mdo ba bde ba'i rmig bzhi la :
mgyogs byed stobs kyi dgra bla bkod :
gang 'dod sa la thogs med sbyor :
myur mgyogs rlung gi rta pho 'di :
dgra bla gnyan po'i rten du 'dzugs :
dgra bla ri rgyal lhun po la :
dmag mi rtsi shing rgyas pa 'dra :
dgra bla nyi zla shar ba la :
dmag mi rgyu skar bkram pa 'dra :
dgra bla gangs kyi seng ge la :
dmag mi g.yu ral rgyas pa 'dra :
dgra bla rgya stag khra bo la :
dmag mi 'dzum drug rgyas pa 'dra :
dgra bla bya khyung ga ru la :
dmag mi sgro gshog rgyas pa 'dra :
dgra bla g.yu 'brug sngon mo la :
dmag mi glog 'od 'khyug pa 'dra :
dgra bla rgya mtsho 'khyil ba la :
dmag mi yid bzhin nor bu 'dra :
kyai :
de ring srid pa'i dgra bla mchod :
bros na thar ba'i dgra bla mchod :
ded na zin pa'i dgra bla mchod :
go khrab sra ba'i dgra bla mchod :
'og rta mgyogs pa'i dgra bla mchod :
shags kha thub pa'i dgra bla mchod :
ci bsam 'grub pa'i dgra bla mchod :
ces bstod do :
dpangs bstod kyi rim pa ni 'di skad do :
kyai :
dgra bla 'khor bcas dpangs bstod do :
gangs la nyi ma shar ba bzhin :
dgra bla gnyan po dpangs bstod do :
seng ge g.yu ral rgyas pa bzhin :
dgra bla gnyan po dpangs bstod do :
stag la 'dzum drug rgyas pa bzhin :
dgra bla gnyan po dpangs bstod do :
khyung chen mkha' la 'phyo ba bzhin :
dgra bla gnyan po dpangs bstod do :
g.yu 'brug mkha' la sgra sgrog bzhin :
dgra bla gnyan po dpangs bstod do :
sha ba rwa bcu rgyas pa bzhin :
dgra bla gnyan po dpangs bstod do :
mdung la ba dan btags pa bzhin :
dgra bla gnyan po dpangs bstod do :
rmog la rgod 'phru btsugs pa bzhin :
dgra bla gnyan po dpangs bstod do :
khrab la 'dzab zhol btags pa bzhin :
dgra bla gnyan po dpangs bstod do :
gri la rno ngar 'dzom pa bzhin :
dgra bla gnyan po dpangs bstod do :
gzhu mo rgyud kyis bdungs pa bzhin :
dgra bla gnyan po dpangs bstod do :
mda' la sgro gsum bskyon pa bzhin :
dgra bla gnyan po dpangs bstod do :
mkha' la dar chen 'phyar pa bzhin :
dgra bla gnyan po dpangs bstod do :
mtsho la nya mo 'phyo ba bzhin :
dgra bla gnyan po dpangs bstod do :
mkhar la ba gam bskyon pa bzhin :
dgra bla gnyan po dpangs bstod do :
dgung la nyi ma shar ba bzhin :
dgra bla gnyan po dpangs bstod do :
de ltar mnga' gsol dpangs bstod pas :
bdag cag yon mchod 'khor bcas rnams :
phyogs bzhi mtshams brgyad gar 'gro yang :
mi mthun phyogs las rab rgyal zhing :
bar du gcod pa'i dgra bgegs 'thul :
bsam sgrub re skong 'phrin las mdzod :
ces dpangs bstod do :
lam lha'i rim pa ni :
dkar gsum mngar gsum phye mar dang :
'o skol nam mkha' la 'bul lo :
kyai :
nam mkha' dkar po'i yar steng na :
g.yu 'brug sngon po'i lam lha mchod :
dung skyong dkar po'i lam lha mchod :
yol gyi tho grub lam lha mchod :
rgya stag khra bo'i lam lha mchod :
spyang gdong sngon po'i lam lha mchod :
gnyen byed don grub lam lha mchod :
re 'byams smug po'i lam lha mchod :
dug sbrul dkar po'i lam lha mchod :
lha dmag bye ba dung phyur mchod :
skyes bu dpa' ba'i lam lha mchod :
'og rta mgyogs pa'i lam lha mchod :
go cha sra ba'i lam lha mchod :
mthu rtsal che ba'i lam lha mchod :
kha drags lam lha shugs mgon mchod :
cang se lam lha kha dro mchod :
khyod la mchod pa phul pa yis :
lam gyi bar chad zhi ba dang :
dmag mi rnams kyi rdzi bo mdzod :
bar du gcod pa'i dgra bgegs thul :
mi mthun phyogs rnams zhi bar mdzod :
ces pas 'phrin las bcol :
la rdzas mchod pa'i rim pa ni :
shar lho nub byang gi phyogs bzhi la gtor ma 'bul :
de nas dbus kyi gtor ma yul lha la gsol :
kyai :
la rdzas khyod kyi shar phyogs su :
seng ge dkar mo'i tshang zhig bca':
mda' mdung dar dkar brgyan pa 'di :
la rdzas gnyan po'i rten du 'bul :
bdag dang rgyu sbyor 'khor bcas kyi :
mgon dang skyabs su gyur par mdzod :
srid pa chags pa'i la rdzas khyed :
gser skyems gtsang ma 'di bzhes la :
mgon dang dpung gnyen mdzad du gsol :
la rdzas khyod kyi lho phyogs su :
g.yu 'brug sngon po'i tshang zhig bca':
mda' mdung dar dkar brgyan pa 'di :
la rdzas khyod kyi rten du 'bul :
bdag dang rgyu sbyor 'khor bcas kyi :
mgon dang skyabs su gyur par mdzod :
srid pa chags pa'i la rdzas khyed :
gser skyems gtsang ma 'di bzhes la :
mgon dang dpung gnyen mdzad du gsol :
la rdzas khyed kyi nub phyogs su :
rgya stag khra bo'i tshang zhig bca':
mda' mdung dar dkar brgyan pa 'di :
la rdzas khyed kyi rten du 'bul :
bdag dang rgyu sbyor 'khor bcas kyi :
mgon dang skyabs su gyur par mdzod :
srid pa chags pa'i la rdzas khyed :
gser skyems gtsang ma 'di bzhes la :
mgon dang dpung gnyen mdzad du gsol :
la rdzas khyod kyi byang phyogs su :
'brong bu dar ma'i tshang zhig bca':
mda' mdung dar dkar brgyan pa 'di :
la rdzas khyod kyi rten du 'bul :
bdag dang rgyu sbyor 'khor bcas kyi :
mgon dang skyabs su gyur par mdzod :
srid pa chags pa'i la rdzas khyod :
gser skyems gtsang ma 'di bzhes la :
mgon dang dpung gnyen mdzad du gsol :
kyai :
mdzes pa'i mkhan bya dkar po 'di :
la rdzas khyed kyi rtse 'dzin mdzod :
mda' mdung dar dkar brgyan pa 'di :
yul lha khyod kyi rten du 'bul :
bdag dang rgyu sbyor 'khor bcas kyi :
mgon dang skyabs su gyur par mdzod :
srid pa chags pa'i la rdzas khyed :
gser skyems gtsang ma 'di bzhes la :
mgon dang dpung gnyen mdzad du gsol :
rang rta btsan la ma skur cig :
khyung dang 'brug dang gyi ling gsum :
la rdzas rtse la rol lo lo :
khra dang glag dang rgod po gsum :
la rdzas rtse la lding zhing 'khor :
la rdzas dbus kyi drang shing na :
dung skyong dkar po'i tshang zhig bca':
shar du seng ge'i tshang zhig bca':
lho ru g.yu 'brug tshang zhig bca':
nub tu stag gi tshang zhig bca':
byang du 'brong gi tshang zhig bca':
de ltar bzhi po la rdzas kyi :
sgo bzhi srung ba'i pho nya yin :
wer ma kun thub 'jigs med de :
dmag mi mang po'i lam lha yin :
wer ma dpa' brtan thogs med de :
g.yul ngo zlog pa'i lam lha yin :
wer ma khro gtum 'jigs med de :
mda' dang mdung gi dgra bla yin :
gser gyi 'ug pa mig rno de :
dmag sna 'dren pa'i lam lha yin :
srid pa brgyud kyi la rdzas khyod :
bdag gis bsau sgra gdab tsa na :
gnyen gyi spyang spun dgu po yang :
bdag la 'go ba'i srung ma mdzod :
bsam pa sgrubs la re ba skongs :
bar du gcod pa'i dgra bgegs thul :
mi mthun rkyen dang bar chad sol :
bcol pa'i 'phrin las sgrub par mdzod :
smon lam btab pa ni :
gangs dang seng ge 'grog pa bzhin :
mi dang dgra bla ma bral cig :
nags dang rgya stag 'grog pa bzhin :
mi dang dgra bla ma bral cig :
brag dang rgod po 'grog pa bzhin :
mi dang dgra bla ma bral cig :
spang dang sha ba 'grog pa bzhin :
mi dang dgra bla ma bral cig :
chab dang nya mo 'grog pa bzhin :
mi dang dgra bla ma bral cig :
mdung la ba dan btags pa bzhin :
mi dang dgra bla ma bral cig :
gzhu mo rgyud kyis bdungs pa bzhin :
mi dang dgra bla ma bral cig :
rmog dang rgod 'phru 'grog pa bzhin :
mi dang dgra bla ma bral cig :
mda' dang stag dong 'grog pa bzhin :
mi dang dgra bla ma bral cig :
ral gri shubs dang 'grog pa bzhin :
mi dang dgra bla ma bral cig :
lus dang grib ma 'grog pa bzhin :
mi dang dgra bla ma bral cig :
dgra bla gnyan po khyed rnams kyis :
bdag cag yon mchod 'khor bcas kyis :
phyogs bzhi mtshams brgyad gar 'gro yang :
rtag tu mi 'bral sdongs grogs mdzod :
dgra bla dpangs bstod 'di o rgyan rin po ches mdzad pa'o :
gter ston rigs 'dzin rgod kyi ldem 'phru can gyis gter nas bton pa'o ///
/
@#//
phywa g.yang 'gugs pa ni /
kyai /
phun tshogs bkra shis 'khyil pa'i gnas mchog 'dir //
'dod pa'i mchog ster phywa dang g.yang gi tshogs /
khab len rdo dang lcags kyi snang tshul bzhin //
dga' ba'i gar dang bcas te thogs med khug
/gser mngal mgrin sngon 'khor lo'i lag pa can //
grags pa'i mu khyud 'khor los sgyur ba sogs //
srid 'dir mngon par mtho ba'i tshogs rnams kyi //
phywa g.yang dpal 'byor snyan grags ma lus stsol //
legs bris tshogs kyi 'chi med btung ba dang //
klu dbang gtsug gi yid bzhin nor bu mchog
/mi dbang sngon 'gro'i rgyal srid sna bdun gyi :
phywa g.yang dpal 'byor snyan grags ma lus stsol //
rin chen gdugs dkar gser nya bum pa bzang //
pad+ma dung dkar g.yas 'khyil dpal be 'u //
rgyal mtshan 'khor lo bkra shis rtags brgyad kyi //
phywa g.yang dpal 'byor snyan grags ma lus stsol //
rnam 'dren zas gtsang sras pos bkra shis pa'i //
dngos por byin brlabs dge legs 'byung ba'i sgo
/rten 'brel lhun gyis grub pa'i rdzas brgyad kyi //
phywa g.yang dpal 'byor snyan grags ma lus stsol //
tshe ring nad med 'dod pa'i don kun grub //
stobs dang mnga' thang 'byor pa phun sum tshogs //
bde zhing skyid pa'i dga' ston thams cad kyi //
phywa g.yang dpal 'byor snyan grags ma lus stsol //
ces phywa g.yang 'gugs pa 'di ni thams cad mkhyen cing gzigs pa chen po 7ngag dbang blo bzang rgya mtshos mdzad pa'i bsang mchod bkra shis 'khyil pa nas 'khol du phyung ba'o //
mang+ga laM///
/lha ldan de mo bstan rgyas gling gi shing par ltar yin no /
!
/dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
