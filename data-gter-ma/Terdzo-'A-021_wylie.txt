@#//
thugs rje chen po yi ge drug pa'i gsol 'debs kyi sgrub thabs byin rlabs can bzhugs so //
jo bo thugs rje chen po la phyag 'tshal lo //
oM ma Ni pad+me hU~M/
mgon spyan ras gzigs la skyabs su mchi //
ma 'gro drug don du byang sems bskyed //
byams snying rje dga' ba btang snyoms bsgom //
lha thugs rje chen por gsol ba 'debs //
oM ma Ni pad+me hU~M/
dbyings ting 'dzin gsal ba'i cho 'phrul las //
dpal kun tu bzang po'i mchod pa'i sprin //
yul mkha' khyab rgyun mi chad par gyur //
lha thugs rje chen por gsol ba 'debs //
oM ma Ni pad+me hU~M/
chos thams cad stong pa nyid kyi ngang //
gnas yul kun ri bo po ta la'i //
zhing gzhal yas khang bcas gsal la rdzogs //
lha thugs rje chen por\u0f8e
oM ma Ni pad+me hU~M/
de dbus su rang nyid spyan ras gzigs //
sku dkar gsal 'od zer 'bum phrag 'phro //
mtshan dpe byad zhi 'dzum sgeg pa'i nyams //
lha thugs rje chen por\u0f8e
oM ma Ni pad+me hU~M/
zhal chos sku thig le gcig tu 'khyil //
spyan thabs shes snying rjes zim bur gzigs //
phyag tshad med bzhi ldan 'jam zhing mnyen //
lha thugs rje chen por\u0f8e
oM ma Ni pad+me hU~M/
rtsa phyag gnyis thugs kar thal mo sbyar //
g.yas 'og mas shel gyi phreng ba dang //
g.yon 'og mas pad+ma dkar po bsnams //
lha thugs rje chen por\u0f8e
oM ma Ni pad+me hU~M/
skra mthon mthing thor tshugs spyi bor bcings //
lhag ma rnams lcang lo'i tshul du 'phyang //
spyi gtsug tu nor bu 'bar bas mtshan //
lha thugs rje chen por\u0f8e
oM ma Ni pad+me hU~M/
dar sna tshogs cod pan na bzas bklubs //
rgyan rin chen du mas kun nas mdzes //
ri dwags kyi pags pas nu g.yon bkab //
lha thugs rje chen por\u0f8e
oM ma Ni pad+me hU~M/
sku ba spu'i khung bu re re bzhin //
ji snyed kyi zhing khams rab 'byams rdzogs //
de snyed kyi sangs rgyas byang sems bzhugs //
lha thugs rje chen por\u0f8e
oM ma Ni pad+me hU~M/
gsung phyi nang snod bcud sgra skad kun //
sngags yi ge drug tu byin brlabs pas //
mthong thos dang dran reg grol bar mdzad //
lha thugs rje chen por\u0f8e
oM ma Ni pad+me hU~M/
thugs stong nyid ngang las ma g.yos bzhin //
gdangs dmigs med snying rje chen po yis //
ma 'gro drug kun la bu ltar dgongs //
lha thugs rje chen por\u0f8e
oM ma Ni pad+me hU~M/
gdan pad dkar zla ba rgyas pa'i steng //
zhabs rdo rje'i skyil mo krung gis bzhugs //
phyogs kun tu 'od kyi snang bas khyab //
lha thugs rje chen por\u0f8e
oM ma Ni pad+me hU~M/
gnas gsum du oM dkar AHdmar po //
hU~M mthing ga'i yi ge gsal la 'tsher //
don rdo rje gsum gyi ngo bor rdzogs //
lha thugs rje chen por\u0f8e
oM ma Ni pad+me hU~M/
thugs dwangs ma'i srog las 'od zer 'phros //
ye shes kyi sems dpa' char ltar babs //
dam tshig gi phyag rgyar dbyer med thim //
lha thugs rje chen por\u0f8e
oM ma Ni pad+me hU~M/
slar 'od 'phros dbang lha spyan drangs nas //
dbang bskur cing sgrib dag yon tan rdzogs //
dpal snang ba mtha' yas dbu la brgyan //
lha thugs rje chen por\u0f8e
oM ma Ni pad+me hU~M/
spyir 'gro drug kun la bu ltar brtse //
sgos gangs can 'gro la lhag par dgongs //
mgon spyan ras gzigs la phyag 'tshal lo //
lha thugs rje chen por\u0f8e
oM ma Ni pad+me hU~M/
rgyu dngos su bshams pas mtshon byas te //
rkyen ting nge 'dzin gyis rnam sprul pa'i //
zag med kyi mchod sprin rgya mtsho 'bul //
lha thugs rje chen por\u0f8e
oM ma Ni pad+me hU~M/
thabs shes rab mchog la mnga' brnyes shing //
dpal ye shes yon tan bsam mi khyab //
mgon spyan ras gzigs la gus pas bstod //
lha thugs rje chen por\u0f8e
oM ma Ni pad+me hU~M/
thugs pad dkar 'dab drug lte bar hrIH
'dab ma rnams yi ge drug pas mtshan //
sngags rang sgra sgrog cing 'od zer 'bar //
lha thugs rje chen por\u0f8e
oM ma Ni pad+me hU~M/
ngag bzlas pa'i rkyen gyis bskul ba las //
hrIHyig gi 'od kyis 'phags pa mchod //
byin rlabs kun tshur 'dus bdag la thim //
lha thugs rje chen por\u0f8e
oM ma Ni pad+me hU~M/
oM dkar po lha yi yul du 'phros //
rgyud nga rgyal 'pho ltung sdug bsngal sbyangs //
don mnyam nyid ye shes mngon du gyur //
lha thugs rje chen por\u0f8e
oM ma Ni pad+me hU~M/
ma ljang gu lha min yul du 'phros //
rgyud phrag dog 'thab rtsod sdug bsngal sbyangs //
don bya grub ye shes mngon du gyur //
lha thugs rje chen por\u0f8e
oM ma Ni pad+me hU~M/
Ni ser po mi yi yul du 'phros //
rgyud the tshom brel phongs sdug bsngal sbyangs //
don rang byung ye shes mngon du gyur //
lha thugs rje chen por\u0f8e
oM ma Ni pad+me hU~M/
pad mthing ga dud 'gro'i yul du 'phros //
rgyud gti mug blun rmongs sdug bsngal sbyangs //
don chos dbyings ye shes mngon du gyur //
lha thugs rje chen por\u0f8e
oM ma Ni pad+me hU~M/
me dmar po yi dwags yul du 'phros //
rgyud 'dod chags bkres skom sdug bsngal sbyangs //
don sor rtog ye shes mngon du gyur //
lha thugs rje chen por\u0f8e
oM ma Ni pad+me hU~M/
hU~M mthing nag dmyal ba'i yul du 'phros //
rgyud zhe sdang tsha grang sdug bsngal sbyangs //
don me long ye shes mngon du gyur //
lha thugs rje chen por\u0f8e
oM ma Ni pad+me hU~M/
khams gsum gyi gzugs snang spyan ras gzigs //
sgra grags kun sngags kyi rang sgrar 'ur //
dran rtog gi gzung 'dzin 'od gsal ngang //
lha thugs rje chen por\u0f8e
oM ma Ni pad+me hU~M/
kye gangs ri'i mgon po spyan ras gzigs //
bdag gsol 'debs bu la brtse bas dgongs //
rgyud byin gyis brlab par mdzad du gsol //
lha thugs rje chen por\u0f8e
oM ma Ni pad+me hU~M/
snang grags kun 'od gsal dbyings su thim //
gzhi ma bcos gnyug ma phyag rgya che //
lam byar med 'phags pa'i rang zhal blta //
lha thugs rje chen por\u0f8e
oM ma Ni pad+me hU~M/
mkha' khyab kyi stong nyid nam mkha'i ngang //
slar 'phags pa'i sku ru lam gyis ldangs //
byams snying rjes 'gro ba'i don la spyod //
lha thugs rje chen por\u0f8e
oM ma Ni pad+me hU~M/
bdag sgom bzlas 'di yis mtshon byas te //
dus gsum du bsags pa'i dge ba'i mthus //
ma 'gro drug 'khor ba dong sprugs shog
/lha thugs rje chen por\u0f8e
oM ma Ni pad+me hU~M/
nam tshe 'di'i snang ba 'phos ma thag
/nub bde chen zhing du skyes nas kyang //
byang chub kyi go 'phang myur thob shog
/lha thugs rje chen por\u0f8e
oM ma Ni pad+me hU~M/
skyabs dkon mchog gsum gyi ngo bo nyid //
mgon spyan ras gzigs dbang byin rlabs kyis //
phyogs dus kun bkra shis bde legs shog
/lha thugs rje chen por gsol ba 'debs //
oM ma Ni pad+me hU~M/
de ltar tshigs bcad rnams kyi don bsgom zhing /
mtshams rnams su yi ge drug pa brgya rtsa sogs ci nus bzlas pas ting nge 'dzin gsal gdab /
nyin re bzhin ma chag par byas na 'chi 'phos ma thag bde ba can gyi zhing du skye bar gdon mi za'o //
zhes grub chen thang stong rgyal po dang thugs rgyud gcig pa mnga' ris stod kyi gu ge rong du byung ba'i sbas pa'i rnal 'byor pa grub mchog tshul khrims bzang po zhes mi yul du lo brgya dang sum cu bzhugs kyang sku la bgres rgud kyi skyon med cing mthar sku 'od kyi phung por thim pa de nyid la 'phags pa thugs rje chen pos mngon sum du bstsal ba'i rdo rje'i gsung byin rlabs can gyi le tshan no ///
/'di la rig pa gtad pa'i rjes gnang yang yod /
!
rje grub thob chen po dge slong pad+ma dkar por skye ba bzhes pa'i tshe 'phags pa spyan ras gzigs la gsol ba btab pa'i rdo rje'i gsung bzhugs so //
gsol ba 'debs so bla ma spyan ras gzigs //
gsol ba 'debs so yi dam spyan ras gzigs //
gsol ba 'debs so 'phags mchog spyan ras gzigs //
gsol ba 'debs so skyabs mgon spyan ras gzigs //
gsol ba 'debs so byams mgon spyan ras gzigs //
thugs rjes zungs shig rgyal ba thugs rje can //
mtha' med 'khor bar grangs med 'khyams gyur cing //
bzod med sdug bsngal myong ba'i 'gro ba la //
mgon po khyed las skyabs gzhan ma mchis so //
rnam mkhyen sangs rgyas thob par byin gyis rlobs //
thog med dus nas las ngan bsags pa'i mthus //
zhe sdang dbang gis dmyal bar skyes gyur te //
tsha grang sdug bsngal myong ba'i sems can rnams //
lha mchog khyed kyi drung du skye bar shog
/oM ma Ni pad+me hU~M/
thog med dus nas las ngan bsags pa'i mthus //
ser sna'i dbang gis yi dwags gnas su skyes //
bkres skom sdug bsngal myong ba'i sems can rnams //
zhing mchog po ta la ru skye bar shog
/oM ma Ni pad+me hU~M/
thog med dus nas las ngan bsags pa'i mthus //
gti mug dbang gis dud 'gror skyes gyur te //
glen lkugs sdug bsngal myong ba'i sems can rnams //
mgon po khyed kyi drung du skye bar shog
/oM ma Ni pad+me hU~M/
thog med dus nas las ngan bsags pa'i mthus //
phrag dog dbang gis lha min gnas su skyes //
'thab rtsod sdug bsngal myong ba'i sems can rnams //
po ta la yi zhing du skye bar shog
/oM ma Ni pad+me hU~M/
thog med dus nas las ngan bsags pa'i mthus //
nga rgyal dbang gis lha yi gnas su skyes //
'pho ltung sdug bsngal myong ba'i sems can rnams //
po ta la yi zhing du skye bar shog
/oM ma Ni pad+me hU~M/
bdag ni skye zhing skye ba thams cad du //
spyan ras gzigs dang mdzad pa mtshungs pa yis //
ma dag zhing gi 'gro rnams sgrol ba dang //
gsung mchog yig drug phyogs bcur rgyas byed shog
/'phags mchog khyed la gsol ba btab pa'i mthus //
bdag gi gdul byar gyur pa'i 'gro ba rnams //
las 'bras lhur len dge ba'i las la brtson //
'gro ba'i don du chos dang ldan par shog
/ces pa 'di ni grub chen thang stong rgyal pos rje rang gi skye ba gong ma dge slong pad+ma dkar por 'khrungs pa'i skabs dgung lo nyi shu nas brgyad cu'i bar du smyung bar gnas pas 'phags pa spyan ras gzigs la rtse gcig tu gsol ba btab pa'i tshig 'di sngon gnas rjes dran du gsungs pa ste /
byin rlabs kyi tshan kha mchog dang ldan pa lags so //
mang+ga laM b+ha wa tu ///
/
