\u0f01\u0f83:
rdzogs pa chen po sde gsum las :
rtsa ba mngon rdzogs rgyal po dang :
yan lag dgu bsgril dbang rnams bzhugs so :
sde gsum nang skor klong sde /
\u0f88\u0f88\u0f88\u0f88
na mo gu ru shrI he ru ka :
dus gsum kun tu ma 'khrul zhing :
rdzogs pa'i sangs rgyas kun tu bzang :
sku gsum bdag nyid ston pa la :
gnyis su med par phyag byas nas :
pad+ma bdag gi man ngag bkod :
phyi rabs rnams kyis nyams su longs :
thabs kyi mthar thug kho na 'o :
sa ma ya rgya rgya :
rdzogs pa chen po skor gsum las :
nang skor klong sde'i yi dam lha :
rig 'dzin kun gyi thugs kyi bcud :
mngon rdzogs rgyal po'i dbang bskur la :
rtsa ba dgu bsgril yan lag rnams :
sngon du 'thor ba'i thabs su yod :
'di na kun dril zab par gdams :
sa ma ya rgya rgya :
phun sum tshogs par gyur pa na :
rtsa ba'i sta gon bzhin du bya :
dkyil 'khor rim pa bcu gcig bri :
lding khri lnga brtsegs thams cad du :
rgyas par skor gsum thams cad dam :
bsdu na rtsa ba 'di nyid kyi :
dkyil 'khor sgrub rdzas bkra bar bshams :
phyi ru theg dgu'i sgo 'byed sogs :
dkyil 'khor thams cad chig rdzogs bzhengs :
rgyan gyis rnam par brgyan par bya :
sgrub mchod phrin las nar mar gtang :
theg pa dgu yi dkyil 'khor rnams :
rtsa ba'i 'khor gyi tshul du bsgom :
dper na rtsa ba'i shel gcig la :
tho phyir 'ja' tshon shar bzhin bsgom :
slob dpon thar 'dod gsol ba gdab :
bla mas sgo 'byed bum pa thogs :
hU~M:
byang shar dkyil 'khor chen po nas :
phyag na rdo rje dbyings nas bzhengs :
bkra shis khrus kyi bum pa 'dir :
rgyal ba kun gyi thugs rje'i chus :
slob ma'i dug gsum sgrib sbyangs nas :
na raka gnas rnams dong sprugs shog :
A+o~M badzra pA Ni hU~M phaTa?:
yungs dkar brabs shing nyi zlas sbyong :
A+o~M badzra su ra ti :
A+o~M badzra any+dza li :
A+o~M badzra b+han+d+ha baM:
A+o~M da ha da ha sarba na ra ka ga te he tuM hU~M phaTa?:
A+o~M pa tsa pa tsa sarba pre ta ka ga te he tuM hU~M phaTa?:
A+o~M ma tha ma tha sarba tir+Ya ka ga te he tuM hU~M phaTa?:
slob ma ngan song gi gnas nas thar bar bsam la :
hU~M:
gsang ba'i bdag po rdo rje 'dzin :
zhal gcig phyag gnyis sku mdog mthing :
rdo rje dril 'dzin khro bo'i rgyal :
thar par 'dren pas dbang bskur ro :
A+o~M badzra pA Ni kA ya a b+hi Shiny+tsa A+o~M:
hU~M:
dmyal ba 'dul mdzad chos kyi rgyal :
sprul sku ston pa'i tshul bzung bas :
zhe sdang sdig sgrib 'joms par mdzad :
de bzhin gshegs pas dbang bskur ro :
A+o~M mu ne ye kA ya a b+hi Shiny+tsa A+o~M:
hU~M:
yi dwags 'dul mdzad kha 'bar rgyal :
sprul sku ston pa'i tshul bzung bas :
'dod chags sdig sgrib 'joms par mdzad :
de bzhin gshegs pas dbang bskur ro :
A+o~M mu ne sruM kA ya a b+hi Shiny+tsa A+o~M:
hU~M:
dud 'gro 'dul mdzad seng rab brtan :
sprul sku ston pa'i tshul bzung bas :
gti mug sdig sgrib 'joms mdzad pa'i :
de bzhin gshegs pas dbang bskur ro :
A+o~M mu ne k+ShaM kA ya a b+hi Shiny+tsa A+o~M:
rjes 'brel sngar ltar khrus byas shing :
hU~M:
phrag dog rab tu 'joms pa dang :
rtag chad gnyis kyi mtha' bsal mdzad :
gzugs can mu stegs la sogs pa'i :
lta log sum brgya drug cu dang :
gzugs med lha min mthu chen 'joms :
lha min bcom ldan thags bzang ris :
rgyal po'i cha lugs 'khor lo 'dzin :
ded dpon bzhi yi tshogs rnams kyis :
log lta 'joms phyir dbang bskur ro :
A+o~M mu ne truM kA ya a b+hi Shiny+tsa A+o~M:
yan lag dang po sgo 'byed do :
sa ma ya rgya rgya :
mi yi dge bcu ston pa'i phyir :
hU~M:
bkra shis bum pa kun tu dge ba'i khrus :
mdzangs shing blo gros ldan par bya ba'i phyir :
sangs rgyas byin rlabs bdud rtsi chu yi mchog :
deng 'dir skal ldan rnams la dbang dbang bskur ro :
A+o~M sarba ta thA ga ta a b+hi Shiny+tsa hU~M:
hU~M:
'dod chags 'joms mdzad bcom ldan shAkya'i rgyal :
zas gtsang sras po khye'u mdzes pa'i gzugs :
lta bas chog mi shes pa rgyal po'i tshul :
dang po gser gyi 'khor los bsgyur ba'i rgyal :
gnyis pa dngul gyi 'khor los bsgyur ba'i rgyal :
gsum pa zangs kyi 'khor los bsgyur ba'i rgyal :
bzhi pa lcags kyi 'khor los bsgyur ba'i rgyal :
'jig rten mi yi rgyal po sde lnga yis :
bkra shis rnam par dge ba'i dbang bskur bas :
skyon spang legs pa'i yon tan sgrub pa yi :
dge bcu phun sum tshogs pa'i dbang thob shog :
A+o~M mu ne sruM kA ya a b+hi Shiny+tsa A+o~M:
yan lag gnyis pa mi'i theg pa :
yongs su rdzogs pa'i dbang ldan gyur :
sa ma ya rgya rgya :
lha yi dge bcu ston pa'i phyir :
bkra shis bum pa thogs byas la :
hU~M:
cir yang 'gyur ba'i sna tshogs cho 'phrul las :
bkra shis bum pa khrus kyi gzhal yas khang :
lha yi bya ba thog mar dag byed khrus :
'jig rten chos tshul de dang mthun pa'i phyir :
dge ba'i khrus chab gtsang mas dbang bskur ro :
A+o~M sarba ta thA ga ta a b+hi She ka te sa ma ya shrI ye hU~M:
hU~M:
nga rgyal 'joms mdzad bcom ldan brgya byin ni :
dam pa tog dkar lha yi rgyal po'i tshul :
kun la dbang bsgyur tshangs pa gdong bzhi dang :
srid pa'i mes po lha dbang brgya byin ni :
kun tu dge ba lha yi tshogs kyi rje :
kun tu mdzes pa lha mo sgyu 'phrul ma :
lha yi dge bcu phun sum tshogs gyur pa'i :
'jig rten lha dbang rnams kyi dbang bskur ro :
A+o~M mu ne kreM kA ya a b+hi Shiny+tsa A+o~M:
yan lag gsum pa lha'i theg pa :
yongs su rdzogs pa'i dbang ldan gyur :
sa ma ya rgya rgya :
nyan thos theg pa'i dbang bskur ni :
tshul bzhin bya ba 'di lta ste :
ho :
rgyal ba 'jig rten la ni sku bltams tshe :
lha yi rgyal po rnams kyis khrus gsol ltar :
rnam par rgyal ba'i bum pa khrus kyi mdzod :
'jig rten kun tu shis pa dang po'i dbang :
A+o~M sarba ta thA ga ta a b+hi She ka te sa ma ya shrI ye hU~M:
ho :
rab tu byung zhing tshangs par spyod pa'i tshe :
chos gos rnam gsum lhung bzed 'khar gsil dang :
spyi blugs chu snod chu tshags la sogs pa'i :
rab byung cha lugs chas kyis dbang bskur bas :
tshangs par spyod pa'i sdom pa yongs rdzogs shog :
hU~M:
ston pa'i rgyal po bcom ldan shAkya thub :
gser mdog sa gnon mnyam gzhag mtshan dpes spras :
tshul khrims phun sum tshogs pa nye bar 'khor :
mngon par shes pa ldan pa shA ri'i bu :
rdzu 'phrul khyad par 'phags pa mo'u gal bu :
rgyal ba'i rim gro nyan thos kun dga' bo :
gzhan yang nyan thos dge slong dpag med pas :
dbang bskur tshul khrims mtha' ru phyin par shog :
A+o~M mu ni mu ni ma hA mu ni shAkya mu ni kA ya a b+hi Shiny+tsa A+o~M:
e ma :
lha mi'i theg pa dge ba bcu spyad kyang :
dkon mchog gsum la skyabs su ma song bas :
'khor bar 'phags pa nam yang mi 'gyur zhing :
dge sdig spang blang tsam las lta ba med :
nyan thos lta ba bag yod tshul bzhin las :
chos kyi bdag med phyed tsam rtogs pa dang :
gang zag bdag med rtogs pa skad cig ma :
de las gzhom med gzhan du stong par lta :
d+harma a b+hi Shiny+tsa hU~M:
yan lag bzhi pa nyan thos theg :
yongs su rdzogs pa'i dbang ldan gyur :
sa ma ya rgya rgya :
rang rgyal theg pa'i dbang bskur ba :
tshul bzhin bgyi ba 'di lta ste :
bkra shis bum pas khrus bya zhing :
hU~M:
thog mtha' bar du dge ba'i lha yi chu :
dngos po'i dri 'joms mi rtag tshul ston pa :
yongs su sdig sgrib 'joms pa'i chu yis bkru :
rdzu 'phrul shugs kyis ston pa'i dbang thob shog :
A+o~M sarba ta thA ga ta a b+hi She ka te sa ma ya shrI ye hU~M:
hU~M:
slob dpon med par rang sangs rgyas pa'i sku :
nyon mongs dgra bcom ma rig kun las ldog :
rang rgyal gtso bo sku las me 'bar dang :
mi rtag don rtogs sku las chu 'khrugs dang :
stong nyid don rtogs rang rgyal mkha' la bzhugs :
mi rtog don rtogs rang rgyal 'jigs pa med :
snang ba'i chos la mi zhen 'od phung 'bar :
rang rgyal chen po rnams kyi dbang thob shog :
A+o~M sarba ma hA yA na a b+hi Shiny+tsa hU~M:
hU~M:
rten 'brel bcu gnyis thog ma ma rig pa :
yongs dag gang zag bdag med nyid rtogs shing :
srid pa'i 'khor lo'i drwa ba rnam 'joms pa'i :
rten 'brel bcu gnyis mngon par dag gyur pas :
brda rtags gzugs kyi tha ma gdos bcas tshogs :
mi rtag ston pa'i tshul gyis dbang bskur ro :
d+harma a b+hi Shiny+tsa A:
yan lag lnga pa rang rgyal theg :
yongs su rdzogs pa'i dbang ldan gyur :
sa ma ya rgya rgya :
byang sems theg pa'i dbang bskur ba :
tshul bzhin bgyi ba 'di lta ste :
hU~M:
phan bde'i 'byung gnas bkra shis bum pa ru :
byang chub sems kyi chu yi bdud rtsis bkang :
sdug bsngal thams cad rnam par sbyong ba'i phyir :
skal ldan rnams la snying po'i khrus gsol bas :
byang chub sems dpa'i rigs can dag tu gyur :
rgya chen rgyun mi chad pa'i byang chub sems :
rnam par brtan cing rab tu 'phel gyur cig :
A+o~M sarba ta thA ga ta a b+hi She ka te sa ma ya shrI ye hU~M:
byang chub sems dpa'i sku rnams spyi bor bzhag cing :
hU~M:
snying rje'i bdag nyid 'phags mchog thugs rje che :
mkhyen brtse'i bdag nyid 'jam dpal ye shes sems :
sdug bsngal kun 'joms bcom ldan rdo rje 'dzin :
sa bcu'i mgon po 'phags mchog mi pham mgon :
gzhan yang sgrib pa rnam sel nam mkha'i snying :
kun tu bzang po sa yi snying po dang :
zla ba'i blo gros byams mgon thugs rje'i gter :
sems dpa'i rgyal po gser 'od dam pa sogs :
byang chub sems dpa' bye ba khrag khrig gi :
thugs bskyed rnam dag smon lam yongs grub pa :
sems can kun la sman mdzad mkhyen brtse nus :
ma lus yongs su rdzogs pa'i dbang thob shog :
A+o~M bo d+hi satwa sarba a b+hi Shiny+tsa hU~M:
sdug bsngal gcod mdzad shes rab ral gri dang :
nyon mongs gcong nad 'byin pa'i sman gyi rgyal :
sdug bsngal chu bo che las sgrol ba'i gru :
sems can kun gyi dbugs dbyung chos kyi dung :
byang chub sems kyi rang bzhin kun khyab pa :
rtag tu yon tan mngon sum rdzogs gyur pa'i :
byang chub sems dpa' rnams kyi gang dgongs pa :
sems can kun la de nyid 'byung gyur cig :
A+o~M sarba bo d+hi satwa a b+hi Shiny+tsa hU~M:
slob dpon gyi phyag gdengs te :
'di phan theg dman nyan thos rang don te :
'di ni theg chen gzhan don rlabs chen yin :
smon lam yang dag dge ba'i 'jug pa ste :
byang chub sems dpa'i sdom pa bla na med :
bdag med rnam gnyis rang bzhin rtogs gyur te :
de ring byang chub sems dpa'i rigs can no :
rgyal ba kun gyis sras kyi dam par dgongs :
spro ba skyed cig gzhan phan rgya cher gyis :
b+ho d+hi satwa A:
yan lag drug pa byang sems theg :
yongs su rdzogs pa'i dbang ldan gyur :
sa ma ya rgya rgya :
kri ya'i theg pa'i dbang bskur ba :
tshul bzhin bgyi ba 'di lta ste :
dag byed khrus kyi bum pa thogs :
hU~M:
rnam par rgyal ba'i ston pa sangs rgyas nyid :
sa chen 'di ru rnam par bltams pa'i tshe :
kun gyi dang po bkra shis khrus gsol ltar :
shin tu dge ba'i chab kyis khrus bgyi 'o :
A+o~M sarba ta thA ga ta a b+hi She ka te sa ma ya shrI ye hU~M:
lha rnams kyi sku spyi bor bzhag cing :
hU~M:
ston pa gser mdog mya ngan med pa'i rgyal :
nyon mongs dug rnams sel ba'i rma bya can :
sgrib pa'i dri ma'i tshogs 'joms bsil ba'i tshal :
gdon bgegs ma lus kun 'joms so sor 'brang :
sdug bsngal rnam par 'joms pa lha mo'i mchog :
'jigs pa brgyad rnams zhi mdzad zhi ba ma :
yongs su sdug bsngal sbyong mdzad rig pa'i rgyal :
kun tu bsod nams 'phel mdzad rnam par rgyal :
las kun grub par mdzad pa grub pa mo :
bkra shis lha mo brgyad kyi dbang bskur bas :
shin tu rnam par dge dang bkra shis shing :
rnam par rgyal ba'i dbang mchog thob par shog :
hU~M:
bkra shis rnam par rgyal ba'i bum pa nas :
nyon mongs dug 'joms pha rol phyin pa'i chu :
bkod pa khyad 'phags dge mtshan du mar bcas :
ye shes chu bo mchog gis khrus bgyi 'o :
A+o~M sarba ta thA ga ta a b+hi She ka te sa ma ya shrI ye hU~M:
dam pa tog dkar lha yul nas gshegs te :
de tshe rgyal ba byams pa mgon po la :
rgyal tshab dbang bskur cod pan bcings pa ltar :
rin chen cod pan dam pas dbang bskur ro :
A+o~M rat+na mu ku trAM a b+hi Shiny+tsa mi :
rigs gsum lha yi sku spyi bor bzhag cing :
hU~M:
snang srid rigs gsum dkyil 'khor mthong ba'i phyir :
sku yi rigs mchog 'jam dpal ye shes sems :
gsung gi rigs mchog 'phags pa spyan ras gzigs :
thugs kyi rigs mchog bcom ldan gsang ba'i bdag :
dug gsum dag nas sku gsum mthong ba dang :
rigs gsum lha tshogs rnams dang dbyer med shog :
A+o~M sarba ta thA ga ta kA ya wA ka tsit+ta a b+hi Shiny+tsa hU~M:
yan lag bdun pa kri ya'i theg :
yongs su rdzogs pa'i dbang thob gyur :
sa ma ya rgya rgya :
u b+ha'i theg pa'i dbang bskur ba :
tshul bzhin bgyi ba 'di lta ste :
dag byed khrus kyi bum pa thogs :
hU~M:
rang gsal dag pa'i bum pa ru :
ye shes bzhi yi chu yis bkang :
nyon mongs sbyong phyir khrus bgyis pas :
ye shes rnam bzhi mthong bar shog :
A+o~M sarba ta thA ga ta a b+hi She ka te sa ma ya shrI ye hU~M:
rin chen cod pan dbang bskur la :
hU~M:
rnam par rgyal ba'i sangs rgyas kyi :
rin chen dbang rtags cod pan che :
rgyal ba'i dbang rnams rdzogs pa'i phyir :
dbu rgyan dam pas dbang bskur ro :
rat+na mu ku trAM:
rdo rje dril bu lag tu gtad :
hU~M:
rnam par dag pa'i ye shes kyi :
thabs kyi rdo rje gzung bar gyis :
stong pa zung 'jug dbyangs ldan pa'i :
shes rab dril bu gzung bar gyis :
badzra d+hA ra karma gaN+De :
bsnol te phyag rgya byed du gzhug :
hU~M:
sngags dang phyag rgya bla med pas :
thams cad ye shes chen por sgyur :
thabs dang shes rab zung 'jug pa'i :
sngags dang phyag rgya gzung bar gyis :
a A i I sogs /
ka kha ga g+ha nga sogs /
lha sku phyag rgya spyi bor bzhag :
hU~M:
chos dbyings ye shes bcom ldan rnam snang mdzad :
sor rtog ye shes bcom ldan snang mtha' yas :
me long ye shes bcom ldan mi bskyod pa :
mnyam nyid ye shes bcom ldan rin chen 'byung :
rgyal ba rigs bzhi'i dbang chen rab bskur bas :
rigs bzhi'i lha yi dngos grub 'grub par shog :
A+o~M sarba ta thA ga ta bai ro tsa na pad+ma d+hA ra ak+Sho b+h+yaHrat+na saM b+ha wa a b+hi Shiny+tsa hU~M:
yan lag brgyad pa u b+ha'i theg :
yongs su rdzogs pa'i dbang thob gyur :
sa ma ya rgya rgya :
yo ga'i theg pa'i dbang bskur ba :
tshul bzhin bgyi ba 'di lta ste :
slob dpon gyis ni slob ma la :
'di phan nyon mongs bkru ba'i bya ba yin :
da ni ye shes gong du 'phel ba yi :
gsang sngags yo ga'i theg par 'jug pa ste :
rigs lnga'i sdom pa ma lus thub par srungs :
zhes brjod slob mas lan gsol ba :
bde bar gshegs pa slob dpon dgongs :
rigs lnga'i sdom pa ma lus pa :
rnal 'byor rgyud du gang gsungs pa :
de dag thams cad bdag gis bsdam :
sa ma ya i dan na ra kan :
slob ma rnam snang la bsgoms ye shes bstim :
brtan byas me tog dor zhing mig dbye la :
puSh+pe pU dza ho :
puSh+pe gr-ih+Na i maM satwa ma hA bA la :
tsak+Shu pra we sha ya phaTa?:
rnam par rgyal ba'i bum pa spyi bor bzung :
hU~M:
chos dbyings rnam par dag pa'i bum pa ru :
rdo rje dbyings kyi dkyil 'khor mngon sum bzhengs :
dag pa lha yi bdud rtsi dbab pa yi :
me long ye shes bum pas dbang bskur ro :
A+o~M sarba ta thA ga ta ak+Sho b+h+yaHa b+hi Shiny+tsa hU~M:
rin chen cod pan spyi bor bcings :
trAM:
'di ni rgyal ba thams cad kyis :
dbang bskur cod pan chen po ste :
rgyal ba rigs lngas dbu brgyan pas :
mnyam nyid ye shes rtogs par shog :
A+o~M sarba ta thA ga ta rat+na saM b+ha wa rat+na mu ku Ta a b+hi Shiny+tsa trAM:
rdo rje lag g.yas gtad byas la :
hrI:
yang dag gzhom med rdo rje che :
ting nge 'dzin dang ye shes kyi :
rdo rje rab tu gsor ba yis :
sor rtog ye shes rtogs par shog :
A+o~M sarba ta thA ga ta pad+ma d+hA ra a b+hi Shiny+tsa hrI:
dril bu g.yon du gtad byas la :
A:
yang dag ye shes sangs rgyas dbyangs :
rgyal ba rnams kyi chos kyi sgra :
dbyangs snyan dril bus dbang bskur bas :
bya grub ye shes rtogs par shog :
A+o~M sarba ta thA ga ta karma a mo g+ha sid+d+hi karma gaN+De a b+hi Shiny+tsa A:
ming brjod rdor dril spyi bor bzhag :
hU~M:
'di ni sangs rgyas kun gyi ming :
sa rnams kun tu grags gyur pa'i :
de bzhin rigs su mtshan gsol bas :
chos dbyings ye shes rtogs par shog :
A+o~M sarba ta thA ga ta bud+d+ha bai ro tsa na che ge zhes bya ba'i de bzhin gshegs pa'o :
lha sku phyag rgya'i dbang bskur ni :
hU~M:
dus gsum sangs rgyas kun rigs rnam snang mdzad :
zhal bzhi phyag gnyis mnyam gzhag 'khor lo 'dzin :
dkar po longs spyod rdzogs sku mtshan dpe rdzogs :
lha mo dbyings phyug ma ni mdun na 'dud :
de bzhin gshegs pa mchog gi dbang bskur ro :
A+o~M bud+d+ha bai ro tsa na a b+hi Shiny+tsa A+o~M:
hU~M:
dus gsum sangs rgyas rgyal ba rigs bzhi rnams :
zhal gcig phyag gnyis mnyam gzhag rang rtags 'dzin :
mthing ser dmar ljang longs spyod rdzogs sku'i chas :
bde bar gshegs pa bzhi yi dbang bskur ro :
A+o~M badzra ak+Sho b+h+yaHrat+na saM b+ha wa pad+ma d+hA ra karma a mo g+ha sid+d+hi a b+hi Shiny+tsa A+o~M:
hU~M:
mtshams la bzhugs pa'i de bzhin gshegs ma bzhi :
zhal gcig phyag gnyis gar bsgyur rang rtags 'dzin :
mthing ser dmar ljang yab la 'dud pa'i tshul :
bde bar gshegs ma bzhi yi dbang bskur ro :
A+o~M sarba ta thA ga ta badzra rat+na pad+ma karma mu dra a b+hi Shiny+tsa A+o~M:
gsung gi bzlas pa'i lung sbyin te :
hU~M:
rdo rje rtse mo'i gzungs sngags bla na med :
ngan song rnam 'joms sdig pa'i tshogs 'joms pa :
rgyal ba'i gsang sngags rig sngags thams cad kyi :
dbang bskur ma lus yongs su rdzogs par shog :
gzungs sngags bris pa gtad la brjod :
mnyam bzhag byed gzhug me long bstan :
hU~M:
chos rnams ma lus thams cad ni :
gzung du med la 'dzin pa bral :
me long nang gi gzugs brnyan ltar :
brjod du med pa rtogs par shog :
tsit+ta d+harma d+hA tu a b+hi Shiny+tsa A:
rdo rje slob dpon chas rnams gtad :
hU~M:
dkyil 'khor gtso bo'i go 'phang mnyam pa'i phyir :
khri la mnga' gsol gdugs phub rgyal mtshan phyar :
rgyal ba kun gyi shis pa'i me tog kyang :
de ring 'di la kun gyis 'thor bar shog :
rten 'brel snying po brjod cing me tog 'thor :
yan lag dgu pa yo ga'i theg :
yongs su rdzogs pa'i dbang rdzogs gyur :
sa ma ya rgya rgya :
kun gyi sngon 'gro sta gon ni :
sa bzang gnas de rgyal por slong :
sa lhar gtor ma sbyin te slong :
sbyang zhing stegs bu bca' bar bya :
dris byugs tshom bu lha grangs bkod :
lha ru bsgoms la nam mkhar btegs :
dkyil 'khor bri zhing phyi bshags bya :
bum pa chos nyid dag pa'i sngags :
brjod cing nang bcud blugs byas la :
A+o~M dz+nyA na bud+d+ha badzra rat+na pad+ma karma b+h+rU~M:
rgyan gyis spras la stegs bur bkod :
bum pa rang byung gzhal yas khang :
nang du lha tshogs bsgoms byas la :
dgug bstim mchod bstod bzlas pa bya :
'od du zhu nas bdud rtsir bsam :
slob ma rnams kyi rgyud sbyangs shing :
so shing maN+Dal steng du 'phangs :
badzra hA sa ha brjod la :
dngos grub las ni brtags pa 'o :
rmi lam gsal phyir khyor chu ni :
bdud rtsi 'khyil pa'i sngags kyis sbyin :
gdon srung phyir du srung skud ni :
dmar po las sngags kyis bsgrubs btags :
mi 'khrugs phyir na ku sha ni :
d+hI khaM brjod de sngas gdan sbyin :
sdig sbyong phyir du slob ma yi :
rkang mthil yaM dang lte bar raM:
snying gar sdig pa kaM nag po :
rlung g.yos me sbar kaM yig bsreg :
lus ni rnam dag rdor sems bsgom :
gnas gsum byin rlabs thig le bya :
rnam lngas mnga' gsol sta gon rdzogs :
mngon rdzogs dkyil 'khor dbus su bshams :
yan lag rnams kyis mtha' bskor zhing :
dkyil 'khor rgyan dang ldan par bya :
yan lag bcu pa sngon 'gro 'o :
sa ma ya rgya rgya :
mtha' rten sgrub rdzas dbang bskur ni :
dang po sman gyi dbang bskur te :
hU~M:
bde chen ye shes bdud rtsi ni :
he ru kaHdpal yab yum rnams :
gnyis med sbyor ba'i dam tshig rdzas :
ra sa yA nas dbang bskur ro :
pany+tsa a mr-ita a b+hi Shiny+tsa hU~M:
mar me dgu yi dbang bskur ni :
hU~M:
dbyings su mtshon pa'i kong bu ru :
ye shes klong dgu'i zhun chen bltams :
he ru kaHdgu'i me 'bar ba :
snang gsal mar mes dbang bskur ro :
badzra A lo ke a b+hi Shiny+tsa hU~M:
khram dang 'khor los dbang bskur ba :
hU~M:
bdud 'dul mthu chen dmigs bya ngan :
gsad pa'i khram du 'debs pa dang :
tshad med stong srog 'khor lo yis :
gdug pa'i tshogs 'joms dbang bskur ro :
thum ril tsakra warti a b+hi Shiny+tsa hU~M:
dbang sdud rta mgo'i dbang bskur ni :
hU~M:
rngam pa hi hi'i sgra chen gyis :
snang srid dus gcig dbang bsdus nas :
ye shes 'jig rten las la tshud :
mchog thun 'grub pa'i dbang thob shog :
ha ya gr-I wa a b+hi Shiny+tsa hU~M:
phur bu 'dril 'debs dbang bskur ni :
hU~M:
bdud 'dul mthu chen kI la ya :
'joms byed chen po'i dbang bskur bas :
gsal ba gsum ldan srog gsum gsal :
log rtog bsgral ba'i dbang thob shog :
A+o~M badzra kI li kI la ya a b+hi Shiny+tsa hU~M:
snang srid mdos kyi dbang bskur ni :
hU~M:
snang srid g.yo 'khrugs bzlog pa'i phyir :
snang srid mdos kyi ri rab la :
don gnyis bcud kyis brgyan byas te :
yongs rdzogs mdos kyi dbang bskur ro :
A+o~M sarba ba liM ta b+h+yo b+h+yo zlog zlog :
a b+hi Shiny+tsa hU~M:
yan lag bcu gcig dbang rdzogs so :
sa ma ya rgya rgya :
mtha' rdzogs zhal zas dbang bskur ni :
hU~M:
bkra shis tshe ni tshe yi lung :
thabs shes rdzas mchog bde ba'i lung :
dza gad sman mchog gal gyi lung :
mAM sa rdzas mchog nus pa bskyed :
'bras bu rigs byed rigs rgyud lung :
zla rgyas zla phrom bkra shis zas :
mtha' rdzogs dga' ston dbang bskur ro :
ga Na tsakra mang+ga laM A yuHsid+d+hi b+h+rU~M:
yan lag bcu gnyis dbang rdzogs so :
sa ma ya rgya rgya :
de ltar mngon rdzogs dbang gi mdo :
nang skor cha lag yongs rdzogs pa :
las can bu dang 'phrad par shog :
sa ma ya rgya rgya :[ \u0f88\u0f88\u0f88\u0f88 ]de nas rtsa ba dgu dril ni :
dge ba'i sa gzhi nor gyis blu :
mchod gtor bshams la byin gyis brlabs :
hU~M:
chos dbyings rang rtsal las shar ba'i :
snang ba sna tshogs sa bdag la :
dran snang so ma'i gtor ma 'bul :
glo bur snang ba'i sa 'di stsol :
b+hU mi pa ti ba liM ta khA hi :
dbang chen phur pa lha ru bsam :
A+o~M pad+mAn+ta krita? phaTa?:
bzlas shing phur btab sa dbang bya :
chos nyid dag pa'i ngang du blta :
bgegs tshogs rnams la gtor ma sbyin :
hU~M:
rang byung snying po sgom pa la :
mi dbang ma rig bdud kyi tshogs :
rang rtsal rol pa'i gtor ma longs :
pha mtha' bral ba'i klong du dengs :
hU~M hU~M hU~M phaTa?:
phyir bskrad srung 'khor bsgom pa ni :
hU~M:
dbyings rig zung 'jug cho 'phrul las :
snang zhing srid pas bsdus pa'i chos :
ye nas rang gsal srung ba'i gur :
ma bcos thig le chen por rdzogs :
hU~M hU~M hU~M badzra rak+Sha :
stegs bur bdud rtsi'i chag chag gdab :
hU~M:
chos dbyings yum gyi sa gzhi la :
rig pa thabs kyi bdud rtsi yis :
bde stong dngos grub 'dzin pa'i phyir :
zung du 'jug pa'i chag chag gdab :
pany+tsa a mr-ita maN+Da la hU~M:
rgyas par sgrub pa'i sngon 'gro ni :
zab bdun dkar brag bzhin du mdzod :
de yang bum pa lha dang ni :
dkyil 'khor rgyan 'god sta gon no :
slob ma rnams la khrus bya zhing :
bgegs phral bsrung byas de rnams kyis :
yon 'bul gsol ba 'di ltar gdab :
e ma ho :
'dren pa'i gtso bo bla ma rje :
bdag cag 'khor ba las sgrol phyir :
thar pa'i lam mchog ston pa dang :
thugs rjes brtse bar gzung du gsol :
slob dpon gyis :
ho :
thar pa don gnyer skal ldan rnams :
tshur shog ji ltar 'tsham pa yi :
lam mchog bdag gis ston pas na :
skal pa ldan rnams spro ba skyed :
skyabs 'gro yan bdun 'bul du gzhug :
de nas slob mas 'di brjod de :
bde gshegs sras bcas dgongs su gsol :
bdag gis dkon mchog gsum bzung zhing :
de bzhin mkhan po pha ma dang :
dge ba'i grogs la bkur sti dang :
dge bcu phar phyin bdag gis spyad :
rigs lnga'i sdom pa ma lus gzung :
mgon pos lam mchog bstan du gsol :
slob dpon gyis :
de ltar yin na gsang sngags kyi :
dkyil 'khor dag tu 'jug rung yin :
brtag phyir sta gon legs par gyis :
maN+Dal tshom bu lnga ldan la :
slob mas so shing dor byas la :
ho :
chos dbyings maN+Dal rnam par dag :
ye shes lnga yi tshom bur gsal :
bdag gi dug lnga ye shes su :
sangs nas skal pa mthong bar shog :
badzra hA sa ha :
phyogs bzhi dbus ni rigs lnga dang :
steng 'og mkha' sa'i dngos grub thob :
ma 'dzin ngan pas bshags shing bskyar :
rmi lam brtag ste de gsal phyir :
dri med khyor chu bdud rtsi'i mtsho :
rnam par dag pa khrus kyi chus :
bag chags ngan pa sangs gyur nas :
skal bzang rmi lam mthong bar shog :
las sngags bzlas shing hub gsum gtor :
bar chad bsal phyir las sngags kyis :
bsngags pa'i rdo rje'i srung skud btags :
mi 'khrug phyir du ku sha sbyin :
hU~M:
thabs kyi d+hI las skyes pa dang :
shes rab khaM las skyes pa yi :
gtsang zhing dge ba'i sngas stan la :
nyal te lha la sems bzung la :
bzang ngan gang byung bdag la ston :
gang yang chos nyid klong la zhog :
badzra d+hI khaM:
zhes sbyin slob ma'i rkang mthil la :
yaM dang lte bar raM snying gar :
sdig pa kaM yig rnam par gnas :
slob dpon thugs ka'i 'od zer gyis :
yaM raM rlung me'i sbyor ba yis :
kaM yig slob ma'i sna nas thon :
til la bstims la sdigs mdzub kyis :
ye shes me dang chu la sbyangs :
A+o~M sarba pA paM a pa na ya bi shud+d+he swA hA:
slob ma rdo rje sems dpar bsgom :
gnas gsum dri yi thig le bya :
'bru gsum la bsgoms rgyal rnams kyi :
gsang gsum byin rlabs thams cad bstim :
mchod cing mnga' gsol chos bshad do :
sa ma ya rgya rgya :
gnyis pa dkyil 'khor phyi 'jug ni :
sgo srung rnams la gsol btab ste :
ho :
ye gsang thabs kyi sgo ba rnams :
rig pa'i ye shes mthong 'dod pas :
bdag cag skal ldan pho mo rnams :
thar pa'i grong du gtong bar gsol :
zhes zhus de yi lan du ni :
hU~M:
rig pa'i ye shes mthong 'dod na :
bla ma dpal chen mkha' 'gro ma'i :
bka' bzhin dam tshig thub pa dang :
sdom pa la ni gnas par gyis :
zhes gsung nang du btang bar bsam :
yol ba bya zhing khrus byas la :
bgegs bskrad srung 'khor maN+Da phul :
de ni phyi yi 'jug pa 'o :
sa ma ya rgya rgya :
gsum pa dkyil 'khor nang 'jug ni :
slob ma rnams ni thal sbyar zhing :
pus btsugs gus shing dul bar sdod :
mig dar 'ching zhing me tog thogs :
gdung bas gsol gsum gdab pa ni :
ho :
he ru kaHdang gnyis med pa'i :
rdo rje slob dpon dgongs su gsol :
khrag 'thung chen po'i grong khyer du :
bdag cag mgon pos gzhug par 'tshal :
slob dpon gyis :
de ltar yin na he ru ka'i :
grong khyer chen por gzhug par bya :
bla med rgyud las gang gsungs pa'i :
dam tshig thams cad thub par gyis :
gsang sngags lam mchog rnyed pa ni :
bskal pa brgya lam res 'ga' tsam :
u dum wA ra'i me tog 'dra :
des na dga' zhing spro bar gyis :
slob mas :
bde bar gshegs pa he ru ka'i :
bdag nyid bla ma dgongs su gsol :
sku gsung thugs kyi dam tshig dang :
mi spang lnga dang dang len lnga :
shes bya lnga dang bsgrub bya lnga :
spyad par bya ba'i dam tshig lnga :
ma lus bdag gis gzung bar bgyi :
srog gi phyir yang mi gtong ngo :
de nas rgyu mtshan bshad pa yis :
dam gzhag rdo rje spyi bor bzhag :
ho :
bdag ni he ru kaHdpal te :
nga la brnyas par mi rung ngo :
tshul 'di las ni 'das pa na :
dkyil 'khor gtso bor 'gal bar 'gyur :
A+o~M badzra sa ma ya hU~M:
snying gar bzhag cing bka' bsgo ba :
he ru kaHdpal bdag gis ni :
bsgo ba'i bka' la nyan par gyis :
gal te bka' las 'das pa na :
gsang sngags 'bras bu thob 'dod min :
badzra sa ma ya tiSh+Tha :
khe nyen sgo nas dam gzhag ni :
rdo rje sems dpa'i dam chu sbyin :
'di ni dam tshig rdo rje'i chu :
dam bsrungs ye shes sems dpa' ste :
'das na yak+sha nag por 'gyur :
snying khrag 'thung zhing dmyal bar ltung :
de bas dam tshig thub par gyis :
badzra sa ma ya rak+sha si hU~M:
bro bor sgo nas dam gzhag ni :
he ru kaHdpal tshul 'di ni :
gsang bas byin rlabs bla na med :
tshul 'di smras shing bdag brnyas na :
dam tshig las ni 'gal bar 'gyur :
de bas snying nas bro bor cig :
slob mas rdo rje rtse gcig gi :
phyag rgya snying gar bzung byas te :
A+o~M badzra sa ma ya i dan na ra kan :
zhes bro bor :
de nas dngos gzhi'i byin dbab ni :
snang srid chos 'byung chen por bsam :
dbus su slob ma mngon rdzogs rgyal :
he ru kaHdpal zhal gcig pa :
smug nag phyag gnyis gri thod 'dzin :
zhabs gnyis skyil krung yum dang 'khril :
bam ro pad nyir gnas pa yi :
snying gar chos 'byung dmar po'i nang :
a shad dmar po 'od 'bar sgoms :
slob dpon he ru kaHdpal gyi :
thugs srog hU~M gis ye shes bkug :
slob bu'i snying gar gnyis med bstim :
dz+nyA na A be sha ya a A a haM:
ha ha ha hU~M hU~M hU~M:
A ral+li e h+ye hi a haM:
badzra sa ma ya dzaHa haM:
phebs pa'i rtags byung brtan par bya :
rig me dor bar bskul ba ni :
ho :
bde gshegs rgyal ba'i pho brang 'dir :
ye shes lha tshogs dngos su bzhugs :
'brel ba gang yod brtag pa'i phyir :
rig pa'i me tog lha la phul :
slob mas thal sbyar me tog bzung :
ho :
bskal pa sngon nas 'brel pa yi :
ye shes rig pa'i lha mchog la :
rang rig lha dang ngo 'phrod phyir :
kha dog lnga ldan me tog 'bul :
thugs kyis dgyes par bzhes su gsol :
badzra puSh+pe pra tIts+tsha ho :
dor bas dbus la babs pa na :
bud+d+ha he ru kaHdpal dang :
de bzhin phyogs bzhir rig par bya :
mtshams bzhir gu h+ya la sogs so :
gsang mtshan me tog mgor bzhag la :
ho :
ye shes lha tshogs thams cad la :
rig pa'i me tog phul pa yi :
byin rlabs bsam mi khyab pa de :
rang rig lha dang ngo 'phrod de :
sku gsung thugs kyi dngos grub thob :
dpal chen po dang dbyer med shog :
puSh+pe gr-ih+Na i maM satwa ma hA bA la :
ma rig mig 'byed gsol 'debs ni :
ho :
bde bar gshegs pa mig mkhan rgyal :
he ru kaHdpal mthong bya'i phyir :
bskal pa sngon nas bsgribs pa yi :
ma rig ling tog bsal du gsol :
zhes gsol slob dpon gyis dbye ba :
ho :
deng khyod he ru kaHdpal gyis :
ye shes mchog gi mig dbye mdzad :
rab rib bde bar gshegs pas bsal :
ye shes mchog ni mthong bar 'gyur :
badzra dz+nyA na tsak+Shu pra be sha ya phaTa?:
dkyil 'khor blta bar bskul ba ni :
ho :
ltos shig ltos shig rigs kyi bu :
mthong na ye shes myur du rtogs :
'di na he ru kaHdpal gyi :
grong khyer bla na med pa bzhugs :
skad cig mthong ba tsam gyis ni :
bskal pa du ma'i sgrib pa sbyong :
zhes sogs don ni rgyas par bshad :
de yis dkyil 'khor nang 'jug rdzogs :
sa ma ya rgya rgya :
bzhi pa bum pa'i dbang bskur ni :
spro na gsol gdab maN+Dal phul :
hU~M:
rang byung ye shes bum pa ru :
he ru kaHdpal lha tshogs bzhugs :
thabs shes gnyis med zhu ba'i chus :
skal ldan bu la dbang bskur ro :
A+o~M shrI he ru kaHka la sha a b+hi Shiny+tsa hU~M:
rin chen prog zhu dar dpyang bcings :
hU~M:
he ru kaHdpal dbang gi rtags :
khrag 'thung lnga yi cod pan dang :
thabs dang shes rab dbyer med pa'i :
dar 'phyang dbang bskur sbyin par bya :
A+o~M shrI he ru kaHrat+na mu ku Ta a b+hi Shiny+tsa trAM:
rdo rje lag g.yas gtad la gsor :
hU~M:
ye shes lnga las rang byung ba :
thabs kyi rang bzhin rdo rje che :
sangs rgyas kun gyi gsang gsum las :
byung ba'i rdo rjes dbang bskur ro :
A+o~M shrI he ru kaHbadzra a b+hi Shiny+tsa hrI:
dril bu g.yon gtad dkrol zhing brten :
hU~M:
sangs rgyas kun gyi dbyangs ldan pa'i :
shes rab rang bzhin dril bu che :
sangs rgyas kun gyi ye shes las :
byung ba'i dril bus dbang bskur ro :
A+o~M shrI he ru kaHgaN+De a b+hi Shiny+tsa A:
rdor dril bsnol ma ming byin te :
hU~M:
bde bar gshegs pa thams cad kyis :
sems dpar ming ni btags pa bzhin :
rgyal ba'i ming ni bla na med :
sa gsum grags par dbang bskur ro :
A+o~M shrI he ru kaHche ge zhes bya'o :
de yis bum dbang 'khor bcas rdzogs :
sa ma ya rgya rgya :
lnga pa rjes 'brel rjes gnang ni :
dpal gyi sku ni spyi bor bzhag :
hU~M:
chos sku skye med longs spyod rdzogs :
dbus kyi he ru kaHdpal te :
mngon rdzogs rgyal po he ru ka :
yab yum 'khor bcas dbang rdzogs shog :
A+o~M shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
shar gyi he ru kaHdpal te :
bcom ldan badzra he ru ka :
yab yum 'khor bcas dbang rdzogs shog :
A+o~M badzra shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
lho yi he ru kaHdpal te :
bcom ldan rat+na he ru ka :
yab yum 'khor bcas dbang rdzogs shog :
A+o~M rat+na shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
nub kyi he ru kaHdpal te :
bcom ldan pad+ma he ru ka :
yab yum 'khor bcas dbang rdzogs shog :
A+o~M pad+ma shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
byang gi he ru kaHdpal te :
bcom ldan karma he ru ka :
yab yum 'khor bcas dbang rdzogs shog :
A+o~M karma shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
shar lho'i he ru kaHdpal te :
bcom ldan gu h+ya he ru ka :
yab yum 'khor bcas dbang rdzogs shog :
A+o~M gu h+ya shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
lho nub he ru kaHdpal te :
bcom ldan sa nu he ru ka :
yab yum 'khor bcas dbang rdzogs shog :
A+o~M sa nu shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
nub byang he ru kaHdpal te :
bcom ldan yak+sha he ru ka :
yab yum 'khor bcas dbang rdzogs shog :
A+o~M yak+sha shrI he ru kaHkA ya a b+hi Shiny+tsa A+o~M:
hU~M:
chos sku skye med longs spyod rdzogs :
byang shar he ru kaHdpal te :
bcom ldan rak+sha he ru ka :
yab yum 'khor bcas dbang rdzogs shog :
A+o~M rak+sha shrI he ru kaHkA ya a b+hi Shiny+tsa A+o~M:
gsung gi rjes gnang bzlas lung sbyin :
thugs la mnyam par 'jog tu gzhug :
de ni rjes gnang rim pa 'o :
sa ma ya rgya rgya :
drug pa rdo rje bdag po'i dbang :
slob ma khrir bkod gdugs phub la :
mnga' gsol shis brjod ci rigs bya :
lung bstan bdag po'i dbang rdzogs bsgom :
sa ma ya rgya rgya :
bdun pa gsang dbang bskur ba ni :
byang sems dkar dmar lce la bzhag :
hU~M:
he ru kaHdpal mngon rdzogs rgyal :
yum mchog tsaN+Da lI dang sbyor :
rgyal ba'i zag med byang sems bsdus :
bde stong zung 'jug rtogs phyir sbyin :
bo d+hi tsit+ta a b+hi Shiny+tsa A:
de yis gsang ba'i dbang rdzogs so :
sa ma ya rgya rgya :
brgyad pa sher dbang bskur ba ni :
rig ma slob ma'i lag par gtad :
hU~M:
'di ni bde chen gsang ba'i lam :
'du shes gsum gyis rtag tu bsten :
bde chen ye shes rtogs par byed :
'di spang sangs rgyas thob 'dod min :
rgyal ba kun gyi gsang lam mchog :
de ring khyod la bstan par bya :
bu yis bde bar rtag tu rol :
ma hA su kha b+hany+dza mok+Sha :
de yis shes rab ye shes rdzogs :
sa ma ya rgya rgya :
dgu pa rig rtsal dbang bskur ni :
rdo rje sems dpa'i me long bstan :
hU~M:
sems ni rang bzhin 'od gsal ba :
de nyid mi rtog skye ba med :
gsal stong 'gag med bde ba che :
thams cad dbyer med mi phyed pa 'o :
yang dag don la gnas par gyis :
d+harma d+hA tu a a a :
de ni rig rtsal dbang bskur yin :
rtsa ba dgu bsgril 'di nyid ni :
bdag po'i dbang phan ma hA dang :
gsang dbang sher dbang a nu ste :
rig rtsal a ti rdzogs pa che :
spyir ni theg rim dbang bskur ba :
theg pa dngos kyi 'jug sgo yin :
sngon 'gro theg rim gtan 'bebs te :
lung mdo a nu'i khyad par gyi :
bye brag 'di ni bsdus don yin :
rgyas par dpe rgyud phyogs su ltos :
de ltar nang skor yi dam gyi :
dbang bskur rtsa ba dgu bsgril yang :
las can bu dang 'phrad par shog :
sa ma ya rgya rgya :
gter rgya :
gsang rgya :
sbas rgya :
gtad rgya :
rgya rgya rgya :[ \u0f88\u0f88\u0f88\u0f88 ]sprul pa'i gter chen mchog gyur gling pas bde chen pad+ma shel phug gi gnam khung nas spyan drangs pa'i shog ser las gtan la phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa dge //
/
