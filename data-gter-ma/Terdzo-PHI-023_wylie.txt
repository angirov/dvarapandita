@#//
thugs sgrub bar chad kun sel las /
sde brgyad khengs mdos khol phyung bltas chog tu bkod pa rtsub 'gyur rnyog ma gting dwangs zhes bya ba bzhugs so //
gangs can skyob la rgyal kun las /
khyad par 'phags pa'i rig 'dzin mchog
/spyi bor mchod nas tshul 'di yang //
nyer mkho'i phyir du dgod par bya //
de'ang ji skad du /
snyigs dus sde brgyad khengs log pas :
snod bcud kun la 'tshe ba 'byung :
zhes gsungs pa ltar dus snyigs ma lnga bdo'i skye bo rnams nyon mongs je rags su song bas mi dge ba'i spyod ngan rim par 'phel ba bcas kyis lha srin sde brgyad 'khrugs shing /
snod bcud la khengs log pas mi bde ba'i 'tshe ba je cher 'byung ba'i skabs 'di lta bur phan pa'i gdams zab mdos kyis bcos pa dang /
phyir zlog pa'i tshul rgyas bsdus 'ga' zhig gzhan du'ang 'byung mod /
'di nyid rgyas bsdus 'tsham zhing lag len bde bar snang zhing /
'di la'ang mdos kyis skong ba dang zor gyis zlog pa gnyis su bshad kyang snga ma ltar bkod pa la gsum /
bcas gshom /
bdag bskyed /
mdos gzhung ngo //
dang po ni /
gong du lha gzhung gi gtor mchod sogs phrin las la dgos pa rnams bkod pa'i mdun du shing ngam rdo leb gtsang mar ri rab bang rim bzhi dang ldan pa'i steng gi dbus su dpal gtor brjid ldan bkod /
de'i shar du lha bshos zlum po dkar /
lhor gshin rje gru gsum khram ris can nag
/nub tu ma mo'i sman ting ngam gtor ma rtse khrig snying gis mtshan pa dmar po /
byang du bdud bshos zur gsum nag po rtse gug
/shar lhor btsan bshos zur gsum dmar po rtse gsum /
lho nub rgyal bshos mkhar thabs sam gru bzhi dkar /
nub byang gnod sbyin 'brang rgyas nor gzugs ser /
byang shar klu bshos dkar zlum sbrul dkris can rnams kyis bskor /
bang rim dang por bya rigs /
gnyis par gcan gzan /
gsum par ri dwags /
bzhi par g.yung dwags /
rtsa bar chu gnas sa 'dzul sna tshogs dang 'dod yon ci 'byor spar du btab la bkod /
nam mkha'/
rgyang bu /
mda' bkra
/'phang bkra
/pho tang mo tang dang /
srid pa spyi ris kyi shing bris rnams tshar grangs brgyad re las mi nyung ba lcags rir gzug
/sman 'bru rin chen dar zab ras sna yos khra sogs yas stags gang 'byor blugs /
gtso gtor gyi rtser dar gdugs dbub la bkod /
mdun du phud skyems sna tshogs bsham /
snod gzhan zhig tu gtsang glud skye mched dod pa la pho mo chung gsum sgo nor rnams kyi gzugs spar du btab pa dang changs bus bskor la mdos mdun stegs dma' bar bzhag go
/gnyis pa bdag skyed ni /
'dir bstan bdag bskyed tsam gyis 'thus kyang spros pa la dga' na thugs sgrub lugs 'di nyid dam /
lha gzhung gzhan gang rung gi phrin las bzlas pa tshogs mchod bcas grub par byas la 'dir dmigs su bstan pa ni /
hrI:
skye ba med pa'i ye shes las :
'gags med snying rje'i rol pa ni :
hrIHyig dkar po 'od 'bar las :
'od 'phros snod bcud thams cad sbyangs :
stong gsal 'dus ma byas pa'i ngang :
pad+ma nyi zla'i gdan gyi steng :
bdag nyid hrIHlas skad cig gis :
snang srid zil gnon pad+ma 'byung :
khyad par 'phags pa'i rig 'dzin mchog :
zhal gcig phyag gnyis dkar dmar mdangs :
phyag g.yas sdigs mdzub dang bcas pa'i :
rdo rje rtse lngas lam ston cing :
g.yon pas kha T+wAM rtse gsum pa :
'khar ba'i tshul gyis bsten cing 'dzin :
dbu la pad zhwa brjid par gsol :
sku la gsang gos ber mthing dang :
chos gos gsum gyis mdzes par bklubs :
zhabs gnyis mchil l+h+wam dang bcas te :
gshegs pa'i stabs kyis gdan la bzhengs :
snang srid 'khor 'das thams cad kun :
phyag rgyas 'debs pa'i sku ru gsal :
hU~M hU~M hU~M:
hU~M gi sngags kyi sgra bsgrags pas :
dus gsum rgyal ba'i thugs rje dang :
rtsa gsum lha yi byin rlabs dang :
chos skyong srung ma'i nus stobs kun :
lha sngags phyag mtshan rnam par ni :
nam mkha' gang bar bdag la thim :
ye shes gzi byin cher 'bar zhing :
dam can tshogs kun las la bkol :
sde brgyad 'byung po gzir zhing gcun :
dam sri gdon bgegs thal bar brlag :
dkar phyogs bran du 'dus par gyur :
ces dmigs la hU~M sum sbrel bzla /
khams gsum brtan g.yo'i snang cha kun :
rig 'dzin bla ma'i phyag rgyar sad :
grags stong rdo rje'i sngags sgra yis :
mtha' yas zhing kun rgyas par gang :
rtog tshogs rang grol gnyug ma'i ngang :
mi g.yo dgongs pa'i rtsal rdzogs gyur :
oM AHhU~M badzra ma hA gu ru sarba sid+d+hi hU~M phaT:
ces bzlas la ka dag gi dbyings su bzhag
/yang /
res 'ga' rang 'dra'i ye shes sku :
dpag med nyi zer rdul ltar 'phros :
lha 'dre mi gsum snying la thim :
lcags la gser 'gyur rtsis thebs ltar :
kun gyi shes rgyud dbang med du :
byang chub sems gnyis ngo bor bsgyur :
bdag la 'dun cing rab dad pas :
thar pa'i lam la zhugs par bsam :
rtsa sngags sham bur 'di btags bzla :
sarba a nr-i tri tsit+ta hrIng hrIng dzaHdza :
sdus sdus sarba lo ka bA shaM ku ru ho :
zhes pa'ang ci 'grub bzla zhing stong nyid dang snying rje'i ngang la bzhag go
/gsum pa mdos la thog mar byin gyis brlab pa ni /
oM badzra a mr-itas bsang /
swa b+hA bas sbyang /
stong pa'i ngang las rin chen gyi //
lhun po gling bzhi gling phran bcas //
rgya che bkod legs khyad par 'phags //
srid gsum dpal 'byor phyur bur gtams //
mkho rgu'i longs spyod zad mi shes //
sde brgyad lha srin dregs pa rnams //
dgyes pa'i mthun rdzas ma tshang med //
snang srid gzhir bzhengs phyag rgya'i mdos //
'dod yon rgya mtsho'i gter du gyur //
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
zhes nam mkha' mdzod kyi sngags rgya lan gsum gyis byin brlabs /
dbyangs dang rol mo'i sgra bcas spyan 'dren pa ni /
kye :
snang zhing srid pa'i sde brgyad kun :
dkon mchog bden pa'i bka' ma bcag :
rtsa gsum lha tshogs dam ma dral :
rnal 'byor dgongs pa'i rtsal ma 'gran :
tshur byon tshur byon dam la 'dus :
snang srid mdos kyis bskang ba'i phyir :
zhi dang phan pa'i sems bskyed nas :
da lta nyid du 'dir gshegs shig :
a ya ma du ru tsa sha na sarba sa ma ya dzaHdza :
dam tshig rdo rje spyi bor bzhag par mos la rdo rje gdengs te /
oM badzra sa ma ya hU~M phaT:
dam chu lce la bzhag pa'i mos pas /
badzra sa ma ya a mr-ita u da ka Tha Tha Tha :
zhes brjod la nang mchod srin lag g.yon pas 'thor /
a ya ma du ru tsa sha na sa ma ya sma ra :
sa ma ya ma ti kra ma :
sa ma ya rak+Shan+tu :
sa ma ya tiSh+Tha lhan :
zhes tha tshig bsgrags pas rang dam dran nas ci ltar bsgo ba'i bka' nyan te gus pa'i tshul gyis 'khod par bsam /
dngos gzhi mdos bsngo ba ni /
hU~M:
bla ma yi dam dkon mchog gsum :
dpa' bo mkha' 'gro chos srung tshogs :
gnod sbyin nor lha gter gyi bdag :
nam mkha' sa gzhi bar snang gang :
sprin ltar gtibs pa thams cad kun :
phyi snod gling bzhi'i gtor gzhong du :
nang bcud 'gro kun gtor mar sbyar :
'dod yon sna tshogs rgyan gyis spras :
dpal gyi gtor ma brjid dang ldan :
mthong ba tsam gyis yid du 'ong :
bsam pa tsam gyis nyams re dga':
bzhes pa tsam gyis bde chen bskyed :
longs spyod spyan gzigs bsam mi khyab :
e ma ngo mtshar rmad kyi chos :
snang srid gtor ma'i mdos chen pos :
thugs dam bskang zhing nyams chag bshags :
phyi nang gsang ba'i bar chad sol :
mchog dang thun mong dngos grub stsol :
phrin las rnam bzhi 'grub par mdzod :
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
shar phyogs stong gi 'jig rten gyi :
'byung po kun la dbang bsgyur pa :
shel gyi sku mkhar rtse dgu na :
lha yi dregs pa lha yi rje :
srid pa lha yi gtso bo ni :
sku mdog dkar po 'dzum zhing brjid :
phyag na ral gri mdung dar bsnams :
chibs su lha g.yag dkar po bcibs :
lha dmag 'bum gyi 'khor gyis bskor :
rgyal 'gong bye ba sprul par 'gyed :
khengs log gnod pa gtong ba'i tshe :
mtha' dmag dus 'khrugs rlung ltar 'tshubs :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par lha rnams 'khrugs pa las :
'jig rten mi bde 'byung ba'i rgyu :
dus kyi 'khrugs rtsod gzing pa dang :
rgyal bsen dam sri'i cho 'phrul dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
a de ba rA dza badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
lho phyogs stong gi 'jig rten gyi :
'byung po kun la dbang bsgyur pa :
gshin yul zangs thang dmar po nas :
gshin rje'i dregs pa gshin rje'i rje :
srid pa gshin rje'i gtso bo ni :
sku mdog nag po khro zhing gtum :
phyag na be con khram shing thogs :
chibs su ma he ru ring bcibs :
gshin rje'i dmag tshogs 'bum gyis bskor :
yi dwags bye ba sprul par 'gyed :
khengs log gnod pa gtong ba'i tshe :
nad mtshon mang po char ltar 'beb :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par gshin rje 'khrugs pa las :
'jig rten mi bde 'byung ba'i rgyu :
nad mtshon god kha ldang ba dang :
sha za yi dwags 'tshe ba dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
ya ya ma rA dza ya tri badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
nub phyogs stong gi 'jig rten gyi :
'byung po kun la dbang bsgyur pa :
nad rlangs 'ja' tshon gur khyim nas :
ma mo'i dregs pa ma mo'i rje :
srid pa ma mo'i gtso bo ni :
sku mdog dkar smug brjid pa'i zhal :
phyag na mda' dar me long bsnams :
chibs su g.yu 'brug sngon mo bcibs :
ma mo'i dmag tshogs 'bum gyis bskor :
bsen mo bye ba sprul par 'gyed :
khengs log gnod pa gtong ba'i tshe :
yams nad rims nad sprin ltar gtibs :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par ma mo 'khrugs pa las :
'jig rten mi bde 'byung ba'i rgyu :
nad rims dal yams thams cad dang :
dman mo bsen mo'i gnod gdug dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
ma ma ma ru lu ma tri badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
byang phyogs stong gi 'jig rten gyi :
'byung po kun la dbang bsgyur pa :
bdud yul mun pa'i gling chen nas :
bdud kyi dregs pa bdud kyi rje :
srid pa bdud kyi gtso bo ni :
sku mdog mthing nag rab tu 'jigs :
phyag na dar nag khram shing thogs :
chibs su rta nag rting dkar bcibs :
bdud dmag 'bum gyi 'khor gyis bskor :
bgegs rigs bye ba sprul par 'gyed :
khengs log gnod pa gtong ba'i tshe :
blo sna sgyur zhing tshe srog stung :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par bdud tshogs 'khrugs pa las :
'jig rten mi bde 'byung ba'i rgyu :
blo 'gyur tshe thung nad mang dang :
nag phyogs bgegs kyi cho 'phrul dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
du ru dra dun ting badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
shar lho stong gi 'jig rten gyi :
'byung po kun la dbang bsgyur pa :
btsan mkhar dmar po brjid pa nas :
btsan gyi dregs pa btsan gyi rje :
srid pa btsan gyi gtso bo ni :
sku mdog dmar nag me ltar 'bar :
phyag na lcags kyi mda' gzhu 'gengs :
chibs su btsan rta rlung gshog bcibs :
btsan dmag 'bum gyi 'khor gyis bskor :
sa bdag bye ba sprul par 'gyed :
khengs log gnod pa gtong ba'i tshe :
glo bur gri thabs thog ltar 'beb :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par btsan rnams 'khrugs pa las :
'jig rten mi bde 'byung ba'i rgyu :
glo bur gri thabs ldang ba dang :
sa bdag 'byung po'i ko long dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
ru rak+sha shu la tri badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
lho nub stong gi 'jig rten gyi :
'byung po kun la dbang bsgyur pa :
shel gyi sku mkhar ldem pa nas :
rgyal po'i dregs pa rgyal po'i rje :
srid pa rgyal po'i gtso bo ni :
sku mdog dkar brjid khro zhing 'dzum :
phyag na gseg shang par bu bsnams :
chibs su seng ge dkar mo bcibs :
rgyal po 'bum gyi 'khor gyis bskor :
ging 'gong bye ba sprul par 'gyed :
khengs log gnod pa gtong ba'i tshe :
smyo 'bog 'thab mkhon me ltar 'bar :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par rgyal po 'khrugs pa las :
'jig rten mi bde 'byung ba'i rgyu :
smyo 'bog dang ni 'thab 'khon dang :
dam sri 'gong po'i 'tshubs 'gyur dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
tsa rA tsa ging ka ra badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
nub byang stong gi 'jig rten gyi :
'byung po kun la dbang bsgyur pa :
rin chen sna lnga'i sku mkhar nas :
gnod sbyin dregs pa gnod sbyin rje :
srid pa gnod sbyin gtso bo ni :
sku mdog sngon po 'od du 'khrugs :
phyag na ral gri nor bu 'dzin :
chibs su stag chen rngams pa bcibs :
gnod sbyin 'bum gyi 'khor gyis bskor :
gza' skar bye ba sprul par 'gyed :
khengs log gnod pa gtong ba'i tshe :
sa g.yo ri bsnyil thog ser 'beb :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par gnod sbyin 'khrugs pa las :
'jig rten mi bde 'byung ba'i rgyu :
sa g.yo ri bsnyil thog ser dang :
gza' dang rgyu skar gdong zer dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
sha yak+Sha tri yag+mo badzra sa ma ya hU~M phaT:
kyai :
snang zhing srid pas bsdus pa yi :
sde brgyad 'byung po'i tshogs rnams kun :
de ring mgron du 'bod pa'i don :
srid pa mdos kyi longs spyod kyis :
thugs dam gnyan po bskang phyir yin :
mdos kyi rgyu ni stong pa nyid :
stong nyid rgyu ru ma grub kyang :
'gag med gsal ba'i cho 'phrul las :
mdos kyi rkyen ni snang bar shar :
snang ba kho na rkyen min kyang :
snang dang stong pa zung 'jug pa'i :
rgyu rkyen rten 'brel tshogs pa las :
mdos kyi rnam pa cir yang srid :
ngo bo snang stong gnyis su med :
nges tshig snang srid mdos su bshams :
dbye ba zhi rgyas dbang drag las :
nad dang gnod pa zhi ba'i mdos :
tshe dang bsod nams rgyas pa'i mdos :
snod bcud dbang du bsdu ba'i mdos :
phyi nang bar chad srung ba'i mdos :
chag che nyam nga zlog pa'i mdos :
zhing bcu'i dgra bgegs gsod pa'i mdos :
skong ba'i mdos dang bshags pa'i mdos :
spyi yi mdos dang sgos kyi mdos :
pho mo dang ni ma ning mdos :
de la bye brag bsam mi khyab :
bsdu na thams cad sems yin te :
sems nyid dbyings kyi cho 'phrul las :
snod bcud dag dang ma dag gi :
rig pa ye shes cir yang byung :
snang srid mdos bshams de nas srid :
ngo mtshar gleng gzhi mang ldan pa'i :
bsam gyis mi khyab longs spyod che :
rtag pa rgyun gyi 'dod yon 'dis :
stong gsum stong gi 'jig rten na :
byang shar stong gi 'jig rten gyi :
'byung po kun la dbang bsgyur pa :
rgya mtsho 'khyil ba'i gting rum nas :
klu yi dregs pa klu yi rje :
srid pa klu yi gtso bo ni :
sku mdog dud kha 'jigs pa'i gzugs :
phyag na sbrul zhags nad rkyal thogs :
chibs su gdug pa'i chu srin bcibs :
klu bdud 'bum gyi 'khor gyis bskor :
klu gnyan bye ba sprul par 'gyed :
khengs log gnod pa gtong ba'i tshe :
mdze shu phol mig chu ltar 'brub :
de ring rgyu sbyor yon bdag gi :
nyams chag 'gal 'khrul bshags pa dang :
dregs pa mthu chen khyed rnams kyi :
thugs dam gnyan po bskang ba dang :
'jig rten khams ni thams cad du :
khengs log gnod pa zhi ba'i phyir :
snang srid gzhir bzhengs mdos chen bshams :
'byung ba rim brtsegs yum lnga'i mkhar :
ri rab gling bzhi bkod re legs :
lcags ri mu khyud mtha' re yangs :
'dod yon longs spyod dpal re che :
lha mi'i longs spyod ma tshang med :
nam mkha' skye med stong pa las :
skye ba'i cho 'phrul 'od lngar shar :
'od lnga thags su btags pa yi :
gdugs chen 'bar bas mkha' dbyings khyab :
mda' khra skyes pa stag chas te :
thabs kyi dpa' brjid lams se lam :
'phang khra mo btsun rgyan bzang spras :
shes rab glu snyan kyu ru ru :
rgyang bu thabs shes gnyis su med :
'od 'bar snang ba ya la la :
pho gdong srid pa skyed pa'i yab :
mo gdong srid pa skyed pa'i yum :
gnyis med 'phan phran dar snas brgyan :
srid pa thams cad sprul zhing bsdu :
shel tshigs khri dkar stong nag ni :
rta nor ra lug bsam mi khyab :
dbang po tshang zhing skye mched dod :
rtse kyu'i gar 'gros lings se ling :
ri rab thad kyi bar snang la :
'dab chags yod rgu sprin ltar lding :
ri rab bar gyi bang rim la :
gcan gzan ri dwags rdul ltar 'tshubs :
ri rab rmang gi rgya mtsho la :
srid pa'i chu gnas mtsho ltar 'khyil :
gling bzhi lcags ri'i nang khongs su :
lha dang mi la srid tshad kyi :
nor dang longs spyod mdzod ltar khengs :
dmigs pa'i rgyu la brten nas kyang :
ting nge 'dzin gyi rkyen sbyar bas :
rgyu rkyen rten 'brel rmad byung ba'i :
ngo mtshar 'byor pa zad mi shes :
nam yang 'grib pa ma mchis pa'i :
snang srid yongs rdzogs mdos chen 'di :
sngags 'chang rgyal po bdag gis 'bul :
'bul ba bdag gis ma nor ro :
bzhes pa khyed kyis ma nor cig :
'bul dang bzhes pa ma nor bas :
phan tshun yid kyi re ba gang :
dgyes shing mnyes nas rab tshims te :
bdag cag dpon slob yon mchod kyi :
nyams chag thams cad dag par mdzod :
'gal 'khrul nongs pa bzod par bzhes :
thugs dam gnyan po dbyings su bskangs :
zhi rgyas dbang drag phrin las sgrubs :
phyi nang gsang ba'i bar chad sol :
khyad par klu bdud 'khrugs pa las :
'jig rten mi bde 'byung ba'i rgyu :
dreg grum mdze shu phol mig dang :
klu gnyan sa bdag dug rlangs dang :
chag che nyam nga byad phur kun :
zhing bcu tshang ba'i dgra la b+h+yo :
nag phyogs glo bur bgegs la sgyur :
zlog sgyur bcol pa'i phrin las mdzod :
na nA ga ra tri badzra sa ma ya hU~M phaT:
tshar grangs dgos na mdos bsngo 'di la grangs gzung /
de nas sku glud sngags drug phyag drug gis byin rlabs spyi ltar byas la gyer gyis bsngo ba ni /
kye :
snang zhing srid pa'i lha 'dre rnams :
da ni 'dod yon thams cad kun :
ma tshang med pa'i longs spyod rdzas :
mi bas dga' ba'i glud gtor 'bul :
glud kyi pha ni nam mkha' ste :
nam mkha' stong pa'i dbyings rum nas :
'gag med bdud rtsi'i sbrang char babs :
glud kyi ma ni sa gzhi ste :
sa gzhi yangs pa'i lte ba nas :
ngo mtshar 'bras bu sna tshogs smin :
snang stong zung du 'jug pa yi :
ro bcud ldan pa'i 'bru yi rigs :
sreg byed me yi ngad la brngos :
skyod byed rlung gi shugs kyis btags :
dag byed chu yis zan du brdzis :
'byung lnga rgyu ru tshogs pa las :
'bras bu skyes bu'i glud du bzhengs :
ting 'dzin sngags rgyas byin brlabs pas :
phung po lnga po yongs su rdzogs :
skye mched drug kyang gsal la dwangs :
rgyan dang rnam 'gyur phun sum tshogs :
mi bas glud 'di mi dga' rgyu :
dngos las yon tan du mas 'phags :
nor las dkor 'di mi rngams rgyu :
ci 'dod 'byung zhing zad mi shes :
de bas snang srid lha 'dre kun :
glud gtor bzang po 'di bzhes la :
rgyal khams spyi dang khyad par du :
rgyu sbyor yon bdag 'khor bcas la :
khengs log gnod pa zhi bar mdzod :
bzung pa thongs la bcings pa khrol :
bsdams pa klod la mnan pa thegs :
'gras pa bsangs la 'khon pa 'dums :
zhi ba chen po'i ngang du bzhugs :
phan pa mchog gi byang sems skyed :
rtag tu bde ba'i phrin las sgrubs :
dam las ma 'da' sa ma ya :
zhes gong gi mdos bsngo tshar grangs gang byed ltar bskyar /
mdos bsngo tshar gcig las mi byed kyang glud bsngo 'di nyid gnas skabs do gal bstun pa'i tshang grangs gsag par bya'o //
drag po'i las dang 'brel ba'i bsgral las zlog phrin ni dkyus su mi mkho bas ma bkod do //
tshar grangs sogs grub nas rjes mdos gtang la /
'bru sna shel tshigs sha dum sogs rdzongs chas gang 'dzom btab la /
kyai :
da ni snang srid dregs pa'i tshogs :
shul lam bde bar gshegs re ran :
'di na 'dug pa'i gnas med pas :
'khor dang bcas pa sku skyod 'tshal :
mdos kyi lam bstan gang du bstan :
mdos lam phyogs mtshams steng 'og gi :
'byung po 'du ba'i yul du bstan :
de dag rnams su mi bstan rgyu :
nyi zla gza' skar phyogs skyong dang :
sa bdag klu gnyan thams cad kun :
mdos la dga' zhing yas la gdung :
glud la dgyes shing dkor la rngams :
de phyir snang srid gzhir bzhengs pa'i :
mdos glud dkor cha mtha' yas 'di :
snang srid lha 'dre'i tshogs rnams kyi :
mthun pa'i dkor dang rdzas su snoms :
khengs log gnod pa zhi ba'i phyir :
zhi ba chen po'i byang sems skyed :
tshe dang bsod nams rgyas pa'i phyir :
stobs dang gzi brjid nus pa spel :
khams gsum dbang du bsdu ba'i phyir :
'od dmar rlung gi zhags pa spros :
dgra bgegs rtsad nas brlag pa'i phyir :
drag shul khros pa'i shugs kyang phyungs :
las bzhi lhun gyis grub pa'i phyir :
mdos glud 'di dang lhan cig tu :
da ni gshegs shig sha ra ra :
da ni bzhud do si li li :
dkon mchog bden pa'i bka' la nyon :
rtsa gsum lha tshogs dam la sdod :
mdos kyis brngan pa'i ngo so khyer :
glud kyis dga' bas 'dzum mdangs phyungs :
rgyu 'bras bslu med tshul la soms :
'di ru ma 'khor ma gnod par :
phan pa'i sems kyis gzhan du dengs :
gal te mi nyan 'tshe byed na :
bdag nyid pad+ma thod phreng rtsal :
snang srid zil gnon khros pa'i skus :
nam mkha' sa gzhi bar snang khyab :
snying nas gzir zhing srog nas drangs :
gnad la gcun zhing shi sa bstan :
ming tsam med par brlag 'gyur bas :
da lta nyid du bde bar dengs :
a ya ma du ru tsa sha na 
nad gdon 'jigs brgyad thams cad shAn+tiM ku ru swA hA:
tshe bsod dpal 'byor thams cad puSh+TiM ku ru oM:
khams gsum brtan g.yo thams cad wA shaM ku ru ho :
dgra bgegs 'byung po thams cad mA ra ya phaT:
chag che nyam nga thams cad ma hA sha ri b+h+yo b+h+yo zlog zlog :
ces brjod la gtsang sar mdos bskyel ba kho nas kyang chog la /
gal te zlog zor byed na yi dam gyi drag sngags bzla bzhin pas gnod pa'am thebs yod pa'i phyogs su khyer /
gser skyems spyi 'gro btang ste /
hU~M b+h+yo :
dkon mchog rtsa gsum chos srung tshogs :
'dod yon gtor chen 'di bzhes la :
ma g.yel thugs dam dbyings nas skyed :
mi mthun rkyen dang bar chad zlogs :
b+h+yo b+h+yo :
snang srid lha 'dre'i dpung tshogs kun :
mdos glud bzang po 'di khyer la :
za lam dgra bgegs steng du phyes :
mdos dang gtor ma'i lhag ma kun :
nad mtshon dug gi zor du sgyur :
zor 'phen sdang ba'i dgra la 'phen :
bstan 'gror 'tshe ba'i dgra la 'phen :
zor 'phen gnod pa'i bgegs la 'phen :
nag phyogs gdug pa'i bgegs la 'phen :
zor 'phen bar chad zlog phyir 'phen :
chag che nyam nga phyir la sgyur :
rbad 'dre rbod gtong dgra la b+h+yo :
sde brgyad za kha bgegs la yA:
dgra bgegs 'byung po dpung dang bcas :
thal pa'i rdul bzhin brlag par mdzod :
ces dang drag sngags zlog sngags brjod cing mdos gtor me la bsreg
/thal mo brdab /
sngags dang dmigs pas phyi lam gcad /
las byang ltar srung 'khor bsgom /
nang du log nas phrin las kyi mjug bsdu byas pas grub bo //
'di ni spyi mdos gtang ba'i tshul yin la rgyal btsan sogs gang dgos pa'i sger mdos khol du phyung yang chog pas 'di nyid las khol phyung rigs pas 'phrul lo //
'di'i yon tan ni /
'dis ni nad gdon bar chad zhi :
tshe ring bsam dgu thams cad 'grub :
khyad par rgyal khams bde ba dang :
nad rims chad cing dmag tshogs zlog :
gang brtsam las kun myur 'grub phyir :
rnal 'byor ldan pas rtag du spyad :
ces gsungs pa ltar ro //
snyigs dus sde brgyad tsha dbal kun //
zhi bde'i dbyings su bcil ba yi //
nus ldan sman chab 'di gyur te //
gangs ljongs mtha' dag 'tsho byed shog
/ces nyer mkho che zhing gnam chos lugs lta bu'i 'dzom dka' ba mi snang bas khyer bder nyam chung la phan par bsams nas pad+ma gar dbang blo gros mtha' yas kyis gter gzhung las khol phyung gsal byed phran bus brgyan te rdzong shod bde gshegs 'dus pa'i pho brang du bkod pa dge legs 'phel ///
/
