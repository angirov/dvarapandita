@#//
rdzogs chen kun bzang dgongs pa kun 'dus kyi sngon 'gro chos spyod kyi ngag 'don bzhugs so //

lho gter pad gling lugs /
dpal ldan rtsa ba'i bla ma rin po che la gsol ba 'debs so //
bdag gi rgyud byin gyis brlab tu gsol /
zab lam gyi rtogs pa khyad par can rgyud la skye bar byin gyis brlab tu gsol /
skyabs 'gro ni /
na mo :
snang ba ma bkod dbyings kyi nang :
rig pa ye shes sku gsum rdzogs :
gzhon nu dbyings kyi bum sku la :
bdag 'dzin bral bar skyabs su mchi :
sems bskyed pa ni /
snang ba bkod pa chen po'i dbyings :
ye shes 'od lnga rdzogs pa'i sku :
thig le rnam dag rdzogs ldan la :
rang grol chen por sems bskyed do :
sdig bshags yig brgya ni /
oM badzra satwa sa ma ya ma nu pA lA ya :
badzra satwa twe no pa tiSh+Tha :
dr-i D+ho me b+ha wa :
su toSh+yo me b+ha wa :
su poSh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karma su tsa me tsit+taM:
shre yAMHku ru hU~M:
ha ha ha ha ho :
b+ha ga wAna?:
sarba ta thA ga tA:
badzra mA me muny+tsa :
badzrI b+ha wa :
ma hA sa ma ya satwa A:
maN+Dal 'bul ba ni /
na mo :
gdod ma'i zhing khams rnam par dag pa ru :
ye shes rig pa 'od lnga'i tshom bu bkod :
gzhi med spros bral kun bzang yab yum la :
gwa'u kha sbyor dbyings kyi maN+Dal 'bul :
dbyings kyi dkyil 'khor rnam par dag pa ruH
thig le rang gsal 'od kyi tshom bu bkod :
bla ma longs spyod rdzogs pa'i sku rnams la :
snang ba bkod pa chen po'i maN+Dal 'bul :
stong gsum mi mjed 'jig rten zhing khams su :
bye ba phrag brgya 'dzam gling tshom bur bkod :
'byung bzhi rang snang lcags ri mu khyud bcas :
rig snang dag pa sprul pa'i sku la 'bul :
chos sku'i maN+Dal stong nyid snying rje 'bul :
longs sku'i maN+Dal ma 'gags rang gsal 'bul :
sprul sku'i maN+Dal sna tshogs yid 'ong 'bul :
stong gsum 'di'am stong gsum gzhan dag na :
lha rdzas mchog gi maN+Dal bkod pa rnams :
skyabs gnas gu ru yi dam lha la 'bul :
thugs rjes 'gro ba'i don du bzhes su gsol :
bzhes nas byin gyis brlab par mdzad du gsol :
bla ma'i rnal 'byor gyi gsol 'debs ni /
oM AHhU~M:
oM AHhU~M:
oM AHhU~M:
na mo :
chos dbyings gdod ma'i mkha' rgya ru :
ye shes gsum gyi bdag nyid can :
rig pa mi 'gyur byang chub sems :
'od lnga ma 'dres yongs rdzogs lha :
rig stong kun bzang yab yum la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
ye shes lnga yi mkha' rgya ru :
thig le rnam dag ngo bo nyid :
rig pa mi 'gyur sku lnga shar :
bde ldan zag pa med pa'i lha :
longs sku rgyal ba rigs lnga la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
snang ba gzugs kyi mkha' rgya ru :
sgron ma bzhi yi bdag nyid can :
rig pa mi 'gyur snang bzhir shar :
snang ba bkod pa chen po'i lha :
sprul sku sna tshogs rang grol la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
pad+ma 'od kyi gzhal yas su :
sangs rgyas kun gyi bdag nyid can :
rig pa mi 'gyur gzhan don shar :
skye shi bsgres rgud mi mnga'i lha :
u rgyan pad+ma thod phreng la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
mchims phu bre gu'i gtsug lag tu :
gsang sngags rgyud sde'i bdag nyid can :
rig pa mi 'gyur bde stong shar :
nyams rtogs rgyud la spor ba'i ma :
mkha' 'gro ye shes mtsho rgyal la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
lhun grub chos gling gtsug lag tu :
u rgyan zab gter bdag nyid can :
rig pa mi 'gyur sprul skur shar :
skal ldan 'gro ba 'dren pa'i rje :
rig 'dzin pad+ma gling pa la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
gar bzhugs chos kyi pho brang du //
bskyed rdzogs zab mo'i bdag nyid can //
rig pa mi 'gyur 'od gsal shar //
ting 'dzin g.yo ba med pa'i rje //
sngags 'chang chos rje rnam gnyis la //
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
oM AHhU~M:
oM AHhU~M:
oM AHhU~M:
rang snang dag pa'i zhing khams su //
zab gsal snying po'i bdag nyid can //
rig pa mi 'gyur rang grol shar //
don gnyis lhun gyis grub pa'i rje //
rgyal dbang bstan 'dzin grags pa la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
zab yangs chos kyi pho brang du //
ting 'dzin gsum gyi bdag nyid can //
rig pa mi 'gyur gsal stong shar //
cir snang rang grol ston pa'i rje //
rgyal sras pad+ma phrin las la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
dag pa rab 'byams pho brang du //
mdo sngags bstan pa'i bdag nyid can //
rig pa mi 'gyur ye grol shar //
snang bzhi zad sar 'khyol ba'i rje //
kun mkhyen tshul khrims rdo rje la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
gsal stong ka dag pho brang du //
lhun grub 'od gsal bdag nyid can //
rig pa mi 'gyur 'gro 'dul shar //
gang shar rang grol ston pa'i rje //
bstan 'dzin 'gyur med rdo rje la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
bde chen dga' bzhi'i pho brang du //
mkhyen brtse nus pa'i bdag nyid can //
rig pa mi 'gyur 'od lngar shar //
don dam chos sku ston pa'i rje //
bstan 'dzin legs pa'i don grub la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
mkha' khyab gdul bya'i zhing khams su //
tshad med thugs rje'i phrin las can //
rig pa mi 'gyur sku gsum shar //
skal ldan 'gro ba 'dren pa'i rje //
ngag dbang kun bzang rdo rje la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
nges don chos kyi pho brang du //
rnam bzhi'i phrin las bdag nyid can //
rig pa mi 'gyur gcer grol shar //
gdeng bzhi tshad du 'khyol ba'i rje //
'gyur med mchog grub dpal 'bar la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
mkhan lung gsang ba'i nags khrod du //
rab 'byams shes bya'i de nyid gzigs //
rig pa mi 'gyur kun mkhyen shar //
'khor 'das spang blang bral ba'i rje //
bstan 'dzin grub mchog rdo rje la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
pad gling chos kyi rgyal khang du //
rgyal bas lung bstan lugs gnyis kyi //
bstan pa 'dzin pa'i dpal du shar //
smin grol gdams pa'i bka' babs pa //
drin can slob dpon rnam gnyis la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
theg mchog gsang sngags pho brang du //
'gro 'dul sprul pa'i bdag nyid can //
rig pa mi 'gyur blo 'das shar //
skye med gnas lugs ston pa'i rje //
bstan 'dzin chos kyi nyi ma dang //
bstan 'dzin srid zhi rnam rgyal la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
grub gnyis mthar phyin pho brang du /
khyab bdag bde chen rdo rje dang //
phrin las kun bzang bstan 'dzin zhabs //
rig pa mi 'gyur zang thal shar //
zab don mngon sum ston pa'i rje //
mtshungs med brgyud pa'i bla ma la //
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
spyi gtsug nyi zla'i gdan steng du :
rgyal ba kun gyi bdag nyid can :
rig pa mi 'gyur smin grol shar :
rang sems chos skur ston pa'i rje :
drin can rtsa ba'i bla ma la :
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
bsam yas mchims phu'i gter gnas su :
kun bzang thugs bcud zab mo'i chos :
gsang sngags bla med rgyud kyi mchog :
bla med gsang ba'i mdzod chen po :
kun bzang dgongs pa kun 'dus la :
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
rang lus rgyal ba'i dkyil 'khor du :
phung po khams dang skye mched dang :
rang snang rtsa yi pho brang du :
dngos grub rnam gnyis ster ba'i lha :
yi dam rgyal ba zhi khro la :
bu yis gsol 'debs thugs\u0f8e
rgyud smin cing grol\u0f8e
sems bdag 'dzin zhig\u0f8e
oM AHhU~M:
oM AHhU~M:
oM AHhU~M:
gnam lcags ma la'i gnas mchog tu :
log 'dren bgegs rnams 'joms mdzad cing :
rnal 'byor sdongs grogs mdzad pa yi :
ma dang mkha' 'gro chos skyong dang :
bka' nyan gter bdag 'khor bcas la :
bu yis gsol 'debs thugs rjes zungs :
rgyud smin cing grol bar mdzad du gsol :
sems bdag 'dzin zhig par byin gyis rlobs :
zhes pa'am /
yang na /
oM AHhU~M:
oM AHhU~M:
oM AHhU~M:
rig stong zung 'jug kun tu bzang yab yum //
bde ldan longs spyod rdzogs sku rigs lnga'i lha //
mchog gi sprul sku dga' rab rdo rje la //
gsol 'debs rjes zungs bdag rgyud smin grol gsol //
rgyal kun ngo bo o rgyan thod phreng rtsal //
mkha' spyod DA ki mkhar chen bza' mtsho rgyal //
zab gter bka' babs u rgyan pad+ma gling //
gsol 'debs rjes zungs bdag rgyud smin grol gsol //
skal ldan sngags 'chang chos rje rnam pa gnyis //
sprul pa'i sku mchog bstan 'dzin grags pa'i dpal //
rgyal ba'i sras mchog pad+ma phrin las la //
gsol 'debs rjes zungs bdag rgyud smin grol gsol //
shes bya kun mkhyen tshul khrims rdo rje'i zhabs //
grub mchog bstan 'dzin 'gyur med rdo rje 'dzin /
khyab bdag ngag dbang kun bzang rdo rje la //
gsol 'debs rjes zungs bdag rgyud smin grol gsol //
kun bzang 'gyur med mchog grub dpal 'bar zhabs //
pad+ma bstan 'dzin grub mchog rdo rje'i sde //
smin grol bka' babs slob dpon rnam gnyis rjer //
gsol 'debs rjes zungs bdag rgyud smin grol gsol //
bka' drin gsum ldan chos kyi nyi ma rje //
bstan 'dzin srid zhi rnam rgyal dpal bzang po /
khyab bdag drin can bla mar bcas pa la //
gsol 'debs rjes zungs bdag rgyud smin grol gsol //
kun bzang thugs bcud dgongs pa kun 'dus dang //
yi dam rgyal ba zhi dang khro bo'i tshogs //
ma dang mkha' 'gro chos skyong gter bdag la //
gsol 'debs rjes zungs bdag rgyud smin grol gsol //
de ltar rgyas bsdus gang byed kyang rjes su /
oM AHhU~M:
bla ma 'ja' dang 'od du 'khyil li li :
sku dang thig ler shigs se shig :
lus ngag yid gsum gus phyag 'tshal :
rdo rje'i sku la gsol ba 'debs :
lus la bde bar byin gyis rlobs :
gnas lugs rtogs par byin gyis rlobs :
mthong rkyen rgyas par byin gyis rlobs :
sgron bzhi longs par byin gyis rlobs :
snang bzhi 'char bar byin gyis rlobs :
'od gsal 'byongs par byin gyis rlobs :
zad sar 'khyol bar byin gyis rlobs :
mchog dang thun mong dngos grub stsol :

sems can rnams ni thams cad kyi :
gzhi ni lhun gyis grub pa la :
lam ni mngon sum snang bar shar :
'bras bu gzhi la rdzogs gyur cig :
mthar /
rang bzhin dag pa'i dge ba 'dis :
'khor ba ngan song dong sprugs nas :
srid na 'ga' yang mi gnas par :
thams cad sangs rgyas myur thob shog :
ces pas dge ba bsngo 'o ///
/
pad gling bka' 'bum nang gi gsung dngos dang phal cher 'dra ba'o //
