A+o~M swasti /
rgyal ba kun gyi phrin las ma //
rdo rje gshog rgod re ma tIr //
btud nas de yi sgrub pa'i thabs //
rjes gnang bcas pa 'dir bshad bya //
'dir nyang gter ma mo rdo rje gshog rgod ma'i sgrub thabs dang 'brel bar rjes gnang sgrub pa la gsum ste /
sbyor ba yo byad kyi gshom dang /
dngos gzhi sgrub pa'i thabs /
rjes gnang gi cho ga'o //
dang po ni /
yid dang mthun pa'i gnas su stegs bu'i khar chos 'byung zla gam gsum ldan me ris bskor ba'i dbus su 'bru nag gi tshom bu bkod /
der gtor ma gru gsum sha khrag sogs dam rdzas kyis brgyan pa la mda' dar dang tsaka li btsugs /
mdun du 'bul gtor /
g.yas g.yon du sman raka
/mtha' mchod pas bskor /
rdor dril la sogs nyer mkho'i yo byad thams cad tshogs par bya'o //

//gnyis pa sgrub thabs ni /
khro bo'i rgyal po gang 'os kyi bdag bskyed bzlas pa dang bcas pa sngon du 'gro bas mchod gtor byin gyis brlab /
rang gi mdun du khrag zhag 'khrug pa'i rgya mtsho chen po'i klong /
me rlung dmar nag 'bar zhing 'tshubs pa'i dbus su kaM las dpal ldan lha mo rdo rje gshog rgod rtsal smug nag zhal gcig phyag gnyis ma khro gtum 'jigs pa'i nyams can /
g.yas ral gri dang g.yon thod khrag 'dzin pa'i mchan du ne'u le bzung ba /
rdo rje'i gshog pa gdengs shing mi lpags kyi stod g.yogs dang ba lang gi pags pa'i smad dkris re lde'i sham bu can 'phyang ba /
thod skam gyi dbu rgyan thod rlon gyi do shal sbrul chun dang rus phreng gis brgyan pa /
khrag zhag gi thig les mtshan pa /
lte ba nas nyi ma dang spyi bo nas zla ba 'char zhing ma mo'i chas thams cad kyis spras te drel rta rkang gsum la zhon nas ma mo 'bum sde'i dbus na gnas pa'o //
de'i spyi bor A+o~M/
mgrin par AH
thugs kar hU~M/
de las 'od zer 'phros pas rang bzhin gyi gnas nas lha mo 'khor bcas spyan drangs par bsam zhing /
b+h+yo :
dpal ldan gnyan gyi re ma tI:
khyod kyi spyi bo'i gtsug rum nas :
nyi ma zla ba'i 'od zer 'phro :
nag mo mi bzad cho 'phrul can :
ming pos 'bod kyis da tshur byon :
b+h+yo rak+mo du ra dun+ting b+h+yo :
kha kha du ra dun+ting b+h+yo :
he ra du ra dun+ting b+h+yo :
e A ral+li hriM hriM dza :
zhes spyan drangs /
b+h+yo :
srid gsum dbang sdud nag mo re ma tI:
mthing nag ral pa sprin phung gtibs pa 'dra :
ti ra'i gnas nas byis pa'i dur byed ma :
mi dur gcod byed nag mo bzhugs su gsol :
ma mo nag mo sa ma ya tiSh+Tha lhan :
dzaHhU~M baM ho :
zhes bzhugs su gsol nas gnyis med du bstim /
ma hA kA li de bI sa ma ya satwaM:
zhes dam la gzhag
/b+h+yo :
'dod pa khams kyi dbang phyug ma :
bdud kyi yum la gshin rje'i lcam :
dpal ldan rdo rje gshog rgod rtsal :
bdag ni brda yis phyag bgyi 'o :
ma mo nag+mo rak+mo sa ma ya a ti pU ho pra ti pU ho :
zhes phyag bya /
A+o~M ma hA kA la re ma tI sa pa ri bA ra ar+g+haM nas shab+da'i bar gyis thun mong gi mchod pa dang /
A+o~M ma hA ba lin+ta kha raM khA hi :
yo gi nI kha raM khA hi :
DA ki nI kha raM khA hi :
staM pa b+ha ga ta a ka sa la ho :
zhes pa bdun nam gsum gyis gtor ma phul /
A+o~M pany+tsa a mr-ita kha raM khA hi /
A+o~M ma hA rak+ta kha raM khA hi /
zhes sman dang rak+ta phul nas /
snying po ni /
tad+ya thA:
ru ru bi tiSh+Tha bad d+ho ma mo rak+mo tsit+ta kha rak+ma b+h+yo b+h+yo swA hA:
zhes ci nus su bzla /
b+h+yo :
dpal ldan rdo rje gshog rgod ma :
sku mdog mthing nag chen po la :
zhal gcig phyag gnyis spyan gsum pa :
phyag g.yas ral gri 'bar ba bsnams :
g.yon pa'i phyag gis ne'u le 'dzin :
chibs su drel rta rkang gsum 'chib :
sku la mi lpags g.yang gzhi gsol :
lha mo rdo rje dbang sgrub ma :
phrin las bcol ba'i dus kyi tshe :
nyin gsum khra ltar 'khyug cing byon :
mtshan gsum glog ltar 'khyug cing byon :
bstan pa bsrung ba'i dus la bab :
ma gcig rdo rje gshog rgod ma :
dgra bo 'joms pa'i dus la bab :
dpal ldan rdo rje re ma tI:
rak+ta'i mchod pa 'di bzhes shig :
bdud rtsi sman gyi mchod pa gsol :
sha khrag gtor ma 'di bzhes shig :
khyod kyi thugs dam dus la bab :
bcol ba'i phrin las sgrub par mdzod :
rnal 'byor bdag gi bsam pa sgrubs :
zhes bstong cing phrin las gsol /
mthar gtor ma stob pa mchod bstod bzod gsol sogs spyi dang 'dra'o //
!
//gsum pa rjes gnang gi cho ga ni /
sgrub mchod bshad ma thag pa sngon du 'gro bas /
slob ma'i bya ba khrus dang phyag bya gral du 'khod pa la bgegs bskrad mtshams sbyor ci rigs las /
khyad par 'dir bstan pa'i bka' srung mo rgyud thams cad kyi gtso mor gyur pa dpal ldan lha mo rdo rje gshog rgod mar grags pa 'di nyid /
sngon ston pa shAkya seng ge'i spyan sngar srog gi snying po phul nas bstan pa bsrung bar dam bcas /
de bzhin du dpal he ru kaHdang phyag na rdo rje la sogs pa'i spyan sngar yang dam bcas shing dbang bskur pa sogs mdo rgyud du ma nas bstan cing /
khyad par 'jig rten gyi khams 'di'i gnas so sor phrin las mdzad pa'i tshe rgya gar du he le 'bar ma /
nub phyogs o rgyan du rdo rje sna yon ma dang gzhan yang lha mo nag mo dang re ma tI la sogs par grags shing /
slob dpon chen po pad+mas grom pa rgyang gi gter gyi srung mar bskos nas lha mo dre'u zhon ma dang /
bsam yas kyi chos 'khor chen po gnyer du gtad pa'i tshe rdo rje gshog rgod ma dang /
lha sa skar chung gi srung ma mdzad pa'i tshe rdo rje g.yu sgron mar grags shing /
phyis bstan pa phyi dar gyi dus nyang stod rgyan gong du lo ston rdo rje dbang phyug gi mgon du byon pa'i dpal ldan rdo rje rab brtan mar grags pa de yang 'di nyid las gzhan du med /
de lta bu'i lha mo 'di la rgyud sgrub thabs kyi gdams pa bka' gter gyi srol kha ji snyed cig yod pa las /
'dir mnga' bdag chen po nyang ral pa can gyi gter kha las byung ba bzhin du sgrub pa la slob dpon gyi bya ba rnams sngon du song /
slob ma'i bya ba maN+Dal phul nas /
gsol ba gdab pa ni /
shAkya seng ge'i bstan pa la :
byang chub mchog tu sems bskyed nas :
sangs rgyas bstan pa bsrung ba'i phyir :
dpal ldan lha mo nag mo yi :
sku gsung thugs kyi dngos grub dang :
dbang dang phrin las bstsal du gsol :
zhes lan gsum dang /
rgyun bshags gang 'os shig byas nas /
slob ma'i mos ngor slar yang gtor ma lha mor gsal btab nas spyan 'dren dang /
spro na mchod bstod kyang byas la /
gtor ma'i lha mo'i gnas gsum las lha mo dkar dmar mthing gsum dpag tu med pa nyi zer gyi rdul 'khrigs pa bzhin byung ba /
slob ma'i gnas gsum du thim pas sku gsung thugs kyi byin rlabs dang nus mthu thams cad thob par brda sprad nas gtor ma mgo bor bzhag ste /
ma mo mkha' 'gro dam tshig can :
ma bas byams shing sring bas brtse :
grogs bas dungs shing bran bas nyan :
bka' sdod srung ma'i dbang thob shog :
ces dang rtsa sngags kyi mthar A+o~M AHhU~M:
zhes btags pas rgyas btab /
sngags kyi bzlas lung   snga mas 'gre /byin nas /
slar yang gtor ma lag tu gtad nas /
bka' bsgo gnyer gtad ci rigs pa'i mthar snying po'i gsham du dzaHhU~M baM hoH
zhes pas ma mo dgyes shing brtse bas 'od du zhu nas slob ma la thim pas dbyer med du gyur par bsam zhing /
gtor ma'i cha shas dang nang mchod cung zad tsam dngos grub kyi don du byin la /
dam tshig khas blang ba sogs dang /
gtor ma stob pa sogs rjes kyi cho ga rnams kyang spyi ltar bya'o //
tshul 'di la sngon dus bka' gter tha dad pa'i sgrub thabs rjes gnang gi bka' lag len mi 'dra ba du ma byung 'dug kyang /
deng dus nyang gter gyi snying po 'di tsam dang /
phyi 'gyur rdo rje rab brtan ma'i sgrub thabs bka' ma chad tsam las med par mngon no //
mi 'a~Xgyur rang rtsal thogs me~Xd gar //
rdo~X rje~X gshog rgod ma mo'i skur //
yongs bzhengs sgrub thabs ches dkon pa'i //
snying po gsal bar bkod pa 'o //
dpal ldan rdo rje gshog rgod ma'i sgrub thabs rjes gnang dang bcas pa'i le'u tshan no ///
/
