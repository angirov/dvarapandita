\u0f88
rdo rje phag mo'i gsang ba'i sgrub pa bzhugs so :
\u0f88\u0f88\u0f88\u0f88\u0f88\u0f88[ \u0f88 \u0f88 ]dus gsum rgyal ba skyed pa'i yum :
mkha' 'gro kun gyi gtso mo ste :
byin rlabs dngos grub dbang gi bdag :
rdo rje phag mo'i sku la bstod :
bdag 'dra pad+ma 'byung gnas kyis :
phyi rabs rnal 'byor don ched du :
rdo rje phag mo'i gsang sgrub 'di :
zil chen gsang ba'i phug pa ru :
ye shes mtsho rgyal ma la bshad :
'di nyid nyams su blangs gyur na :
khams gsum ma lus dbang sdud cing :
'ja' lus mkha' spyod 'grub par 'gyur :
nyams su blang ba'i rim pa ni :
maN+Dal mda' gang gru bzhi la :
mtshal dang khrag gis chag chag gdab :
dngul lam gsal ba'i me long ngos :
sin+d+hu ra yi thig le bkod :
bya rgod snying dang dri bzang spos :
le brgan dar gyi nang du dril :
srog sngags bris te lus la bcang :
sman gtor rak+ta mchod rdzas bsham :
rkang gling rol mo'i sgra yis bskul :
khyad par ltag sprod rnga brdungs nas :
ma yengs ngang du 'di ltar bskyed :
b+h+yo :
sgyu lus sha khrag phung po 'di :
dmigs med 'ja' ltar yal nas kyang :
rang sems ma 'gags rig rtsal ni :
sku gsum lhun grub pad+ma 'byung :
dkar dmar mdangs ldan zhi ma khro :
rdo rje thod pa kha T+wAM bsnams :
pad zhwa chos gos sham thabs gsol :
snang srid zil gnon tshul du gsal :
de nas bdag mdun dbyer med pas :
rdo rje phag mo 'di ltar bsgom :
b+h+yo :
'khor 'das snang srid stong pa la :
kun khyab sems kyi cho 'phrul gyis :
stong gsal ma 'gags dkyil 'khor shar :
dur khrod chen po 'jigs su rung :
mi ro keng rus rdza ltar 'khrol :
khrag gi zham chu phyogs bzhir 'bab :
ro dri bsnams shing dur shing bskyod :
bya dang gcan gzan rgyug 'dral byed :
de dbus 'od lnga'i gzhal yas khang :
mtshan nyid thams cad yongs su rdzogs :
pad 'dab phyi nang mu khyud ldan :
'khor yug dur khrod brgyad kyis bskor :
dbus lter 'ja' tshon sna lnga'i gur :
gsal 'tsher thig le'i dkyil 'khor du :
thabs shes nyi zla 'od zer 'bar :
bdag med bam ro bsnol ba'i khrir :
hU~M las ye shes mkha' 'gro ma :
rdo rje phag mo sku mdog dmar :
bcu drug lon pa'i na tshod ldan :
lang tsho dar la bab pa mo :
zhal gcig phyag gnyis spyan gsum ma :
rked pa sgeg la nu ma 'bur :
zhal gdangs mche ba cung zad gtsigs :
dbu skra dmar ser gyen thur bskyod :
spyi gtsug phag zhal ngur sgra sgrog :
thod skam lnga yis dbu la brgyan :
rlon pa lnga bcu'i do shal byas :
rin chen rus pa'i rgyan drug gsol :
mi lpags g.yang gzhi'i stod g.yogs dang :
gzig lpags rlon pa'i sham thabs dkris :
dar sna lnga yi cod pan bskyod :
phyag gdub zhabs gdub dril bu 'khrol :
gser gyi snyan cha mgul rgyan dang :
me long sna lngas mdzes par byas :
phyag g.yas gri gug nam mkhar gdengs :
g.yon pas thod khrag thugs kar bskyil :
kha T+wAM rtse gsum gru la brten :
g.yas bskum rting pas 'og phyogs mnan :
g.yon brkyang ro yi snying gar brdzis :
hU~M dang pheM gyis sgra chen sgrog :
rkang pa rdo rje'i sgeg 'gros can :
thogs med mkha' la bun ne bun :
lag pa gser gyi gdu bu can :
sna tshogs gar stabs khyugs se khyug :
cha lugs rnam pa sna tshogs 'gyed :
'od zer 'ja' tshon sna lnga shar :
phrin las rnam bzhi lhun gyis grub :
sangs rgyas mkha' 'gro 'bum gyis bskor :
b+h+yo :
shar du rdo rje mkha' 'gro ma :
sku mdog dkar mo gzi brjid can :
bcu drug lon pa'i na tshod ldan :
lang tsho dar la babs pa mo :
zhal gcig phyag gnyis spyan gsum ma :
sked pa sgeg la nu ma 'bur :
thod skam lnga yis dbu la brgyan :
rlon pa lnga bcu'i do shal can :
mi lpags g.yang gzhi'i stod g.yogs dang :
gzig gi pags pa'i sham thabs dkris :
dar dang rus pa'i rgyan drug bklubs :
phyag gnyis gri gug thod khrag 'dzin :
zhabs gnyis brkyang bskum gar stabs mdzad :
kha T+wAM rtse gsum dku la brten :
rkang pa rdo rje'i sgeg 'gros can :
thogs med mkha' la bun ne bun :
lag pa gser gyi gdu bu can :
sna tshogs gar stabs khyugs se khyug :
cha lugs rnam pa sna tshogs 'gyed :
'od zer 'ja' tshon dkar po shar :
zhi ba'i phrin las lhun gyis grub :
rdo rje mkha' 'gro 'bum gyis bskor :
b+h+yo :
lho ru rin chen mkha' 'gro ma :
sku mdog ser mo gzi brjid can :
bcu drug lon pa'i na tshod ldan :
lang tsho dar la babs pa mo :
zhal gcig phyag gnyis spyan gsum ma :
sked pa sgeg la nu ma 'bur :
thod skam lnga yi dbu rgyan dang :
rlon pa lnga bcu'i do shal byas :
mi lpags g.yang gzhi'i stod g.yogs dang :
gzig gi pags pa'i sham thabs dkris :
dar dang rus pa'i rgyan drug bklubs :
phyag gnyis gri gug thod khrag 'dzin :
zhabs gnyis brkyang bskum gar stabs mdzad :
kha T+wAM rtse gsum dku la brten :
rkang pa rdo rje'i sgeg 'gros can :
thogs med mkha' la bun ne bun :
lag pa gser gyi gdu bu can :
sna tshogs gar stabs khyugs se khyug :
cha lugs rnam pa sna tshogs 'gyed :
'od zer 'ja' tshon ser po shar :
rgyas pa'i phrin las lhun gyis grub :
rin chen mkha' 'gro 'bum gyis bskor :
b+h+yo :
nub phyogs pad+ma mkha' 'gro ma :
sku mdog dmar mo gzi brjid can :
bcu drug lon pa'i na tshod ldan :
lang tsho dar la babs pa mo :
zhal gcig phyag gnyis spyan gsum ma :
sked pa sgeg la nu ma 'bur :
thod skam lnga yi dbu rgyan dang :
rlon pa lnga bcu'i do shal byas :
mi lpags g.yang gzhi'i stod g.yogs dang :
gzig gi pags pa'i sham thabs dkris :
dar dang rus pa'i rgyan drug bklubs :
phyag gnyis gri gug thod khrag 'dzin :
zhabs gnyis brkyang bskum gar stabs mdzad :
kha T+wAM rtse gsum dku la brten :
rkang pa rdo rje'i sgeg 'gros can :
thogs med mkha' la bun ne bun :
lag pa gser gyi gdu bu can :
sna tshogs gar stabs khyugs se khyug :
cha lugs rnam pa sna tshogs 'gyed :
'od zer 'ja' tshon dmar po shar :
dbang gi phrin las lhun gyis grub :
pad+ma mkha' 'gro 'bum gyis bskor :
b+h+yo :
byang phyogs las kyi mkha' 'gro ma :
sku mdog ljang mo gzi brjid can :
bcu drug lon pa'i na tshod ldan :
lang tsho dar la babs pa mo :
zhal gcig phyag gnyis spyan gsum ma :
sked pa sgeg la nu ma 'bur :
thod skam lnga yi dbu rgyan dang :
thod rlon lnga bcu'i do shal byas :
mi lpags g.yang gzhi'i stod g.yogs dang :
gzig gi pags pa'i sham thabs dkris :
dar dang rus pa'i rgyan drug bklubs :
phyag gnyis gri gug thod khrag 'dzin :
zhabs gnyis brkyang bskum gar stabs mdzad :
kha T+wAM rtse gsum dku la brten :
rkang pa rdo rje'i sgeg 'gros can :
thogs med mkha' la bun ne bun :
lag pa gser gyi gdu bu can :
sna tshogs gar stabs khyugs se khyug :
cha lugs rnam pa sna tshogs 'gyed :
'od zer 'ja' tshon ljang gu shar :
drag po'i phrin las lhun gyis grub :
las kyi mkha' 'gro 'bum gyis bskor :
b+h+yo :
shar sgor mkha' 'gro khra gdong ma :
sku mdog dkar mo lcags kyu 'dzin :
lho sgor mkha' 'gro phag gdong ma :
sku mdog ser mo zhags pa 'dzin :
nub sgor mkha' 'gro khyi gdong ma :
sku mdog dmar mo lcags sgrog 'dzin :
byang sgor mkha' 'gro 'ug gdong ma :
sku mdog ljang mo dril bu 'dzin :
kun kyang khro gtum rngams shing brjid :
dur khrod rus pa'i rgyan drug gsol :
phyi rim bar khyams khor yug la :
dkar mo 'bum dang ser mo 'bum :
dmar mo 'bum dang ljang mo 'bum :
ye shes 'bum dang 'jig rten 'bum :
las byed 'bum dang shugs 'gro 'bum :
sha za 'bum dang dman mo 'bum :
kun kyang cha lugs sna tshogs 'chang :
'jig rten khams kun g.yo bar byed :
snang srid 'khor 'das 'jigs par byed :
ri rab rming nas sgyel bar byed :
ri bran tshog por 'phen par byed :
nyi zla cha lang rdeb par byed :
gnam sa steng 'og sgyur bar byed :
mtshon cha rno ba'i 'khor lo bskor :
khrag gi char pa dmar po 'beb :
thog dang ser ba'i bu yug 'tshubs :
mi lpags g.yang gzhi'i g.yab mo rdeb :
tshil chen dud pa sprin ltar gtibs :
mi rkang gling bu 'brug ltar sgrog :
'ja' 'od thig les 'jig rten khengs :
gsang ba mkha' 'gro'i lha tshogs rnams :
snang stong zung 'jug chu zla ltar :
ma 'dres yongs rdzogs ngang nyid du :
'bad med gzi brjid chen por gsal :
hrIHDA ki nI badzra b+ha ra hi ha ri ni sa tsit+ta badzra sa ma ya ma b+h+yo dzaHsid+d+hi pha la hU~M:
sa pa ri wA ra badzra sa ma ya dza :
dzaHhU~M baM ho :
de nas ye shes pa spyan 'dren ni :
spos dang sha chen tshil chen bsreg :
dbyangs snyan rol mo'i sgra yis bskul :
ma yengs ngang du 'di skad do :
b+h+yo :
o rgyan mkha' spyod zhing khams nas :
gsang sngags ma rgyud mkha' 'gro'i tshogs :
rang bzhin gnas nas skur bzhengs la :
skad cig nyid la 'dir gshegs shig :
b+h+yo :
gsang ba mchog gi dur khrod nas :
mkha' 'gro'i gtso mo phag zhal can :
'khor tshogs sprul pa'i mkha' 'gro 'bum :
yang sprul bye ba sa ya rnams :
skad cig nyid la 'dir gshegs shig :
bsil ba tshal gyi dur khrod nas :
rdo rje mkha' 'gro gshegs su gsol :
gad rgyangs sgrog pa'i dur khrod nas :
rin chen mkha' 'gro gshegs su gsol :
pad+ma 'khyil ba'i dur khrod nas :
pad+ma mkha' 'gro gshegs su gsol :
kI la ya yi dur khrod nas :
las kyi mkha' 'gro gshegs su gsol :
gzhan yang sgo srung mkha' 'gro dang :
sha za zhing skyong shugs 'gro sogs :
rang rang sprul pa bye ba 'bum :
skad cig nyid la 'dir gshegs shig :
b+h+yo :
sku yi rigs kyi mkha' 'gro ma :
dkar mo 'bum sde gshegs su gsol :
gsung gi rigs kyi mkha' 'gro ma :
dmar mo 'bum sde gshegs su gsol :
thugs kyi rigs kyi mkha' 'gro ma :
nag mo 'bum sde gshegs su gsol :
yon tan rigs kyi mkha' 'gro ma :
ser mo 'bum sde gshegs su gsol :
phrin las rigs kyi mkha' 'gro ma :
ljang mo 'bum sde gshegs su gsol :
gnas dang yul gyi zhing khams nas :
ye shes dang ni las las grub :
mkha' 'gro bye ba sa ya'i tshogs :
'khor dang bcas pa ma lus kun :
bdag gi dad pas spyan 'dren na :
thugs dam dbang gis gshegs su gsol :
b+h+yo :
ma rgyud mkha' 'gro'i lha tshogs rnams :
mkha' spyod gnas nas gshegs tsa na :
gar dang stangs stabs khyugs se khyug :
gsang ba'i glu len kyu ru ru :
zhing chen DA ru khro lo lo :
rus pa'i rgyan cha khra la la :
mi rkang gling bu tse re re :
mi lpags g.yang gzhi lhubs se lhub :
zhun chen mar me ta la la :
mi gsur dud pa phyu ru ru :
mi mgo'i phreng ba khrigs se khrig :
zhing chen g.yab mo lings se ling :
g.yu yi na bun thibs se thib :
shel gyi khu 'phang hri li li :
gser gyi nyi ma kyi li li :
dung gi zla ba sga ra ra :
dar gyi cod pan pu ru ru :
rnga dung rol mo ldi ri ri :
sha rus don snying nyi li li :
ral pa'i thor tshugs ldems se ldem :
phyag gdub zhabs gdub si li li :
ha sgra bso sgra ti ri ri :
stong gsum kun kyang shigs se shig :
gnam sa kun kyang 'u ru ru :
lha srin sde brgyad sha ra ra :
rigs drug sems can nyi li li :
stong gsum 'jig rten 'chol zhing 'khrugs :
gnas 'dir spyan 'dren gshegs su gsol :
byin chen phob la dbang chen skur :
mchog dang thun mong dngos grub stsol :
de nas bzhugs su gsol ba ni :
b+h+yo :
'dir bshams 'bar ba'i gnas mchog ni :
pad+ma ge sar chags pa med :
nyi zla'i 'od mdangs ma rig 'joms :
rtog med bam ro'i khri steng du :
mkha' 'gro 'khor bcas bzhugs nas kyang :
sgrub pa'i bu la gzigs su gsol :
lam gyi bar chad zhi ba dang :
khams gsum dbang sdud dngos grub stsol :
de nas gus pas phyag 'tshal te :
e ma ho :
bde ba chen po'i ngo bo nyid :
pha rol phyin drug rang bzhin can :
rdo rje phag mo 'khor bcas la :
bdag nyid gus pas thal mo sbyar :
de nas mchod pa 'bul ba ni :
ho :
mdzes shing yid 'ong me tog phreng :
bzang po'i dri ldan lha rdzas spos :
ma rig mun sel gsal ba'i me :
sman dang sbyar ba'i dri chab chu :
ro brgya ldan pa'i 'bru bcud zan :
yan lag brgyad ldan rol mo'i sgra :
ma rgyud mkha' 'gro'i tshogs la 'bul :
brtse ba chen pos bzhes su gsol :
ho :
gzugs dang sgra dang dri dang ro :
reg dang 'dod yon lnga la sogs :
nang gi mchod pa dam pa 'di :
ma rgyud mkha' 'gro'i tshogs la 'bul :
ho :
dbang po'i me tog gsur chen dri :
zhun chen mar me khrag gi chab :
sha rus zhal zas rkang gling sgra :
shin tu gsang ba'i mchod pa 'bul :
ho :
bdud rtsi sman dang rak+ta dmar :
ba liM gtor ma myos byed chang :
sha sna snying sna khrag sna'i tshogs :
ma rgyud mkha' 'gro'i tshogs la 'bul :
rus pa'i rgyan dang zhing lpags gos :
b+han+d+ha'i skyogs dang bam ro'i khri :
keng rus khang bzang skra yi g.yab :
g.yang gzhi'i gdugs dang tsit+ta'i tog :
rus chen drwa ba drwa phyed 'phyang :
dur khrod bkod pa'i yul ljongs 'di :
ma rgyud mkha' 'gro'i tshogs la 'bul :
brtse ba chen pos bzhes su gsol :
hrIHma ha ri ni sa ar+g+haM puSh+pe d+hU pe A lo ke gan+d+he nai bid+ya shab+da pU dza ho :
rU pa shab+da gan+d+he ra sa spar+she pU dza ho :
sarba pany+tsa a mr-ita ba liM ta rak+ta la khA hi :
ma hA mAM sa la khA hi :
ma hA tsit+ta la khA hi :
ma hA rak+ta la khA hi :
ma hA ba su ta la khA hi :
ma hA go ro tsa na la khA hi :
ma hA kiM ni ri ti la khA hi :
sarba sid+d+hi m+me pra ya ts+tshan+tu swA hA:
de nas bstod pa bya ba ni :
b+h+yo :
o rgyan yul gyi dur khrod nas :
bcom ldan rdo rje phag mo ni :
sku mdog dmar smug mdangs dang ldan :
khams gsum dbang du sdud pa'i brda :
zhal gcig phyag gnyis spyan gsum 'bur :
sku gsum lhun gyis grub pa'i brda :
zhal gdangs mche ba cung zad gtsigs :
skye 'chi rtsad nas gcod pa'i brda :
dkar 'dzin chu 'dzin bde ba rgyas :
dngos grub sna tshogs ster ba'i brda :
mnyen lcug 'khril ldem gzhon tshul ldan :
bde stong rgyun chad med pa'i brda :
phyag g.yas gri gug ngar ldan phyar :
dug lnga rnam rtog gcod pa'i brda :
g.yon pas ban+d+ha khrag bkang gsol :
'khor ba'i 'khor lo gzhom pa'i brda :
thod skam lnga yi dbu rgyan ni :
rigs lngas 'gro don mdzad pa'i brda :
thod rlon lnga bcu'i do shal byas :
'du byed lnga bcu zad pa'i brda :
mi lpags g.yang gzhi'i stod g.yogs gsol :
'dun 'gros sgyu mar ston pa'i brda :
gzig lpags rlon pa'i sham thabs dkris :
log 'dren gdug pa 'dul ba'i brda :
rus pa'i rgyan drug gsol ba ni :
phar phyin drug dang ldan pa'i brda :
kha T+wAM rtse gsum gru la brten :
dug gsum dbyings su bsgral pa'i brda :
phyag zhabs gser gyi gdu bus brgyan :
phrin las rnam bzhi 'grub pa'i brda :
sku la khrag zhag thig les brgyan :
mi rtag rgyud la bskul ba'i brda :
zhabs gnyis brkyang bskum gar stabs mdzad :
'khor ba dong nas sprugs pa'i brda :
me long dril bu 'khrol ba ni :
stong gsum chos sgra sgrog pa'i brda :
dar sna lnga yi cod pan bskyod :
ye shes lnga dang ldan pa'i brda :
hU~M sgra pheM sgra sgrog pa ni :
mkha' 'gro'i dmag tshogs 'du ba'i brda :
ma rgyud yongs kyi che btsan mchog :
rdo rje phag mo khyod nyid la :
mi phyed dad pas phyag 'tshal zhing :
sgo gsum gus pas bstod par bgyi :
b+h+yo :
ye shes dbyings kyi rang bzhin ma :
sangs rgyas rigs kyi mkha' 'gro 'bum :
las rnams thams cad mthar phyin mdzad :
gtso mo 'bum la phyag 'tshal bstod :
b+h+yo :
mi 'gyur rdo rje rigs kyi yum :
mkha' 'gro dkar mo gzi brjid can :
mi mthun phyogs kun zhi bar mdzad :
dkar mo 'bum la phyag 'tshal bstod :
b+h+yo :
'phel byed rin chen rigs kyi yum :
mkha' 'gro ser mo gzi brjid can :
tshe dbang longs spyod rgyas par mdzad :
ser mo 'bum la phyag 'tshal bstod :
b+h+yo :
'gugs byed pad+ma rigs kyi yum :
mkha' 'gro dmar mo gzi brjid can :
lha 'dre mi gsum dbang du sdud :
dmar mo 'bum la phyag 'tshal bstod :
b+h+yo :
sgrol byed las kyi rigs kyi yum :
mkha' 'gro ljang nag gzi brjid can :
dgra bgegs gtan nas brlag par mdzad :
ljang mo 'bum la phyag 'tshal bstod :
b+h+yo :
shar gyi mkha' 'gro khwa gdong ma :
snying rje chen po'i lcags kyu 'dzin :
mngon spyod tshul bzhin bstan pa srung :
shar sgo srung mdzad khyod la bstod :
b+h+yo :
lho yi mkha' 'gro phag gdong ma :
byams pa chen po'i zhags pa 'dzin :
mngon spyod tshul bzhin bstan pa srung :
lho sgo srung mdzad khyod la bstod :
b+h+yo :
nub kyi mkha' 'gro khyi gdong ma :
dga' ba chen po'i lcags sgrog 'dzin :
mngon spyod tshul bzhin bstan pa srung :
nub sgo srung mdzad khyod la bstod :
b+h+yo :
byang gi mkha' 'gro 'ug gdong ma :
btang snyoms chen po'i dril bu 'dzin :
mngon spyod tshul bzhin bstan pa srung :
byang sgo srung mdzad khyod la bstod :
b+h+yo :
gnas dang yul gyi zhing khams nas :
rang rang phrin las myur du sgrub :
dkar ser dmar ljang ral pa can :
ma mo mkha' 'gro shugs 'gro dang :
ging chen ging chung zhing skyong tshogs :
sha za dman mo phra men bcas :
'jigs gzugs rngams pa'i nga ro 'chang :
bstan pa srung mdzad khyod la bstod :
de nas bshags pa bya ba ni :
ho :
rigs lnga'i mkha' 'gro dgongs su gsol :
bdag cag ma rig rkyen dbang gis :
dam rdzas ma tshang phud nyams dang :
gsang ba bsgrags dang gsang sngags smad :
phyi yi dam tshig nyams pa rnams :
mkha' 'gro'i tshogs la mthol bshags na :
bzod par bzhes la tshangs par stsol :
phrin las rnam bzhi 'grub gyur cig :
ho :
bskyed rim ma gsal sngags zur nyams :
dam rdzas ma bsten 'byor tshogs chung :
rdzogs rim ma rdzogs dred chos rtsing :
nang gi dam tshig nyams pa rnams :
gnong 'gyod drag po'i sems kyis ni :
mkha' 'gro'i tshogs la mthol bshags na :
bzod par bzhes la tshangs par stsol :
phrin las rnam bzhi 'grub gyur cig :
ho :
thugs dam ma bskangs dus mchod g.yel :
bka' lung dbang dang mi ldan zhing :
bsnyen sgrub ma byas las la bskul :
gsang ba'i dam tshig nyams pa rnams :
gnong 'gyod drag po'i sems kyis ni :
mkha' 'gro'i tshogs la mthol bshags na :
bzod par bzhes la tshangs pa stsol :
phrin las rnam bzhi 'grub gyur cig :
yi ge brgya pa brjod :
de nas bzlas pa'i dkyil 'khor ni :
rang lus rdo rje phag mo bsgom :
rtsa 'khor lnga yi nang thams cad :
mkha' 'gro lnga yis khengs par dmigs :
gzhan yang rtsa gnas ma lus kun :
mkha' 'gro til gyi gong bu ltar :
dpag tu med pas khengs nas ni :
gsang sngags rang sgra sgrog par dmigs :
snying gar pad+ma 'dab bzhi la :
gsang ba thugs kyi phag mo lnga :
gcer bu rgyan med gri thod 'dzin :
brkyang bskum gar gyi rol par bzhugs :
sangs rgyas mkha' 'gro'i thugs ka ru :
oM AHhU~M gi yi ge bsgom :
mtha' mar sngags phreng bskor ba'i sgras :
mtsho la char babs ji bzhin du :
rang la sib sib thim par dmigs :
mkha' 'gro rnams kyi gsang gnas nas :
'od dmar lcags kyu'i dbyibs can 'phros :
'byung ba'i bcud dang skye 'gro'i tshe :
dpal 'byor longs spyod dbang du bsdus :
rang gi gsang bar thim par bsam :
phag zhal ngur sgra sgrog pa yis :
rgyal ba zhi khro ma lus kun :
'ur 'ur shig shig byas nas su :
skad cig nyid la gshegs gyur cing :
spyi bo'i gtsug nas mar la thim :
sku gsung thugs kyis byin brlabs te :
sku bzhi'i dbang mchog thob par bsam :
srog sngags chu yi rgyun ltar bzlas :
hrIHDA ki nI badzra b+ha ra hi ha ri ni sa tsit+ta badzra sa ma ya ma b+h+yo dzaHsid+d+hi pha la hU~M:
'bum phrag gcig gis 'grub par 'gyur :
nyams snang rmi lam snang yul du :
bud med 'du zhing gsang rtags ston :
bdud rtsi chang dang 'o ma sogs :
mkha' 'gro rnams kyis rang la 'thor :
me tog sngon po'i phreng ba dang :
me long rkang gling DA ru dril :
rang gi lus la 'dogs pa sogs :
phyi yi rtags rnams 'byung bar 'gyur :
dngos su bya rgod dri ma 'thul :
sna bug g.yon nas rak+ta 'bab :
ba spu g.yo zhing bde ba rgyas :
rig pa gsal zhing mgur dbyangs 'dod :
de ni nang gi 'grub rtags yin :
mthu dang byin rlabs bsam mi khyab :
khams gsum ma lus rang la 'du :
tshe ring longs spyod char ltar 'beb :
de ni gsang ba'i 'grub rtags yin :
phrin las bzhi sbyor 'di lta ste :
rnal 'byor dam ldan 'ga' zhig gis :
mi mthun phyogs kun zhi 'dod na :
srog sngags sham bur 'di ltar sbyar :
sarba duSh+TAM shAn+tiM ku ru ye swA hA:
yungs dkar bsngags nas lus la bcang :
tshe dang longs spyod rgyas 'dod na :
srog sngags sham bur 'di ltar sbyar :
A yuHpuN+ye puSh+TiM ku ru ye swA hA:
rin chen 'bru sna bsngags nas 'chang :
khams gsum dbang du bsgyur 'dod na :
srog sngags sham bur 'di ltar sbyar :
khams gsum srid gsum wa shaM ku ru swA hA:
pha waM long bu bsngags nas 'chang :
gdug pa'i dgra bgegs brlag 'dod na :
srog sngags sham bur 'di ltar sbyar :
sarba sha trUM mA ra ya phaT:
lcags kyi phur bur bsngags nas 'chang :
pha rol rbod gtong bzlog 'dod na :
srog sngags sham bur 'di ltar bya :
e sa b+h+yo zlog :
ki sa b+h+yo zlog :
man+t+ra beng+ga b+h+yo zlog :
bya rog sha khrag bsngags nas 'chang :
mtshon cha rno ba'i kha bsrung na :
srog sngags sham bur 'di ltar sbyar :
si li si li phaT:
mtshon gyi ngar zhi :
rnon po mdun dig :
mgar ba'i ha log :
nas nag mtshon gyis ma bcad sngags :
lto ru btang ste bud med spang :
sbyar dug nag po bsrung 'dod na :
srog sngags sham bur 'di ltar sbyar :
ka ro hriM hrIM:
nan gyi sod :
sod gyi nan :
rma bya'i sgang thur bsngags nas 'chang :
rgya nad rgyug gzer bsrung 'dod na :
srog sngags sham bur 'di ltar sbyar :
nag po thuM ril sod :
rgyug gzer nag po a rbad sod :
dgu sbyor yungs 'bru bdun la sngags /
kha ru zos shing sha chang bsrung :
nam mkha'i gnam lcags bsrung 'dod na :
srog sngags sham bur 'di ltar sbyar :
nA ga phu raM rbad :
ha la ha la phyung :
pra ma pra ma shig :
ka la rak+sha thi thun :
khyung lnga ldong ros bsngags nas 'chang :
gang la gang dgos rig pas dpyad :
brgya stong khri sogs grangs dang sbyar :
las rnams thams cad 'grub par 'gyur :
khyad par dbang gi las rnams 'grub :
sa ma ya kha thaM:
zab rgya :
gnyan rgya :
gtad rgya :
de nas bskul zhing phrin las bcol :
b+h+yo :
dam tshig chen po'i tshul ston pa :
mkha' 'gro chen mo gshegs su gsol :
dmar smug mdangs ldan phag zhal ngur :
gri gug thod khrag kha T+wAM thogs :
dur khrod chas brgyad sku la gsol :
brkyang bskum gar gyi rol par rtse :
rang 'dra'i sprul pa 'bum gyis bskor :
rdo rje phag mo'i dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
b+h+yo :
zhi ba'i phrin las sgrub mdzad ma :
rdo rje mkha' 'gro gshegs su gsol :
sku mdog dkar la 'od zer 'bar :
gri gug thod khrag kha T+wAM thogs :
dur khrod chas brgyad sku la gsol :
brkyang bskum gar gyi rol par rtse :
rang 'dra'i sprul pa 'bum gyis bskor :
skyed byed mkha' 'gro'i dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
b+h+yo :
rgyas pa'i phrin las sgrub mdzad ma :
rin chen mkha' 'gro gshegs su gsol :
sku mdog ser la 'od zer 'bar :
gri gug thod khrag kha T+wAM thogs :
dur khrod chas brgyad sku la gsol :
brkyang bskum gar gyi rol par rtse :
rang 'dra'i sprul pa 'bum gyis bskor :
sreg byed mkha' 'gro'i dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
b+h+yo :
dbang gi phrin las sgrub mdzad ma :
pad+ma mkha' 'gro gshegs su gsol :
sku mdog dmar la 'od zer 'bar :
gri gug thod khrag kha T+wAM thogs :
dur khrod chas brgyad sku la gsol :
brkyang bskum gar gyi rol par rtse :
rang 'dra'i sprul pa 'bum gyis bskor :
rmongs byed mkha' 'gro'i dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
b+h+yo :
drag po'i phrin las sgrub mdzad ma :
las kyi mkha' 'gro gshegs su gsol :
sku mdog ljang la 'od zer 'bar :
gri gug thod khrag kha T+wAM thogs :
dur khrod chas brgyad sku la gsol :
brkyang bskum gar gyi rol par rtser :
rang 'dra'i sprul pa 'bum gyis bskor :
tsan+ti ka yi dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
b+h+yo :
tshad med rnam bzhis 'gro ba 'dul :
sgo ma bzhi yi dus la bab :
rang rang phyogs nas bstan pa srungs :
dur khrod mkha' 'gro'i dus la bab :
mi mthun phyogs kun zhi bar mdzod :
tshe dang longs spyod rgyas par mdzod :
khams gsum dbang du 'du bar mdzod :
dgra bgegs gtan nas brlag par mdzod :
sngon gyi dam tshig rjes dgongs nas :
sgrub pa'i rnal 'byor bdag cag la :
rtags dang mtshan ma bstan pa dang :
mchog dang thun mong dngos grub stsol :
khyad par snyigs ma lnga yi dus :
chos min chos dang bstan bshigs rnams :
lus ngag thal ba rdul du rlogs :
hur thums myur ba nyid du sod :
mkha' 'gro dngos grub ma g.yel cig :
shugs 'gro las la ma bul cig :
rgyan gyi gtor ma 'di bzhes la :
bcol pa'i phrin las grub par mdzod :
sarba DA ki nI i daM ba liM ta la kha kha khA hi khA hi :
karma tsa tur sid+d+hi pha la hU~M b+h+rU~M:
sha khrag rgyan gyi gtor ma 'bul :
bstod cing bskul la phrin las bcol :
mdor na 'di nyid zab cing gnyan :
byin rlabs dngos grub gter mdzod yin :
gsang ba gsum gyi sgrub thabs 'di :
rgyal ba kun 'dus cha lag tu :
pad 'byung ji ltar gsungs pa bzhin :
bdag 'dra ye shes mtsho rgyal gyis :
zil chen gsang ba'i phug tu bkod :
khams phyogs mtsho la gter du sbas :
skal pa can dang 'di 'phrad shog :
oM shrI sme sha na a d+hi pa ti sa ma ya ha na ha na rak+Sha rak+Sha :
bka' 'di dpal dur khrod bdag po yab yum gyis thub par srungs shig :
sa ma ya :
rgya rgya rgya :
rgya rgya rgya :
