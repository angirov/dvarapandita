\u0f01\u0f83:

bde mchog sangs rgyas mnyam sbyor las :
slob ma lhag gnas rin chen snying po bzhugs :
he ru ka 'dus pa'i thugs tig go :
he ru ka la phyag 'tshal lo :
gnyis 'dzin ma rig 'khrul pa yis :
dngos por zhen cing sdug bsngal ba :
'khor ba'i sems can ma lus pa :
dug lnga rang rgyud spyod pa 'di :
rgyu yi theg pas mi 'dul zhing :
'bras gzhan gyis kyang ji ltar 'dul :
'dir ni bla na med pa yi :
thabs mchog khyad par 'dir 'jug phyir :
skal bar ldan pa'i slob ma rnams :
lhag par gnas pa'i cho ga bstan :
sa ma ya :
dbang thob mtshan nyid ldan pa yi :
rdo rje slob dpon de nyid kyis :
dben par dkyil 'khor tshul bzhin bzhengs :
lha sku phyag rgya tshang bar dgram :
bum pa chas ldan bcud bkang bsham :
bsnyen sgrub rnam bzhi mthar phyin nas :
dkyil 'khor lha la gsol ba gdab :
hU~M:
rgyal ba'i phrin las rmad po che :
sems can kun la 'jug pa'i phyir :
snying po'i dkyil 'khor chen po 'dir :
bdag gis slob ma gzhug par 'tshal :
dkyil 'khor lha yis gnang ba bstsal :
hU~M:
rdo rje 'dzin pa deng khyod kyis :
'gro ba rnams la sman slad du :
skal par ldan pa su mchis par :
dbang rnams rim par bskur bar 'tshal :
de ltar gnang ba thob gyur pas :
slob ma mdun du bos byas te :
bar chad med phyir bgegs dang phral :
byur rnams bsal phyir khrus byas la :
bdud rnams bsrung phyir go bcing ngo :
spro ba bskyed phyir chos bshad nas :
tshogs chen gsag phyir maN+Dal 'bul :
dngos grub brtag phyir chas su gzhug :
gus pa bskyed phyir gsol gsum gdab :
ho :
de bzhin gshegs pa thams cad kyi :
rdo rje'i grong khyer chen po 'dir :
skal ba ldan pa'i slob ma bdag :
thar pa bsgrub phyir gzhug tu gsol :
de la bla mas lan btab pa :
dus gsum bde gshegs thams cad kyi :
rmad byung gsang ba'i gnas 'di la :
mos pa byed pa'ang don che ste :
khe nyen dam tshig bsrung bar gyis :
slob mas sdom pa bzung ba ni :
ho :
lha dang slob dpon dgongs su gsol :
rdo rje sems dpa' rigs drug gi :
sku gsung thugs kyi dam tshig rnams :
sangs rgyas bsgrub phyir brtan por bzung :
gsang gsum dam tshig sbyin pa ni :
hU~M:
sangs rgyas kun gyi sku 'chang ba :
bla ma mched lcam snying ltar chongs :
sangs rgyas kun gyi gsung 'chang ba :
lha dang sngags rgya de bzhin no :
sangs rgyas kun gyi thugs 'chang ba :
gsang ba byang chub sems zungs shig :
oM AHhU~M:
bdud rtsis gnas gsum brgyan par bya :
hU~M:
de bzhin gshegs pa'i dam tshig chu :
nyams na sreg par byed pa'i me :
dam tshig thub na dngos grub spel :
las rnams thams cad 'dis 'grub byed :
bdud rtsi hU~M gi tshogs su sbyin :
badzra sa ma ya i daM na ra kan :
dam las mi 'da' bro bor ro :
de nas ye shes dbang bskur ba :
slob dpon dpal chen he ru ka'i :
thugs ka'i hU~M las 'od zer 'bar :
slob ma'i lus sbyangs rig pa oM:
oM gyi glu yis rlung sgrom brgyud :
sku yi dbyibs brgyud nor bu nas :
yum gyi pad+ma'i dkyil 'khor du :
rgyal ba rtag pa'i skur bskyed nas :
yab yum snyoms par zhugs pa yi :
bde ba'i sgra dang 'od zer gyis :
nam mkha'i mthar thug rgyal ba rnams :
rgyal ba rtag pa'i sku gsung thugs :
char ltar dbu yi gtsug nas zhugs :
yab yum dbu ma'i nang brgyud de :
slob ma lhar gsal nyid la bstim :
bde ba bzod med 'bar bar bsam :
oM sgra ring por brjod par bya :
DA ma ru dang dril bu 'khrol :
byang sems sha chen tsan+dan bdug :
dzaHhU~M baM hoHsa brtan par bya :
yo gi nI yis nyams bskyang ngo :
slob mas rig pa'i me tog 'bul :
hU~M:
gsang ba sku yi dkyil 'khor du :
rig pa'i me tog 'di phul bas :
ye shes drug ni gang thob pa :
de dang de la 'bab par shog :
puSh+pe pra tIts+tsha ho :
sku yi gnas drug gang babs brtag :
spyi bo snang mdzad mgrin pa chos :
rdo rje sems dpa' snying ga ste :
gsang ba khrag 'thung lte ba nyi :
phyag zhabs rta mchog 'bar ba 'o :
de ltar rigs su nges byas nas :
mngon par dbang bskur rim pa la :
dang po me tog phreng ba'i dbang :
cod pan spyi bo'i gtsug tu bcings :
oM:
sngon nas 'brel ba'i lha mchog la :
rin chen cod pan dor ba'i mthus :
de bzhin gshegs pa thams cad kyi :
cod pan ming gis dbang bskur ro :
rigs drug gang yin 'bru mtshan pa'i :
cod pan spyi bo'i gtsug tu bcing :
bde ba'i rkyen gyis mig dbye 'o :
hU~M:
bde ba mchog ldan deng khyod kyi :
ma rig sgrib pa'i rab rib bsal :
bde ba mchog gi mig dag gis :
gsang ba'i dkyil 'khor legs par ltos :
spro ba bskyed la dkyil 'khor bstan :
gnyis pa bum pa'i dbang bskur ba :
slob dpon he ru ka yab yum :
slar yang snyoms par zhugs pa yis :
rgyal ba bum pa thogs pa'i tshogs :
nam mkha' gang ba spyan drangs pa :
sku yi dbyibs brgyud slob ma la :
byang sems bdud rtsis dbang bskur ro :
hU~M:
til gyi gong bu bzhin gang ba'i :
rgyal ba bum pa thogs pa yis :
sku yi lam nas legs brgyud de :
rnam dag lha yi dbang bskur ro :
ka lA sha a b+hi Shiny+tsa oM:
sgrib sbyangs snang mdzad dbu brgyan bsam :
rgyal ba rigs drug sku spros te :
oM:
'od gsal ye shes rtag pa'i sku :
rgyal ba snang mdzad dbang bskur bas :
gzung 'dzin dri ma kun dag nas :
dbyings ye gnyis med sku thob shog :
kA ya badzra a b+hi Shiny+tsa oM:
hU~M:
chos dbyings ye shes rdo rje sems :
mi bskyod rdo rjes dbang bskur bas :
gti mug dri ma kun dag nas :
chos dbyings ye shes thob par shog :
tsit+ta badzra a b+hi Shiny+tsa hU~M:
swA:
mnyam nyid ye shes nyi ma mchog :
rin chen 'byung ldan dbang bskur bas :
nga rgyal dri ma kun dag nas :
mnyam nyid ye shes thob par shog :
gu Na a b+hi Shiny+tsa swA:
A:
so sor rtog pa rdo rje chos :
pad+ma gar dbang dbang bskur bas :
'dod chags dri ma kun dag nas :
sor rtog ye shes thob par shog :
wA ka badzra a b+hi Shiny+tsa hrI:
hU~M:
ma 'gag thogs med he ru ka :
khrag 'thung chen po'i dbang bskur bas :
zhe sdang dri ma kun dag nas :
me long ye shes thob par shog :
badzra he ru ka a b+hi Shiny+tsa hU~M:
hA:
phrin las rol pa rta mchog dpal :
las byed pho nya'i dbang bskur bas :
phrag dog dri ma kun dag nas :
bya grub ye shes thob par shog :
karma a b+hi Shiny+tsa hA:
de ltar bum pas dbang bskur nas :
slob ma phyir phyungs nam mkha' la :
dbang stegs seng ge'i khri la bkod :
'khor los bsgyur ba'i chas kyis spras :
bde chen byang chub sems kyi bkra shis ni :
'gro ba kun gyi snying la yang dag gnas :
gzhi lam 'bras gsum mtshungs par ldan pa'i dbang :
myur du thob pa'i bkra shis snang bar shog :
bum dbang brda don legs par bshad :
gsum pa gsang ba'i dbang bskur ba :
shes pa AHru bsgyur byas nas :
sku yi dbyibs brgyud pad+ma la :
chos kyi sku ru bskyed byas nas :
sngar bzhin ye shes bstim pa dang :
brtan cing rig pa'i me tog 'bul :
mig dbye gsang ba'i dkyil 'khor bstan :
dbang gi lha tshogs snyoms zhugs pas :
byang chub sems kyi rgyun babs pa :
slob ma'i lce la sbyin par bya :
A:
til gyi gong bu bzhin gang ba'i :
rgyal ba byang chub sems thogs pa :
sku yi dbyibs brgyud slob ma la :
thig le bde chen dbang bskur ro :
gu h+ya a b+hi Shiny+tsa hU~M:
dbang stegs rma bya'i khrir bkod la :
mnga' gsol shis brjod me tog 'thor :
dbang gi brda don legs par sprad :
bzhi pa pho nya'i dbang bskur ba :
slob ma'i rig pa hU~M du bsgyur :
rdo rje sems dpa'i skur bskyed nas :
ye shes bstim pa la sogs bya :
rgyal ba'i yum rnams spyan drangs nas :
sku yi dbyibs brgyud slob mar 'khyud :
hU~M:
til gyi gong bu bzhin gang ba'i :
pad+ma can gyi sems ma'i tshogs :
b+ha ga 'dzum pa dang bcas te :
bde chen ye shes dbang bskur ro :
ma hA su kha a b+hi Shiny+tsa hU~M:
dbang stegs glang po'i khrir bkod la :
mnga' gsol brda don ngo sprad do :
oM:
bde ba'i ye shes 'od gsal ni :
rtog pa kun 'gag bde chen gsal :
rdo rje nam mkha'i dkyil lta bu :
smra bsam brjod pa'i yul las 'das :
don gyi rdo rje sems dpa' 'o :
d+harma d+hA tu dz+nyA na gar+b+ha a b+hi Shiny+tsa hU~M:
lnga pa las kyi dbang bskur ba :
rig pa swA ru bsgyur byas nas :
rdo rje nyi ma'i sku ru bskyed :
ye shes bstim pa la sogs bya :
hU~M:
de bzhin gshegs pa thams cad kyi :
gsang ba'i bstan pa gtad pa'i phyir :
rdo rje dril bu 'dzin pa kun :
sku yi dbyibs brgyud dbang bskur bas :
gsang ba'i bstan pa rgyas byed shog :
d+harma tsakra a b+hi Shiny+tsa hU~M:
rta mchog khrir bkod mnga' gsol bya :
rig pa hU~M yig khrag 'thung skur :
bskyed nas ye shes dbab par bya :
hU~M:
zhi bas mi 'dul gdug pa kun :
'dul phyir khro bo'i tshogs rnams kyis :
sgrol byed rdo rje'i dbang bskur bas :
ru dra ma lus sgrol bar shog :
ma traM ru dra mA ra ya a b+hi Shiny+tsa hU~M:
ru dra'i khrir bkod mnga' gsol bya :
rig pa hA yig rta mchog tu :
bskyed nas ye shes tshogs rnams dbab :
hU~M:
de bzhin gshegs pa thams cad kyi :
phrin las ma lus sgrub pa'i phyir :
sna tshogs rdo rje'i dbang bskur bas :
phrin las sna tshogs 'grub par shog :
bi shwa karma a b+hi Shiny+tsa hU~M:
rgya gram nyi ma'i gdan la bkod :
mnga' gsol shis pa mang du brjod :
dam tshig khas blangs gtang rag 'bul :
lus 'bul yun ring 'tsho gzhes gsol :
dkyil 'khor bsdu zhing dge ba bsngo :
dpon slob dga' ston rgya cher bya :
dbang gi cho ga'i rim pa 'o :
sa ma ya :
mtshan ma'i dkyil 'khor bris pa la :
phyi dbang bskur zhing bskyed rim bslab :
ting 'dzin legs par byang ba yi :
slob dpon yab yum rig mar bcas :
gsum gyis slob ma smin par bya :
lus kyi dkyil 'khor kho nar brten :
ting nge 'dzin gyi dbang bskur bas :
dbang bskur gzhan las khyad par 'phags :
rgyal po dzaHla sogs pa yi :
rtogs grol dus mnyam 'dis thob bo :
dbang gi gal byang bstan pa 'o :
sa ma ya :
rgya rgya rgya :[   \u0f01\u0f83]:
bde mchog sangs rgyas mnyam sbyor las :
phrin las rin chen sgron me bzhugs :
he ru ka rigs 'dus pa'i thugs tig go :




he ru ka la phyag 'tshal lo :
skye med sangs rgyas chos kyi sku :
'gag med bde chen mnyam par sbyor :
longs sku dpal chen he ru ka :
rdo rje sems dpa' bde ba che :
'gyur med thig le nyag gcig nyid :
phyag rgya'i skur shar dpal 'bar ba :
khyab bdag rigs drug bsgom pa yis :
mchog gi dngos grub myur thob thabs :
shin tu gsang ba'i tshul du bstan :
sa ma ya :
dang po phrin las rim pa ni :
sbyor dngos rjes kyis nyams su blang :
gangs brag ljon pa'i dbus la sogs :
shin tu nyams dga' dben pa'i gnas :
yid dang mthun par bsnyen pa bya :
phyag rgya mtshan ldan grogs su btsal :
dam tshig thod sku bkra shis bum :
dkyil 'khor mchod pa'i rdzas rnams bsags :
rnal 'byor rus pa'i rgyan thogs nas :
bde ba'i stan la thabs gcig 'dug :
gnyis med mnyam pa'i ngang nyid las :
rdo rje 'dzin pa'i skur bzhengs te :
hU~M:
rgyal ba rtag pa rdo rje 'dzin :
he ru ka dang gar dbang che :
nyi ma rta mchog snang mdzad pa'i :
khro bo'i rgyal po nga yin gyi :
nga yi bka' las 'da' ma byed :
dngos grub chu la rdul 'jug pa'i :
log 'dren bdud rnams phyir dengs shig :
drag sngags bzla zhing thun gyis bskrad :
mtshams rol tsham rngam drag tu bya :
hU~M:
yang dag gsang ba'i dkyil 'khor du :
dpal chen dpal 'bar khro bo'i rgyal :
gnyis med yum dang rol pa yi :
rdo rje'i zhugs ni phyogs bcur 'phro :
mtshon cha me phung gur du 'khrigs :
las kyi khro bo'i dmag dpung gis :
phyogs bcu'i 'byung po rdul du rlog :
hU~M hU~M badzra tIk+Sh+Na dz+wa la raM rak+Sha rak+Sha :
hU~M:
mi gnas ye shes thugs kyi dkyil 'khor du :
ma rig dbang gis rmongs pa'i las bgyis pa :
gnyis med mnyam pa'i ngang du bshags par bgyi :
dag cing tshangs pa mchog gi dngos grub stsol :
hU~M:
deng bzung byang chub snying por mchis kyi bar :
bla ma mchog dang he ru ka dpal yum :
byang chub sems mchog sangs rgyas mnyam sbyor ba :
rnam pa kun tu mi 'bral bsgrub par bgyi :
hU~M:
phyogs bcu'i zhing na bzhugs pa'i rgyal ba sras :
'gro ba'i mgon po gang na su bzhugs pa :
gsang ba'i dkyil 'khor chen por spyan 'dren na :
sku gsung thugs kyis byin gyis brlab tu gsol :
gnyis med mnyam par rol pa'i sku gsung thugs :
lus ngag yid la rab tu brtan par mdzod :
dz+nyA na A be sha ya aH
hU~M:
mkha' dbyings rnam dag yum gyi zhing khams su :
ye shes rol pa'i mchod sprin bsam mi khyab :
thabs dang shes rab mnyam sbyor b+han+d+ha ru :
bde chen byang chub sems mchog mkha' la 'phro :
sman dang rak+ta gtor ma 'dod yon tshogs :
kun bzang mchod pa'i sprin du mkha' khyab brdal :
oM AHhU~M sarba pany+tsa a mr-ita hU~M hrIHTha :
oM AHhU~M ma hA rak+ta dz+wa la maN+Da la hU~M hrIHTha :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHTha :
oM sarba pU dza me g+ha AHhU~M:
bgegs zhi mthun rkyen phun sum tshogs :
sngon 'gro sbyor ba'i rim pa 'o :
sa ma ya :
gnyis pa dngos gzhi ting 'dzin bsgom :
hU~M:
ma bcos spros med de bzhin nyid :
yongs la khyab pa nyi ma'i 'od :
bde chen oM gyi cho 'phrul 'bar :
snod bcud kun sbyangs dwangs ma las :
rnam dag nam mkha' yum gyi mkha':
sgrol byed stobs chen rlung gis btegs :
mA ma ki ni zlum por 'khyil :
spyan ma'i mkha' dbyings ri rab rtser :
pad+ma'i sdong po chen po brdal :
ye shes me 'od kun tu 'phro :
dur khrod chen po'i sa gzhi'i dbus :
'khor lo rtsibs bzhi'i lte ba ru :
b+ha ga gsang ba'i gzhal yas khang :
gru bzhi sgo bzhi mtshan nyid rdzogs :
phun sum tshogs pa'i rgyan gyis spras :
gru chad 'khor lo 'bar ba'i dbus :
phyogs bzhir byol song btegs pa'i khri :
pad+ma nyi ma zla ba'i gdan :
oM las rgyal ba rtag pa'i sku :
dkar po 'khor lo dril bu 'dzin :
dbyings phyug yum dang gnyis med sbyor :
dar dang rin chen rus rgyan spras :
ye shes lnga yi dbang dang ldan :
gsang ba rdo rje'i sku gsung thugs :
oM AHhU~M:
oM AHhU~M swA hA:
yab yum gnyis med rol pa las :
hU~M swA AHhU~M hA yig 'phros :
shar du hU~M yig yongs gyur las :
rdo rje sems dpa' sku mdog dkar :
rang 'od yum 'khyud rdor dril 'dzin :
byang du swA yig yongs gyur las :
rdo rje nyi ma sku mdog ser :
rin chen dril 'dzin yum dang 'khril :
nub tu AHyig yongs gyur las :
pad+ma gar dbang sku mdog dmar :
pad+ma dang ni dril bu 'dzin :
gsang ba'i yum mchog bde chen 'khril :
lho ru hU~M yig yongs gyur las :
rdo rje khrag 'thung sku mdog mthing :
rdo rje dang ni dung khrag 'dzin :
kro d+hI shwa rI gnyis med 'khril :
zhi ma khro yi cha lugs rdzogs :
sgo bzhir pad+ma nyi gdan la :
hA las phrin las rta mchog ljang :
rta gdong rab bzhad me dpung 'bar :
rgya gram ral gri dril bu 'dzin :
las byed gsang ba'i yum dang 'khril :
sprul pa yang sprul bsam mi khyab :
zhi ba'i tshul ldan 'bar ba'i gar :
bde chen phyag rgya'i sku ru gsal :
oM:
rnam dag yum gyi mkha' dbyings su :
snyoms par zhugs pa'i rgyal ba rnams :
thugs rje'i smon lam dgongs mdzad de :
ye shes 'khor lo gshegs su gsol :
e h+ye hi ma hA kA ru Ni kA dr-i sh+ya ho :
sa ma ya ho :
sa ma ya satwaM:
dzaHhU~M baM ho :
kA ya wA ka tsit+ta tiSh+Tha badzra :
hU~M:
rdo rje pad+ma mnyam sbyor ba'i :
byang chub sems ni 'phel ba'i rgya :
de bzhin gshegs pa'i thugs la gnas :
'di ni zhing khams kun tu grags :
oM AHhU~M swA hA:
ma hA mu dra pU dza hoH
bde chen bde ba'i gar la rab tu rol :
de bzhin gshegs pa'i btsun mo rnam pa bzhi :
rdo rje sgeg mo phreng thogs glu gar ma :
rgyal ba rigs drug sku la 'bul bar bgyi :
oM ma hA su kha su ra ta badzra lA s+ye rat+na mA l+ye pad+ma gIrti karma nIrti pU dza me g+ha sa mu dra s+pha ra Na sa ma ye hU~M:
hU~M:
bde mchog bde ba'i gnas la rol :
rgyal ba kun gyi sras mo mchog :
me tog char 'bebs bdug pa ma :
chos kyi sgron me sems ma che :
rgyal ba rigs drug rdo rje yi :
dbang po mchog la dgyes rgur rol :
gnyis med mnyam pa'i ngang du bzhes :
oM ma hA su kha su ra ta badzra puSh+pe rat+na d+hU pe pad+ma A lo ke karma gan+d+he pU dza me g+ha sa mu dra s+pha ra Na sa ma ye hU~M:
hU~M:
de bzhin gshegs pa'i sman mchog 'dis :
'khor ba dug gi ri bo 'joms :
rdo rje'i zil pa 'bar ba'i sprin :
rgyal ba'i gdung 'tshob chen po dang :
dkyil 'khor lha rnams dgyes phyir 'bul :
badzra pany+tsa a mr-ita khA hi :
snying rje 'bar ba'i mtshon chen gyis :
'khor ba'i tshogs rnams rab bsgral pa'i :
bde chen rak+ta'i rba klong 'khrugs :
dkyil 'khor lha rnams bzhes su gsol :
ma hA rak+ta khA hi :
hU~M:
gzugs sgra dri ro reg bya chos :
'dod yon rnam pa thams cad pa :
kun tu bzang po'i rgyan yin te :
dkyil 'khor lha rnams bzhes su gsol :
ma hA ba liM ta khA hi :
hU~M:
'khor 'das dbyings kyi rang bzhin la :
snying rje ye shes mnyam par sbyor :
dbyings ye gnyis med ma rig sgrol :
dus gsum rgyal kun mnyes gyur cig :
ma hA sta na g+ha Na pU dza ho :
oM:
mtshan dang dpe byad 'bar ba'i skur snang ba :
rgyal ba rtag pa'i sku la phyag 'tshal lo :
tshangs dbyangs drug cur ldan pa'i gsung dang ldan :
pad+ma gar dbang sku la phyag 'tshal lo :
ye shes lnga dang ldan pa'i thugs mnga' ba :
rdo rje sems dpa'i sku la phyag 'tshal lo :
kun tu bzang po'i yon tan bsam mi khyab :
rin chen nyi ma'i sku la phyag 'tshal lo :
phrin las thogs med gdug pa thabs kyis sgrol :
badzra he ru ka la phyag 'tshal lo :
rnam bzhi'i las kyis 'gro don lhun gyis grub :
rta mchog 'bar ba'i sku la phyag 'tshal lo :
hU~M:
'byung ba lnga ni yum lnga'i rang bzhin la :
khams drug rang bzhin rgyal ba drug gi sku :
gnyis med mnyam par rol pas snang srid kun :
sangs rgyas mnyam par sbyor ba'i zhing du brdal :
hU~M:
'khor ba'i sems can ma lus kun :
thams cad rgyal ba'i phyag rgya che :
sgra skad rgyal ba'i dbyangs su grub :
sems nyid ye shes lnga ldan pa :
'di ni sangs rgyas mnyam par sbyor :
oM:
gzhi ni skye ba med pa'i dbyings :
lam ni snang ba 'gag pa med :
'bras bu sangs rgyas mnyam par sbyor :
kun kyang de bzhin gshegs pa'i ngang :
ting 'dzin 'di dang ldan pa yis :
rnal 'byor dngos grub las kun byed :
oM AHhU~M swA hA:
gnyis med dgongs pa'i gzer thebs pas :
nyi khri chig stong nyin mo dang :
de bzhin mtshan mor bzla bar bya :
rdo rje'i bzlas pa 'di dag gis :
mchog dang thun mong dngos grub 'grub :
'bras bu sgrub pa'i thabs chen po :
snying po dngos gzhi'i rim pa 'o :
sa ma ya :
gsum pa rjes kyi rim pa ni :
dur khrod gsang ba'i tshogs khang du :
brda dang sgyu rtsal sna tshogs kyis :
rnal 'byor pho mo kun 'dus te :
shin tu rgyan gyis brgyan nas su :
dur khrod longs spyod chen po spungs :
ho :
skal ldan rnal 'byor tshogs la 'dus :
sngon gyis rgyal ba'i dam tshig yin :
'du bar 'os min gang yin pa :
rta mchog 'bar bas brlag par gyis :
hU~M:
dbyings kyi b+han+d+ha yum gyi mkha':
ye shes dam rdzas thabs kyi mchog :
bde ba chen por 'od zhu nas :
'dod yon mkha' khyab yid bzhin 'bar :
oM AHhU~M ha ho hrI:
hU~M:
chos dbyings rnam dag rgyal ba'i dkyil 'khor nas :
tshogs rje tshogs bdag rig 'dzin srung ma'i tshogs :
bde chen dur khrod tshogs kyi longs spyod la :
sprin ltar gtibs shing bu yug bzhin du 'tshubs :
rnal 'byor longs spyod che la spyan 'dren na :
'bar ba'i gdan mchog rnams la bzhugs su gsol :
badzra sa ma ya dza :
A sa na tiSh+Than+tu :
hU~M:
ye shes rin chen 'dod dgu'i dbyig :
dpag bsam shing chen rgyas pa dang :
ma rmos lo tog ji bzhin du :
tshogs kyi longs spyod bsam mi khyab :
bzhes shig dkyil 'khor lha tshogs rnams :
rol cig dpa' bo rnal 'byor ma :
dgyes par mdzod cig srung ma'i tshogs :
pho nya'i tshogs rnams bzhes su gsol :
ga Na tsakra pU dza ho :
hU~M:
dang por ma rig 'khrul pa'i rgyu las byung :
bar du mi shes nyon mongs dbang du gyur :
tha ma las ngan dbang gis nongs bgyis pa :
bkram pa'i lha tshogs rnams la bshags par bgyi :
hU~M:
rnal 'byor dbang phyug chen po rnams :
'dus shig mi mo'i tshogs la rol :
bde ba'i longs spyod 'di na mchis :
gnyis med mnyam rol phyag rgya 'bar :
pad+mar nor bu ldan byas pa :
bde chen phyag rgya 'di brten pas :
rnal 'byor zhing khams kun tu nyul :
sangs rgyas rnams dang thabs cig 'dug :
oM ma hA su kha su ra ta satwaM a haM:
hU~M:
dug lnga 'dus pa'i phung po la :
ye shes 'bar ba'i mtshon gyis bsnun :
sgrol ba las kyi mchod pa che :
dug gsum sku gsung thugs su bzhes :
ma traM ru dra kha kha khA hi khA hi :
rnal 'byor pho mo longs spyod rol :
bde ba'i nyams rtsal cir yang bsgyur :
lhag ma kha phrus btab byas la :
hU~M:
nam mkha'i dbyings la dbang sgyur ba'i :
mkha' 'gro mi bzad sprin 'phro ma :
sa gzhi'i khams la dbang sgyur ba'i :
pho nya lhag sdud ma mo'i tshogs :
bar snang khams la 'phyo ba yi :
sgrol byed ging chen ging lcam dang :
las kyi mngags gzhug chen mo rnams :
tshogs rje tshogs bdag bka' byung gis :
ma lus 'khor bcas 'dir 'dus shig :
lhag ma'i longs spyod 'di gsol la :
sngon tshe dpal gyi bka' bsgos ltar :
bcol pa'i phrin las 'grub par mdzod :
ma hA pany+tsa a mr-ita rak+ta ba liM ta khA hi :
hU~M:
sngon tshe gsang ba'i gnas mchog tu :
bcom ldan rgyal ba snang mdzad kyis :
rigs drug bdag nyid 'khor lo yi :
dam tshig chen po rnam bkod tshe :
rnal 'byor rig 'dzin srung ma yis :
ji ltar zhal gyis 'ches pa bzhin :
dam rdzas pha 'bab 'di longs la :
rnal 'byor gsang ba'i grogs mdzod cig :
hU~M:
rdo rje'i gnas yul skyong mdzad pa'i :
rnal 'byor ma mo bcu gnyis ni :
sngags 'chang rnams kyi bran du mdzad :
tshogs dang bka' yi tshogs su 'dus :
rnam lnga'i mchod pa 'di bzhes la :
gsang ba'i bstan pa rgyas par mdzod :
ma ma hrIM hrIM ba liM ta khA hI:
hU~M:
'di ltar snang yod thams cad ni :
snang mdzad rtag pa sku yi bro :
sgra skad rnam pa sna tshogs ni :
gar dbang rdo rje chos kyi glu :
rnam par shes pa'i tshogs rnams ni :
rdor sems ye shes lnga yi bro :
'dod pa'i yon tan cir snang ba :
thams cad rin chen nyi ma'i glu :
bsgul bskyod 'gro zhing rgyu ba kun :
badzra he ru ka yi gar :
las dang bya ba ma lus kun :
rdo rje rta mchog phrin las kyi :
rol pa chen po'i bro brdungs pas :
'khor ba'i gnas rnams ma lus pa :
sangs rgyas mnyam par sbyor ba'i bro :
oM AHhU~M swA hA:
e waM mA yA b+h+rU~M:
skye med dbyings las 'gag med shar ba'i lha :
yab yum mnyam sbyor bde chen 'od gsal gyi :
snang ba thams cad dbu ma'i dbyings su thim :
bde chen phyag rgya'i sku ru cir yang gsal :
ye shes rol pas 'khor 'das kun la khyab :
rgyal ba drug gi phrin las yongs su rdzogs :
hU~M:
dus gsum bde gshegs rgyal ba thams cad kyi :
thugs kyi dgongs pa yongs su rdzogs pa'i phyir :
bde ba chen po'i ye shes mkha' la khyab :
'gro kun rgyal ba drug gi sku thob shog :
oM:
mi 'gyur sku la 'gag med gsung :
ye shes lnga ldan 'khrul med thugs :
yon tan phrin las bsam mi khyab :
bde chen kun gyis 'grub par shog :
bsod nams tshogs spel mtha' rgyas kyi :
rjes kyi rim pa rdzogs pa 'o :
sa ma ya :
de ltar rgyal ba rigs drug gi :
dgongs pa gcig tu bsdus nas kyang :
pad+ma bdag gis legs par bkod :
dngos grub rnam gnyis sgrub pa la :
rmad du byung ba'i thabs chen po :
zab pa'i snying po 'di kho na :
gzhan du nam yang bstan pa med :
de phyir yi dam kun gyi mchog :
rnal 'byor rnams kyis 'di la bya :
sa ma ya :
rgya rgya rgya :[ \u0f01\u0f83]:
bde mchog sangs rgyas mnyam sbyor las :
bskyed rdzogs rim lnga rin chen phreng ba bzhugs :
he ru ka 'dus pa'i thugs tig go :





he ru ka la phyag 'tshal lo :
tshe gcig sangs rgyas 'dod pa yis :
rnal 'byor zab mo 'di bsgom ste :
dang po mtshan nyid ldan pa yi :
bla ma rdo rje 'dzin pa btsal :
tshul bzhin legs par bsten nas su :
mnyes pa gsum gyis zhabs tog bsgrub :
he ru ka dpal yab yum gyis :
dam tshig ldan pa'i slob ma la :
smin byed dbang gi rim pa bskur :
grol byed khrid kyis rgyud sbyangs nas :
dben par rtse gcig bsgom par bya :
sa ma ya :
bskyed rdzogs rim pa rnam lnga las :
dang po chos kun stong par blta :
snying rje sgyu ma'i ting 'dzin gyis :
phra rags phyag rgya bris pa la :
yid mig rlung gsum rtse gcig gtad :
de la cung zad zin pa na :
yid kyi yul du legs par bsgom :
phra ba yig 'bru gsal ba las :
'od 'phros snod bcud sbyang bar bya :
skabs su mi rtog pa la bzhag :
yun thung grangs mang bsgoms pas brtan :
rdo rje srung ba'i 'khor lo'i dbus :
seng khri pad+ma nyi zla'i steng :
oM las 'od 'phros rgyal ba mchod :
sems can kun gyi don byas nas :
tshur 'dus yongs su gyur pa las :
snang mdzad rgyal ba rtag pa'i sku :
dkar dmar zhi ma khro yi nyams :
spyan gsum mche ba bzhi gtsigs shing :
a haM gsung gi sgra dbyangs sgrog :
phyag g.yas 'khor lo thugs kar 'dzin :
g.yon pas dril bu dku la brten :
zhabs gnyis rdo rje'i skyil krung bzhugs :
cod pan zi ldir stod g.yogs dang :
dar dpyang sham thabs mdzes par gsol :
dbu rgyan snyan cha mgul rgyan dang :
phreng ba do shal rus pa'i rgyan :
phyag gdub zhabs gdub 'od du 'bar :
dbyings phyug dkar mo bcu drug tshul :
rdo rje bdud rtsi 'dzin pas 'khyud :
zhabs gnyis yab kyi rked la 'khril :
gnyis ka mtshan dang dpe byad rdzogs :
'od zer rnam lnga phyogs bcur 'phro :
rdo rje pad+ma mnyam par sbyor :
spyi bo'i gnas lngar ye shes lnga :
oM hU~M swA AMHhA yis mtshan :
gnas gsum sku gsung thugs rdo rje :
oM dkar AHdmar hU~M mthing ga :
yab kyi gsang ba oM gyis mtshan :
yum gyi mkha' dbyings mUM ldan pa :
bde ba chen po'i nyams brgya brtas :
stong pa'i dbyings las 'ja' ltar shar :
snang ba nyid kyang stong pa nyid :
sgyu 'phrul rol pa chu zla'i gar :
spyi dang bye brag so sor gsal :
res gsal res mi gsal ba dang :
nam yang gsal dang yun ring brtan :
rkyen gyis mi 'phrog rgyun dang ldan :
rim pa bzhin du g.yo thob goms :
brtan cing mthar phyin nyams lnga rdzogs :
de ltar yid kyi yul gsal nas :
de nas dbang por mthong reg gsal :
rang snang lha ru 'gyur bar bslab :
lus kyi shin sbyangs legs grub nas :
'dod dgur bsgyur ba'i cho 'phrul gyis :
gzhan gyi snang ba bsgyur nus pa'i :
bskyed rim grub mtha' rdzogs pa 'o :
sa ma ya :
gnyis pa thig le'i rnal 'byor ni :
dang po lha yi gsal snang brtan :
he ru ka yi sku yi dbus :
dbu ma mthing ga mda' smyug tsam :
yar sne 'khor lo'i dbus su zug :    dbu'i steng du 'khor lo'i khongs nas nor bu 'bur ba la zug pa /
mchan /
mar sne rdo rje nor bu'i sbubs :
g.yas pa thabs shes 'khyogs ma'i rtsa :
phyi dkar nang dmar shel gyi sbug :
g.yon pa thabs shes ldan pa'i rtsa :

phyi dmar nang dkar shin tu dwangs :
yar sne mtshog ma'i thad tsam ste :
mar sne lte 'og sor bzhi'i bar :
rtsa nyid dbus kyi srog dang 'brel :
'dus mdor steng sgo zla ba'i gdan :
thabs kyi thig le dkar 'tsher zlum :
'og sgo nyi ma 'bar ba'i steng :
shes rab thig le dmar gsal 'bar :
gnas bzhir rtsa 'dab bzhi bzhi gyes :
e waM mA yA thig les mtshan :
snying ga'i 'khor lo las 'ongs pa'i :
nyi zla'i rtsa gnyis mig la zug :
mgrin pa'i rtsa 'khor las 'ongs pa'i :
rlung sgrom 'bar ba sna sgor zug :
de ltar rtsa 'khor sku yi ngang :
rlung sgrom gsung dang nyi zla thugs :
ye shes 'char ba'i rtsa rnams bsgom :
kha dog lnga dang ldan pa'i rlung :
rlung sgrom 'bar ba las drangs te :
thabs dang shes rab rtsa la zhugs :
dbu ma'i nang du bstim par bya :
rngub dgang gzhil zhing mi thub tshe :
skyes bus mda' 'phang bzhin du gtong :
'byung 'jug gnas gsum brgya rtsa brgyad :
mnyam pa'i 'byung 'jug gcig thub na :
rlung ni las su rung ba ste :
lag pa gnyis kyis mgo bo phur :
mgrin pa dal bus g.yas su bskor :
ro stod mdun rgyab dgye rgu bya :
rked pa bskor zhing phyed skyil gyis :
cung zad btegs la brdab par bya :
gnas lnga'i rtsa mdud kun grol nas :
rkang lag thams cad sprugs pa yis :
rtsa gnas rtsa 'dab gegs rnams sel :
lus kyi 'khrul 'khor legs byang nas :
mar sne'i thig le rlung bus bskul :
me lce spu yi rtse mo tsam :
thon nas rim par 'bar ba yis :
rtsa 'khor thams cad me yis gang :
thabs kyi thig le nar gyis zhu :
grangs med char ltar babs pa yis :
dkar dmar snang ba'i rtsa 'khor gang :
bde drod rab tu 'phel ba dang :
thig le brtan par gyur pa na :
lus kun byang chub sems kyis bkang :
lus bde rlung 'jam thig le 'phel :
bde bas sems zin yun ring gnas :
bde ba dang ni gsal ba dang :
mi rtog pa yi nyams rnams 'char :
rlung lnga dbang du 'dus pa dang :
rtsa rnams gnas su grol ba dang :
thig le bde drod cher rgyas pas :
lus ni 'dod rgur bsgyur ba dang :
'byung ba lnga la rang dbang thob :
sa ma ya :
gsum pa pho nya'i rnal 'byor ni :
rig ma rigs bzang ngang rgyud ring :
dad ldan blo che snying rjer ldan :
shes rab gsal zhing bde ba che :
ser sna chung zhing gtong phod ldan :
mtshan nyid rdzogs pa'i phyag rgya de :
rig sngags nus pas 'gugs pa 'am :
yang na nor dang thabs kyis bslu :
chos bshad blo rgyud legs par sbyangs :
dbang bskur rim gnyis zab mo bslab :
dben par bde ba'i stan la 'dug :
sgyu rtsal du mas bde ba bskul :
he ru ka dpal yab yum bsgom :
gnas lnga'i rtsa yi 'khor lo la :
rigs lnga yan lag rnam bzhi la :
rta gdong rigs bzhi gsal gdab nas :
rdo rje pad+ma oM mUM ldan :
snyoms zhugs bsrubs dang bsrub pa yis :
bde ba cher g.yos dga' ba ni :
bzod med 'bar ba mchog yin te :
rtog pa kun 'gags khyad par gyi :
lhan skyes bde ba chen por zhugs :
bde ba nam mkha' mnyam pa yi :
yab yum lus ngag yid gsum po :
gnyis su mi snang dbyer med pa :
smra bsam brjod med rtogs pa 'char :
bde la mi zhen 'dzin pa bral :
yang nas yang du bde ba spel :
don dam bde gsal ngo 'phrod pas :
tshe gcig sangs rgyas 'di yis 'grub :
sa ma ya :
bzhi pa 'od gsal rnal 'byor ni :
de ltar snyoms zhugs bde ba ni :
dngos po ma yin stong pa nyid :
ma skyes mi 'gag nam mkha'i ngang :
stong yang ye shes 'od gsal ba :
so so rang gis rig par 'gyur :
gang du'ang mi gnas mi 'gag pa :
ci ltar snang yang ngo bo stong :
dug lnga'i rtog pa rang sar grol :
res 'ga' rtog med ngang du gnas :
gsal la 'dzin med ngang du bzhag :
res 'ga' stong gzugs sna tshogs shar :
lha yi phyag rgya wal gyis gsal :
de tshe spang blang re dogs bral :
me long nang du gzugs brnyan ltar :
byis pas ltad mo blta ba bzhin :
'dzin med gdings thob rtogs pa dngos :
spang blang re dogs blo yod na :
lha sku shar yang nyams yin pas :
da dung yengs med 'dzin med du :
mnyam par gzhag pa'i don la brtson :
res 'ga' cir yang mi snang bar :
rtog med ngang la yun ring gnas :
rlung ni dbu mar tshud pa dang :
thig le bde ba chen por dag :
thig le 'od gsal skur smin nas :
lha yi phyag rgya cir yang snang :
ma skyes rtog med stong pa'i ngang :
smon lam snying rje sgyu ma yis :
ye shes 'od gsal lha skur shar :
dag pa'i snang ba ma 'gags pa :
ma skyes yin phyir mi rtog pa :
ma 'gags pas na lha sku shar :
zhi bar mi gnas rang gis rig :
mi rtog pas na nyon mongs sangs :
dag pa'i snang ba ye shes rgyas :
re dogs med pas 'khor 'das mnyam :
ma yengs rig pas mi slob pa'i :
sa la yang dag sbyor bar byed :
mi rtog pa ni chos kyi dbyings :
rgyal ba rtag pa'i ngo bor rdzogs :
me long bzhin du cir yang 'char :
rdo rje sems dpa' sgyu 'phrul 'chang :
sku dang ye shes dpag med 'char :
'khor 'das mnyam nyid nyi ma che :
skye ba med kyang so sor rig :
rang gsal pad+ma gar gyi dbang :
'od gsal ye shes he ru ka :
'dzin med thogs med cho 'phrul ston :
rta mchog rol pa'i bya ba grub :
rgyal ba drug gi sa thob nas :
ye shes bla ma'i sa la sbyor :
sangs rgyas 'od gsal snying po 'o :
sa ma ya :
lnga pa rmi lam rnal 'byor ni :
skabs su 'od gsal rtsal sbyang phyir :
snying dbus mi shigs thig le ni :
dkar gsal sran ma 'phos pa tsam :
de la sems bzung zin pa na :
thig le snying ga'i dbus su thim :
rtog med ngang du gnyid log pas :
dwangs gsal rnyogs med 'od gsal 'char :
de yang dang po rmi lam ni :
me long gzugs brnyan bzhin du 'char :
snang ba smig rgyu lta bur mched :
de nyid mi snang rtog med ngang :
'dzin med nam mkha'i dkyil lta bu :
smra bsam brjod las 'das pa'i nyams :
nyams len brtan na yun ring gnas :
sad par mnyam gzhag 'od gsal dang :
gnyid mthug 'od gsal gnyis med 'dres :
'od gsal nyi ma'i 'od bzhin du :
'dzin pa'i rab rib las grol ba :
rtogs pa'i zla ba rdzogs par 'char :
de yang 'od gsal ye shes ni :
gsal stong zung 'jug bde ba che :
rtog pa med kyang sa ler gsal :
gnyis med zung 'jug bde ba che :
bde ba shar yang ngos bzung bral :
ma skyes mi 'gag snang na yang :
bzung bas mi zin chu zla 'dra :
gzhi rtsa bral bas bsgom du med :
bsam mi khyab pas brjod du med :
ye shes nam mkha' mnyam pas na :
thogs pa med par kun la khyab :
thams cad sems su rdzogs pas na :
sems nyid dag pas thams cad dag :
rang rig rtogs pas thams cad rtogs :
shes rab chen pos kun mkhyen 'grub :
don gyi ye shes snying po 'di :
sems can kun gyi snying la gnas :
sangs rgyas kun gyi thugs la gnas :
lam gyi snying po rig pa 'di :
phyag rgya'i pad+mas rab gsal nas :
skad cig dang por sems can te :
skad cig gnyis par mnyam pa nyid :
gsum par sangs rgyas sa la sbyor :
skad cig nyid la mnyam pa nyid :
yum gyi pad+ma'i dkyil 'khor du :
bde ba thabs kyis bsgrubs pa yis :
skad cig nyid la mnyam pa nyid :
rtogs nas sangs rgyas de ru 'grub :
yum gyi b+ha ga'i mkha' klong du :
bde ba thugs kyi dkyil 'khor ni :
'od gsal skya rengs dang po shar :
phyogs med ye shes nam langs pa :
goms pa brtan po'i nyi ma shar :
sgrib pa'i sprin tshogs kun bsal nas :
mthar phyin nyi 'od dbus mthar brdal :
rtogs pa'i nyams lnga 'di rdzogs pas :
dka' ba med par myur ba nyid :
sems can yin kyang sangs rgyas la :
bde chen mnyam par sbyor bas 'grub :
dka' ba med pa'i lam 'di ni :
dus gsum rgyal ba'i thugs kyi bcud :
'dod yon lnga la spyod bzhin par :
sangs rgyas sgrub pa'i thabs chen no :
sa ma ya :
rgya rgya rgya :[  \u0f01\u0f83]:
bde mchog sangs rgyas mnyam sbyor las :
rten gsum lhag gnas rin chen drwa ba bzhugs :




he ru ka la phyag 'tshal lo :
tshe gcig sangs rgyas 'dod pa yi :
skal ldan skyes bu gang yin pa :
sngon du 'gro bas blo sbyangs nas :
dbang gis smin cing dam tshig dag :
bsnyen sgrub rnam bzhi legs thems pas :
bskyed pa'i rim pas rang rgyud grol :
rdzogs pa'i rim pas nyams rtogs kun :
ma skyes pa rnams skyed pa dang :
skyes pa gong du spel ba'i phyir :
phyi nang gsang ba'i rten rnams la :
lhag par gnas pa'i cho ga ldan :
ye shes gong du spel ba yi :
mchog gi bsreg blug rim par 'jug :
glu dang gar gyis brtan par bya :
sa ma ya :
rten rnams lhag par gnas pa la :
sngon du 'gro ba'i rim pa las :
dang po me yis sbyong ba ni :
rab dkar sa la stegs bu zlum :
rdo rjes mtshan pa'i phyi rol du :
bdud rtsi can gyi shing brtsegs la :
bram ze'i khye 'us me sbar te :
hU~M:
chos kyi dbyings nas 'bar ba'i sku :
hU~M las skyes pa'i drang srong che :
'byung ba chen po me la dbang :
rdo rje khrus kyi bum pa 'dzin :
sems skyil pad zla'i gdan la bzhugs :
rdo rje ljags kyi dbang po la :
hU~M yig dkar po 'od du 'bar :
rin chen 'bar ba'i snod mchog tu :
ro brgya ldan pa'i bdud rtsi 'khyil :
zag med bde ba'i rgyun drangs pas :
drang srong 'khor bcas dgyes shing tshim :
hU~M:
srid gsum 'byung po kun gyi gtso :
rdo rje 'chang gi bka' nyan pa :
bar chad bgegs chen 'joms pa'i gtso :
drang srong chen pos phrin las mdzod :
oM ag+ni rA dza shIn+taM ku ru swA hA:
mar khu yam shing yungs dkar 'bul :
'bar ba'i dbyings su thim par bsam :
hU~M:
'bar ba me yi mkha' klong du :
zhi mdzad rdo rje dbyings phyug ma :
sku mdog gangs kyi ri bo 'dra :
rdo rje phyar zhing khrus bum 'dzin :
brkyang bskum rus pa'i rgyan drug can :
zhi byed mkha' 'gro 'bum gyis bskor :
rdo rje 'bar ba'i ljags kyi sbubs :
hU~M gis mtshan pa'i 'od zer gyis :
pad+ma 'bar ba'i snod yangs su :
bdud rtsi rnam lnga bcud du 'khyil :
mu tig dkar po 'od du 'bar :
bde ba bskyed pa'i byang chub sems :
mkha' 'gro'i sku la mnyes mchod 'bul :
hU~M:
rdo rje mkha' 'gro 'khor dang bcas :
dmigs med zhi ba chen po la :
brtse ba'i thugs rje kun la khyab :
thugs dam bskul bar mi 'tshal yang :
smon lam dbang gis gsol ba 'debs :
phyi nang gsang ba'i rten rnams kyi :
bar chad thams cad zhi bar mdzod :
nyes pa thams cad byang bar mdzod :
dri ma thams cad bsal bar mdzod :
oM badzra DA ki kha kha khA hi khA hi shAn+tiM ku ru swA hA:
mar khu yam shing bdud rtsi 'bul :
bdud rtsi'i bum pa bzung byas la :
hU~M:
rdo rje mkha' 'gro gshegs su gsol :
rin chen bum pa'i nang du bzhugs :
dpa' bo chen por mnyam sbyor ba'i :
byang chub sems kyi chu 'babs pas :
gnyis med bde ba chen por zhu :
phyi nang gsang ba'i rten mchog la :
gsang ba khrus kyi cho ga bgyi :
phyi khrus shel las dwangs par mdzod :
nang khrus lha ru dag par mdzod :
gsang khrus bde chen 'od gsal rtogs :
ye shes bskyed pa'i rten du mdzod :
rdo rje zil pas khrus bya 'o :
hU~M:
nga ni dpal chen he ru ka :
kro d+hI shwa rI yum dang 'brel :
byang chub sems ni khro bo'i sprin :
mgar gyi tshwa tshwa lta bung 'phros :
gdug pa can rnams tshar bcad de :
tshur 'dus rdo rje 'bar bar gyur :
hU~M:
khro bo chen po khrag 'thung che :
'jigs byed 'bar ba'i skur snang ba :
sprul pa'i phra men 'bum 'bum spro :
bar chad byed pa'i bgegs chen rnams :
rdul phran tsam yang med par mdzod :
oM ru lu ru lu hU~M b+h+yo hU~M:
sarba duSh+TAn mA ra ya phaT:
hU~M:
'gyur med sra brtan rdo rje 'bar ba'i dbyings :
khrag 'thung kun gyi sku gsung thugs 'dus pa :
gnam lcags zhun las grub pa'i rtse dgu 'bar :
phyogs bcu'i gdon tshogs thams cad gzir bar mdzod :
oM badzra kro d+ha rak+Sha rak+Sha hU~M:
dngos gzhi rab tu gnas pa ni :
dang por phyi yi rten rnams la :
sbyang dang bskyed dang bstim pa dang :
dbang skur brtan dang mnga' gsol phyir :
cho ga drug ni tshang bar bya :
hU~M:
bdag ni rdo rje rta mchog 'bar ba'i sku :
rdo rje mkha' 'gro yum dang gnyis med 'khril :
byang chub sems mchog 'od zer mkha' la 'phro :
ma dag snang ba thams cad sbyang bar bya :
hU~M:
rdo rje rta yi glu mchog 'bar ba yis :
rgyal ba'i tshogs rnams thugs dam dbyings nas bskul :
byang chub sems kyis dgyes pa'i phul du byas :
'khor yug kun tu byang chub sems 'khyil bas :
rin chen 'bar ba'i 'khor yug yangs pa la :
rin chen ri bo ri brag kun gyis gtams :
chu klung mchog kyang phyogs bzhi kun nas 'bab :
ljon pa mchog kyang 'bras bu ldan pa gtibs :
bdud rtsi khrus chab rdzing bu gtan du 'khyil :
rig 'dzin bu dang bu mo kun kyang rgyu :
rgyal srid rin chen rnam pa bdun gyis gang :
hU~M:
byang chub sems kyi lcags kyu rab 'bar ches :
rgyal ba'i zhing khams ma lus spyan drangs te :
dwangs pa'i mtsho la sbrang char 'bab pa bzhin :
gnyis med mnyam pa ro gcig ngang du thim :
hU~M:
byang chub sems kyi 'od zer kun 'phro ba :
rdo rje rab tu 'bar ba'i char spros pas :
phyogs bcu'i zhing khams ji srid gnas kyi bar :
de srid bdag gi zhing yang gnas gyur cig :
byang chub sems kyi 'dod yon kun tu 'phros :
zhing mchog gzi brjid mchog tu 'bar ba yi :
rgyal ba'i zhing du bdag gis mnga' gsol na :
rdo rje'i gnas mchog chen por bzhugs su gsol :
hU~M:
rdo rje rta mchog cho 'phrul gyis :
rdul gyi ri kun rab sbyangs nas :
stong pa nyid kyi ngang nyid las :
hA yig dkar po zla ba ltar :
byang chub sems kyi sprin spros pas :
rdo rje'i ri mchog thams cad du :
'jig rten gangs kyi ri bo ni :
zla 'od kun+da bzhad pa bzhin :
rdo rje dkar po'i 'od 'bar ba :
de bzhin gshegs pa thams cad kyi :
mi 'gyur ye shes rdo rje'i tshogs :
spyan drangs gnyis su med par thim :
rdo rje'i mthu stobs ma lus pa :
me tog kun+da'i rnam pa ru :
kha ba bu yug 'tshubs pa bzhin :
rdo rje 'bar ba'i ri la thim :
gangs kyi lhun po chen por 'bar :
'jig rten chu klung gser du 'bar ba kun :
rdo rje mchog gi zhabs bsil chen por gtams :
gtan 'khyil rgya mtsho chen por mnga' gsol lo :
oM badzra ha ya grI ba bo d+hi tsit+ta tiSh+Tha badzra b+h+rU~M:
rin chen rta mchog 'bar ba'i rol pa las :
mA ma ki dang gnyis med sbyor ba'i sprin :
btso ma gser gyi mdog can kun tu 'phros :
sa dang chu yi nyes pa kun sbyangs nas :
mA ma ki yi byang chub sems spros pas :
nor bu chu shel chu 'bebs baM yig ldan :
gtan 'khyil mtsho dang rgyun 'babs chu bo'i rgyun :
mA ma ki yi rang bzhin nyid du gnas :
rin chen rta mchog ngo bor gnas pa nyid :
nor bu dbang rgyal hA yig ser pos mtshan :
nyi ma 'char ka'i mdog ltar 'od 'bar ba :
phyogs bcu kun tu de bzhin gshegs pa'i zhing :
rin chen sa dang chu klung bdud rtsi'i mtsho :
mig 'phrul lta bur gnas su bstim pa yis :
'dod pa'i dngos grub sa bcud bdud rtsi'i tshogs :
rin chen me tog mang po gcal du bkram :
nor bu'i char gyis rgya mtsho chu klung brgyan :
rin chen rta mchog yab yum las sprul pa'i :
sa bdag chu bdag stobs ldan rnams kyang gnas :
'jig rten kun tu dge bar byed pa yi :
mthun phyogs dpal kun 'du bar mnga' gsol lo :
oM rat+na ha ya grI ba bo d+hi tsit+ta puSh+TiM ku ru oM:
pad+ma rta mchog yab yum bde chen gyis :
ljon pa'i tshal gyi dri ma kun bsal nas :
pad+ma dbyings phyug sman dang pad+ma'i tshal :
ye shes pAM gyis dbyangs ldan bung ba 'phro :
pad+ma rta mchog  ljon shing 'bras bu can :
bde chen hA yig 'bras bu char du bsnyil :
phyogs bcu kun nas bde chen pho nya yis :
ljon pa'i shing dang sman dang 'bras bu'i tshogs :
me tog yid 'ong rnams kyang legs par brgyus :
yid kyi bkod pa'i ljongs su bkod par mdzad :
bdud rtsi'i chab dang dri bzang rlung gis g.yab :
sgron me dar zab rnams kyis mnga' dbul bas :
rgyal ba dgyes pa'i tshal du mnga' gsol lo :
oM pad+ma ha ya grI ba bo d+hi tsit+ta pA shaM ku ru ho :
karma rta mchog thugs rje'i byin rlabs kyis :
yab yum gnyis med khang chen khang phran dang :
gzhal med khang chen bkod pas rab mdzes pa :
'thug po bkod pa'i ye shes pho brang rnams :
rdzu 'phrul dbang gis gnas khang rnams la thim :
byang chub sems kyi rgya gram sprin 'phros pas :
gtsug lag khang phran thams cad brtan par byas :
bde chen bdud rtsi kha dog sna tshogs pa'i :
rtsi yis legs byugs rgyan gyis rnam par spras :
rgyal po'i pho brang chen por mnga' gsol lo :
oM karma ha ya grI ba bo d+hi tsit+ta sid+d+hi pha la hU~M:
rgyal ba rtag pa'i byang chub sems sprin gyis :
sku yi rten rnams mi dmigs dbyings su sbyangs :
oM las 'khor lo mUM las dril bu 'bar :
de la byang chub sems kyi gsos btab pas :
rgyal ba rtag pa gangs ri lta bu'i mdog :
'khor lo dril 'dzin gnyis med yum dang 'khril :
rgyal ba de 'dra dbyings nas spyan drangs bstim :
yab yum byang chub sems babs dbang bskur bas :
rgyal ba rtag pa'i sku ru lhun gyis grub :
'dod yon lnga yi mchod pa'i sprin spros te :
bsod nams gsag pa'i zhing du mnga' gsol lo :
oM su pra tiSh+Tha badzrA ya swA hA:
oM b+h+rU~M swa hA:
pad+ma gar dbang byang chub sems sprin gyis :
gsung gi rten rnams mi dmigs dbyings su sbyangs :
AHlas pad+ma pAM las dril bu 'bar :
de la byang chub sems kyi gsos btab pas :
pad+ma gar dbang pad+ma rA ga'i mdog :
pad+ma dril 'dzin gnyis med yum dang 'khril :
rgyal ba de 'dra dbyings nas spyan drangs bstim :
yab yum byang chub sems babs dbang bskur bas :
pad+ma gar dbang sku ru lhun gyis grub :
'dod yon lnga yi mchod pa'i sprin spros te :
bsod nams gsag pa'i zhing du mnga' gsol lo :
oM su pra tiSh+Tha badzrA ye swA hA:
oM pad+ma nIrtI shwa ra hrI:
rdo rje sems dpa' byang chub sems sprin gyis :
thugs kyi rten rnams mi dmigs dbyings su sbyangs :
hU~M las rdo rje mAM las dril bu 'bar :
de la byang chub sems kyi gsos btab pas :
rdo rje sems dpa' in+d+ra nI la'i mdog :
rdo rje dril 'dzin gnyis med yum dang 'khril :
rgyal ba de 'dra dbyings nas spyan drangs bstim :
yab yum byang chub sems babs dbang bskur bas :
rdo rje sems dpa'i sku ru lhun gyis grub :
'dod yon lnga yi mchod pa'i sprin spros te :
bsod nams gsag pa'i zhing du mnga' gsol lo :
oM su pra tiSh+Tha badzrA ya swA hA:
oM badzra d+hA ra hU~M:
rin chen nyi ma byang chub sems sprin gyis :
yon tan gos rgyan sogasarten rnams mi dmigs dbyings su sbyangs :
swA las rin chen mAM las dril bu 'bar :
de la byang chub sems kyi gsos btab pas :
rin chen nyi ma gser gyi ri bo'i mdog :
rin chen dril 'dzin gnyis med yum dang 'khril :
rgyal ba de 'dra dbyings nas spyan drangs bstim :
yab yum byang chub sems babs dbang bskur bas :
rin chen nyi ma'i sku ru lhun gyis grub :
'dod yon lnga yi mchod pa'i sprin spros te :
bsod nams gsag pa'i zhing du mnga' gsol lo :
oM su pra tiSh+Tha badzrA ya swA hA:
oM rat+na sUr+Ya trAM:
khrag 'thung yab yum byang chub sems sprin gyis :
phrin las rten rnams mi dmigs dbyings su sbyangs :
hU~M las rdo rje mUM las dril bu 'bar :
de la byang chub sems kyi gsos btab pas :
he ru ka dpal char sprin 'khrugs pa'i mdog :
rdo rje dril 'dzin gnyis med yum dang 'khril :
rgyal ba de 'dra dbyings nas spyan drangs bstim :
yab yum byang chub sems babs dbang bskur bas :
he ru ka dpal sku ru lhun gyis grub :
'dod yon lnga yi mchod pa'i sprin spros te :
bsod nams gsag pa'i zhing du mnga' gsol lo :
oM su pra tiSh+Tha badzrA ya swA hA:
oM badzra shrI he ru ka hU~M:
slar yang yum gyi byang chub sems spros pas :
bza' btung ma dag dngos por 'dzin pa sbyangs :
bza' bca' bldag gzhib btung ba rim pa bzhin :
mUM lAM mAM pAM tAM yig 'od zer gyis :
yum lnga 'byung lnga'i dwangs bcud kun bsdus nas :
bde chen bdud rtsi'i bcud du 'khyil pa las :
dkar ser dmar ljang mthing mdog yum lnga po :
rin chen gzhong pa bdud rtsi'i bcung ldan thogs :
byang chub lha mo'i tshogs rnams spyan drangs te :
gnyis med bstim zhing byang chub sems dbang bskur :
'dod pa'i yon tan lnga yis mnga' gsol te :
bde ba chen por 'od zhu bdud rtsir gyur :
mUM lAM mAM pAM tAM sarba pany+tsa a mr-ita hU~M hrIHTha :
gsang ba'i rten ni nye bar dgug :
phyi nang gsang bas rgyud sbyangs te :
rgyal ba rtag pa yab dang yum :
'khor lo drug gi bde gshegs rnams :
gnyis med mnyam sbyor byang chub sems :
gsang ba'i rten la 'phros pa yis :
lus ngag yid gsum 'dzin pa sbyangs :
yab ni chos dang yum gos dkar :
bde chen 'khor lor dag pa dang :
lce la gar dbang snying ga ru :
rdo rje sems dpa' yab dang yum :
rgyal ba nyi ma gsang ba ru :
dpal chen yum dang bcas pa bzhugs :
yan lag bzhi ru rta mchog bcas :
gzugs kyi phung po rtag pa'i sku :
tshor ba nyi ma 'du shes chos :
'du byed rta mchog khro bo'i rgyal :
rnam par shes pa rdo rje sems :
rgyal ba rigs drug btsun mor bcas :
dbyings nas spyan drangs gnas su bzhugs :
byang chub sems kyis dbang bskur bas :
phung po lnga ni rnam par dag :
nyon mongs drug po gnas gyur pa :
rgyal ba rigs drug rang bzhin te :
khams drug dag pa dbyings phyug mar :
ye nas rnam dag thabs shes rab :
'dod yon drug gis dgyes pa bskyed :
sangs rgyas byang chub sems dpa'i tshogs :
thig le'i rnam par spyan drangs nas :
gnyis med bstims pas brtan par byas :
rgyal ba rtag pa chen po 'am :
yang na rigs drug gang yin pa :
de bzhin mi 'gyur dbyings phyug ma :
btsun mo drug tu mnga' gsol te :
ye shes rgyas par dgyes pa bskyed :
oM badzra A yu She swA hA:
oM b+h+rU~M swA hA:
rjes kyi bya ba sbyin sreg dang :
glu dang gar la sogs pa yi :
gsang ba'i spyod pa bskyang bar bya :
rten rnams lhag par gnas pa'i tshul :
rmad byung rgyal ba'i dgongs pa 'o :
sa ma ya :
de ltar mchog gi sbyor ba yis :
snod dang bcud dang rten dang ni :
brten pa sku gsung thugs yon tan :
phrin las mi zad rgyan gyi sprin :
rgyal ba rigs drug he ru ka :
kha sbyor bde chen rdo rje'i grong :
'og min chen por byin brlabs pas :
mthong thos dran reg 'gro ba kun :
grol ba bzhi dang ldan pa'i dpal :
bkra shis dge zhing legs pa'i phul :
'dod dgu'i 'byor pa sprin bzhin gtibs :
sangs rgyas nyid kyi mdzad pa ste :
rdo rje theg pa'i thabs chen po :
'di las gzhan du gsungs pa med :
de phyir nus thob snying rjer ldan :
cho ga'i sbyor ba rab mkhas pas :
thun mong khyad par gsang chen gyi :
lhag par gnas pa'i phrin las ni :
yul dang dus dang gnas skabs bzhin :
ji ltar 'tshams par rab brtson pas :
de dang de bzhin yon tan ni :
'gro 'dul mdzad pa rtag tu gces :
sa ma ya :
rgya rgya rgya :[    \u0f01\u0f83]:
bde mchog sangs rgyas mnyam sbyor las :
bsreg blugs kyi cho ga rin chen snang ba bzhugs :
he ru ka 'dus pa'i thugs tig go :




he ru ka la phyag 'tshal lo :
ye shes rgyas par bya ba'i phyir :
mchog gi bsreg blugs bya ba ni :
thun mong mtshan ma'i dkyil 'khor yang :
sa yi cho ga legs byas nas :
rin chen ldan pa'i stegs bu bca':
rdo rje me yi phreng ba'i dbus :
yum gyi rang bzhin pad+ma bri :
ge sar thab kyi mtshan ma bya :
mtshams kyi bdag po'i dkyil 'khor ni :
gru bzhi rin chen 'bar bas mtshan :
'bras bu can gyi bud shing dang :
bcud dang ldan pa'i mchod rdzas bsham :
'byor pa ldan pa'i me sbar la :
hU~M:
dkyil 'khor chen po'i sa gzhi la :
rin chen 'bar ba las grub pa'i :
las kyi khang pa gru bzhi pa :
rin chen zur brgyad rtse mo ru :
ye shes rgyas par mdzad pa yi :
sa brgyad non pa'i drang srong che :
trAM las skyes pa gser gyi mdog :
sha rgyas gsus khyim mchog tu che :
rin chen cod pan 'od 'bar ba :
rin po che dang bgrang phreng 'dzin :
rgyal po rol pa'i 'dug stangs kyis :
nor bdag drang srong tshogs kyis bskor :
rin chen 'bar ba'i ljags steng du :
trAM yig 'bar ba'i 'od zer 'bar :
dkon pa'i mchog gyur rin chen snod :
bcud ldan bdud rtsi gser gyi mdangs :
dgyes par rol pa'i gzi byin 'bar :
rnal 'byor dbang phyug thams cad kyi :
stobs ni rab tu rgyas mdzad cing :
bar chad kun kyang zil gyis mnan :
gsang ba'i phrin las 'grub par mdzod :
oM ag+na ye puSh+TiM ku ru swA hA:
bcud ldan mar khu yam shing 'bul :
sbyin sreg cho ga ma rdzogs bar :
bsrung dang phrin las mdzad par gsol :
sa ma ya :

nub phyogs kha bltas sin+d+hu'i phug :
ri bo zla gam sa dmar blangs :
stegs bu zla gam nub bstan bcas :
shin tu mdza' ba'i nyal po'i sas :
dbang gi las khung zla gam bzhengs :
dmar zhing skyur ba'i shing brtsegs la :
'gugs bya'i ming dang gzugs de nyid :
smad 'tshong ma yi dor rtas dril :
byang sems dkar dmar yang na ni :
lus kyi dri ma gang 'dzom byugs :
bcu phrag gang 'dzom brgya dang stong :
pha rol stobs dang sbyar te bya :
myos byed sbyar ba'i mar khu dang :
me tog 'bras bu dmar po bsags :
khye 'u mdzes pa smad 'tshong ma'i :
til mar bran pa'i me sbar la :
hrI:
bde ba chen po'i rang bzhin ni :
zla gam dbang gi pho brang du :
dbang gi lha mo tsaN+Da lI:
pad+ma'i lcags kyu zhags pa 'dzin :
pad+ma mkha' 'gro grangs med spro :
pad+ma'i ljags la hrIHyis mtshan :
hrIHlas pad+ma'i snod yangs par :
oM las chags pa'i bdud rtsi 'khyil :
bde chen bdud rtsi'i bcud gsol bas :
'khor bcas bde ba chen pos myos :
'od spros dmigs bya de nyid kyi :
dbyings nas pad+ma'i lcags kyus bzung :
zhags pas bcings nas gzugs la dbab :
mkha' 'gro ma dang gnyis med bstim :
hrI:
pad+ma gar gyi lha mo ni :
srid pa gsum gyi yid 'gugs ma :
dam tshig can la stongs grogs mdzod :
dbang gi phrin las ma lus pa :
rnal 'byor gsang ba'i grogs yin pas :
mkha' 'gro chen mo dus la babs :
dam tshig chen po'i phrin las mdzod :
oM pad+ma DA ki nI tsaN+Da lI wA shaM ku ru ho :
mchod rdzas byang bu thams cad bsreg :
mkha' 'gro rang dang gnyis med bstim :
dmigs bya bdag gi dbang du gyur :
phyir mi ldog pa'i nga rgyal bskyed :
sa ma ya :
de nas gso ba'i cho ga ni :
rgyas pa'i thab khung gru bzhi par :
bdud rtsi 'bras bu ldan pa'i shing :
rtsi mar dUrba zho mchog zan :
bsreg la 'byor ldan me sbar nas :
hU~M:
tshe dang bsod nams ye shes dang :
bde ba chen po rgyas mdzad pa'i :
rgyal ba'i rin chen pho brang ni :
gru bzhi nor bu 'bar ba'i dbus :
mAM las rin chen mkha' 'gro ma :
zhal gcig phyag bzhi gser gyi mdog :
rin chen gter gyi bum pa dang :
lcags kyu zhags pa 'od 'bar 'dzin :
rin chen rgyan ldan pad skyil bzhugs :
rin chen mkha' 'gro 'bum dang bcas :
mUM las rin chen ljags kyi 'od :
rin chen b+han+d+ha'i snod nang du :
sha lnga bdud rtsi zhu ba'i bcud :
bza' btung bzang po'i phrad dang bcas :
dgyes shing tshim par gsol ba yis :
rin chen dpal gyi be 'u nas :
'od zer nyi ma shar ba'i mdangs :
bsgrub bya'i lus la khyab pa yis :
tshe dang bsod nams ye shes dang :
bde ba chen po rgyas par mdzod :
hU~M:
rin chen mkha' 'gro mthu rtsal can :
chos kyi dbyings kyang rgyas mdzad na :
ye shes lha tshogs smos ci dgos :
khyod kyi phrin las dus la babs :
tshe dang bsod nams ye shes dang :
bde ba chen po rgyas par mdzod :
oM rat+na DA ki nI puSh+TiM ku ru oM:
bdud rtsi bsreg rdzas kun 'bul la :
bur sbrang 'o ma'i btung ba la :
mkha' 'gro 'od zhu bdud rtsir bsam :
thab kyi me la legs bskol nas :
mkha' 'gro'i rang bzhin bdud rtsi nyid :
btung bas rtsa khams thams cad gang :
bde chen ye shes thig le 'phel :
dwangs ma'i 'od zer phyogs bcur 'phros :
tshe dang bsod nams rgyas par bsam :
sa ma ya :
dngos gzhi mchog gi bsreg blugs ni :
thun mong gong gi rdzas rnams bsreg :
thun mong ma yin gnad ldan pas :
hU~M:
chos dbyings ye shes rgyas pa'i phyir :
dpa' bo rtag pa'i rdo rje'i sku :
dpa' mo rtag pa'i dbyings phyug ma :
chos dbyings bde chen rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
oM dang mUM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtam :
chos dbyings mdzes par bya ba'i phyir :
'khor lo 'bar ba'i 'dug stangs kyis :
byang chub mchog gi phyag rgyas bsdam :
rtag pa'i mtshan nyid kun tshang ba :
zlum po yum gyi thab khung du :
rin chen 'khor lo'i dkyil 'khor gsal :
gzugs kyi phung po'i bud shing la :
nyon mongs gti mug mar khus bran :
chos dbyings ye shes me sbar nas :
rgyal ba rtag pa'i zhal hom du :
bde chen byang chub sems phul bas :
sku yi thig le kun 'phel nas :
mtshan dang dpe byad yongs su rdzogs :
oM ma hA a nu rA ga Na shUn+ya tA dz+nyA na badzra swa b+hA ba At+ma ko\u0f85 haM:
hU~M:
me long ye shes rgyas pa'i phyir :
dpa' bo badzra he ru ka :
dpa' mo badzra dbyings phyug ma :
me long bde chen rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
hU~M dang mUM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtam :
me long mdzes par bya ba'i phyir :
rdo rje 'bar ba'i 'dug stangs kyis :
rdo rje 'bar ba'i phyag rgyas bsdam :
khrag 'thung mtshan nyid kun tshang ba :
gru gsum yum gyi thab khung du :
rdo rje nor bu'i dkyil 'khor gsal :
rnam shes phung po'i bud shing la :
nyon mongs zhe sdang mar khus bran :
me long ye shes me sbar nas :
he ru ka yi zhal hom du :
bde chen byang chub sems phul bas :
thugs kyi thig le kun 'phel nas :
ye shes lnga yi nyams dang ldan :
oM ma hA a nu rA ga Na A dar+sha dz+nyA na badzra swa b+hA ba At+ma ko\u0f85 haM:
hU~M:
mnyam nyid ye shes rgyas pa'i phyir :
dpa' bo rdo rje nyi ma'i sku :
dpa' mo rin chen dbyings phyug ma :
mnyam nyid bde chen rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
swA dang mAM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtam :
mnyam nyid mdzes par bya ba'i phyir :
rin chen 'bar ba'i 'dug stangs kyis :
rin chen mchog gi phyag rgyas bsdam :
rin chen mtshan nyid kun tshang ba :
gru bzhi yum gyi thab khung du :
rin chen nor bu'i dkyil 'khor gsal :
tshor ba'i phung po'i bud shing la :
nyon mongs nga rgyal mar khus bran :
mnyam nyid ye shes me sbar nas :
rgyal ba nyi ma'i zhal hom du :
bde chen byang chub sems phul bas :
yon tan thig le kun 'phel nas :
'khor dang zhing khams yongs su 'phel :
oM ma hA a nu rA ga Na sa mA tA dz+nyA na badzra swa b+hA ba At+ma ko\u0f85 haM:
hU~M:
sor rtog ye shes rgyas pa'i phyir :
dpa' bo pad+ma gar dbang sku :
dpa' mo pad+ma dbyings phyug ma :
sor rtog bde chen rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
hrIHdang pAM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtam :
sor rtog mdzes par bya ba'i phyir :
pad+ma 'bar ba'i 'dug stangs kyis :
pad+ma mchog gi phyag rgyas bsdam :
pad+ma'i mtshan nyid kun tshang ba :
zla gam yum gyi thab khung du :
rin chen pad+ma'i dkyil 'khor gsal :
'du shes phung po'i bud shing la :
nyon mongs 'dod chags mar khus bran :
sor rtog ye shes me sbar nas :
pad+ma gar dbang zhal hom du :
bde chen byang chub sems phul bas :
gsung gi thig le kun 'phel nas :
gsung dbyangs drug cu'i chos sgra 'phel :
oM ma hA a nu rA ga Na pra t+ya bek+Sha Na dz+nyA na badzra swa b+hA ba At+ma ko\u0f85 haM:
hU~M:
bya grub ye shes rgyas pa'i phyir :
dpa' bo rta mchog rol pa'i sku :
dpa' mo las kyi dbyings phyug ma :
bya grub bde chen rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
hA dang tAM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtams :
bya grub mdzes par bya ba'i phyir :
sna tshogs 'bar ba'i 'dug stangs kyis :
sna tshogs rdo rje'i phyag rgyas bsdam :
las kyi mtshan nyid kun tshang ba :
sna tshogs yum gyi thab khung du :
rin chen ral gri'i dkyil 'khor gsal :
'du byed phung po'i bud shing la :
nyon mongs phrag dog mar khus bran :
bya grub ye shes me sbar nas :
rta mchog rol pa'i zhal hom du :
bde chen byang chub sems phul bas :
phrin las thig le kun 'phel nas :
phrin las rgyun chad med par 'phel :
oM ma hA a nu rA ga Na kr-i t+yA nuSh+ThA na dz+nyA na badzra swa b+hA ba At+ma ko\u0f85 haM:
hU~M:
'od gsal ye shes rgyas pa'i phyir :
dpa' bo rdo rje sems dpa'i sku :
dpa' mo rdo rje dbyings phyug ma :
'od gsal ye shes rgyas byed pa'i :
cha lugs spyod pa sna tshogs pas :
bde ba rgyas pa las byung ba'i :
thabs dang shes rab gzar bu ni :
rdo rje pad+ma'i sbubs ldan pa :
nor bu ge sar rgyas pa'i dbus :
hU~M dang lAM gyis mtshan pa las :
bdud rtsi byang chub sems kyi sprin :
bde ba chen po'i rdzas kyis gtams :
'od gsal ye shes mdzes bya'i phyir :
rdo rje mchog gi 'dug stangs kyis :
rdo rje mchog gi phyag rgyas bsdam :
rdo rje'i mtshan nyid kun tshang ba :
zlum po yum gyi thab khung du :
rin chen rdo rje'i dkyil 'khor gsal :
phung po lnga yi bud shing la :
nyon mongs lnga yi mar khus dran :
'od gsal ye shes me sbar nas :
rdo rje sems dpa'i zhal hom du :
bde chen byang chub sems phul bas :
'od gsal ye shes thig le 'phel :
sku lnga ye shes lhun grub shog :
oM ma hA a nu rA ga Na ma hA su kha su ra satwaM swa b+hA ba At+ma ko\u0f85 haM:
rjes kyi bya ba glu gar gyis :
bde ba chen po'i nyams bskyang ngo :
'jig rten me lha rang gnas gshegs :
de ltar mchog gi sbyin sreg gis :
ye shes rab rgyas sems can kun :
mchog gi sbyin sreg gcig pu yis :
sangs rgyas sa la mnyam par sbyor :
sa ma ya :
phyi nang gsang ba'i rdo rje'i thab :
snang stong gsal stong bde stong che'i :
ye shes drug gi me 'bar ba :
rgyal ba drug gi lha yi zhal :
thun mong khyad par bla med kyi :
bdud rtsi'i mchod pas dgyes tshims mthus :
phrin las bzhi po rtsol med 'grub :
tha mal snang zhen bag chags bsregs :
bde chen ye shes gzi brjid 'bar :
dwangs ma drug po las rung bas :
nyon mongs drug gi dug bcom nas :
ye shes drug po mkha' khyab 'phel :
rgyal ba rigs drug mngon du byed :
de phyir nus thob rnal 'byor pas :
gnas dus gdul bya'i khyad par bzhin :
thun mong mchog gi bsreg blugs ni :
cho ga bzhin du brtson par bya :
mar khu bral ba'i bsreg blugs dang :
bgrang phreng med pa'i bzlas brjod dang :
sbyin sreg ma byas lhag gnas ni :
shing rta 'phang lo zhig pa bzhin :
de phyir thun mong khyad par gyi :
bcud ldan bdud rtsi'i rgyun gyi srog :
he ru ka dpal thig ler 'dres :
dngos grub rnam gnyis 'di las 'grub :
nyams chag zhi zhing rig rtsal rgyas :
lan rer 'phel ba'i bde chen gyi :
gzi byin bzod par dka' ba yis :
khrag 'thung chen po yab yum dang :
gnas yul dur khrod thams cad pa'i :
dpa' bo dang ni rnal 'byor ma :
dbang med thugs dam rgyud bskul te :
rnal 'byor mchog gi grogs mdzad nas :
ji ltar 'dod pa'i dngos grub ni :
rtsol med ngang gis 'phel zhing brtan :
de bas phyi rabs dzo ki rnams :
brtson pas 'di la sgrub par gyis :
bla med ye shes rgyas par 'gyur :
sa ma ya :
rgya rgya rgya :[ \u0f01\u0f83]:
bde mchog sangs rgyas mnyam sbyor las :
tshor grol glu'i snying po rin chen sgra dbyangs bzhugs :
he ru ka 'dus pa'i thugs tig go :






he ru ka la phyag 'tshal lo :
rnal 'byor nyams rtogs spar ba'i phyir :
rdo rje glu yi sarga ni :
oM:     rgyal ba rtag pa'i glu
/thabs dang shes rab mdzes pa'i gzugs :
rnal 'byor rnams kyi spyan la dgyes :
zim bur blta zhing 'dzum par byed :
snang stong me long gzugs brnyan bzhin :
gzugs kyi phung po snang yod kun :
dag pa de yi ngang du 'char :
bde ba rtsa brgyad pad+ma ru :
'khor lo brtsegs pa'i rtse mo na :
nor bu 'bar ba rgyas pa yis :
'khrig pa'i rtse mo 'thab pa las :
bzhin kyang sdud par byed pa dang :
glu yang ca co 'don par byed :
oM ma hA su kha su ra satwaM a haM:
oM:     pad+ma gar dbang gi glu
/thabs dang shes rab bde ba'i tshig :
rnal 'byor rnams kyi snyan la dgyes :
bde ba g.yo ba'i thabs rmad byung :
brag ca dang ni sgra brnyan bzhin :
'du shes so sor rtog pa yi :
bde ba dag kyang bzung bar byed :
me yi pad+ma 'bar ba yis :
rdo rje nor bu srub par byed :
byang chub sems rnams bzhu bar byed :
bkrag dang mdangs rnams 'phel bar byed :
bzhin gyi pad+ma zil pa phrum :
oM ma hA su kha su ra satwaM a haM:
oM:    rdo rje nyi ma'i glu
/ut+pal tsan+dan dri 'thul bas :
rnal 'byor rnams kyi shangs la dgyes :
tshor ba bde 'am sdug bsngal kyang :
bde ba chen por 'char bar byed :
mchu yi pad+ma zum pa yis :
rdo rje nor bu'i mgul nas 'khyud :
thabs shes bde chen chu yang 'brub :
thabs kyi khur ba dbugs 'byin cing :
shes rab chu bya mthing ril skad :
zhi ba phyogs gcig kyang slong byed :
oM ma hA su kha su ra satwaM a haM:
oM:    he ru ka'i glu
/thabs dang shes rab ljags kyis rol :
rnal 'byor myong bas ljags la dgyes :
ro brgya ldan pa 'di yin te :
rnam par shes pa'i rtog pa kun :
ro brgya ldan pa 'di yis 'gag :
khro mo 'bar ba'i chos 'byung du :
rdo rje'i gtun gyis drag por brdung :
thabs dang shes rab thim par byed :
oM ma hA su kha su ra satwaM a haM:
oM:     rta mchog gi glu
/thabs shes lus kyi reg bya ni :
rnal 'byor bsgul spyod bde ba ches :
'du byed rtog pa kun 'gags te :
khyad par rtsa yi reg bya ni :
ral gri 'khor lo lta bu yis :
thabs shes phan tshun smin pa las :
'dzin pa'i rtog pa kun gcod do :
oM ma hA su kha su ra satwaM a haM:
oM:    rdo rje sems dpa'i glu
/thabs shes chos kyi khams dag gis :
stong pa'i gzugs su snang ba kun :
rtog med dbyings su gnyis snang nub :
srog rtsol dbu mar thim gyur te :
phyi dang nang dang gsang ba kun :
g.yo ba med par sdod par byed :
don rnams ma lus 'di yis 'grub :
oM ma hA su kha su ra satwaM a haM:
rmad byung rdo rje'i glu 'di ni :
de bzhin gshegs kun thugs la gnas :
rnal 'byor pa dang rnal 'byor ma :
bde ldan gang zhig sus blangs pa :
sangs rgyas sems can mnyam par sbyor :
tshor ba tsam gyis grol gyur na :
don gyi rjes su mnyam bzhag pas :
bde chen ye shes rab spel te :
rdo rje'i kun tu spyod ldan na :
mi 'gyur sku dang 'gag med gsung :
lhan cig skyes dga'i rang bzhin thugs :
myur du 'grub pa smos ci dgos :
de phyir phyi rabs rnal 'byor rnams :
'di la rtag tu nan tan gyis :
bde mchog bde ba chen po'i dbyings :
ye shes rgyas par gdon mi za :
sa ma ya :
rgya rgya rgya :[ \u0f01\u0f83]:
bde mchog sangs rgyas mnyam sbyor las :
mthong grol gar gyi cho ga rin chen rol pa bzhugs :
he ru ka 'dus pa'i thugs tig go :








he ru ka la phyag 'tshal lo :
rdo rje gar gyi cho ga ni :
rnal 'byor thams cad chas su zhugs :
bde chen tshogs kyi spyod pa bskyang :
dang po phyi yi gar drug ni :
hU~M:
byang chub mchog gi phyag rgya yis :
rgyal ba rtag pa'i sku 'bar zhing :
spyi bo'i gtsug tu bzhag pa na :
rgyal ba'i sku rnams 'grub par byed :
oM badzra A yu She swA hA:
hU~M:
pad+ma 'bar ba'i phyag rgya ni :
bsdams shing mgrin par bzhag pa nyid :
pad+ma gar dbang phyag rgya ste :
rgyal ba'i gsung dbyangs 'grub par byed :
oM pad+ma d+hA ra hrI:
hU~M:
rdo rje 'bar ba'i phyag rgya ni :
thugs ka'i thad du bkan byed pa :
rdo rje sems dpa'i phyag rgya yis :
ye shes lnga ni 'grub par byed :
oM badzra d+hA ra hU~M:
hU~M:
rin chen 'bar ba'i phyag rgya ni :
lte ba'i thad du 'khyud pa ste :
rin chen nyi ma'i phyag rgya 'dis :
rgyal ba'i yon tan rgyas par mdzad :
oM rat+na sUr+Ya trAM:
hU~M:
rdo rje khro bo'i phyag rgya ni :
gsang ba'i thad du bskor byas pas :
sangs rgyas rnams kyang skrag 'gyur na :
dregs pa'i tshogs rnams smos ci dgos :
oM badzra kro d+ha hU~M phaT:
hU~M:
sna tshogs rdo rje'i phyag rgya ni :
yan lag kun la bskor byed pa :
'di ni rta mchog 'bar ba'i rgya :
rgyal ba'i phrin las rdzogs par byed :
oM ha ya grI ba hU~M:
!
gnyis pa lus gnad nang gi gar :
hU~M:
thal mo gnyis ni rab tu bsnol :
spyi bo'i gtsug tu bskor ba yis :
bde chen 'khor lo rab rgyas nas :
rtag pa'i rdo rje 'grub par byed :
oM su pra tiSh+Tha badzrA ya swA hA:
hU~M:
mgrin pa'i pad+ma g.yas su bskor :
ljags kyang nam mkhar btegs byas nas :
nyi zla bar snang khams su mnan :
'byung 'jug gnas gsum rdo rje'i glu :
longs spyod 'khor lo rab bye nas :
pad+ma gar dbang 'grub par byed :
oM pad+ma nIrtI shwa ra hrI:
hU~M:
ro stod seng ge ltar 'gying zhing :
rdo rje'i phrag pa gzengs bstod nas :
thal gong brdal ba chen po yis :
bde chen 'khor lo rab 'bar nas :
rdo rje sems dpa' 'grub par 'gyur :
hU~M badzra d+h+r-ika?:
hU~M:
lte ba ut+pal ltar rgyas pa :
rdo rje'i sked pa 'khril ldan tshul :
sprul pa'i 'khor lo rab rgyas nas :
rdo rje nyi ma 'grub par byed :
swA rat+na d+h+r-ika?:
hU~M:
khro rgyal 'dzum bag dang bcas te :
rdo rje'i gzhag sha rab bgrad pa :
gsang ba'i 'khor lo bde ba 'bar :
he ru ka nyid 'grub par byed :
oM ru lu ru lu hU~M b+h+yo hU~M:
hU~M:
rdo rje'i rkang lag mnyen lcug ldan :
dkrugs shing rab tu bskor ba yis :
rtsa rnams ma lus kun dag nas :
rdo rje rta mchog 'grub par byed :
karma ha ya grI ba hU~M:
!
gsang ba bde chen sbyor ba'i gar :
hU~M:     rgyal ba rtag pa'i gar
/rtag pa'i rang bzhin rgyal ba'i sku :
shin tu rnam par dwangs pa ste :
mdzes pa rnam par 'gyur ba'i sku :
mtshan gyi me tog dpe byad ldan :
oM:
longs spyod rdzogs pa'i skur gsal ba :
shin tu mdzes par byas pa yi :
bde ba rgyas pa'i sku ldan pa :
mchog tu mi 'gyur bde chen gyi :
byang chub sems kyi sku mnga' ba :
rdo rje nor bu'i rtse mo ru :
oM gyi tshogs ni rab brtan pa :
oM:
shin tu spros pa rab ldan pa'i :
gsal ba 'bar ba'i dbyings nyid du :
rdo rje 'di ni ldan byed pa :
sangs rgyas sems can mnyam par sbyor :
dus gsum bde gshegs mchog brnyes pa'i :
rdo rje shugs kyis 'gro bar byed :
oM:
'di ni dus gsum rgyal kun gyi :
rmad byung gsang ba'i spyod pa ste :
gzugs kyi phung po rab dag pa :
rgyal ba'i sku yang 'di na ldan :
gzugs dang sku yi mtshan nyid kyang :
tha dad rnam par mi rtog pa'i :
dus gsum rgyal kun dgyes gyur cig :
oM kA ya badzra d+harma ma hA su kha shUn+ya tA sarba ban+d+ha ma hA kA ru Ni kA ma hA su kha sid+d+hi su ra satwaM sarba pU dza me g+ha sa mu dra s+pha ra Na sa ma yo ta mu :
ma hA su kha sid+d+hi hu :
oM:
de bzhin gshegs kun bdag la dgyes par mdzod :
de bzhin gshegs pa'i bde ba kun 'grub ste :
de bzhin gshegs pa'i sku ni gzugs la gnas :
sku yi dbyings su sangs rgyas a la la hoH
nIrtI ra ho\u0f85 haM:
oM:
de bzhin gshegs pa'i gtsug tor du :
nor bu 'bar ba rab spras pa :
'khor lo 'bar ba'i dbyings su bstim :
'khor lo mkha' dbyings mdzes gyur pa :
bde ba brgyad ni g.yo ba'i rtsa :
'khor lo 'bar ba'i rtsibs dang ldan :
sku yi 'khor lo 'di bskor bas :
sangs rgyas kun gyi sku 'grub shog :
oM:
sku yi phyag rgya 'di kun ni :
rnal 'byor gang gis 'dzin byed pa :
rig pa 'dzin pa'i zhing rnams su :
sku yi sangs rgyas thams cad dang :
dbyings phyug rnams dang thabs cig 'dug :
!
oM:     rdo rje chos kyi gar
/rnam par bde ba'i nyams brgya ldan pa yi :
yum gyi pad+ma 'bar ba'i dbyings nyid du :
tsaN+Da lI ni gtum zhing khros pa'i sku :
'bar ba'i sprin gyis 'jig rten kun g.yo ba :
bde gshegs dpa' bo'i tshogs rnams 'di yis bskul :
thig le 'bar ba dag ni 'di yis g.yo :
mchog gi bde ba thams cad 'dis 'beb pas :
gos dkar lha mo dmar ba'i mdangs ldan pa'i :
pad+ma'i zur mig blta ba 'di la gtod :
pad+ma'i dbus su bde ba chen po yis :
smin cing smin mdzad bde ba 'bar byed pa :
'di ko su yi mthu snyam rtog med pa :
so sor rtog pa'i 'dzin pa'ang yod min te :
ting 'dzin brgya phrag mang po 'phel byed pa :
pho nya'i bde ba 'di la bstod par byed :
oM:
pad+ma rgyas pa'i zhal mnga' ba :
rdo rje chos kyang yum la gzigs :
pad+ma gar dbang rgyas pa'i phyag :
de bzhin gshegs pa thams cad kyi :
chags med pad+ma rab 'dzin pa :
yum gyi thugs kar bsnun mdzad pa :
nam mkha' gang ba yum gyi zhing :
khams gsum ma lus dbang bsdus nas :
bde ba bdag la stob par mdzad :
rgyas pa'i pad+ma nor bus brgyan :
pad+ma zum pa gsos su byed :
'dod pa'i khams brgya kun g.yo ba :
srid gsum bcud rnams drangs pa yis :
dper na bye ru'i lhun po la :
til gyi mar gyis byugs pa bzhin :
pad+ma'i yon tan bstod par bgyi :
oM pad+ma su kha pad+ma badzra ma hA su kha d+hA ri pad+me shwa rI kro d+ha rA dza kiM ka ra ma ma e ka dzA Ti ru lu ru lu d+harma d+hA tu swa b+hA ba ma hA su kha su ra satwaM a haM:
ma hA su kha mA le A ha ra badzra pU dza me g+ha sa mu dra s+pha ra Na sa ma ya nIrtI a la la ho :
oM:
de bzhin gshegs pa pad+ma'i rigs tshogs kun :
rdo rje pad+ma'i dkyil 'khor 'dir 'dus la :
bde ba chen po'i nyams brgya 'di rol cig :
gal te nyon mongs dbang gis gos gyur na :
so sor rtog pa'i ye shes 'di yis sbyangs :
dag dang ma dag snang ba kun bsal nas :
'di na ma dag pa ni 'ga' yang med :
dus gsum rgyal ba'i gsung mchog 'grub pa yin :
a la la hoH
pad+ma nIrtI shwa rA badzra wAka? sid+d+hi pha la hU~M:
gsung gi phyag rgya 'di ldan pas :
rnal 'byor tshe rabs thams cad du :
dus gsum rgyal ba'i zhing khams su :
bde nas bde bar 'gro bar 'gyur :
oM ma hA su kha sid+d+hi hU:
!
oM   rdo rje sems dpa'i gar :
chos kyi dbyings kyi nam mkha' yangs pa ru :
rdo rje bde ba chen po dgyes mdzad pa :
dus gsum sangs rgyas mi gnas thugs la gnas :
dus gsum rgyal ba'i thugs ni nam mkhar gnas :
mkha' dbyings bzang mo'i nam mkha' yangs pa ru :
rdo rje sems dpa' bde ba nyid du bzhugs :
bde chen 'od gsal nyi ma shar ba na :
khams gsum kun gyi mun pa ma lus sel :
dus gsum rgyal ba'i rdo rje 'di gsor bas :
stong khams kun gyi nyon mongs 'joms par mdzad :
rdo rje nor bu ldan pa'i dkyil 'khor du :
byang chub sems kyi 'od zer nyi ma 'bar :
skad cig tsam gyis gnas min mun pa 'joms :
nyan thos tshogs kyis bskal par bsgoms pa bas :
skad cig tsam gyis chags ldan rnams kyis grol :
rmad byung rgyal ba'i gsung rab rmad po che :
dbyings kun gcig tu 'dus pa'i man ngag la :
rdo rje nor bu ldan par gyur pa yi :
bde chen thabs mchog 'di ni rmad du byung :
bde chen nam mkha'i dbyings su gang gyur pas :
'dis ni rgyal ba'i tshogs rnams dgyes gyur cing :
rdo rje nor bu 'bar ba'i dkyil 'khor du :
byang chub sems kyi zla ba shar ba na :
lus kyi nang kun thig le'i 'od kyis gang :
kun+da'i tshal bzhin gangs ri brtsegs pa 'dra :
rdo rje sems dpa'i sku yi rnam 'gyur ni :
bye ba 'bum gyi tshogs su ston gyur pas :
mig 'phrul lta bur yum gyi rkyen las shar :
rdo rje snyems ma'i nam mkha' 'od kyis gang :
zla ba'i zil pas lus kyi phyi nang khyab :
nyi ma'i 'od kyis tsha zer pad+ma la :
phog pas nor bu 'od zer rab 'bar bas :
bde chen 'khor lo 'di ni rtag tu bskor :
rnal 'byor rdo rje sems dpa' yab yum gyi :
thugs las phyogs bcu'i rdul snyed zhing rnams kyi :
mgon po thams cad dus gcig tshogs par byed :
rgyal sras rnams kyang zhal la blta bzhin du :
rmad byung ston 'khor bde ba'i dbus su tshogs :
'od gsal chos kyi 'khor los nyon mongs gcod :
dus gsum mi 'gyur ba yi bde ba thob :
thabs shes kun 'dar ma yi gnas su bzhugs :
oM sarba yo ga tsit+ta ut+pA da ya badzra satwa sa mu dra ma hA su kha d+harma d+hA tu sUr+Ya tsan+d+ra hU~M hU~M badzra satwa sa ma ya satwaM ma hA su kha A be sha ya A be sha ya ma hA su kha dr-i sh+ya dzaHhU~M baM ho :
ta Ni ta yo gi nI DA ki ma hA su kha su ra satwaM a ho ma hA su kha pheM pheM ma hA rA ga badzra swa b+hA ba At+ma ko\u0f85 haM:
hU~M:
de bzhin gshegs pa rab dgyes rdo rje sems dpa'i tshogs :
'gro ba rnams kyi snying la rtag tu gnas pa dang :
de bzhin gshegs pa rdo rje sems dpa' 'grub par mdzod :
badzra satwa dr-i sh+ya ho :
sa ma ya tiSh+Tha baM:
hU~M:
rgyal ba sems dpa' thams cad kyi :
rdo rje sems dpa'i phyag rgya 'di :
'dzin nas sems can thams cad kyi :
snying gi dbus su gnas par mdzad :
rnal 'byor thabs ldan rnams kyis ni :
'di yi don ni rtogs gyur pa :
thabs shes gar 'di byed bzhin du :
phyogs bcu'i zhing khams thams cad du :
rdo rje sems dpa' de la 'grogs :
lha mo 'bum gyis mchod byed cing :
stug po bkod du 'dug par 'gyur :
!
hU~M:    rdo rje nyi ma rin chen rgyal po'i gar
/pags pa'i mdog ni gser gyi mdangs :
lus ni lcug phran lta bu ste :
mig kyang zim bur blta ba dang :
skad kyang ngang pa gzhon nu'i skad :
rtag tu mgrin glu dag la dga':
rin chen rigs kyi yum yin te :
pad+ma rgyas pa lta bu yi :
lag pa dag kyang 'jam zhing mnyen :
pad+ma'i tshal gyi rgyan min te :
pad+ma 'jam pa'i gos bzang gis :
rnal 'byor lus ni g.yogs par 'gyur :
dag pa'i glu sgra snyan tshig gis :
rnal 'byor snyan gyi ut+pal 'byed :
tsan+dan ut+pal dri 'thul bas :
shangs kyi rlung sgrom gang bar byed :
ljags kyang pad+ma'i 'dab bzhin du :
rnal 'byor ljags kyi ro la mngar :
yid du 'ong ba'i gzugs bzang ma :
rnal 'byor mig gi bdud rtsir byed :
rnal 'byor de ni gar 'gro yang :
chos kyi khams la 'char gyur pas :
lha mo 'dod yon drug ldan pa :
'jig rten 'byor pa drug ma lus :
'di la brten nas rgyas par byed :
'jig rten 'das pa'i ye shes drug :
'di la brten nas skyed par byed :
trAM:
rin chen dgos 'dod 'byung ba'i pad+ma ni :
'dab ma bzhi ru nor bus rab mnan pas :
ze'u 'bru dbang gi rgyal po steng du 'bar :
'di 'dra rmad byung rgyal ba kun gyi yum :
bla na med pa'i bde chen mchog dam pa :
'od gsal skad cig nyid la 'char byed pa :
bsod nams 'bum phrag tshogs pa'i rnal 'byor gyis :
sprin bar khud par nyi ma dro ba bzhin :
skabs su skabs su rnal 'byor lus la snang :
bye ba dung phyur bsam yas bsod nams kyi :
dpal las bskyed pa'i rnal 'byor lus dang 'grogs :
oM:
zla ba rgyas pa'i zhal mnga' ba :
'jig rten gdung ba thams cad sel :
'gro kun 'dod pa'i rlung rnams g.yo :
khams gsum ma lus dbang sdud yin :
tshangs pa'i mchog ma de la yang :
brgya byin btsun mo de la yang :
'khor los sgyur ba'i yum rnams kyang :
dbang phyug u ma de bI yang :
phun sum tshogs pa 'dis dbul zhing :
'jig rten grags ldan de rnams kyang :
lha mo 'di la smon par byed :
gang tshe rgyal ba nyi ma yi :
rig sngags grub pa'i rnal 'byor la :
'di ni rtag tu 'khor bar byed :
pad+ma bcud dang ldan pa la :
de la bung ba cis mi 'khor :
rmad byung rin chen yum 'di ni :
rgyal ba nyi ma'i byin rlabs las :
dzam gling las kyi sa pa ru :
khams drug ldan pa'i dbus su tshogs :
'jig khams gzhan du ma yin pa'i :
'jig rten kun gyi lho na gnas :
rgyal ba nyi mas byang nas gzigs :
de phyir nyi ma'i dkyil 'khor kyang :
byang gi phyogs su gnas pa ste :
rigs ldan dang ni lA s+ye ma :
lha mo spyan ma 'di yin kyang :
sra ba'i bcud ni 'dus pa yi :
rin chen mkha' dbyings 'di dag tu :
rdo rje rtag pa 'di ru gnas :
rdo rje sems dpa' kun tu rgyu :
rin chen nyi ma rtag tu rol :
chos kyi phyag rgyas 'di 'dzin zhing :
rdo rje khro bo rnams kyis srung :
rta mchog rnams kyis phrin las mdzad :
'di ni phyag rgya'i mchog yin te :
rmad byung 'di ni dgyes par rol :
rat+na mA l+ye ma hA su kha sarba karma su tsa me satwaM e A ral+li ma hA su kha b+han+d+ha mok+Sha :
oM:
shin tu rnam dag bde chen 'di la rol pa gang :
dus gsum rgyal ba'i spyan la rab tu mdzes byed pa :
thugs kyang mnyes pa'i nyi ma bdag la rab snang nas :
ma rig mun pa sel ba'i ye shes rgyas par mdzod :
rat+na saM b+ha ba mu ku Ta sarba lo ka b+han+d+ha na ka ro mi :
hU~M:
'di de rgyal ba thams cad kyi :
gsang ba rmad byung 'di la ni :
rnal 'byor gang zhig 'grogs byed pa :
phyogs bcu'i de bzhin gshegs kun gyi :
rdo rje nor bu'i dbus su gnas :
de bzhin gshegs pa thams cad kyi :
pad+ma'i ze'u 'brus 'di 'dzin cing :
dus gsum rgyal ba'i thugs la gnas :
rgyal ba kun gyi dbus gnas pa'i :
de bzhin gshegs pa'i rgyal po 'grub :
!
hU~M:     he ru ka'i gar /
chos sku zhi ba'i ngang las ma g.yos kyang :
gdug pa 'dul phyir dus las mi g.yel ba'i :
'jigs byed he ru ka dpal dkyil 'khor du :
khro mo mi bzad 'bar ba'i sku mnga' ba :
nag mo khrag gi mig can mche ba can :
gru gsum 'bar ba'i mkha' dbyings 'bar ba la :
dug gsum ru dra bye ba kun bsdus nas :
khro chen 'bar ba'i rdo rje'i brtul zhugs kyis :
drag tu gzir zhing rab tu brdung ba yis :
zhe sdang me long lta bu'i dbyings su bsad :
gti mug mun pa 'od gsal dbyings su bsal :
'dod chags so sor rtog pas rab bcad pas :
gnyis su med pa'i phyag rgya'i king+ka ra :
dug gsum ru dra gsod pa'i pho nya mo :
khyod la bstod do phrin las rnam bzhi mdzod :
mkha' dbyings yum gyi gru gsum dkyil 'khor du :
dmar nag rak+ta 'dren pa'i pad+ma gnas :
pad+ma'i snod du dmar chen gtams pa 'di :
dpal chen rdo rje'i phyag rgyas rab drangs nas :
sku yi za byed tshogs kyis tsan+dan 'thung :
'chi bdag bdud dang bdud tshogs 'di yis gzhom :
bdud rgyal rnams kyi snying khrag 'di yis 'thung :
dpal gyi 'khor tshogs badzra A ral+li :
mkha' 'gro mi bzad 'bar ba'i sprin 'phro ma :
las kyi phyag rgya'i thugs de 'di yis bsdus :
dus gsum rgyal bas mngags pa'i pho nya mo :
mkha' dbyings gru gsum 'bar ba'i e dbyings su :
dug gsum btson du bzung ba'i stobs chen ma :
ru dra rnam gsum sgrol ba'i mthu mo che :
khro chen rnams kyi rdo rje 'bar ba yis :
bzod med snying rjes bskul bas rab gzir nas :
tshim pa med par khro mo khyod rngams pas :
dug gsum ji ltar bsad kyang tshim pa med :
stong gsum nyon mongs bdud rnams kun bsdus nas :
khyod kyis mkha' dbyings gnas su bsgral byas pas :
cung zad tsam yang tshim par mi 'gyur ba'i :
rnam rtog gsod pa'i ha ha'i gad rgyangs can :
rdo rje khro rgyal rnams kyang rtog med gnas :
dang po bzod med snying rje khyod kyis bskul :
bar du rtog tshogs bsgral la tshim pa med :
tha ma khro rgyal rnams kyang zhi byed pa'i :
bde ba mchog ster khro mo'i bde la rol :
oM badzra kro d+hI shwa rI kA ma rU pa de ba tsit+ta mA ra mA ra rak+ta kha kha khA hi khA hi ha ha hi hi hU~M hU~M phaTa? phaTa?:
hU~M:
khro la rngams pa 'bar ba'i thugs :
dug gsum du dra ma lus pa :
bsgral nas zhal du gsol mdzad pa'i :
khrag 'thung ma lus thams cad kyi :
mthu stobs bdag la gnas par mdzod :
oM badzra kro d+ha rA dza ma hA su kha ma hA ba la su ra satwaM a haM:
khro rgyal rnams kyi phyag rgya 'dis :
sangs rgyas rnams kyang zil gnon na :
dregs pa'i tshogs la smos ci dgos :
khams gsum skad cig nyid la sgrol :
oM badzra kro d+ha king+ka ra ha ha ru lu ru lu kA ma de ba mA ra se na pra mar+d+ha na hU~M phaT:
!
hU~M:    rta mchog gi gar
/rgyal ba kun gyi phrin las ni :
dbang chen rngam pa'i sgra sgrog pas :
dpal gyi rta skad tse re re :
rol pa'i rta bro chems se chem :
bskal pa'i me dpung 'u ru ru :
gcan gzan mu kha sprin ltar gtibs :
kang+ka 'dab chags skar ltar 'khrugs :
'jigs byed rol pa'i dkyil 'khor du :
rta yi brtul zhugs chen po yis :
dbang chen 'bar ba'i bro brdung pas :
thabs shes gzugs kyi phung po la :
me long lta bus gzir ba'i bro :
thabs dang shes rab tshor ba las :
thams cad mnyam pa'i bro brdung ngo :
thabs dang shes rab 'du shes las :
so sor rtog ste rol pa'i bro :
thabs dang shes rab 'du byed las :
brtson pas bya ba grub pa'i bro :
thabs dang shes rab rnam shes las :
rtog med chos kyi dbyings kyi bro :
dus gsum sangs rgyas thams cad kyi :
bro ni skye ba med pa'i bro :
glu ni 'gag pa med pa'i glu :
zhi bar mi gnas tshig tu 'byung :
rgyal ba'i phrin las thams cad kyi :
sna tshogs las kyi gar 'di ni :
bde ba chen po skyed pa'i bro :
tshad med nam mkha'i mtha' mnyam pa :
phyogs bzhi'i dkyil 'khor yangs pa ru :
rta mchog rigs bzhis las mdzad pas :
thabs shes g.yul ngo thams cad zlog :
spros pa med pa'i ngang la gnas :
oM ha ya grI ba hrIHb+h+rU~M hU~M phaT:
shAn+tiM ku ru oM:
puSh+TiM ku ru b+h+rU~M:
pA shaM ku ru ho :
mA ra ya phaT:
de ltar gar gyi phyag rgya yis :
rnal 'byor rtogs pa'i nyams spar bas :
las rnams ma lus thams cad 'grub :
rgyal ba rnams dang thabs cig 'grogs :
zhing khams kun tu de nyul zhing :
rgyal ba'i phrin las ma lus pas :
sems can kun la smin par mdzad :
gar gyi gsang ba rmad byung ngo :
sa ma ya :
rdo rje'i dam tshig rmad po che :
he ru ka dpal rgya mtsho'i sprin :
sgrub pa'i thabs mchog bde chen gar :
'di las gzhan du bstan pa med :
de phyir phyi rabs skal ldan che :
blo che blo brtan blo gros zab :
tshe gcig byang chub 'grub 'dod rnams :
'dir zhugs 'di la nan tan gyis :
'di nyid mngon du 'gyur bar byos :
rdo rje gar gyi rol pa ni :
glu yi snying po'i srog ldan pa :
bde ba che la rab zhugs gang :
sangs rgyas nyid kyi spyod pa yin :
lus dang de bzhin ngag dang yid :
bde bas yang yang rab bskyod gang :
bde gshegs rnams la phul na ni :
sangs rgyas sems can mnyam sbyor 'grub :
de yang lha yi chas zhugs te :
phyag rgya gang zhig 'ching byed pas :
rigs drug phyag rgya rjes dran pa :
thun mong phyi yi gar du bshad :
rdo rje lus kyi byed pa ni :
gar gyi tshul gyis bar bcings pas :
bde ba'i nyams 'gyur rdzogs byed pa :
de ni khyad par nang yin no :
thun mong ma yin snyems ma drug :
rgyal ba drug dang mnyam par sbyor :
bde chen gzi byin bzod byed pa :
bla na med pa gsang ba'i lam :
ji ltar snang zhing grags pa dang :
bsgul zhing spyod dang myang ba kun :
mkha' ltar rab zhir yongs shes pa :
mthar thug de kho na yi gar :
gal te dbang thob dam tshig ldan :
rnal 'byor gang gis 'di spangs pa :
tshe 'dir nyes rgu kun 'du zhing :
ltos pa dang bcas mnar med 'gro :
skal bzang rnams kyis tshul bzhin du :
gsang ba mchog 'di rab spyod na :
he ru ka dpal btsun mor bcas :
rtag tu de la bu bzhin dgongs :
gnas yul dur khrod dpa' bo dang :
rnal 'byor ma yis grogs mdzad de :
thun mong mchog gi dngos grub ni :
dka' ba med par myur du 'thob :
de phyir pad+ma bdag gi sras :
he ru ka yi gdung 'tshob pa :
ma 'ongs rnal 'byor dam pa rnams :
'di la srog bzhin btsa' bar byos :
mthong ba tsam gyis rnam grol gyi :
ye shes snying nas skul byed na :
ji bzhin spyod pa de rnams ni :
khrag 'thung dpal dang nges par mtshungs :
pad+ma badzra thugs kyi bcud :
ma 'ongs mtha' nas mtha' ru 'phel :
las ldan dag gi skal pa las :
rin chen sgron me bzhin du 'char :
gang dag nyan thos 'ba' zhig dang :
gang zhig rtog ge la dga' ba :
sangs rgyas mu stegs byed rnams la :
rlung phyogs tsam yang bsgrag mi bya :
nam mkha' dang ni rdo rje mchog :
dpal dang ye shes nyi ma'i 'od :
kun nas dga' ba de dang des :
tshul 'di 'chang bas don chen 'grub :
blo gros chen pos rab 'dzin cing :
rdo rje rta mchog dpal du 'gyur :
gar gyi dbang phyug pad+ma'i dpal :
khyad par nyid du 'di 'dzin byed :
de tshe snod ni rgyal ba'i mchog :
rigs drug zhing du 'gyur ba ste :
bcud kun skal par ldan pa yis :
ye shes drug gi byin chen phebs :
o rgyan chos kyi mdzod chen po'i :
bye ba phrag brgya'i snying po'i bcud :
tan+t+ra bco brgyad nges pa'i lung :
he ru ka dpal rigs 'dus pa :
dam tshig che ba'i rgyal po mchog :
'o ma las ni mar bzhin du :
grub pa'i dgongs pa gcig tu bsdus :
ma byung 'byung bar dka' ba'i chos :
glegs bam mgul du thogs pas kyang :
gdug pa can rnams sdigs par byed :
lha ma yin rnams spa bkong zhing :
kla klo gdug pa tshar thag gcod :
dpa' bo mkha' 'gro'i snying rtsa bsgul :
'phral dang yun gyi phun tshogs kun :
pad+mo'i mtsho la ngang pa bzhin :
'bad pa med par 'du bar 'gyur :
de phyir khrag 'thung thams cad kyi :
snying gi thig le'i phyi mo mchog :
'di la brten nas snyigs ma'i dus :
kun kyang ye shes rgyas par 'grub :
sa ma ya :
rgya rgya rgya :[    \u0f01\u0f83\u0f7f ]bde mchog sangs rgyas mnyam sbyor las :
shin tu gsang ba'i gab yig bzhugs :
he ru ka 'dus pa'i thugs tig gi them med :




he ru ka la phyag 'tshal lo :
thun mong ma yin lhag gnas la :
nus ldan yab yum mnyam sbyor ba'i :
bdud rtsi byang chub sems sprin nam :
yang na bsgrubs pa'i bdud rtsi yis :
dgun dus gangs kyi ri bor bran :
chu bo gang du 'dod par sbas :
ston gyi dus su srog chu blangs :
dpyid dus rtsa ba'am 'bras bu dang :
ljon pa'i ne 'u gseng du sbas :
de bzhin snyoms 'jug byang chub sems :
rten la byugs shing bdud rtsis bran :
sa ma ya :
thun mong ma yin sbyin sreg kyang :
stegs bu lhod 'bol gdan du bya :
sha rgyas bzhin zlum sra mkhregs ldan :
pad+ma mkhrang bar gyur pa dang :
dkar zhing mig dang tshems phreng legs :
de ni rtag pa'i yum du bya :
mdog dmar bong mtshams yid du 'ong :
pad+ma drod ldan chos kyi yum :
stod smad rgyas shing sngo mdangs chags :
smin mtshams skra ni li ba dang :
pad+ma gting ring rdo rje'i yum :
mdog ni ser la yid du 'ong :
lus bong ring la 'dom yangs pa :
pad+ma dam zhing zil pa ldan :
'di ni rin chen nyi ma'i yum :
mdog nag bzhin rtsa dmar ba dang :
yid 'ong pad+ma chos 'byung dbyibs :
tshims pa med pa'i chags ldan ni :
he ru ka yum pad+ma can :
sna tshogs gzugs can yid 'ong ma :
ma nges bde ba 'phel byed pa :
'di ni rta mchog rol pa'i yum :
bzhin ni dkar la dmar ba'i mdangs :
bong mdzes sked pa mnyen lcug ldan :
'khril bag chags shing 'dom yangs pa :
pad+ma rab tu rgyas pa ni :
kun gyi thun mong yum du grags :
de ltar mtshan ldan dgug byas la :
phyi nang gsang ba'i rgyud sbyang ngo :
steng na khyab pa 'khor lo rol :
g.yas na khrag 'thung g.yon nyi ma :
rgyab chos mdun ni rdo rje sems :
'og dang bzhengs pa sna tshogs ni :
rta mchog rol pa'i brtul zhugs yin :
khyad par gsang ba'i brtul zhugs ni :
rtag pa'i rdo rje bong bu'i zhal :
dbyings phyug ma ni rta yi zhal :
'khor lo brtsegs pa'i rdo rje'i rtse :
 nor bu rab tu rgyas pa na :
'khor lo'i gsang ba ldan gyur pa :
chags ldan bong bu'i rtsa bzhin du :
bde chen rta mchog mo la ni :
'khor lo 'bar ba'i gsang ba ldan :
bde ba chen po de mnga' ba :
he ru ka yi 'jig rten du :
rta dang bong bu'i dbyibs lta bu'i :
dpa' bo yab yum byung ba la :
khams gsum chags pa kun 'dus pa'i :
bde chen nyams brgya 'bum phrag ldan :
de yi brtul zhugs 'chang ba'i phyir :
he ru ka yang de ltar bsgom :
sa ma ya :
rgya rgya rgya :
zhes sprul pa'i gter chen mchog gyur bde chen zhig po gling pas rab byung bco lnga pa'i thog ma me yos sa ga zla ba'i sher phyogs kyi rgyal ba gnyis pa la /
mdo khams yon tan gyi gnas gtso ru dam gangs khrod bde ba chen po nas rdo sgrom rim pa gsum pa spyan drangs pa'i shog ser las gtan la phab rim bzhin /
shar phyogs rin chen rnam par bkod pa'i sbas gnas chen po'i mgo bo /
bde chen gsang ba'i phug pa he ru ka dpal dgyes pa'i pho brang du rab byung gro bzhin zla ba'i dkar phyogs kyi bzang po gnyis par shAkya'i dge slong rdo rje 'dzin pa 'jigs bral gyi slob dpon pad+ma 'od gsal mdo sngags gling pas bris pa 'gro kun kha sbyor bdun ldan dpal he ru ka'i go 'phang tshe 'di nyid la mngon du byed pa'i rgyur gyur cig /

//
