\u0f01\u0f83:
nye bar mkho ba'i las tshogs dug nad chu gnod lnga srung bzhugs so :
na mo gu ru ye :
'jigs med rdo rje sgrub pa ni :
rang nyid 'jigs med rdo rje dkar :
zhal gcig phyag gnyis g.yas pa yi :
'jigs pa med pa'i rdo rje bsnams :
g.yon pas mi 'jigs 'khor lo 'dzin :
zhabs bsgrad dam sri pho mo mnan :
khro gtum dpal ldan thung zhing sgeg :
dam ye dbyer med thugs srog hrI:
de la rtsa sngags g.yas su 'khor :
oM AHhU~M tiSh+Tha badzra hU~M:
tsa ra tsa zlog :
dbu skra me 'bar dur khrod chas :
yongs su rdzogs pa spyan gsum bsgrad :
zhal gdangs ljags 'dril khro bo'i sku :
gser gyi rdo rje phyar zhing g.yon :
gnam lcags 'khor lo brkyang ste bskor :
oM AHhU~M tiSh+Tha badzra hU~M:
tsa ra tsa zlog :
gang mang dang :
gnod byed thams cad zlog par 'dod na :
rang nyid 'jigs med rdo rjer bskyed la rang me dpung las 'od zer dmar nag tsha reg can 'phros gnod byed thams cad kyi bsam ngan gdug rtsub thams cad bsregs :
yang thugs ka nas 'od zer dkar po 'phros :
bsam ngan thams cad brjed cing mi dran par byas par bsam la :
gong gi sngags mthar :
sa ni ri ha :
gang mang bzlas so :
mtshon rims bsrung na :
rang nyid pha lam las grub pa'i rdo rje sra mkhregs dang ldan par bsgoms la :
dus gsum rgyal ba thams cad spyan drangs la bstim :
de la me 'bar mtshon rigs thams cad gzhob kyis bsreg par bskyed la /
oM rno zlog rno rtse gruM swA hA:
zhes gang mang dang /
gang zhig gshed ma'i dmag gis mtha' bskor nas :
mtshon cha rnon po 'debs shing nyen pa na :
yid gnyis the tshom med par gsol ba 'debs :
o rgyan rdo rje'i gur dang ldan pa yis :
gshed ma bred cing mtshon cha 'thor bar 'gyur :
o rgyan pad+ma 'byung gnas la gsol ba 'debs :
bsam pa lhun gyis 'grub par byin gyis rlobs :
ci tshar 'don no :
yang me rdil bsrung na :
rang nyid chu'i rang bzhin khro bo sngon po lag na rdo rje dang mdung thogs pa gcig tu bskyed :
de'i phyi rol du gnam lcags rdo rje'i ra ba :
de'i phyi rol du me dpung gi ra bas bskor ba bskyed la :
oM suM b+hIg+na rak+Sha rak+Sha :
zhes gang mang dang :
gong gi gsol 'debs 'don no :
yang dug rigs bsrung na :
rang nyid lha chen sku mdog nag po zhal gcig phyag gnyis ha la'i rang bzhin can rma bya dang b+han+d+ha bsnams pa :
de las 'od zer 'phros dug rigs thams cad bsdus nas rma bya de la bstim zhing rang nyid me dpung gis bskor bar bskyed la :
oM ug ma hA d+he wa dug gi pha shi ti ri snying yang sod :
ces gang mang bzlas so :
yang 'gos nad thams cad bsrung na :
rang nyid mkha' 'gro ma nag mo khro mo'i cha byad phyag g.yas kha T+wAM ga dang g.yon b+han+d+ha 'dzin pa zhabs bsgrad pa gcig tu bsam :
de nas rang gi spyi bor gnam lcags kyi bya khyung gcig gsal ba las me dpung dpag tu med pa 'phros nad bdag thams cad long long bsreg par bsam la :
oM DA ki nI thim tha ra ti sa dun te dz+wa la raM pa ye swA hA:
zhes gang mang bzlas so :
yang gru zam rab gsum chu'i gnod pa bsrung na :
rang nyid gnam lcags las grub pa'i 'dab chags bya ngang pa gcig tu bskyed la :
de la dus gsum rgyal ba thams cad spyan drangs la bstim :
oM AHhU~M ma ma rak+Sha rak+Sha :
gong ltar yang :
sa rlu me rlung 'byung ba'i bar chad kyis :
sogs /
zhes gang tshar 'don :
de dag drug ni gnam chos dgongs gter lags /
'di'i dbang gzungs dbang gis bcing ba'o ///
/
