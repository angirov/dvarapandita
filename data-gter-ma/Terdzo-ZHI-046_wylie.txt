gnam chos thugs kyi gter kha snyan brgyud zab mo'i skor las :
klu mi mgon dkar po'i sgrub thabs bzhugs so :[ \u0f88\u0f88\u0f88 \u0f88 ]gu ru d+he wa d+hA ki nI hU~M:
mi mgon dkar po'i bsgrub pa ni :
dkyil 'khor med de gtor ma bca':
rang nyid rdo rje gtum por bskyed :
mdun du mi mgon dkar po ni :
sku mdog dkar po zhal gcig pa :
phyag gnyis bum pa sbrul mgo bdun :
sbrul mjug 'khyil zhing rin chen brgyan :
rang rang gnas nas spyan drangs bstim :
oM nA ga rA tsa a ti hU~M:
de yis mi mgon dkar po 'grub :
sa ma ya :
rgya rgya rgya :
de nas de yi las tshogs ni :
dang po char pa 'beb pa ste :
sngags 'di mang du bzlas pas chog :
oM nA ga rA tsa a ti b+ha ri sha ya phob :
sa ma ya :
rgya rgya rgya :
de nas sad bkag rim pa ni :
sngags 'di mang du bzlas pas chog :
oM nA ga rA tsa a ti u la mi ti swA hA:
sa ma ya :
rgya rgya rgya :
de nas nor bsgrub rim pa ni :
sngags 'di mang bzlas klu yi ni :
dngos grub ster bar bsam pas chog :
oM nA ga rA tsa a ti sarba sid+d+hi hU~M:
sa ma ya :
rgya rgya rgya :
kha thaM:
gu h+ya :[ \u0f88\u0f88 \u0f88 ]'di'i zhal gdams ni /
sa bon phuHla sngags kyis bskor ba'o :
las tshogs gang byed kyang gtor ma dang bka' bsgo bya :
char 'bod sad bkag la klu sman sngags la chu'am mtsho la sba :
sgrub pa'i grangs dang sngags grangs med :
rtags ni klu sgrub spyi dang 'dra 'o :
sa ma ya :
rgya rgya rgya :
kha thaM:
gu h+ya :
zhes pa sprul sku mi 'gyur rdo rje dgung lo bcu gsum bya lo sa ga zla ba'i nyer gcig la klu rgyal mi mgon dkar po nyid kyis dngos su phul te :
sku smad 'o ma'i mtsho la gnas pa steng du sprin gyi bla re can phyag thal sbyar bar na bum pa bsnams pa shin tu zhi zhing 'dzum pa gcig 'dug gsungs so :
:
