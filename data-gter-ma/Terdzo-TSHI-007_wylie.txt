@#:
bum gter yid bzhin bcas chog bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bdag 'dra pad+ma 'byung gnas kyis :
ma 'ongs rnal 'byor gang zag dang :
rgyal po yab sras don gyi phyir :
sa gzhi byin 'beb sa bcud gso :
klu yi dam bskang g.yang srid spel :
yid bzhin nor ltar 'dod dgu'i gter :
gzhan las 'phags pa'i man ngag 'di :
rin chen sa la sbas te bzhag :
snyigs ma lnga bcu kha ral dus :
sa yi bcud shor skye 'khrungs zhan :
mi yi bsod nams mar 'grib pas :
mu ge'i bskal pas 'dzam gling 'joms :
sa gzhi rkang rus gram ltar nyil :
sde brgyad lha klu kha dar zhing :
dregs pa nang 'khrugs rtsub 'gyur tshe :
rgyal po'i mnga' thang 'bangs kyis bshig :
skye bos mna' za khrel las bud :
bud med nal phrug gri ru gsod :
dme 'khrugs byed cing dam nyams mang :
lha srin grib kyis non pa'i dus :
dkar phyogs chos skyong zhe khrel nas :
ri rab zhal gzigs bdud rigs kyis :
bod khams mi la dbang byed pa'i :
ci mi 'dod pa 'byung ba'i dus :
chos srid skyong ba'i rgyal po dang :
dgon gnas 'dzin pa'i bla ma dang :
yun ring byang chub sgrub pa yi :
ri khrod 'dzin pa'i rnal 'byor pas :
bkra shis byin chags dpal 'byor 'phel :
spyir yang 'gro ba bskyab phyir dang :
khyad par gar yod yul de'i bcud :
'di las 'byung bas 'bad pa gces :
'di la bca' thabs lag len bstan pa ni :
rab rin po che sna lnga bdar ba'i phye ma dang rdzas bsres la bum pa legs par bcos so :
de yang bre gang shong ba las mi chung ba byas :
de'i nang du :
nas :
gro :
'bras :
til :
so ba :
des yul der mu ge mi 'byung 'bru 'phel :
spang spos :
tsan+dan :
a ka ru :
si la :
na gi :
des yul de'i tshul khrims nyams pa dag :
gser :
dngul :
zangs :
lcags :
dung :
byi ru :
mu men :
mu tig :
des mtshon gyi bskal pa zhi :
lan tshwa :
mar khu :
bu ram :
snying zho sha :
'o ma :
des gzhi bdag gis bde ba thob :
rgya mtsho lbu ba :
chu srin sder mo :
sle tres :
kaN+Da ka ri :
dbang po lag pa :
des nad kyi bskal pa zhi :
ga pur :
gla ba :
shu dag :
gur gum :
dzA ti :
spu shel rtse :
ge sar gsum :
a ru ra :
ba ru ra :
thang lo :
snyug lo :
rma bya'i mdongs :
shu dag :
zi ra dkar nag :
ut+pal sngon po :
rgya mtshal cog la ma :
ka ra :
sbrang rtsi de rnams klu sman gzhung gzhan dang mthun par bya :
ra dkar dang ba dmar zal gyi 'o mas 'dam 'thag byas la ril bu sran ma tsam dril la cu gang gis mdog sgyur :
rdzas sman de rnams bum gter kho na byed na :
rin chen gyi rigs gong ltar la :
gu gul :
dug sna :
sha khrag spang :
klu gter du bya na :
gla rtsi :
shu dag nag po :
lcags :
tshwa la :
tsha ba gsum sogs spang :
bum pa'i sum gnyis 'brus bkang ba'i gseb tu rin po che dang sman ril rnams dar tshon sna lngas dril la bcug :
de dang mnyam du rin po che tog gi gzungs :
'dod gsol smon lam rgya cher bris la gzhug :
steng du yang 'bru nag ma gtogs pa'i 'bru snas khengs par bkang :
kha gcod la dga' ba 'khyil ba bris pas kha bcad :
spra tshil lam :
la chas bsdam phyi nas dri bzang gis bkra shis rdzas brgyad bri 'o :
klu gter gzhung du lta :
de ri ru sba na yul lha gnas pa'i sa bkra nyes pa gso dgos pa'am :
bkra shis pa'i sa ru sba ste :
sha rbud dang ri zur gad sna brag rul chad la khad sogs su mi sba :
mi yi 'grim lam ma yin par sa dpyad legs par khru gang brag la mda' gang :
chu la gting rdo shing la mdzub dang :
zhes pas tshad srab 'thug bstun la :
sa la shug pa'am sol ba'i tshas :
shing la bye ma :
brag la gro ga dang sol ba :
chu la tshwa la dang la cha'i tshas legs par byas la 'og tu sa sogs skam gter la 'og pad+ma 'dab brgyad pa'am g.yung drung ris bris pa'i steng du bum pa bzhag :
rnal 'byor skyabs sems sngon song bas :
stong pa'i ngang las bum pa'i snod :
b+h+rU~M las rat+na'i gzhal yas khang :
rgya khyon dpag tu med pa'i dbus :
rat+na'i dzi khaM hU~M yongs su gyur pa las :
rin chen 'bar ba bai DUr+Ya :
'od zer lnga ldan 'od du 'bar :
'gro ba'i ci bsam dmigs pa dang :
'dod don skad cig 'grub nus pa'i :
bsam 'phel mchog nyid bsgom par bya :
de las 'od zer phyogs bcur 'phros :
'das dang ma byon da ltar gyi :
dus gsum sangs rgyas byin rlabs dang :
'khor 'das snod bcud bkrag gzi brjid :
tshur 'dus bum pa'i rdzas la thim :
bdag nyid pad+ma dri med rtsal :
dmar gsal rdo rje bum pa 'dzin :
rgyan dang cha lugs rab byung tshul :
zhabs bzhi rgyal po'i 'gyings pa'i stabs :
gzi brjid mdangs dang ldan pa la :
'khor du phyogs skyong lha srin dang :
klu dbang sde brgyad ma lus tshogs :
yul lha gzhi bdag ma lus kun :
bka' nyan las byed bka' bsgo ltar :
phrin las ma lus sgrub par bsam :
gser skyems gtang zhing chad mdo bya :
bden bdar bka' bsgo gtor ma byin :
lag pa ral gri'i phyag rgya bca':
sa la rgyab pas sa 'og nas :
lha mo bstan ma gser gyi mdog :
stod byung ci bgyi'i bka' nyan bsam :
gter bum lha yi lag tu gtad :
'dod gsol smon lam rgya chen btab :
lha klu kun la gnyer gtad bya :
de yi steng du snyug rtse rgyal :
btsugs te ras dkar gtsang ma la :
rang gi ming bris sham bu ru :
zhi rgyas dbang drag so sor spel :
puSh+TiM ku ru mtha' bsgyur bri :
byang nas rlung byung bstun te 'phyar :
bkra shis mnga' gsol :
yang na sbas shing gsang bar bya :
dga' ston bya :
las kyi rjes mi mngon par gshegs :
'di yi yon tan bsam mi khyab :
mnga' dbang rin po che yid bzhin nor bu'i cha rkyen du :
nub zangs mdzod dmar po ru sbas pa :
sa ma ya :
rgya rgya rgya :
th+yaM th+yaM th+yaM:
sprul sku rig 'dzin rgod kyi ldem 'phru can gyis bton pa'o ///
/
