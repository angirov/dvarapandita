dzapa? khang dbye ba ni /
oM sarba dz+nyA na d+hA ki nI maN+Da la s+pha ra Na phaT:
ces pas rang 'dra'i dkyil 'khor gnyis pa spros :
saM ha ra Na hU~M:
zhes pas mdun rten dang dbyer med du bzhugs par gyur :
ces dbye zhing dzapa? kyi spyi bskul ni /
hU~M hU~M:
mkha' 'gro rgya mtsho'i sogs /
dzapa? so sor bskul ba ni /
hU~M:
dbus kyi phyogs nas rang byung grub pa'i lha :
bcom ldan khyab bdag bde chen khros ma nag :
bzlas pa'i phrin las g.yel med mdzad nas kyang :
mchog thun dngos grub ye shes char du phob :
sku gsung thugs kyi rtsa sngags rnams bcas bskul la /
mkha' 'gro ma rnams sogs sku gsung thugs kyi rtsa sngags zlas dmigs bcas so sor bzla /
hU~M/
phyogs bzhi'i gnas nas rang byung grub pa'i lha :
bcom ldan las kyi mkha' 'gro rigs bzhi'i tshogs :
bzlas pa'i phrin las g.yel med mdzad nas kyang :
mchog thun dngos grub ye shes char du phob :
rigs bzhi'i sngags bcas bskul la /
rigs bzhi mkha' 'gro'i sogs rigs bzhi'i sngags so sor bzla /
hU~M:
'khor lo gsum nas rang byung grub pa'i lha :
gnas yul nyer bzhi'i dpa' bo rnal 'byor ma :
bzlas pa'i phrin las g.yel med mdzad nas kyang :
mchog thun dngos grub ye shes char du phob :
thugs gsung sku'i sngags bcas bskul la /
thugs kyi lha tshogs sogs thugs gsung sku'i 'khor lo gsum gyi dpa' bo rnal 'byor ma'i sngags zlas dmigs bcas so sor bzla /
hU~M:
sgo bzhi mtshams bzhir rang byung grub pa'i lha :
phra men las byed mkha' 'gro'i tshogs rnams kun :
bzlas pa'i phrin las g.yel med mdzad nas kyang :
mchog thun dngos grub ye shes char du phob :
las dang dam tshig mkha' 'gro'i sngags bcas bskul la /
slar yang gtso mo'i sogs las dam mkha' 'gro dang las bzhi'i sham sbyar bzlas pa bya zhing /
dzapa? dbyangs dang dgongs pa gsal gdab /
dgongs pa bskyang na hU~M glu bcas bya'o /
!
/thod bum sgrub pa ni /
b+han+d+ha'i snod dur khrod rol pa'i gzhal yas khang du bcud ye shes kyi bdud rtsi'i rgya mtshor 'khyil pa'i dbus su bcom ldan 'das ma rdo rje khros ma nag mo /
phyogs bzhir snying po'i mkha' 'gro rigs bzhi /
de rgyab gnas yul gyi dpa' bo mkha' 'gro
/phra men dang dam tshig gi mkha' 'gro'i tshogs kyis bskor ba dwangs pa'i mtsho la zla skar shar ba bzhin skad cig gis gsal bar gyur /
gzungs thag blangs la /
rang gi thugs ka nas sngags kyi 'od zer gzungs thag la 'khril te lha rnams la phog pas bde ba chen po'i rjes chags bskul /
byang chub sems kyi bdud rtsi ye shes kyi bcud du 'khyil par gyur /
lha sngags rnams cung zad re bzlas /
dbyangs gsal rten snying yig brgya rnams lan gsum re bzla /
mchod bstod nongs bshags bcas byas la /
lha rnams bde ba chen po'i ngo bor 'od du zhu nas thod pa'i bdud rtsi dang dbyer med par gyur par bsam mo //
sgrub khog dang 'don zin ltar sngon yod la cung zad zhal gsal zhus pa'o ///
/
