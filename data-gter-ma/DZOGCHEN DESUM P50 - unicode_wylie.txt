rdzogs chen sde gsum nang skor yi dam khro bo'i bdag 'jug gi ngag 'don dge /
bdag 'jug ni /
khrus /
bgegs bskrad /
srung 'khor /
maN+Dal /
mig dar /
me tog
/ho :
he ru kaHdpal gnyis med pa'i :
rdo rje slob dpon dgongs su gsol :
khrag 'thung chen po'i grong khyer du :
bdag cag mgon pos gzhug par 'tshal :

bde bar gshegs pa he ru ka'i :
bdag nyid bla ma dgongs su gsol :
sku gsung thugs kyi dam tshig dang :
mi spang lnga dang dang len lnga :
shes bya lnga dang bsgrub bya lnga :
spyad par bya ba'i dam tshig lnga :
ma lus bdag gis gzung bar bgyi :

'di ni dam tshig rdo rje'i chu :
dam srung ye shes sems dpa' ste :
'das na yak+sha nag por 'gyur :
snying khrag 'thung zhing dmyal bar ltung :
de bas dam tshig thub par gyis :
badzra sa ma ya rak+sha si hU~M:

snang srid chos 'byung chen po'i dbus :
bdag nyid mngon rdzogs rgyal po ni :
he ru kaHdpal zhal gcig pa :
smug nag phyag gnyis gri thod 'dzin :
zhabs gnyis skyil krung yum dang 'khril :
bam ro pad nyir gnas pa yi :
snying gar chos 'byung dmar po'i nang :
a shad dmar po 'od 'bar ba :
slob dpon he ru kaHdpal gyi :
thugs srog hU~M gis ye shes bkug :
bdag gi snying gar gnyis med thim :
dz+nyA na A be sha ya a A a haM:
ha ha ha hU~M hU~M hU~M:
A ral+li e h+ye hi a haM:
badzra sa ma ya dzaHa haM:

tiSh+Tha badzra :

badzra puSh+pe pra tIts+tsha ho :

puSh+pe gr-ih+Na i maM satwa ma hA bA la :

badzra dz+nyA na tsak+Shu pra be sha ya phaTa?:
rten dang brten par bcas pa'i dkyil 'khor mngon sum bzhin du mthong bar gyur /
hU~M:
rang byung ye shes bum pa ru :
he ru kaHdpal lha tshogs bzhugs :
thabs shes gnyis med zhu ba'i chus :
skal ldan bu la dbang bskur ro :
A+o~M shrI he ru kaHka la sha a b+hi Shiny+tsa A+o~M:
hU~M:
he ru kaHdpal mngon rdzogs rgyal :
yum mchog tsaN+Da lI dang sbyor :
rgyal ba'i zag med byang sems bsdus :
bde stong zung 'jug rtogs phyir sbyin :
bo d+hi tsit+ta a b+hi Shiny+tsa A:
hU~M:
'di ni bde chen gsang ba'i lam :
'du shes gsum gyis rtag tu bsten :
bde chen ye shes rtogs par byed :
'di spang sangs rgyas thob 'dod min :
rgyal ba kun gyi gsang lam mchog :
de ring khyod la bstan par bya :
bu yis bde bar rtag tu rol :
ma hA su kha b+hany+dza mok+Sha :
hU~M:
sems ni rang bzhin 'od gsal ba :
de nyid mi rtog skye ba med :
gsal stong 'gag med bde ba che :
thams cad dbyer med mi phyed pa 'o :
yang dag don la gnas par gyis :
d+harma d+hA tu a a a :
rjes gtso bos ji ltar sogs /
maN+Dal /
deng nas brtsam ste sogs bya'o ///
/
