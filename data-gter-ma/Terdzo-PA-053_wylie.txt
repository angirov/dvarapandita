rig 'dzin chos rje gling pa'i gter byon ma hA gu ru drag por bsgrub pa las /
spros med yang zab hU~M gi nyams len gang zag dbang po yang rab kyis rnal 'byor bya bar gsungs pa snying por dril ba ni /
a ti'i sa mA d+hi yi ngang //
mtshan 'dzin kun bral 'khor 'das kun //
stong gsal mkha' dbyings 'gyur med las //
hU~M mthing 'od 'bar las gyur pa'i //
hU~M nyid skad cig dran rdzogs su //
rdo rje bla ma drag po rtsal //
'ja' tshon lta bur gsal ba yi //
thugs srog hU~M gi 'phro 'du yis //
mnyam pa nyid du mchod pas mchod //
dmigs med dbyings su bstod par bgyi //
slar yang hU~M gis snod bcud kun //
gcig la gnyis 'phros mer gyis gang //
snang srid ma lus hU~M gi gdangs //
log 'dren bgegs kyang dmigs su med //
dag pa ye shes lnga yi 'phrul //
hU~M hU~M hU~M hU~M hU~M hU~M hU~M/
ting 'dzin sems dpa' hU~M dmar las //
rang gdangs hU~M dmar grangs med 'phros //
stong khams thams cad hU~M gis gang //
hU~M las hU~M 'phros hU~M sgra sgrog
/srid bcud gzugs snang yi ge hU~M//
grags pa'i sgra kun hU~M gi sgra
/kun kyang rig stong hU~M gi ngang //
nyin mtshan med par chu bo'i gzhung //
yang zab hU~M gi bsnyen bsgrub bya //
hU~M hU~M hU~M/
gsum lnga bdun dgu nyer gcig sogs //
dbyangs kyi rta la bsgyur ba 'am //
shugs 'byung rgyun chad med par bzla //
chu las chu bur ji bzhin du //
dmigs med ngang nas phrin las bzhi /
hU~M las hU~M dkar dpag med 'phros //
bdag gzhan kun gyi nad gdon bgegs //
sdig sgrib spang bya mi mthun phyogs //
ma lus zhi ba chen por gyur //
hU~M hU~M hU~M/
hU~M las gser mdog hU~M yig 'phros //
bdag gzhan kun gyi tshe dpal dang //
bsod nams 'byor pa ye shes tshogs //
kun tu rgyas pa'i las chen grub //
hU~M hU~M hU~M/
hU~M las hU~M yig 'od dmar 'phros //
bdag gzhan kun gyi 'dod dgu'i tshogs /
khams gsum srid bcud ma lus pa //
dbang sdud rol pa chen por gyur //
hU~M hU~M hU~M/
hU~M las mthing nag hU~M yig 'phros //
bdag gzhan kun gyi mi mthun phyogs //
zhing bcu'i dgra bgegs gnod byed kun //
thal ba'i rdul bzhin rlog par gyur //
hU~M hU~M hU~M/
hU~M las hU~M yig 'od zer 'phros //
las kun grub byed sna tshogs mdog
/dbang po'i gzhu ltar 'khrugs pa yis //
las bzhi mchog dngos grub par bltas //
hU~M hU~M hU~M/
zhes 'di skyid grong smyon pa yis //
yang yang nan du bskul ba'i ngor //
lha ldan sprul pa'i gtsug lag nas //
spel 'dis gdug pa tshar gcod shog //
/
