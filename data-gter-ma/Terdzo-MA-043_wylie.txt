\u0f01\u0f83:
'jam dpal dmar po zhi drag phyed ma longs spyod tshe 'phel gyi skor :
tshe bdag dmar po'i tshe sgrub bdud rtsi'i ljon shing zhes bya ba bzhugs so :
\u0f88\u0f88\u0f88\u0f88\u0f88
shrI many+dzu shrI:
tshe 'phel bar 'dod pa'i rnal 'byor pas :
tshe bdag dmar po'i tshe sgrub bdud rtsi'i ljon shing 'di la brtson par bya ba ni :
zla ba yar ngo la bab pa'i tshe :
yid dang mthun pa'i gnas su rgyas pa'i phyogs nas blangs pa'i sa snum 'bol srog chags med pa blangs la :
stegs bu mda' gang gru bzhi dpangs su mkhyid gang ba byas la :
'phel bar byed pa'i rdzas   chang dang mtshe'i khaN+Da sbrang rtsi /   kyi khu bas byugs :
de la dkyil 'khor 'khor lo rtsibs brgyad   ser /   mu khyud dang bcas pa rdo rje'i ra ba dang me ris yongs su bskor ba'i dbus su :
'bru yi bcud :   chang /
rtsi thog gi bcud :  mar /
me tog gi bcud :   sbrang rtsi /
shing gi bcud :   bu ram /
dwangs ma'i bcudaH   spri
/de ltar bcud lnga po las byas pa'i tshe zan rin po che 'bar ba'i dbyibs can gas pa dang spu ris med pa bzos la :
bkra shis la ro bcud
phun sum tshogs pa dang ldan pa rnams kyis brgyan :
de gas chag dang g.ya' med pa'i nang du bcug la :
khri'u'am many+dzi'i steng du bkod :
steng nas dar sna lnga'i lding khang phub pa bsham :
de'i phyogs bzhir shar du tshe'i rten rdo rje gas chag med pa :
lhor srog gi rten mda' rgod sgro ma gas chag med pa la tshe dar dmar po bkrag dang kha ma nyams pa :
nub tu dbang dang srog lus rlung rta'i rten bum pa gas chag med par chu rgyun chad med pa nas blangs pa'i nang du :
gong gi bcud rnams dang :
sman bzang drug btab pas gang bar bya :
kha rgyan la shing rtse mo ma nyams pa lo 'dab rgyun gnas shing 'bras bu yod pas brgyan :
mgul chings dar ras las byas pas dkris :
byang du tshe'i dngos grub kyi rten bkra shis pa'i thod pa chang gis bkang ba rnams bsham :
de ltar bshams pa'i dkyil 'khor gyi phyi skor du :
rang gi lha gzhung gang la byed pa de dang rjes su mthun pa'i mchod gtor bsham :
gzhan yang spros pa la dga' na :
bkra shis la byin chags pa mdzes shing yid du 'ong ba'i spyan gzigs kyang gang 'thad du legs par bkram mo :
de nas sgrub pa la 'jug pa ni :
sngon du 'gro ba'i bya ba skyabs 'gro sems bskyed la sogs gzhung spyi dang mthun par bya :
rnal 'byor pa rang gi lha gang la byed pa de nyid kyi bskyed rim la sogs pa dang :
las gzhung bsrang :
mtshams dam par bcad :
srung ba'i 'khor lo drag tu bsgoms la :
tshogs kyi 'khor lo yan chad 'grub par bya :
de nas :
rang nyid yi dam gyi lhar gsal ba'i thugs kar nyi ma'i dkyil 'khor gyi steng du :
hU~M dmar po khru gang ba gcig gsal ba las 'od zer dmar po 'phros pas :
srid pa gsum gyi lha 'dre mi gsum gyi tshogs thams cad bsdus nas hU~M la thim :
hU~M de yongs su gyur pa las :
dpal tshe'i bdag po sku mdog dmar po zhal gcig phyag gnyis pa dar dang rin po che rus pa'i rgyan sna tshogs kyis brgyan pa zhal 'dzum pa spyan gsum cung zad bsgrad pa :
dbu skra ser po gyen du 'phyo ba'i gtsug tu mgon po tshe dpag med longs sku'i cha lugs can :
phyag mnyam gzhag mdzad pa'i mthil du tshe bum bcud kyis gang ba bsnams par gsal :
phyag g.yas pas tshe 'gugs pa'i lcags kyu dmar po bsnams pa :
g.yon pas tshe'i bum pa 'dzin pa :
zhabs skyil krung du bzhugs pa gcig bskyed pa'i thugs kar nyi zla'i gdan la rang nyid dam :
tshe 'phel bar 'dod pa de dag gi
/rnam par shes pa tshe srog gi ngo bo nr-i dmar la 'tsher ba gcig bskyed :
dkyil 'khor de nyid gzhal yas khang spyi mthun du gsal ba'i dbus su :
tshe'i zan de nyid shel gyi mchod rten ngang tse re ba'i nang du :
bdag bskyed kyi thugs ka'i tshe bdag de nyid bskyed :
rtsibs brgyad la tshe'i lha mo brgyad bskyed de :
shar du sangs rgyas spyan ma :
lhor mA ma ki :
nub tu gos dkar mo :
byang du dam tshig sgrol ma :
shar lhor rgyas byed ma :
lho nub tu brtan byed ma :
nub byang du 'phel byed ma :
byang shar du lo 'dab ma :
de dag thams cad kyang dar dang rin po che'i rgyan sna tshogs kyis brgyan pa :
sku mdog sna tshogs pa las la bzhengs nas phyag g.yas pas tshe 'gugs par byed pa'i lcags kyu dmar pos lha 'dre mi gsum gyi tshe srog thams cad bkug nas :
phyag g.yon par tshe bum 'dzin pa'i nang du blugs pas bum pa rnams kyang tshe'i bdud rtsis mer gyis khengs shing bum col nas ngang lhud lhud byung bar bsam :
shar gyi tshe'i rdo rje de nyid tshe'i rten rdo rje'i brag ri sra la brtan pa :
lho'i mda' srog gi rten dpag bsam gyi ljon shing dar zhing rgyas pa :
nub kyi bum pa ci 'dod thams cad 'byung ba'i gter gyi bum pa :
byang gi thod pa chang gis bkang ba dngos grub thams cad 'byung ba'i bdud rtsi'i rgya mtsho 'khyil pa rnams bsam :
de ltar gsal bar bskyed pa'i phyi rol gyi phyogs bcu'i sangs rgyas dang byang chub sems dpa' thams cad kyang bdag gzhan gyi tshe byin gyis rlob par mdzad de sprin gyi phung po gtibs pa ltar bzhugs par bsam :
de'i phyi rol tu khro bo dang khro mo thams cad kyi phyag na mtshon cha sna tshogs pa bsnams nas zhal phyir gzigs shing :
rang gzhan gyi tshe srog la bar du gcod par byed pa'i gnod byed gdon bgegs 'byung po thams cad bsad bsgral gyi las byed par bsam :
de'i phyi rol tu rdo rje'i brag ri'i ra ba sra ba brtan pa dus dang rnam pa thams cad du 'gyar 'gyur med par bsam :
de'i phyi rol tu ye shes kyi me ri la sogs pa srung ba'i gur khang spyi dang mthun par bsam mo :
de ltar gsal ba'i lha rnams kyi spyi bor oM las 'khor lo dkar po oM gyis mtshan pa :
mgrin par AMHlas pad+ma dmar po AMHgis mtshan pa :
thugs kar hU~M las rdo rje sngon po hU~M gis mtshan pa :
gtso bo'i thugs kar ya las be con dmar po hU~M gis mtshan par gsal ba las 'od zer 'phros pas rang bzhin gyi gnas nas dngos 'dra ba'i ye shes sems dpa' dpag tu med pa la phog nas thugs dam gyi rgyud bskul te tshur byon pa mdun gyi nam mkhar bzhugs pa la :
phyi nang gsang ba'i mchod pas mchod pa tsam gyis thams cad dgyes :
badzra sa ma ya dzaHhU~M baM ho :
zhes pas dam tshig pa dang gnyis su med par chu dang 'o ma 'dres pa ltar gyur :
slar 'od zer 'phros pas sems can thams cad la phog :
sdig pa dang sgrib pa sbyangs nas de dag thams cad kyang tshe'i lha dang lha mo'i rang bzhin du gyur par bsam mo :
de nas bzlas pa byed pa ni :
bdag bskyed kyi thugs ka'i hU~M dmar po'i mtha' skor du :
oM many+dzu shrI puN+ye ya mAn+ta ka :
ma ma a pa ri mi ta A yuHpuN+ye swA hA:
zhes pas g.yas skor du bskor ba la shes pa gtad de :
ngag nas kyang brjod pa dag par bzlas pas :
sngags 'bru thams cad kyang si li li 'khor bar dmigs nas :
snga dro'i cha thun dang po la bzlas :
nyi ma gung la bab pa'i tshod :
thun bar pa la :
tshe zan dkyil 'khor gyi dbus na yod pa la sngags kyi 'khrul 'khor gyis srad bu lnga ldan rang gi snying ga dang sbrel nas :
gong du gsal ba'i thugs ka'i sngags 'bru las 'od zer pho nya lta bu srad bu la brgyud de song bas tshe zan nang dang :
shel gyi mchod rten nang du bskyed pa'i tshe bdag gi thugs kar phog :
de'i thugs kar hU~M dmar po gsal ba la bskor ba'i tshul gyis :
sngags kyi rang sgra dang bcas pas thugs dam gyi rgyud bskul :
slar mdun bskyed kyi tshe'i lha mo rnams la phog pas kyang rgyud bskul :
mdun bskyed kyi lha thams cad kyis kyang bzlas pa bklag pa'i tshul gyis 'u ru ru 'don par bsams la :
rtsa sngags gong ma'i sham du :
rU pa tsit+ta d+he wI ma ma a pa ri mi ta A yuHpuN+ye sid+d+hi pha la puSh+TiM ku ru A+oM:
zhes bzlas pa tsam gyis :
sngags kyi 'od zer srad bu la brgyud cing 'phro 'du'i rlabs kyi tsha zer phyogs thams cad du 'phros pas 'jig rten dang 'jig rten pa'i lha dang :
mi dang lha ma yin la sogs pa tshe'i lha dang lha mor gyur pa rnams kyis kyang bdag gzhan gang gis tshe sgrub pa de'i sdongs grogs tshe 'phel ba'i slad du 'don par dmigs te :
bzlas pa la 'bad par bya'o :
srod nas bzung ste phyi thun gyi cha la bab pa'i tshe :
bdag bskyed lha'i thugs kar dmigs bya'i rnam par shes pa nr-i dmar la 'tsher ba gsal bar bskyed pa de nyid kyang :
gzi mdangs dang bkrag phun sum tshogs par gyur :
sngags kyi yig 'bru rnams las kyang 'od zer gyi tshogs bsam gyis mi khyab par 'phros shing nr-i la thim pas bsgrub bya'i dmigs yul gang yin pa rnams kyi tshe 'phel bar bsam :
sprul pa'i lha mo brgyad kyi thugs ka nas dngos 'dra ba'i lha mo mang po 'phros pas :
'jig rten pa dang 'jig rten las 'das pa thams cad kyi tshe dang dpal 'byor gzi brjid thams cad bkug :
byin rlabs nus mthu dngos grub rnam gnyis la sogs pa thams cad bkug nas nr-i la bstims pas gzi mdangs dang ldan par gyur :
tshe zan la sogs pa'i rdzas thams cad la bstims pas :
de dag thams cad byin rlabs dang ldan par bsams la bzlas pa bya zhing :
tshe 'gugs pa'i cho ga 'di yang bya'o :
hU~M:
dus gsum sangs rgyas tshe yi lha :
bdag la byin gyis brlab tu gsol :
mchog dang thun mong la sogs pa :
byin rlabs tshe yi dngos grub stsol :
rang bzhin gnas na bzhugs pa'i tshogs :
tshe yi lha dang lha mo rnams :
bdud rtsi bcud kyis gang ba yi :
tshe yi bum pa bsnams nas kyang :
tshe dbang grub pa'i las mdzad rnams :
bdag gi tshe dpal rgyas par mdzod :
hU~M:
bcom ldan tshe bdag 'jam dpal dbyangs :
dpal dang gzi brjid ldan pa po :
dmar 'tsher zhal gcig phyag gnyis pa :
sna tshogs rin chen rus rgyan spras :
khro 'dzum spyan gsum srid gsum gzigs :
ral pa se yan gtsug 'khyil zhing :
tshe dbang 'od dpag med pas mtshan :
phyag g.yas tshe 'gugs lcags kyu dang :
g.yon pas tshe bum bdud rtsi bsnams :
rdo rje skyil krung gdan la bzhugs :
khyod ni rig 'dzin tshe yi lha :
bdag la rjes su bzung ba'i phyir :
'chi med tshe yi bka' bab zhu :
steng 'og phyogs mtshams thams cad nas :
tshe dang longs spyod dpal khug la :
bdag la tshe yi dngos grub stsol :
tshe yi g.yung drung rgyas par mdzod :
khyod kyi sprul pa'i 'khor tshogs kyang :
shar gyi phyogs nas tshe 'gug ma :
yum chen sangs rgyas spyan ma'i sku :
rgyan dang cha lugs rdzogs pa mo :
tshe 'gug lcags kyu bum pa 'dzin :
shar gyi phyogs nas tshe khug la :
bdag la tshe yi dngos grub stsol :
lho yi phyogs nas tshe 'gug ma :
lha mo yum mchog mA ma ki :
rgyan dang cha lugs rdzogs pa mo :
tshe 'gug lcags kyu bum pa 'dzin :
lho yi phyogs nas tshe khug la :
bdag la tshe yi dngos grub stsol :
nub kyi phyogs nas tshe 'gug ma :
lha mo yum chen gos dkar mo :
rgyan dang cha lugs rdzogs pa mo :
tshe 'gug lcags kyu bum pa 'dzin :
nub kyi phyogs nas tshe khug la :
bdag la tshe yi dngos grub stsol :
byang gi phyogs nas tshe 'gug ma :
lha mo yum chen dam tshig sgrol :
rgyan dang cha lugs rdzogs pa mo :
tshe 'gug lcags kyu bum pa 'dzin :
byang gi phyogs nas tshe khug la :
bdag la tshe yi dngos grub stsol :
shar lho mtshams nas tshe 'gug ma :
yum chen lha mo rgyas byed ma :
rgyan dang cha lugs rdzogs pa mo :
tshe 'gug lcags kyu bum pa 'dzin :
shar lho mtshams nas tshe khug la :
bdag la tshe yi dngos grub stsol :
lho nub mtshams nas tshe 'gug ma :
yum chen lha mo brtan byed ma :
rgyan dang cha lugs rdzogs pa mo :
tshe 'gug lcags kyu bum pa 'dzin :
lho nub mtshams nas tshe khug la :
bdag la tshe yi dngos grub stsol :
nub byang mtshams nas tshe 'gug ma :
yum chen lha mo 'phel byed ma :
rgyan dang cha lugs rdzogs pa mo :
tshe 'gug lcags kyu bum pa 'dzin :
nub byang mtshams nas tshe khug la :
bdag la tshe yi dngos grub stsol :
byang shar mtshams nas tshe 'gug ma :
yum chen bdud rtsi lo 'dab ma :
rgyan dang cha lugs rdzogs pa mo :
tshe 'gug lcags kyu bum pa 'dzin :
byang shar mtshams nas tshe khug la :
bdag la tshe yi dngos grub stsol :
dus gsum bde gshegs tshe yi lha :
sprul pa yang sprul bcas rnams kyang :
gang la gang 'dul phrin las kyi :
rgyan dang cha lugs sna tshogs pas :
tshe 'gug lcags kyu bum pa 'dzin :
tshe dbang longs spyod dpal khug la :
bdag la tshe yi dngos grub stsol :
gzhan yang phyogs na bzhugs pa yi :
tshe yi lha tshogs thams cad kyang :
bdag dang 'gro la brtser dgongs nas :
sgrub pa po la byin gyis rlobs :
tshe yi rdzas la bcud cig phob :
tshe rten rnams la gzi mdangs skyed :
tshe dpal longs spyod rgyas par mdzod :
oM many+dzu shrI puN+ye ya mAn+ta ka :
ma ma a pa ri mi ta A yuHpuN+ye swA hA:
rU pa tsit+ta d+he wI ma ma a pa ri mi ta A yuHpuN+ye sid+d+hi pha la puSh+TiM ku ru A+oM:
dzaHhU~M baM ho :
zhes pas tshe bkug la nr-i dang tshe rten rnams la rim pas bstim mo :
skabs skabs su thun gyi bar mtshams nang nub la sogs par :
sman raka gtor ma la sogs pa'i mchod pa rnams las gzhung gang 'thad kyi lugs ltar 'bul bar bya'o :
de nas tshe'i lha tshogs rnams la bstod pa 'di yang bya'o :
hU~M:
ye shes klong yangs 'bar ba'i dkyil 'khor nas :
sku yi sprul pa mi bzad dpal 'bar ba :
skye 'gro'i tshe bdag 'jam dpal dmar po'i sku :
zhi khro dpa' bo bdud las rgyal la bstod :
sku mdog dmar 'tsher zhal gcig phyag gnyis pa :
lcags kyu tshe bum 'dzin bcas skyil krung bzhugs :
sna tshogs dar dang rin chen rus pas brgyan :
tshe bdag 'bar ba'i sku la phyag 'tshal bstod :
phyogs bzhir bzhugs mdzad tshe yi lha mo bzhi :
sangs rgyas spyan dang mA ma ki dang ni :
gos dkar dam tshig sgrol ma bzhi po yang :
tshe dbang grub par mdzad la phyag 'tshal bstod :
mtshams bzhir gnas mdzad sprul pa'i yum chen bzhi :
rgyas byed brtan byed 'phel byed lo 'dab ma :
rdo rje tshe dbang sgrub mdzad mkha' 'gro ste :
ye shes dpal 'bar ma la phyag 'tshal bstod :
gzhan yang ye shes spyan mnga' tshe yi lha :
thugs rje'i klong nas 'dud rtsi tshe char 'beb :
zhi rgyas dbang sogs las kyi phrin las mdzad :
rgyal ba 'khor dang bcas la phyag 'tshal bstod :
bdag dang rgyu sbyor 'khor dang bcas rnams kyi :
tshe dbang longs spyod dpal 'byor bskyed du gsol :
'dod pa'i don kun myur du 'grub pa dang :
bdag gi las kyi 'bras bu mchis par mdzod :
ces pa'i bstod pa dang :
gzhan yang ye shes lha'i bstod pa gang 'thad gzhan dang bstun la bya'o :
de ltar skabs skabs su lha'i bskyed rim gsal gdab cing bsnyen pa la 'bad :
skabs skabs su bdud rtsi 'gug
bstim gyi dmigs pa bya :
thun gyi bar bar du tshe 'gug pa dang :
ye shes lha'i bstod pa rnams kyang bya'o :
de ltar tshul bzhin bsgrubs pas :
grub cing tshe 'phel ba'i dngos grub kyi rtags 'byung ba ni :
rab yi dam tshe'i lha tshogs kyi zhal mjal ba dang :
'od dang dri bzang po chil chil ba dang :
rol mo'i sgra grags pa la sogs pa rnams mngon sum du 'byung :
'bring nyams dga' ba dang :
bag dro byin chags rig pa dwangs :
dbang po gsal ba la sogs pa 'byung :
tha ma ni nyi zla shar ba dang :
dngos grub kyi zas ster ba la sogs pa'i rmi lam dpag tu med pa 'byung ba rnams rig pa dang blos dpyad par bya'o :
de ltar rtags kyi rim pa byung nas :
tshe'i lha tshogs rnams la phrin las bskul ba ni :
tshogs mchod bzang du bshams :
rol mo dang bcas pas rnal 'byor pa chas dang ldan pas langs la :
hU~M:
rang bzhin gnas nas sprul pa'i lha :
bcom ldan tshe bdag gnad nas bskul :
rdo rje tshe dbang 'grub pa'i phrin las mdzod :
phyogs mtshams kun nas sprul pa'i yum chen rnams :
rang rang gnas nas thugs dam gnad nas bskul :
rdo rje tshe dbang 'grub pa'i phrin las mdzod :
shar phyogs dri za'i lag nas tshe khug la :
tshe dbang longs spyod rgyas pa'i phrin las mdzod :
lho phyogs gshin rje'i lag nas tshe khug la :
tshe dbang longs spyod rgyas pa'i phrin las mdzod :
nub phyogs chu lha'i lag nas tshe khug la :
tshe dbang longs spyod rgyas pa'i phrin las mdzod :
byang phyogs gnod sbyin lag nas tshe khug la :
tshe dbang longs spyod rgyas pa'i phrin las mdzod :
shar lho drang srong lag nas tshe khug la :
tshe dbang longs spyod rgyas pa'i phrin las mdzod :
lho nub srin po'i lag nas tshe khug la :
tshe dbang longs spyod rgyas pa'i phrin las mdzod :
nub byang rlung lha'i lag nas tshe khug la :
tshe dbang longs spyod rgyas pa'i phrin las mdzod :
byang shar dbang ldan lag nas tshe khug la :
tshe dbang longs spyod rgyas pa'i phrin las mdzod :
steng phyogs tshangs pa'i lag nas tshe khug la :
tshe dbang longs spyod rgyas pa'i phrin las mdzod :
'og phyogs sa bdag lag nas tshe khug la :
tshe dbang longs spyod rgyas pa'i phrin las mdzod :
bdud dang gshin rje'i lag nas tshe khug la :
tshe dbang longs spyod rgyas pa'i phrin las mdzod :
lha dang drang srong lag nas tshe khug la :
tshe dbang longs spyod rgyas pa'i phrin las mdzod :
ces pa la sogs pa rnams kyis tshe'i lha tshogs rnams bskul :
gzhan nas 'byung ba'i bskul ci rigs kyang gang 'thad bskul bar bya'o :
de nas tshe'i dbang bskur bar bya ba ni :
sbyin bdag gam slob ma la sogs du yod pa rnams khrus bya :
slob dpon la ci 'byor pa'i yon 'bul :
phyag 'tshal te mdun du 'khod pa rnams la :
dang po tshe zan gyi dbang bskur ba ni :
tshe zan gyi nang du bskyed pa'i lha ye shes pa rang gnas su gshegs :
dam tshig pa 'od du zhu ba las byung ba'i lha'i bdud rtsir dmigs la :
sbyin
bdag la sogs pa'i mgo thog tu bzhag la :
hU~M:
bkra shis tshe 'phel dpal gyi bshos :
sna tshogs rin chen zas kyis spras :
tshe 'phel dngos grub dam pa 'dis :
skyes bu khyod la dbang bskur bas :
tshe dpal longs spyod rgyas par shog :
rtsa sngags sham can mthar :
A yur ba la a b+hi Shiny+tsa tu mAM:
zhes pas tshe zan gtad :
tshe'i rten rdo rje lag tu gtad la :
hU~M:
'gyur med tshe rten rdo rje 'di :
rgyal ba rnams kyi phyag na gnas :
deng 'dir khyed la dbang bskur bas :
rdo rje'i tshe dang ldan par shog :
sngags mthar :
badzra A yu She a b+hi Shiny+tsa mAM:
zhes pas rdo rje lan gsum gsor :
srog rten mda' dar lag tu gtad la :
hU~M:
bdud dang log 'dren 'joms byed pa'i :
srog rten tshe mda' 'di dag kyang :
rgyal bas bsngags pa'i pho nya ste :
skyes bu khyod la dbang bskur bas :
tshe bdud bar chad thul bar shog :
sngags mthar :
a nu ta ra a b+hi Shiny+tsa mAM:
bum pa spyi bor bzhag la :
hU~M:
srog lus dbang thang rlung rta'i rten :
bdud rtsi bum pa 'di dag kyang :
bkra shis 'dod yon bcud dang ldan :
skal ldan bu la dbang bskur bas :
bkra shis dpal dang ldan par shog :
sngags kyi mthar :
ka lA sha a b+hi+i Shiny+tsa mAM:
dngos grub kyi rten bdud rtsi'i ka pA la lag tu gtad la :
hU~M:
dngos grub thod pa bdud rtsi 'di :
zag med bdud rtsi bcud dang ldan :
skyes bu khyod la dbang bskur bas :
mthun gsum longs spyod 'phel bar shog :
a mr-ita a b+hi Shiny+tsa mAM:
zhes pa rnams kyis dbang bskur ba la tshe'i rdzas la dngos grub tu blang ba ni :
dngos grub kyi rdzas rnams lag tu thogs la :
dngos grub zhu ba'i sngags tshig brjod pa tsam gyis :
tshe'i lha tshogs thams cad kyis bdud rtsi'i char rgyun phab nas :
'chi med rig 'dzin tshe yi dngos grub thob par bsams la :
gong gi sngags rnams bzlas shing :
hU~M:
tshe bdag rngams pa'i dkyil 'khor du :
bcom ldan tshe bdag 'jam pa'i dbyangs :
'dus pa'i mched dang lcam dral rnams :
dad cing gus pas gsol 'debs kyis :
tshe yi dngos grub bstsal du gsol :
zhes pas lha tshogs kun la 'gres par sbyar la :
'dzab bskor bya zhing dngos grub blang bar bya'o :
de nas rdzas dngos grub tu rol par 'os pa rnams la dngos grub kyi longs spyod du rol :
bcang bar 'os pa rnams bcang bar bya'o :
de nas bkra shis kyi tshigs su bcad pa gang 'thad brjod :
nyes byas bzod par gsol :
yi ge brgya pas lhag chad kha bskang :
gtang rag gi mchod pa rgya chen po bya :
lha ye shes pa rnams rang gnas su gshegs :
dam tshig pa rang gi snying gar bsdu te :
nr-i la bstims pas tshe byin gyis brlabs nas tshe mi 'gyur ba g.yung drung lta bu'i sku brnyes par bsams la dmigs med spros bral gyi ngang la bzhag par bya :
dge ba'i rtsa ba gzhan don du bsngo zhing :
las kyi rjes spyi dang mthun par bya'o :
sa ma ya :
rgya rgya rgya :
sbas rgya :
gtad rgya :
gter rgya :
d+ha thim :
'jam dpal dmar po'i tshe sgrub 'di :
o rgyan pad+ma 'byung gnas kyis :
phyi rabs 'gro ba'i don ched du :
ye shes mtsho rgyal bdag la gnang :
zab phyir rin chen gter du sbas :
lan gcig dus kyi snyigs ma la :
chos byed sku tshe thung ba'i dus :
bar chad glo bur thog ltar 'bab :
sangs rgyas bstan pa nyams dma'i tshe :
gdams pa 'di dang ldan par gyis :
'di la spyad dang sus bsgrub pa :
tshe yi bar chad bsal nas ni :
tshe yi rig 'dzin 'thob par 'gyur :
de phyir 'di la 'bad par bya :
las can gcig dang 'phrad par shog :
sa ma ya :
d+ha thim :
sprul sku sangs rgyas gling pas dong kha nas bton pa'o //
sarba dA mang+ga laM///
/
