\u0f01\u0f83:
gnam chos thugs gter las rdo rje g.yu sgron rigs drug gi sgrub thabs bzhugs so :
\u0f88\u0f88\u0f88[ \u0f88\u0f88 ]rdo rje g.yu sgron la btud nas :
de yi sgrub thabs bshad par bya :
dang po phyi yi sgrub pa ni :
lha sman g.yu sgron sku mdog dkar :
g.yas pas nor bu g.yon me long :
dar dang rin chen rgyan gyis brgyan :
rin po che yi khri la bzhugs :
mdun nas rim bzhin g.yas skor du :
sku mdog phyag mtshan rgyan cha lugs :
gtso mo dang ni mthun pa la :
lha mtsho g.yu skyid mdun na bzhugs :
lha skyid g.yu mtsho mtshams na bzhugs :
lha yum g.yu gsal g.yas su bzhugs :
lha sgron g.yu sman mtshams su bzhugs :
lha skyid g.yu bun rgyab tu bzhugs :
lha khang g.yu zhal mtshams su bzhugs :
lha rgyan g.yu phreng g.yon du bzhugs :
lha sham g.yu mo mtshams su bzhugs :
skad cig nyid la spyan drangs gyur :
oM badzra pra mo ha hring hring dza dza swA hA:
sa ma ya :
rgya rgya rgya :
kha thaM gu h+ya :
de nas nang gi sgrub pa ni :
lha sman g.yu sgron sku mdog ser :
g.yas pas nor bu g.yon me long :
dar dang rin chen rgyan gyis brgyan :
rin po che yi khri la bzhugs :
mdun nas rim bzhin g.yas skor du :
sku mdog phyag mtshan rgyan cha lugs :
gtso mo dang ni mthun pa la :
mdun du rin chen mtsho g.yas su :
rin chen sgron dang de bzhin rgyab :
rin chen skyid dang g.yon phyogs su :
rin mo rnams kyis bskor ba'o :
skad cig nyid la spyan drangs gyur :
oM badzra pra mo ha tsit+ta hring hring swA hA:
sa ma ya :
rgya rgya rgya :
kha thaM gu h+ya :
de nas gsang ba'i sgrub pa ni :
rdo rje g.yu sgron sku mdog dmar :
gcer bu rin chen rgyan gyis spras :
shin tu mdzes pas mda' dar 'dzin :
g.yon pas b+han+d+ha khrag bkang 'dzin :
sku mdog phyag mtshan rgyan cha lugs :
gtso mo dang ni mthun pa la :
g.yas su pad+ma sgron khro mo :
g.yon du pad+ma mtsho zhi ma :
skad cig nyid la spyan drangs gyur :
oM badzra pra mo ha nir shog dzang shog :
dzaHdza :
sa ma ya :
rgya rgya rgya :
kha thaM gu h+ya :
de nas yang gsang sgrub pa ni :
lha sman g.yu sgron sku mdog ljang :
g.yas pas nor bu g.yon me long :
dar dang rin chen rgyan gyis brgyan :
rin po che yi khri la bzhugs :
mdun du don grub sgron ljang ni :
sku mdog phyag mtshan rgyan cha lugs :
gtso mo dang ni mthun par bsam :
skad cig nyid la spyan drangs gyur :
oM badzra pra mo ha tsit+ta hring hring dza phaT phaT swA hA:
sa ma ya :
rgya rgya rgya :
kha thaM gu h+ya :
de nas dkar sgrub bya ba ni :
lha sman g.yu sgron sku mdog dkar :
sha ba yu mo la 'chib nas :
ne'u gsing nang nas me tog 'thu :
dar dang rin chen rgyan gyis brgyan :
g.yas pas mda' dar g.yon me long :
bshud glu kyur kyur dga' ba'i tshul :
skad cig nyid la spyan drangs gyur :
oM badzra pra mo ha ba su sid+d+hi hriM dza hU~M swA hA:
sa ma ya :
rgya rgya rgya :
kha thaM gu h+ya :
de nas nag sgrub bya ba ni :
lha sman g.yu sgron sku mdog nag :
zhal gsum thams cad nag po ste :
phyag gnyis ral gri g.yon spu gri :
rlung gi rta la zhon nas rgyug :
srin mo'i cha lugs rdzogs par bsam :
skad cig nyid la spyan drangs gyur :
tri badzra tri pra mo tri ha tri rgyug rgyug mA ra ya hU~M hU~M phaT phaT:
sa ma ya :
rgya rgya rgya :
kha thaM gu h+ya :[ \u0f01\u0f83]:
de nas 'di yi zhal gdams la :
phyi sgrub gtor ma lha bshos :
nang sgrub zur gcig :
gsang sgrub tshogs 'dra ba :
yang gsang zur gnyis :
dkar sgrub zlum po :
nag sgrub zur gsum nag po :
so so la gtso mo'i tsaka li 'dzug :
rang yi dam gang yin bsgom :
phyi nang lnga po'i thugs srog hrI:
nang sgrub tri sngags bskor mi dgos :
gsang sgrub gtso mo gsum ro yi gdan la gar thabs :
thams cad dar gyi na bzas ni so so'i kha dog can gyi ral ga 'dung ma'o :
nag sgrub ni nang du mi lpags phyi dar nag gi ber :
drag sgrub ni las sbyor spyi ltar :
drug ka la so sor dregs pa'i srog dbang ltar bka' gtad bya'o :
so so'i sku mdog ni dar gru bzhi la so so'i sngags bris la mda' dar la btags pa rten rdzas so :
zhes sgrub thabs tshan drug zhal gdams dang bcas pa 'di ni sprul sku mi 'gyur rdo rje dgung lo bcu gnyis me sprel khrums zla ba'i nyer dgu la o rgyan rin po che sprul sku'i cha lugs can gcig gis dngos su gsungs so //
'di chos skyong spyi'i bka' gtad ltar bya'o ///
/[ \u0f88 \u0f88 \u0f88 ]gu ru d+he wa d+hA ki nI hU~M:
rdo rje g.yu sgron gsol kha ni :
a kA ro yi byin gyis brlab :
hU~M:
rdo rje brtan ma g.yu sgron ma :
tsa ri tra dang tsha ba sgang :
bzhugs gnas rnams nas spyan 'dren no :
dam tshig soms la gshegs su gsol :
mchod phyir bsgrub phyir brtan par bzhugs :
badzra sa ma ya dza :
dzaHhU~M baM hoHtiSh+Tha lhan :
hU~M:
rdo rje brtan ma g.yu sgron ma :
sku mdog dung dang zla ba'i mdog :
sku la dar dkar na bza' gsol :
g.yas pas mda' dar g.yon me long :
chibs su sha ba yu mo 'chib :
rin chen rgyan cha si li li :
'khor du brtan ma bcu gnyis sogs :
snang srid sman mo'i tshogs kyis bskor :
khyed la mchod pa 'bul ba ni :
me tog bdug spos mar me dri :
zhal zas la sogs phyi mchod 'bul :
gzugs sgra dri ro reg bya sogs :
'dod pa'i yon tan mchod pa 'bul :
bdud rtsi sman gyi gtor ma sogs :
dam rdzas du mas thugs dam bskang :
sha ba mda' dar me long dang :
za 'og rin chen sna tshogs 'bul :
bdag gis gsol zhing mchod pa na :
khyed cag mnyes shing tshims gyur cig :
bdag gis phrin las bcol ba ni :
nad rigs bzhi brgya rtsa bzhi zlog :
gdon rigs sum brgya drug cu zlog :
bdag cag 'khor bcas tshe ring zhing :
bar chad med pa'i sdongs grogs mdzod :
khyad par dngos grub sna tshogs stsol :
bcol pa'i phrin las 'grub par mdzod :
sa ma ya :
rgya rgya rgya :
kha thaM gu h+ya :[ \u0f88\u0f88 \u0f88\u0f88 ]ces pa sprul sku mi 'gyur rdo rje dgung lo bcu gsum pa bya lo snon zla ba'i tshes bdun nyin rdo rje g.yu sgron nyid kyis dngos su phul pa'o ///
/
