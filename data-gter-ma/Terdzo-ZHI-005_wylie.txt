\u0f01\u0f83:
rgyal chen rnam sras sgrub thabs yid bzhin nor bu las :
phrin las 'dod dgu'i char 'beb bzhugs so :
\u0f88\u0f88\u0f88\u0f88\u0f88\u0f88
gsang bdag gos sngon can la 'dud :
gnod sbyin dbang po'i sgrub thabs ni :
rten mchod sgrub rdzas legs par bkram :
bdag nyid gsang ba'i bdag por bsgom :
mdun rten thams cad stong par sbyang :
stong pa'i ngang las 'di ltar bsgom :
hU~M:
chos dbyings rnam par dag pa'i ngang nyid las :
mdun du lcang lo can gyi dga' ba'i tshal :
nyams dga' phun tshogs bkod pa ma tshang med :
de dbus rang byung ye shes las grub pa'i :
sku gsung thugs kyi pho brang sum brtsegs ni :
gru bzhi rgyan ldan lcog dang 'khor sar bcas :
mi 'gyur sku yi 'khor lo rtsibs bzhi'i dbus :
sna tshogs pad+ma nyi ma dgra bgegs steng :
hU~M las sku bskyed gsang bdag gos sngon can :
mthing nag zhal gcig phyag gnyis rdor dril 'dzin :
dar dang rin chen dur khrod chas kyis brgyan :
ye shes me dpung 'khrugs pa'i klong du bzhugs :
thugs ka'i hU~M las sku gsung thugs kyi srog :
bai yig ser dmar mthing ga 'phros pa las :
gnod sbyin dbang po'i sku gsung thugs kyi sku :
gsang bdag mdun du bka' nyan gsung sdod tshul :
gnod sbyin dbang po gser mdog brjid chags pa :
zhal gcig phyag gnyis rgyal mtshan ne'u le 'dzin :
rin chen prog zhu gser khrab dar ber bklubs :
nor bu'i rgyan phreng rab brgyan sag l+h+wam gsol :
mi 'jigs seng ge'i khri la 'gying stabs bzhugs :
g.yon du yum mchog gnod sbyin dpal lha mo :
ljang gsal 'jo sgeg gter gyi bum pa 'dzin :
shar du tshangs pa ser po 'khor lo bsnams :
lho ru brgya byin dkar po 'bud dung bsnams :
nub tu dzaM lha dmar po lcags kyu 'dzin :
byang du tshogs bdag dmar po zas gzhong bsnams :
sgo bzhir mkha' 'gro phyag rgya bzhi 'dzin rnams :
lha dang lha mo'i chas can 'od zer 'bar :
longs spyod gsung gi 'khor lo'i lte ba ru :
seng ges btegs pa'i pad+ma nyi zla'i khrir :
rnam thos sras po dmar rngam bse khrab gsol :
zhal gcig phyag gnyis mdung dmar nor rkyal dang :
lcags kyu yid bzhin dbang rgyal rgyal mtshan 'phyar :
gser rmog dar 'phru rgyal mtshan brgyan pa gsol :
swag l+h+wam gsol zhing gyad kyi 'gying stabs can :
shar du gza' bdud smug nag mda' gzhu 'gengs :
lho ru 'bar ma nag mo gri thod 'dzin :
nub tu gnam thel dkar po zangs gri thogs :
byang du sgrol ging nag po gri zhags 'phen :
shar lhor d+hA na dkar ser ral gri 'dzin :
lho nub kA la ljang nag be con bsnams :
nub byang shan pa dmar po zangs gri 'dzin :
byang shar klu bdud mgo dgu nor bu bsnams :
shar sgor bum sna dkar po lcags kyu 'dzin :
lho sgor dung sna ser po zhags pa bsnams :
nub sgor sna gsum dmar po lcags sgrog 'dzin :
byang sgor sna chen ljang gu dril bu 'khrol :
kun kyang sha rgyas gsus 'phyang yan lag rags :
dpa' zhi khro 'dzum dar dang rin chen brgyan :
zhabs rnams 'dor stabs 'od zer klong du bzhugs :
khams gsum dbang sdud srid gsum zil gyis gnon :
bde chen thugs kyi 'khor lo'i lte ba ru :
rdo rje'i brag chen pad nyi dgra bgegs steng :
gnod sbyin dmag dpon mthing nag khros pa'i sku :
gnam lcags khrab rmog dar ber nag po gsol :
phyag g.yas ral gris dgra bgegs gdug can sgrol :
g.yon pas lcags kyus ma rungs don snying 'byin :
swag l+h+wam gsol zhing drag shul stobs dang ldan :
rta sngon rtsal chen rgyan dang ldan par 'chib :
lcags kyi bya khra khyung chen klad na lding :
seng chen g.yu 'brug bar snang khams su 'gyed :
stag gzig khyi spyang mang po rol du khrid :
shar du bdud mo mgo dgu gri thod 'dzin :
nag mo 'jigs rung ba men ru yon 'chib :
lho ru bdud mo lag brgya gri zhags 'phen :
ser mo gtum drag ma he ru ring 'chib :
nub tu bdud mo phung khrol lcags kyu dang :
don snying 'dzin rngams dmar nag g.yag rgod 'chib :
byang du bdud mo gsod byed spu gri dang :
mi snying zhal gsol ljang nag rkyang bu 'chib :
mi lpags g.yang gzhi re lde'i sham thabs can :
ma mo khros ma me rlung 'khrugs pa'i dbus :
sprul pa bye ba bsam yas las la 'gyed :
shar lhor yul 'khor srung dkar pi waM sgreng :
lho nub 'phags skyes mthing ga ral gri 'dzin :
nub byang spyan mi bzang dmar sbrul zhags 'phen :
byang shar gnod sbyin ljang nag be con 'dzin :
go khrab gsol zhing mdog mtshungs rta la 'chib :
dri za grul bum klu dang gnod sbyin gyi :
dmag dpon 'bum phrag mang po las la sdud :
bstan dgra rtsad nas brlag pa'i drag shul can :
bskal pa'i me rlung bzhin du 'tshubs 'khyil gsal :
'khor sa dang por khang brtsegs brgyad kyi nang :
shar du dzaM lha ser po nor bu 'dzin :
shar lhor yang dag shes ser gser gri bsnams :
lho ru gang ba bzang ser rin chen 'dzin :
lho nub 'brog gnas nag po mdung dmar bsnams :
nub tu nor bu bzang dkar nor bu 'dzin :
nub byang lngas rtsen ser skya khang brtsegs bsnams :
byang du ku bai ra nag ral gri 'dzin :
byang shar 'jam po 'khyil dkar gri phub 'dzin :
kun kyang g.yon pas gter gyi ne'u le thogs :
go khrab gsol zhing rang mdog rta la 'chib :
btsun mo sras blon 'khor tshogs rgya mtshos bskor :
'khor sa bar par bdud rtsi'i mtsho chen la :
klu chen brgyad kyis dgos 'dod nor char 'beb :
ljongs chen bdag pos longs spyod 'dod dgu spel :
'khor sa tha mar gnod sbyin dmag gi dpung :
khrab chen sde bzhis g.yul gyi khri dpon mdzad :
ma rungs gnod sbyin stobs chen sde dpon tshogs :
gzhan yang lha srin sde brgyad bsam mi khyab :
gtso bo gsum gyi thugs ka'i bai yig las :
'od 'phros ye shes tshogs rnams spyan drangs bsam :
sbyar spos bsreg cing rol mo sna tshogs bsgrag :
snyan cing 'gyur ba'i dbyangs kyis 'di ltar 'bod :
bai :
chos sku'i dbyings las longs spyod rdzogs pa'i ngang :
ma g.yos bzhin du sprul pa'i zhing khams snang :
de las mi mjed 'jig rten byang gi phyogs :
lcang lo can nas bcom ldan gsang ba'i bdag :
'khor dang bcas pa gnas 'dir spyan 'dren gyis :
da lta nyid du dgyes pas gshegs su gsol :
bsod nams ye shes tshogs gnyis rdzogs pa las :
byang chub sems dpa' lag na rdo rje dang :
sa brgyad sems dpa' dpal ldan ngal gsos po :
ngo bo gcig la sku gsum rnam 'phrul tshul :
nor gyi bdag po rgyal chen rnam thos sras :
khams gsum dbang sdud gnod sbyin mdung dmar 'chang :
dgra bgegs tshar gcod drag po rta sngon can :
btsun mo sras blon 'khor dang bcas pa rnams :
dam tshig dbang gis gnas 'dir spyan 'dren na :
thugs dam dbang gis myur du gshegs su gsol :
badzra sa ma ya dza :
lcang lo can gyi pho brang nyams dga' 'dir :
ma chags pad+ma thabs shes nyi zla la :
bcom ldan gsang ba'i bdag po rnam thos sras :
ye shes 'jig rten chos skyong rgyal po'i gtso :
'khor dang bcas pa brtan par bzhugs su gsol :
sa ma ya tiSh+Tha lhan :
hU~M:
sngon tshe bcom ldan gsang ba'i bdag po dang :
sangs rgyas byang chub sems dpa' dpag med kyis :
bstan pa srung bar dam bzhag dbang bskur bzhin :
dam las ma 'da' bcol ba'i phrin las sgrubs :
badzra sa ma ya hU~M:
sku gsum kun 'dus bcom ldan gsang ba'i bdag :
chos skyong rgyal po yab gcig rnam thos sras :
lha dang gnod sbyin ma mo dregs pa'i tshogs :
bstan pa bsrung phyir chos kyi dbyings nyid las :
ye shes rnam rol ngo mtshar rmad byung bas :
rgyal ba'i bka' srung mdzad la phyag 'tshal lo :
a ti pU ho :
pra tIts+tsha ho :
hU~M:
bcom ldan gsang bdag gos sngon rdo rje 'dzin :
rgyal chen sras blon 'khor tshogs bcas rnams la :
dri bzang sbyar ba'i chab kyis zhabs bsil zhing :
yan lag brgyad ldan bdud rtsis sku khrus gsol :
me tog rin chen rgyan phreng rnam par bkra :
sbyar spos bsang dud sna tshogs sprin phung g.yo :
gzugs mdzes snang gsal tshogs ni nyi ltar gsal :
thugs la bde ba skyed pa byugs pa'i bcud :
ro brgya'i zhal zas shing tog la du dang :
'bras chan khur ba dkar gsum mngar gsum tshogs :
gdug pa bsgral pa'i sha khrag don snying rnams :
rnam pa so so'i dgyes skyed mchod pa'i sprin :
ngo bo ye shes sgyu ma'i rnam rol du :
nam mkha' gang ba mos blos sprul nas su :
snyan pa'i dbyangs dang ngo mtshar rol mo'i tshogs :
spyan gzigs zlos gar bsam mi khyab pa bcas :
'bul lo dgyes par bzhes la longs spyod spel :
oM badzra ar+g+haM pA d+yaM sogs nas /
shab+da pU dzaHho :
hU~M:
nyon mongs kun 'joms byang sems bdud rtsi'i sprin :
chags med rak+ta dmar chen rba rlabs g.yo :
'dod yon gtor ma kun bzang mchod sprin gtibs :
dga' bzhi skyed pa'i lha mo bsam mi khyab :
gdug pa'i tshogs bsgral dpa' gtum rngams brjid shugs :
phyogs las rnam rgyal rgyal mtshan sgreng ba'i dpal :
dgyes pa skyed phyir rgyal chen 'khor bcas la :
ye shes klong du ro gcig mchod par 'bul :
ma hA pany+tsa a mr-ita rak+ta ba liM ta ma hA su kha dgra bgegs mA ra ya phaT pU dza ho :
hU~M:
rgyal ba kun gyi thugs kyi ye shes las :
gsang ba'i bdag po lag na rdo rje 'chang :
snang srid zil gnon gdug pa thabs kyis 'dul :
rdo rje be con can la phyag 'tshal bstod :
rgyal kun mi 'gyur sku yi rnam 'phrul las :
bsod nams yongs rdzogs rgyal chen rnam thos sras :
snod bcud snang srid nor rnams kun gyi bdag :
dbul ba'i gdung sel khyod la phyag 'tshal bstod :
rgyal kun longs spyod gsung gi rnam 'phrul las :
khams gsum dbang sdud rgyal chen mdung dmar can :
ma dad bsdu ba rnam bzhis sdud mdzad pa'i :
srid gsum 'gugs byed lcags kyu khyod la bstod :
rgyal kun bde chen thugs kyi rol pa las :
drag gtum khro rngams gnod sbyin dmag gi dpon :
srid gsum dgra bgegs skad cig nyid la sgrol :
bstan dgra 'dul ba'i dmag dpon khyod la bstod :
gzhan yang lha klu gnod sbyin dregs pa'i tshogs :
rgyal ba'i spyan sngar khas blangs dam mnos shing :
gdug pa kun 'dul sangs rgyas bstan pa srung :
'khor tshogs rgya mtshor bcas la phyag 'tshal bstod :
ces pa'i phrin las gyer bsgom sbrags :
bdag gi thugs ka'i hU~M yig las :
'od 'phros mdun bskyed lha rnams bskul :
gos sngon can gyi thugs srog las :
'od zer dkar po'i tshogs spros te :
snod bcud rgud pa sbyong bar bsam :
oM nI lAm ba ra d+ha ra badzra pA Ni hU~M hU~M phaT:
rnam sras ser po'i thugs srog las :
'od zer ser po'i tshogs 'phros te :
snod bcud 'byor pa spel bar bsam :
oM bai shra ba NA ya swA hA:
mdung dmar can gyi thugs srog las :
'od zer dmar po lcags kyu'i dbyibs :
'phros pas khams gsum dbang sdud bsam :
oM ma hA rA dza yak+Sha sa ma ya bai shra ma NA tsit+ta hrIM hrIM dzaHdza :
gnod sbyin drag po'i thugs srog las :
'od zer mtshon cha'i tshogs 'phros te :
bstan dgra thal bar brlag par bsam :
oM bai traka rak+sha b+h+yo hUM phaT:
de ltar phrin las rnam bzhi yi :
dmigs pa'i 'phro 'du yang yang bsgom :
bzlas pa brgya stong khri 'bum dang :
bye ba'i bar du gang nus bzla :
de tshe rtags kyi rim pa yang :
bsnyen pa'i yig chung bzhin du 'byung :
de nas rjes kyi rim pa ni :
gsol mchod bstod skong la sogs 'bad :
mthar ni rten la bstim pa 'am :
yang na ye shes gshegs nas kyang :
dam tshig rang gi thugs kar bsdu :
sa ma ya :
rgya rgya :[  \u0f01\u0f83]:
rgyal chen rnam sras sgrub thabs yid bzhin nor bu las :
bstod gsol tshangs pa'i g+haN+De bzhugs so :[ \u0f88\u0f88\u0f88\u0f88 ]gsang bdag gos sngon can la 'dud :
rgyal chen 'khor dang bcas pa la :
gsol zhing bstod par bya ba'i phyir :
gtor ma lha grangs mnyam par bsham :
byin rlabs spyi ltar byas nas su :
rtsa sngags gsum gyi sham bu ru :
sa pa ri wA ra i dam b+ha liM ta kha kha khA hi khA hi :
lan bdun lnga gsum la sogs 'bul :
bai :
byang phyogs skyong mdzad rgyal chen rnam thos sras :
btsun mo sras 'bangs 'khor dang bcas pa yis :
dam rdzas gtor ma'i mchod pa 'di bzhes shig :
shing tog la du'i zhal zas 'di bzhes shig :
ja chang phud kyi mchod pa 'di bzhes shig :
bdud rtsi sman mchog rak+ta 'di bzhes shig :
mchod pa dam pa 'di dag bzhes nas kyang :
nad gdon bar chad thams cad zhi bar mdzod :
tshe dang bsod nams longs spyod rgyas par mdzod :
stobs dang mnga' thang sde srid dar bar mdzod :
dpa' rtsal drag shul mthu nus che bar mdzod :
ma rungs phas kyi rgol ba zlog par mdzod :
khams gsum dbang du bsdu ba'i phrin las mdzod :
srid gsum zil gyis gnon pa'i phrin las mdzod :
gang 'dod bsam pa 'grub pa'i phrin las mdzod :
dgra bgegs gdug pa bsgral ba'i phrin las mdzod :
rnal 'byor bcol pa'i phrin las 'grub par mdzod :
ces mchod phrin las gsol nas su :
dbyangs snyan rol mos 'di skad bstod :
hU~M:
'dod dgu kun 'byung lcang lo can gyi zhing :
lta na sdug pa'i pho brang ngo mtshar can :
shar phyogs shel la lho phyogs bai DUr+Ya :
nub phyogs rA ga byang phyogs gser las grub :
dbyibs legs mdzes shing brjid chags lcog dang bcas :
gser gyi kha bad rin chen rgyan phreng can :
ba dan rgyal mtshan ru mtshon phungs se phung :
khang brtsegs gter bum 'khor sa bdud rtsi'i rdzing :
yid smon kun tshang pho brang de yi nang :
mi 'gyur sku yi gzhal yas khang pa ni :
ye shes 'od lnga dgos 'dod char du 'beb :
de nang pad+ma nyi zla dgra bgegs steng :
hU~M las skur bskyed bcom ldan gsang ba'i bdag :
mthing ga zhal gcig phyag gnyis rdor dril 'dzin :
gos sngon rin chen dur khrod chas kyis brgyan :
gsang ba'i mdzod 'chang khyod la phyag 'tshal bstod :
bcom ldan shAkya seng ge la sogs pa'i :
sangs rgyas byang chub sems dpa' dpag med kyi :
spyan sngar thugs bskyed sangs rgyas thams cad kyi :
bstan pa bsrung bar khas blangs dam bcas nas :
bstan srung kun gyi gtso bor dbang bskur ba :
gnod sbyin mgon po rgyal chen rnam thos sras :
ngo bo gcig las sku gsum tshul bstan pa :
mi 'gyur brjid chags gser mdog rgyas pa'i sku :
'dod dgu'i mchog stsol rgyal mtshan ne'u le 'dzin :
chos skyong rgyal po khyod la phyag 'tshal bstod :
longs spyod rab rdzogs pad+ma rA ga'i mdangs :
dmar rngam chags pa'i nyams can 'od dmar 'phro :
khams gsum dbang sdud phyag mtshan rnam bzhi yis :
'gugs pa'i lcags kyu mdzad la phyag 'tshal bstod :
snying rjes cher khros mthing nag gtum pa'i sku :
sangs rgyas bstan la sdang ba'i dgra bgegs rnams :
lcags kyus 'gugs shing ral gris tshal par gtubs :
bstan dgra'i gshed ma khyod la phyag 'tshal bstod :
rgyal chen khyod kyis lha la dbang sgyur tshe :
tshangs pa brgya byin dzaM la tshogs kyi bdag :
mkha' 'gro bzhi sogs lha dmag bye ba rnams :
bran du bkol nas lha yi dmag dpon mdzad :
lha min g.yul zlog lha rnams dbugs dbyung zhing :
dkar po'i phyogs rnams rnam par rgyal bar mdzad :
'jig rten kun tu dge ba'i dpal ster ba :
lha yi dbang po khyod la phyag 'tshal bstod :
rgyal chen khyod kyis gsang sngags bsrung ba'i phyir :
dregs pa'i gtso bo'i dmag dpon mdzad pa'i tshe :
gza' bdud srog sgrub gnam thel sgrol ging dang :
gshin rje gnod sbyin shan pa klu yi bdud :
dbang phyug gtso mo la sogs pho nyar 'gyed :
drag shul thog 'beb myur mgyogs glog ltar 'khyug :
drag po'i nga ro 'brug ltar srid gsum g.yo :
khams gsum 'gugs byed khyod la phyag 'tshal bstod :
rgyal chen khyod kyis rgyal ba'i bka' bzhin du :
sangs rgyas bstan pa mchog la sdang ba'i dgra :
zhing bcu nyams pa bdun ldan bsgral ba'i yul :
gzigs nas thugs rjes drag po'i skur bzhengs tshe :
gshin rje mo bzhi 'jig rten dmag dpon bzhi :
las la dgyes byed sprul pa'i dpung tshogs kyis :
dus mtha'i rlung nag 'bar ba'i me bzhin du :
srid gsum rab 'khrugs g.yul gyi sbyor ba yis :
ma rungs bdud dang bdud kyi phyogs thams cad :
rtsad nas 'joms par mdzad la phyag 'tshal bstod :
rgyal chen khyod kyi bka' yi blon po ni :
dzaM la yang dag shes dang gang ba bzang :
'brog gnas nor bzang lngas rtsen ku be ra :
'jam po 'khyil sogs rta bdag chen po brgyad :
cang shes steng na 'gying ba'i brjid bag can :
btsun mo sras 'khor bcas la phyag 'tshal bstod :
'dod dgu'i char 'beb klu yi rgyal po brgyad :
longs spyod spel mdzad ljongs chen rnams kyi bdag :
gnod sbyin dmag dpung stobs chen gyad kyi tshogs :
rgyal po'i bka' nyan rnams la phyag 'tshal bstod :
de ltar bstod pas rgyud bskul na :
phrin las gang bcol 'grub par 'gyur :
sa ma ya :[  \u0f01\u0f83]:
rgyal chen rnam sras sgrub thabs yid bzhin nor bu las :
skong bshags 'dod dgu'i mchod sprin bzhugs so :[ \u0f88\u0f88\u0f88\u0f88 ]gsang bdag gos sngon can la 'dud :
rgyal chen rnam mang thos sras kyi :
thugs dam skong ba'i rim pa ni :
ri rab bang rim brgyad kyi steng :
dpal gyi gtor khang sum brtsegs tshul :
gzhan yang gnod sbyin lha klu dang :
ma mo rnams kyi gtor ma'i tshul :
rta bdag klu chen brgyad dang ni :
ljongs chen bcu drug stobs chen po :
sum cu rtsa gnyis la sogs pa'i :
lha grangs ba liM rgyan ldan rnams :
bang rim so sor spel te bkod :
rin chen dar zab 'bru sman dang :
nam mkha' ru mtshon rgyal mtshan dang :
mda' bkra 'phang bkra rgyang bu dang :
spyan gzigs dkor cha rgyan ldan bsham :
chos nyid sngags kyis stong par sbyang :
nam mkha' mdzod kyi sngags rgyas spel :
zhwa gos rgyan bzang gar 'cham dang :
glu bro ltad mo sna tshogs bcas :
dbyangs snyan 'gyur ba'i rta la drang :

hU~M:
chos dbyings 'gyur med bde chen mkha' klong nas :
ye shes rol pa'i zhing khams rab 'byams dbus :
pho brang lta na sdug pa'i bkod pa can :
gnas khang phun sum tshogs pas thugs dam bskang :
yum lnga'i rang bzhin khams lnga las grub pa'i :
'dod pa'i yon tan ye shes mchod pa'i sprin :
kun gyi 'char gzhi ri rab bang rim bzhi :
gnod sbyin spyi gtor chen pos thugs dam bskang :
rin chen khang brtsegs lcog dang glo 'bur can :
'dod dgu'i longs spyod dkor cha bsam mi khyab :
sku gsum ngo bo rgyal chen bzhugs pa'i rten :
rten gyi sku mkhar chen pos thugs dam bskang :
rgyal ba'i ye shes las 'khrungs phyag rgya'i sku :
mos pa'i blo dang 'tsham par rnam 'phrul pa :
de dang tshul mtshungs gzugs byas ri mor bris :
mdzes pa'i snang brnyan rnams kyis thugs dam bskang :
rgyal ba kun gyi gsung mchog ye shes las :
yongs shar thig le chen po yi ge'i gzugs :
bla rdor bris dang sngags kyi byang bu sogs :
gsung rten tsakra rnams kyis thugs dam bskang :
rgyal ba kun gyi thugs kyi ye shes las :
rnam par 'char ba'i gnod sbyin sku gsung thugs :
mtshan nyid gsum ldan gsal bar sgom pa yi :
bde chen ting 'dzin rol mos thugs dam bskang :
rgyal ba kun gyi yon tan mi zad pa :
kun bzang mchod pa'i sprin du 'char ba'i gzhi :
ngo mtshar gter gyi gwa 'u bzang po mchog :
'dod dgu kun 'byung bum pas thugs dam bskang :
rgyal ba kun gyi phrin las rol pa las :
rnam mang thos kyi mnga' thang rgyal thabs kyi :
rjes su 'gro ba'i spyan gzigs mthun rdzas sprin :
tshogs gnyis gong du spel bas thugs dam bskang :
stong nyid dbyings las 'od gsal sgyu ma'i 'phrul :
srid gsum snang ba'i bkod pa phun tshogs rnams :
ma tshang med par yongs su rdzogs pa yi :
snod bcud mdos su byas pas thugs dam bskang :
chos dbyings gdugs mchog nam mkha'i dbyings khyab pa :
ye shes lnga yi kha dog ma 'dres bkra :
yum lnga'i klong du thags su btags pa yi :
nam mkha'i rgyan du byas pas thugs dam bskang :
thabs kyi mda' la shes rab sgro sbyar ba :
tshad med rnam bzhi'i dar sna'i cod pan 'phur :
mtha' bzhi'i skyon bral ye shes me long btags :
bar snang rgyan du byas pas thugs dam bskang :
sprul sku'i gdul bya stong gsum mi mjed zhing :
dag pa'i snang ba ye shes las grub pa :
ri rab lhun po gling dang lcags rir bcas :
sa gzhi'i rgyan du byas pas thugs dam bskang :
dpa' bo thabs kyi mda' bkra khrigs se khrig :
dpa' mo shes rab 'phang bkra lams se lam :
zung 'jug sku gsum rgyang bu ldems se ldem :
bcud kyi sems can mdos kyis thugs dam bskang :
gti mug rnam dag gtor chen ri ltar spungs :
'dod chags rnam dag rak+ta mtsho ltar bskyil :
zhe sdang rnam dag bdud rtsi sprin phung 'khrigs :
dug gsum dag pa'i rdzas kyis thugs dam bskang :
bskyed pa'i rim gsal snang ba lha skur shar :
rtsa khams gnad gcun rlung sngags dbu mar bstim :
dga' bzhi'i 'gros kyis bde chen mngon sum bskyed :
kun kyang ka dag ngang du thugs dam bskang :
dam can 'khor bcas dgyes pa'i phul gyur te :
sangs rgyas bstan pa rin chen rgyas pa dang :
de la 'tshe ba'i dgra bgegs cham la phobs :
chos ldan mnga' ris rgyal srid rab rgyas nas :
phas rgol phyogs las rnam par rgyal ba yi :
stobs kyi ba dan dpal gyi rgyal mtshan phyor :
'dod dgu'i nor bu dbang rgyal srid rtser sgrengs :
'od dmar rlung gi zhags pas khams gsum sdus :
phyogs las rnam par rgyal ba'i phrin las mdzod :
de nas nyes byas bshags pa ni :
hU~M:
bcom ldan gsang ba'i bdag po gos sngon can :
yab gcig chos skyong rgyal po rnam thos sras :
ye shes dbyings las shar ba'i dam can tshogs :
ma lus bdag la gsan cing dgongs su gsol :
thog med dus nas gti mug sgrib pa'i mthus :
rgyal bas gsungs pa'i sdom dang dam tshig las :
tshul bzhin ma ldan 'gal bar gyur pa rnams :
dam can rgya mtsho'i tshogs la mthol lo bshags :
khyad par gnod sbyin dbang po'i mdo rgyud las :
gsungs pa'i rtsa ba yan lag dam tshig dang :
'gal nyams ral bar gyur pa gang mchis rnams :
chos skyong rgyal po'i tshogs la mthol lo bshags :
chos kyi dbyings la rnam rtog mi mnga' yang :
bdag gis rnam rtog the tshom sna tshogs kyis :
rgyud la bsgribs pa'i nyes byas gang mchis pa :
ye shes chen po'i klong du bzod par gsol :
yig brgya bzlas shing bshags pa yis :
nyes byas thams cad byang bar 'gyur :
de ltar bskang zhing bshags pa yis :
'dod don lhun gyis 'grub pa dang :
dam tshig nyams chag nyes ltung zhi :
mdor na bsam pa'i don rnams kun :
yid bzhin 'byor pa rgyas par 'gyur :
sa ma ya :
rgya rgya :[  \u0f01\u0f83]:
rgyal chen rnam sras sgrub thabs yid bzhin nor bu las :
srog gtad rjes gnang snying gi dwangs ma bzhugs so :[ \u0f88\u0f88\u0f88 ]gsang bdag gos sngon can la 'dud :
gnod sbyin dbang po bsgrub 'dod pa'i :
snod ldan rjes su 'dzin pa'i phyir :
srog gtad rjes gnang bya ba ni :
gtor mchod sku rten sngags byang dang :
phyag mtshan bla rdo zas nor gos :
rten dang spyan gzigs tshogs rnams bsham :
phrin las btang zhing bzlas pa bya :
slob mar khrus byas bgegs dang phral :
ci 'byor pa yi maN+Dal phul :
ho :
gsang ba'i bdag po bla ma rje :
bdag gis tshogs gnyis spel ba'i phyir :
gnod sbyin dbang po bsgrub 'dod pas :
dbang dang rjes gnang bstsal du gsol :
zhes gsol de nyid rgyud sbyang zhing :
dam tshig bsgrag par bya ba ni :
ho :
bsod nams ye shes tshogs rdzogs phyir :
rgyal ba ma lus thams cad kyis :
gnod sbyin rgyal po bsgrub par gsungs :
spyir yang gsang sngags dam tshig dang :
khyad par rnam sras bsnyen sgrub mchog :
rten mchod sgrub pa'i rdzas rnams dang :
zhwa gos rta sngon lung tang phreng :
sbyin gtong tshogs gnyis spel la brtson :
re gdan yugs sa rus pa'i phreng :
rigs ngan mdze bo gshin rje srin :
de dag bsten bya ma yin no :
zhes pas dam bzhag slob ma rnams :
gsang ba'i bdag por bskyed nas su :
rgyal chen 'khor dang bcas pa rnams :
bka' nyan bran du btad par bsam :
mdun bskyed rnams las sku gsung thugs :
spros te slob ma'i gnas gsum thim :
bai :
chos skyong rgyal po rnam thos sras :
'dod rgu'i char 'beb gser gyi mdog :
brjid chags sku yi gzi brjid kyis :
bsod nams rgyas pa'i phrin las mdzod :
oM bai shra ba NA ya sa ma ya satwaM:
hrI:
chos skyong rgyal po rnam thos sras :
dmar gsal zangs 'od lams se lam :
khams gsum dbang du sdud pa'i phyir :
gang 'dod 'gugs pa'i phrin las mdzod :
oM ma hA rA dza yak+sha sa ma ya bai shra ba NA tsit+ta hrIM hrIM dzaHdzaHsa ma ya satwaM:
b+h+yo :
chos skyong rgyal po rnam thos sras :
mthing nag gtum pa'i skur ston pa :
gdug pa'i dgra bgegs bsgral ba'i phyir :
khams gsum yongs sgrol phrin las mdzod :
oM bai trag rak+sha b+h+yo hU~M phaT sa ma ya satwaM:
sngags byang thams cad rim par gtad :
bai :
zhi rgyas phrin las bsgrub pa'i phyir :
sku yi dzapa? bsnyen 'di bzlas pas :
mi mthun rgud pa kun zhi nas :
longs spyod 'byor tshogs rgyas par shog :
sngags mthar :
sa ma ya satwaM:
hrI:
dbang gi phrin las bsgrub pa'i phyir :
gsung gi dzapa? bsnyen 'di bzlas pas :
khams gsum dbang du 'du ba dang :
srid gsum zil gyis gnon par shog :
sngags mthar :
sa ma ya satwaM:
b+h+yo :
drag po'i phrin las bsgrub pa'i phyir :
thugs kyi dzapa? bsnyen 'di bzlas pas :
dgra bgegs rtsad nas brlag pa dang :
sa gsum gdug pa 'dul bar shog :
sngags mthar :
sa ma ya satwaM:
thugs kyi phyag mtshan rim par gtad :
bai :
khams gsum rnam par rgyal ba yi :
rgyal mtshan ne'u le dngos grub char :
myur du 'beb pa 'di gtad pas :
'byor tshogs rgyas pa'i dbang thob shog :
sngags mthar :
sa ma ya satwaM:
hrI:
khams gsum dbang sdud lcags kyu dang :
phyogs las rnam rgyal rgyal mtshan sgreng :
dgos 'dod 'byung ba'i nor bu'i rgyal :
gdug pa kun 'dul mdung dmar bcas :
snang ba dbang sgyur phyag mtshan 'dis :
dbang gi phrin las myur 'grub shog :
sngags mthar :
sa ma ya satwaM:
b+h+yo :
gdug pa ma lus bsgral ba'i phyir :
khams gsum gsod byed ral gri dang :
'gugs pa'i lcags kyu 'di gtad pas :
ma rungs 'dul ba'i mthu thob shog :
sngags mthar :
sa ma ya satwaM:
yon tan bla rdo rim bzhin gtad :
bai :
rnal 'byor lus dang mi 'bral phyir :
gnod sbyin sku yi bla rdo dang :
srog gi 'khor lo 'di gtad pas :
sku yi phrin las 'grub par shog :
sngags mthar :
sa ma ya satwaM:
hrI:
rnal 'byor ngag dang mi 'bral phyir :
gnod sbyin gsung gi bla rdo dang :
srog gi 'khor lo 'di gtad pas :
gsung gi phrin las 'grub par shog :
sngags mthar :
sa ma ya satwaM:
b+h+yo :
rnal 'byor yid dang mi 'bral phyir :
gnod sbyin thugs kyi bla rdo dang :
srog gi 'khor lo 'di gtad pas :
thugs kyi phrin las 'grub par shog :
sngags mthar :
sa ma ya satwaM:
phrin las zas gos nor rnams gtad :
bai :
zhal zas rnams la longs spyod phyir :
'dod yon tshogs kyis mnga' gsol bas :
rtag tu zhal zas longs spyod pas :
tshe bsod dpal 'byor rgyas par shog :
sngags mthar :
sa ma ya satwaM:
hrI:
gos mchog rnams la longs spyod phyir :
le brgan dmar pos mnga' gsol bas :
rtag tu gos la longs spyod pas :
dbang thang gzi brjid 'phel bar shog :
sngags mthar :
sa ma ya satwaM:
b+h+yo :
mi zad nor la longs spyod phyir :
rin thang che bas mnga' gsol bas :
rtag tu nor la longs spyod pas :
mnga' thang stobs rtsal rgyas par shog :
sngags mthar :
sa ma ya satwaM:
de nas de dag brtan pa'i phyir :
gsang bdag bum pas chu dbang bskur :
hU~M:
rgyal ba kun gyi phrin las gsang ba'i mdzod :
bcom ldan gos sngon rdo rje 'dzin pa yi :
rten dang brten par bcas pas dbang bskur bas :
legs pa'i yon tan rab tu brtan par shog :
sngags mthar :
kA ya wA ka tsit+ta gu Na karma a b+hi Shiny+tsa hU~M:
snod bcud yongs su rdzogs pa yi :
gtor ma spyi bor bzung byas la :
hU~M:
bcom ldan gsang ba'i bdag po dang :
chos skyong rgyal po 'khor bcas kyis :
dngos grub ma lus stsol ba'i phyir :
dang po mchod pa gtor mas mchod :
bar du sgrub pa gtor mar brten :
tha ma dngos grub dbyig tu zhu :
dang po dbang bskur lha dang gnyis su med :
bar du 'od zhu dngos grub rgya mtshor 'khyil :
da ni longs spyod rang dang mi 'bral 'grogs :
srid zhi'i dpal dang dngos grub ma lus thob :
lha dang bdag nyid gnyis su med pa ste :
ya ki lag na rdo rje man chad dang :
ma ki gnod sbyin pho nya yan chad kun :
thams cad ma lus rang gi sems la rdzogs :
ma brtags ngos na rnam pa cir yang shar :
brtags na so sor grub pa rdul tsam med :
chos kyi dbyings la ye shes rtsal rdzogs pas :
kun gyi srog dbang ma 'dres yongs rdzogs shog :
gsang bdag gnod sbyin sngags kyi mthar :
kA ya wA ka tsit+ta gu Na karma sarba sa ma ya dz+nyA na satwaM:
rjes su khas blang gtang rag 'bul :
bsngo smon bkra shis rgyas par bya :
phrin las mjug bsdu gzhung bzhin spyad :
de ltar thob pa'i rnal 'byor pas :
bsnyen sgrub mchod bstod rgyun du bya :
de tsam mi nus gang zag ni :
snying dang 'dra ba'i sbyin bdag la :
dngos grub gtad pa'i tshul byed na :
des kyang tshes chen brgyad kyi nyin :
ga pur gur gum la phug dang :
tsan+dan dkar dmar du ru ka :
spos sbyor legs par bgyis pa yis :
tsan dan dkar po las grub pa'i :
sku gzugs mdun du bdug pa dang :
rnam sras dam bca'i gzungs bzla zhing :
sku gsum mdo sde'i glegs bam mchod :   gser 'od dam pa /
dge 'dun sde la bsnyen bkur bya :
bsod nams tshogs chen gong du spel :
!
'di ltar sgrub pa'i gang zag de :
rnam thos sras dang mnyam pa yi :
tshe dang bsod nams rgyas par 'gyur :
klog pa thos bsam bya ba las :
sgrub pa'i sde 'dzin gang zag dang :
dge 'dun mang po 'du ba'i phyir :
chos skyong rgyal po sgrub pa'i thabs :
ma 'ongs bstan pa'i snying po la :
mchod pa'i chos ldan rgyal po yi :
don du bstsal te gter du sbas :
skal ldan zhig dang 'phrad nas kyang :
bstan 'dzin skyes bu'i sde bcas dang :
bsod nams spel ba'i sbyin bdag gi :
srung ma'i gtso bor mnga' gsol bas :
nag phyogs bdud las rnam rgyal zhing :
dkar phyogs dge ba'i mtshan ma yis :
'jig rten kun tu khyab pa dang :
'dod dgu'i bsam pa 'grub par 'gyur :
sa ma ya :
rgya rgya :[  \u0f01\u0f83]:
rgyal chen rnam sras sgrub thabs yid bzhin nor bu las :
bla rdo srog 'khor gyi yig chung srog gi snying po bzhugs so :[ \u0f88\u0f88\u0f88 ]gsang bdag gos sngon can la 'dud :
bdag nyid pad+ma 'byung gnas kyis :
rgyud lung man ngag du ma yi :
bcud phyungs bstan pa srung ba'i bdag :
chos skyong brgya rtsa bod du bstan :
'on kyang kun las khyad 'phags pa :
rgyal chen rnam sras sgrub thabs 'di :
lha sras 'bring po dam 'dzin gyis :
mtha' yi so kha 'dul ba'i tshe :
re ltos bdag la bcas nas su :
grogs bcol chos skyong drag rtsal can :
dngos su 'grogs pa zhig zhus pas :
bdag gis lha sras bod 'bangs rnams :
brtse phyir shin tu drag myur can :
'dod dgu thams cad 'grub pa yi :
gnod sbyin rgyal po'i rgyud rnams las :
btus te sgrub thabs 'di nyid bstan :
rgyal po chen po dngos su bkug :
mi yi rgyal po lha sras dang :
gnod sbyin rgyal po rnam thos sras :
mna' dang chad kyis grogs su byas :
ma 'ongs tha ma'i bar dag tu :
lha sras rnams kyi rigs dang brgyud :
skye bar bcas pa'i srung mar bskos :
mi dang mi min chos skyong ba'i :
rgyal po gnyis kyis bod khams 'dir :
sangs rgyas bstan pa skyong bar chad :
de phyir sgrub thabs kha tshang la :
don 'dril zab pa 'di nyid ni :
phyi ma'i don du lha sras kyis :
smon lam thobs la gter du sbos :
nam zhig de dang 'phrad nas kyang :
bstan pa rab tu rgyas par byed :

de phyir chos skyong rten bca' ba :
bla rdo srog 'khor gdams pa ni :
khang bzang yid dang mthun pa'i nang :
spyan gzigs rgyan gyis rnam par brgyan :
khyad par phyi rten khang bzang dang :
sku 'bag rten gyi gtor ma bca':
nang rten gser las nor bu'i dbyibs :
g.yu yis bai yig bris pa dang :
chu dar ngos su gsang sngags rnams :
gser gyis bris pa'i sham bu ru :
oM:
rgyal chen 'khor dang bcas pa rnams :
sngon gyi khas blangs dam tshig bzhin :
rten 'dir brtan par bzhugs nas su :
dgra bgegs bar chad gzhom pa dang :
mnga' ris 'byor pa spel du gsol :
gzhan yang mdo dang rtog pa las :
'byung ba'i srog snying gzungs rnams bri :
nus pa skyed cing brtan pa'i phyir :
dbyangs gsal rten 'brel snying po bcas :
bla rdo de la legs par dril :
lcags kyi gwa 'u'i nang du gzhug :
rin chen 'bru dang sman gyis bkang :
pho brang 'og ma'i nang du bzhag :
de bzhin gser   gyi nor bu'i gzugs /la khye 'u 'am :
pad+ma rA gas bai yig bri :
le brgan dmar po la bris pa'i :
sngags byang dkor cha dang bcas pa :
rin chen zangs kyi gwa 'ur bcug :
mtshan ldan thod pa li khri yis :
bkang ba'i nang du gwa 'u bzhag :
pho brang bar ma'i nang du bzhugs :
rang byung g.yu la gser zhun gyis :
bai yig bris la sngags byang sogs :
rin chen gser gyi gwa 'ur bcug :
thod pa sin+d+hu ra yis bkang :
dar bcug steng ma'i nang du bzhag :
gsang ba'i bdag po'i sku la sogs :
so so'i sku gzugs thams cad ni :
bris 'bur gang yang rung ba rnams :
gtso 'khor lha gnas so sor bzhugs :
gsang rten so so'i mdog mtshungs pa'i :
dar la gser gyi 'khor lo ni :
mu khyud gsum ldan lte ba la :
bai dang so so'i srog sngags la :
rtsibs la so so'i 'khor rnams kyi :
srog yig rigs pas dpyad de bri :
yang na so so'i phyag mtshan ni :
rang rang ming gi tha ma ru :
gang 'dod las kyi sham bu sbyar :
gsum par dbyangs gsal rten snying dang :
'dod gsol gang 'dod sbyar te bri :
lte ba ma nyams rab tu bltebs :
kha dog lnga yi dar gyis bsgril :
mgo mjug ma log so so yi :
rten gyi gwa 'u'i nang du bcug :
gzhan yang 'khor sa thams cad du :
dpag bsam shing dang 'dod 'jo'i ba :
gter bum ma rmos lo tog dang :
cang shes rta dang ba glang dang :
gnag lug phyugs kyi rigs rnams dang :
go khrab ze 'u nor rnams kyi :
gzugs dang dngos su 'os pa dgram :
skong rdzas mchod pa'i yo byad rnams :
brjid cing mdzes la 'byor tshad bsham :
khyad par sku 'bag de nyid ni :
so so'i gang 'dod gtso bo yi :
gzugs bya bla rdo srog 'khor bcas :
cha lugs gang yin brjid par bzhengs :
rten rnams legs par grub pa na :
gza' skar bzang po'i nyi ma la :
khrus dang bgegs phral rten rdzas rnams :
rgyal chen 'khor tshogs pho brang dang :
mnga' ris longs spyod bcas par bskyed :
ye shes pa rnams yang yang bstim :
mchod gsol bstod bskang rgyas par bya :
rten snying brgya stong gis bsgrubs pa'i :
me tog 'thor la rab tu gnas :
!
rgyun du mchod dang bstod la brtson :
de ltar byas pa'i phan yon gyis :
rang gi mnga' ris 'byor pa rgyas :
phas kyi rgol ba kun zlog cing :
mtha' bzhi zil gyis gnon pa 'byung :
bstan la phan par byed pa yi :
chos skyong rgyal po sde srid bdag :
bstan pa mchod pa'i sbyin bdag sogs :
sgom grwa bshad grwa chen po yi :
mnga' thang rgyas par bya ba'i phyir :
rten 'dzug gzhan du ma yin te :
kun la rgyal chen rten btsugs na :
'khu ldog shin tu ldang bar 'ong :
de bas sgrub pa'i gtor ma la :
brten na longs spyod nges par 'phel :
sa ma ya :
khyad par rnal 'byor zab mo la :
goms pa brtan pa'i gang zag gis :
shin tu yang gsang mchog gi rten :
rdo rje'i lus la bca' ba ni :
rang nyid gsang ba'i bdag po'i sku :
dwangs gsal 'ja' tshon lta bur bsgom :
lus dbus drang por d+hU ti'i rtsa :
shel dkar ka ba btsugs pa ltar :
yar sna spyi bor kha zum zhing :
mar sna lte 'og sor bzhir zug :
rnyogs med 'od kyi rang bzhin de'i :
g.yas su ro ma rdul dang ni :
g.yon du rkyang ma khu bas gang :
drod dang bde ba'i rang bzhin can :
yar sne smin mtshams nas gug ste :
sna bug g.yas g.yon gnyis su zug :
mar sne lte 'og dbu mar chud :
spyi mgrin snying lte'i thad rnams su :
rtsa gsum sbubs stong gcig gyur pa :
so gnyis bcu drug brgyad dang ni :
drug cu rtsa bzhi'i 'dab ma rnams :
gdugs kyi rtsibs ma lta bur bsam :
de nas spyi bo'i rtsa 'khor dbus :
gsang ba'i bdag po gos sngon can :
cod pan bzhugs pa'i rnam thos sras :
gser mdog brjid dang ldan pa las :
nor lha bye ba'i sprin phung 'phro :
mgrin par gnod sbyin mdung dmar can :
dbang mdzad dregs pa'i tshogs kyis bskor :
snying gar drag byed gtum po la :
pho nya las mdzad skar ltar 'khrugs :
lte bar lha mo dpal 'bar mar :
rta bdag klu chen ljongs kyi bdag :
sde dpon bsam mi khyab pas bskor :
kun kyang rnam pa gsal ba la :
ngo bo rang sems blo 'das dang :
dbyer med lta ba'i gding bskyed nas :
rlung ro bsal zhing bum can bzung :
7
gtum mo'i me sbar bde drod kyis :
lha mo mchog tu rjes chags g.yos :
de yi chags pa'i mdangs 'od kyis :
'khor lo bzhi yi lha tshogs bskul :
kun kyang bde stong ros myos te :
gang 'dod phrin las 'bad med bsgrubs :
7
mthar ni spyi bo'i lha tshogs rnams :
bai yig thig le'i rnam par zhu :
spyi bo'i rtsa 'khor dbus su thim :
bdag gi lus la dbyer med par :
byang chub bar du mi 'bral bsam :
7
de bzhin mgrin pa'i lha tshogs rnams :
hrIHdmar thig le'i rnam pas thim :
bdag gi ngag dang dbyer med bsam :
7
snying ga'i lha tshogs thams cad kun :
b+h+yoHyig thig le'i rnam pas thim :
bdag gi yid dang dbyer med bsam :
7
lte ba'i lha tshogs lte 'og gi :
gtum mo'i me dang dbyer med 'dres :
sa gsum dregs pa bye ba kun :
bdag gi dbang du 'dus par bsam :
7
'jam rlung bzung zhing dbyings rig bsre :
rang bzhin gnyug ma'i don mthong zhing :
de la ma yengs gding rnyed na :
'jig rten 'jig rten 'das pa yi :
chos skyong thams cad bran bzhin du :
'bral med mchog gi bla rdo ste :
zhib tu yang zab gsang ba'i don :
sngon chad gzhan du ma bstan pa :
dbang rnon rnams kyi spyod yul te :
gzhan du nam yang ma yin no :
7
'di lta bu yi gdams pa ni :
gang zhig dran pa tsam gyis kyang :
zhi rgyas dbang drag mchog gi las :
yid la bsam pa bzhin du 'grub :
de phyir snying po'i snying po ste :
srog gi gdams pa mthar thug go :
sa ma ya :
rgya rgya :[  \u0f01\u0f83]:
rgyal chen rnam sras sgrub thabs yid bzhin nor bu las :
bsnyen sgrub dzapa? kyi dmigs byang bzhugs so :[ \u0f88\u0f88\u0f88 ]gsang bdag gos sngon can la 'dud :
gnod sbyin rgyal po sgrub pa ni :
sa brgyad non pa'i lha yin kyang :
mchod cing bstod pas 'grub pa'i phyir :
mchod gtor rten rnams 'byor tshad bsham :
rang nyid gsang ba'i bdag por bsgom :
bgegs bskrad mtshams srung gnas khang dang :
yo byad khrus dang spos kyis sbyang :
bskyed rim phrin las bzhin du bsgom :
dngos gzhi dang por gong gnon ni :
rang dang mdun gyi gsang bdag gi :
thugs kar nyi steng hU~M gi mthar :
sngags kyi phreng bas bskor ba las :
'od 'phros 'phags mchod byin rlabs bsdus :
'gro ba'i las sgrib kun sbyangs shing :
tshur 'dus 'od zer dkar dmar mthing :
rgyal chen 'khor dang bcas la phog :
sngon gyi thugs dam dran par bgyis :
stobs rtsal nus pa skyed pa dang :
gang 'dod phrin las sgrub par bsam :
gsang ba'i bdag po'i snying po bzla :   'bum bzhi /mchan /
gong non bsnyen pa'i man ngag go :
sa ma ya :
sgrub par dang po phyi sgrub ni :
rang gi thugs ka'i 'od zer gyis :
rgyal chen ser po'i thugs rgyud bskul :
de yi thugs kar zla steng gi :
bai la sngags kyi phreng bas bskor :
bzlas pas thugs rgyud bskul ba yis :
longs spyod bdag la bstsal bar bsam :
snying po 'bum phrag 'grub par bzla :
nang sgrub rang gi thugs ka nas :
'od zer dmar po lcags kyu ltar :
'phros te mgon po dmar po yi :
thugs kar nyi steng bai dmar las :
sngags kyis bskor la phog nas su :
de las 'od zer dmar po'i tshogs :
rno la 'dril ba lcags kyu'i dbyibs :
stong gsum gang bar rab spros pas :
khams gsum dbang du sdud par bsam :
bzlas pa 'bum phrag 'grub par bya :
gsang sgrub rang nyid gsang bdag gi :
thugs nas 'od zer mthing ga 'phros :
rgyal chen drag po'i thugs ka ru :
nyi steng bai yig sngon po la :
phog ste de las 'od 'phros pas :
bdud mo bzhi yi srog yig bskul :
kun gyi thugs nas 'od zer ni :
tsha zhing rtsub 'bar mtshon cha'i dbyibs :
nam mkha' gang bar spros nas su :
gdug pa'i dgra bgegs dmigs yul rnams :
rtswa la thog mda' phog pa ltar :
rdul phran bzhin du brlags par bsam :
snying po 'bum phrag gcig bzlas pas :
rtags ni nges par 'byung bar 'gyur :
de yang gong non bsnyen pa'i skabs :
mi chen rgyal po chas gos rnams :
bzang pos brgyan pa rang nyid la :
gus shing 'bangs su byas pa rmi :
dngos nyams rgyal chen dngos su mthong :
phyi sgrub rtags su shes par bya :
longs spyod zas gos 'bad med 'du :
yang na nyams dang rmi lam du :
mtho ris rgyal srid thob pa sogs :
nang gi sgrub pa'i ltas su shes :
pha rol dmag dpung bzlogs pa dang :
gzhan phyogs rang gi 'bangs su 'du :
dgra bgegs gdug can bsad pa sogs :
dngos nyams rmi lam rnams su 'byung :
drag po gsang sgrub rtags su shes :
sgrub rdzas mdzod kyi phugs su sba :
rtag tu mchod gtor rgyun mi gcad :
de ltar 'bad pas gang 'dod 'grub :
sa ma ya :
rgya rgya :[  \u0f01\u0f83]:
rgyal chen rnam sras sgrub thabs yid bzhin nor bu las :
las sbyor phrin las myur 'grub bzhugs so :[ \u0f88\u0f88\u0f88\u0f88 ]gsang bdag gos sngon can la 'dud :
sangs rgyas bstan pa'i don ched du :
pad+ma 'byung gnas bdag nyid kyis :
las bzhi'i phrin las mang bstan cing :
de las kha tshang don 'dril ba :
bar chad thams cad sel ba dang :
dngos grub rgya mtsho sgrub pa yi :
thugs sgrub zab mo rnam gnyis kyi :
las kyi cha rkyen du mar sbyar :
khyad par zhi ba'i phrin las ni :
bod la phan pa'i chos bcur bsdus :
da ni chos dang srid kyi ni :
mnga' thang longs spyod rgyas pa'i phyir :
tshe bsod dpal 'byor snyan grags te :
'byor drug gong du spel ba dang :
khams gsum skye 'gro thams cad kyis :
bdag nyid pha ma slob dpon dang :
rje dpon tshul du mos pa bzhis :
rang dbang med par 'du ba dang :
dgra bgegs gdug pa'i dpung rnams la :
drag shul gsod pa'i cho ga dang :
'khor ba ru zlog mdos chen gyis :
bsgral zhing tshar gcad bya ba'i phyir :
rgyas dang dbang dang drag po yi :
las kyi sbyor ba rnam pa gsum :
shin tu zab cing 'dril bar bstan :
sa ma ya :
de la dang po 'byor drug rgyas pa'i phyir :
rgyal chen rnam sras 'khor dang bcas pa yi :
rten mchod spyan gzigs brjid chags legs par dgram :
phrin las btang zhing bzlas pas thugs rgyud bskul :
de nas phywa g.yang 'gugs pa'i rim pa ni :
mdun bskyed lha tshogs 'khor bcas thams cad kyi :
sku las rang 'dra'i pho nya phyogs bcur 'phros :
stong gsum rab 'byams 'jig rten kun khengs nas :
snod bcud phywa g.yang longs spyod thams cad kun :
dbang med bsdus te zas gos nor la sogs :
longs spyod dbyar gyi char sprin 'babs par bsam :
dri zhim spos btul rol mo sna tshogs 'khrol :
dar dkar g.yab cing snyan pa'i dbyangs dang bcas :
bai :
ye shes dbyings las nor bdag skur bzhengs pa :
gnod sbyin bye ba'i sde dpon chen po ni :
rgyal chen rnam mang thos sras ngal gsos po :
khams gsum chags pas dbang sdud mdung dmar can :
dgra bgegs gdug pa tshar gcod drag po'i sku :
btsun mo sras dang blon 'khor bcas pa rnams :
deng 'dir lcang lo can gyi pho brang dang :
dbyer med ye shes rang snang las grub pa :
ngo mtshar bkra shis dge ba'i gnas 'di ru :
rtsa gsum lha tshogs mkha' la sprin ltar 'thibs :
rgyal chen 'khor bcas pho brang brjid re chags :
lha klu gnod sbyin bye ba bran bzhin 'du :
'dod dgu'i 'byor pa rgya mtsho'i tshogs dang bcas :
'khor 'das phywa g.yang longs spyod deng 'gugs na :
phrin las ma g.yel thugs dam dus la bab :
sprul pa'i pho nya phyogs bcu kun tu spros :
'jig rten khams kyi phywa g.yang dwangs bcud rnams :
da lta nyid du gnas 'dir 'dus pa dang :
longs spyod char bzhin 'beb pa'i phrin las mdzod :
rnal 'byor bdag cag dpon slob 'khor bcas rnams :
tshe dang bsod nams mtsho ltar rgyas pa dang :
dpal dang 'byor pa dbyar gyi sprin bzhin gtibs :
snyan grags stong khams khyab pa'i phrin las mdzod :
mchog dang thun mong dngos grub yid bzhin 'grub :
khams gsum dbang 'dus srid gsum zil gyis gnon :
phyogs las rnam rgyal 'dod rgu'i dge mtshan gyi :
bkra shis kun tu khyab pa'i phrin las mdzod :
ces dang gzhan yang phywa 'phrin ci rigs bya :
srid zhi'i phywa g.yang dwangs bcud rdzas la bstim :
dngos grub kun gyi 'byor pa kun 'dus pas :
pho brang lcang lo can dang dbyer med bsam :
rten rdzas rnams la brtan bzhugs rab tu gnas :
bkra shis tshigs su bcad pa rgya cher brjod :
longs spyod rnam thos sras dang mnyam pa yis :
rang dang gzhan gyi don gnyis phun tshogs bsam :
de ltar 'bad pas 'byor drug rab tu rgyas :
bar chad kun zhi bkra shis dge legs 'byung :
sa ma ya :
de nas khams gsum dbang du bsdu ba'i phyir :
mdung dmar can gyi sku las pho nya'i tshogs :
lcags kyu zhags pa 'dzin pa grangs med 'phros :
gang la dmigs pa'i snying nas lcags kyus bzung :
zhags pas bsdams shing gnas 'dir 'khrid nas kyang :
bka' nyan bran dang 'bangs su byed par bsgom :
rtsa sngags drag bzlas yang yang dmigs pa rnams :
gsal btab skabs su dbang gi bshos bu dang :
ma nyams dza gad sin+d+hur sbyar bas mchod :
lha yi gding bskyed thugs dam 'di ltar bskul :
hrI:
khams gsum dbang sdud sa brgyad sems dpa' che :
srid gsum 'gugs pa'i lcags kyu mdung dmar can :
rnal 'byor bdag gi bsam pa sgrub pa'i phyir :
thugs dam bskul lo mthu rtsal myur du phyungs :
'dod yon ro brgya ldan pa'i gtor ma dang :
dza gad dpa' bo'i ngar chu dwangs ma'i bcud :
mkha' 'gro dbang sdud dbang gi dam rdzas bcas :
dgyes par bzhes la chags pa'i gzi mdangs skyed :
gang la dmigs pa de dag dbang mdzad phyir :
khams gsum 'gugs pa'i lcags kyus snying nas zungs :
srid gsum 'gugs pa'i zhags pas mgul nas chings :
'od dmar rlung gi 'khor lo'i rta la skyon :
glog ltar myur ba'i rtsal gyis 'dir khug cig :
chags pa'i yid sgul gdung ba'i bsam pa skyed :
mos pa rnam bzhis blo sna dbang med sgyur :
bka' bzhin btags shing bran bzhin bgyid pa dang :
phyi bzhin 'brang zhing mi 'bral 'grogs par mdzod :
ma g.yel ma g.yel gnod sbyin dbang gi lha :
dregs byed mkha' 'gro bye ba'i tshogs dang bcas :
thugs dam dus la bab bo sa ma ya :
de ltar nyin mtshan dus drug bskul byas na :
gang 'dod dbang du 'du zhing legs tshogs 'phel :
sa ma ya :
dgra bgegs gdug pa rtsad nas gcod pa'i phyir :
drag po'i las kyi sbyor ba brtsam pa ni :
phung shul sa la brub khung gru gsum pa :
de nang gang la dmigs pa'i gzugs kyis khengs :
nr-i tri ming byang bla dwags sham bu ru :
e hur thums dza :
zhes bris zag rdzas byugs la e sgrom gzhug :
bden stobs brjod cing dgug gzhug yang yang bya :
gnod sbyin drag po'i thugs ka'i bai yig las :
tsha zhing rtsub pa'i 'od dmar rab 'phro ba'i :
dzaHbzhi 'phros nas bdud mo rnam bzhi yi :
thugs srog la thim thugs dam rgyud bskul nas :
khro zhing rngams 'khrugs zhe sdang me ltar 'bar :
rngams pa'i nyams bskyed 'jigs pa'i gad mo bsgrags :
gtum pa'i rtsal phyungs thugs srog b+h+yoHsmug las :
bdud mo'i sprul pa bsam gyis mi khyab pa :
lcags kyu zhags pa lcags sgrog dril 'dzin tshogs :
nam mkha' gang bar spros te dmigs bya yi :
bla srog rnam shes dngos su bkug nas kyang :
ling+ga de la gnyis med thim par bsam :
drag po'i sngags ni bar med thog ltar bzla :
skabs su gsur chen spos btul rak+ta 'phyar :
zhing gi g.yab 'dor rkang gling bshugs par bcas :
khro 'khrug rngams pa'i sems kyis drag tu bskul :
b+h+yo :
gtum drag me rlung 'khrugs pa'i klong dkyil nas :
srog bdag gnod sbyin dmag dpon dbyings nas bzhengs :
zhe sdang 'o mtsho 'khrugs pa'i klong dkyil nas :
bdud mo mgo dgu drag mo dbyings nas bzhengs :
nga rgyal mar mtsho 'khrugs pa'i klong dkyil nas :
bdud mo lag brgya drag mo dbyings nas bzhengs :
'dod chags khrag mtsho 'khrugs pa'i klong dkyil nas :
bdud mo phung khrol drag mo dbyings nas bzhengs :
phrag dog dung mtsho 'khrugs pa'i klong dkyil nas :
bdud mo gsod byed drag mo dbyings nas bzhengs :
gzhan yang 'khor gyi rgyal chen sde bzhi dang :
ma mo'i rgyal mo chen mo rnam pa bzhi :
dri za grul bum klu dang gnod sbyin gyi :
dmag tshogs 'bum phrag mang po las la bskul :
rnal 'byor bdag la do bsdo phod btsugs pa'i :
bsam ngan sbyor ba rtsub pa'i dam nyams dang :
rgyal ba'i bstan pa rin chen mchog 'di nyid :
bshigs pa'i sdang ba'i dgra dang gnod pa'i bgegs :
gang la dmigs pa'i bdun rgyud dpung bcas kyi :
srog dbugs rnam shes kha rje dbang thang kun :
stong gsum 'jig rten su yi skyabs 'og tu :
yod kyang da lta myur du 'dir khug cig :
kha ru lag chug khong pa'i snying phyungs la :
snying khrag thang la phos shig dam can rnams :
rgyal ba'i bstan la nyams pa'i dgra byung na :
de nyid gsod par rgyal bas bka' bsgos bzhin :
yab gcig gnod sbyin dmag dpung las la ya :
khams gsum phung byed bdud mo'i dus la babs :
rgyal chen sde bzhi'i dpung tshogs dgra la chos :
ma mo sde bzhi'i jag pa phyogs bcur rgyugs :
gnod sbyin dmag tshogs mang po dgra la b+h+yo :
dam nyams dgra bgegs sdig can dmigs pa'i yul :
yid la brnag pa'i bstan pa'i ru dra de :
da lta nyid du bsgral ba'i phrin las mdzod :
drag rtsal mthu ldan gnod sbyin khyed rnams kyis :
ri rab brlag cing rgya mtsho chen po skem :
nyi zla dag kyang tshogs por 'phen nus na :
zas skal gtad pa'i dam nyams dgra bgegs la :
nam zhig skye 'chi gnyis la khungs ma g.yar :
las dang rgyu 'bras gnyis la snyad ma 'dogs :
nam mkha' stong pa 'di la tshad ma 'dzug :
tshe 'dir phyi ma'i dus la ma bzhag par :
rtswa sbur phung po bskal mes bsregs pa dang :
mar me 'thor rlung drag pos bcom pa ltar :
da lta skad cig yud tsam 'di nyid la :
ming tsam med par bsgral ba'i phrin las mdzod :
ma mo'i rgyal mo re tI mched bzhi yis :
snang srid ma mo'i dmag tshogs myur du sdus :
rtsis kyi ma mo gsum po las la 'gyed :
gnam gyi ye d+har ma mos thog phob cig :
sa yi phung byed nag mos rten phur phud :
bar gyi glog ma srin gyis dgra srog gcod :
thugs dam dus la bab bo sa ma ya :
zhes bskul bshugs pa'i sgra thos dri snom dang :
rlung 'tshubs drag rngams tshag sgra byung ba na :
dgra bgegs khug pa'i rtags yin las sbyor ni :
gnod sbyin 'khor bcas zhe sdang cher 'khrugs nas :
mtshon cha'i char 'beb thog gi bu yug 'tshubs :
ma mo rnams kyis nad rkyal kha phye zhing :
khrag gi thun rdzas myos byed char ltar phab :
dgra bgegs rnam shes mar me lta bu la :
rlung 'tshubs drag pos bcom zhing bsad ltar bsam :
ling ga mer bsreg thal ba klu la gtad :
drag por bskul zhing gtor ma zor du 'phang :
yang na skong mdos gsod pa'i mdos su sgyur :
yang na g.yul zlog pa yi las la sbyar :
de la mdos gzhi skong ba'i mdos ltar la :
lha grangs mnyam pa'i dmar gyi gtor ma dang :
khrag gi kong bu spel te dug gis bran :
yungs dkar gang bu mtshe nyungs rtsang gis gtams :
gnod sbyin rgyal po'i dmag gi sde chen po :
go cha sra bgos rno ba'i mtshon cha 'phyar :
dkar ser dmar mthing ru dar mkha' dbyings khengs :
ku bswo cha sgras snod bcud 'gul zhing ldeg :
grangs med nyi zer rdul ltar 'khrigs par bsam :
thugs dam rgyud bskul dgra bgegs dgug cing bstim :
khug rtags byung na gsad pa'i las brtsam ste :
ling ga mtshon chas gtubs la sha khrag rnams :
gnod sbyin dmag tshogs rnams kyi dmag ltor phul :
bskul dang dmod mos mdos ni dgra phyogs 'phang :
de yi phyi bzhin gnod sbyin bye ba'i dmag :
ser char drag po bzhin du dgra phyogs babs :
dgra bo'i mi bsad rta sgyel mkhar khang bshigs :
pho rgyud rtsad bcad mo rgyud mngal nas skem :
chung rgyud glo bur dar ma gri 'thabs 'khrugs :
bgegs dpung sde zhig mthu nyams rtsal phrogs nas :
thams cad thar med las kyi btson khang bcug :
bskal pa'i bar du ldang ba med par bsam :
de yis dgra bgegs bsad rtags nges par 'ong :
bar chad bgegs zhi rang gzhan don 'grub gyur :
sa ma ya :
de ltar rgyal chen rigs gsum po'i :
thun mong las kyi sbyor ba 'di :
ma bu zung du bsdebs byas nas :
gang la brtsam par bya ba ni :
bstan 'gro'i don chen ma gtogs pa :
rang don phugs su bcug pa yis :
spyad na srung mas bka' chad 'beb :
khyad par dbang dang drag po'i las :
snying gi zungs khrag bzhin du btsa':
gzhan phan bsam pas mtshams sbyar nas :
gsang zhing spyad pas dngos grub thob :
sa ma ya :
rgya rgya :
sprul pa'i gter chen 'gro 'dul mchog gyur bde chen gling pas go stod 'od 'bar brag nas spyan drangs pa'i bdud rtsi lnga shog las sa pho rta yi lo rgyal zla ba'i nyer dgu la /
dpal sde dge lhun grub steng gi byang phyogs lcang lo can 'chi med rdo rje bkod pa'i pho brang chen por gtan la phab rim bzhin du mtsho skyes bla ma dgyes pa'i 'bangs mkhyen brtse'i dbang pos bris pa bstan pa rin po che der 'dzin sbyin pa'i bdag po dang bcas pa mi mthun bdud kyi g.yul las rnam par rgyal bar gyur cig
/sarba di[<!TCC Tibetan character 4,200 undefined in unicode!>]b+h+ya bi dza yan+tu ///
/
