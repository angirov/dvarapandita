\u0f01\u0f83:
dgongs gter las lo tog la phan pa'i rta mgrin gyi las tshogs btsa' 'ded mtshon cha'i 'khor lo zhes bya ba bzhugs so :
rtsa ba gsum gyi lha la phyag 'tshal lo :
btsa' gto la :
gong du bla ma yi dam chos skyong gi gtor ma :
mchod rdzas mthong brgyud ltar bsham :
dpal mgon bdun cu la dkar gtor :
dregs pa'i sde dpon dang sde brgyad la dmar gtor sha khrag gis brgyan pa :
yul lhar dkar gtor de dag la 'bru sna rin chen dar snas brgyan :
mdos dngos ri rab bang rim bzhi'i steng ma mo nag mo 'jigs pa'i gzugs zor ba dang nad rkyal thogs pa :
mi lpags kyi g.yang gzhi re lde'i sham bu mgo phreng gis brgyan pa :
zhabs btsan 'khyil :
phyogs bzhir dri za :
grul bum :
lto 'phye :
lus ngan te mi gzugs dkar ser dmar ljang :
mtshams bzhir bdud :
btsan :
rgyal po :
'gong po'i gzugs :
bang rim la gtor ma nag po brgyad :
dmar po brgyad :
zlum po dkar po brgyad :
mar me bzhi :
glud gzugs brgyad :
changs bu :
sha khrag :
'bru snas bkang :
nam mkha' dbus su che ba dang phyogs bzhir rang mdog 'dzug :
mar me lnga :
shel tshigs glud rdzas ci 'byor bzhag :
shing ris la yul mkhar zhing gi bkod pa yod pa nyi shu :
mda' 'phang bkod :
mi phyugs lo glud 'bru sna yos bkra shing ris nam rgyang gis brgyan pa rnams bsham :
yi dam gyi phrin las sngon du btang byin rlabs tshul ldan byas la :
hU~M ma b+h+yo :
gdod nas rnam dag chos kyi dbyings :
spros pa'i mtshan mas ma gos pa :
shes rab pha rol phyin ma yi :
rang gzugs bcom ldan 'das ma ni :
'dod pa'i khams dang gzugs kyi khams :
gzugs med khams kyi 'jig rten na :
dbang sgyur ye shes lha mo ni :
mtshan du dud pa'i sol ba mo :
thugs las sprul pa'i khol mo ni :
re ma ti dang re ma tri :
re ma dza dang re ma dzu :
'byung ba bzhi yi bdag mo yin :
yang sprul dus bzhi'i rgyal mo dang :
nying sprul dmag gi rgyal mo bzhi :
'jig rten khams kyi ma mo dang :
srin mo sha za nam gru ma :
nad dang yams kyi bdag mo'i tshogs :
dri za gshin rje klu gnod sbyin :
bdud btsan rgyal po 'gong po dang :
lha srin sde brgyad ma lus dang :
lan chags glud kyis mchod 'os pa :
de ring mdos la spyan 'dren na :
rgyal ba shAkya'i dbang po dang :
pad+ma 'byung gnas bka' yin pas :
ma thogs myur du yas la byon :
kye :
rtsod ldan dus kyi snyigs ma la :
gsang sngags rab tu dar gyur kyang :
'chol bar spyod cing ma smin pas :
dam tshig nyams pa'i rgyu dang ni :
rkyen ni ma mo mkha' 'gro 'khrugs :
kha rlangs nad sprin sngo dmar ni :
bar snang khams su chags pa las :
tsha grang nad kyi na bun 'thibs :
rkang gnyis rkang bzhi kun la 'tshe :
zhing la btsa' sad ser ba gtong :
nad kyang ma mo 'khrugs pa'i 'phrul :
gdon yang ma mo'i cho 'phrul yin :
sa g.yo ri nyil chu than dang :
ri khyim me yis gnod pa dang :
thog dang rlung gi 'jigs pa 'byung :
de dag ma mo 'khrugs pa'i 'phrul :
brda than mtshon 'khrug dbul phongs kyang :
ma mo mkha' 'gro'i cho 'phrul yin :
de phyir ma mo'i thugs dam bskang :
gnod byed yas dang glud kyis brngan :
phyi ni lcags ri nag po'i nang :
gling bzhi gling phran tshom bu bkod :
gser gyi ri bdun rol mtsho gling :
de dbus ri rgyal lhun po ni :
in+d+ra nI la pad rAg dang :
chu shel karke ta margad :
rin chen lnga las grub pa'i steng :
rang gzugs nam mkha' dar tshon dang :
dpal gyi gtor ma chen po la :
sha sna'i ba dan brgyan pa dang :
gser dngul rin chen phye ma dang :
sku glud 'dod yon rgyan dang ldan :
lo glud 'bru sna sna tshogs dang :
rkang bzhi gzugs 'gros bgrang yas pa :
shing ris yul mkhar zhing gi tshul :
pho tang mo tang mda' 'phang bkra :
shel tshigs zas sna dngos 'byor dang :
yid las byung ba'i mkho dgu'i rdzas :
dpal ldan re ma ti 'khor bcas :
mchod do 'bul lo thugs dam bskang :
dri za gshin rje chu bdag dang :
gnod sbyin 'khor dang bcas pa la :
rang rang gzugs dang gtor ma dang :
nam mkha' rgyang bu shing ris dang :
mda' 'phang 'bru sna rin po che :
dar zab ngar mi changs bu 'bul :
lo nad btsa' yi gnod pa sol :
bdud btsan rgyal po 'gong po ste :
rang rang 'khor dang bcas rnams la :
rang gzugs glud gtor nam mkha' dang :
srid pa spyi ris mda' 'phang dang :
rgyang bu 'bru sna rin chen bdun :
ngar mi changs bu dar tshon bsngo :
lo yi btsa' dang nad sol cig :
gzhan yang lan chags bdag po dang :
bgegs rigs glo bur ye 'drog bdag :
'khor dang bcas pa thams cad la :
glud gzugs changs bu glud gtor 'bul :
lo la btsa' yi gnod pa spongs :
dpal ldan re ma ti 'khor bcas :
bdud rtsi gser skyems 'di bzhes la :
mi phyugs lo thog 'bru rnams kyi :
nad yams btsa' sad gnod pa sgyur :
snod gtsang du dmar gtor /
sbar bcang /
zan chang /
sha dum /
'bru nas khrag gis sbags pa ji ltar bya ba'i grangs bsham /
oM AHhU~M gis byin gyis brlabs /
kha 'bar ma'i sngags kyi brgya /
lnga bcu /
nyer gcig
/bdun sogs ji ltar 'os pas 'bul /
de bzhin /
glud /
changs bu /
'bru sna /
sha khrag rnams kyang kha 'bar ma'i sngags kyis bsngos nas /
b+h+yo :
las kyi mkha' 'gro re ma ti :
'jig rten khams la dbang yang sgyur :
nad yams btsa' sad ser ba'i bdag :
sku mdog cha lugs ya ma zung :
nam mkha' mthing gi bla re spras :
rlung nag 'tshubs ma'i gur khang nang :
'jigs pa'i ma mo char sprin mdog :
spyan gsum dmar po khrag ltar g.yo :
khro gnyer shangs nas dud sprin gtibs :
kha gdangs mche gtsigs mi ro za :
ral dmar lan bu g.yon du 'khyil :
skra mtshams thod skam lnga yis brgyan :
gser dang ro nye'i rna cha g.yo :
phyag g.yas gser gyi zor ba dang :
g.yon pas nad kyi rkyal pa thogs :
mi lpags g.yang gzhi stod du gyon :
re lde ser po'i sham thabs can :
mi mgo rlon pa'i phreng bas brgyan :
sbrul gyi ska rags yan lag spras :
zhabs gnyis btsan stabs 'khyil ba'i stabs :
ri rab zom la stegs bcas te :
steng gi lha khams dbang sgyur tshe :
u ma'i sras mo dung skyong ma :
'og gi klu khams mnga' sgyur tshe :
tsu ti'i bu mo nor 'dzin ma :
bar snang khams su rgyu ba'i tshe :
nad kyi bdag mo glog ma sprin :
'jig rten khams na dbang mo che :
'khor bcas yas dang glud bzhes la :
lo nad btsa' sad ser ba zlogs :
dri za 'chi bdag lto 'phye dang :
gnod sbyin rang rang yas glud longs :
lo nad rnam pa sna tshogs dang :
btsa' yi gnod pa zlog cing sgyur :
btsan bdud rgyal po 'gong po'i tshogs :
lan chags bgegs rigs thams cad kyang :
so so'i lo glud gtor ma longs :
btsa' yi gnod pa zlog cing sgyur :
btsa' dmar me ltar 'bar ba dang :
btsa' nag mun ltar gtibs pa dang :
btsa' skya bal ltar g.yeng ba dang :
btsa' khra rlung ltar 'tshubs pa sgyur :
ma mo nag mo dbang mo che :
'khor bcas mthu dang rtsal phyungs la :
gdon dang 'gong po'i gnod pa zlogs :
lha 'dre'i za kha dgra la zlogs :
btsa' dang lo nad gzhan la sgyur :
de nas dkar gtor de bran la :
oM AHhU~M lan gsum :
lha chen brgyad dang klu chen brgyad :
gza' brgyad rgyu skar nyer brgyad dang :
'jigs byed dgu dang phyogs skyong bcu :
rgyal chen bzhi ste dkar phyogs skyong :
dpal mgon bdun cu gtor ma bzhes :
gtor ma sha khrag gis brgyan pa bran :
lha dang gshin rje ma mo dang :
bdud btsan rgyal po gnod sbyin klu :
'khor dang bcas pa thams cad la :
sha khrag brgyan pa'i gtor ma 'bul :
dkar gtor bran la :
mgur lha brtan ma bod khams skyong :
yul lha gzhi bdag 'khor bcas la :
dkar gsum brgyan pa'i gtor ma dang :
bdud rtsi gser skyems dam pa 'bul :
gtor ma gsum btegs :
dam can mthu chen khyed rnams kyis :
mchod sbyin dam pa 'di bzhes la :
mi nad phyugs nad zhi ba dang :
btsa' sad lo yi 'tshe ba sol :
'bru dang rkang bzhi 'phel ba dang :
skye 'gro bde skyid ldan par mdzod :
sangs rgyas bstan pa dar ba dang :
dge dang bkra shis bde legs mdzod :
ces gtsang sar 'bul :
de nas btsa' gto'i glud spags :
de rgyab mdos zhal bsgyur te :
hU~M:
gnam sa bar snang rgyu ba yi :
bdud btsan rgyal po 'gong po dang :
btsa' bdag zhing 'dre lo sri rnams :
lo glud gtsang ma 'di khyer la :
phyin chad yul 'dir ma 'dug song :
bka' dang dam las 'das pa na :
bdag nyid dbang chen rta mchog dpal :
snying rje drag por khros pa yi :
sprul pa'i khro bo khro mo ni :
mtshon cha sna tshogs thogs pa yis :
rab tu brlag cing 'joms par byed :
bskal pa'i me yis gzhob tu bsreg :
drag sngags thun gyi ser bas bcom :
rdul phran bzhin du med par byed :
ces glud khyer la skyes bu go mtshon can gyis ded :
de nas ma mo'i mdos khyer te :
snang srid 'jig rten khams 'di na :
mthu dang rdzu 'phrul dbang che ba'i :
lha mo nag mo 'khor bcas kyis :
nad kha chod la yams kha sgyur :
lo nad btsa' sad zlog tu gsol :
bdud btsan rgyal 'gong gnod pa sol :
sde brgyad 'khrugs pa'i cho 'phrul sgyur :
ma mo 'khrugs pa'i kha rlangs sgyur :
nad rigs rnam pa sna tshogs zlogs :
shar phyogs dri za'i gdon tshogs zlogs :
lho phyogs gshin rje'i gdon rnams zlogs :
nub phyogs chu bdag gdon rnams zlogs :
byang phyogs lus ngan gdon rnams\u0f8e
dus kyi mtshon 'khrug ngan pa\u0f8e
yul phyogs 'di yi chag che\u0f8e
rnal 'byor bar chad gnod pa\u0f8e
ye shes lha mo'i bka' chad\u0f8e
'jig rten mkha' 'gro'i gnod pa\u0f8e
las kyi ma mo'i bar chad\u0f8e
zlog cig lha mo nag mos zlogs :
sgyur ro mdos zor gtor mas sgyur :
rnam dag chos dbyings yum gyi mkha':
byang shar mu le mthing gi mtsho :
yongs 'du'i nags dang dga' ba'i tshal :
ye shes lha mo de ru gshegs :
'jig rten ma mo'i tshogs rnams ni :
dur khrod brgyad dang nyer bzhi'i yul :
yul chen so gnyis la sogs kyi :
rang rang gnas su myur du gshegs :
zhes mdos bskyal :
de nas srung 'khor bsgom :
de ltar btsa' gto sngar nas phyogs 'dir khungs thub ma mchis shing /
de phyir gzhan la phan sems dang /
rtogs ldan lha mgon /
mgon po tshe ring /
a bkra /
'gor phu'i sngags pa tshe ring 'phel /
sgom thog pi tshi sogs 'ga' yis bskul ltar rdo rje drag pos dgongs pa'i gter las yi ger bris pa dge 'o ///
/
