@#//
bla ma rig 'dzin srog sgrub las /
dam sri mnan pa'i gdams pa bzhugs so //
na mo badzra pA Ni ye /
sgrub pa la bar du gcod pa'i gdon bgegs ma mnan na mi nor zas gsum la gnod pa yin pas bar chad mang zhing rtags rnams log par ston pa de yang mtshams la ma 'jug gong du gnon pa gces so //
bgegs ma mnan na sgrub pa'i rigs ci sgrub kyang bar chod byed /
de yang bsnyab pa lag ring ban+der sprul nas sgrub pa la bar du gcod /
yam shud dmar po khyir sprul nas nor la bar du gcod /
the'u rang stong sdes byis pa dang dmag sogs zang zing sprul nas g.yog 'khor dang nor bdag la bar du gcod do //
bsen mo spun dgus bud med ngan par sprul nas chung ma dang bu mo sogs la bar du gcod do //
'gong po spun dgus dge bshes dang sngags bon ban d+her sprul nas rang gi 'khor 'bangs rnams dkrugs par byed /
bsam don rnams log par ston zhing bar chad byed pas sngon la mnan pa ma byas par sgrub pa byas na mthar mi 'khyol /
bsam pa'i don mi 'grub /
tshe thung nad mang /
nor nyung /
nang 'thab mang /
sris mi sme /
bud med dang 'khor g.yog la nad mang /
mi bsrun pa la sogs pa phung gtor phung brlag gi bkra mi shis pa rnams 'ong bas /
sngon la bar chad byed pa'i bgegs rnams gnon pa 'di rnams shin tu gal che /
de bas mnan pa byas nas sgrub pa ci bsgrub kyang sgrub pa po bu nor mthar rgyas shing bsam pa'i don thams cad 'grub cing bkra shis par 'gyur ro //
'di'i bya thabs bgegs kyi ling ga bri ba ni /
nyi shu dgu'i dgong mo nyi ma dmar thag rtse re ba la 'dre tshugs kyi sa dang /
dug chu khrag sna rnams bsres pa'i snag tshas shog bu che ba gcig la /
ling ga che ba gcig byas la /
de'i dbus mi mgo de'i steng du bya mgo mi mgo'i g.yas su rta mgo
/g.yon du sprel mgo can /
rkang lag lcags sgrog gis bsdam pa /
yan lag bzhi la dzaHhU~M baM hoH
snying gar tri /
lte bar bsnyab pa lag ring tri dzaHnanaH
yam shud dmar po tri dzaHnanaH
the'u rang stong sde tri dzaHnanaH
bsen mo spun dgu tri dzaHnanaH
'gong po spun dgu tri dzaHnanaH
bdag la gnod byed tri dzaHnanaH
mA ra ya rbad nanaH
de'i spyi bo nas sngags mgo phyir bstan la bskor te /
de'i phyi rdo rje'i zhags pas bskor /
mgo bzhi la /
hU~M satwaM b+ha ya nanaH
zhes pa re bri /
sngags 'dis mtha' ma bskor /
oM log tri pa la nan /
sa ga pa sha nan /
nA ga du du nan /
ma maM ma maM/
tsi tsa ra tsi tsa ra /
baM ru lu baM ru lu /
rbad tra ko sha ya /
rbad tra ko sha ya /
ho ra ho ra nan /
gnod byed tsi du sod /
lus shigs /
lhur gtubs /
ha la pa ti nan /
'khol ba dul /
kA bA tsi /
gnod byed 'byung po pho mo mA ra ya nan /
zhes pa dang /
lang+ka lang+ka /
du ra du ra /
hab sha hab sha
/gnod byed pho mo skyugs shig skyugs shig
kha thaM kha thaM/
mchu chings mchu chings /
b+han+d+ha b+han+d+ha ye rbad nan /
haM shaM tri ru ti bi ti sha sha rbad nan /
tre'u tre'u ru tri kha sha tri'u dzaH
ra tri ye rbad nan /
du tri tri rbad ya tri na mA ra ya rbad nan /
raM baM ril ru tri be te sha rbad nan /
sarba na ri tri Ni rbad nan /
ni su tri ni rbad nan /
shan tri Ni rbad nan /
ka tri Ni rbad nan /
gruM gruM dam sri pho mo'i srog la tri mA ra ya rbad nan /
gnod byed 'byung po pho mo a mu ka snying du nan :
tri du nan /
dza tri nan /
snying gzer rbur nan /
kA ya wA ka tsit+ta nan /
gnod byed 'byung po pho mo'i lus ngag yid gsum /
hU~M laM baM satwaM b+ha ya nan /
bi tAng satwaM b+ha ya nan /
tri dza tri hriH
mA ra ya /
su tri ya Na /
da ra Ni dzaH
he da ra Ni dzaH
gnod byed 'byung po pho mo chings chings nan /
pak+Sha pak+Sha /
rak+Sha rak+Sha hU~M/
gnod byed rengs rengs /
g+h+r-ih+Na g+h+r-ih+Na /
ha na ha na /
da ha da ha /
pa tsa pa tsa /
gnod byed mA ra ya rbad nan /
khrums shig
khrag skyugs shig nan /
chings chings /
dam sri pho mo nan /
che sri chung sri nan /
phugs kyi sris la za ba nan /
gnod byed 'byung po thams cad nan /
kyai /
dam sri bya ba'i sdig can khyod //
chu srin gre ba'i kha ru brdzang //
gri thogs yongs kyis bskor la bzhag
/nam yang thar bar ma byed cig
/rgya mtsho chen po'i gting du bskyur //
rol mtsho bdun gyis bskor la bzhag
/nam yang thar bar ma byed cig
/'khor lo 'bar ba'i rtsibs la bskyon //
mtshon cha 'bar bas bskor te bzhag
/nam yang thar bar ma byed cig
/khro bo chen po'i zhal du bstabs //
nag po stong gis bskor la bzhag
/nam yang thar bar ma byed cig
/me dpung chen po'i nang du bskyur //
ye shes me yis bskor la bzhag
/nam yang thar bar ma byed cig
/rnal 'byor bsam pa ma rdzogs bar /
khyod la thar ba'i dus ma mchis //
dam sri pho mo rnams kha chings mA ra ya rbad nan /
hU~M laM baM laM satwaM b+ha ya nan /
zhes bskor ro //
de nas ling ga de rdzas dud kyis bdug la rang gi mdun du ro ras nag po'i steng du bzhag la /
rang yi dam du bsgoms pa'i thugs ka'i dzaHlcags kyu can gyis 'byung po pho mo'i snying ga'i tri la 'khyud pa las mdun gyi ling+ga la yang yang bstim /
de nas rang smra ba bcad la /
thun la khrag dang dug chu bsres la /
log tri'i sngags rnams dril ba brgya rtsa brgyad bzlas la btab /
de nas ling ga la thun gyis brab cing /
ling ga shi lpags kyis bstums pa dril la tshon skud sna lngas bcings /
rab spyang thod /
'bring wa thod /
tha ma khyi thod kyi khar bcug
/ma 'gal skyer tsher shing gis bsdam /
ro ras nag pos phyi bstum /
ra bal khyi bal nag pos rgya gram bcing /
klad khung mi kha'i rdzas dang thal 'dag gis bkag pa bzhag
/de nas nangs par chab gtor cig gtang /
gtor ma bsham la phrin las gzhung bsrang ste /
srod la rang khyim them 'og tu mnan no //
thod pa'i mtshul pa mar bstan la bzhag
/de'i steng du mda' chu bya'i sgro yod pa sgro rtsa nas sor bzhi bcad par mde'u btsugs la mnan /
'phang sor bzhi yang btsug
/dkar gong /
la phug
/khog ma'i dreg pa spar gang dang /
mi kha'i rdzas rnams blug
/ro g.yam la rdo rje rgya gram dang /
ri rab gling bzhi bris pas mnan /
de nas me dang chu blugs /
de'i khar stong gi rtse bro brdung /
'dis bgegs rnams kyis rang la gnod pa mi nus so //
rnal 'byor pa'i bsam pa 'di yis 'grub /
de nas sgrub pa'i rigs ci byed kyang bar chad med cing bsam pa 'grub /
rang la za 'dre'i rigs ci gnod kyang /
them bu bkag pa ltar 'gyur ro //
sri'u nag po'ang 'dis gso /
man ngag 'di slob dpon de wa tsan+d+ras rdzas zlog nag po pa la pa tra'i rgyud nas bsdus pa'o //
'di lan gcig mnan pas bgegs rnams nus pa med par 'gyur /
gnyis mnan na bgegs kyi rigs rnams yong mi nus so //
gsum mnan na rang la gnod byed kyi bgegs rigs thams cad kyis glags rnyed par mi 'gyur ro //
lha srin sde brgyad kyi srog 'phrog par byed do //
bskal pa 'di la gnod mi nus so //
sri mnan mi khur gcig bas kyang 'di gcig pu zab bo //
gnod byed bgegs kyi gnyen po yin /
'di ni yang dag pa'o //
ma nor pa'o //
bden pa'o //
bsnyen pa'i dus sgog tsong mi za ba gnad do //
phyis sgrub pa'i rigs mnan pa gang byed kyang sham bur 'di ltar gdags so //
zhi ba'i rigs thams cad la gnod byed zhi ba shAn+tiM ku ru ye swA hA/
rgyas pa'i rigs thams cad la tshe dang bsod nams thams cad puSh+TiM ku ru ye swA hA/
dbang sdud la che ge A kar+Sha ya dzaHhU~M baM hoHpA sham ku ru ye swA hA/
bsad pa'i rigs la gnod byed a mu ka sarba sha trUM r+n+r-i srog la mA ra ya rbad sod /
zhes gang byed 'dod gsol gyis shes so //
zab bo //
rgya rgya rgya ///
/
