maN+Dal rgyas pa tshom bu so bdun ma ni /
oM badzra b+hU mi AHhU~M/
gzhi yongs su dag pa dbang chen gser gyi sa gzhi /
oM badzra re khe AHhU~M/
phyi lcags ri khor yug gis bskor ba'i dbus su hU~M/
ri'i rgyal po ri rab /
shar lus 'phags po /
lho 'dzam bu gling /
nub ba lang spyod /
byang sgra mi snyan /
lus dang lus 'phags /
rnga yab dang rnga yab gzhan /
g.yo ldan dang lam mchog 'gro /
sgra mi snyan dang sgra mi snyan gyi zla /
rin po che'i ri bo /
dpag bsam gyi shing /
'dod 'jo'i ba /
ma rmos pa'i lo tog
/'khor lo rin po che /
nor bu rin po che /
btsun mo rin po che /
blon po rin po che /
glang po rin po che /
rta mchog rin po che /
dmag dpon rin po che /
gter chen po'i bum pa /
sgeg pa ma /
phreng ba ma /
glu ma /
gar ma /
me tog ma /
bdug spos ma /
snang gsal ma /
dri chab ma /
nyi ma /
zla ba /
rin po che'i gdugs /
phyogs las rnam par rgyal ba'i rgyal mtshan /
lha dang mi'i dpal 'byor phun sum tshogs pa ma tshang ba med pa 'di nyid drin chen rtsa ba dang brgyud par bcas pa'i dpal ldan bla ma dam pa rnams dang /
yi dam dkyil 'khor gyi lha tshogs sangs rgyas byang chub sems dpa' dam pa chos skyong ba'i srung ma gnod sbyin nor lha'i tshogs dang bcas pa rnams la dbul bar bgyi 'o //
thugs rjes 'gro ba'i don phyir bzhes su gsol /
bzhes nas byin gyis brlab tu gsol /
zhes dang /
de nas /
gang gi mchod rdzas zhing khams rgya mtsho rgya mtsho'i rdul snyed sna tshogs mchod pa'i sprin phung gis //
rnam par brgyan pa'i rgyan gyi 'od zer phyogs bcur 'phro ba'i 'od kyi rtse mor rgya mtsho yi //
rdul gyi grangs snyed rin chen pad+mo rin chen 'od 'byin kun nas rgyas pa'i snying po la //
lha dang mi yi 'dod yon rmad 'di 'dod dgu'i dpal 'byung bye ba phrag brgya legs gnas pa //
kun tu bzang po'i rnam 'phrul ji bzhin kun nas dge ba'i sems kyis sprul pa'i mchod sprin 'di //
chos dbyings ji bzhin nam mkha'i khams kun kun la khyab cing sems can dbyings mtha' ji srid bar //
rnam par gnas nas chos kyi rgyal po rgyal ba rgyal sras rang rgyal dgra las rnam rgyal bas //
kun nas bskor ba'i dkyil 'khor kun tu rnam par mchod pa'i mchod pa kun gyis mnyes gyur cig
/deng nas byang chub snying po'i bar //
bdag gi lus dang longs spyod dang //
dus gsum dge ba'i dngos po rnams //
sems can kun gyi don bgyid phyir //
gus pas khyed la dbul bar bgyi //
kun nas gzigs pa'i spyan ldan pa'i //
yon gnas dam pa khyed rnams kyis //
bdag la brtse bar nyer dgongs te //
bdag gi 'di dag bzhes su gsol //
bzhes nas byin gyis brlab tu gsol //
oM gu ru bud+d+ha bo d+hi satwa sa pa ri wA ra rat+na maN+Da la pU dza me g+ha sa mu dra s+pha ra Na sa ma ya hU~M/
zhes brjod do ///
/
