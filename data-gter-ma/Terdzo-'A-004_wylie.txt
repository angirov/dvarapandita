oM swasti /
rdor gling thugs rje chen po rgyal ba rgya mtsho'i tshe dbang sbrel na rtsa dbang gi gshom dang lhan cig tshe 'brang /
tshe ril /
tshe chang /
mda' dar rnams bsham /
rtsa ba'i dkyil 'khor gyi bum pa bsgrubs zin pa dang /
bum pa'i lha rnams skad cig gis gnas 'gyur te /
kun gyis phyag g.yas pa tshe bum 'dzin pa /
g.yon pa mda' dar 'dzin par gyur pa'i thugs ka'i sa bon gyi 'od kyis snang srid 'khor 'das kyi tshe bcud rnams bsdus te bum par bskyil bar gyur par bsam la /
oM AHhU~M:
oM ma Ni pad+me hU~M hrI:
oM badzra rat+na pad+ma karma b+hud+d+ha AHyu She hU~M b+h+rU~M:
tshe b+h+rU~M g.yu b+h+rU~M g.yu tshe b+h+rU~M:
A yur+dz+nyA na g.yu tshe b+h+rU~M:
gu ru de ba DA ki nI A yuHsid+d+hi sdus sdus :
zhes ci nus bzlas shing 'og gi tshe 'gugs 'don /
mchod bstod dang bum lha 'od zhu spyi ltar byas nas las byang ltar tshogs 'khor bya /
rtsa ba'i dbang grub mthar /
slar thugs rje chen po yid bzhin nor bu'i tshe dbang zab mo zhu ba'i yon du maN+Dal phul /
de nas thal mo sbyar te gsol ba 'debs pa 'di'i rjes zlos mdzod /
kun mkhyen ye shes phung po can //
sogs lan gsum /
rgyun bshags dmigs pa gsal btab la /
rdo rje slob dpon sangs rgyas dpal //
sogs lan gsum bya /
ye shes dbab pa sngar ltar ram /
khyed rang thugs rje chen por gsal ba dang bdag mdun gyi thugs ka'i 'od kyis bskul bas phyogs bcu'i sangs rgyas byang sems rtsa gsum srung mar bcas pa thams cad /
thugs rje chen po'i dkyil 'khor gyi lha tshogs mda' dar dang tshe bum 'dzin pa'i rnam par char sprin gtib pa ltar khyed rang la thim pas rgyud byin gyis brlabs pa'i mos pa mdzod /
ces brjod la spos rol dang bcas te gong gi tshe bsnyen kyi mthar /
dz+nyA na A we sha ya a A:
zhes mang du bzlas mthar rdo rje rgya gram spyi bor bzhag nas /
tiSh+Tha badzra /
zhes brjod pas brtan par bya /
bdag mdun lha tshogs rnams kyi thugs ka nas lcags kyu lta bu'i 'od zer dang sprul pa'i pho nya nyi zer gyi rdul ltar spros pas /
khyed rang rnams kyi bla tshe chad nyams yar ba dang /
sde brgyad 'byung pos brkus shing phrogs pa rnams dang /
'khor 'das brtan g.yo'i dwangs bcud thams cad bdud rtsi 'od zer kha dog sna tshogs pa 'jig rten gyi khams gang bar bsdus te mdun gyi tshe rdzas rnams dang khyed rang gi ba spu'i bu ga nas sib sib thim /
lus kyi zungs dang srog gi rten tu gyur par mos shig
/mda' dar g.yab la /
hrI:
bcom ldan mgon po tshe dpag med :
mkha' dang mnyam pa'i sku mnga' ba :
tshe yi dngos grub sogs sam /
bla ma rgya mtsho'i sku mnga' ba :
dpa' bo rgya mtsho'i\u0f8e
mkha' 'gro rgya mtsho'i\u0f8e
rgyal ba rgya mtsho'i sku\u0f8e
chos skyong rgya mtsho'i\u0f8e
gter bdag rgya mtsho'i\u0f8e
bka' srung rgya mtsho'i\u0f8e
las mkhan rgya mtsho'i sku mnga' ba :
tshe yi dngos grub zhu ba'i phyir :
thugs dam dbang gis las la bskul :
phyag gis mda' dar da skyod cig :
bum pa'i nang du dpal skyed cig :
phyogs bzhi mtshams dang steng 'og nas :
tshe yi dngos grub 'dir sdus shig :
steng lha'i tshe g.yang dngos grub sdus :
'og gi klu yi tshe srog sdus :
bdud pho'i lag nas tshe khug cig :
bdud mo'i lag nas tshe khug cig :
lha srin sde brgyad lag nas tshe khug cig :
gdon dang 'byung po'i lag nas tshe khug cig :
nyi ma zla ba'i lag nas tshe khug cig :
sred med bu yi lag nas tshe khug cig :
dbang phyug sred med lag nas tshe khug cig :
dkar dmar mdangs ldan tshe khug cig :
tshe yo ba srongs la chad pa mthud :
brul pa rug la 'thor pa sdus :
stong pa khongs la 'gyel pa slongs :
lo brgya thub pa'i tshe khug cig :
ston rgya mthong ba'i dpal skyobs shig :
ces dang gong gi tshe bsnyen brjod /
rgyas par spro na /
bla ma rgya mtsho'i sku mnga' ba :
sogs tshig brgyad po re re'i mjug tu /
tshe yi dngos grub zhu ba'i phyir :
man chad sngags bcas btags par bya ste gter gzhung du de ltar yod do /
rnam bum thogs la /
bum pa bcom ldan 'das tshe dpag tu med pa'i rang bzhin thugs rje chen po'i lha tshogs su bzhugs pas byin gyis brlabs shing dbang bskur bas thugs rje chen po dang dbyer med pa'i 'chi med tshe dang ye shes kyi dbang chen thob par mos shig
/hrI:
bcom ldan tshe dpag med pa'i sku :
thugs rje chen po'i lha tshogs bzhugs :
skal ldan bu la dbang bskur bas :
'chi med tshe yi dbang thob shog :
oM AHhU~M:
oM ma Ni pad+me hU~M hrI:
zhes rtsa sngags 'bru bcu dang /
A yu She a b+hi Shiny+tsa oM:
bum pa spyi bor bzhag cing bum chu sbyin /
tshe chang bcom ldan 'das tshe dpag tu med pa'i rang bzhin bla ma rgya mtsho'i lha tshogs su bzhugs pas byin gyis brlabs shing dbang bskur bas /
thugs rje chen po dang dbyer med pa'i 'chi med tshe dang ye shes kyi dbang chen thob par mos shig
/tshe chang mgrin par bzhag ste /
hrI:
bcom ldan tshe dpag med pa'i sku :
bla ma rgya mtsho'i lha tshogs bzhugs :
skal ldan bu la dbang bskur bas :
'chi med tshe yi dbang thob shog :
'bru bcu dang /
A yu She a b+hi Shiny+tsa A:
tshe ril bcom ldan 'das tshe dpag tu med pa'i rang bzhin dpa' bo rgya mtsho'i lha tshogs su bzhugs pas byin gyis brlabs shing dbang bskur bas thugs rje chen po dang dbyer med pa'i 'chi med tshe dang ye shes kyi dbang chen thob par mos shig
/tshe ril snying gar bzhag ste /
hrI:
bcom ldan tshe dpag med pa'i sku :
dpa' bo rgya mtsho'i lha tshogs bzhugs :
skal ldan bu la dbang bskur bas :
'chi med tshe yi dbang thob shog :
'bru bcu dang /
A yu She a b+hi Shiny+tsa hU~M:
tshe 'brang bcom ldan 'das tshe dpag tu med pa'i rang bzhin mkha' 'gro rgya mtsho'i lha tshogs su bzhugs pas byin gyis brlabs shing dbang bskur bas thugs rje chen po dang dbyer med pa'i 'chi med tshe dang ye shes kyi dbang chen thob par mos shig
/tshe 'brang lte bar bzhag la /
hrI:
bcom ldan tshe dpag med pa'i sku :
mkha' 'gro rgya mtsho'i lha tshogs bzhugs :
skal ldan bu la dbang bskur bas :
'chi med tshe yi dbang thob shog :
'bru bcu dang /
A yu She a b+hi Shiny+tsa hrI:
mda' dar bcom ldan 'das tshe dpag tu med pa'i rang bzhin chos skyong gter bdag rgya mtsho'i lha tshogs su bzhugs pas byin gyis brlabs shing dbang bskur bas thugs rje chen po dang dbyer med pa'i 'chi med tshe dang ye shes kyi dbang chen thob par mos shig
/mda' dar gsang gnas su bzhag la /
hrI:
bcom ldan tshe dpag med pa'i sku :
chos skyong rgya mtsho'i lha tshogs bzhugs :
skal ldan bu la dbang bskur bas :
'chi med tshe yi dbang thob shog :
'bru bcu dang /
A yu She a b+hi Shiny+tsa hrI:
'dir spros pa la dga' na rgyal srid bkra shis rdzas rtags kyi dbang spyi 'gro sbyar la shis pa brjod /
rjes kyi bya ba'ang rigs 'gre'o //
tshe dbang 'di'i rgyun nye brgyud dang dpe phyis su 'byor bas slad nas btsud pa ste /
blo gros mtha' yas kyis sug las bgyis pa dge legs 'phel //

//
