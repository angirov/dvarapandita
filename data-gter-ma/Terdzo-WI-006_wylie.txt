@#//
thugs sgrub yon tan kun 'byung gi bla ma brgyud par gsol ba 'debs pa smon lam dang bcas pa 'jug bder spel ba bzhugs so //
bde chen 'od gsal kun bzang chos kyi sku //
nges pa lnga ldan rigs lnga longs spyod rdzogs //
bdud 'dul rdo rje gzhon nu sprul pa'i sku //
snying nas gsol ba 'debs so byin gyis rlobs //
rgyud kun bka' bsdu phyag na rdo rje dpal //
mkha' 'gro'i tshogs dpon las kyi dbang mo che //
zung 'jug sku brnyes pad+ma saM b+ha ba //
snying nas gsol ba 'debs so byin gyis rlobs //
rnal 'byor dbang mo mkhar chen bza' mtsho rgyal //
dbang chen grub brnyes rgyal ba mchog dbyangs zhabs //
phur pa'i rig 'dzin shud bu dpal gyi siM//
snying nas gsol ba 'debs so byin gyis rlobs //
dang po'i sangs rgyas mi yi tshul bzung nas //
mtha' yas gdul bya smin cing grol mdzad pa //
bka' drin 'khor med gar dbang las rab rtsal //
snying nas gsol ba 'debs so byin gyis rlobs //
pad+ma'i sgrub gnas sbrags kyi yang rdzong du //
mi snang rgyas btab bla ma'i thugs sgrub chos //
srung ma ma mgon gza' bdud gtso 'khor bcas //
snying nas gsol ba 'debs so byin gyis rlobs //
pad+ma thod phreng zhi dang khro bo yi //
bsnyen dang bsnyen pa'i man ngag nyams blangs pas //
rang la gdod nas bzhugs pa'i rtsa gsum lha //
mngon sum myur du 'grub par byin gyisarlobs //
rdzas dang sngags dang ting 'dzin zab mo yis //
zhi rgyas dbang dang mngon spyod las sgrub pa'i //
phrin las gang brtsam thogs pa med 'grub nas //
bstan 'gro'i don chen nus par byin gyis rlobs //
ka dag lhun grub 'chi med rdo rje'i srog
/sgrub pa'i man ngag tshul bzhin bsgoms pa yis //
gzung 'dzin dag nas tshe 'di'am bar do ru //
rgyal ba'i sku bzhi thob par byin gyis rlobs //
thugs sgrub yon tan kun 'byung gi brgyud pa'i gsol 'debs rang dang gzhan mang gi kha ton du nye bar mkho phyir rtsom 'dun yod pa'i steng skyabs gnas kun 'dus gter chen bla mas legs so'i gnang ba bstsal par brten blo bzang bstan 'dzin ye shes lhun grub kyis zur mkhar phu lha sding byang chub shing gi nags khrod du bsdebs pa'o //
mang+ga laM///
/
@#//
gsang sgrub khams gsum dbang sdud kyi las byang dpag bsam ljon shing zhes bya ba bzhugs so //
pad+ma rgyal po dzam+b+ha la'i las byang dpag bsam ljon shing zhes bya ba /
bla ma la phyag 'tshal lo //
dri med bla ma zhes grags 'dzam gling la //
che ba'i brtul zhugs grub gang dzam+b+ha la'i //
rnam rol 'dod rgu'i char gyis sa gsum 'gro'i //
dbul ba'i gdung sel mdzad pa der phyag 'tshal /
khyod nyid sgrub cing mchod pa'i cho ga la //
su zhig brtson ldan de yi lag pad rtser //
srid zhi'i dpal 'byor longs spyod bung ba'i tshogs //
ngang nyid 'bab mthong 'di la mngon dga' rgyas //
de phyir zab gter man ngag zla ba'i yum //
rnam dpyod ri bos bsrubs las phrin las gzhung //
phun tshogs yid bzhin 'bras bu 'dzad med du //
sbyin pa'i dpag bsam 'bras bu deng 'dir 'khrungs //
de yang gzhung las /
bdag 'dra sngags mchog mnga' bdag pad+ma yi :
zab rgya thugs sgrub shin tu rgya che yang :
snyigs dus gnas skabs dang mtshungs dpal ldan gyi :
bla ma nor lha gnyis med sgrub thabs 'di :
rno myur byin che dngos grub thugs rje myur :
zhes pas deng sang snyigs dus tha ma'i lus can rnams la dpal 'byor 'dod rgu'i dngos grub stsol bar byin rlabs kyi tshan kha gzhan las khyad par 'phags pa'i yid bzhin gyi nor bu gsang sgrub khams gsum dbang sdud ji ltar lag tu blang ba'i tshul la /
gzhung las /
yid mthun gsang ba'i gnas su chag chag gdab :
dkyil 'khor mda' gang bkod legs ldan pa yi :
rdul tshon ras bris tshom bu skabs dang sbyar :
dbus su rat+na'i bum pa rgyan ldan dang :
zhes sogs gsungs pa ltar /
bsnyen sgrub g.yang 'gugs sogs kyi skabs khyad par ni dkyil 'khor dang gter bum sogs gzhung dang man ngag ltar bsham dgos shing /
rgyun khyer lta bu spros pa nyer bsdu'i tshe sman rag gtor mchod tsam la brten par rung bas gshom rnams legs par 'du byas nas /
cho ga dngos la /
bgegs bskrad mtshams gcod skyabs sems yan lag bcu //
bshags pa byin rlabs mchod rlob sngon 'gro'i chos //
bskyed rim spyan 'dren bzhugs gsol phyag 'tshal dang //
mchod bstod dzapa? bzlas tshogs mchod bskang ba bshags //
g.yang 'gugs tshogs rol lhag gtor bskul chad mdo //
brtan skyong gtor mnan dngos grub bskul dang bshags //
rten 'dzug g.yang gta' bsdam zhing bdag bskyed bsdu //
bsngo smon shis brjod las rim so gnyis so //
de la dang po bde ba'i stan la bsam gtan gyi gnas pas 'dug ste rtsa brgyud kyi bla ma'i gsol 'debs sngon du 'gro bas /
rang nyid skad cig gis chu las chu bur rdol ba ltar dpal chen pad+ma drag po kI la ya bzod par dka' ba'i gzi byin bskal pa'i me ltar 'bar bar gyur /
spro na dkar gtor snang ba'i 'dod yon gtong /
bgegs gtor /
a mr-itas bsang /
swa b+hA bas sbyang /
stong pa'i ngang las rin po che'i snod yangs shing rgya che ba'i nang du gtor ma 'dod rgu'i longs spyod zad mi shes pa nam mkha' mdzod kyi rang bzhin du gyur /
na maHsarba ta thA ga te b+h+yo sogs nam mkha' mdzod kyi sngags rgya lan gsum gyis brlabs la bka' bsgo ba ni /
hU~M:
rig 'dzin bla ma rnams kyi byin rlabs dang :
yi dam lha tshogs rnams kyi mthu rtsal dang :
bka' srung dam can rgya mtsho'i drag rtsal gyis :
bla med dkyil 'khor zab gsang dam pa 'dir :
bsgrub pa'i lha ni ma gtogs bgegs kyi rigs :
'dod yon glud gtor 'di khyer myur du dengs :
gal te mi 'gro 'tshe zhing 'gras byed na :
dbang drag rdo rje srin po'i nga rgyal gyis :
khyod kyi lus ngag yid gsum brlag par 'gyur :
de bas 'di ru ma 'dug phyir dengs shig :
oM sum+b+ha ni sogs brjod cing gtor ma phyi rol du dor la spos thun rol mo'i tsham rngam dang dmigs pa drag pos bgegs bskrad /
gnyis pa la mtshams gcod srung 'khor ni /
hU~M:
nga ni rnam dag rgyu ni khro bo'i sku :
khro bo khro mos sa gzhi bar snang gang :
rdo rje lcags sdig mtshon cha'i gur khang nang :
gnyis 'dzin gdon bgegs 'byung po mtshams chod cig :
badzra kro ta rak+Sha rak+Sha hU~M phaT:
gsum pa skyabs su 'gro ba ni /
phyogs dus rgyal ba sras dang bcas pa rnams :
mdun gyi nam mkhar badzra sa mA dza :
zhes bla ma nor lha'i dkyil 'khor gyi rnam par mkha' khyab tu sad par mos la /
na mo :
sangs rgyas chos dang dge 'dun 'dus pa'i sku :
bla ma yi dam mkha' 'gro 'dus pa'i gsung :
chos sku longs sku sprul sku 'dus pa'i thugs :
bdag dang mtha' yas sems can ma lus pa :
byang chub ma thob bar du skyabs su mchi :
lan gsum /
bzhi pa byang chub tu sems bskyed pa ni :
ho :
sems bskyed 'gro ba bdag gzhan kun don du :
gang 'dul thabs kyis gdul dka' 'dul mdzad pa'i :
bla ma yi dam nor lha bsgrubs nas ni :
mtha' yas 'gro ba sgrol bar sems bskyed do :
lan gsum /
lnga pa tshogs gsag yan lag bcu pa ni /
hU~M:
sku gsum bla ma gshegs su gsol :
nyi zla pad+ma'i gdan la bzhugs :
lus ngag yid gsum gus phyag 'tshal :
phyi nang gsang gsum mchod pa 'bul :
mi dge'i las rnams ci bgyis bshags :
dus gsum dge tshogs rjes yi rangs :
bla med gsang sngags chos 'khor bskor :
mya ngan mi 'da' bzhugs gsol 'debs :
dge ba byang chub rgyu ru bsngo :
yang dag bde chen don rtogs shog :
lan gsum /
drug pa bshags pa ni /
hU~M hrI:
chos dbyings ngang du sangs rgyas sems can med :
lha dang 'dre ru bltas pa mthol lo bshags :
spros bral klong du gnyis 'dzin rnam rtog zad :
nga dang bdag tu bzung ba mthol lo bshags :
mnyam nyid klong du chos kun skye ba med :
spang blang dgag sgrub bgyis pa mthol lo bshags :
lta ba ye sangs rgyas pa'i klong du bshags :
sgom pa 'khor 'das ro gcig klong du bshags :
spyod pa shar grol dus mnyam klong du bshags :
bshags dang bshags bya gnyis med klong chen po :
ye grol yongs babs gdod mar a a a :
zhes dang /
spro na /
ye shes sku mchog rang bzhin dkyil 'khor ni :
zhes sogs brjod med kyi bshags pa 'don /
tshogs zhing rnams rang gi thugs kar dzaHhU~M baM hoH
bdun pa byin dbab pa ni /
ye shes lha tshogs bshams pa'i dkyil 'khor la thim par bsam zhing spos rol g.yab dar dang bcas /
hU~M:
dbyings dang ye shes dbyer med dkyil 'khor na :
bde gshegs rgyal ba thugs dam skur bzhengs la :
dngos bshams yid sprul maN+Dal mchod tshogs la :
dbang skur byin phob mchog gi dngos grub stsol :
dz+nyA na badzra A be sha ya pheM sa ma ya dza :
brgyad pa mchod pa byin rlabs ni /
a mr-itas bsang /
swa b+hA bas sbyang /
stong pa'i ngang las mchod rdzas dwangs shing thogs pa med pa 'phags pa kun tu bzang po'i mchod sprin zag pa med pa nam mkha' gang bar gyur /
oM badzra s+pha ra Na khaM:
oM badzra ar+g+haM nas shab+da AHhU~M:
hU~M:
rang byung rnam par dag pa'i rdzas :
rtsa brgyad stong sbyar bdud rtsi sman :
nyon mongs gzung 'dzin bsgral ba'i khrag :
chags med rak+ta mkha' dbyings gang :
rgyud drug 'khor ba bsgral ba'i phyir :
ba liM gtor mchod dam pa rnams :
sku gsung thugs su byin gyis rlobs :
oM AHhU~M sarba pany+tsa a mr-ita hU~M hrIHThA:
lan gsum /
oM AHhU~M ma hA rak+ta dz+wa la maN+Dal hU~M hrIHThA:
lan gsum /
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
lan gsum /
dgu pa ting nge 'dzin rnam gsum gzhal yas khang dang lha bskyed pa ni /
hU~M:
chos rnams thams cad bdag med spros dang bral :
rgyu las kun bskyed snying rje chen po'i ngang :
rnam dag thugs rje'i ye shes rtsal bskyed do :
b+h+rU~M las 'byung ba rim brtsegs gzhal yas khang :
gru bzhi sgo bzhi mtshan tshad mu khyud ldan :
rtsig pa 'dod snam pha gu drwa ba dang :
drwa phyed mda' yab pu shu nor bu'i tog :
gdugs dang rgyal mtshan ba dan 'phan tshar brgyan :
rta babs snam bu'i steng na rdzas rtags brgyad :
rgyal srid sna bdun mchod pa'i lha mos mchod :
sgo bzhi sgo khyud ka ba bzhi steng du :
ba so rtsa brgyad chos 'khor gdugs ri dwags :
gzhal yas khang mchog mtshan nyid ldan pa'i dbus :
skyon bral yon tan kun ldan pad+ma'i steng :
sna tshogs rin chen mdzes pa'i khri steng du :
sangs rgyas kun 'dus pad+ma rgyal po'i sku :
nor gyi bdag po Ar+Ya dzam+b+ha la :
sku mdog ser gsal dgos 'dod lhun gyis grub :
zhal gcig phyag gnyis gsus 'khyil 'gying bag ldan :
dar dang rin chen rus pa'i rgyan gyis mdzes :
phyag g.yas lcags kyu g.yon pa ne'u le 'dzin :
phyed skyil zhi khro 'dzum ldan lhun chags par :
gsang ba'i yum mchog nor rgyun tA re ma :
sku mdog ljang gsal las kun lhun grub sku :
rin chen dbu rgyan dar dpyang cod pan 'phur :
bde ba'i nyams ldan yab kyi mgul nas 'khyud :
phyag g.yas lcags kyus snang srid dbang du sdud :
g.yon pa gter bum 'dod 'jo gtso la stob :
phyogs bzhi pad+ma 'dab bzhi'i gdan steng du :
shar phyogs zhi ba'i nor bdag dzam+b+ha la :
dkar gsal zhi 'dzum rin chen du mas brgyan :
phyag g.yas gter bum g.yon pa ne'u le 'dzin :
lho ru rgyas pa'i nor bdag dzam+b+ha la :
sku mdog ser gsal rin chen dar gyis brgyan :
zhi khro 'dzum sgegs brjid chags 'od du 'bar :
phyag g.yas rin chen g.yon pa ne'u le 'dzin :
nub tu dbang gi nor bdag dzam+b+ha la :
sku mdog dmar po pad+ma rA ga'i mdangs :
rin chen rus rgyan dar gyi 'jol ber gsol :
phyag g.yas lcags kyu g.yon pa ne'u le 'dzin :
byang du drag po'i nor bdag dzam+b+ha la :
sku mdog nag po rin chen rus pas brgyan :
gsus 'khyil sku sha rgyas shing khro chags ldan :
phyag g.yas thod khrag g.yon pa ne'u le 'dzin :
kun kyang phyed skyil dgos 'dod char du 'beb :
bar khyams nor lha gter bdag tshogs dang bcas :
'dod pa'i re skong yon tan dpal du 'bar :
sgo bzhir yul 'khor srung dang 'phags skyes po :
spyan mi bzang dang rgyal po rnam thos sras :
phyi 'khor lha klu gza' dang phyogs skyong bcu :
dpal mgon bdun cu nor bdag bye ba'i tshogs :
mi zad 'dod rgu'i mdzod la mnga' dbang phyug :
sems can dbul ba'i sdug bsngal sel bar mdzad :
lha tshogs rnams kyi gnas gsum 'bru gsum las :
'od 'phros rang bzhin gnas dang lcang lo can :
ma la ya dang phyogs bcu'i zhing khams nas :
spyan 'dren mchod pa'i zhing 'dir sa mA dza :
bcu pa spyan 'dren ni /
bdag mdun gyi thugs srog gi 'od kyis bskul bas rnga yab dpal ri /
lcang lo can sogs na bzhugs pa'i ye shes kyi 'khor lo spyan drangs par bsam zhing /
spos dkar a ka ru sogs spos btul /
mda' dar g.yab cing dbyangs dang rol mor bcas pas /
hU~M:
chos dbyings khyab brdal 'od lnga'i zhing :
nor bdag mgon po dzam+b+ha la :
nor lha bye ba'i tshogs dang bcas :
spyan 'dren gnas 'dir gshegs su gsol :
gter mdzod yid bzhin gzhal yas nas :
nor bdag dzam la rigs bzhi'i tshogs :
yang 'khor sprul pa mang pos bskor :
spyan 'dren gnas 'dir gshegs su gsol :
ri rab phyogs bzhi mtshams brgyad nas :
rgyal chen bzhi dang gnod sbyin tshogs :
ma lus 'khor bcas 'dir byon la :
'dod rgu char du 'beb mdzad gsol :
badzra sa ma ya dzaHdza :
bcu gcig pa bzhugs su gsol ba ni /
hU~M:
rin chen brtsegs pa'i gzhal yas 'dir :
pad+ma nyi zla'i gdan steng du :
dar zab 'bol brtsegs khri steng du :
dgyes shing mi g.yo brtan par bzhugs :
badzra sa ma ya tiSh+Tha lhan :
zhes pas dam ye gnyis med du brtan par bzhugs par bsam /
bcu gnyis pa phyag 'tshal ba ni /
hU~M:
sems can dbul ba sel mdzad cing :
mi zad nor lha bye ba'i tshogs :
longs spyod phywa g.yang sdud mdzad pa'i :
mgon po chen por bdag phyag 'tshal :
na mo pu ru sha ya ho :
bcu gsum pa mchod pa las nyer spyod ni /
hU~M:
mtha' yas 'jig rten khams 'di na :
sman mchog dri ngad rab ldan pa :
chu gtsang ji snyed yod pa kun :
nor lha 'khor dang bcas la 'bul :
badzra ar+g+haM pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
chu dang thang skyes las byung ba'i :
me tog ji snyed yod pa kun :
nor lha 'khor dang bcas la 'bul :
badzra puSh+pe pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
sbyar dang rang byung ngad ldan pa'i :
bdug spos ji snyed yod pa kun :
nor lha 'khor dang bcas la 'bul :
badzra d+hU pe pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
dwangs gsal nyi zla sgron me sogs :
snang gsal ji snyed yod pa kun :
nor lha 'khor dang bcas la 'bul :
badzra A lo ke pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
reg bya dri bzang ngad ldang ba'i :
dri chab ji snyed yod pa kun :
nor lha 'khor dang bcas la 'bul :
badzra gan+d+he pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
dkar mngar 'dod yon phun tshogs pa'i :
zhal zas ji snyed yod pa kun :
nor lha 'khor dang bcas la 'bul :
badzra nai bid+yA pra tIts+tsha pU dza me g+ha sa mu dra s+pha ra Na sa ma ye hU~M:
mtha' yas 'jig rten khams 'di na :
glu dbyangs rol mo'i rig byed tshogs :
rol mo ji snyed yod pa kun :
nor lha 'khor dang bcas la 'bul :
badzra shab+da pra tIts+tsha pU dza me g+ha sa mu dra s+pha ra Na sa ma ye hU~M:
'dod yon drug ni /
hU~M:
bcom ldan mgon po dzam+b+ha la :
nor bdag 'khor dang bcas rnams la :
gzugs sgra dri ro reg bya chos :
'dod yon drug gi mchod pa 'bul :
oM badzra rU pa shab+da gan+d+he ra sa spar+she s+pha ra Na d+harma d+hA tu AHhU~M:
spro na rtags brgyad sna bdun 'bul zhes pas rtags brgyad ni /
rigs lnga rgyan gcig gi rab gnas sogs gsar rnying mang po nas byung bar tshig phrad cung zad bsgyur ba /   hU~M:
lha yi dbang po lha min g.yul rgyal nas :
bkra shis lha mo brgyad kyis mchod pa ltar :
rgyal dang byang sems nor lha'i dkyil 'khor la :
bkra shis rdzas brgyad dag gis mchod par bgyi :
oM aSh+Ta mang+ga la pU dza me g+ha sa mu dra s+pha ra Na sa ma ye hU~M:
rgyal srid bdun ni /
mi dbang rin chen sna bdun 'di dag ni :
sangs rgyas sras bcas nor lha'i dkyil 'khor la :
bshams shing yid kyis sprul te phul ba yis :
'gro rnams mi zad gter la spyod par shog :
oM sap+ta rat+na pU dza me g+ha sa mu dra s+pha ra Na sa ma ye hU~M:
'di spyod rgyud yid rung bla med ltar bkral pas bla med kyi mchod rdzas rung bar gsungs pa bzhin sman mchod ni /
hU~M:
rtsa brgyad stong sbyar bdud rtsi sman :
dug lnga rnam par dag pa'i rdzas :
ro mchog brgya ldan bdud rtsi 'di :
nor bdag lha tshogs rnams la 'bul :
sarba pany+tsa a mr-ita la kha raM khA hi :
rak+ta'i mchod pa ni /
ho :
nyon mongs gzung 'dzin bsgral pa'i khrag :
'dod chags rnam par dag pa'i rdzas :
rgyud drug 'khor ba bsgral phyir 'bul :
bzhes nas nor gyi dngos grub stsol :
ma hA rak+ta khA hi :
gtor mchod ni /
ho :
snod kyi 'jig rten gtor gzhong du :
bcud kyi skye 'gro gtor mar sbyar :
bla ma nor lha'i tshogs la 'bul :
bzhes nas nor gyi dngos grub stsol :
ma hA ba liM ta khA hi :
bcu bzhi pa bstod pa ni /
hU~M:
rin chen dgos 'dod 'byung ba'i gzhal yas su :
bcom ldan mgon po nor bdag dzam+b+ha la :
sku mdog btso ma gser mdangs brjid bag ldan :
mi 'dzad nor gyi bdag po khyod la bstod :
rin chen sna tshogs dar gyi lhab lhub mdzes :
khro 'dzum bag ldan khams gsum dbang du sdud :
brkyang bskum 'gying ldan rat+na'i khri la bzhugs :
'dod yon kun tshang lha la phyag 'tshal bstod :
phyag g.yas lcags kyus snang srid dbang du sdud :
g.yon pa ne'u le dgos 'dod char ltar 'beb :
bsod nams nor bdag 'dzam gling gter gyi bdag :
dbul ba'i sdug bsngal sel mdzad khyod la bstod :
pang du gsang yum lha mo tA re ma :
ljang gsal 'od lus ci 'dod stsol ba'i lha :
lcags kyus dbang sdud nor bdag bum par bskyil :
thogs med dngos grub kun stsol ma la bstod :
phyogs bzhir pad steng dzaM la rigs bzhi'i tshogs :
zhi rgyas dbang drag dgos 'dod sgrub la brtson :
tshe chos zas nor bsod nams phywa g.yang spel :
nor lha rigs bzhi'i tshogs la phyag 'tshal bstod :
bar khyams nor lha gter gyi bdag po brgyad :
rang rang cha lugs bzhon pa rgyan bcas gsal :
lha mi'i dpal 'byor du ma char du 'beb :
gnod sbyin gter bdag brgyad la phyag 'tshal bstod :
sgo bzhir yul 'khor srung dang 'phags skyes po :
spyan mi bzang dang rgyal po rnam thos sras :
dngos grub kun stsol bar chad srung mdzad pa :
bka' nyan bstan srung tshogs la phyag 'tshal bstod :
phyi rol 'khor yug lha klu gza' skar dang :
phyogs skyong bcu dang dpal mgon bdun cu gnyis :
rang rang rigs kyi dgos 'dod char du 'beb :
nor lha bye ba'i tshogs la phyag 'tshal bstod :
bco lnga pa dzapa? bzla bar /
dzapa? bskul ni /
hU~M:
thog med dus nas bsnyen cing bsgrubs pa'i lha :
nor gyi bdag po ye shes lha yi lha :
da dus dkyil 'khor 'di ru bsnyen cing sgrub :
skyob pa shAkya'i spyan sngar khas blangs bzhin :
gang bcol las kyi 'bras bu mchis par mdzod :
bzlas pa'i dmigs pa man ngag ltar gsal btab nas dzapa? bzlas dngos la bsnyen sngags ni /
oM gu ru dzaM b+ha la dza len+d+ra ye dzaM   kho na'ang snang /dzaM b+hi mo he ma ma bA su pA shaM ku ru ye swA hA:
sgrub sngags ni /
oM dzaM b+ha la dza len+d+ra ye bai shra ma NA ye a tri nr-i puN+ye d+ha naM me d+hi sid+d+hi pA shaM ku ru sdus sdus :
las sbyor nor lha gter bdag gi gzungs ni /
oM gu ru dzaM b+ha la dza len+d+ra ye dzaM b+hi mo he ma ma bA su pA shaM ku ru ye swA hA:
na mo rat+na tra yA ya :
oM bai shra ma NA ye :
ma hA rA dzaH
tad+ya thA:
si mi si mi :
su mu su mu :
tsin+d+ha tsin+d+ha :
sa ra sa ra :
ka ra ka ra :
ki ri ki ri :
ku ru ku ru :
tsu ru tsu ru :
mu ru mu ru :
sarba shIMn+ta puSh+TiM pA shaM ku ru sdus sdus swA hA:
gnod sbyin spyi'i sgrub sngags ni /
oM dzam+b+ha la dza len+d+ra ye bai shra ma NA ye swA hA:
tad+ya thA:
hi li ma Ni b+ha dra :
hi li hi li ma Ni b+ha dra :
ki li ma ni b+ha dra :
ki li ki li ma Ni b+ha dra :
tsi li ma Ni b+ha dra :
tsi li tsi li ma Ni b+ha dra :
tsu lu ma Ni b+ha dra :
tsu lu tsu lu ma Ni b+ha dra :
ku ru ma Ni b+ha dra :
ku ru ku ru ma Ni b+ha dra :
tu ru ma Ni b+ha dra :
tu ru tu ru ma Ni b+ha dra :
su ru ma Ni b+ha dra :
su ru su ru ma Ni b+ha dra :
tsu ru ma Ni b+ha dra :
tsu ru tsu ru ma Ni b+ha dra :
oM dzam+b+ha la dza len+d+ra ye dzaM b+hi mo he ma ma bA su puSh+TiM ku ru ye swA hA:
zhes pa rnams ci nus su bzla zhing /
nor lha yongs rdzogs spyan 'dren gshegs :
phyi nang gsang ba'i mchod pa 'bul :
nyams chag 'gal 'khrul thams cad bshags :
sku gsung thugs yon phrin las bstod :
mchog dang thun mong dngos grub stsol :
badzra ar+g+haM nas /
shab+da ma hA pany+tsa rak+ta ba liM ta khA hi :
zhes stong tshigs kyi mchod pa byas la dzapa? bstod ni /
oM AHhU~M:
skye med sku yi dag pa 'di :
rgyal ba mkhyen brtse'i sku la 'bul :
'gag med gsung gi sngags sgra 'di :
rig sngags drag po'i lha la 'bul :
'khrul med dgongs brgyud dag pa 'di :
nor lha gter bdag tshogs la 'bul :
mchog dang thun mong dngos grub stsol :
bskyed bzlas ting 'dzin gsum gyi lhag chad nor 'khrul skong zhing sngags nus brtan phyir dbyangs gsal yig brgya sbrel ba dang rten 'brel snying po lan gsum re brjod /
skabs 'dir zab gter srung ma'i mchod phrin rgyas bsdus ci rigs bya /
bcu drug pa tshogs mchod ni /
ba la dang ma da na sogs sgog tsong ma 'dres pa'i dam rdzas sna tshogs bshams pa bdud rtsis bsang /
oM AHhU~M:
tshogs kyi yo byad ma dag dngos 'dzin rnams :
skye med yi ge gsum gyis sbyangs spel bsgyur :
raM yaM khaM:
oM AHhU~M:
lan gsum /
'bru gsum 'od kyis dam tshig bdud rtsi'i rgyun :
zag med blo 'das snod bcud khyon khengs gyur :
zhes pas byin gyis brlabs la /
tshogs mgron spyan 'dren pa ni /
hU~M:
chos dbyings rnam dag pad+ma 'od kyi zhing :
rig 'dzin 'dus pa bla ma'i lha tshogs rnams :
dpa' bo dpa' mo glu dbyangs sgra dang bcas :
'dir gshegs tshogs la spyan 'dren gshegs su gsol :
dbang drag 'bar ba drag po'i gzhal yas nas :
yi dam kun 'dus rdo rje drag po rtsal :
ging lang las byed pho nya'i tshogs dang bcas :
'dir gshegs tshogs la spyan 'dren gshegs su gsol :
ri rab byang phyogs rin chen gzhal yas nas :
nor lha 'dus pa gter bdag tshogs dang bcas :
bka' srung dam can gter srung tshogs kyis bskor :
'dir gshegs tshogs la spyan 'dren gshegs su gsol :
dkyil 'khor gzhal yas 'di la byin chen phob :
sgrub mchog tshogs gtor 'di la bcud chen phob :
mchog dang thun mong dngos grub bstsal du gsol :
badzra sa ma ya dzaHdza :
spro na spyir mchod pa ni /
hU~M:
bla med mchog gi mchod pa dam pa 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
thugs dam bzhin du ci bder bzhes su gsol :
ar+g+haM nas /
shab+da ma hA sarba pU dza khA hi :
tshogs phud cha gsum du byas la /
dang po mchod pa ni /
hU~M:
dkyil 'khor chen po'i lha tshogs rnams :
'dod yon tshogs kyi mchod pa bzhes :
zhi khro nor lha'i tshogs rnams kyis :
mchog dang thun mong dngos grub stsol :
oM ga Na tsakra pU dza kha raM khA hi :
gnyis pa bshags pa ni /
hU~M:
ma rig rmongs shing dug lnga rags :
thog med dus nas da bar du :
las nyon sgrib tshogs gang mchis pa :
dkyil 'khor lha tshogs rnams la bshags :
oM na mo pu ru sha ya badzra sa ma ya bi shud+d+he a :
zhes dang yi ge brgya pa bzla /
tha ma bsgral bstab ni /
hU~M zhes brjod pas 'dod yon gyi lha mo rang la thim :
rang nyid rdo rje srin po'i skur gyur :
rtsa gsum dbang chen 'dus pa'i phyi sgrub rig 'dzin bde 'dus nas /   hU~M hrI:
bdag nyid khro rgyal dbang drag skur gsal ba'i :
mdun du e las khams gsum 'brub khung nang :
nr-i las sdang dgra tri las gnod byed bgegs :
mngon sum nyam thag yan lag lcags sgrog bsdams :
bu ga dgu nas khrag rgyun nar mar 'bab :
mya ngan 'o dod smre sngags tsi dir gsal :
e nr-i tri dza :
na mo :
mchog gsum rtsa gsum rgya mtsho'i mthu stobs dang :
chos nyid rnam dag chos can bslu med kyi :
bden pa chen po'i mthu dang nus pa las :
tshe rabs lan chags smon lam log pa'i bdud :
dug lngar a 'thas 'khyams pa'i ru dra rnams :
las byed pho nya rnams kyis 'dir khug la :
ba liM dmod rdzas 'di la gnyis med stims :
oM badzra dzaHhU~M baM hoHnr-i tri ru dra mA ra ya dza :
zhes pas bkug la bdag nyid dbang drag dang phur pa me dbal du gsal zhing tshe khrus kyi dgongs par ldan pas /
hU~M:
khrag 'thung thugs las sprul pa'i sras :
dam nyams sgrol ging chen po ste :
'jigs byed yak+sha kA la che :
dmar nag phyag gnyis phur bu 'dril :
nyams pa'i lus ngag rdul du rlogs :
rnam shes chos kyi dbyings su a :
oM yak+Sha kA la badzra kI li kI la ya ru dra mA ra ya rbad rbad sod :
ces bsgral /
ho :
dkyil 'khor lha tshogs ma lus zhal phyes shig :
dgra bgegs dug gsum bsgral pa'i sha khrag rus :
dbang po glo snying nang rol mkhal mar bcas :
zhal du bstab bo bzhes shig kha raM khA hi :
bcu bdun pa ni rtsa gsum spyi bskang dang long skabs kyis 'grub na /
nor lha'i skong bshags byed par spro na /
skong rdzas rnams sngags drug gam bsdu na nam mkha' mdzod kyi sngags rgyas byin gyis brlabs nas thugs kyi snying po'i skong bshags rdo rje'i rgya can nyid gtang yang legs la /
yang na rtsa gsum gling pa'i nor bdag pad+ma rgyal po las gsungs pa lha'i mtshan kha bsgyur ba /
('dir ni sdom gyi sa bcad ltar bkod mod /
phyag len dngos ma nor lha'i sgos kyi skong bshags 'di bzhin tshogs bar pa'i mthar sbyor bar mdzad /   hU~M:
lhun grub bde chen 'khyil ba'i pho brang nas :
pad+ma rgyal po nor bdag dkyil 'khor lha :
dbang sdud ye shes mkha' 'gro 'bum gyis bskor :
thugs dam bskang phyir gnas 'dir gshegs su gsol :
sna tshogs rin chen pad zla'i khri la bzhugs :
ro mchog lnga ldan 'dod yon phud kyis mchod :
thugs dam bskang zhing dgos 'dod rab sbyin nas :
mchog dang thun mong dngos grub bstsal du gsol :
hU~M:
gzugs mdzes spyan gzigs gar mo sprin ltar gtibs :
rin chen sna tshogs 'bru sman gcal du bkram :
dkar mngar phud kyi mchod pa mtsho ltar bskyil :
rta glang ma he g.yag lug ra yi tshogs :
spyan gzigs yid 'ong bla med mchod pa yis :
gu ru pad+ma rgyal po'i thugs dam bskang :
yum mchog nor rgyun tA rA+e'i thugs dam bskang :
nor bdag dzaM la rigs bzhi'i thugs dam bskang :
nor sbyin rta bdag brgyad kyi thugs dam bskang :
sgo skyong rgyal chen sde bzhi'i thugs dam bskang :
phyi 'khor nor lha bye ba'i thugs dam bskang :
gter bdag ma mgon gza' bdud thugs dam bskang :
gsang ba'i dkyil 'khor yongs rdzogs thugs dam bskang :
thugs dam bskang zhing mchog thun dngos grub stsol :
hU~M:
dam rdzas bdud rtsi'i mchod pa mtsho ltar 'khyil :
mU la rak+ta dbyings kyi rang byung khrag :
ba liM gtor ma brjid ldan ri ltar spungs :
sbyor sgrol sna tshogs mchod pa'i bye brag gis :
gu ru pad+ma rgyal po'i thugs dam bskang :
yum mchog nor rgyun tA rA+e'i thugs\u0f8e
nor bdag dzaM la rigs bzhi'i thugs\u0f8e
nor sbyin rta bdag brgyad kyi thugs\u0f8e
sgo skyong rgyal chen sde bzhi'i thugs\u0f8e
phyi 'khor nor lha bye ba'i thugs\u0f8e
gter bdag ma mgon gza' bdud thugs\u0f8e
gsang ba'i dkyil 'khor yongs rdzogs thugs dam bskang :
thugs dam bskang zhing mchog thun dngos grub stsol :
hU~M:
zla rgyas zho dang zla phrom mar gyi phrom :
'bras rgun bu ram ka ra sbrang gi chang :
phye mar 'brang rgyas longs spyod sna tshogs dang :
gser dngul zangs dang mu tig bai DUr+Ya :
nor bu rta mchog glang po dmag dpon dang :
btsun mo blon po 'khor lo rin po che :
gdugs dang rgyal mtshan dpal be'u bum pa rnams :
gser nya pad+ma chos dung g.yas su 'khyil :
g.yang gi dga' 'khyil sna tshogs bshams pa 'dis :
gu ru pad+ma rgyal po'i thugs dam bskang :
yum mchog nor rgyun tA rA+e'i thugs dam bskang :
nor bdag dzaM la rigs bzhi'i thugs dam bskang :
nor sbyin rta bdag brgyad kyi thugs dam bskang :
sgo skyong rgyal chen sde bzhi'i thugs dam bskang :
phyi 'khor nor lha bye ba'i thugs dam bskang :
gter bdag ma mgon gza' bdud thugs dam bskang :
gsang ba'i dkyil 'khor yongs rdzogs thugs dam bskang :
thugs dam bskang zhing mchog thun dngos grub stsol :
hU~M:
mchog chen mchog phran mtshan ldan dang :
za le 'bri dang shel gong lug :
tsa ra rog po mdangs ldan dang :
ga Na tshogs kyi longs spyod dang :
bdud rtsi tshe yi a mr-ita :
mAM sa sna tshogs sha yi mchog :
ri sgog klung sgog shwa mong dang :
co le nyo le nya khri dang :
rgun 'bru sna tshogs shing gi thog :
ma tshang med pa'i mchod rdzas 'dis :
pad+ma rgyal po'i thugs dam bskang :
nor rgyun tA rA+e'i thugs dam bskang :
dzaM la rigs bzhi'i thugs dam bskang :
rta bdag brgyad kyi thugs dam bskang :
rgyal chen sde bzhi'i thugs dam bskang :
nor lha bye ba'i thugs dam bskang :
ma mgon gza' bdud thugs dam bskang :
dkyil 'khor thugs dam bskangs gyur nas :
phyi nang 'gal rkyen bar chad sol :
mchog dang thun mong dngos grub stsol :
hU~M:
bskang ba skye med ngang la bskang :
mchod pa gnyis med rol pas mchod :
sbyor ba zung 'jug dga' bzhi sbyor :
sgrol ba dug lnga dbyings su bsgral :
bshags pa ye grol chen por bshags :
thugs dam gnyan po bskangs gyur nas :
mchog dang thun mong dngos grub stsol :
de nas bshags pa bya ba ni /
ho :
rig 'dzin dkyil 'khor lha tshogs dgongs su gsol :
bdag cag bag med ma rig dbang gyur nas :
bskyed rdzogs ma gsal mchod pa lo zlar 'das :
dam rdzas ma tshang rgyu chung phud la nyams :
lhag ma 'phri zhing ser snas 'dod sred bcings :
ma rig rmongs pa'i rkyen dbang ci mchis pa :
rig 'dzin mkha' 'gro dkyil 'khor lha la bshags :
byang zhing dag ste mi sgrib tshangs par stsol :
ces dang /
yi ge brgya pa brgya rtsa'am nyer gcig sogs bzla /
bsam pa lhun grub ma spyi dang /
bye brag
/'byung ba dgrar langs sa bcud nyams pa'i tshe :
zhes sogs mang du brjod la 'dod pa'i dngos grub la gsol ba gdab par bya'o //
bco brgyad pa g.yang 'gugs ni /
brtan g.yo'i dwangs bcud bsdu ba'i dmigs gnad gsal bas mda' dar g.yob cing dbyangs dang bcas /
hU~M:
chos dbyings khyab brdal bde chen zhing khams su :
spros mtshan bral ba rnam dag lha yi lha :
kun bzang snang mtha' rdo rje 'chang ba sogs :
brgyud gsum rtsa brgyud bla ma'i g.yang 'gugs so :
ma 'gags rang gsal longs spyod rdzogs pa'i zhing :
phyogs bcu'i 'jig rten ye shes lnga rdzogs nas :
rgyal ba rigs lnga longs sku'i lha tshogs kyi :
thugs rje phyogs ris med pa'i g.yang 'gugs so :
ngo bo rang bzhin gsal ba'i zhing khams nas :
klong yangs ma 'gags rol pa chen po'i rtsal :
pad 'byung rig 'dzin grub pa rgya mtsho'i tshogs :
byin rlabs thugs rje'i phywa dang g.yang 'gugs so :
skye med ngang las skye ba'i tshul bstan zhing :
thugs rje thabs mkhas 'gro ba'i don mdzad pa :
gnas yul zhing gi yon tan DA ki'i tshogs :
snod bcud srid zhi'i khams kyi g.yang 'gugs so :
rnam dag zhing khams dzaM bu'i gling mchog tu :
bde bar gshegs pa 'gro ba'i don mdzad cing :
shAkya'i rgyal dang sangs rgyas stong gi tshogs :
thugs bskyed mthu stobs ye shes g.yang 'gugs so :
bde gshegs gsung las sprul pa'i yi ger byon :
rgyud sde bzhi drug theg pa rim pa dgu :
nyon mongs 'joms mdzad dam chos brgyad khri'i tshogs :
dgos 'dod re ba skong ba'i g.yang 'gugs so :
chos srid dpal 'byor 'du sa 'phags pa'i tshogs :
byang sems nyan rang theg pa che chung dang :
dge 'dun mi phyed 'dus pa'i byin rlabs kyis :
chos srid bstan pa rgyas pa'i g.yang 'gugs so :
thugs nyid zhi ba'i ngang las ma g.yos kyang :
bstan pa bsrung phyir drag po'i skur bzhengs shing :
'jig rten 'das dang ma 'das srung ma'i tshogs :
dgra bgegs bar chod srung ba'i g.yang 'gugs so :
hU~M:
dbus phyogs bde chen chos dbyings yangs pa'i klong :
rnam par snang mdzad mgon po dzam+b+ha la :
dbus phyogs zhing gi phywa dang g.yang khug la :
longs spyod dga' skyid 'dzom pa 'dir stsol cig :
shar phyogs dkar gsal pad+ma'i khri steng du :
mi bskyod rdo rje nor bdag dzaM la dkar :
shar phyogs zhing gi phywa dang g.yang khug la :
nad gdon sdig sgrib zhi ba'i g.yang 'gugs so :
lho phyogs ser gsal pad+ma'i khri steng du :
rin chen 'byung gnas nor bdag dzaM la ser :
lho phyogs zhing gi phywa dang g.yang khug la :
tshe chos bsod nams rgyas pa'i g.yang 'gugs so :
nub phyogs dmar gsal pad+ma'i khri steng du :
snang ba mtha' yas nor bdag dzaM la dmar :
nub phyogs zhing gi phywa dang g.yang khug la :
khams gsum dbang du byed pa'i g.yang 'gugs so :
byang phyogs ljang gsal pad+ma'i khri steng du :
don yod grub pa nor bdag dzaM la nag :
byang phyogs zhing gi phywa dang g.yang khug la :
mthu stobs glog ltar myur ba'i g.yang 'gugs so :
hU~M:
dkyil 'khor bar khyams nor lha gter bdag tshogs :
kun kyang mthu stobs gzi byin ya la la :
steng gi phyogs nas lha yi mthu stobs dang :
tshe dpal gzi brjid ldan pa'i g.yang 'gugs so :
bar gyi phyogs nas mi yi kha rje dang :
longs spyod nor dang rigs rgyud g.yang 'gugs so :
'og gi phyogs nas klu yi nor bu dang :
dgos 'dod re ba skong ba'i g.yang khug cig :
hU~M:
dkyil 'khor phyogs bzhir rgyal po chen po bzhi :
shar phyogs sgo skyong rgyal chen yul 'khor srung :
lus 'phags po yi srid bcud 'dir khug cig :
dri za'i lag nas phywa dang g.yang 'gugs so :
lho phyogs sgo skyong rgyal po 'phags skyes po :
dzaM bu gling gi srid bcud 'dir khug cig :
gshin rje'i lag nas phywa dang g.yang 'gugs so :
nub phyogs sgo skyong rgyal chen spyan mi bzang :
ba glang spyod kyi srid bcud 'dir khug cig :
klu dbang lag nas phywa dang g.yang 'gugs so :
byang phyogs sgo skyong rgyal chen rnam thos sras :
sgra mi snyan gyi srid bcud 'dir khug cig :
gnod sbyin lag nas phywa dang g.yang 'gugs so :
hU~M:
dkyil 'khor phyi rim nor lha bye ba'i tshogs :
lha klu gza' skar spar sme lo zla zhag :
gzhan yang 'jig rten srid pa'i lha tshogs rnams :
spro na 'di man sde tshan so so'i kha bsgyur :
deng 'dir bdag dang yon gyi bdag po la :
mi nor zas gsum 'dzom pa'i g.yang khug cig :
longs spyod snyan dang grags pa'i g.yang khug cig :
bu nor rigs rgyud 'phel ba'i g.yang\u0f8e
chos srid bstan pa rgyas pa'i g.yang\u0f8e
rtsa rlung nyams rtogs 'phel ba'i g.yang\u0f8e
tshe ring nad med bde ba'i g.yang\u0f8e
rta nor phyugs lug 'phel ba'i g.yang\u0f8e
ci bsam 'dod don 'grub pa'i g.yang\u0f8e
phywa g.yang char 'tshub bzhin du 'u ru ru :
dngos grub sbrang char bzhin du sha ra ra :
gnas 'dir mtsho mo bzhin du me re re :
longs spyod dga' skyid 'dzom pa 'dir stsol cig :
bcu dgu pa tshogs la rol pa ni /
las kyi rdo rjes thabs shes kyi rdzas rnams bsnol mar slob dpon la stob cing /
kye :
gzigs shig mdzes ldan dam pa'i chos :
'di la the tshom byar mi rung :
bram ze khyi dang gdol pa phag :
rang bzhin gcig tu dgongs te rol :
len pa pos pad kor sngon du 'gro bas /
rin thang med las legs 'ong chos :
'dod chags dri ma rnam par dag :
gzung dang 'dzin pa kun spangs pa'i :
de bzhin nyid la bdag phyag 'tshal :
gu h+ya sid+d+hi a la la ho :
zhes blangs tshogs pa thams cad la brims te nang gi sbyin sreg dang ldan pas rol pa'i mthar /
(spyi dril gsol 'debs bsam pa lhun grub ma'i las byang las /   hU~M:
dur khrod gsang ba mchog gi dkyil 'khor 'dir :
lta spyod phrin las man ngag thabs mkhas pas :
tshogs kyi 'khor lo rgya chen 'di phul bas :
bdag cag 'dir 'dus rnal 'byor pho mo dang :
pha ma 'gro drug khams gsum sems can gyi :
tshogs gnyis rdzogs shing sgrib gnyis gnas dag nas :
nad gdon sdig sgrib sdug bsngal zhi gyur cig :
tshe dpal ye shes bde legs phun tshogs shing :
log 'dren gdul bya dbang 'dus chos la 'khod :
dgra bgegs rnam par 'tshe ba rdul du rlog :
dgongs pa'i gting rdzogs mkhyen brtse'i yon tan rdol :
kun bzang go 'phang da lta mngon gyur nas :
pad+ma thod phreng rlabs chen phrin las sgo :
mngon rdzogs phyam gcig 'gro ba sgrol bar shog :
ces tshogs kyi 'khor lo'i dge ba byang chub tu bsngo /
nyi shu pa lhag gtor ni /
lhag ma rnams bsdus pa'i dme gtor phud lhag mtshams sbyar ba la slob dpon lta dgongs dang ldan na kha phrus gdab cing /
a kA ros brlabs la 'bar ba'i phyag rgya bskor zhing pheM pheM zhes lhag sdud rnams bos la /
hU~M:
dpal gyi bka' nyan ma mo ni :
dbang phyug phra men ging lang ka :
zas su sha dang khrag la dgyes :
skyogs bzang b+han+d+ha skra can 'chang :
rnal 'byor drod nyul tshogs khang 'grim :
lhag ma bzhes la phrin las mdzod :
oM uts+tshiSh+Ta b+hak+Sha si sa mi ta khA hi :
zhes phyi rol du gtang /
nyer gcig pa thugs dam bskul ba ni /
hU~M:
bla ma yi dam nor lha'i tshogs dang bcas :
thugs dam bskul lo 'gro ba'i don la dgongs :
bskul yang mi gsan bcol yang mi mdzad na :
snyigs ma lnga bdo'i dug lnga'i 'gro ba rnams :
ngan song gsum gyi sdug bsngal bzod thabs med :
lha khyod bsnyen sgrub mchod pa'i dgos pa dor :
de phyir thugs rje'i thugs dam dpung skyed la :
dus 'khrugs lo nyes btsa' than sad ser srungs :
'dre rgod rgyal bsen 'byung po'i 'gyu lam chod :
rims dang yams nad bkra mi shis pa zlogs :
gnod byed dgra bgegs byad ma rdul du rlogs :
gang bcol las kyi 'bras bu mchis par mdzod :
ces gdung shugs drag pos bskul bas gang bcol gyi phrin las mdzad par bsam /
nyer gnyis pa chad mdo bsgrag pa ni /
bka' srung dang chad mdo'i gtor ma rnams rdo rje'i 'gros kyis phyi nur du dpags la sman raka bran /
mtshan mo yin na dpal 'bar btsugs /
'bru gsum gyis bdud rtsir spel la /
hU~M:
sngon 'das 'og min gnas mchog dang :
gsang chen rol pa'i dur khrod du :
mkha' 'gro las kyi dbang mo ches :
rgyud rnams gter du sbas pa'i tshe :
dbyings kyi srung ma thams cad kyis :
bstan pa bsrung bar chad mdo mdzad :
mchod gtor bzhes la phrin las mdzod :
de 'og bskal pa bar ma la :
gsang sngags chos rnams dar ba'i dus :
o rgyan pad+ma thod phreng rtsal :
yang zab dkyil 'khor zhal phyes tshe :
snang srid lha srin sde brgyad kyis :
rang rtags srog phul khas blangs bzhin :
gtor ma bzhes la chad mdo srungs :
tha mar gu ru yab yum gyis :
las can dag pa'i 'khor rnams la :
smon lam gtad rgya'i dbang bskur tshe :
nor lha gter srung dam can gyis :
dzi ltar khas blangs dam bcas ltar :
bcol ba'i phrin las 'grub par mdzod :
de 'og rtsod ldan snyigs ma'i dus :
o rgyan dri med gling pa yis :
yang rdzong gsang ba'i phug pa ru :
dbang drag dkyil 'khor zhal phye tshe :
bka' gter srung ma thams cad kyis :
bstan pa bsrung bar khas blangs bzhin :
mchod gtor bzhes la phrin las mdzod :
ces rol mo dang bcas phyir 'bul /
nyer gsum pa brtan ma skyong ba ni /
sngar gyi gtor gzhong bshal ba'i phud kyis brtan ma'i gtor ma bran nas 'bru gsum gyis longs spyod kyi gter du brlabs la /
b+h+yo :
brtan ma skyong mdzad ma dang sring :
bdud mo gnod sbyin sman mo'i tshogs :
khyed cag sngon gyi g.yar dam can :
bka' yi gtor ma 'di bzhes la :
bcol ba'i phrin las grub par mdzod :
ma mA/
kha khA/
la lA/
le lai /
ta tA/
te tai /
sring 'gro ma ba liM ta khA hi :
zhes gtsang sar 'bul /
nyer bzhi pa gtor mnan bro rdung ni /
gtor gzhong kha sbub ste 'og tu phyi 'brang gi dam sri mnan par bsam la /
hU~M:
srid gsum 'bar ba'i hom khung du :
bdud dang log 'dren ma lus pa :
rdo rje srin po'i bro yis mnan :
nam yang ldang bar ma byed cig :
oM nan :
AHnan :
hU~M nan :
satwam+b+ha ya nan :
nyer lnga pa dngos grub bskul ba ni /
sgrub gtor lhar gsal ba las dbang blang ba'i dmigs pa dang bcas /
hU~M:
rin chen 'bar ba'i gzhal yas khang :
nor bdag dzaM lha'i dkyil 'khor lha :
gnod sbyin sde dpon tshogs dang bcas :
thugs dam bskul zhing gzi byin skyed :
skal ldan bu la dbang bskur bas :
mi 'dzad nor la dbang 'byor pa'i :
mgon po nor lha'i dbang thob shog :
oM gu ru dzaM b+ha la dza len+d+ra ye dzaM b+hi mo he ma ma bA su pA shaM ku ru ye swA hA:
oM dzaM b+ha la dza len+d+ra ye bai shra ma NA ye a tri nr-i puN+ye d+ha naM me d+hi sid+d+hi pA shaM ku ru sdus sdus :
a b+hi Shiny+tsa hU~M:
bcom ldan 'das nor gyi bdag po'i lha tshogs khyed rnams kyis sngon bcom ldan 'das kyi spyan sngar zhal gyis bzhes pa ltar bdag sogs sbyin pa'i bdag po 'khor dang bcas pa la bsod nams nor gyi dngos grub 'dzam gling gter gyi dngos grub ma lus pa bstsal du gsol :
kA ya wA ka tsit+ta sid+d+hi pha la hU~M hU~M:
zhes gnas gsum du reg cing mthar gtor ma'i ye shes pa rang la bstim /
dam tshig pa bdud rtsir zhu bar bsam la gtor zan dngos grub tu rol /
nyer drug pa nongs pa bzod par gsol ba /
nor lha yongs rdzogs spyan 'dren gshegs :
sogs kyis mchod cing bstod /
ho :
gsang sngags gnyan gyi sgor zhugs shing :
dam tshig dkyil 'khor dam pa ru :
ma 'byor pa dang nyams pa'i tshogs :
thams cad ma lus bzod par gsol :
yi ge brgya pa mang du bzla'o //
nyer bdun pa rten 'dzug pa ni /
kye :
chos dbyings skye ba med pa las :
skye ba'i cho 'phrul skur bzhengs te :
nor bdag mgon po dzaM b+ha la :
nor lha bye ba'i tshogs dang bcas :
kun kyang gzi brjid ya la la :
brjid pa'i sku la 'dzum bag can :
sna tshogs dar dang rin chen brgyan :
dgos 'dod re ba sprin ltar gtibs :
thugs rje byin rlabs 'brug ltar 'ur :
mthu stobs nus pa glog ltar 'khyugs :
dngos grub char ltar sha ra ra :
dgyes shing bzhugs pa'i rten zhig 'dzug :
nor lha mi dang ma bral cig :
ci 'dod stsol zhing brtan par bzhugs :
rtag tu mi 'bral 'grogs pa'i phyir :
brtan pa'i srog shing rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
rgyun du phrin las bcol ba'i phyir :
bsod nams glang 'khor rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
khams gsum srid gsum dbang sdud phyir :
bkra shis rdzas rtags rten du 'dzug :
nor lha mi dang ma bral cig :
ci 'dod stsol zhing brtan par bzhugs :
'dod pa'i re ba skong ba'i phyir :
rin chen sna lnga rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
dug lnga'i nad las skyob pa'i phyir :
sman sna dri ldan rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
dbul ba'i sdug bsngal sel ba'i phyir :
dar zab 'bru sna rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
tshe srog bar gcod sel ba'i phyir :
mda' dar tshe gzungs rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
lus kyi stobs rnams rgyas pa'i phyir :
rtsi thog shi thog rten du 'dzug :
nor lha mi dang ma bral cig :
ci 'dod stsol zhing brtan par bzhugs :
'khor 'bangs rigs rgyud spel ba'i phyir :
sa zhing khang pa rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
rta nor phyugs lug stsol ba'i phyir :
spu sna sna tshogs rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
ci bsam sgrub la brtson pa'i phyir :
snod bcud 'dod yon rten du 'dzugs :
nor lha mi dang ma bral cig :
ci 'dod stsol zhing brtan par bzhugs :
hU~M:
de ltar rten 'dzugs bgyis pa dang :
mchod bstod 'dod don gsol pa'i mthus :
bdag la g.yang can nor rdzas skyol :
bcud can zas kyi dngos grub stsol :
'dzad med gos kyi dngos grub stsol :
zang zing nor gyi dngos grub stsol :
chos srid brtan pa'i dngos grub\u0f8e
'chi med tshe yi dngos grub\u0f8e
bdud 'dul sngags kyi dngos grub\u0f8e
dbang sgyur stobs kyi dngos grub\u0f8e
bang mdzod nas kyi dngos grub\u0f8e
rin chen gser g.yu'i dngos grub\u0f8e
ja dar snyan grags dngos grub\u0f8e
rigs ldan mu dra'i dngos grub\u0f8e
brgyud 'dzin bu yi dngos grub\u0f8e
'khor 'bangs g.yog gi dngos grub\u0f8e
rta nor rkang bzhi'i dngos grub\u0f8e
'dab chags sder chags dngos grub\u0f8e
ci bsam 'grub pa'i dngos grub\u0f8e
steng nas lha yi dngos grub\u0f8e
bar nas mi yi dngos grub\u0f8e
'og nas klu yi dngos grub stsol :
'jig rten srid pa'i 'dod yon dang :
'byung lngas bsdus pa'i bkrag mdangs g.yang :
bde skyid phun tshogs gang mchis pa :
thams cad bdag gi dbang du sdus :
bkra shis char chen rgyun mi chad :
rgya cher 'bad med rab stsol zhing :
nam mkha' mnyam pa 'byung bar shog :
ces pa'i mthar /
'dir ni gzugs dang lhan cig tu :
sogs brtan bzhugs kyi 'dod gsol rgyas bsdus ci rigs dang /
su pra tiSh+Thas me tog 'thor /
nyer brgyad pa g.yang gta' sdom pa ni /
hU~M:
phun tshogs g.yang khang longs spyod dpal gyis phyug :
dkyil 'khor gzhal yas bang khang nor dang ldan :
yon bdag mi nor zas kyi re ba skong :
ye shes lha mchog dzaM la rigs lnga dang :
shar lho nub byang skyong ba'i nor lha'i tshogs :
thugs dam thugs rjes dus las mi g.yel bar :
nang gi dngos grub 'dod yon phyir ma gtong :
phyi yi bar gcod 'byung po nang ma gtong :
sgo 'di thub par srungs la gta' 'di sdoms :
bcol lo gnyer ro ye shes lha yi lha :
thub par srungs la dngos grub 'bad med stsol :
nyer dgu pa bdag bskyed bsdu ldang ni /
hU~M:
rang bzhin dkyil 'khor lha tshogs rnams :
mtha' nas dbus zhu gtso la thim :
gtso bo ting 'dzin sems dpa' dzaM:
skye med dbyings kyi nA dar bsdu :

slar yang sgyu ma'i rol rtsal gyis :
rig 'dzin bla ma'i ngo bor ldang :
zhes dkyil 'khor 'od gsal stong nyid klong du bsdu la mnyam par bzhag
/slar yang dran rig lhar ldang ngo //
sum cu pa bsngo ba ni /
hU~M:
bsngo bya tshogs gnyis dge tshogs rnams :
bsngo byed khams gsum sems can don :
sngo mkhan ka dag chos sku'i ngang :
bsngo yul med pa'i ngang du a :
so gcig pa smon lam ni /
hU~M:
smon pa'i byang chub sems mchog bskyed :
'jug pas pha rol phyin drug ldan :
rang bzhin gdod ma'i ngo bo ru :
thams cad rdzogs byang thob par shog :
so gnyis pa shis brjod ni /
hU~M:
ma bcos spros bral byang chub snying po'i sku :
gdod nas ma skyes rang byung mtha' dbus bral :
lhun grub rnam dag kun khyab kun tu bzang :
chos sku'i bkra shis des kyang bde legs shog :
rigs lnga yab yum sems dpa' lcam dral bzhi :
sgo ba yab yum sprul sku thub pa drug :
dpal 'bar zhi ba bzhi bcu rtsa gnyis te :
longs sku'i bkra shis des kyang bde legs shog :
che mchog he ru yid bzhin myur 'grub dpal :
yid bzhin rin chen gter gyi bkra shis shog :
snang ba mtha' yas ye shes tshe yi bdag :
'gyur med rdo rje tshe yi bkra shis shog :
'jam dpal gshin rje snang srid sku yi dpal :
'gyur med 'jam dpal sku yi bkra shis shog :
dpal chen rta mgrin chos sgo 'dus pa'i dpal :
'gags med pad+ma gsung gi bkra shis shog :
yang dag yongs rdzogs rang byung thugs kyi dpal :
'gyur med yang dag thugs kyi bkra shis shog :
dngos grub kun 'byung byin rlabs stsol ba'i dpal :
bla ma rig 'dzin lha tshogs bkra shis shog :
dzam la rigs lnga nor lha 'dus pa'i dpal :
'dod rgu char du 'beb pa'i bkra shis shog :
yak+Sha kA la phrin las thogs med dpal :
las bzhi lhun gyis grub pa'i bkra shis shog :
rig 'dzin yongs rdzogs rgyud lung man ngag dpal :
shes rab gsum la mnga' brnyes bkra shis shog :
dam can rgya mtsho bdud bzhi 'joms pa'i dpal :
sde brgyad bran du bkol ba'i bkra shis shog :
pad+ma drag po snang srid srog bdag dpal :
dgra bgegs ma lus sgrol ba'i bkra shis shog :
dkyil 'khor yongs rdzogs dngos grub kun 'byung dpal :
bsnyen sgrub las mthar phyin pa'i bkra shis shog :
ces sogs shis pa rgya cher brjod cing me tog gi char dbab bo //
'dir smras pa /
kye ma deng sang rtsod dus tha ma'i 'gro //
phal cher dbul ba'i mya ngam thang chen du //
'khyams mod tshur shog 'dod rgu'i gter gyi sgo //
'bum phrag gdangs pa'i gzhal med khang 'di zungs //
chos srid dge mtshan yon tan dngos kun gyi //
srog tu gyur pa nor nyid de yi phyir //
blo ldan rnams kyis brtson pa'i gru skyod la //
dngos grub rin chen gling yangs 'dir zhugs shig
/bsod nams rtsibs stong gser gyi 'khor lo yis //
sdig dang rgud sogs rgol ba'i phyogs kun las //
rnam par rgyal nas theg pa chen po yi //
chos kyi rgyal srid mngon par mtho gyur cig
/gsang sgrub khams gsum dbang sdud kyi las byang dpag bsam ljon shing zhes bya ba /
gangs ri dpal gyi do shal 'chang ba'i ljongs 'dir snod bcud chos srid kyi legs tshogs gong du spel ba'i slad du /
gter slob gnubs bstan 'dzin ye shes lhun grub dpal bzang pos rgyal ba'i lo mgo zla'i tshes bcu rgyal phur 'dzom pa'i dus dge bar rin chen spungs pa lta bu'i gnas mchog dpal chu bo rir sbyar ba'o //
sarba dA ka l+yA NaM b+ha ba tu ///
/
@#//
bla ma nor lha'i g.yang chog dang 'brel ba'i bse rag rdzongs thabs mdor bsdus bzhugs /
oM swasti /
bla ma nor lha'i g.yang sgrub skabs sgab 'dre bse rag rdzongs pa'i cho ga mdor bsdus pa ni /
sbyor ba'i skabs su phad bu nag po'i khar rdza chag lta bur bse rag ngar mi zhwa gos skya bo gyon pa ska rags dam du bcing zhing lag gnyis zas bslang ba'i tshul gyis bzed pa kha gad mo bgad pa'i tshul can /
phrag pa g.yas g.yon du nyi zla'i shing byang /
rgyab tu nam mkha' dkar po gzer ba'i g.yas su pho rigs kyi glud dril g.yon du mo rigs kyi glud dril /
mdun du mar me /
rgyab tu ting lo /
mtha' mar phor sder rdza zangs chag yas dang /
dar tshon /
bal ras /
rin chen /
nas 'bras sbang ma bra bo ram pa /
sre long /
sgog g.yer rgya ba /
rgya tshwa kha ru tshwa /
lcam pa rus pa la la phud /
wa ril khyi ril spyang ril /
zhwa gos l+h+wam hrul /
mda' gzhu mdung chag
/thag pa dkar nag 'breng chad sogs mi kha'i yas rdzas bsham mo //
dngos gzhir las byang gi bgegs bskrad kyi gong du bya ba'am /
phyag len phal cher la g.yang 'gugs kyi gong du mdzad pas /
skabs su babs pa na /
yas rnams sngags drug phyag drug gis 'dod yon du brlab cing rang nyid drag po'i nga rgyal dang ldan pas /
kye :
ri bo chen po'i lho yi phyogs :
'dzam bu gling gi 'jig rten khams :
sna tshogs las kyi grong khyer gyi :
mtha' dbus phyogs mtshams gar bzhugs kyang :
bse rag gzhon nu rgyal po la :
bse rag sde tshogs 'khor gyis bskor :
rdzongs yas mchod sbyin bzhes pa'i phyir :
bskyed pa'i gnas 'dir myur du gshegs :
bos pa'i mgron la sa mA dza :
gzugs dang gnyis med brtan par bzhugs :
phud dang nas 'bru 'thor zhing /
kye :
bse rag gzhon nu rgyal po ni :
ma lus 'khor bcas tshur nyon cig :
khro rgyal phyag na rdo rje yis :
bka' bsgos dam la bzhag pa ltar :
rdzongs yas mchod sbyin 'di bzhes la :
'khor 'dir gnod pa ma byed cig :
thab la 'khor ba bse rag ni :
dmar po me thul me lce can :
dkar la 'khor ba'i bse rag ni :
dkar po ba thul lcags lce can :
zas la 'khor ba'i bse rag ni :
gos hrul dkar skya shing lce can :
'bru la 'khor ba'i bse rag ni :
re gos nag po rlung lce can :
gom pa re res rgyang grags bgrod :
lag pa brkyangs pas dpag tshad khyab :
yid kyis bltas pas yul khams gsal :
khyed rnams ma lus 'khor bcas la :
de ring yas dang rdzongs 'debs na :
nas 'bras chang gi sbang ma 'di :
zad mi shes pa'i skom chu gyis :
'khor 'dir gnod pa ma byed cig :
bra nag sran chung ram pa gsum :
zad mi shes pa'i 'bru nor gyis :
'khor 'dir gnod pa ma byed cig :
ra lug nor gsum sre long 'di :
zad mi shes pa'i rgya ri gyis :
'khor 'dir gnod pa ma byed cig :
sgog pa g.yer ma rgya ba gsum :
zad mi shes pa'i 'bru nor gyis :
'khor 'dir gnod pa ma byed cig :
rgya tshwa dang ni kha ru tshwa :
zad mi shes pa'i ro mchog gyis :
'khor 'dir gnod pa ma byed cig :
lcam pa rug pa la la phud :
zad mi shes pa'i sngo gsum gyis :
'khor 'dir gnod pa ma byed cig :
wa ril khyi ril spyang ril gsum :
zad mi shes pa'i go mtshon gyis :
'khor 'dir gnod pa ma byed cig :
zhwa hrul l+h+wam hrul gos hrul gsum :
zad mi shes pa'i zhwa gos l+h+wam gsum gyis :
'khor 'dir gnod pa ma byed cig :
mda' chag mdung chag gzhu chag gsum :
zad mi shes pa'i go mtshon gyis :
'khor 'dir gnod pa ma byed cig :
rdza chag phor chag sder chag gsum :
zad du med pa'i yo byad gyis :
'khor 'dir gnod pa ma byed cig :
thag pa dkar nag 'breng chad gsum :
zad du med pa'i khur thag gyis :
'khor 'dir gnod pa ma byed cig :
de nas kha phyir sgyur sgron me sbar :
kye :
bse rag 'khor bcas tshur nyon dang :
da ni lam bstan shar du bstan :
shar phyogs lus 'phags gling la gshegs :
gling chen de na dpal re bzang :
gling chen de na nor re phyug :
gling chen de na skyid re che :
khyed cag ma lus de na gshegs :
nam mkha' dkar po byin pa de :
lus 'phags gling gi nam mkha' yin :
ri bo dkar po shel gyi ri :
lus 'phags po yi ri bo yin :
khyed cag 'khor bcas gling der dengs :
yul 'khor 'di la ma chags shig :
gnas khang 'di la ma zhen cig :
mar me mdun gyi lam sel gyis :
g.yas kyi changs bu nyin gyi longs spyod gyis :
g.yon gyi changs bu mtshan gyi longs spyod gyis :
phrag pa g.yas kyi nyi ma de :
nyin gyi lam sgron gyis la gshegs :
phrag pa g.yon gyi zla ba de :
mtshan gyi lam sgron gyis la gshegs :
rgyab na bzhag pa'i ting lo de :
phugs kyi nang zas gyis la gshegs :
dar tshon bal ras sna tshogs de :
khyed cag mkho dgu gyis la gshegs :
rin chen rnam lnga'i rdzongs chen de :
med kyang mi la btsal pa yin :
sra yang brag la brkos pa yin :
phyag na rdo rje'i bka' byung nas :
phongs kyang rdzongs su btab pa yin :
yas rdzongs rnam pa sna tshogs de :
khyod la byin pas dga' bar gyis :
khyod la byin pas mgu bar gyis :
rgyang grags re la gom re gyis :
dpag tshad re la 'dur re gyis :
da song da gshegs dus la babs :
myur du dengs shig bse rag tshogs :
yas dang rdzongs chen de btab nas :
bka' bzhin 'gro bar ma byas na :
phyag na rdo rje'i ting 'dzin gyis :
khro bo khro mo mtshon cha dang :
me dpung rdo rje'i char chen pos :
rdul du brlag par gdon mi za :
zhes dang /
sum+b+ha'i sngags kyis bskrad /
hU~M:
nga ni rnam dag rgyu ni khro bo'i sku :
sogs brjod cing srung 'khor brtan par gsal btab la mtshams bcad de phywa g.yang 'gugs pa'i phrin las la 'jug par bya'o //
zhes pa'ang gter slob phrin las pa'i chog bsgrigs las khol du phyung ba dge'o //
mang+ga laM///
/
@#//
bla ma'i thugs sgrub yon tan kun 'byung las :
gter srung spu gri mched gsum gyi rgyun gyi phrin las bzhugs :[ \u0f88 \u0f88\u0f88\u0f88\u0f88 ]dpal chen he ru ka la 'dud :
bka' gter srung mchod byed 'dod na :
rgyas pa rang rang dkyus ltar bya :
bsdu na dkar dmar gtor ma dang :
gza' bshos mtheb kyu bcu gnyis te :
mchod rdzas ci 'byor sta gon bya :
bdag nyid pad+ma dbang du gsal :
hU~M hU~M hU~M:
bla ma khro rgyal drag po rtsal :
mi mngon dbyings nas spyan 'dren na :
'dir gshegs bshams pa'i mchod gtor bzhes :
phyi nang 'gal rkyen zhi ba dang :
'dod rgu char du 'beb mdzad gsol :
gu ru d+he ba DA ki nI sa pa ri bA ra pany+tsa rak+ta ba liM ta kha kha khA hi khA hi :
mkha' 'gro'i gtso mo rnal 'byor ma :
DA ki sde lnga'i tshogs dang bcas :
nyi shu rtsa bzhi'i gnas nas bzhengs :
sgrub pa'i gnas 'dir gshegs nas kyang :
mnyes pa'i mchod tshogs bzhes su gsol :
DA ki nI ha ri ni sa pany+tsa rak+ta ba liM ta khA hi :
hU~M:
dur khrod chen po'i gnas brgyad nas :
ma ning srog bdud 'khor dang bcas :
pho rgyud mgon po'i tshogs kyis bskor :
yang 'khor sprul pa 'bum dang bcas :
mchod phyir gnas 'dir spyan 'dren no :
dgyes pa'i gdan bzhugs phyag 'tshal bstod :
mchod gtor bzhes la bstan pa srungs :
shrI ma hA kA la sarba sa pa ri bA ra ar+g+haM nas /
shab+da pany+tsa rak+ta ba liM ta khA hi :
hrI:
sde brgyad shan pa'i grong khyer nas :
khyab 'jug dug gi gdong pa can :
gza' brgyad gdong bzhi rgyu skar tshogs :
mchod gtor bzhes la dgra bgegs sgrol :
oM rA hu la sarba pany+tsa rak+ta ba liM ta khA hi :
hU~M:
dam can rdo rje kun drag mo :
ma yam brtan ma'i tshogs kyis bskor :
'dir gshegs bshams pa'i mchod pa bzhes :
rkyen zlogs dgra thul dngos grub stsol :
DA ki nI ma ma sarba pany+tsa rak+ta ba liM ta khA hi :
hU~M:
bka' gter srung ma drag rtsal mthu bo che :
khyed la mchod bstod 'dod don gsol ba'i mthus :
rnal 'byor bdag cag dpon slob 'khor bcas rnams :
nad gdon bar chad dgra bgegs zhi ba dang :
tshe bsod dpal 'byor nyams rtogs rab rgyas shing :
srid gsum lha 'dre mi rnams dbang du sdus :
byad ma dgra bgegs myur du brlag par mdzod :
mdor na 'di gzung gnas skabs thams cad du :
lus dang grib bzhin mi 'bral rtag 'grogs nas :
bsam pa'i don rnams yongs su 'grub par mdzod :
khyad par rigs dang chos kyi brgyud 'dzin dang :
zab gter bstan pa phyogs bcur rgyas par mdzod :
ces brjod gtor ma gtsang sar gshegs :
rgyun gtor brtan bzhugs mchod gtor gshegs bsdu sogs :
rnal 'byor nyams ldan blo yis dpyad :
shin tu zab pa dam can mchod byang 'di :
ma 'ongs las 'phro can dang 'phrad par shog :
sa ma ya :
rgya rgya rgya :
