rig 'dzin chos rgyal rdo rje'i sa gnam dgongs gter zung 'jug o rgyan dzaM dkar mkha' 'gro nor lha'i sngon 'gro'i zur rgyan ni /
tshig bdun sogs gsol 'debs sngon 'gros /
phyogs dus rgyal ba sras dang bcas pa rnams :
mdun gyi nam mkhar badzra sa mA dza :
zhes skyabs yul gsal btab la /
skyabs 'gro ni /
na mo :
sangs rgyas chos dang dge 'dun 'dus pa'i sku :
bla ma yi dam mkha' 'gro 'dus pa'i gsung :
chos sku longs sku sprul sku 'dus pa'i thugs :
bdag dang mtha' yas sems can ma lus pa :
byang chub ma thob bar du skyabs su mchi :
lan gsum /
sems bskyed ni /
ho :
sems bskyed 'gro ba bdag gzhan kun don du :
gang 'dul thabs kyis gdul dka' 'dul mdzad pa'i :
bla ma yi dam nor lha bsgrubs nas ni :
mtha' yas 'gro ba sgrol bar sems bskyed do :
lan gsum /
yan lag brgyad pa ni /
rdo rje slob dpon sangs rgyas dpal :
dus gsum bzhugs la phyag 'tshal lo :
mchog gsum bsten pa'i zhing gyur la :
gnyis med yid kyis skyabs su mchi :
dngos 'byor yid kyis rnam sprul pa'i :
dag pa'i mchod pa bzhes su gsol :
dngos grub chu bo gcod pa'i gegs :
nyes byas ma lus bshags par bgyi :
phyogs bcu 'khor gsum dag pa'i chos :
ma chags spyod la rjes yi rang :
dag pa'i mtha' bzhi dri ma med :
rdzogs pa'i byang chub sems bskyed do :
bde gshegs byang chub sems dpa' la :
dag pa gsum gyi lus 'bul lo :
tshe rabs bgrangs pa'i las rnams kun :
bsdus te byang chub chen por bsngo :
lan gsum gyis tshogs gsag
/sems can bde dang ldan gyur cig :
sdug bsngal kun dang bral bar shog :
bde dang rtag tu mi 'bral zhing :
chos kun mnyam nyid rtogs par shog :

dzaHhU~M baM hoHsa /
skyabs yul rnams rang la thim par mos /
gter gzhung sgrub thabs 'dod rgu'i char 'beb gzhi bgegs la gtor ma bsngo ba sogs dkyus bzhin no ///
/
