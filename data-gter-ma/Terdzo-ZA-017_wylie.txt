thugs rje chen po yid bzhin nor bu 'gro ba kun sgrol gyi mngon rtogs yid bzhin nor bu bzhugs so :
'phags pa spyan ras gzigs la phyag 'tshal lo :
hrI:
rang nyid skad cig dran pa'i ting 'dzin gyis :
stong pa'i ngang las pad+ma zla ba'i gdan :
pad dkar hrIHsa mtshan yongs su gyur pa las :
thugs rje'i mnga' bdag 'phags pa spyan ras gzigs :
zhal gcig phyag bzhi sku mdog dkar la 'tsher :
dang po'i phyag gnyis thugs kar thal mo sbyar :
phyag g.yas 'og ma rin chen shel phreng bsnams :
phyag g.yon pad dkar 'dab brgyad yu ba 'dzin :
zhal 'dzum spyan gdangs shangs kyi dbyibs mtho zhing :
dbu skra'i lcang lo mthon mthing gyen du 'khyil :
spyi gtsug sangs rgyas snang ba mtha' yas bzhugs :
rang nyid de ltar gsal ba'i thugs ka ru :
pad+ma dkar po 'dab drug gyes pa'i dbus :
yi ge hrIHsa mtshan 'bru drug 'dab steng na :
oM ma Ni pad+me hU~M hrI:
de ltar gsal ba'i sku las 'od 'phros pas :
snang ba thams cad snang stong lha yi sku :
'phags pa'i rgyal po thugs rje chen por dmigs :
sngags las 'od byung 'byung ba'i sgra la sogs :
grags pa thams cad grags stong sngags kyi sgra :
dran rtog skye 'gag gnas gsum mtha' bral ngang :
smra bsam brjod 'das dgongs pa'i ngang la bzhag :
de ltar gsal bas rig sngags 'bru drug po :
grwa zur ma nyams brgya stong khri 'bum bzla :
oM ma Ni pad+me hU~M hrI:
de ltar rgyun du sgom bzlas bya :
skabs su mchod bstod phrin las bcol :
dge ba byang chub chen por bsngo :
'phags pa thugs rje chen po'i mngon rtogs yid bzhin nor bu zhes bya ba rdzogs so :
sa ma ya :
rgya rgya rgya :
nub zangs mdzod dmar po nas /
sprul sku rig 'dzin chen pos gter nas spyan drangs pa'o //

//
