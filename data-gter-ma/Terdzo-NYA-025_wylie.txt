dam chos sprul sku snying thig las :
yang gsang bla na med pa pad+ma 'od 'bar gyi sgrub pa dus gsum rgyal ba'i dgongs pa gcig dril mkha' 'gro'i snying khrag dwangs ma bzhugs so :
snyan brgyud yi ge med pa'i skor :
kho bo bdud 'dul rdo rje bdag
/ma nus rdzun rgan zer yang skal pa bzang //

\u0f88















nyag gcig mtha' bral thig le'i lha la 'dud :
bdag 'dra 'chi med rig 'dzin pad+ma 'byung gnas kyis :
bod yul kha ba'i ri ljongs 'dir :
thugs gter gsang gter yang gter dpag med sbas :
kun gyi bcud phyungs pad+ma'i yang tig 'di :
sgrub pa'i gang zag la spyi don rnam pa gsum gyi sgo nas dbye :
yid 'ong bkra shis byin chags dben gnas su :
sa spyin dmar la ma rdal gru bzhi mda' gang la :
sin+d+hur shes rab mtshal gyis chag chag gdab :
bzang drug chu yis thig gdab la :
pad+ma 'dab bzhi 'ja' 'od sna lnga dang :
pad+ma rdor ra me ri lnga yis bskor ba bri :
de steng many+dzi khri 'u'i khar :
bum pa mtshan ldan mgul chings dmar /
gtsang ma'i chu yis sum
cha    bu mo gtsang mas   dgang :
bum steng lha bzo mkhas pa yis :
bskyed chog dang mthun sku 'bag bskyon :
yang na kA shi ras 'jam la :
ris su bris la yig 'bru gsum gyi byin gyis brlab par bya :
sku 'bag de yi gnas rnams su :
byang sems dkar dmar sin+d+hu ra :
gi waM tsan+dan dkar dmar bzang drug gis :
khu bas gsang sngags 'di rnams bkod :
gu ru sa man+ta b+ha dra sa man+ta pha la oM:   dpral bar /
oM bud+d+ha gu ru sarba hrI:   mgrin par /
oM pad+ma gu ru sarba A:   thugs kar /
oM badzra gu ru sarba hU~M:   gsang gnas /
oM karma gu ru sarba hrI:   sku'i byin la /
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
oM AHhU~M badzra gu ru pad+ma sid+d+hi hU~M:   de bzhin lte bar /
AHhrIHhU~M Ar+Ya h+ya wa dan te hU~M hrI:
rat+na sarba gu ru hrI:   de rnams re re bzhin sngags 'dis bskor :
hrIHma ha ri ni sa ra tsa hri ya tsit+ta hrIHma sarba sid+d+hi pha la hU~M hrIH
de nas sku de la ye shes pa bskyed bstim nan du bya :
g.yas su bla ma'i gtor ma nor bu 'bar ba dang :
g.yon du b+han+d+ha chang gis bkang ba dang :
mdun du sman raka sogs bag dro brjid ldan bsham :
ga Na'i longs spyod 'byor tshad rnga dung DA dril thod rnga gling bu rnam lnga :
spos sna tshogs gsur chen dud sprin btang la :
sgo gsum gdung ba chen po'i mos gus drag pos rtse gcig tu skyabs su 'gro ba ni :
na mo :
rje btsun bla ma rgyal ba kun gyi bdag :
skyabs gyur dkon mchog gsum gyi ngo bo nyid :
bdag sogs 'gro kun dus 'di nas bzung ste :
byang chub ma thob bar du skyabs su mchi :
snying khung rus pa'i gting nas skyabs gsol dkon mchog gsum dang rang rgyud bsre :
lam nor 'khor ba'i 'tshe ba skyob :[ \u0f88\u0f88\u0f88\u0f88\u0f88\u0f88\u0f88 ]khams gsum rigs drug sems can ma lus kun :
sdug bsngal ma gtogs bde ba'i ming mi 'dug :
'di rnams thog med dus nas bdag gi pha ma yin :
'jigs rung mtha' med 'gro rnams bsgral bar bya :
bzod med snying rje chen pos 'di skad brjod :
kye ma :
khams gsum rigs drug 'khor ba'i sems can rnams :
bde ba 'dod phyir sdug bsngal 'dam du bying :
thabs mi mkhas pa'i 'gro ba 'di dag rnams :
bdag gis byang chub lam la bkod par bya :
bcos min snying rjes ci 'grub bzla :
rdzogs pa'i sangs rgyas sa bon theb par nges :[ \u0f88\u0f88\u0f88\u0f88\u0f88\u0f88\u0f88 ]bshags byang ni /
hU~M hrI:
rang rig ka dag lha tshogs dgongs su gsol :
gdod ma'i dus nas rang sems chos skur yang :
glo bur dbang gis de ltar ma rtogs pas :
kun rdzob tsam gyis dam tshig nyams chag dang :
bsnyen sgrub yun thung bskyed pa'i lha ma gsal :
le lo gnyid rmugs g.yeng ba'i las mnar sogs :
bla ma rig 'dzin rnams kyi thugs ma zin :
bka' 'das dam nyams log spyod ci byas rnams :
bla ma rig 'dzin brgyud pa'i spyan snga ru :
mi bzod gnong 'gyod drag pos mthol lo bshags :
slan chad mi bgyid sgo gsum nye bar bsdam :
de ltar bshags pas sdig sgrib thams cad byang zhing sor chud nas sprin med mkha' la nyi ma shar ba lta bur yongs su dag par bsam mo :[ \u0f88\u0f88\u0f88\u0f88\u0f88\u0f88\u0f88 ]de nas ma rig 'khor ba'i 'dre bo che la bka' bsgo ba ni :
hU~M hrI:
nga ni ye nas rang byung lha :
skye ba med pa'i cho 'phrul las :
skyes tsam nyid nas skye med dbyings :
rang rig spros bral chos kyi sku :
rang gsal rang byung longs spyod rdzogs :
'gag med cir snang sprul pa'i sku :
gnyis med rang grol gshis lugs la :
gnyis 'dzin log lta'i gdon bgegs kun :
'byung ba khams med gnas su dengs :
gnas med yul med ngang du mu :
'gro 'ong gnyis med gnas der dengs :
re dogs gnyis med gdengs chos shig :
hU~M hU~M hU~M:
dbyings rig gnyis med khyab brdal chen po'i ngang la gnas par bya'o :[ \u0f88\u0f88\u0f88\u0f88\u0f88\u0f88\u0f88 ]de nas mtshams bcad pa ni :
hU~M hrI:
skye 'chi 'jigs bral rdo rje'i sku :
ma rig rgyud drug 'khor bar 'khyams :
rang rig rang rtogs kun tu bzang :
ma rig phra rags nga bdag mtshams chod cig :
hU~M hU~M hU~M:
ma rtogs 'gyu dran byur 'dre drung phyungs nas :
rang grol chos sku blo 'das ngang la bzhag :[ \u0f88\u0f88\u0f88\u0f88\u0f88\u0f88 ]de nas byin 'beb pa ni :
hU~M hrI:
ngo bo ka dag spros bral chos kyi sku :
rang rig bla ma o rgyan mkha' 'gro'i tshogs :
rang bzhin gnas yul dag pa'i dkyil 'khor 'dir :
du ma ro gcig ngang du byin phob cig :
sku dang yig 'bru dang thig le 'od khyim dang phyag mtshan gyi rigs byed rnams :
rang dang sgrub rdzas rnams la sib sib thim par bsam mo :
'ub chub blo 'das chen po'i ngang du bzhag go :[ \u0f88\u0f88\u0f88\u0f88\u0f88\u0f88\u0f88 ]mchod rdzas byin gyis brlab pa ni :
hU~M hrI:
rang snang dag pa 'od kyi b+han+d+ha ru :
rang rtsal rnam dag mchod pa'i rdzas mchog rnams :
der 'dzin mtshan bcas nyes skyon kun sbyangs nas :
mi zad rgyan 'khor chen por byin gyis rlobs :
oM AHhU~M trAM hrIHA:
der 'dzin gyi rtog pa phra mo tsam yang mi mnga' bar :
rang snang mi zad rgyan gyi 'khor lo chen po'i ngang du 'jog :[ \u0f88\u0f88\u0f88\u0f88\u0f88\u0f88\u0f88 ]gzhal yas lha bskyed pa ni :
hU~M hrI:
'khor 'das snang srid gnyis bsdus chos rnams kun :
gzung ba'i yul 'dzin spros dang bral ba'i ngang :
ma bcos lhun grub dag pa rab 'byams ngang :
rang rig rang gsal ye shes 'od lnga'i klong :
rang mdangs dri bral pad dkar zla ba'i steng :
hrI:
thabs kyi cho 'phrul 'gro drug 'dren phyir du :
dus gsum rgyal ba kun gyi ngo bo nyid :
rig 'dzin chen po 'od 'bar thod phreng rtsal :
sku mdog dkar dmar mdzes 'dzum 'od zer 'phro :
mnyam nyid skyil krung lo brgyad byis pa'i tshul :
gsang sngags pa'i chas   rdo rje gsang gos dar mthing na bza' lhub :
rab byung gi chas   dar chos dmar po gser gyi ha ris can :
'khor los sgyur rgyal gyi chas   za 'og ber phyam phod kha rlung gis g.yengs :
rig pa'i dbang rdzogs rdo rje thugs kar 'dzin :
gsang ba'i dbang rdzogs b+han+d+ha tshe bum bsnams :
dug gsum rtsad gcod kha T+wAM gru mor bkal :
sku lnga'i dbang rdzogs thod phreng dril bu dang :
ye shes lnga ldan me long cod pan g.yengs :
dbu la ldem zhu pad+ma mthong grol gsol :
rtse la rgod sgro dar sna'i cod pan 'phur :
theg mchog a ti yo ga'i rtse mor bcings :
kun bzang bka' brgyud yi dam mkha' 'gro dang :
srung ma dam can rgya mtshor bcas pa kun :
rnam mang 'ja' tshon 'khrigs pa ji bzhin du :
ma hA gu ru'i sku yi ngo bor gsal :
de ltar gsal ba'i gnas gsum las :
'od 'phros rnga yab gling gi pho brang nas :
til gong kha phyes lta bur spyan 'dren no :




ma 'ongs skal ldan rigs kyi bu mchog rnams :
rig 'dzin pad+ma 'od 'bar sgrub 'dod na :
rang nyid gcig pur dben pa'i gnas mchog tu :
bla ma'i chos la mos gus gting skyed la :
'khor ba'i sdug bsngal bsams nas skyo ba snying nas bskyed :
ngan song gsum dang 'khor ba'i sdug bsngal bsam :
dus gtan blo gtad thub pa o rgyan la :
snying khung rus gting dad pa'i dpung skyed la :
ba spu g.yo zhing mchi ma klong 'khrugs ngang :
skyabs mgon re sa dpung gnyen gzhan na ma mchis pas :
skyid rung sdug rung mtho dman gar lhung yang :
re ltos o rgyan rje las gzhan du med :
snyams la rang nyid 'dug pa'i gnas de yang :
'og min gnas dang bde ba can :
pad 'od po ta la dang mngon par dga':
dngos yin snyams la dad pa brtan po skyed :
rang gi mos pa'i rten gyur spyi bo'i gtsug gam snying gi dbus sam mdun gyi nam mkhar dmigs :
sangs rgyas kun 'dus yi dam lha yi tshogs :
rig 'dzin grub thob mkha' 'gro rgya mtsho yi :
ngo bo gcig bsdus pad+ma 'od 'bar sku :
rtag tu dad mos ldan pas shugs bskyed tshe :
o rgyan pad+ma 'od kyi gzhal yas nas :
thugs rje'i byin rlabs 'od zer lcags kyu'i tshogs :
dwangs pa'i mkha' la skar tshogs bkra ba bzhin :
pad+ma 'od 'bar rig 'dzin mkha' 'gro'i tshogs :
dpag med char sprin gtibs 'dra spyan drangs rang nyid dang :
sgrub rdzas gnas mal rnams la gnyis med yang yang bstim :
spos bsregs cang te'u dkrol zhing rol mo sna tshogs bsgrags la snyan pa'i dbyangs snyan ngag gis 'di skad brjod :[ \u0f88\u0f88\u0f88\u0f88\u0f88\u0f88\u0f88 ]hU~M hU~M hU~M:
hU~M hrI:
sngon gyi bskal pa'i dang po la :
o rgyan yul gyi nub byang mtshams :
d+ha na ko sha'i mtsho gling du :
ge sar pad sdong me tog la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub phyir :
byin gyis brlab phyir gshegs su gsol :
hU~M hrI:
bzhengs shig bla ma o rgyan chen po bzhengs :
dgongs shig rig 'dzin rgya mtsho'i tshogs :
o rgyan pad+ma 'od 'bar thod phreng rtsal :
rig 'dzin mkha' 'gro'i gnas nas sku bskyod la :
bzhengs shig yi dam rgya mtsho'i tshogs :
dgongs shig rgyal ba rgya mtsho'i tshogs :
chos kyi dbyings nas sku bzhengs la :
dbu skra thor cog shigs se shig :
rin chen rgyan cha si li li :
gser gyi gdu bu khro lo lo :
rgyan cha mang po pu ru ru :
glu len gar byed khyugs se khyug :
rol mo mang po di ri ri :
yi dam lha tshogs sprin ltar gtibs :
rig 'dzin rgya mtsho'i tshogs kyis bskor :
ma tshogs mkha' 'gro rgya mtshos bskor :
chos skyong rgya mtsho bran du 'khol :
dpa' bo'i bro brdung khrigs se khrig :
dpa' mo'i gar byed khyugs se khyug :
mkha' 'gro ma tshogs thibs se thib :
lha srin sde brgyad sha ra ra :
zhub chen stong dang si li li :
g.yas na pho rgyud thibs se thib :
g.yon na mo rgyud spungs se spung :
dar gyi ru mtshon lhubs se lhub :
dri zhim spos ngad thu lu lu :
mkha' 'gro'i brda skad di ri ri :
dpa' bo'i bshugs glu kyu ru ru :
hU~M gi snang glu di ri ri :
phaT kyi brda skad sangs se sang :
byin gyis brlab phyir gshegs su gsol :
slar yang gdung ba drag pos gsol ba gdab pa ni /
hU~M hrI:
'khrul med sngon gyi bskal pa'i dang po la :
gshis lugs ma bcos snying po ye sangs rgyas :
ye shes lnga ldan thig le zer thag sbreng :
gdod ma'i sangs rgyas 'od mi 'gyur ba'i sku :
rigs kyi bdag po kun bzang rdo rje 'chang :
ma skyes lhun grub 'od 'bar thod phreng rtsal :
'dzin bral gnas 'dir spyan 'dren gshegs su gsol :
o rgyan yul gyi sin+d+hu rgya mtsho'i gling :
dpal chen kun bzang yum med brda yi tshul :
'chi med rig 'dzin snang srid 'od kyis gang :
bye ba phrag brgya sprul mdzad pad+ma 'byung :
tshe yi dngos grub rang bzhin gnas nas 'gugs :
rje btsun chen po 'od 'bar thod phreng rtsal :
gnas 'dir gdung ba drag pos spyan 'dren no :
rig 'dzin grub thob rgyal ba rgya mtsho rnams :
dwangs pa'i mkha' la sprin tshogs lta bur byon :
ma tshogs mkha' 'gro dam can rgya mtsho rnams :
sa la gnas pa'i rdul bzhin shugs kyis byon :
'ja' 'od rnam mang nyi rdul 'khrigs bzhin du :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
mos pa'i bu la byin gyis rlobs :
bgegs dang log 'dren bar chad sol :
mchog dang thun mong dngos grub stsol :
sku gsung thugs kyi dngos grub stsol :
ces 'dzab bro brdungs la stangs stabs sna tshogs bsgyur zhing :
lho nub rnga yab gling phran :
rak+sha srin po gnas pa'i grong khyer :
dpal ri pad+ma 'od kyi gzhal yas nas :
gu ru chen po pad+ma 'od 'bar la :
rig 'dzin mkha' 'gro rgya mtsho dang :
chos skyong zhing skyong nor lha rgya mtshor bcas :
byin thib byon nas bdag dang sgrub rdzas la :
chu la chu bzhag ji bzhin du :
gnyis med thim nas gzi brjid 'od phung 'bar :
thun mong dngos grub phran bu ma ltos par :
tshe gcig nyid la rig 'dzin sa gnon mos gus bskyed :



bzhugs gsol phyag mchod ni :
hU~M hrI:
rang bzhin 'od gsal rang snang lhun grub dbus :
nyon mongs 'dzin bral pad+ma zla ba'i steng :
rang rig bla ma 'od 'bar thod phreng rtsal :
thabs shes gnyis med rol pa chen por bzhugs :
na mo :
skye 'gag 'gyur med phrin las rdzogs :
rang byung thugs rjes 'gro rnams sgrol :
yid bzhin dngos grub char 'beb pa :
pad+ma 'od 'bar sku la phyag 'tshal lo :[  \u0f88\u0f88\u0f88 ]mchod pa ni /
hU~M hrI:
rang byung bla ma 'od 'bar thod phreng rtsal :
gdung ba drag pos bdag gdung zhing :
yi dam mkha' 'gro'i tshogs bcas la :
nyon mongs kun bral sman mchod 'bul :
chos nyid rol pa'i bdud rtsi 'bul :
dug lnga dbyings grol sku lnga mchod :
dug gsum sgrol ba'i rak+ta mchod :
bde chen chos nyid rtsis zin mchod :
mchod med rmad byung 'phrul pas mchod :
grol med ngo mtshar gzung 'dzin grol :
khog med rgyu drug mngal sgo khogs :
gtor gzhong skye med chos kyi dbyings :
dpal gtor 'gag med longs spyod rdzogs :
sna tshogs rang rtsal rjen pa sprul pa'i sku :
nyams rtogs 'od gsal sman raka bran :
ye grol bla ma 'od 'bar thod phreng rtsal :
snang ba rang grol chen po'i mchod pa 'bul :
mnyam nyid ro gcig ngang du bzhes su gsol :
mchod bya mchod byed gnyis med klong grol chen po'i ngang du lhug par bzhag go :[ \u0f88   ]yang dag don gyi bstod pa ni :
hU~M hrI:
rang bzhin rnam dag chos dbyings chen po'i ngang :
'od gsal lhun grub 'dus ma byas pa'i sku :
thig le nyag gcig rang byung don gyi lha :
bla ma chos kyi sku la phyag 'tshal bstod :
'khor 'das mnyam nyid ngo bo nyid kyi sku :
rang byung 'od gsal longs spyod rdzogs skur shar :
ye nas kun khyab rang rig byang chub sems :
longs spyod rdzogs pa'i sku la phyag 'tshal bstod :
dus gsum sangs rgyas kun gyi ngo bo nyid :
'gro ba yongs kyi skyabs mgon gnyen gcig pu :
ma rig mtha' 'khor thar pa'i lam sna 'dren :
bla ma sprul pa'i sku la phyag 'tshal bstod :
'ub chub blo 'das rdzogs pa chen po'i ngang :
rnam rtog 'dzin bcing phyogs 'dzin kun bral ba :
skye dang 'gag med rnam rtog rang sar grol :
lta ba mthar phyin 'od 'bar thod phreng rtsal :
blo bral yon tan rdzogs la phyag 'tshal bstod :
nyon mongs rlabs bral ting 'dzin mi g.yo ba :
dmigs med spros bral rang rig ngo bor gnas :
ting 'dzin mthar phyin 'od 'bar thod phreng rtsal :
'gyur med rdo rje'i sku la phyag 'tshal bstod :
chags 'dzin kun bral snang srid chos sku'i ngang :
thogs rdugs mi mnga' pha lam rdo rje bzhin :
spang blang kun bral chos sku rol pa'i klong :
spyod pa mthar phyin 'od 'bar thod phreng rtsal :
'jigs med rdo rje'i sku la phyag 'tshal bstod :
ye sangs rgyas pa'i rang rig ka dag la :
ma rig dbang gis 'khor ba mtha' med 'khyams :
rang rig ngo shes 'khrul pa kun bral ba :
gser 'gyur rtsi bzhin ye shes rang snang mthong :
'bras bu mthar phyin 'od 'bar thod phreng rtsal :
kun bzang chos kyi sku la phyag 'tshal bstod :
hU~M hrI:
nyi ma 'bum gyi 'od las gzi brjid che :
tshangs dbyangs ka la ping ka'i sgra ltar snyan :
yid bzhin nor bu lta bu dgos 'dod 'byung :
thugs rje phyogs ris med pa 'gro ba'i mgon :
skad cig dran pas dgos 'dod char bzhin 'beb :
phrin las thogs med sprul bsgyur sna tshogs 'gyed :
dad pa rab brtan mchog gi dngos grub brnyes :
sku lnga lhun grub 'od 'bar thod phreng rtsal :
'chi med rdo rje'i sku la phyag 'tshal bstod :
'das pa'i sangs rgyas kun gyi sras gcig pu :
da lta'i sangs rgyas kun gyi gdung tshab pa :
ma 'ongs sangs rgyas kun gyi bskul ba'i dpal :
yon tan lhun grub bla ma rin po che :
pad+ma 'od 'bar sku la phyag 'tshal bstod :[ \u0f88 \u0f88   ]rang nyid pad+ma 'od 'bar gsal ba'i spyi bo'i gtsug :
'ja' 'od 'khrugs pa'i klong dkyil du :
bla ma kun bzang yab yum gsal :
rang gi thugs kar pad dkar zla ba'i steng :
gser gyi rdo rje lte ba'i khong seng dbus :
rang rig ngo bo hU~M yig dkar gsal mthar :
gsang sngags snying po'i 'od zer kyi le 'khor ba yi :
rang dang bla ma'i thugs ka nas :
'od zer dpag med rgyal ba rnams kyi sku la 'phros :
phyogs dus rgyal ba rig 'dzin rgya mtsho yi :
byin rlabs 'od zer snang srid gang ba ta la la :
gsung gi sgra sgrog rang thim sdig sgrib thams cad dag :
sku gsung thugs kyi dngos grub thams cad bsdus par bsam :
bsnyen pa'i rim pa 'di la 'bad :
oM ma hA gu ru sarba sid+d+hi hU~M:
de nas sgrub pa'i rim pa ni :
dus gsum sangs rgyas thams cad 'dus pa'i bdag nyid can :
ma hA gu ru gsal ba yi :
bla ma rang gi snying gar bzhugs :
bla ma'i thugs kar sngags phreng gong dang mtshungs :
phyogs dus rgyal ba'i sku gsung thugs rgyud byin rlabs thams cad rang la bsdus :
'chi med tshe yi rig 'dzin brnyes
par bsam :
gnas skabs su yang rang nyid gar 'dug pad+ma 'od kyi zhing :
gzugs snang thams cad pad+ma 'od 'bar sku ru gsal :
sgra grags thams cad pad+ma 'od 'bar gsung :
dran rtog thams cad bde stong ye shes ngang :
spros pas snang srid 'ja' 'od sku yis gang :
bsdus pas rang byung snying dbus thig ler thim :
ma gsal bar du yang yang bskyed cing bsgom :
ma 'grub bar du srog gi phyir mi gtong :
dus dang gnas skabs thams cad du :
skad cig yengs med gsang sngags chig chog gi :
rgyal po 'di bzlas 'od skur 'grub :
oM AHhU~M badzra gu ru pad+ma sid+d+hi hU~M:
de ltar bzlas tshe sngon gyi dam tshig dbang gis ni :
rje btsun 'od 'bar thod phreng rtsal :
rang dbang med par mngon sum byon :
dam tshig zol med sgrib sbyong skal ldan la :
mngon sum zhal gzigs nyams rtogs 'bar :
chos gsung lung bstan rig pa rang dbang med par 'gyur :
mngon shes drug ldan rang gi legs nyes dang :
gzhan gyi tshe tshad skye ba snga phyi shes :
rang bzhin shugs 'byung mi rnams dga' ba dang :
lus sems bde ba khyad par can skye ba dang :
rig 'dzin mkha' 'gro rnams kyis lung bstan :
byin rlabs rtags rnams rang bzhin gyis 'byung ngo :
rang byung ye shes kyi rtogs pa 'char ba dang :
yang dag pa'i shes rab rgyud la skye ba dang :
rmi lam du yang nyi zla shar ba dang :
gangs ri la 'dzegs pa dang :
khri steng la'adug cing khrom 'dus pa dang :
gzhan la chos ston pa dang :
mkha' 'gro'i tshogs dpon byed pa dang :
nam mkha' la 'phur ba dang :
gter bton pa dang :
sgrub pa byed pa dang :
bud med kyi rigs mang po 'du ba dang :
me tog gi gling du phyin pa dang :
dmag dpon tshogs dpon byed pa dang :
gzhan yang ya mtshan pa'i ltas khyad par can dpag tu med pa rnams 'byung ngo :
ya mtshan rmis ltas nges shes mos gus dag snang can dpag med thob par nges :
kho bo pad 'byung bdag gi thugs kyi bka' babs nas :
yang dag pa'i rgyud la mkhas par 'gyur ro :
mkha' 'gro'i rigs byed dpag tu med pa 'du bar byed :
de tshe bzang po dga' brod kyi bdud ma zhugs par rang bzhin rdzogs pa chen po'i ngang la gnas pa gces :
sa ma ya :
rgya rgya rgya :
de nas las sbyor dus kyi tshe :
rang nyid pad+ma 'od 'bar gsal ba yi :
rang dang bla ma gnyis med bsre :
lte bar hrIHma kha sbyor las :
'od 'phros phyogs bcu'i rgyal ba yab yum thams cad kyi :
sku gsung thugs kyi rgyud bskul nas :
rig 'dzin rgyal ba yab yum rnams :
sbyor mdzad byang sems dkar dmar rgyun babs pas :
tshangs bug nas zhugs 'khor lnga 'od kyis khengs :
dbang bzhi rab rdzogs rtsa khams rlung rnams smin :
sgrib bzhi dag nas sku lnga ye shes rgyas :
slar yang lte ba'i hrIHma 'od 'phros pas :
phyogs bcu'i rig 'dzin rgyal ba kun la mnyes mchod phul :
rig pa 'dzin pa'i thugs rgyud byin rlabs 'od zer tshul :
rang gi lte ba nas zhugs 'khor lnga 'od kyis khengs :
bde chen ye shes zag med rab rgyas nas :
rtsa khams kun gyi gsang sngags rang sgra ldir :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
brgya stong khri 'bum skabs dang sbyar :
rig pa gza' gtad med pa khyab brdal
ngang du bzhag :
skabs su gar 'khyug 'dzab bro 'khrab :
rig pa grung thon zang thal ngang nyid la :
shes rig dpa' bskyed hU~M gi snang glu len :
hU~M hU~M hU~M:
zhi rgyas dbang drag las kun gang 'dod pa :
so so'i lha sngags kha bsgyur rig pa'i gnad :
gsang sngags sgra sgrog 'od zer spro bsdu bcas :
rtsal chen rdzogs pa'i rig pa zang thal ngang :
gar stabs bsam pa 'bad med lhun grub 'byung :
dper na yid bzhin nor bu dbang rgyal dngos dang mtshungs :
rdzogs sangs rgyas pa'i 'bras bu ni :
tshe 'di nyid la chos sku nges par 'grub :
'das tshe 'ja' 'od sa g.yo dang :
gdung rigs lnga dang ring bsrel dang :
phyag mtshan lnga sogs yig 'bru sna tshogs 'byung :
the tshom log lta can la a tham rgya :
sa ma ya :
rgya rgya rgya :
de nas 'chi med tshe sgrub ni :
gong bzhin rang nyid pad+ma 'od 'bar gsal :
mdun bskyed bum pa'am :
nyi zla gangs ri lhun chags dang :
g.yu mtsho gtan 'khyil rnams la mdun bskyed bya :
rang gi thugs kar gser gyi rdo rje'i dbus :
dwangs ma lnga ldan hrIHyig gsal :
tha mar sngags phreng gsang sngags rgyal pos bskor bar dmigs :
'od 'phros 'chi med rig 'dzin sangs rgyas byang sems dang :
drang srong tshe la mnga' ba rnams kyi thugs rje byin rlabs tshe bcud dang :
dri za gshin rje 'jig rten lha 'dre yis :
rang gi bla tshe bar chad nyams pa kun :
yi ge nr-i yig rnam pa can :
sib sib tshangasapa'i bu ga nas :
rang thim gzi brjid 'od 'bar nas :
'chi med tshe yi rig 'dzin brnyes par bsam :
yengs med smra bcad gsang sngags rgyal po 'di nyid bzla :
oM AHhU~M badzra gu ru pad+ma sid+d+hi A yu She hU~M b+h+rU~M nr-i dza :
de ltar bzlas tshe rtags kyi rim pa ni :
nyi zla shar dang gnam lcags rdo rje rnyed :
chu chen brgal dang gos rgyan so ma gyon :
gzhan yang ya mtshan ltas bzang dpag med 'byung :
de rnams 'grub pa'i rtags nges can yin no :[   \u0f88  ]de nas tshogs mchod ni :
bsang chu gtor la :
hU~M hrI:
rang bzhin rnam dag chos sku rol pa'i klong :
raM yaM khaM:
gdod nas ma skyes blo bral stong pa'i ngang :
oM AHhU~M:
rang byung bcud ldan 'dod yon bdud rtsir gyur :
oM AHhU~M ha ho hrI:
bla ma rje btsun 'od 'bar thod phreng rtsal :
gdung ba drag pos gnas 'dir spyan 'dren gshegs :
rig 'dzin rtsa gsum mkha' 'gro'i tshogs bcas la :
rang byung rnam dag bdud rtsi dam rdzas 'bul :
thugs rjes brtser dgongs nyes byas 'gal 'khrul bshags :
ma rig gnyis 'dzin 'khrul snang zhal du bstab :
ma hA gu ru sarba ga Na tsakra pU dza khA hi :
oM AHhU~M phyogs bcu dus bzhi'i rtsa ba dang brgyud par bcas pa'i dpal ldan bla ma dam pa :
rgyal ba dgongs pa brgyud pa :
rig 'dzin brda yi brgyud pa :
gang zag snyan khung brgyud pa thams cad dang :
yi dam dkyil 'khor gyi lha tshogs thams cad dang :
mkha' 'gro sde lnga dam can rgya mtsho'i tshogs dang bcas pa 'khor ba dang mya ngan las 'das pa'i mgron thams cad kyi zhal du ga Na tsakra pU dza khA hi :
lhag ma ni /
hU~M hrI:
rang rig rang gsal mkha' 'gro dbang phyug ging :
'gyu byed lang ka ma bdun 'bar ma dang :
phra rags pho nya spor byed srung ma rnams :
dran shes rang grol gtor ma 'di bzhes la :
snyom las le lo'i bdud dbang dbyings su zlog :
sarba uts+tshiSh+Ta b+hak+Sha ba liM ta khA hi :
bskul ba ni :
hU~M hrI:
rje btsun bla ma pad+ma 'od 'bar thod phreng rtsal :
thugs rjes bdag gi gnyen gcig po :
rang gsal 'gag med mchod pas thugs dam bskang :
rang 'khrul nyes byas 'khrul pa dbyings su zlog :
rang byung ye shes rgyas pa'i phrin las mdzod :
dngos grub len pa ni :
hU~M hrI:
rang rig bla ma 'dus ma byas pa'i sku :
mnyam nyid rig 'dzin 'od 'bar thod phreng rtsal :
snying rjes bde gar 'gro 'dul mtsho rgyal ma :
sprul pa yang sprul rig 'dzin rgya mtsho'i tshogs :
mkha' 'gro chos skyong nor lha rgya mtshor bcas :
sku gsung thugs yon phrin las mi zad pa :
mos pa'i bu la mchog thun dngos grub mchog :
'bad med lhun grub myur du bstsal du gsol :
sarba ma hA gu ru kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
chad mdo brtan skyong ni :
hU~M hrI:
rig 'dzin chen po 'od 'bar thod phreng rtsal :
bka' dang dam la btags pa'i mkha' 'gro'i tshogs :
bdud mo mched bzhi gnod sbyin 'khor tshogs dang :
sman btsun 'khor bcas 'dir gshegs gtor ma bzhes :
rtag chad chos min log lta bsrung ba dang :
phyi nang rten 'brel bcu gnyis dbang bsdus la :
tshe bsod snyan sgrogs grags pa'i ba dan phyor :
rims dug nad gdon mi mthun rkyen zhi nas :
rmad byung gsang sngags bstan pa'i bya ra mdzod :
chos rgyud rigs rgyud dar rgyas phun tshogs spel :
ma srin mkha' 'gro'i tshogs rnams gtor ma bzhes :
kha kha khA hi khA hi :
rta bro brdung zhing dam sri mnan pa ni :
hU~M hU~M hU~M:
rigs kun bdag nyid 'od 'bar thod phreng rtsal :
sku las 'ja' 'od khro chung mtshon char 'phros :
gsung las 'od 'phros drag sngags thog ser 'beb :
thugs las 'od 'phros rdo rjes rgyal srin brdungs :
chos srid nor la bar chad byed pa'i bgegs :
bgegs tshogs thal ba'i rdul bzhin brlag par mdzod :
sum+b+ha ni ya ma dam sri satwam+b+ha ya nan :
bsngo ba ni :
e ma ho :
bdag gzhan 'gro ba kun gyi don gyi phyir :
bskal pa grangs med dus nas da lta'i bar :
thos bsam sgom gsum rnam dag lhur blangs pas :
zag bcas zag med bsod nams ye shes tshogs :
bla med 'gran bral o rgyan drung du bsngo :
yang dag mchog gi dngos grub mchog thob nas :
tshe gcig sangs rgyas 'khor ba dong sprugs shog :
bkra shis ni :
hrI:
pad+ma 'od 'bar 'od gsal rdo rje'i dpal :
kun tu snang ba'i 'od gsal bkra shis shog :
rje btsun pad+ma rigs kun 'dus pa'i dpal :
'gag med tshangs dbyangs gsung gi bkra shis shog :
'od gsal mkha' 'gro'i sprin tshogs 'dus pa'i dpal :
gdul bya dpal 'byor rgyas pa'i bkra shis shog :
gsang ba'i yum mchog bde chen rgya mtsho ma :
bde stong rgyun chad med pa'i bkra shis shog :
theg dgu'i rtse rgyal yang snying bla ma'i chos :
gsang sngags bstan pa dar rgyas bkra shis shog :
rdo rje rgyal po sgrub pa'i mched lcam kun :
skad cig 'du 'bral med pa'i bkra shis shog :
sa ma ya :
rgya rgya rgya :
zhes :
phyi nang snod bcud 'khor 'das gzhal yas khang :
thams cad thig le'i 'od kyi klong du bsdu :
de yis rtag pa'i mtha' sel mnyam nyid klong :
snod bcud skye 'gro lha dang gzhal yas khang :
rang bzhin pad+ma 'od 'bar sku ru gsal :
chad pa'i mtha' sel 'od sku'i klong du grol :
phyi nang snod bcud snang ba 'di dag kun :
rtag tu dran par snang yang bden 'dzin spangs :
gzung 'dzin bral ba'i ngang la shigs se zhog :
de nas rjes thob rim pa ni :
ji ltar snang zhing rtog pa'i chos rnams kun :
gzung dang 'dzin pa'i der 'dzin bral ba'i ngang :
snang stong sgyu ma lha yi sku ru bsgom :
chags sdang rmongs pa'ibag chags rang sar grol :
snang ba'i yul du dga' sdug sgra thos tshe :
rang rig rang stong ma 'dres chos sku'i ngang :
snyan dang mi snyan 'jigs pa'i sgra thos tshe :
smra bsam brjod bral ngang du mnyam par zhog :
der skyes chags sdang 'khri ba rbad kyis chod :
mi bsam mi smra dran pa ma sleb la :
chags sdang rmongs pa'i chos rnams grags stong ngang :
tshig rjes ma bcad yang yang mnyam par 'jog :
rang gsal chos sku'i ngang du khrol le shigs se zhog :
yid yul dug lnga'i 'gyu rten ci shar yang :
'dzin med ngos bzung med par rang sar grol :
'khrul pa'i nyams rgyud chod la lhug par zhog :
rang sar dwangs nas bya rtsol 'dzin bral don :
tshe 'dir gdod ma'i lhun grub e ma ho :
'di nyid sgrub pa'i skal ldan rnams :
pad 'byung bdag dang 'bral med dngos grub rnam gnyis thob :
skad cig nyid la tshe 'di la :
pad 'byung bdag dang skal ba ma mnyam na :
pad+ma thod phreng bdag nyid kyis :
phyi rabs sems can bslu bar nges :
de phyir gro lod gsang sgrub gsang ba'i tI ka dang :
mtsho rgyal sgrub pa man ngag zhal gdams rnams :
skyes chen rig 'dzin brgyad dang rigs kyi dpa' bo bzhi :
dpa' bo ging chen d+hA ki sde lnga 'byung :
chos bdag nor med gu ru'i lung bstan 'ong :
de ltar ma yin mang du spel gyur na :
gnas gsum mkha' 'gro'i tshogs gyis srog rtsa chod cig sa ma ya :
gsang sngags chos dang bla ma la gus shing :
tshe 'di blos btang 'dzin chags bral ba'i bu :
gcig pur gangs brag ri sul nags khrod dang :
phyogs med dben gnas ri khrod du :
the tshom kun spangs sgrub brtson pa :
skal ldan de ltar byung na rim bzhin spel :
'di sgrub skal ldan tha ma yang :
phyi rol gzung ba'i yul snang rnam par dag :
bar du 'od gsal sbubs su dbyings rig 'dres :
tshe 'dir pad+ma'i thugs kar dbyer
med thim :
yongs rdzogs bla ma'i sgrub pa mkha' 'gro'i snying khrag 'di :
da lta mtsho rgyal 'brog ban gnyis la gdams :
ma 'ongs dus ngan tha mar babs pa'i tshe :
gsang sngags bon gyer mdo sngags chos kyi rlangs pa yal :
dam med sngags pas yul grong khengs :
dge slong ming btags nag chang bud med spyod :
dge bshes ming btags sha khrag dmar g.yos byed :
dam nyams dam sri sde dgu yis :
byang chub sems dpa'i tshul bzung nas :
yul dbus kun tu hor dmag 'dren :
bod khams thams cad sil bur btang :
mtha' dmag g.yo zhing yul dbus mtha' mis bzung :
skye 'gro sems can sdug gis non pa'i dus :
de tshe rig 'dzin rgyal ba rnams kyi thugs rjes bskul ba'i sras :
bskal ba du ma'i sngon rol nas :
bsod nams tshogs chen bsags pa'i las 'phro can :
o rgyan rdo rje bdud 'dul rtsal dang 'phrad par shog :
gdul bya gzhan don lhun grub dar rgyas shog :
zab gter kun gyi snying bcud dam pa 'di :
bdud mgon gzi ldan yab yum khyod la gtad :
skal ldan bu la myur du sprod :
skal med byung na dbang po snubs :








bdag 'dra rig 'dzin bdud 'dul rdo rje yis //
sgro brag pad+ma 'od nas bton //
lo lnga bar du bka' rgya bsdams //
mkha' dbyings chos sku kun tu bzang mo yis //
legs shar longs sku bde gar dbyangs can ma //
thabs sprul rang gzhan don gnyis yid bzhin nor //
'bad rtsol mi mnga' rang byung lhun grub dpal //
sna tshogs thabs kyis skye 'gro srid mtsho sgrol //
bde chen mchog brnyes thar pa'i lam ston ma //
mtshan ldan rgyal ba'i yum gyur des bskul ngor //
bdag 'dra rig 'dzin bdud 'dul rdo rje yis //
ka nam chos rgyal pho brang yang dben du //
shog ser ngos nas dag par phab pa 'o //
kye ma da lta bzhugs dang ma 'ongs 'byon rnams kun //
yang dag don la rmongs pa'i sgrog gis bcings //
rtog ge'i go yul shes rab phran bu yis //
sgra don yin smra bka' gtsang ras chod mkhan //
mkhas 'dod me khyer spre'u 'dra'i gang zag 'gas //
rang bzo ras chod rang tshugs bab col gyis //
byin rlabs na bun yal dang bar chad rgyu //
thar pa'i lam 'gag grub thob skar tshogs sgrib //
mi khoms gnas ldan rtog ges bzo bcos na //
bdud mgon yab yum bam ro pho mo yis //
srog rtsa chod la snying khrag thang la phos //
shi nas rdo rje dmyal bar skyol cig sa ma ya //
k+She tra pA las bka' 'di dam par chongs //
tshul ldan rnams la mgon skyobs grogs mdzod cig
/sa ma ya /
rgya rgya rgya ///
/
