@#//
rje grub thob chen pos klong chen nam mkha'i rnal 'byor la dag snang du bstsal pa thugs rje byams pa'i man ngag 'gro ba'i srog 'dzin bzhugs so //
dpal mchims phu'i me tog phug nyang phug 'og mar lo gsum gyi dus re zhig na /
lus kyi 'du ba shin tu 'khrugs te tsha grang khod mi snyom pa'i zug rngus mnar ba'i tshe na tsha rkyen thog ro snyoms /
dam tshig can 'dras tshogs skong bgyis pa'i tshe /
mdun gyi nam mkhar grub thob thang stong rgyal po sku smad bltar mi mngon pa la /
sku stod he ru ka pa gzi brjid can /
dbu skra'i thor tshugs sba lhas kyis bsdams pa zhig mjal ba la mos gus chen po skyes pa'i mod las 'di skad gsungs pa'i snang ba shar ro //
thang stong rgyal po lta ba ngos gzung dang bral ba'i rgyud ces bya ba //
thanga~X ni sna tshogs kun gzhi'i thang //
stong \u0f35ni rgyu 'bras ngo bos stong //
rgya~Xl ni 'khor ba'i g.yul las rgyal //
rgyal khab spangs pa'i rgyal po~X ngas //
ci yang ma yin gzhi thog nas //
sems can 'khor bar 'khyams pa mthong //
thang stong rgyal po rang ngor grol //
grol zhes bya ba'ang blos btags tsam //
rgyu 'bras 'di la yid ma ches //
rgyu 'bras 'di la yid ches na //
gtad med nam mkha' stong pa nas //
bden med 'ja' tshon gang nas byung //
'khor 'das 'di la yid ma ches //
'khor 'das 'di la yid ches na //
'khor ba spangs pa'i pha rol na //
mya ngan 'das pa ga la zhig
/lta ba 'di la yid ma ches //
lta ba 'di la yid ches na //
lta ba thams cad bcos ma ste //
ma bcos ngo bo ji ltar mthong //
sgom pa 'di la yid ma ches //
sgom pa 'di la yid ches na //
bsgom du med pa'i chos nyid la //
'jur bus bcings pa thang re chad //
spyod pa 'di la yid ma ches //
spyod pa 'di la yid ches na //
thang stong rgyal po'i smyo spyod kyis //
grub pa thob pa ga la srid //
rgyu 'bras nyan thos byis pa'i chos //
'khor 'das lag pa'i phyi nang 'dra //
lta sgom spyod 'bras blos btags tsam //
yid ches yod na gtad so yin //
yid ma ches na dngos grub bskal //
de phyir chos kun rang ngo nas //
der 'dzin bral ba'i gshis lugs la //
lhug par zhog dang snying gi bu //
zhes gsungs pa'i mod la gdams ngag 'di bka' rgyas btab nas gnang byung ngo /
!
/chu bo 'khor ba'i rgya mtsho yin //
gru gzings thar pa'i lam chen yin //
sems can srog la skyob pa'i phyir //
brtan byed lhun po'i 'khor lo dang //
'jigs skyob thugs rje'i 'khor lo yis //
'gro ba'i sdug bsngal sol cig bu //
de la lhun po'i 'khor lo ni //
tsakra mu khyud bzhi bskor ba'i //
lte bar ri rab bang rim bzhir //
'og nas rim bzhin 'byung bzhi'i sngags //
de'i phyi bstan ma'i snying po ni //
tsi ri tsi ri la sogs mthar //
sa 'dzin lag pa chen po'i sngags //
laM laM hasta ma hA rat+na s+pho Ta baM swA hA/
zhes dang de'i phyi mu khyud la //
sangs rgyas kyi bden pas gru gzings brtan par gyur cig
/chos kyi bden pas gru gzings brtan par gyur cig
/dge 'dun gyi bden pas gru gzings brtan par gyur cig
/lha dang drang srong gi bden pas gru gzings brtan par gyur cig
/thang stong rgyal po'i bden pas gru gzings brtan par gyur cig
/stong nyid kyi bden pas gru gzings brtan par gyur cig
/de'i phyir ye d+har ci mang bkod //
gtsug lag gsum gyi them shing dang //
bkra shis ri chen dgu'i rming sa //
gser g.yu pha wang long bu rnams //
zhwa nye'i spar bu'i nang du bcug
/bden tshig grub pas rab tu gnas //
rta mgo'i tshugs shing 'og tu btags //
brlan dang ma bral dam tshig yin //
e waM 

'jigs skyob thugs rje'i 'khor lo ni //
thang stong rgyal po nga yi gzugs //
g.yon pa bde sbyin b+han+d+ha   mchog sbyin dang gcig /dang //
g.yas pa skyabs sbyin phyag rgya can //
rlung lha'i steng na brjid pa yi //
thugs kar 'khor lo mu khyud bzhi'i //
dbus na gser gyi rnam bcu dbang //
de yi mu khyud phyi ma la //
mtshal dang cu gang bsres pa yis //
klu dbang rgyal po'i sngags sham du //
tad+ya thA/
ga te ga te pA ra ga te pA ra saM ga te bo d+hi swA hA/
zhes dang rigs gsum mgon po'i gzungs //
de yi mu khyud tha ma la /
oM AHhU~M badzra gu ru pad+ma thod phreng rtsal badzra sa ma ya dzaH
Ar+Ya tA re duHkha shAn+tiM ku ru hoH
oM pad+mAn+ta kr-ita ha ya grI wa ma hA yak+sha kA la rU pa karma raM raM dz+wa la raM hU~M phaTaH
gnod byed thams cad mA ra ya chings nan /
zhes dang phyi la dbyangs gsal bkod //
dri bzang bdud rtsi'i sman gyis byugs //
rab gnas bde gshegs ring bsrel dang /
khrims ldan dge slong gtsug gi skra
/grub thob dbu lo phyag sen bcas //
sel med gtsor bton rin chen gyi //
za ma tog gi nang du bcug
/gru shan rta mgo'i gtsug tu bskyon //
mi lag mi reg 'gom yugs spang //
gru gzings mgo mjug ldog mi srid //
shin tu gsang zhing gdams ngag tu //
snying rje byang chub sems ldan pas //
'bu srin sbrang ma yan chad kyi //
chu nang byings pa'i srog chags stong //
lo lo bzhin du tshe thar dang /
kha 'bar gtor glud brgya rtsa brgyad //
chu la gshegs shing the tshom spongs //
chos nyid bden pa mthu che ba'i //
rten 'brel nus pa mngon phyung nas //
ma sbas ma gab bu la gdams //
gzhan don sgrub par snying stobs skyed //
ces gsungs nas rang snang 'od gsal chen po'i klong du thim par gyur to ///
/
7kun mkhyen 'jigs gling dag snang ngo //
mchan /
