\u0f88
ye shes kyi mkha' 'gro seng ge'i gdong pa can gyi skor las :
bza' btung tshogs 'khor gyi rim pa bzhugs so :
\u0f88\u0f88\u0f88\u0f88\u0f88\u0f88\u0f88\u0f88
badzra wA rA hI na mo :
mkha' 'gro bsgrub pa'i rnal 'byor dam ldan gyis :
mi mthun kun bsal mthun tshogs bsgrub pa dang :
mkha' 'gro dgyes bskang rang nyid tshogs rdzogs nas :
mchog thun dngos grub thob phyir bza' tshogs bya :
bza' btung sna tshogs bshos bzang sha dang chang :
tshogs rdzas gang 'byor zhing lpags steng sogs bkram :
rang nyid lhar gsal thugs kar raM yaM khaM:
'od zhu me rlung chu 'phros nyes skyon bsal :
oM AHhU~M hrIHsa ye shes bdud rtsi dang :
'dod yon lngar gyur snang srid khyab par spel :
phyi nang gsang mchod mang 'phros ting 'dzin bsgom :
raM yaM khaM:
oM AHhU~M ha ho hrI:
ga Na tsakra sarba pU dza ho :
de nas pheM pheM hrIng hrIng hU~M dza yis :
pad+ma 'byung gnas rtsa gsum zhi khro'i tshogs :
khyad par ye shes las grub mkha' 'gro 'bod :
hU~M hrI:
zangs mdog dpal ri'i rtse mo nas :
slob dpon pad+ma yab yum la :
rtsa gsum zhi khro'i 'khor gyis bskor :
tshogs la spyan 'dren gshegs su gsol :
phyi nang gsang mchod 'dod yon lnga :
bza' btung tshogs mchod 'od 'bar 'di :
rje btsun bla ma'i tshogs la 'bul :
'khor dang bcas pa'i thugs dam bskang :
hU~M b+h+yo :
mkha' 'gro kun gyi yongs rje mo :
rdo rje phag mo bde gshegs yum :
'khor du grangs med mkha' 'gros bskor :
tshogs la spyan 'dren gshegs su gsol :
phyi nang gsang mchod 'dod yon lnga :
bza' btung tshogs mchod 'od 'bar 'di :
mkha' 'gro mo rgyud tshogs la 'bul :
'khor dang bcas pa'i thugs dam bskang :
hU~M b+h+yo :
gdug pa 'dul ba'i phrin las can :
ye shes mkha' 'gro seng gdong ma :
ye shes las grub mkha' 'gros bskor :
tshogs la spyan 'dren gshegs su gsol :
phyi nang gsang mchod 'dod yon lnga :
bza' btung tshogs mchod 'od 'bar 'di :
mkha' 'gro mo rgyud tshogs la 'bul :
'khor dang bcas pa'i thugs dam bskang :
hU~M b+h+yo :
gzhan yang sangs rgyas rdo rje dang :
rin chen pad+ma karma che :
dam tshig sna tshogs thams cad dang :
'jig rten mkha' 'gro'i lha tshogs la :
yang 'khor 'bum phrag du mas bskor :
shugs 'gro phra men ma mo ging :
dbang phyug dur bdag la sogs kun :
tshogs la spyan 'dren gshegs su gsol :
phyi nang gsang mchod 'dod yon lnga :
bza' btung tshogs mchod 'od 'bar 'di :
mkha' 'gro mo rgyud tshogs la 'bul :
'khor dang bcas pa'i thugs dam bskang :
oM sarba DA ki nI ma ma hrIng hrIng :
ga Na tsakra pU dza ho :
kye :
tshogs mchod dam pa 'di 'bul bas :
mi mthun kun sol mthun rkyen sgrubs :
mchog thun dngos grub bdag la stsol :
phrin las rnam bzhi lhun grub mdzod :
ho :
bdag cag ma rig rkyen dbang gis :
dam tshig nyams chag 'gal 'khrul kun :
khyed rnams spyan sngar mthol lo bshags :
mi sgrib tshangs pa'i dngos grub stsol :
hU~M:
bstan bshig dgra dang gnod byed bgegs :
mkha' 'gro ma mos 'dir khug dza :
tshogs rdzas la thim mkha' 'gro'i tshogs :
rdo rje tho phur thogs rnams kyis :
bsgral nas rnam shes dag zhing spor :
sha khrag lhag ma med par rol :
bdag gi sngon las 'phral gyi rkyen :
bar chad mtha' dag zlog tu gsol :
hU~M phaT pheM b+h+yo :
tshogs rim gsum spro mchod bshags bsgral :
so sor byas nas sgrub pos rol :
rtsa khams lha tshogs mnyes par bsam :
de nas lhag bsdus zhal chab bran :
'bru gsum byin brlabs 'di ltar 'bul :
hU~M b+h+yo :
sa bla sa steng sa 'og na :
gnas pa'i zhing skyong mkha' 'gro'i tshogs :
mo rgyud lhag la dbang ba kun :
'dir gshegs lhag bzhes gang bcol mdzod :
dmar gtor bshams nas chad mdo ni :
hU~M b+h+yo :
'das dang ma byon da ltar gyi :
chos skyong pho rgyud mo rgyud tshogs :
rgyal ba sras bcas zhi khro'i gar :
rig 'dzin brgyud pa'i zhabs drung du :
srog phul khas blangs dam bcas kun :
'dir gshegs rgyan gyi gtor ma bzhes :
dam bca' ma bsnyel dam tshig srungs :
sdang dgra gnod byed rdul du rlogs :
de nas brtan mar gtor ma 'bul :
b+h+yo :
dbang phyug nyer brgyad mkha' 'gro dang :
bstan srung ma mo'i tshogs dang bcas :
brtan ma bcu gnyis dpon g.yog byon :
gtor ma 'di bzhes ci bcol mdzod :
bshal chu bcas 'bul gtor gzhong 'og :
bden pas dgra bgegs bkug bro brdung :
hU~M:
mkha' 'gro ma yi 'khor lo rnams :
bar chad dam sri 'dul ba'i phyir :
snang srid g.yo ba'i cho 'phrul 'bar :
gar byed bro rdung khrabs se khrab :
phyag rgya'i stangs stabs khyugs se khyug :
bro 'di dgra bgegs steng du brdung :
bskal pa ma stongs bar du ni :
thar med 'byung lnga 'dus pas mnan :
e yaM baM raM laM satwaM b+ha ya nan :
de nas bsdu rim la sogs ni :
ho :
'di ltar bskyed bstim lha tshogs kyis :
bdag gzhan smin mdzad ye shes dbyings :
stong chen 'byams klas ma 'gags ngang :
bde ba chen por hU~M hU~M hU~M:
ho :
mchog gsum rtsa gsum lha sngags dang :
ting 'dzin rdo rje bzhi bden mthus :
bdag cag 'khor dang bcas pa kun :
gtan bde'i 'bras smin bkra shis shog :
dge 'dis ma gyur 'gro ba kun :
bla med sa la myur phyin shog :
snang grags rig pa'i chos thams cad :
lha sngags ye shes rol par gyur :
hU~M a :
mthar ni mi dmigs rgya yis gdab :
'dir 'bad dngos grub rnam gnyis 'thob :
mkha' 'gro'i tshogs mchod zab mo 'di :
las can bu yi snying la chongs :
sa ma ya :
rgyaHrgyaHrgya :
!
de nas sngon gyi tha tshig phyir :
spyang zhon ma la gtor ma 'bul :
thod par dmar gtor shas brgyan bsham :
byin rlabs rol mo dang bcas nas :
b+h+yo :
dur khrod 'jigs pa'i gnas mchog nas :
bud med dmar mo 'jigs pa'i gzugs :
dmar 'khrugs mig bsgrad mche ba gtsigs :
kha rlangs dug gi sprin nag 'khrigs :
glog dmar ljags brkyang thog zer 'phro :
nga ro 'brug sgrog ngan sngags sgra :
nyes byas snying la mA ra ya :
ral pa dmar nag sprin ltar gtib :
dur khrod chas gsol 'jigs su rung :
phyag g.yas gri gug rno ldan 'phyar :
bstan bshig srog rtsa rbad rbad gcod :
g.yon pas thod khrag glo snying bkang :
nyams pa'i sha khrag hab thob 'byong :
lcags spyang mgo dgu rlung shugs zhon :
hed hed sdang ba'i dgra la b+h+yo :
mched 'khor sprul pa yang sprul tshogs :
gar bzhugs 'bod pa'i gnas 'dir byon :
dmar gyi mchod gtor 'di bzhes la :
rdo rje phag mo'i bka' bzhin sgrubs :
rig 'dzin brgyud pa'i dam bzhin srungs :
mkha' 'gro seng gdong zab chos spel :
srung ma mdzod la chos 'di nyid :
gzu lum ras chod dkrugs mkhan sgrol :
bdag la lus dang grib bzhin 'grogs :
sdang dgra rtsad nas myur du chod :
tshul bzhin sgrub pa'i srung ma mdzod :
lo ka d+hA ki sa pa ri wA ra ba liM ta khA hi khA hi :
mkha' 'gro seng gdong cung zad kyang :
sus bsgrub de yis spyang zhon la :
gtor ma 'bul ba shin tu gces :
dor na bka' chad myur du yong :
sngon gyi dam tshig gnyan yod phyir :
zab chos 'di yi srung ma 'o :
sa ma ya :
rgyaHrgyaHrgya :
rig 'dzin rol pa'i rdo rjes gter nas gdan drangs pa lags ///
/
