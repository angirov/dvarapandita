@#//
rin po che dbang gi phreng ba bzhugs pa legs so //
rin chen shog skya'i skor /




'di'i nang gi yi ge che chung byas pa rgyal dbang mkha' khyab rdo rje'i zur rgyan dang sbyor bder bstun pa yin no //
rgya gar skad du /
rat+na a b+hi Shiny+tsa mA la nA ma /
bod skad du /
rin po che dbang gi phreng ba zhes bya ba /
dpal kun tu bzang po la phyag 'tshal lo //
che ba'i che mchog lha yi lhar gyur pa //
kun bzang he ru ka dpal rigs lnga'i gtso //
dga' rab rdo rje shrI sing ha dang //
o rgyan yab yum gnyis la phyag 'tshal lo //
mkha' 'gro snying tig gsang ba'i snying po las //
gzhi nyid 'bras bur smin byed zab mo'i lam //
rgyal ba'i yon tan ma lus sgrub byed pa //
rin chen dbang gi phreng ba bshad par bya //
de la   (sbyor dngos rjes gsum las /
dang po /)bcud khyar pa can sgrub pa la snod dri ma med pa dgos pas /
A+o~M/
thog mar de bsgrub pa'i phyir dben zhing yid dang mthun pa'i gnas su zhi khro'i thang ka la sogs pa dkon mchog gi rten bkram pa'i mdun du /
maN+Dal gyi dbus mar me che ba gcig gi mthar snang gsal gyi phreng ba ci tsam 'byor pas bskor ba'i mthar phyi nang gi mchod pa tshogs dang bcas pa legs par bshams la /
thams cad khrus byas te gral la 'khod pa na /
bla mas rnal 'byor pa rnams la /
rdo rje sems dpa'i sgom bzlas phog nas yi ge brgya pa brjod pa'i tshe /
bla ma nyid skad cig gis slob dpon pad+ma thod phreng rtsal mthing nag rdo rje dang dril bu 'dzin pa'i pang du mkhar chen bza' mtsho rgyal dmar mo gri gug dang thod pa 'dzin pas yab la 'khyud pa /
gnyis ka rin po che dang rus pas brgyan pa /
rdo rje'i skyil mo krung du bzhugs pa la /
mkha' 'gro dpag tu med pas bskor bar bsam pa'i 'od kyis /
nub phyogs o rgyan nas de kho na 'dra ba'i ye shes pa spyan drangs la mchod pas mchod de /
bdag la thim par bsam /
A+o~M badzra gu ru pad+ma thod phreng rtsal AHhU~M/
zhes ci 'grub bzlas te /
snang srid thams cad stong pa'i ngang las 'og min gyi zhing khams 'od zer lnga'i rang bzhin du gsal ba'i dbus na gzhal yas khang sgo rta babs drwa ba dang drwa ba phyed pa la sogs pas mdzes pa /
'og zhi ba la steng khro bo'i dkyil 'khor du gsal btab la /
rdo rje dril bu 'dzin pas dbyangs dang bcas te /
hU~M/
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin gzigs gyur pa'i //
zhi khro rab 'byams 'khor bcas gnas 'dir gshegs //
zhes pas /
steng gi nam mkhar byon pa la mchod cing bstod nas /
dzaHhU~M baM hoHsa dam tshig pa dang gnyis su med par bsam la /
nyams chag bskang ba snang gsal gyi mchod pa thog mar 'bul te /
sprin med mkha' la nyi shar ji bzhin du //
dri med 'od gsal gdod nas dag pa'i chos //
shes rab gzi ldan dpal gyi sgron me 'di //
zhi khro rab 'byams dkyil 'khor lha la 'bul //
nyams dang sgrib pa'i rang bzhin ci mchis pa //
ma lus sbyang phyir thugs rjes bzhes mdzod la //
gnyis med don gyi ye shes chen po yis //
tshangs pa chen po'i dngos grub bstsal du gsol //
A+o~M badzra bA rA hI A lo ke pU dza me g+ha sa mu dra s+pha ra Na sa ma ye hU~M/
zhes brjod nas /
dam tshig skong ba phyi'i mchod pa ni /
'jig rten 'di 'am gzhan dag na //
me tog ji snyed yod pa dang //
bdag gis gus par bshams pa 'di //
zhi khro rab 'byams tshogs la 'bul //
A+o~M badzra bA rA hI puSh+pe /
de bzhin du /
bdug spos /
snang gsal /
dri chab /
zhal zas /
rol mo rnams kyang so so'i sngags dang phyag rgyas dbul lo //
de nas sor chud pa nang gi mchod pa ni /
dung chen ye shes lnga yi gzhal yas su //
rtsa brgyad stong la sbyar ba'i a mr-i ta //
dus gsum rgyal ba rgya mtsho mnyes mdzad 'dis //
zhi khro rab 'byams dkyil 'khor mnyes gyur cig
/A+o~M badzra bA rA hI a mr-ita AHhU~M/
ye nas rnam dag rgyal ba mnyes mdzad ma //
me tog bdug spos snang gsal sna tshogs dri //
sgeg mo phreng thogs glu gar yid 'ong ma //
zhi khro rab 'byams dkyil 'khor mnyes gyur cig
/A+o~M badzra bA rA hI hU~M trAM hrIHA hU~M/
zhes pas mchod nas /
sku gsung thugs nyid mi 'gyur kun tu bzang //
bde gshegs bla ma rnams la phyag 'tshal bstod //
chos sku nam mkha' bzhin du dbyer med kyang //
longs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
ma skyes chos nyid dag pa'i pho brang nas //
zhi dang khro tshul thabs mkhas thugs rje'i lha //
thugs rje chen pos 'gro ba'i don mdzad pa //
zhi khro rab 'byams tshogs la phyag 'tshal bstod //
ces pas bstod de /
ngang nyid ye nas spros dang bral ba la //
bshags dang bshags par bya ba mi dmigs kyang //
kun rdzob sgyu ma tsam du bshags par bgyi //
tshangs pa chen po'i dngos grub bstsal du gsol //
ces pa dang /
ye shes sku mchog tshar gcig gnyis gsum brjod pa'i rjes la /
rnal 'byor pa rnams langs te lus ngag yid gsum gyi 'gyod tshangs byas pas sgrib pa thams cad 'phral du dag par bsam zhing /
brkyang phyag 'tshal bas /
na rag gi bskang ba rgyas pa yin na tshar gcig
/'bring bdun /
chung ba nyi shu rtsa gcig gi bar du brjod nas bshags pa byas pas /
sgrib pa dang nyams chag ma bskang ba'i phyogs nas mar me mi gsal zhing ngan la /
bskangs pa dang dam tshig gtsang ba'i ngos kyi mar me gsal bas thams cad ma bskangs kyi bar du 'gyod tshangs kyi bshags pa bya'o //
de nas thams cad kyis ye shes sku mchog tshar gsum brjod la /
phyi nang gi mchod pa dang bstod pa byas te /
tshogs kyi dga' ston cher bya'o //
des ni dam tshig gi nyams chag dang sdig sgrib thams cad dag par byed pa'i spyi khrus chen mo yin pas phan yon dpag tu med do //
rjes la bkra shis kyi tshigs su gcad pa rgya cher brjod pa ste snod khyad par can du sgrub pa'o //
AH
gnyis pa bcud khyad par can du bsgrub pa'i phyir dbang dngos bstan pa la brgyad las /
dang po byin rlabs kyi sgo dbye ba mkha' 'gro brda'i dbang la gsum las /
sngon 'gro ni /
tshogs gtor rgya cher bshams te /
bdud rtsi'i chus khrus byas te gral du 'khod pa la bgegs bskrad de dri'i thig le gnas gsum du bkod nas /
dngos gzhi ni bla mas /
rang nyid bla ma yab yum du gsal btab ste /
slob ma rnams pad zla'i steng na g.yung drung 'khyil ba'i steng na hrIHlas rdo rje phag mo gcer bu gri gug dang thod pa 'dzin pa g.yon brkyang g.yas bskum pa'i rting pa b+ha ga la gtad pa nam mkha'i dkyil na yod par sgom du bcug pa'i rjes la /
bla mas steng gi nam mkha' nas rdo rje phag mo mkha' 'gro dpag tu med pas bskor ba spyan drangs la /
dmigs pa dpod de slob ma'i snying gar thim par bsam zhing /
g.yung drung 'khyil ba 'khor ba la dmigs pa 'dzin du gzhug go
/yang shar dang /
lho dang /
nub dang /
byang nas /
rdo rje mkha' 'gro dang /
rin chen mkha' 'gro dang /
pad+ma mkha' 'gro dang /
las kyi mkha' 'gro rnams byon pa /
spyi bor dang /
mgrin par dang /
lte bar dang /
gsang bar /
thim par bsam zhing /
g.yung drung 'khyil ba 'khor bas nam mkha' na phar bun bun yod pa la dmigs pa 'dzin du 'jug
/A+o~M bud+d+ha DA ki nI ha ri ni sa /
sa ma ya dzaHdzaH
badzra pra we sha hoH
de bzhin du /
badzra 
rat+na 
pad+ma 
karma 
sa ma ya DA ki nI ha ri ni sa sa ma ya dzaHdzaHpra we sha hoH
pra we sha hoH
zhes drag tu brjod cing rol mo'i sgra cher bsgrag cing tshil chen gyi dud pas bdug go
/des ni 'khrab pa dang /
ngu ba dang /
'dar ba la sogs pa ye shes phebs pa'i rtags 'ong nges so //
de nas rjes tshogs la rol zhing dga' ston dang bkra shis bya'o //
des ni mkha' 'gro'i byin rlabs 'jug cing dbang gi sgo phyed pas bar chad med cing dngos grub phun sum tshogs pa 'byung ngo //
!
//gnyis pa lus kyi sgrib pa sbyang zhing sprul pa'i skur grol bar byed pa spros bcas bum pa'i dbang la gsum las /
sngon 'gro la'ang thun mong ba dang /
thun mong ma yin pa gnyis las /
dang po ni mkha' 'gro brda dbang gi rjes nyid la gsol ba gdab pa ni /
slob mas me tog dor la phyag 'tshal te mgrin gcig tu /
kye :
kun bzang rdo rje 'dzin pa che :
ye shes lnga ni 'thob bya'i phyir :
rigs lnga'i dbang mchog bshad du gsol :
zhes pa gsum gyi rjes la bla mas /
kye :
rigs kyi bu mchog khyed rnams kyis :
bla ma yi dam mkha' 'gro dang :
chos skyong dang ni rdo rje'i spun :
tshogs mchod yon gyis mnyes nus sam :
zhes dris pa'i lan du slob mas /
kye :
ji ltar thugs kyis dgongs mdzad pa :
bdag gis ma lus bsgrub lags pas :
dpa' bos bdag la gnang du gsol :
zhes zhu'o //
de nas slob ma rnams yi ge brgya pa'i sgom bzlas cung zad re byed du bcug nas /
bla ma'i thugs ka'i hU~M las 'od 'phros pas slob ma'i snying gar phog pas lus thams cad rdo rje'i go khrab kyis g.yogs par bsgom du bcug la /
dpon slob kun hU~M gi sgra skad di ri ri bzlas pas /
steng 'og thams cad rdo rje'i ra ba gur bla re mda'i drwa ba ye shes kyi me ri me dpung 'bar ba'i srung 'khor dar cig bsgoms nas /
dam tshig sbyin pa ni bla mas /
kye ma rigs kyi bu khyod kyis :
dam tshig rgyud la gnas 'dod na :
thabs shes gnyis kyi dam tshig tu :
mtshan ma la ni mi 'gongs dang :
rdo rje slob dpon mal cha dang :
rdo rje spun la rtsod mi bya :
de ltar bsrung bar nus gyur tam :
zhes pa'i lan du slob mas /
kye :
sangs rgyas thams cad 'dus pa yi :
rdo rje 'dzin pa'i bka' bzhin du :
bdag cag rnams ni bsrung bar 'tshal :
zhes brjod do //
de nas dga' ston bya'o //
!
//gnyis pa thun mong ma yin pa'i sngon 'gro la /
sa'i cho ga
/legs par bshams pa /
sta gon bya ba dang gsum las /
dang po ni /
gzhi bdag la gtor ma sbyin la sa bslang ste /
maN+Dal pad+ma 'dab ma bzhi pa la dri'i thig le dang me tog gi tshom bu pr-i thi wi de wI hrIH
zhes pas bkod la chu gnyis sngon du 'gro bas /
mchod pa lnga dang gtor ma gsum bshams te /
rang nyid sa gnon byas pa'i srin lag las 'od zer 'phros pa sa 'og tu song bas sa'i lha mo brtan ma ser mo rin po che'i bum pa thugs kar 'dzin pa /
phag rgod la 'chibs pa la sa bdag klu gnyan gyis bskor ba spyan drangs te bzhugs par bsam la /
lha mo chen mo sa bdag 'jig rten yum //
rin chen rdzogs dbang mchog gi rgyan gyis brgyan //
do shal rkang gdub sgra sgrog sems dpas mchod //
mchod yon 'di bzhes 'di ru byin brlab mdzod //
A+o~M pr-i thi wi de wI sa ma ya dzaHhU~M baM hoH
dri med yid du 'ong ba yi //
lha rdzas dam pa'i mchod yon 'di //
lha mo la ni 'bul bar bgyi //
sa 'di bdag la gnang du gsol //
A+o~M pr-i thi wi de wI ar+g+haM pra tIts+tsha ye swA hA/
zhes pa nas /
me tog
/bdug spos /
snang gsal /
dri chab /
zhal zas /
rol mo rnams /
puSh+pe /
d+hU pe /
A lo ke
/gan+d+he /
nai bid+yA/
shab+da pra tIts+tsha ye swA hAs mchod la /
skyob pa sangs rgyas thams cad kyi //
spyod pa'i tshul dang khyad par dang //
sa dang pha rol phyin pa la //
lha mo khyod ni dpang du gyur //
shAkya seng ge skyob pa yis //
ji ltar bdud kyi sde bcom pa //
de bzhin bdag gis bdud sde las //
rgyal bar byas te dkyil 'khor bri //
bdag rdo rje 'dzin pa che ge mo zhes bya bas sa'i phyogs 'dir sems can gyi don du dkyil 'khor chen po bzhengs kyis /
lha mo khyod kyis sa'i phyogs 'di bdag la gnang bar mdzod cig
/ces brjod pas /
des kyang rig pa 'dzin pa khyod kyis ci dga' bar spyod cig
/ces gsungs par bsam la /
gtor ma gcig a kA ros lha mo la 'bul /
gcig dkar po'i phyogs la byin nas /
gang dag 'dir gnas lha dang klu //
gnod sbyin srin po'am gzhan dag la //
sa 'di bdag gis bslang bar bgyi //
dkyil 'khor don du bstsal du gsol //
dkyil 'khor chen po'i bya ba mthar phyin pa'i grogs rgya chen po mdzad du gsol /
zhes brjod do //
gcig nag po'i phyogs la byin nas /
sa phyogs 'dir ni slob dpon bdag
/dkyil 'khor rgyal po sgyu 'phrul ni //
bzhengs kyis sa 'dir gnas pa'i bgegs //
'di ru ma 'dug gzhan du dengs //
A+o~M sum+b+ha ni sum+b+ha hU~M/
g+h+r-ih+Na g+h+r-ih+Na hU~M/
g+h+r-ih+Na pA ya g+h+r-ih+Na pA ya hU~M/
A+o~M A na ya ho /
b+ha ga wAn /
bIr+ya rA dza hU~M phaT/
ces brjod la /
A+o~M badzra mus /
lha mo 'khor bcas gshegs /
bgegs bskrad nas /
gyo mo dang rus pa la sogs pa bsal nas sa mnyen bzang po'i stegs bu 'dom gang ba la sogs pa ji ltar 'os pa me long gi ngos ltar snyoms pa la shar dang byang cung zad gzhol ba'i steng dang khor yug tu /
lag mthil g.yas pas bskor zhing /
A+o~M ha na ha na hU~M phaT/
ces brjod pas /
lag pa las 'od zer byung nas ma dag pa sbyangs /
A+o~M b+hu khaM zhes brjod pas phyogs thams cad nam mkhar gyur /
A+o~M me d+hi ni badzrI b+ha wa b+han+d+ha hU~M hU~M phaT kyis sa phyogs thams cad rdo rje'i rang bzhin du gyur /
A+o~M badzra rak+Sha rak+Sha hU~M gis bsrung zhing brtan par bya'o //
de nas rdo rje dang dril bu 'dzin pas hU~M gi glu blang zhing /
rdo rje'i gar bsgyur bas rkang pa g.yas bskum g.yon brkyang ba dang dor stabs su dkyil 'khor la bskor zhing khro bo'i dmigs pa gsal /
rdo rje dril bu dpung mgor thod dbyug gdengs pa ltar bya ba dang /
'khor lo ltar bskor ba dang /
mda' ltar 'phangs pa dang /
lcags kyu ltar bkug pa dang /
zhags pa ltar 'phangs pa dang /
gtso bo lnga dang sgo ma bzhi'i sngags sum+b+ha ni dang bcas pa brjod do //
sa'i cho ga'o //
de yang ba glang slas dang /
khang pa dang /
gtsug lag khang la sogs pa sngar nas sa dul ba rnams su ni mi dgos la /
ma dul ba rnams su bya'o //

//gnyis pa legs par bshams pa la maN+Dal gyi steng du dri'i thig le dang me tog gi tshom bu lha'i grangs dang mnyam pa dgod cing lha so so'i sa bon nam rtsa sngags brjod /
bla bre dang yol ba la sogs pas brgyan cing /
rin po che'am rdza'i bum pa yin na /
lnga ni dbang bskur ba rnam par rgyal ba'i bum pa yin pas rigs lnga'i kha dog tu bsgyur pa la so so'i phyag mtshan nam sa bon gyi yi ge'i mtshan ma gdab /
las bum dkar po bya /
de rnams la bgegs bskrad /
gu gul gyis bdug cing yungs dkar gyis brab la chu gtsang mas sum gnyis tsam bkang la /
'bru lnga /
bdud rtsi lnga /
rin po che lnga /
sman lnga /
dri lnga ste lnga lnga nyi shu rtsa lnga'i bum rdzas blugs /
dar ram ras dmar pos mgul bcings /
dpag bsam gyi shing gis kha brgyan /
rdo rje gzungs thag dang bcas pas brgyan pa stegs mtho ba'i steng du bzhag
/stegs bu'i mtha' skor du phyi nang gi mchod pa rnams rgya cher bshams /
gzhan yang rdo rje dang /
dril bu dang /
ku sha dang /
srung skud dang /
bdud rtsi lnga'i ril bu dang /
so shing la sogs pa 'dir dgos pa'i yo byad rnams tshogs par bya'o //

//gsum pa sta gon du bya ba la gsum las /
dang po bum pa sta gon ni /
rang nyid skad cig gis rang bzhin gzhi yi kun tu bzang po yab yum mthing ga rdo rje dang dril bu 'dzin par bsam la /
ku shas thod pa nas bdud rtsi'i bsang chu gtor la /
A+o~M badzra a mr-ita kuN+Da lI ha na ha na hU~M phaT/
ces lan gsum brjod nas /
A+o~M swa b+hA wa shud+d+hoHsarba d+harma swa b+hA wa shud+d+ho\u0f85 haM/
phyi dang nang gis bsdus pa'i chos thams cad stong pa chen po /
stong pa'i ngang las paM las pad+ma dang raM las nyi ma dang a las zla ba'i steng du /
b+h+rU~M b+h+rU~M yongs su gyur pa las rnam par rgyal ba'i bum pa lnga /
las thams cad pa'i bum pa dang bcas pa /
rin po che sna tshogs kyi rang bzhin yangs shing rgya che ba /
lto ba ldir ba /
zhabs zhum pa /
mchu 'phyang ba /
mgrin pa phra ba /
lha'i gos pany+tsa li kas mgrin pa dkris shing dpag bsam gyi shing gis kha brgyan pa /
mthing ga dang /
dkar po dang /
ser po dang /
dmar po dang /
ljang gu dang /
dkar po'i rang bzhin /
thams cad kyang phyi bum pa'i dbyibs can la nang lha'i gzhal yas khang chen po /
'od zer rab tu 'phro ba'i nang rnams na /
seng ge dang /
glang po dang /
rta mchog dang /
rma bya dang /
shang shang dang /
rin po che'i khri stegs rnams su /
paM las pad+ma /
a las zla ba /
raM las nyi ma'i steng du /
A+o~M hU~M trAM hrIHA hU~M/
e baM laM raM yaM baM las /
rnam par snang mdzad dbyings kyi dbang phyug ma //
mi bskyod pa dang rdo rje mA ma kI
/rin chen 'byung ldan sangs rgyas spyan ma dang //
'od dpag med dang rdo rje gos dkar mo //
don yod grub pa dam tshig sgrol ma dang //
rdo rje sems dpa' rdo rje snyems ma ste //
kun kyang zhal sbyor skyil krung rin chen brgyan //
yab rnams phyag g.yas 'khor lo rdo rje dang //
rin chen pad+ma rgya gram rdo rje dang //
g.yon rnams dril bu yum la 'khyud pa ste //
yum rnams gri gug thod pas yab la 'khyud //
snang la rang bzhin med pa'i chu zla 'dra //
steng gi nam mkha' la de bzhin gshegs pa rigs lnga rdo rje sems dpa' dang bcas pa yab yum byon pa la /
ar+g+haM pA d+yaM puSh+pe d+hU pe A lo ke gan+d+he nai bid+yA shab+da AHhU~M/
dzaHhU~M baM hoH
lha so so'i bum pa'i lha dang gnyis su med par thim /
de thams cad kyi spyi bor A+o~M/
mgrin par AH
thugs kar hU~M gis mtshan par gyur /
hU~M hU~M gis rdo rje'i go zhubs dang ldan /
A+o~M hU~M trAM hrI A/
de bzhin gshegs pa lnga steng gi nam mkha' las rang byon te rin po che'i bum pa'i bdud rtsi'i chus dbang bskur bar gyur /
rang gi snying ga nas 'od zer byung bas gzungs thag la 'khril te song bas /
bum nang gi lha so so'i sku la phog
thugs dam gyi rgyud bskul /
sbyor mtshams nas bdud rtsi dkar dmar gyi rgyun babs pas bum pa'i nang khengs par gyur /
A+o~M dzi na dzika? mUM d+hA tu shwa rI satwaM/
hU~M badzra D+h+r-ika? mAM mo hA ra ti satwaM/
swA rat+na D+h+r-ika? lAM dwe shwa ra ti satwaM/
A+o~M a ro lika? pAM rA gA ra ti satwaM/
hA pra dz+nyA D+h+r-ika? tAM badzra ra ti satwaM/
zhes rnam rgyal dang /
A+o~M badzra satwa hU~M baM/
zhes las bum la dmigs te ci 'grub bzlas te /
'jig rten 'di 'am gzhan dag na //
mchod yon me tog bdug spos dang //
snang gsal dri chab zhal zas rnams //
