\u0f01\u0f83:
gsang thig snying po'i skor las :
yang dag he ru ka phyag rgya gcig pa'i sgrub thabs bzhugs so :
:d+ha :d+hanad+gaH:
he ru ka la phyag 'tshal lo :
tshe gcig sangs rgyas thob 'dod pa'i :
dbang thob dam tshig ldan pa dag :
dben pa'i gnas su nges 'byung bsgom :
skyabs su 'gro zhing sems bskyed la :
tshogs gsag yan lag bdun pa bya :
rang bzhin dag pa'i de bzhin nyid :
ma bcos bde chen rtsal mdangs ni :
rig pa hU~M gi sgra gdangs las :
rdo rje'i gur khang me 'bar ba :
dbus su 'byung ba rim brtsegs steng :
pad+ma 'dab stong lte ba ru :
b+h+rU~M las zla gam gzhal yas khang :
nang du rdo rje'i brag chen dang :
pad+ma nyi ma ru dra'i steng :
hU~M las rdo rje hU~M gis mtshan :
'od 'phros rgyal mchod 'gro rgyud sbyangs :
byin rlabs 'od zer tshur 'dus pas :
bdag nyid dpal chen he ru ka :
mthing nag zhal gcig phyag gnyis pa :
khro gtum mi bzad gar dgu ldan :
phyag g.yas rdo rje g.yon dril bu :
zhabs gnyis rol pa'i stabs kyis bzhengs :
rdo rje'i gshog pa drag tu brgyangs :
dpal dang dur khrod chas kyis brgyan :
yum chen kro d+hI shwa rI ma :
kha T+wAM dang ni dung dmar stob :
yab yum bde chen 'khril sbyor rol :
rdo rje pad+ma mnyam par sbyar :
sku las ye shes me phung 'bar :
spyi bor oM hU~M trAM hrIHA:
ye shes lnga yi bdag nyid can :
sku yi gnas gsum oM AHhU~M:
sku gsung thugs su byin gyis brlabs :
oM hU~M trAM hrIHA:
oM AHhU~M:
thugs kar 'od kyi gur khyim dbus :
pad+ma zla ba'i gdan steng du :
ye shes sems dpa' rdo rje sems :
mthing gsal rdo rje dril bu 'dzin :
thugs kar pad+ma nyi zla'i steng :
rdo rje sngon po rtse lnga pa'i :
lte bar nyi ma la gnas pa'i :
rtag tu 'char ba'i hU~M mthing mthar :
ru lu 'bru brgyad rdo rje'i sgra :
sngags kyi rang sgra sgrog pa yi :
'od zer mkha' khyab kun tu 'phros :
rgyal ba rnams la mnyes mchod phul :
sku gsung thugs kyi byin rlabs rnams :
spyan drangs bdag gi gnas gsum du :
thim pas sku gsum dngos grub thob :
'gro ba'i sdig sgrib ma lus sbyangs :
dpal chen po yi sa ru bkod :
ma mo mkha' 'gro dbang du bsdus :
phyi snod he ru ka yi gnas :
nang bcud dpal chen yab dang yum :
snang ba thams cad lha yi sku :
grags pa thams cad sngags kyi gdangs :
rig pa zang thal 'od gsal ba :
bde chen ye shes ngang du gnas :
oM ru lu ru lu hU~M b+h+yo hU~M:
gzhan yang zhal gnyis gtso bo yab yum gnyis :
yab yum phyag zhabs brgyad ni gau rI brgyad :
mthil brgyad yul gyi phra men chen mo brgyad :
phung khams skye mched gdod nas lhar dag pa :
rlung gi 'byung 'jug gnas gsum ru lu'i gdangs :
rtsa yi mdud pa thams cad ru lu'i gzugs :
thig le thams cad ru lu'i 'bru ru gnas :
tshogs brgyad rtog pa ru lu'i ngo bor shar :
bde ba brgyad ni ru lu 'bru brgyad kyi :
bde stong zung 'jug ye shes rol par blta :
skabs su dpal gyi gtor ma thod pa gang :
raM yaM khaM gis bsregs gtor bkrus byas nas :
stong pa'i ngang las rlung me thod sgyed steng :
b+h+rU~M las b+hany+dza'i snod du sha lnga dang :
bdud rtsi lnga ni ye shes lnga ru gsal :
me rlung sbyor bas 'od zhu dam tshig rdzas :
kha dog dri ro nus bcud phun sum tshogs :
rlangs pa'i 'od zer phyogs bcu kun tu 'phros :
'khor 'das bdud rtsi'i bcud bsdus 'bru gsum gyi :
rnam par gnas pa 'od zhu bdud rtsir thim :
slar yang 'od zer zla gam gzhal yas khang :
nang du dpal chen he ru ka yab yum :
gnas yul sgo skyong ma mo mkha' 'gro'i tshogs :
sprin ltar gtibs shing lha tshogs thams cad kyis :
gtor ma bdud rtsi'i bcud drangs gsol bar bsam :
oM ru lu ru lu hU~M b+h+yo hU~M:
oM AHhU~M ma hA ba liM ta kha kha khA hi khA hi :
hU~M:
dpal chen 'khor dang bcas rnams kyis :
mchod pa rgya mtsho 'di bzhes shig :
nyams chag rgya mtsho ma lus bshags :
thugs dam rgya mtsho ma lus bskang :
dngos grub rgya mtsho bstsal du gsol :
phrin las rgya mtsho ma lus sgrubs :
de nas dngos grub blang ba ni :
bla ma he ru ka dpal che :
mkha' 'gro'i gtso bo dgongs su gsol :
bla med sa la drangs nas su :
sku gsung thugs mchog bstsal du gsol :
rang nyid he ru ka ru bsgom :
ye shes dbab cing brtan par bya :
de nas gtor ma'i dbang blang ste :
hU~M:
chos dbyings b+hany+dza zla gam gzhal yas nas :
dpal chen he ru ka yi lha tshogs rnams :
sku ni ye shes 'bar ba'i gar dgu ldan :
gsung ni 'gro ba sgrol mdzad sngags kyi sgra :
thugs ni 'od gsal bde chen zang tha le :
mi g.yo mnyam nyid sku gsung thugs kyi ngang :
chos kyi dbyings la spros pa mi mnga' yang :
'gro ba'i don du thugs rje'i skur sprul pa :
mos pa'i snang tshul bzhin du cir yang ston :
dpal chen yab yum thugs dam dus la bab :
sku yi dbang mchog lus la bskur du gsol :
snang stong lha ru rtogs par byin gyis rlobs :
'chi med tshe yi dngos grub bstsal du gsol :
gsung gi dbang mchog ngag la bskur du gsol :
sgra grags rtsa rlung sngags su rtogs pa dang :
tshangs dbyangs drug cu'i dngos grub bstsal du gsol :
thugs kyi dbang mchog sems la bskur du gsol :
shar grol mtha' bral 'dzin med rtogs pa dang :
bde stong thugs kyi dngos grub bstsal du gsol :
oM ru lu ru lu hU~M b+h+yo hU~M:
kA ya wA ka tsit+ta a b+hi Shiny+tsa sarba sid+d+hi pha la ho :
gtor ma'i lha tshogs 'od zhu nas :
bdud rtsir bsam la gtor ma bza':
snang srid 'od zhu rang la thim :
rang yang thugs ka'i hU~M la thim :
hU~M yang dmigs med ngang la bzhag :
ka dag spros bral ngang la blta :
slar yang chu las nya 'phar ltar :
he ru ka yi sku ru blta :
dge ba bsngo zhing bkra shis brjod :
mnyam gzhag rjes thob thams cad duH
he ru ka yi sku gsung thugs :
mi 'bral yid kyis gsal btab pas :
tshe gcig sangs rgyas de yis 'grub :
spros med rgyun gyi nyams len du :
man ngag kun gyi mthar thug pa :
ma 'ongs pa yi don du sbas :
las can zhig dang 'phrad par shog :
sa ma ya :
rgya rgya :
gter chen mchog gyur bde chen gling pas tsa 'dra rin chen brag nas spyan drangs te yang khrod kun bzang bde chen 'od gsal gling du gtan la phab pa'i yig bris pad+ma gar gyi dbang phyug gis bgyis pa dge legs 'phel //

//
