@#//
sgrub pa bka' brgyad kyi gtor zlog khro bo rol pa shin tu bsdus pa bzhugs pa'i dbu phyogs legs so //
che mchog he ru ka la phyag 'tshal lo /
khro bo rol pa shin tu bsdus pa ni //
thod pa'am ni zangs lcags snod nang du //
dmar gtor dgu bshams sha khrag ling gas brgyan //
steng du khyung btsugs sman raka gtor mchod bsham /
na mo /
dkon mchog gsum dang rtsa ba gsum //
sgrub chen bka' brgyad lha tshogs la //
gus pas phyag 'tshal skyabs su mchi //
'gro ba sems can kun don du //
byang chub mchog tu sems bskyed do /

/chos kun stong pa'i ngang nyid las //
pad+ma nyi zla dregs pa'i steng //
hU~M yig mthing nag yongs gyur las //
bdag nyid che mchog he ru ka
/mthing nag zhal gsum phyag drug pa //
g.yas dkar g.yon dmar dbus mthing zhal //
phyag drug rdo rje b+han+d+ha bsnams //
dpal dang dur khrod chas rnams rdzogs //
gar dgu'i nyams ldan yum dang 'khril //
spyi mgrin 'jam dbyangs spyan ras gzigs //
thugs kar rdor sems thugs ka ru //
rdo rje hU~M dmar sngags kyis bskor //
dpral bar 'jam dpal gshin rje gshed //
mgrin par rta mgrin pad+ma dbang //
thugs kar badzra he ru ka
/lte bar rdo rje gzhon nu che //
gsang bar bla med he ru ka
/brla g.yas dregs pa kun 'dul rje //
g.yon du stobs ldan nag po la //
spyi bor bla ma rig 'dzin gsal //
lha tshogs kun gyi gnas gsum dang //
thugs ka'i hU~M las 'od 'phros pas //
ye shes spyan drangs gnyis med gyur //
dzaHhU~M baM hoH
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM hU~M phaTaH
ces bzla 'o //
mdun du ma traM bsgral pa'i phung po las byung ba'i gzhal yas khang /
phyi rin po che la nang thod pa skam rlon brtsigs pa'i dbus su nyi zla pad+ma dregs pa'i gdan la /
che mchog he ru ka smug nag zhal nyi shu rtsa gcig
/phyag bzhi bcu rtsa gnyis na zhi ba bzhi bcu rtsa gnyis bsnams pa /
srid pa'i bya khyung gis dbu brgyan pa /
yum khro mo gnam zhal dbyings phyug ma dbu dgu phyag bco brgyad pa dang zhal sbyor ba la /
che mchog yon tan gyi lha tshogs kyis bskor ba /
de'i shar du badzra he ru ka la yang dag thugs kyi lha tshogs kyis bskor ba /
lhor gshin rje gshed la 'jam dpal sku'i lha tshogs kyis bskor ba /
nub tu pad+ma dbang chen la pad+ma gsung gi lha tshogs kyis bskor ba /
byang du rdo rje gzhon nu la phur pa phrin las kyi lha tshogs kyis bskor ba /
shar lhor bla med he ru ka la ma mo rbod gtong gi lha tshogs kyis bskor ba /
lho nub tu rig 'dzin thod pa rtsal la bla ma rig 'dzin gyi lha tshogs kyis bskor ba /
nub byang du dregs pa kun 'dul la 'jig rten mchod bstod kyi lha tshogs kyis bskor ba /
byang shar du stobs ldan nag po la dmod pa drag sngags kyi lha tshogs kyis bskor ba /
sgo bzhi la sgo ma bzhi /
phyi'i lcags ri la dpal gyi bka' nyan dpal mgon bdun cu'i tshogs dang bcas pa gsal ba'i /
gnas gsum du 'bru gsum gyis mtshan cing ye shes lnga yi dbang bskur bar gyur /
oM hU~M trAM hrIHAH
hU~M/
rnam dag chos dbyings mnyam nyid las //
zhi khro yongs rdzogs skur bzhengs la //
srid gsum gdug pa'i tshogs bsgral phyir //
gnas 'dir spyan 'dren gshegs su gsol //
e h+ye hi sa ma ya dzaHhU~M baM hoHhrIng hrIng dza dzaH
sa ma ya A be sha ya tiSh+Tha lhan /
a ti pU hoH
pra ti tsa hoH
ar+g+haM sogs /
hU~M/
dregs pa lha chen phyogs skyong bsnol ba'i steng //
che mchog la sogs dpal chen khro rgyal tshogs //
gar dgu'i tshogs kyis hU~M sgra sgrog la bstod //
hU~M/
thugs dam gnyan po bskang ba'i lha tshogs ni //
zhi khro bka' brgyad lha tshogs thugs dam bskang //
bskang ngo bskal par thugs dam bskangs gyur cig
/nyams chag 'gal 'khrul thams cad mthol lo bshags //
hU~M/
rgyal ba zhi khro'i lha tshogs skur bzhengs shig
/mchod gtor bzhes la phrin las 'grub par mdzod //
bka' brgyad bka' yi srung ma thugs dam can //
mchod gtor 'di bzhes dgra bgegs rdul du rlogs //
dkon mchog bden pas gnod byed dgra dang bgegs //
bla srog ling ga 'di la myur du khug
/bka' brgyad lha tshogs sras sprul bka' sdod bcas //
lcags kyus zungs la phur bus dgra bgegs sgrol //
shan pa 'bum gyis sha rus dum bur gtubs //
dmar chen khrag gi rgya mtsho bzhes su gsol //
dgra bgegs sha khrag dpal chen zhal du bstabs //
dam rdzas brgyan pa'i gtor mas thugs dam bskang //
dgra bgegs byad ma gtad do ma shor cig
/byad kha rbod gtong sdang ba'i dgra la b+h+yo //
hU~M/
smug nag gru gsum 'bar ba'i dkyil 'khor nas //
che mchog yon tan lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
mthing nag gru gsum 'bar ba'i dkyil 'khor nas //
yang dag thugs kyi lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
ser nag gru gsum 'bar ba'i dkyil 'khor nas //
'jam dpal sku yi lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
dmar nag gru gsum 'bar ba'i dkyil 'khor nas //
pad+ma gsung gi lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
ljang nag gru gsum 'bar ba'i dkyil 'khor nas //
phur pa phrin las lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
sha khrag rgya mtsho 'khyil ba'i dkyil 'khor nas //
ma mo rbod gtong lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
gdung sob lhun gyis grub pa'i dkyil 'khor nas //
rig 'dzin slob dpon lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
dam rdzas rdza ltar lhag pa'i dkyil 'khor nas //
'jig rten mchod bstod lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
gtum drag gru gsum 'bar ba'i dkyil 'khor nas //
dmod pa drag sngags lha tshogs 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M/
dur khrod gsang ba mchog gi dkyil 'khor nas //
tshom bu dgu yi bka' sdod 'khor bcas kyis //
dgra bgegs sha khrag rus pa 'di bzhes la //
byad ma dgra bgegs gnod pa'i sbyor ba zlog
/hU~M khroM b+h+yo /
khro rgyal kun bzang che mchog he ru ka
/dbu la sprul pa'i khyung chen 'bar bas brgyan //
dgra bgegs gshed ma bya khyung rgyal po yis //
ltas ngan zlog cing sgyur ba'i phrin las mdzod //
hU~M/
sgrub chen bka' brgyad lha tshogs 'khor bcas kyis //
sman raka gtor ma'i mchod pa 'di bzhes la //
bde gshegs bka' brgyad lha tshogs bden pa'i stobs //
bden pa'i stobs kyis mi zlog gang yang med //
nad gdon dgra bgegs ltas ngan zlog tu gsol //
oM badzra ma hA kro d+ha pad+ma kro d+hI shwa rI badzra kI li kI la ya ma hA yak+sha kA la rU pa karma raM raM dz+wa la raM hU~M phaTaH
ma hA mAM sa la khA hi /
ma hA rak+ta la khA hi /
ma hA tsit+ta la khA hi /
ma hA kiM ni ri ti la khA hi /
ma hA go ro tsa na la khA hi /
ma hA ba su ta la khA hi /

hU~M/
srid pa'i mdos chen da gtong na //
steng dang phyogs mtshams sgo phyes la //
sgrub pa bka' brgyad lha tshogs gshegs //
chos kyi dbyings su lam bstan no /

/hU~M hU~M hU~M/
b+h+yo b+h+yo b+h+yo /
b+h+yo /
re ma ti sogs srid pa'i lcam mo'i tshogs //
rang rang ming po'i bka' sgyur khram kha zlogs /
khro rgyal mdung dmar can gyis dgra bgegs sgrol //
dpal chen 'khor bcas dgra bgegs rdul du rlogs //
b+h+yo b+h+yo b+h+yo /
zlog zlog zlog
/sa ma ya b+h+yo /

hU~M/
'jig rten skyong ba thams cad kun //
bdud rtsi gser skyems 'di bzhes la //
mdos dang zor gyi lam phyes shig

/hU~M/
dmar gyi gtor ma chen po 'dis //
me rlung mtshon cha'i char pa 'bebs //
dgra bgegs thal ba rdul du rlogs //
oM pa ri shA ba ni mA ra ya hU~M phaTaH
zhi khro bka' brgyad rol pa'i bros //
ru dra dam sri rdul du rlogs //
hU~M satwaM b+ha ya nan /
khro rol shin tu bsdus pa'i 'don bya 'di //
rang gi rkyen zlog thugs dam bya phyir bris //
nyes pa gang mchis bka' brgyad lha la bshags //
dge bas byang chub sgrub la dge legs shog
/rA ga a s+yes sbyar ba 'o //
sarba mang+ga laM///
/
