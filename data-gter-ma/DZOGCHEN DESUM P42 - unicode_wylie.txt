mngon rtogs gter gzhung dgongs pa phyogs gcig ltar na /
yum dang 'khril :
zhes pa'i mtshams /
steng khang zhi ba rdo rje dbyings kyi lha :
bzhi bcu rtsa gnyis ma 'dres tshom bur rdzogs :
gzhal yas bar khyams khor yug mu khyud la :
gnas yul sgo skyong dbang mo nyi shu brgyad :
mkha' 'gro so gnyis ma bdun sring mo bzhi :
ging chen bco brgyad khro bo drug cu dang :
rigs bzhi'i pho nya brgya dang bzhi bcu'i sde :
ma mo drug cu kun kyang khro chags 'bar :
sku mdog phyag mtshan ma 'dres cir yang ston :
rgyu yi rta babs rnams kyi khor yug char :
rig 'dzin rtsal 'chang bye ba sa yar bcas :
phyi rol dur khrod 'bar ba'i 'od klong du :
'jig rten ma mo bdun brgya nyi shu sogs :
bsam yas sgyu 'phrul drwa ba'i 'khor lor rdzogs :
dur khrod phyi rol rdo rje'i srung 'khor nang :
rang rang rigs dang mthun pa'i gzhal med khang :
bkod pa rab mdzes ye shes 'od kyi klong :
byang shar nas brtsam mtshams dang phyogs bzhi ru :
ngan song gnas 'dren gsang bdag thub pa dang :
nub byang stod mi smad lha /   mngon mtho'i lam ston thub dbang 'jig rten skyong :
lho nub /   nyan thos stobs mchog shar lho /   rang rgyal rdzu 'phrul can :
byang /   byang sems nye sras nub /   kri yA mya ngan med :
lho /   u b+ha rigs bzhi shar /   yo ga rdo rje dbyings :
gtso 'khor sprul par bcas pa'i tshogs rnams kun :
ma 'dres rang gsal nyi dang 'od zer bzhin :
gang 'dul mos pa'i dpal du lham mer gsal :
oM sarba ta thA ga ta maN+Dal aHhU~M:
zhes gsal btab la /
byin rlabs dbang bskur man gzhung ltar ro ///
/
