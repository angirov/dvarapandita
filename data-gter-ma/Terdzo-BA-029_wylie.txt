@#//
bka' 'dus kyi tshom bu tshogs su sgrub pa'i las tho bzhugs so //
na maHshrI gu ra be /
zhi khro bka' 'dus chos kyi rgya mtsho chen po'i sgrub chen gyi khog dbub re zhig rang gzhung ma rnyed na /
bka' brgyad bder 'dus kyi sgrub khog sbyor na legs par kun mkhyen bla ma 'khor lo'i mgon po nyid kyis rjes su gnang bas de ltar lag tu len pa'i skabs /
rtsa ba'i sa bcad snying po don gyi thugs khrid las gsal bar bstan pa ltar /
gang du sgrub pa'i gnas /
gang tshe sgrub pa'i dus /
gang gis sgrub pa'i gang zag
/sgrub pa la dgos pa'i yo byad /
ji ltar sgrub pa'i cho ga bcas phun sum tshogs pa lngas sgrub pa'i gzhi bzung nas /
sgrub pa dngos la gsum /
sngon 'gro
/dngos gzhi /
rjes kyi las rim mo //
dang po la gnyis /
sa chog dang /
spyi bshags so //
dang po la /
sgrub gnas rnying par sa brtag pa dang snang ba las bslang ba mi dgos pa'i dbang du byas te /
mi snang ba las slong ba /
dbang du bya ba /
sbyang ba /
bzung ba bzhi las /
dang po ni /
brgyud 'debs sngon du 'gro bas /
rim gnyis rgyun gyi rnal 'byor ltar bdag gi rnal 'byor bzlas pa dang bcas pa'i mthar 'od gsal 'jug ldang byas la /
dkyil 'khor gyi gzhir maN+Dal tshom bu gcig pa'i mdun mchod gtor dang gser skyems bsham /
raM yaM khaM:
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe d+hU pe A lo ke gan+d+he nai wid+ya shab+da pU dza sa ma ya hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M:
lan gsum rgya dang bcas pas brlab /
b+hU mi pa ti sa pa ri wA ra badzra sa mA dzaHsa mgron dgug
/b+hU mi pa ti sa pa ri wA ra na maHsarba ta thA ga te sogs nam mkha' mdzod kyi sngags rgya lan gsum gyis gtor ma 'bul /
oM badzra puSh+pe sogs kyis mchod /
hU~M:
dgongs shig sa bdag lha klu sde dang dpung :
gangs ri g.ya' rtse lu ma skyed mos tshal :
mtsho rdzing lteng ka so so'i gnas rnams nas :
lha klu sa bdag gnas 'dir spyan 'dren gyis :
'dzam gling gru bzhir sgrub pa'i sa bslang phyir :
sa bdag 'khor dang bcas pa 'dir gshegs te :
byin brlabs bsngos pa'i gtor ma 'di bzhes la :
rin chen gter gyi sa 'di bstsal du gsol :
sngon bcom ldan 'das rgyal ba shAkya thub pa sangs rgyas pa dang bdud sde bzhi btul zhing chos kyi 'khor lo bskor ba yang sa gzhi rin po che'i steng du mdzad pa lags pas :
de dang rjes su mthun par bdag cag sgrub pa po rnams kyis kyang tshogs chen po gnyis rdzogs par bgyi ba'i slad du /
gnas 'dir mi gnas pa'i dpal chen po rgyal ba zhi khro bka' 'dus chos kyi rgya mtsho'i lha tshogs rig 'dzin dang bcas pa'i pho brang 'debs par 'tshal bas :
sa bdag lha klu sa'i lha mo dang bcas pa kun sa glud chen po 'di khyer la bdag gis sgrub pa 'di dbu btsugs nas mjug ma thon gyi bar du gnas gzhan du spos te sa gzhi yang brtan cing bkra shis par mdzad du gsol :
zhes 'dod don gsol nas /
b+hU mi pa ti sa pa ri wA ra gats+tsha :
gnang ba byin nas rang gnas su gshegs par bsam zhing 'jam rol dang bcas gtor ma dang gser skyems phyir 'bul /
mchod pa rnams bsdu'o //
gnyis pa ni /
dbang mchog phur bu thogs la /
bdag nyid spyi dpal chen po he ru ka zhal gcig phyag gnyis par gsal ba'i thugs ka'i hU~M las 'od 'phros phur bu la thim /
de nyid dpal rta mgrin gyi skur gyur par bsams la /
hU~M pad+mAn+ta kr-ita hU~M phaT/
sngags lan bdun gyis dbang phur dkyil 'khor dbus su phur stegs la bkod de dbang du gyur pa'i dmigs pa gsal gdab nas /
phur bu las byung ba'i 'od zer dmar pos sa gzhi thams cad khyab /
bdag gi dbang du gyur /
ces brjod /
gsum pa la sngags dang phyag rgya ting nge 'dzin gyis sbyang ba rnams las /
sngags dang phyag rgyas sbyang ba ni /
slob dpon gyi lag g.yas rdo rje rtse lnga par bsams nas phyag rdo rje dang bcas sa la reg pa'i tshul byas nas /
oM swa b+hA wa shud+d+haHsarba d+harmA swa b+hA wa shud+d+ho\u0f85 haM/
lan gsum gyis sa la bsnun /
ting nge 'dzin gyis sbyang ba ni /
bdag nyid spyi dpal chen po he ru kar gsal ba'i thugs ka'i hU~M las hU~M phra mo grangs med pa phyogs bcur 'phros /
'phags pa mchod /
sems can gyi don byas /
tshur 'dus ye shes kyi me rlung chur gyur pas ma dag pa'i dngos 'dzin thams cad bsreg gtor sbyangs /
dur khrod rol pa'i zhing khams chen por gyur par bsam mo //
bzhi pa bzung ba ni /
slob dpon stegs bu'i dbus su rdor dril bcas bzhengs la /
bdag nyid zhe sdang rdo rjer gsal ba'i rkang pa gnyis hU~M las rdo rje rtse gsum pa /
mig g.yas pa a las zla ba /
g.yon pa ma las nyi ma /
dbus ye shes kyi spyan dang gsum la hU~M dmar po re res mtshan par gyur /
hU~M:
nga ni 'khor 'das spyi dpal he ru ka :
dkon mchog gsum gyi bden pa'i bka' byung gis :
bsnyen sgrub dkyil 'khor blta bar mi dbang ba'i :
bgegs kyi tshogs rnams byer cig myur du dengs :
ha ha hU~M hU~M hrIHhrIHpheM pheM:
rkang pa'i rdo rje las me 'bar te 'byung po brngan pa byin cing bden pa brjod kyang mi nyan pa bsregs shing rang dbang med par bros par gyur /
rdo rje gsor zhir dril bu 'khrol la g.yon skor kho nas rdo rje rtse gsum /
g.yas brkyang /
g.yon brkyang stabs kyis bskor ba gsum bya /
bdag gi spyan gsum gyi hU~M las byang sems thugs rje'i 'od zer rab tu 'phros pas 'byung po tshar bcad pa rnams kyi rgyud la dga' bde khyad par can skyes pas /
zhe sdang khong khro zhi nas gnod 'tshe med par gyur /
ha ha hU~M hU~M hrIHhrIHpheM pheM:
zhes brjod la g.yas skor kho nas 'gros 'khor gsum gong ltar bya'o //
gnyis pa spyi bshags la gsum /
sAts+tsha nye 'don srog bslu chu gtor sogs phyi tshogs gsog
/yig brgya spang skong dong sprugs sogs nang rgyun bshags /
mtshan ma rdzas /
phung po rten /
longs spyod tshogs te gsang ba skong gi cho ga rnams ji tsam 'grub pa skabs 'di'am sgrub pa la 'jug kar byas kyang rung ngo //
gnyis pa dngos gzhi la gsum /
bsnyen pa /
sgrub pa /
sgrub pa chen po rnams so //
dang po la bcu gcig yod pa'i thog mar phyi mtshams bcad pa ni /
sgrub khang gi phyogs bzhir tho sku rten mchod gtor rnams bshams la /
shar gyi mchod gtor /
a mr-itas bsang /
raM yaM khaM gis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol par bcas :
rab 'byams nam mkha' gang bar gyur :
oM badzra puSh+pe nas /
shab+da pU dza sa ma ya hU~M:
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M gis brlab /
tho sku rten dang bcas pa a mr-itas bsang /
swa b+hA was sbyang /
rang gi thugs ka nas 'od zer 'phros pas ri rab kyi shar phyogs nas rgyal po chen po yul 'khor srung 'khor dang bcas pa badzra sa mA dza :sa spyan drangs /
dzaHhU~M baM ho :sa rten la bstim /
oM D+h+r-iSh+Ta rASh+Ta hU~M dza :
lan nyer gcig mthar /
oM badzra ar+g+haM nas /
shab+da pra tIts+tsha swA hA'i bar gyis mchod /
rdor thal phye rgyas snying po'i mthar /
ba liM ta nA nA khA dan+tu gr-ih+Na hU~M khA hi khA hi :
zhes btags pa lan gsum gyis gtor ma phul /
hU~M:
ri rab gling bzhi'i shar phyogs nas :
phyag na rdo rje'i dbang gi mthus :
rgyal po chen po yul 'khor srung :
bdag cag re ba bskang ba'i phyir :
ma dag pa rnams mtshams chod cig :
dpal ldan rgyal po chen po yul 'khor srung :
zhi ba'i phrin las mthar phyin sku mdog dkar :
thugs rje'i dbang gis 'gro don pi waM bsnams :
shar phyogs dri za'i 'khor tshogs mtshams chod cig :
ces phrin las gsol bas srung ba'i las mdzad par bsam zhing /
tiSh+Tha badzra /
zhes me tog 'thor la brtan bzhugs bya /
de nas lho'i mchod gtor sngar ltar byin gyis brlab /
tho bsang sbyang /
rang gi thugs ka nas 'od zer 'phros pas ri rab kyi lho phyogs nas rgyal po chen po 'phags skyes po 'khor dang bcas pa badzra sa mA dza :sa spyan drangs /
dzaHhU~M baM ho :sa bstim /
oM bai ru D+ha ka ya hU~M dza :
lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa gsum gyis gtor ma phul /
hU~M:
ri rab gling bzhi'i lho phyogs nas :
phyag na rdo rje'i dbang gi mthus :
rgyal po chen po 'phags skyes po :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po 'phags skyes po :
mngon spyod tshul gyis 'gro don mthar phyin sku :
dug gsum 'joms pa'i be con ral gri bsnams :
lho phyogs grul bum 'khor tshogs mtshams chod cig :
ces dang /
tiSh+Tha badzras brtan bzhugs bya /
de nas nub kyi mchod gtor lngar ltar byin gyis brlab /
tho bsang sbyang /
rang gi thugs ka nas 'od zer 'phros pas ri rab kyi nub phyogs nas rgyal po chen po spyan mi bzang 'khor dang bcas pa badzra sa mA dza :sa spyan drangs /
dzaHhU~M baM ho :sa bstim /
oM bi rU pak+Sha hU~M dza :
lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa gsum gyis gtor ma phul /
hU~M:
ri rab gling bzhi'i nub phyogs nas :
phyag na rdo rje'i dbang gi mthus :
rgyal po chen po spyan mi bzang :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po spyan mi bzang :
dbang drag dmar smug 'bar ba 'jigs pa'i sku :
bsod nams tshogs rdzogs rin chen sbrul zhags bsnams :
nub phyogs klu dbang 'khor tshogs mtshams chod cig :
ces dang /
tiSh+Tha badzras brtan bzhugs bya /
de nas byang gi mchod gtor sngar ltar byin gyis brlab /
bsang sbyang /
rang gi thugs ka nas 'od zer 'phros pas ri rab kyi byang phyogs nas rgyal po chen po rnam thos sras 'khor dang bcas pa badzra sa mA dza :sa spyan drangs /
dzaHhU~M baM ho :sa bstim /
oM bai shra ma Na hU~M dza :
zhes lan nyer gcig dang /
oM badzra ar+g+haM sogs kyis mchod /
snying po'i mthar /
ba liM ta nA nA sogs btags pa lan gsum gyis gtor ma phul /
hU~M:
ri rab gling bzhi'i byang phyogs nas :
phyag na rdo rje'i dbang gi mthus :
rgyal po chen po rnam thos sras :
bdag cag re ba bskang ba'i phyir :
ma dag pa rnams mtshams chod cig :
chos skyong rgyal po chen po rnam thos sras :
che ba'i yon tan longs spyod mthar phyin sku :
rin chen gter ldan ne'u le be con bsnams :
byang phyogs gnod sbyin 'khor tshogs mtshams chod cig :
ces dang /
tiSh+Tha badzras brtan bzhugs bya'o //
gnyis pa nang mtshams la gnyis /
dam sri mnan pa ni /
sgrub khang gi phyi sgor brub khung brus par mnan ling tshul bzhin bris pa bkod /
thog mar 'bru sna btab pa'i gser skyems rdor slob kyis thogs la /
raM yaM khaM/
lan gcig
/oM AHhU~M ha hoHhrIH
gsum gyis byin brlab /
dbyangs rol bcas /
hU~M/
rig 'dzin rtsa brgyud bla ma dam pa dang //
bde gshegs zhi khro rab 'byams dkyil 'khor lha /
khyad par bka' 'dus zhi khro'i lha tshogs rnams //
gser skyems 'di bzhes rnal 'byor mthu dpung skyed //
ma mgon lcam dral dam can rgya mtsho'i tshogs //
dregs pa'i sde dpon sum cu yab yum sras //
bka' nyan bran g.yog mngags gzhug bcas rnams kyis //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di sogs yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces pa'i tshig mtshams gsum por gser skyems 'bul /
e yaM raM dz+wa la raM/
brub khung yangs shing gting zab pa'i nang du tri las dam sri pho mo rid cing nyam thag pa'i lus can du gyur /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par bcom ldan 'das dpal chen bka' 'dus chos kyi rgya mtsho'i lha tshogs 'khor dang bcas pa rnams kyi bka'\u0f8e
bden pa chen po'i byin gyi rlabs kyis ma rungs pa'i sems can ya ma dam sri thams cad mtshan ma rdzas kyi rten 'di la mchis par gyur cig
/tri yaM dzaHtri badzra ang+ku sha dzaH
dzaHhU~M baM hoH
zhes dgug gzhug byas nas phur chung gcig mi g.yo bar bskyed pa slob dpon gyi phyag tu thogs /
oM badzra kro d+ha Ar+Ya a tsa la hU~M b+han+d+ha b+han+d+ha hU~M phaT:
ces tshar gsum gyis gzi byin bskyed nas /
hU~M:
dur khrod chen po'i gnas mchog 'dir :
sgrub pa'i bar chad byed pa'i bgegs :
bka' las 'das pa'i dam sri rnams :
bsad cing mnan pa'i dus la bab :
hU~M mdzad hU~M gi khro bo Ar+Ya a tsa la :
sprul pa'i 'od zer rngam brjid dgra bgegs 'dul :
dur khrod bgegs kyi tshogs 'joms badzra kI la ya :
ya ma dam sri thal ba'i rdul du rlogs :
Ar+Ya a tsa la dam sri b+han+d+ha b+han+d+ha mA ra ya hU~M phaT:
ces mnan thod la slob dpon gyi phur chung btab /
thun rdzas kyis brab /
mnan chas dong nang du bskyur /
ro g.yam la ri gling dang rdo rje rgya gram bris pas bkab pa'i steng sAts+tsha nag pos mnan rjes /
thams cad kyis Ar+Ya a tsa la'i sngags brjod bzhin pas sa chu me rnams kyis rgyas gdab mi mngon par byas la slob dpon gyi rdo rjes rgya gram du mnan la /
hU~M:
ri rab chen po'i rmang du mnan :
rgya mtsho chen po'i gting du skyur :
gshin rje nag po'i lag tu gtad :
chu srin gdug pa'i kha ru brdzang :
'khor lo 'bar ba'i phyag rgyas mnan :
bdun brgyud rigs ni brlag par 'gyur :
nam yang ldang bar mi nus so :
byang chub sems ni skyes na gtang :
zhes brjod cing don bsam mo //
de'i steng du las bzhi'i bro brdung ba ni /
thams cad kyi lag g.yas pa steng dang g.yon 'og tu byas la /
sum+b+ha ni'i sngags bzla bzhin pas mdzub mo rnams lu gu rgyud du sbrel nas bro ra zlum por byas la /
hU~M:
sangs rgyas kun gyi sku gsung thugs :
gti mug bde gshegs 'khor bcas rnams :
de bzhin rigs mchog ma lus kyi :
'jig rten khams ni rab 'byams na :
shin tu rmongs pa'i sems can rnams :
zhi ba thugs rje chen po yis :
zhi bar ma gyur gang yang med :
zhi mdzad lha la phyag 'tshal bstod :
sum+b+ha ni sogs dang /
shIn+taM ku ru swA hA:
zhes rgya bkrol /
yang hU~M bzhi pa'i sngags dang bcas gung mo rnams sbrel nas bro ra gru bzhi byas te /
hU~M:
sangs rgyas kun gyi sku gsung thugs :
nga rgyal bde gshegs 'khor bcas rnams :
rin chen rigs mchog ma lus kyi :
'jig rten khams ni rab 'byams na :
shin tu dregs pa'i sems can kun :
tshe dbang dngos grub rgyas mdzad pas :
rgyas par ma gyur gang yang med :
rgyas mdzad lha la phyag 'tshal bstod :
sum+b+ha ni sogs dang /
puSh+TiM ku ru swA hA:
zhes rgya bkrol /
yang hU~M bzhi pa dang srin lag sbrel ba'i bro ra zla gam byas la /
hU~M:
sangs rgyas kun gyi sku gsung thugs :
'dod chags bde gshegs 'khor bcas rnams :
pad+ma rigs mchog ma lus kyi :
'jig rten khams ni rab 'byams na :
shin tu chags pa'i sems can rnams :
yud tsam gyis ni sdud mdzad pas :
dbang du ma gyur gang yang med :
dbang mdzad lha la phyag 'tshal bstod :
sum+b+ha ni sogs dang /
wA shaM ku ru swA hA:
zhes rgya bkrol /
yang hU~M bzhi pa dang mthe'u chung sbrel ba'i bro ra gru gsum byas la /
hU~M:
sangs rgyas kun gyi sku gsung thugs :
zhe sdang bde gshegs 'khor bcas rnams :
rdo rje rigs mchog ma lus kyi :
'jig rten khams ni rab 'byams na :
shin tu gdug pa'i sems can kun :
yud tsam gyis ni bsdus nas kyang :
rdul du ma brlags gang yang med :
brlag mdzad lha la phyag 'tshal bstod :
sum+b+ha ni'i sngags mthar /
ya ma dam sri mA ra ya hU~M phaT:
ces las bzhi'i bro brdung ngo //
sgo byang gdags pa ni /
ro ras sogs la gshin rje gshed kyi sku snying po bcas bris pa phyi sgo'i ya them dang /
bdud rtsi 'khyil pa'i sku snying po bcas bris pa nang sgor gdags la /
thog mar phyi sgo'i mchod gtor gru gsum dmar po mtheb ril gyis mtshan pa dang /
chu gnyis nyer spyod bcas bshams pa /
raM yaM khaM dang /
oM AHhU~M gis byin gyis brlab /
sku rten /
a mr-itas sbyang /
swa b+hA was sbyang /
stong pa'i ngang las hU~M las gshin rje chos kyi rgyal po mthing nag 'khor lo dang thod dbyug 'dzin pa khro gtum 'jigs pa'i chas can ma he la dor stabs kyis gnas pa'o //
ye shes pa badzra sa mA dza :
dzaHhU~M baM ho :
zhes bskyed drangs bstim /
oM badzra karma ya ma rA dza hU~M phaT:
ces nyer gcig bzlas /
oM badzra ar+g+haM nas /
shab+da pra tIts+tsha swA hA:
zhes mchod la /
rang sngags kyi mthar /
ba liM ta nA nA khA dan+tu gr-ih+Na hU~M khA hi khA hi :
zhes lan gsum gyis rdor thal phye rgyas gtor ma phul nas phrin las gsol ba ni /
hU~M:
gsang chen lhun grub pho brang nas :
las kyi gshin rje'i bdag po la :
bcom ldan chos rjes bka' bstsal ltar :
de bzhin rig 'dzin sgrub pa pos :
bka' gsang gzhung chen 'di bsgrubs nas :
yang dag don chen deng bsgrub na :
'di la gnod cing bar gcod pa :
lha srin sde brgyad 'byung po kun :
khyod kyi 'khor dang g.yog lags kyis :
rnam par smin pa'i chos shod la :
gsang ba mchog gi rnal 'byor pas :
bla med 'bras bu ma thob bar :
sa 'di yan chad ma gtang bar :
phyi 'khor skyong ba'i mu ran la :
rdo rje'i yal gam thub par mdzod :
oM badzra ya ma rA dza sa ma ya satwaM:
zhes rten la me tog 'thor nas brtan bzhugs bya /
nang sgor mchod gtor /
raM yaM khaM dang /
oM AHhU~M gis byin gyis brlab /
sku rten /
a mr-itas bsang /
swa b+hA was sbyang /
stong pa'i ngang las hU~M las khro chen bdud rtsi 'khyil pa ljang nag ral gri dang rgya gram thogs pa khro gtum 'jigs pa'i chas can pad nyi la 'dor stabs kyis gnas pa'o //
ye shes pa badzra sa mA dza :
dzaHhU~M baM ho :
zhes bskyed drangs bstim /
oM badzra kro d+ha a mr-ita kuN+Da lI hU~M tshin+d+ha tshin+d+ha hU~M phaT:
ces bzla /
ar+g+haM sogs kyis mchod /
sngags mthar gtor sngags btags pa gsum gyis gtor ma phul /
hU~M:
gsang chen lhun grub pho brang nas :
las kyi bdud rtsi 'khyil pa la :
bcom ldan chos rjes sogs sngar dang 'dra bas phrin las bcol /
oM badzra a mr-ita kuN+Da lI sa ma ya satwaM:
zhes pas brtan bzhugs bya /
sgo them phyi nang du brub khung zhig gi nang du zan ling la seng ldeng ngam skyer pa'i phur bu'i dbal la mi g.yo ba'i sngags dang /
mgul du rgya shog la sgo 'di yan chad su yang ma 'da' zhig ces bris te btags pa btab /
sgo 'di yan chad su yang ma 'da' zhig
/ces brjod /
gsum pa gsang mtshams khro bcu'i phur gdab ni /
dkyil 'khor gyi gzhir khro bcu'i phur bu stegs bcas 'du byas la /
oM badzra ma hA shrI he ru ko\u0f85 haM:
zhes pas rang nyid dpal chen po'i nga rgyal bzung /
bdag gi thugs ka nas hU~M 'phros :
oM TA ki rA dza ma hA kro d+ha hU~M phaT:
ces brjod pas khro bo lcags kyu dang tho ba thogs pa spros :
phyogs skyong bcu bkug nas tho bas bsnun te gzir :
e bcur bkod par gyur :
kI la ya'isngags dbyangs bcas phur pa rnams byug bdug brab gsum bya /
hU~M yig bcu las khro bo bcu smad phur pa'i rnam pa can du gyur :
gnas gsum du /
oM AHhU~M gis byin gyis brlab /
oM badzra kA ya wA ka tsit+ta a b+hi Shiny+tsa hU~M:
zhes dbang bskur /
oM badzra kro d+ha hU~M ka ra hU~M gardza gardza hU~M phaT:
oM badzra kro d+ha bi dza ya hU~M ha na ha na hU~M phaT:
oM badzra kro d+ha nI la daN+Da hU~M da ha da ha hU~M phaT:
oM badzra kro d+ha ya mAn+ta ka hU~M pa tsa pa tsa hU~M phaT:
oM badzra kro d+ha Ar+Ya a tsa la hU~M b+han+d+ha b+han+d+ha hU~M phaT:
oM badzra kro d+ha h+ya grI ba hU~M hu lu hu lu hU~M phaT:
oM badzra kro d+ha a pa rA dzi ta hU~M tiSh+Tha tiSh+Tha hU~M phaT:
oM badzra kro d+ha a mr-ita kuN+Da lI hU~M tshin+d+ha tshin+d+ha hU~M phaT:
oM badzra kro d+ha trai lo kya bi dza ya hU~M b+hin+d+ha b+hin+d+ha hU~M phaT:
oM badzra kro d+ha ma hA ba la hU~M s+pho Ta s+pho Ta hU~M phaT:
ces rang sngags kyis gzi byin bskyed pa rnams grub nas /
phyogs bcu'i bgegs la phur bu'i tshul du btab par bsams zhing /
slob dpon gyis tho ba dang phur pa re re bzhin thogs la /
hU~M:
steng 'og phyogs mtshams 'jig rten kun :
zhe sdang rdo rje bla na med :
sku gsung thugs sprul stobs dang ldan :
ta kr-ita khrag 'thung khro rgyal bcu :
'jigs tshul rngam pa'i stangs stabs kyis :
gdug pa'i tshogs rnams brlag par mdzod :
dur khrod gsang ba'i gnas mchog 'dir :
rang byung khro rgyal chen po bcu :
log 'dren bdud bgegs mtshams gcod phyir :
khro bcu'i phur pa gdab par bya :
zhes bskul la /
oM badzra kI li kI la ya ma hA kro d+ha hU~M kA ra hU~M:
gnod byed 'byung po gardza gardza hU~M phaT:
ces steng gi phur bu shar gyi shar du gdab /
oM badzra kI li kI la ya ma hA kro d+ha bi dza ya hU~M:
gnod byed 'byung po ha na ha na hU~M phaT:
oM badzra kI li kI la ya ma hA kro d+ha ya mAn+ta ka hU~M:
gnod byed 'byung po pa tsa pa tsa hU~M phaT:
oM badzra kI li kI la ya ma hA kro d+ha h+ya grI wa hU~M:
gnod byed 'byung po hu lu hu lu hU~M phaT:
oM badzra kI li kI la ya ma hA kro d+ha a mr-ita kuN+Da lI hU~M phaT:
gnod byed 'byung po tshin+d+ha tshin+d+ha hU~M phaT:
ces phyogs bzhi shar nas g.yas skor dang /
oM badzra kI li kI la ya ma hA kro d+ha trai lo kya bi dza ya hU~M:
gnod byed 'byung po b+hin+d+ha b+hin+d+ha hU~M phaT:
oM badzra kI li kI la ya ma hA kro d+ha a pa ra dzi ta hU~M:
gnod byed 'byung po tiSh+Tha tiSh+Tha hU~M phaT:
oM badzra kI li kI la ya ma hA kro d+ha Ar+Ya a tsa la hU~M:
gnod byed 'byung po b+han+d+ha b+han+d+ha hU~M phaT:
oM badzra kI li kA li ya ma hA kro d+ha nI la daN+Da hU~M:
gnod byed 'byung po da ha da ha hU~M phaT:
mtshams bzhi byang shar nas g.yon bskor /
oM badzra kI li kI la ya ma hA kro d+ha ma hA bA la hU~M:
gnod byed 'byung po s+pho Ta s+pho Ta hU~M phaT:
ces 'og gi phur bu nub kyi nub tu gdab bo //
bzhi pa de kho na nyid kyi mtshams drag po chen po bsgral zhing mnan pa ni /
dkyil 'khor bya ba'i stegs bur ma traM gi gzugs dgod /
oM badzra ma hA shrI he ru ko\u0f85 haM:
bdag nyid dpal chen he ru ka'i skur gyur /
ces brjod cing /
slob dpon gyis lcags kyu'i phyag rgya bcings te /
ma traM ka ru dra dza :
lan bdun brjod /
na mo /
rig 'dzin rtsa brgyud sogs bden stobs brjod pa sngon du 'gro bas /
bden pa chen po'i byin gyi rlabs kyis rnam pa ma traM ru dra /
ngo bo dngos grub la bar du gcod pa'i bdud dang log 'dren thams cad ma traM ru dra a kar+Sha ya dza :
tri yaM dza :
dzaHhU~M baM ho :
zhes bkug ste gzugs la bstims nas /
hU~M:
ma traM bya ba'i sdig can khyod :
sngon yang sgrub pa kun la bsgribs :
sngon tshe dpal chen he ru kas :
bsgral nas dur khrod chen por byas :
khungs dang rdzas bcas gang las byung :
khungs dang rdzas bcas bdag las byung :
bdag med stong pa'i tho bas gzhom :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
ma traM ru dra dza :
A kar+Sha ru dra dzaH
kha trang ru dra dza :
zhes pas chos dang gang zag gis bdag chad par lta ba rnams gzhom pa'i don du /
ma traM gi gzugs de nyid slob dpon gyi zhabs g.yas pa'i dor stabs kyis mnan la /
hU~M:
ma traM bya ba'i sdig can khyod :
rol pa'i stabs kyis mnan pa ni :
'jigs byed chen po he ru kas :
mgo ni lho nub mtshams su bstan :
rkang pa byang shar mtshams su bstan :
khro rgyal zhabs ni g.yas g.yon gyis :
gyad kyi dor stabs tshul du mnan :
oM ma hA shrI he ru ka dr-i sh+ya ho :
sa ma ya satwaM:
ma hA de ba ru dra dza :
dzaHhU~M:
zhes lan bdun bzla zhing /
thams cad kyis lag g.yas kyi sor mo gsum sgreng ba kha T+wAM ka'i rgyas snying gar bsnun tshul byas la /
gzugs phung hrul gyis zhig
/ma rig sgo lnga'i sbubs dral /
rnam shes tri nag por gnas pa thugs ka'i 'od kyis sbyangs pas hU~M yig dkar por gyur pa bdag gi thugs kar thim nas gnyis su med par gyur par bsam zhing /
stegs bu'i mthar sngar dam sri mnan pa'i skabs ji lta ba bzhin du gzhung gral sogs rags bsdus kyis las bzhi'i bro brdung /
gzhan rnams gral du 'khod /
las kyi rdo rjes ma traM gi lhu tshigs so sor phral nas stegs bu'i lho nub tu mgo
nub tu snying /
nub byang du lag g.yon /
byang du rkang g.yon /
byang shar du gsang gnas /
shar du rkang g.yas /
shar lhor lag g.yas /
lhor glo ba ste phyogs mtshams rnams so sor bkod /
slob dpon shar du gnas pas /
b+h+rU~M dz+nyA na maN+Da la b+h+rU~M/
thugs ka nas b+h+rU~M 'phros khog pa la thim pas khog pa dur khrod rol pa'i gzhal yas khang dur khrod brgyad ra ba me dang bcas pas bskor bar gyur /
thams cad kyi lag g.yas phyi dang g.yon nang du byas pa'i khu tshur dpung mgor bsnol zhing /
hU~M pra we sha phaT:
ces lan brgyad bzlas nas rgya bkrol te /
dkyil 'khor gyi sgo shag gis phye bar gyur par bsams la /
de nas slob dpon rdo rje'i 'gros gar gyis /
hU~M hU~M hU~M/
ha ha ha /
phaT phaT phaT/
ces brjod nas dkyil 'khor la g.yas su lan gsum bskor nas /
dkyil 'khor gyi nang du tshud par gyur /
ces brjod la stegs bu'i dbus kyi khri'u'i khar slob dpon zhal shar du phyogs par bzhugs /
las byang ltar /
hU~M:
rgyal chen sde bzhis phyi yi mtshams srungs la :
sogs brjod pas mtshams gcod kyi rim pa rnams grub bo //
lnga pa sta gon gyi las rim la lha /
bum pa /
slob ma sta gon gsum du grags shing /
de dag gtso bor dbang bskur ba la gal che ba yin yang /
'dir shin tu bsdus pa'i dbang gis snying po don gyi dbang bskur la de dag gsal bar ma gsungs pas phyi ma ni skabs 'dir mi dgos /
rgyas par spro ba'i skabs gzhan nas 'byung ba ltar blang /
lha sta gon ni dkyil 'khor 'bri bar gnang ba zhu ba'i ched yin par bshad pa ma zad lhag gnas gnyis rtsa ba'i sa bcad las 'byung ba ltar bgyi ba'i thog mar /
chag chag gdab pa ni /
dkyil 'khor gyi stegs bu bdud rtsi lnga chang dang sbyar bas byugs la /
hU~M:
tshe mchog 'dzin pa'i dngos grub dri :
byang chub sems ni dkar bas na :
mAM sa yon tan kun dang ldan :
rak+ta chags pa'i gnas chen po :
bdud rtsi gur gum dri yi chu :
gdod nas dag pa'i rtsa ba lnga :
nyon mongs dug lnga 'khor ba'i rgyu :
ye shes rnam lngar byin brlabs nas :
dkyil 'khor nyer gcig lhun gyis grub :
oM ma hA shrI he ru ka pany+tsa a mr-ita dz+nyA na maN+Da la hU~M:
zhes brjod /
de nas rdul tshon dkyil 'khor bzhengs pa'i skabs /
nam mkhar ye thig dang sa gzhir las thig btab nas lha gnas nges par bya dgos kyang dkyus su ras bris tsam la brten pa'i dbang du byas te /
stegs bur me tog gi tshom bu dbus su gcig
/phyogs bzhir bzhi re /
mtshams bzhir re re ste gtso 'khor nyer gcig bkod /
phyi mchod sman raka gtor gsum bsham /
las byang ltar mchod pa byin brlab /
hU~M:
bdag nyid gsal ba dpal chen sogs brjod /
lha bskyed pa ni /
hU~M:
chos rnams dmigs med stong nyid 'od gsal ngang :
e las chos dbyings 'byams klas sogs nas /
ru dra ti ra baM:
zhes rten dkyil 'khor gdan bcas bskyed /
hU~M:
dbus phyogs dkyil 'khor chen po'i lte ba ru :
rang byung hU~M yig 'bar ba chen por gsal :
'phro 'dus yongs gyur sogs mngon rtogs tshang bar brjod la brten pa lha rnams gsal gdab /
spyan 'dren bzhugs gsol phyag mchod bstod pa'i bar du btang /
rdor dril dang bcas pa'i spos thogs la snyan gsan dbab pa ni /
ho :
dus gsum bla ma yi dam lha :
zhi khro rgyal ba rgya mtsho'i tshogs :
mkha' 'gro dam can ma lus dgongs :
dkyil 'khor bzang po legs bris nas :
bdag cag bsnyen sgrub las gzhung bsrang :
sta gon la ni gnas par mdzod :
ces lan gsum brjod /
slob dpon gyis se gol gsum byas pas /
lha rnams bar snang du 'od kyi drwa gur la bzhugs par mos /
bum pa sta gon ni /
rgyas par dkyil 'khor nyer gcig gi gtso bo'i grangs mnyam dgos shing /
rigs bsdus pa'i bum pa lnga'am /
shin tu bsdu na gcig gis kyang 'thus pas /
chas su bcug cing bcud dang ldan pa'i rnam rgyal dang las kyi bum pa bkod cing mchod gtor kha gsos la byin brlab /
bum pa las sngags kyis bsang /
swa b+hA was sbyang /
stong pa'i ngang las pad+ma dang zla ba'i gdan gyi steng du b+h+rU~M yongs su gyur pa las phyi rdo rje rin po che'i bum pa mtshan nyid yongs su rdzogs pa la /
nang gi dbus su spyi dpal chen po rtsa ba'i dkyil 'khor /
phyogs mtshams rnams su yan lag gi dkyil 'khor nyi shu rtsa gcig gi gzhal yas khang gdan dang bcas pa'i dbus su /
'bar ba'i ye shes gtso mchog dpal chen nyer gcig la rig mdangs 'khor gyi tshogs nyi ma dang 'od zer bzhin du rang byung lhun grub chen por gsal ba la /
ye shes lnga'i dbang bskur /
rdo rje gsum gyi rgyas gdab par gyur /
oM hU~M trAM hrIHAHbadzra kA ya wA ka tsit+ta dz+nyA na sa ma ya hU~M/
hU~M:
dmigs med mkha' ltar dag cing khyab pa'i sku :
spyan 'dren gshegs su gsol bar mi dmigs kyang :
thugs rje'i ngang nyid chos skur dag pa las :
ye shes sgyu mar rol zhing gshegs su gsol :
oM ma hA shrI he ru ka sarba maN+Da la dzaHhU~M baM ho :
e h+ye b+ha ga wAn ma hA kA ru Ni ka dr-i sh+ya ho :
sa ma ya ho :
sa ma ya satwaM:
badzra dz+nyA na sa ma ya tiSh+Tha lhan :
a ti pU ho :
pra tIts+tsha ho :
hU~M:
bla med mchog gi mchod pa dam pa ni :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
dam tshig bzhin las ci bder bzhes su gsol :
oM shrI badzra rA ga nirti ho :
oM badzra rA ga puSh+pe nas /
shab+da sarba pU dza hU~M:
oM shrI badzra rA ga ma hA dz+nyA na ho :
oM shrI badzra rA ga sa man+ta pU dza ho :
ma hA pany+tsa a mr-ita rak+ta ba liM ta khA hi :
ta na ga Na ma hA su kha dz+nyA na d+hA tu a a :
hU~M:
dbyings nyid zhi ba'i ngang las ma g.yos kyang :
'bar ba'i ye shes khro rgyal nyi shu gcig :
nyi dang zer bzhin bsam yas dkyil 'khor spro :
dpal chen bka' 'dus lha la phyag 'tshal bstod :
gzungs thag blangs la /
rang srog sngags kyi 'od zer gzungs thag la //
'khril te bum pa'i lha tshogs thugs kar zhugs //
de dag sku las byang sems bdud rtsi'i rgyun //
babs pas bum chur gnyis med ro gcig gyur //
ces ting nge 'dzin gsal gdab la /
zhi ba rigs 'dus dang /
khro bo spyi dril gyi sngags gnyis bzla /
las bum du rdor sems sam khro bo yak+sha rgyal byed lta bu bskyed la sngags bzlas pas byin brlabs /
oM AHhU~M gis dung chos kyi chu mchod yon du phul bas /
lha rnams bde ba chen po'i ngo bor 'od du zhu ste bum pa'i chu dang ro gcig tu gyur par mos /
de nas rten gyi dkyil 'khor bca' ba ni /
lhag gnas byas pa'i gzhir mtshan nyid rdzogs pa'i ras bris bkram /
sgrub rten mdor bsdus pa'i dbang du byas te /
sku rten thod pa mtshan ldan la spyi dpal chen po zhal phyag yongs su rdzogs pa'am rtsa ba'i he ru ka yab yum tsam bris pa dar mthing nag gi na bza' gsol ba /
gsung rten rgyud dang sgrub thabs kyi glegs bam mam sngags byang gser gyis bris pa /
thugs rten lcags sam seng ldeng gi phur bu khro zhal can /
yon tan rten mar me dang dpal gtor bum pa sogs dbang gi rdzas /
phrin las rten tshe 'brang /
dngos grub kyi rdzas dza gad tshe ril tshe gal la sogs pa /
gzhan yang phyi nang gi mchod pa dang skong gtor chos skyong gtor spungs dkyil 'khor rgyan bkod kyi bye brag thams chad tshogs par bya'o //
drug pa rgyan dgod pa ni /
bdag bskyed bzlas pa dang bcas pa rgyas bsdus gang yang rung ba sngon du song nas /
slob dpon gyis dril spos thogs pas sna drangs /
mched rnams kyis rten sgrub mchod pa'i rdzas dang yo byad rnams thogs /
zhi khro spyi dril gyi dzapa? dbyangs dang bskor ba lan gsum byas la dkyil 'khor mdun du 'khod de /
hU~M:
'phrul bzhad yid bzhin 'dod dgu'i rgyan gyis brgyan :
rkang med mkhar 'gro tog tog rkan sgra bcas :
'di ni sngon gyi skyes mchog sgrub pa'i rdzas :
su zhig dngos grub 'dod pa nga las longs :
gang zhig bka' dang dam la mi gnas pa :
nga yi gzugs mthong tsam gyis 'tshig pa dang :
sgra dag thos pa tsam gyis brlag par 'gyur :
dkar po zang yag shin tu 'tsher ba ni :
snga rabs 'das pa'i sangs rgyas bcom ldan 'das :
chos sku rab ldan 'gro don de bzhin gshegs :
bkra shis lcang lo nam mkhar 'phyar ba ni :
dus gsum rgyal ba rnams kyi thugs dam skong :
phyogs bcur g.yo bas 'gro ba'i don yang byed :
mthur du gtibs pas ngan song gnas nas 'dren :
thabs kyi rgyal po dpal chen dpal gyi gur :
pho brang rtags ldan snod bcud rgyan du che :
sprul pa lcang lo mang po'i kha bad can :
dbang po rnam lnga snod bcud rgyan du dgram :
mi 'da' dpal chen bzhugs pa'i rten du 'bul :
zhes zhi khro tshom bu nyer gcig sngags rnams brjod la thod sku dkyil 'khor dbus kyi stegs bur rin po che'i snod 'brus bkang bar bzhugs su gsol /
de nas sku tsaka rnams phyogs mtshams go rim mthun pa'am thams cad g.yas /
gsung rten g.yon /
thugs rten rgyab /
mar me dbus /
bum pa lding khri'i steng ngam mdun /
dpal gtor dang tshe 'brang sogs ci bde bar bkod la /
hU~M:
spros med rtog bral mkha' dbyings dag pa nas :
skye med rdo rje'i sku gsung thugs mnga' ba :
'gro don rang byung bcom ldan thugs rje'i lha :
dpal chen bka' 'dus yongs rdzogs gtso 'khor bcas :
stong nyid dbyings nas thugs dam rgyud bskul gyis :
sprul pa dbyings nas rol cing gshegs su gsol :
ces bskul nas /
hU~M:
dbus nas rang byung grub pa'i lha :
spyi dpal chen po rtsa ba'i lha :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
phyogs skyong zhing skyong gdan steng du :
dgyes shing brtan par bzhugs su gsol :
zhi ba dang gtso sngags kyi mthar /
sa ma ya tiSh+Tha lhan :
zhes dang /
hU~M:
phyogs mtshams rang byung grub pa'i lha :
bka' 'dus sprul pa'i khro rgyal tshogs :
yab yum 'khor dang bcas pa rnams :
rang bzhin dkyil 'khor chen po nas :
dzaHhU~M baM hoHsa spyan 'dren na :
dur khrod chen po'i dkyil 'khor 'dir :
bdud bzhi ru dra'i gdan steng du :
dgyes shing brtan par bzhugs su gsol :
sngags nyi shu po re re bzhin /
sa ma ya tiSh+Tha lhan :
btags pa brjod /
de nas dkyil 'khor gyi mthar phur pa bcu bkod la /
hU~M:
tshangs la dbang mdzad khro rgyal 'bar ba'i sku :
dregs pa'i bdud 'joms gdug pa kun 'dul ba :
zhi ba'i ngang las 'bar ba'i skur bzhengs te :
phyogs mtshams srung ba'i bdag por bzhugs su gsol :
oM badzra kro d+ha kI la ya hU~M:
zhes steng gi phur bu nas rim bzhin phyogs bzhi g.yas skor /
mtshams bzhi 'og bcas g.yon skor gyis dkyil 'khor gyi rdor ra'i steng du phur gdan bcu la bkod /
de nas srid pa'i drwa ba gcod pa'i phyir ral gri bzhi thogs la /
hU~M:
log rtog 'khor ba'i rtsa ba rgyun gcod phyir :
thugs rje thabs kyis sgrol ba'i phyag rgya ni :
'jam dpal rnon po'i ye shes mtshon cha mchog :
sdug bsngal drwa ba gcod phyir bzhugs su gsol :
oM badzra many+dzu shrI tIk+Sh+Na sa ma ya lhan :
zhes phyogs bzhir bkod /
de nas ye shes bzhis ma rig pa rtsad gcod phyir mda' dar me long dang bcas thogs la /
hU~M:
me long bzhi ldan don gyi smyug ma la :
ye shes rnam pa lnga yi sgro bsgron te :
thabs mchog bcas la shes rab mde'u btsugs :
mnyam nyid dbyings kyi ngang du bzhugs su gsol :
ma hA dz+nyA na swa b+hA wa hU~M:
zhes dang /
hU~M:
dkyil 'khor gsal bkra'i ngang nyid du :
sgrib med dag pa ye shes tshogs :
don la 'gag pa med pas na :
ting 'dzin gsal ba'i mdangs dang ldan :
'od mchog mnyam par bzhugs su gsol :
oM ma hA A dar+sha dz+nyA na swa b+hA wa At+ma ko\u0f85 haM:
zhes mtshams bzhir bkod /
de nas rigs lnga ye shes lnga mtshon pa'i tshon skud lnga thogs la /
hU~M:
mdzes pa'i sku mchog yon tan rtags dang ldan :
mnyen la 'jam pas shes rab thabs su snang :
kha dog gsal bas rigs kyi khyad par rdzogs :
dpal brjid ldan pas dkyil 'khor lha tshogs mnyes :
bkra shis don la rim par bzhugs su gsol :
oM pra dz+nyA u pA ya d+harma kA ya hU~M:
zhes mda' dar ral gri phur bu rnams drwa bar sbrel /
de nas spang bya mi mthun pa sel ba'i phyir 'phan bzhi dang rgyal mtshan bzhi thogs la /
hU~M:
dkyil 'khor chen po'i gzhal yas pho brang ni :
mnyam nyid don gyi khyad par dbyer med kyang :
kun rdzob rigs la phyi nang bye brag gsal :
ma 'dres kha dog so sor gsal bkra zhing :
khyad par yon tan mdzes pa'i rgyan bres pas :
phyogs bzhi mtshams dang steng 'og thams cad du :
pho brang rgyan dang ldan par bzhugs su gsol :
b+h+rU~M bi shwa bi shud+d+he rat+na trAM sa ma ya lhan :
zhes phyogs bzhir 'phan bzhi /
mtshams bzhir rgyal mtshan bzhi bkod /
ye shes nyer gcig gis nyon mongs sel byed mar me nyer gcig thogs la /
hU~M:
skye med chos dbyings dag pa lha yi gnas :
lcang lo can gyi pho brang dam pa na :
dur khrod gzhal yas ma traM khog pa la :
dkyil 'khor nyer gcig ye shes 'od snang gsal :
oM mAM sa dI paM ku ru swA hA:
gzhan yang yol ba bla bre lda ldi gdugs la sogs pa rgyan bkod spyi ltar dang /
phyi nang gi mchod rdzas rnams bde 'dus sogs kyi phyag bzhes ltar bkram la /
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin las ci bder bzhes su gsol //
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
zhes nam mkha' mdzod kyi sngags rgyas mkha' khyab tu spel lo //
bdun pa ston 'khor bskos su gdab pa ni /
sgrub po so so'i go sa dang 'tsham pa'i gdan la zhwa gos kyi gzi brjid bskyed de 'khod /
rdo rje las pas skyems drangs /
rgyal thebs kyis dbyangs bor len byas la /
hU~M:
sangs rgyas gdung 'tshob rdo rje rgyal po nyid :
sku gsung thugs dang yon tan phrin las rdzogs :
dug lnga rtsad gcod dngos grub kun 'byung gnas :
ston pa'i sgron mer mnga' gsol dgyes par bzhugs :
rgyal tshab la /
hU~M:
bla ma'i gdung 'tshob sku gsung thugs kyi sras :
dam chos char 'beb tshe dang dngos grub spel :
dbang bskur phrin las rnam bzhi mthar phyin pa :
rgyal tshab ston par mnga' gsol dgyes\u0f8e
yum la /
gnyis med bde skyed mtshan nyid rab tu bzang :
kun bzang yum du mnga'\u0f8e
rdo rje las par /
phrin las gzhung srong bsnyen sgrub mthar phyin mdzad :
rdo rje karmar mnga'\u0f8e
ging la /
bar gcod bgegs bsgral gzugs phung lha la stob :
rdo rje ging mchog mnga'\u0f8e
mtshams par /
phyi nang mtshams gcod bar chad thams cad srung :
rdo rje mtshams par mnga'\u0f8e
spyan par /
dngos grub bgegs gnyis dus dang drod tshad mkhyen :
rdo rje spyan par mnga'\u0f8e
dus mtshams par /
phrin las skabs sbyar dus 'dzin nam tshod mkhas :
rdo rje dus mtshams mnga'\u0f8e
phyag tshang la /
phud gtsang g.yos mkhas phyi nang bya byed mkhas :
rdo rje phyag tshang mnga'\u0f8e
byan por /
g.yo mkhan lhag chad med cing gtsang sbrar ldan :
rdo rje byan por mnga'\u0f8e
mched lcam gzhan rnams la /
gsal dag dzapa? mkhas dang ldan brtson par bzhugs :
gser phreng mched rnams mnga'\u0f8e
rdul 'phyag la /
kun gyi bka' sgrub phyi yi nyul le skrod :
rdul 'phyag skyes bur mnga' gsol dgyes par bzhugs :
zhes rjes zlos bskul zhing /
so so'i tshig mthar las rdor gyis bdud rtsi re blud pas mnga' gsol lo //
brgyad pa mched gsar rnying bsre bsnan ni /
skabs 'dir dbang ma thob pa'i mched gsar bu rnams dkyil 'khor byang shar lta bur logs su phye /
slob dpon gyi mdun du rdor dril bdud rtsi yungs thun sogs bkod nas /
nang mchod /
oM badzra a mr-itas bsang /
oM swa b+hA wa sogs kyis sbyang /
stong pa'i ngang las yaM raM keM las rlung me thod sgyed kyi steng du a las thod pa yangs shing rgya che ba'i nang du /
sman mchod sha lnga bdud rtsi lngar zhu ba las dam tshig gi bdud rtsi dang ye shes kyi bdud rtsi gcig tu 'dres pa'i bdud rtsi'i rgya mtshor gyur /
ces dang /
oM AHhU~M ma hA sarba pany+tsa a mr-ita hU~M hrIHThA:
zhes lan gsum brjod pas byin gyis brlab /
hU~M:
dpal chen bka' 'dus dkyil 'khor lha tshogs la :
zag med ye shes bde chen rgyas pa'i phyir :
rtsa brgyad stong sbyar sman gyi mchod pa 'bul :
bzhes nas mchog dang thun mong dngos grub stsol :
sarba pany+tsa a mr-ita khA hi :
zhes sman mchod 'bul /
bdag nyid he ru kar gsal ba'i thugs ka nas ya las lcags kyi sdig pa mgo dgu rwa bco brgyad pa spros /
de las ye shes kyi me 'bar bas slob bu'i sdig sgrib thams cad bsregs par bsam zhing /
oM AHhU~M badzra yak+sha kro d+ha ha na ha na hU~M phaT:
ces bzla zhing yungs thun gyis brab /
bar gcod kyi bgegs bskrad pa'i phyir /
hU~M:
nga ni 'khor 'das spyi dpal he ru ka :
dkon mchog gsum gyi bden pa'i bka' byung gis :
bsnyen sgrub dkyil 'khor blta bar mi dbang ba'i :
bgegs kyi tshogs rnams byer cig myur du dengs :
drag sngags spos rol bcas bgegs bskrad mthar /
skyabs sems yan lag bdun pa ni /
na mo :
bdag sogs 'gro kun snying po byang chub bar :
bla ma yi dam dkon mchog rnam gsum la :
gus pas skyabs gsol phyag 'tshal mchod pa 'bul :
sems can don du sangs rgyas thob bya'i phyir :
sgo gsum dge ba'i las la 'jug par bgyi :
tshe rabs bsags pa'i sdig sgrib nyes ltung bshags :
bsod nams kun la rjes su yi rang ngo :
phyogs bcu'i rgyal dang byang chub sems dpa' la :
chos 'khor bskor bzhin mya ngan mi 'dar gsol :
tshogs gnyis 'bras bu yongs su bsngos pa yis :
bdag gzhan mi gnas ye shes thob par shog :
ces rjes zlos byar gzhug
/snying gar rang 'dra'i ye shes sems dpa' tshon gang ba re bsgoms la byin gyis brlabs pa'i bdud rtsi rdo rjes lce thog tu lan gsum bzhag nas /
hU~M:
ji snyed sangs rgyas thams cad dang :
byang chub sems dang rdo rje 'dzin :
de bzhin sgrub pa'i rnal 'byor pa :
de dag la ni snying ring na :
rdo rje yak+sha gnod sbyin gyis :
khyod kyi snying la zhugs te 'thung :
snying la yang dag gnas pa 'o :
'di ni sems can dmyal ba'i chu :
dam tshig nyams na sreg par byed :
dam tshig bsrungs na dngos grub ni :
rdo rje bdud rtsi'i chu 'dis 'grub :
ces byin pa /
slob mas kyang /
i dan+te na ra kan sa ma ya yak+Sha hU~M:
zhes myangs pa snying ga'i ye shes sems dpa' la thim nas dbyer med du gyur par bsam mo //
'dres zin bsnan pa ni /
rgyal tshab pas bdud rtsi g.yon skor du gsar rnying thams cad la brim zhing spyi dpal gyi sngags dbyangs lan gsum mjug tu 'jam rol dang bcas pas bdud rtsi myangs nas thams cad kyis /
oM:
dpal ldan sangs rgyas sku 'chang ba :
rdo rje mi phyed sku dang ldan :
deng bdag sangs rgyas thams cad kyi :
rdo rje sku yi dngos grub stsol :
oM sarba ta thA ga ta kA ya badzra swa b+hA wa At+ma ko\u0f85 haM:
A:
dpal ldan sangs rgyas gsung 'chang ba :
rdo rje mi phyed gsung dang ldan :
deng bdag sangs rgyas thams cad kyi :
rdo rje gsung gi dngos grub stsol :
AHsarba ta thA ga ta wA ka badzra swa b+hA wa At+ma ko\u0f85 haM:
hU~M:
dpal ldan sangs rgyas thugs 'chang ba :
rdo rje mi phyed thugs dang ldan :
deng bdag sangs rgyas thams cad kyi :
rdo rje thugs kyi dngos grub stsol :
hU~M sarba ta thA ga ta tsit+ta badzra swa b+hA wa At+ma ko\u0f85 haM:
zhes dang /
slob dpon gyis /
deng phyin chad mched gsar rnying thams cad skal pa mnyam zhing dam tshig gcig tu 'dres pa yin pas dam tshig gzhung bzhin du bsrung bar gyis shig :
ces bsgo
/thams cad kyis phyag thal sbyar gyi bar du me tog bzung la /
sku gsung thugs kyi rdo rje slob dpon dang :
dam tshig 'brel ba'i mched dang lcam dral gyis :
sgrub mchog rnams su byin gyis brlabs pa yi :
bka' drin rjes su dran phyir gtang rag gtong :
zhes drin lan gyi me tog 'thor /
de nas rdo rje'i gral du bzhag pa ni /
mched gsar pa rnams rang rang gi gral du 'khod nas /
rtsa ba sku gsung thugs kyi dam tshig dang :
bsnyen sgrub rnam bzhi bsten cing bsgrub pa dang :
yi dam lha mchog dzapa? bsnyen bgrang ba'i phyir :
dam tshig rdo rje'i gral du mchi bar gnang :
zhes brjod cing /
lha'i nga rgyal dang ldan pas /
oM ma hA badzra hU~M:
zhes rdo rje gsor zhing snying gar bzung /
oM badzra gaN+De A:
zhes dril bu gsil zhing dkur brten /
oM sarba ta thA ga ta ma hA a nu ra ga Na badzra swa b+hA wa At+ma ko\u0f85 haM:
zhes thugs kar 'khyud rgya byas la rol mo sna tshogs kyi sgra rgya cher bsgrag go
/dgu pa brda sgo dbye ba ni /
las byang ltar /
hU~M:
phyi nang snod bcud sogs dang dam bca' ba /
oM:
bde gshegs rgya mtsho sogs brjod la don gyi dgongs pa gsal gdab bo //
bcu pa he ru ka'i rtags gdab pa ni /
chas rnams nye bar bsdogs te dbyangs bor len tshul gyis /
hU~M:
don dam spros med rgyu ma'i khong gseng can :
ye shes lnga ldan thod pa'i dbu rgyan gsol :
theg mchog don ston glang chen ko rlon gsol :
'khor ba mi spong mi lpags g.yang gzhi gsol :
zhe sdang nyid 'joms sbrul nag chun po gsol :
phrin las rnam bzhi lhun grub stag sham gsol :
'khor ba'i bcud len zhag gi zo ris gsol :
chags pa dbang sdud rak+ta'i thig le gsol :
skye 'chi rtsad gcod thal chen tshom bu gsol :
sku gsum lhun grub thod phreng tshar gsum gsol :
cis kyang mi shigs rdo rje'i go khrab gsol :
ma rig nags sreg ye shes me dpung gsol :
zhing bcu yongs sgrol dpal gyi chas bcu 'di :
dbang phyug chen po'i sku la rgyan du bzhes :
zhes brjod la /
rdo rje rgyal po nas brtsam sgrub mched thams cad la brgyan pa'i tshul bya'o //
bcu gcig pa byin rlabs kyi gzi byin dbab pa ni /
zhwa chos g.yab dar thogs pas dkyil 'khor bskor /
spos rol dbyangs dang bcas te tshig bdun nam /
bzhengs shig pad+ma lta bu sngon du 'gro bas las byang gi
/hU~M:
dpal chen nyer gcig bka' 'dus lha tshogs rnams :
sogs brjod la /
sngar nam mkhar btegs pa'i sta gon gyi lha rten brten par bcas pa'ang dkyil 'khor dang sgrub rdzas la thim par bsam /
zhi khro spyi dril gyi dzapa? dbyangs lan gsum byas pas grub bo //
spyi don gnyis pa phrin las kyi gzhung bsrang ste lha dang dbyer med du sgrub pa'i rim pa ni /
rig 'dzin brgyud pa'i gsol 'debs 'bring pos thog drangs /
gzhi gnas bdag po dang bgegs la gtor ma sbyin pa spyi 'gro ltar byas la /
lung brgyad kyis bsdus pa'i phrin las nar ma rin chen snying po'i bka' bsgo nas brtsam mthar chags su btang ste /
bdag mdun dbyer med snang srid gzhir bzhengs kyi dkyil 'khor chen po gcig tu shes pas bsnyen pa dang nye bar bsnyen pa'i don rten dang brten par bcas pa snang la rang bzhin med pa'i ting nge 'dzin gsal snang shin tu brtan pa'i ngang /
mchod bstod yan song ba dang /
rtogs goms dman na dzapa? khang phye ba legs pas /
b+h+rU~M bi shwa bi shud+d+he oM AHhU~M bo d+hi tsit+ta ma hA su kha ru lu ru lu hU~M b+h+yo hU~M phaT dzaH
zhes brjod pas /
bdag bskyed las ye shes kyi dkyil 'khor gnyis pa spros te mdun dkyil gyi go sar bkra lam mer bzhugs par mos /
sgrub pa'i dzapa? kyi 'phro 'du'i dgongs pa las gzhung ltar gsal btab la /
dzapa? bskul ni /
hU~M:
gsang ba'i dkyil 'khor spyi dpal thugs kyi klong :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
khyab bdag rdo rje sems dpa' bde ba che :
mnyen lcug 'khril ldem gzhon tshul can :
gsal 'tsher lhun sdug gzi byin 'bar :
zhi zhing phra la brtag dka' ba :
sku la zhi ba'i chas dgu rdzogs :
gsung gi sgra sgrog sngags kyi sgra :
thugs ni mi 'gyur ye shes sems :
dzapa? kyis rgyud bskul sku gsung thugs :
a yis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
zhes dang /
zhi ba rigs 'dus kyi snying po bzla /
hU~M:
bka' 'dus tshom bu nyer gcig dkyil 'khor na :
lha klu la sogs so so'i gdan steng du :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
dpal chen khro bo'i dkyil 'khor lha tshogs rnams :
sku ni dur khrod chas rnams rdzogs :
gsung ni sgra sgrog sngags kyi sgra :
thugs ni sgrol mdzad srog dang bcas :
dzapa? kyis rgyud bskul sku gsung thugs :
phaT kyis spros pas stong gsum gang :
ma gsal bar du bskyed cing bsgom :
ma grub bar du mi gtang ngo :
zhes bskul la khro sngags rnams bzla /
de'ang zhi bsnyen skabs nas gzungs thag blangs la bzlas pa sum brgya tsam gyi mthar stong tshigs phul /
de nas gtso bo spyi dpal stong phrag
/khro bo nyi shu la brgya rtsa re /
spyi dril sum brgya tsam bzla bas mtshon longs skabs dang bstun pa'i grangs mang nyung gang lcogs des rigs 'gres te re re bzhin stong tshigs 'bul /
thams cad grub pa'i mthar rgyun gyi las sbyor ltar /
hU~M:
spyi dpal chen po'i thugs ka ru :
rdo rje rgya gram lte ba'i dbus :
nyi zla kha sbyor hU~M gis mtshan :
tshe yi snying pos bskor ba las :
'od zer drwa ba rab tu 'phros :
phar spros rgyal ba mnyes mchod phul :
tshur 'dus 'khor 'das tshe bcud thim :
rdo rje'i tshe dbang grub par gyur :
oM badzra A yu She swA hA:
zhes dmigs pa gsal btab la tshe bsnyen brgya rtsa brgyad tsam bzlas la spro na tshe 'gugs kyang gtang /
las gzhung gi nga rgyal bskyed cing /
yig brgyas brtan par bya /
nyu le skrod pa dang byin 'beb 'og nas bshad pa ltar byas pas thun dang po grub /
sngags rgyun pa rnams kyis kyang gtso bsnyen skabs tsam nas gzungs thag blangs te zhi khro spyi dril gyi sngags gnyis sbrel la nyin mtshan bar ma chad du thun bzung ngo //
de nas thun phyi ma la lha bskyed nas brtsam ste bzlas pa yan chad sngar ltar bya ba las stong tshigs bsdu bar 'dod na zhi ba /
gtso bo /
tshom bu nyi shu spyi la gcig
/khro bsdus la gcig bcas kyis chog
/gal te thun gsum lcogs na slar yang de ltar lan gcig bskyar /
gang ltar thun rjes ma'i dzapa? bzlas grub pa dang /
nam mkha' mdzod kyi sngags rgya lan gsum gyis byin brlabs la skong bsdus rin chen sil ma gtang /
gtor ma phud skyems bshams la mgon po gnam lcags me 'bar bka' srung 'dus pa'i rgyun gsol bya /
de nas tshogs kyi dam rdzas rnams bshams la /
gsol gdab spyi ltar dang byin rlabs nas lhag ma'i bar btang la lhag ma btson du 'dzin /
chad mdo /
brtan ma /
gtor bro rnams gtang zhing zor bskul mi dgos /
sngags tsam gyis mchod /
hU~M:
zhi khro'i sku ni sogs sh+lo ka gcig gis bstod /
ma rnyed yongs su ma tshang sogs kyis nongs pa bshags shing yig brgya brjod /
dkyil 'khor gyi lha brtan bzhugs bya /
bdag bskyed bsdu ldang /
zur gsal bsngo smon dang bkra shis brjod pas grub /
de nas slob dpon sogs chas su zhugs /
hom ling phur thun sogs 'du byas la /
e yaM dz+wa la raM/
brub khung yangs shing gting zab pa'i nang du tri las dngos grub la bar du gcod cing log par lta ba'i 'byung po nyams len bdud kyi rigs su gyur pa thams cad rid cing nyam thag pa'i lus can du gyur /
ces hom dang rten gsal gdab /
na mo /
rig 'dzin rtsa brgyud sogs bden stobs brjod pa sngon du 'gro bas /
bden pa chen po'i byin gyis brlabs kyis dngos grub la bar du gcod cing log par 'dren pa'i 'byung po nyams len bdud kyi rigs su gyur pa thams cad mtshan ma rdzas kyi rten 'di la mchis par gyur cig
/tri yaM dzaH
tri badzra ang+ku sha dzaH
dzaHhU~M baM hoHsa dgug gzhug byas nas /
ging pa las kyi he ru kar gsal ba'i thugs ka nas pho nya mtshon cha'i char 'beb pas rdul du brlag par bsam zhing /
rol mo dbyangs dang TA ki'i 'chams stabs dang bcas phur thun tshom bur bskul ba ni /
hU~M:
chos kyi dbyings las rang byung grub pa'i lha :
khro bo rol pa'i dur khrod chen po nas :
shin tu mi bzad rab 'jigs skur ston pa :
dpal chen yongs rdzogs drag po'i phrin las mdzod :
ces dang /
hU~M:
nga ni dpal chen he ru ka :
sras 'khor sprul pa bye ba 'bum :
bka' sdod rab 'jigs pho nyar bcas :
dpal chen lha tshogs dus la bab :
g.yas kyi phyag na phur bu bsnams :
g.yon gyi phyag na lcags kyu bsnams :
lcags kyus zungs la phur bus thob :
gnod byed dgra bgegs rdul du rlog :
oM badzra ma hA kro d+ha pad+ma kro d+hI shwa ri badzra kI li kI la ya ma hA yak+Sha kA la rU pa karma raM raM dz+wa la raM hU~M phaT:
gnod byed dgra bgegs 'byung po thams cad mA ra ya hU~M hU~M phaT:
ces slob dpon gyis drag sngags phur skor dang bcas pas gdab cing /
TA ki rnams kyis thun gyis brab /
khyad par dpal gyi pho nya kun thub rgyal mo bskul ba ni /
hU~M:
shar phyogs dkar mo dung gi gzhal yas nas :
khrag mdog dmar mo bse yi lan phran can :
spyan rtsa dmar po nyi zla skar ltar 'phro :
smin ma glog 'gyu mun pa'i go skabs 'byed :
bu yug thog 'beb shangs nas rdo rje 'khrugs :
bzhad pa he dang dpal gyi spu gris gtams :
rngam pa'i ljags 'dril bskal pa'i me chen 'bar :
ag tshom me 'bar rab 'byams srid pa sreg :
bskal pa'i 'brug sgra snyan nas gsung sgra sgrog :
lag pa dmar po spu gri 'bum gyis gtams :
sen mo lcags kyu'i rtse la me chen 'bar :
ba spu rdo rje gnam lcags zhun ma 'khrugs :
smin ma lcags kyi khro chung char 'bebs shing :
zhabs kyi phur pas srin mo lnga brgya gzir :
ral pa'i gseb nas khrag gi char pa 'beb :
shin tu mi bzad gtum chen khrag 'thung ma :
srin mo'i snying 'byin changs par bcug nas gsol :
shin tu mi bzad 'bar ba'i sku gcig ma :
dpag tshad lnga brgyar rgyug cing klu srin sgrol :
khros pa'i zhal mdog khrag gi mchin pa kha :
na bza' dmar po srin gyi g.yang gzhi gyon :
phyogs bcur kha bltas phyogs skyong zhabs kyis gnon :
bdud la bab na snying khrag dron mo 'thung :
srin la bab na srog rtsa dmar po gcod :
dgra la bab na dug gi kha chu 'debs :
bgegs la bab na rU pa rdul du rlog :
dpal gyi pho nya dpal gyi thugs las sprul :
dam nyams dgra dang 'byung po bgegs kyi tshogs :
phung po dum bur gtubs shing don snying sreg :
dam nyams nyul le'i bar chad rdul du rlog :
dam tshig dus la bab po sa ma ya :
bru bu bru a pa tse ru pa tse ni tsa ra Na thun du thun na sha satwaM b+ha ya yak+Sha 'byin yak+sha 'byin ya :
phye ma phye ma :
rdul phran :
rdul phran :
tsit+ta rbad nan :
oM suM b+ha ni sogs /
oM badzra kI li kI la ya pra ma rA dza trig nan :
d+ha na rak+sha rbud ling :
tri'u tri'u ma na ya sho na dza :
mA ra ya rbad rbad :
ces drag sngags spos rol dang khyad par gyi dbyug pas bsdigs shing thun gyis brab pa sogs drag po'i tsham rngam dang bcas gzir bar bya zhing srung 'khor gyi ra bas bcings nas /
slar yang /
hU~M:
dpal chen nyer gcig bka' 'dus lha tshogs rnams :
yab yum sku gsung thugs yon phrin las kyis :
sgrub gnas sgrub pa'i rdzas la byin chen phob :
mched lcam lus ngag yid gsum smin par mdzod :
phyi nang gsang ba bla med dbang bzhi skur :
mchog dang thun mong dngos grub bstsal nas kyang :
snang srid yongs rdzogs ye shes rol pa'i lha :
bde chen brdal ba chen por byin gyis rlobs :
oM AHhU~M gu ru d+he ba d+hA ki nI sarba sa ma ya A be sha ya A be sha ya :
to ShA ya to ShA ya :
ban+d+ha ya ban+d+ha ya :
e A ral+li hrIMHhrIMHpheM pheM ma hA su kha dz+nyA na hU~M hU~M hU~M:
zhes byin dbab rjes dzapa? dbyangs lan gsum byas pas nyin mo'i phrin las tshang /
mtshan thun gsum mam gnyis nyin mo'i grangs dang mthun par byas pa'i thun dang por bka' nan rnam bcu nas dbu bzung ste phrin las tshang bar btang la /
bzlas pa'i skabs /
spyi dpal brgya rtsa /
gzhan rnams nyer gcig re tsam byas nas zhi khro spyi dril sbrel mar bzla ba dang thun pa snga ma grol /
thun mthar stong tshigs nga rgyal bzung ba yig brgya bcas song nas nyu le bskrad pa dang byin 'beb bya /
thun phyi ma la lha bskyed man gyis 'thus shing /
thun gsum byed skabs gung thun la nyu le skrod pa mi dgos /
thor thun gyi mjug tu dgong thun ltar bya'o //
bder 'dus sogs gzhung chen po rnams las rab nyin mtshan thun drug tu byas nas phrin las bzlas pa nyu le skrod cing byin 'beb bya ba dang /
'bring thun bzhir gsungs pas de gnyis gang lcogs skabs dang bstun pas chog go
/gsum pa sgrub pa chen po'i dngos grub blang ba ni /
sgrub pa sang grol rgyu'i de ring gi dgong thun nas dngos grub kyi rdzas bsham ste /
dkyil 'khor mdun du stegs dkar por g.yung drung bris pa'i dbus su rin po che'i snod du las bzhi mchog dang lnga'i 'brang rgyas bza' bca' sna tshogs pas bskor ba /
g.yas su dkar mngar bsres pa'i ril bu /
g.yon du thod chang chos sman btab la khebs sngon pos bkab /
srod thun gyi bzlas pa'i mthar dngos grub bsdu ba'i dmigs pa gsal btab la /
spyi dril gnyis kyi gsham du /
kA ya wA ka tsit+ta sarba sid+d+hi pha la hU~M hU~M:
zhes btags pa cung zad bzla /
nyin tha mar tho rangs nas brtsam phrin las kyi gzhung bsrang /
brgyud pa'i gsol 'debs dang skong bshags ma lcogs kyang chog
/bsnyen pa rnams kyang nyung tsam byas la stong tshigs gcig 'bul /
'di skabs thun dpon gzungs thag bsdu /
dngos grub sngags sham btags pa bzlar gzhug
/bka' srung gsol mchod dang /
tshogs byin brlab nas brtsam bsgral bstab yan song nas /
las gzhung ltar bgegs bskrad cing byin dbab /
ye shes sku mchog dang yig brgya brjod la nyams chag bshags /
bdud rtsi byin rlabs gong bzhin brjod la dngos grub kyi rdzas rnams brlab /
rtsa ba'i dkyil 'khor gyi lha rnams yab yum snyoms par zhugs pa'i sbyor mtshams nas 'od zer dmar po phyogs bcur 'phros /
'gro ba'i rgyud sbyangs /
bde bar gshegs pa rnams la phog
/dgyes pa bskyed /
sku gsung thugs yon tan phrin las dang bcas pa'i dngos grub tshur 'dus /
bdag la thim /
gsal zhing brtan par byas /
rdzas rnams la thim pas 'chi med kyi bdud rtsi dngos grub kun gyi snying por 'khyil bar bsam zhing /
bde gshegs zhi ba dang khro bo nyer gcig sngags so so'i sham du /
kA ya sogs dang /
sarba a mr-ita kuN+Da lI sarba sid+d+hi hU~M hU~M:
btags pa rab brgya rtsa re /
ma lcogs na zhi ba dang gtso bo la brgya re /
gzhan rnams la nyer gcig re bzlas pas dngos grub bsdu /
bdag nyid spyi dpal chen por gsal ba'i thugs ka nas 'od zer lcags kyu lta bu 'phros pas bde gshegs zhi khro'i lha tshogs rnams la phog
/sngon gyi thugs dam bskul bas so so'i dam tshig gi dkyil 'khor la thim par bsam zhing /
hU~M:
bde gshegs zhi khro bka' 'dus lha tshogs rnams :
'og min chos kyi dbyings kyi pho brang nas :
sngon gyi thugs dam bzhin du spyan 'dren gyis :
dam tshig dkyil 'khor 'di la brtan par bzhugs :
dngos grub ma lus dus 'dir bstsal du gsol :
gnas 'dir mi gshegs dngos grub mi ster na :
sngon gyi byang chub sems bskyed nyams pa dang :
sku gsung thugs kyi dam las 'gal bar 'gyur :
zhes sngags tshan so so'i mthar /
sa ma ya badzra sa ma ya hU~M:
zhes btags pa zhi ba dang spyi dpal la nyer gcig dang /
khro bo nyi shu la bdun re bzla /
mchod cing dngos grub bsdu ba ni /
slob dpon gyi mdun du chang dang rak+ta sbyar ba'i snod /
bzed zhal /
khem thur bcas bkod nas /
hU~M hU~M hU~M zhes lan gcig 'phyar bas /
gnyis bsdus kyi chos thams cad byang chub kyi sems chos sku bde ba chen por gyur /
yang hU~M hU~M hU~M zhes lan gnyis pa 'phyar bas /
snang srid bde ba chen po'i ye shes su gyur /
yang hU~M hU~M hU~M zhes lan gsum pa 'phyar bas /
bde gshegs rnams chos sku skye ba med pa'i ngang las gzugs sku zhi khro rgyal ba'i dkyil 'khor du bzhengs par bsams la /
oM AHhU~M sarba pany+tsa a mr-ita hU~M hrIHThA:
zhes lan gsum gyis rak+ta de bdud rtsir byin gyis brlabs nas /
hU~M:
bcom ldan bde gshegs zhi ba'i lha tshogs dang :
tshom bu nyer gcig khro bo 'khor bcas rnams :
dang po mchod 'os skyabs kyi ye shes lha :
bar du bsgom sgrub bdag gi yi dam lha :
da lta bdag dang gnyis med chos kyi sku :
gnyis med bde chen rol pa'i mkha' dbyings su :
rak+ta dmar gyi ar+g+haM mchod pa 'bul :
mchod pa bzhes la dngos grub bstsal du gsol :
sa ma ya hoH
sa ma ya satwaM:
zhi ba dang khro bo nyer gcig snying po lan gsum re brjod pa so so'i mthar /
ma hA rak+ta khA hi :
zhes bzed zhal du lan gsum phul nas dang pos lha tshogs rnams gsal btab /
gnyis pas rang gtso bo yab yum gyi mkha' las bdud rtsi dmar po 'phros /
lha rnams mchod /
gsum pas de dag gi dngos grub thams cad bdag la bstsal bar bsam zhing /
zhi ba dang khro bo'i snying po rnams lan nyer gcig re /
stong tshigs kyi mchod pa dang bcas pa bya'o //
de nas thugs khrid ltar /
hU~M:
nam mkha'i sku mnga' 'gran du med pa yi :
zhi khro rab 'byams lha tshogs thugs rje can :
ye shes dbyings la rtsol rtog mi mnga' yang :
gdul bya'i don phyir thugs dam gnad nas bskul :
dang po bsnyen dang nye bsnyen ting 'dzin brtan :
bar du dngos grub phyir du rtse gcig bsgrubs :
da lta sgrub pa chen po'i rnal 'byor gyis :
las kyi 'bras bu gsol ba'i dus lags na :
zhi dang rgyas dang dbang dang mngon spyod sogs :
thun mong dngos grub ma lus bstsal du gsol :
ril bu mig sman rkang mgyogs la sogs pa :
khyad par grub pa'i dngos grub bstsal du gsol :
nad dang rkyen bral 'chi med rgas med pa'i :
rdo rje tshe yi dngos grub bstsal du gsol :
tshar gcod rjes 'dzin dmod pas grub pa yi :
bden tshig nus pa'i dngos grub bstsal du gsol :
gzungs dang dran pa bsam gtan mngon shes sogs :
ting 'dzin yid kyi dngos grub bstsal du gsol :
rnam smin tshe dbang phyag chen lhun gyis grub :
lam myur mchog gi dngos grub bstsal du gsol :
sku gsung thugs yon phrin las bsam mi khyab :
bla med 'bras bu'i dngos grub bstsal du gsol :
oM AHhU~M:
dpal chen zhi khro rdo rje'i g.yar dam can :
bsnyen sgrub 'bras bu dus 'dir bstsal nas kyang :
thun mong mchog gi dngos grub bla med pas :
sku gsung thugs dang dbyer med mdzad du gsol :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi pha la ho :
zhes spyi dril sngags dbyangs dang bcas pas dngos grub bsdu zhing lha rnams mnyam par sbyor bas 'od du zhu nas dngos grub kyi rdzas la thim par mos te thod sku sogs gnas gsum du reg
/bum chu sogs rdzas la longs spyod /
bdud rtsi'i thig le bkod cing btung /
bde gshegs zhi khro bka' 'dus yongs su rdzogs pa'i lha tshogs rnams kyi dngos grub thams cad bdag cag rnams kyis thob nas sku lnga ye shes lnga'i yon tan ma lus pa rtsol ba med par lhun gyis grub par gyur cig
/tshe dzapa? brjod cing tshe rdzas bkye /
de'i rjes 'brel du las byang ltar /
hU~M:
tshom bu nyer gcig dkyil 'khor lha tshogs sogs kyis bskul la tshogs rdzas bza' btung bya /
lhag chog byas la btson 'dzin byas pa'i lhag ma rnams phyi rol lho nub gom pa bdun cu'i sar bskyal /
gzhan don dbang bskur byed na skabs 'di tsam du sbrel lo //
spyi don gsum pa rjes kyi las rim la brgyad las /
dang po gtor ma gtong ba ni /
las byang ltar chad mdo gtang /
dgos pa dang 'brel na de nyid zor du bskul /
brtan ma bskyang la bro brdung /
gnyis pa gtang rag ni /
mchod pa kha gsos la las byang ltar byin brlab /
mchod bstod rgyas par bya /
nongs bshags yig brgya bcas brjod /
gsum pa bsdu ldang ni /
dkyil 'khor ras bris yin na mdun bskyed brtan bzhugs bya /
rdul tshon skabs ye shes pa gshegs /
gnyis kar yang dam tshig pa rang la bsdu /
bdag bskyed dkyil 'khor 'od gsal du bsdu zhing thun mtshams kyi lhar ldangs te nga rgyal bzung /
bzhi pa phyi mtshams dkrol ba ni /
shar nas g.yas skor du rgyal tho'i mdun mchod pa gtor ma bshams la byin brlab /
so so'i sngags mthar gtor sngags btags pa lan gsum res 'bul /
ar+g+haM sogs kyis mchod /
mchod sbyin gtor ma 'di bzhes la //
sogs kyis phrin las bcol /
sku rten yod na gtso bo brtan bzhugs bya /
'khor rnams /
swas+d+yA naM gats+tsha zhes pas gshegs /
sgo byang phyi nang yang de ka ltar byas la bsdu'o //
lnga pa dkyil 'khor bsdu ba ni /
slob dpon dkyil 'khor mdun du phyin la hU~M mdzad kyi phyag rgyas phur bu rnams dang por gdab rim las ldog phyogs su phyung ste /
oM badzra kI la ya ut+kI la ya sarba kI la ya badzra d+ha rod A dz+nyA pa ya ti hU~M hU~M hU~M phaT swA hA/
zhes dang /
phur rtse 'o mas bkru zhing /
oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni swA hA/
zhes spyan ma'i rig pa brjod /
chos thams cad skye ba med pa'i don yid la byas te /
a kA ro brjod la ras bris kyi dkyil 'khor bsdu'o //
drug pa bzod gsol rtsa ba'i sgrub khog las 'byung ba bzhin bya dgos kyang smin lugs yig char mi 'byung bas /
dpon slob lhan cig pas spyi bshags ye shes sku mchog dang /
rje btsun bla ma rnams kyi spyan lam sogs brjod par bya'o //
bdun pa smon lam dang bkra shis brjod pa ni /
thams cad lag bsnol mar srin lag sbrel cing mar me btegs la /
hU~M/
dur khrod gsang ba mchog gi dkyil 'khor du //
snying po byang chub lam la zhugs pa yis //
'khor ba'i g.yang sa chen por mi ltung zhing //
chags sdang gcong rong gnas su mi skye dang //
log lta dmyal ba'i zangs khar rbab mi 'gril //
'khon 'dzin gcan gzan gdug pa'i skad mi thos //
nyon mongs mtshon rtse gdug pa'i zer mi phog
/dge ba'i bshes gnyen bka' drin che ba dang //
srog gis sbrel ba'i mched dang lcam dral dang //
gsum pa'i dbang gis sbrel ba'i rig ma gsum //
skye ba 'di dang tshe rabs thams cad du //
mi 'bral rtse gcig 'grogs pa'i ting 'dzin gyis //
sa bcu khyad par rim gyis bgrod par shog
/nam zhig tshe 'phos lus brje'i dus byung nas //
'khor ba'i g.yang sar lan gcig ltung srid kyang //
snang ba'i go byed zhun mar mdangs gsal 'dis //
rig 'dzin sgrub pa po yi shul mtshon cing //
kun tu 'od kyi sa la rgyud sbyangs nas //
pad+ma chen po'i sa la lhun gyis grub //
'khor lo tshogs chen sa la gshegs pa'i tshe //
sngon gyi rgyal ba rnams kyi mdun bsus shig
/yi dam lha yis rgyab nas srog rten cig
/byang chub sems dpa' rnams kyis mtha' skyor cig
/mchod pa'i lha mo rnams kyis sna drongs shig
/ma tshogs dbang mo rnams kyis rjes skyongs shig
/lcang lo can gyi sa la phyin pa'i tshe //
mi ldog pa yi sa la gnas nas kyang //
rdo rje khro rgyal khyod kyi zhal mthong nas //
rig 'dzin rnams dang dbyer med gyur nas kyang //
bla med sku gsung thugs su 'grub par shog
/ces dbyangs bor len tshul gyis brjod cing /
gzhan yang /
ho :
phyogs dus rtsa brgyud bla ma sogs gzhung gsal gyis mtshon theg pa chen po'i smon lam rgya cher gdab /
oM:
phun sum tshogs pa phyi yi yid bzhin rgya mtsho sogs bkra shis rgyas par spel lo //
brgyad pa gnas bsrung ba ni /
sgrub pa grol ma thag rang gnas su mi ldog par zhag gsum tsam du sgrub khang der grub na tshogs skong lta bu'i dga' ston dang dam chos bshad nyan gyis mtshon dge ba'i bya ba la 'bad pas bstan pa yun du gnas shing bkra shis pa'i stobs 'phel lo //
zhes gser pa gter sras bslab pa gsum ldan rdo rje 'dzin pa 'gyur med 'jam dbyangs tshul khrims nas kun gzigs gter chen bla ma rin po cher gsol ba btab pa'i don bka' yis gnang ba bstsal pa ltar /
pad+ma gar gyi dbang phyug blo gros mtha' yas pa'i sdes rdzong gsar bkra shis lha rtse'i chos grwa chen por bsdebs pa dge legs 'phel ///
/slar yang gsal byed cung zad dang bcas dz+nyA nas zhus dag par bgyis pa shu b+haM///
/'di ni dpal spungs par pod dbu'i dkar chag nang bkod pa dpe dngos ma thob cing bdud 'joms pa rin po che'i gsung 'bum khrod bzhugs pa 'dir blangs pa'o //
