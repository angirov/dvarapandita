las thams cad kyi sngon du 'gro bar byed pa cha gnyis kyi gtor ma ni :
dang po rin po che'i snod du dkar gsum 'bru sna phye gtsang la dkar gtor pad 'dab bzhi :
gsos ril bu 'bru sna bcas bsham :
snod gcig tu 'bru sna sha khrag gi gtor ma zhal 'dra mtheb kyu chang bu bcas sha sogs bshams la :
de gnyis dang po byin gyis brlab pa ni :
raM yaM khaM gis bsreg
/oM swa b+hA ba shud+d+haHsarba d+harma swa b+hA ba shud+d+ha\u0f85 haM:
gis sbyang /
stong pa'i ngang las rin po che'i snod yangs shing rgya che ba'i nang du :
gtor ma zag pa med pa'i bcud rdzas gzugs sgra dri ro reg bya bde ba phun sum tshogs pa nam mkha' dang mnyam par gyur :
oM a kA ro mu khaM sarba d+harmA NAM ad+ya nut+pan+na two ta oM AHhU~M phaT swA hA:
de bzhin gshegs pa bzhi'i mtshan dang /
oM na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
oM na maHsarba ta thA ga ta a wa lo ki te oM saM b+ha ra saM b+ha ra hU~M sogs kyi phyag rgya dang bcas pa lan gsum gyi byin gyis brlab bo :
na mo :
sangs rgyas rkang gnyis gtso ste bden pa'i mchog :
chos nyid chags dang bral te bden pa'i mchog :
dge 'dun 'dus pa'i gtso ste bden pa'i mchog :
bden pa'i mchog ni dkon mchog gsum gyi bka':
bden pa'i bka' la mi nyan gang yang med :
'chi ba'i srog la mi 'dzem gang yang med :
skye 'gro rlung la mi brten gang yang med :
'tsho ba'i zas la mi chags gang yang med :
smra ba'i tshig la mi nyan gang yang med :
zab mo'i don la mi sems gang yang med :
ma lus thams cad bdag gis bka' la nyon :
hU~M hrI:
nga ni dus gsum dpal ldan rdo rje 'chang :
nga ni che mchog khro bo dbang chen rgyal :
nga ni ma mo mkha' 'gro kun gyi yab :
nga ni rig 'dzin rdo rje thod phreng rtsal :
nga ni dgra bgegs 'byung po kun gyi gshed :
nga ni lha srin sde brgyad yongs kyi rje :
nga yi bka' la thams cad 'da' ma byed :
gal te nga yi bka' la 'das gyur na :
che mchog dbang chen thod phreng khros nas ni :
rdul phran bzhin du brlag par gdon mi za :
de bas thams cad bden pa'i bka' la nyon :
hU~M hrI:
lha klu gnod sbyin rgyal po gza' btsan dang :
dri za grul bum mi 'am ci la sogs :
bdud dang srin po ma mo gzed sman dang :
dmu dang the'u rang grong srin 'dre mor bcas :
yul lha gzhi bdag gnas bdag gter bdag dang :
dkor bdag la sogs lha srin 'byung po'i tshogs :
bka' dang dam la gnas pa'i dge bsnyen rnams :
gtsang sbyar bdud rtsi gser skyems 'di bzhes la :
gnod cing gdug pa'i bsam pa rab zhi nas :
rtag tu bdag gi dge ba'i sdong grogs mdzod :
yul ris rgyal khams sa phyogs 'di dag tu :
bdag gis bla med byang chub mchog sgrub cing :
sems can rnams kyi don rab brtson pa la :
khyed rnams bdag gi mthun rkyen sgrub tu gsol :
sa yi lha mo brtan ma la sogs rnams :
sa bdag rje blon 'khor dang bcas pa la :
gtsang sbyar bdud rtsi gser skyems 'di bzhes la :
bdag gi bsam pa'i don 'di ma 'grub bar :
ko long ru nga phrag dog ma mdzad par :
rin chen gter gyi sa 'di bstsal du gsol :
khyed cag bsam pa sgrubs la re ba skongs :
bdag gi las kyi 'bras bu mchis par mdzod :
b+h+rU~M sa pa ri wA ra :
pr-i thI de wI:
lo ka ta ra i daM ba liM ta kha kha khA hi khA hi :
oM badzra ar+g+haM swA hA:
pA d+yaM\u0f8e
puSh+pe\u0f8e
d+hU pe\u0f8e
A lo ke\u0f8e
gan+d+he\u0f8e
nai wi d+ya\u0f8e
shab+da swA hA:
oM na maHsarba ta thA ga ta a wa lo ki te oM saM b+ha ra saM b+ha ra hU~M:
'dod gsol bya /
cha gnyis pa bgegs gtor gtang zhing bskrad pa ni :
dang po dgug pa ni :
hU~M:
phyogs bzhi mtshams brgyad steng 'og thams cad dang :
sa 'og sa steng sa blar rgyu ba yi :
bgegs dang log 'dren lan chags 'byung po'i tshogs :
dbang chen khro rgyal 'bar ba'i bka' byung gi :
skad cig yud tsam zhig gis 'dir 'dus shig :
bdag gis bsgo ba'i bka' la nyan par byos :
oM badzra TA ki rA tsa hU~M:
dzaHhU~M baM ho :
badzra aM ku sha dza :
de nas bgegs thams cad gtor rdzas la bkug nas dbang chen gyi bka' la ldog pa med par dengs par bsams la :
hU~M:
nyon cig bgegs dang lan chags 'byung po'i tshogs :
tshe rabs las kyis mnar ba'i lan chags dang :
sgrub pa'i dkyil 'khor 'di la bar chod tshogs :
'dod yon glud dang gtor ma tshims par spyod :
gnas skabs rkyen gyis bsgyur ba'i gdon bgegs rnams :
gtor kyu chang bu mar me zhal zas dang :
'bras zan 'bras bu sha chang la sogs pas :
tshims par gyis la rang rang gnas su dengs :
gal te mi 'gro 'di ru 'tshe byed na :
ye shes rol pa'i khro rgyal rab khros pas :
rdul cha phra mo bzhin du brlag par byed :
sarba big+nan gats+tsha :
oM sum+b+ha ni sum+b+ha hU~M:
gr-ih+Na gr-ih+Na hU~M:
gr-ih+Na pa ya gr-ih+Na pa ya hU~M:
a na ya ho :
b+ha ga wan badzra bid+ya rA dza gnod byed 'byung po sarba u tsa ta ya hU~M phaT:
ces bgegs gtor btang la /
sbyin pa rgya chen gyur pa sogs brjod par bya'o //
ces bgegs bskrad /
mtshams bcad /
srung 'khor bya'o //
las thams cad kyi sngon du 'gro ba cha gnyis kyi gtor ma rdzogs so //
\u0f80atsha /
sa ma ya /
rgya rgya rgya //

//
