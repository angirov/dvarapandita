@#:
drag po me'i las mtha':
spyi gshor nag po 'gyur med :
rda thim :
\u0f88\u0f88\u0f88\u0f88\u0f88
shrI ya mAn ta ka :
drag po me yi las mtha' ni :
phung gsum nag po'i nyi ma la :
rab tu 'jigs pa'i dben gnas su :
grib so sa la phebs pa'i tshe :
khru gang gru gsum dong du bru :
dug khrag ro sol dag gis byug :
de steng gdug pa can gyi shing :
dug dang tsher ma can gyis brtsig :
gong ltar hoM khung dbyibs can la :
dug dang tsher ma'i kha bad bya :
dmigs bya'i rU pa che ba zhig :
ling phran brgya rtsa lnga bcu 'am :
nyi shu rtsa gcig 'di ltar bskor :
yan lag gzugs bzhi brgyangs pa can :
snying gar nr-i dang ming rus bri :
yan lag mthil bzhir 'gugs pa'i sngags :
dzaHhU~M baM hoHrnam bzhi bri :
mtha' mar dmod mo las sngags bri :
rdzas sna dgu byug dgug gzhug bya :
btsan dug mi rta khyi gsum khrag :
glang khrag zha nye mu zi nag :
ro sol thang phrom dgu po dang :
dmigs bya'i zag rdzas bsres pa rnams :
ling ga'i grangs dang mnyam pa yi :
gtor ma sha khrag brgyan pa yang :
che ba bzhi dang bcas pa bsham :
bsham dang bsngo ba zung du sprad :
snod stong mi bzhag dam tshig yin :
de nas gdug pa'i las la 'jug :
rang bsrung rang bcas gang yod rnams :
bdud rtsi chos sman byin brlabs rdzas :
chang dang sbyar la khong du 'thung :
bdag nyid ya mAn ta ka'i sku :
mthing nag mtshon cha'i ral pa can :
zhal gdangs mche gtsigs spyan gsum bsgrad :
dur khrod 'bar ba'i chas kyis brgyan :
lag g.yon phreng ba nag po 'am :
rag sha'i phreng ba gang 'dzom zhig :
bzung la dgra bo dngos su dmigs :
mtheb mo gser gyi satwa re 'phyar :
mdzub mo dngul gyi gtan pa'i khar :
dgra bo'i mgo lus gtubs nas kyang :
bsad bcad gtubs dmigs phreng ba yi :
rdog ma re dang sprad nas kyang :
phyir skyur 'og ltar dmigs pa sprad :
phyag g.yas lcags kyu rnon po yis :
dgra bgegs thams cad bkug par bsam :
ral pa mtshon cha'i gur du phub :
bdag nyid de ltar bsgoms nas kyang :
mdun du hom las me sbar zhing :
dug gi rgya mtsho 'khyil ba'i dbus :
me lha las kyi gshin rje'i gzugs :
dmar nag gcer bu ral pa can :
lte ba yan chad mtsho steng thon :
lag gnyis nyi zla cha lang brdeb :
kha ni rab tu gdangs dmigs la :
sngags bzlas phreng ba phyir skyur bas :
gnod byed mgo lus dum bu rnams :
btang zhing zhal du gsol bar bsam :
a+yai sa b+h+yo zlog rbad :
ces pa brgya rtsa bzlas nas kyang :
rang gi mdun du stegs kyi khar :
ling ga gtor ma sha khrag bsam :
dgra bkug ling ga dag la thim :
dgra bo dngos bsam me lhar 'bul :
de tshe 'di ltar bsam rgyud du :
dgra bo'i tshe dang bsod nams dang :
'khor dang longs spyod la sogs pa :
kho yi dngos 'byor ma lus pa :
las gshin zhal du bstims dmigs shing :
lan bdun thim nas phrin las gzhol :
dgra bo che ge mi nor dang bcas pa thams cad :
las kyi gshin rje khyod la zas skal du gtad pa yin pas :
'di yi tshe srog dpal 'byor dbang thang dang bcas pa lhag ma med par bzhes shig :
ces pa lan gsum brjod byas te :
thal mo brdab cing bzhes sgra bsgrag :
dgra bo gtan brlag gyur par dmigs :
'di yi las sbyor gtor ma 'bul :
me sbar la sogs bya ba rnams :
sha za las kyi mkha' 'gro 'am :
gdong gcig kha ral shan pas bya :
lan gsum lnga 'am bdun gyis ni :
lo dus mi 'gyang dmigs bya 'gum :
khyad par byad ma yin gyur na :
kho yi lha dang srung ma rnams :
rang gshed rang la dbab byas la :
tha ma lha srung bcas pa rnams :
mdun gyi las kyi gshin rje dang :
bdag nyid gshin rje'i thugs kar bstim :
des ni kho dang bral nas kyang :
bdag nyid mthu dpung stongs grogs 'gyur :
byad ma'i nus pa rang la ldog :
ji ltar nus pa che na myur :
gnod byed bgegs la byed na yang :
ming bsgyur min pa gzhan rnams mthun :
lan grangs brgya rtsa la sogs pa :
thebs pa'i rjes la dmigs bya yi :
rU pa che ba dum bur gtubs :
sngags dang bcas te me lhar 'bul :
lhag ma med par bzhes bsams la :
las gshin mi dmigs rgya yis gdab :
sbyin sreg me ro ma lus pa :
thal bar ma gyur bar du bsreg :
thal bar gyur nas gtor chen dang :
lhan cig dur khrod gnas su bskyal :
yang na khri lam bzhi mdor 'phang :
yang na 'gyu srang dong brus mnan :
rnal 'byor bdud kyi chas su zhugs :
gang 'tshogs kun kyang las sngags bzla :
las zin rang nyid srung 'khor bsgom :
yang na dmigs med rgya yis gdab :
de ltar las mtha' zhag bdun nam :
nyer gcig tha ma zhag gsum 'bad :
ma grub spogs chog sbyar la bya :
bgegs la gsum las mang mi 'tshal :
dgra la bsod nams che chung sbyar :
byad ma nus pa che na bzang :
sngags bzlas mchil snabs phyir dor gnad :
dmigs bya'i zag rdzas ma gtogs pa :
rang gi zag rdzas ma 'dres gnad :
shin tu gsang na las myur zhing :
'chal na mi 'grub spang ba gnad :
gzhan yang bsreg rdzas sha khrag dang :
drag po'i mthun rdzas sna tshogs 'bul :
me la ro sol bro ba dang :
dmigs pa gsal zhing rig pa 'ur :
dngos nyams rmi lam la sogs la :
las grub ltas 'byung spyi dang mthun :
'di ni las kyi gshin rje yi :
bsad zlog me yi las mtha' ste :
spyi gshor nag po 'gyur med yin :
'di la log rdugs 'byams mi srid :
ma spel snying gi dkyil du chongs :
sa ma ya :
kha tham :
rgya rgya rgya :
brda thim :
gu h+ya dmar :
so phag shi thaM:
ya rog k+Sha :
las sbyor gyi mgo btsugs nas ma tshar gyi bar du smra ba bcad pa gal che :
zhes spyi'i gdams pa yin par shes par bya'o :
sprul sku sangs rgyas gling pas bya rgod gshongs nas bton pa'o ///
/
