@#//
mnga' bdag yab sras kyi thugs dam rgyun gyi nyams bzhes zab pa skor bdun las /
lha so so'i sgrub thabs rjes gnang dang bcas chu 'babs su bkod pa rig 'dzin zhal gyi lung bzang zhes bya ba bzhugs so //
na mo gu ru de ba DA ki ni yai /
dus gsum rgyal ba'i gsang ba gsum //
gcig bsdus lhag pa'i phrin las can //
'chi med pad+ma gu ru la //
gus btud sgo gsum byin gyis rlobs //
thugs dam zab pa skor bdun las rang rang gi ji ltar mos pa'i lha'i rnal 'byor nyams su len par 'dod pas /
so so'i gtor ma dang phyi mchod tsam 'dzom na bsham /
ma 'dzom na ting nge 'dzin kho nas 'thus pas spros bcas mi dgos /
de la thog mar thun mong dang mchog gi dngos grub thams cad kyi rtsa ba bla ma pad+ma gu ru'i sgrub thabs la /
skyabs sems ni /
na mo :
bla ma bde gshegs 'dus pa'i sku :
dkon mchog gsum gyi rang bzhin la :
bdag dang 'gro ba sems can rnams :
byang chub bar du skyabs su mchi :
sems bskyed 'gro ba kun don du :
bla ma sangs rgyas bsgrubs nas ni :
gang la gang 'dul phrin las kyis :
'gro ba bsgral bar dam bca'o :
lan gsum /
snang srid 'khor 'das chos rnams kun :
stong zhing bdag med sems can la :
brtse ba'i snying rje tshad med bsgom :
stong dang snying rje'i ngang can las :
pad+ma nyi zla'i gdan steng du :
rang rig yi ge hrIHdkar po :
'od 'phros sangs rgyas byang sems mchod :
sems can kun gyi sdig sgrib sbyangs :
tshur 'dus bdag nyid pad+ma 'byung :
sku mdog dkar dmar mdangs dang ldan :
phyag gnyis mnyam gzhag mtshan ldan gyi :
thod pa bdud rtsis gang ba bsnams :
zhabs gnyis rdo rje'i skyil krung can :
zab ber chos gos ber phyam gsol :
dbu la paN zhwa lhub can mdzes :
snyan rgyan rin chen gser g.yus spras :
'ja' tshon sna lnga'i klong dkyil du :
'dzum mdangs 'od dang ldan par bsam :
de yi gnas gsum sa bon las :
'od 'phros nub phyogs rnga yab gling :
pad+ma 'od kyi gzhal yas nas :
rang 'dra'i ye shes sems dpa' ni :
spyan drangs mdun mkhar bzhugs par gyur :
hU~M/
o rgyan yul gyi sogs tshig bdun spyan 'dren thod phreng rtsal gyi dzapa? bcas brjod la spyan drangs /
pad+ma ka ma lA ye satwaM/
oM badzra ar+g+haM pA d+yaM puSh+pe d+hU pe A lo ke gan+d+he nai bi d+yA shab+da pany+tsa kA ma gu h+ya pU dza pra tIts+tsha swA hA/
zhes phyi nang gsang bas mchod /
dzaHhU~M baM hoH
gnyis su med par gyur /
slar yang sku las 'od 'phros pas :
kun bzang rgyal ba rigs lnga dang :
dga' rab 'jam dpal shrI siM:
sangs rgyas byang sems yi dam lha :
dkon mchog gsum dang rig 'dzin tshogs :
mkha' 'gro chos skyong ma lus dang :
gzhan yang skyabs gyur re ltos rnams :
'od zer lta bur spyan drangs bstim :
kun 'dus pad+ma gu rur gyur :
thugs kar zla steng hrIHdkar po :
mtha' skor sngags phreng g.yas su bskor :
bzlas pas 'od zer dpag med 'phros :
phyogs bcu'i sems can thams cad kyi :
bar chad zhi zhing byang chub bkod :
rigs 'dus rgyal ba'i skur gyur te :
rdzogs pa'i sangs rgyas thob par gyur :
gzhan yang gnod byed gdon bgegs sogs :
gdug sems ngan pa kun zhi nas :
byang chub sems dang ldan par gyur :
ces pa'i bzlas dmigs gsal btab la /
oM AHhU~M pad+ma gu ru sa ma ya dza dza :
d+harma kA ya :
saM b+ho kA ya :
nirmA kA ya tsit+ta sid+d+hi pha la hU~M:
zhes ci nus bzla /
thun mthar mchod bstod mdor bsdus bya /
lhag chad kha skong zhing brtan byed dbyangs gsal yig brgya rten snying brjod /
ma rnyed yongs su sogs kyis nongs pa bshags /
hU~M:
chos nyid skye ba med pa las :
'gag med lha'i sku phyag rgyar shar :
'gag pa nyid na 'gag med pa :
spros bral ka dag klong du thim :
zhes bdag bskyed 'od gsal du bsdu /
slar gnyug ma'i lha skur ldangs la gnas gsum 'bru gsum gyis bsrung /
dge ba 'di yis sogs bsngo smon dang /
e ma ho :
shes bya'i don la ma rmongs pa'i :
bla ma dam pa'i bkra shis shog :
gang la bsam pa de yis 'grub :
yi dam lha yi bkra shis shog :
sku gsung thugs kyi b+ha ga la :
phyag rgya chen po'i bkra shis shog :
ces shis pa brjod do //
'di'i rjes gnang bya ba ni /
maN+Dal pad+ma 'dab brgyad kyi steng khri'u'i khar bla gtor rgyan ldan /
dbang phreng /
sku tsaka
/'bru theb tse gang bcas bsham /
sman raka nyer spyod spyi mthun /
las bum sogs tshogs par byas la /
sngon gtor spyi ltar btang /
sgrub thabs ltar bdag bskyed bzlas pa grub nas mchod brlab ni /
raM yaM khaM/
thams cad stong nyid nam mkha'i mdzod //
b+h+rU~M las rin chen snod yangs su //
oM las phyi nang mchod pa'i tshogs //
so so'i lha mo'i rol par bcas //
rab 'byams nam mkha' gang bar gyur /
oM badzra ar+g+haM sogs dang /
'bru gsum lan gsum brjod /
mdun dkyil bsang sbyang /
stong dang snying rje'i ngang can las :
pad+ma nyi zla'i gdan steng du :
rgyu yi yi ge hrIHdkar po :
'od 'phros sangs rgyas byang sems mchod :
sems can kun gyi sdig sgrib sbyangs :
tshur 'dus gu ru pad+ma 'byung :
sogs nas /
pad+ma gu rur gyur :
sgrub thabs ltar mdun bskyed la kha spos te bskyed bstims grub nas /
mchod bstod ni /
hrIH
rje btsun pad+ma gu ru la //
lha rdzas phyi yi mchod pa 'bul //
'dod yon nang gi mchod pa 'bul //
thabs shes gsang ba'i mchod pa 'bul //
sman raka gtor ma tshogs mchod 'bul //
ye stong don gyi mchod pa 'bul //
dgyes pas dgongs te bzhes nas kyang //
byin rlabs dbang dang dngos grub stsol //
oM badzra ar+g+haM nas /
shab+da pany+tsa kA ma gu Na sta na ga Na AHhU~M/
pany+tsa a mr-ita rak+ta ba liM ta ga Na tsakra d+harmA d+hA tu pU dza hoH
zhes mchod /
hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum rdo rje 'chang la phyag 'tshal bstod :
bzlas dmigs gsal btab bzlas pa mchod bstod bar bya /
'bru la'ang sngags gdab pa phyin chad kun la rigs 'gre
/las bum las sngags spyi 'gros byin gyis brlab /
ting nge 'dzin gyi dbang blang /
slob ma rnams khrus bya /
bgegs bskrad /
sems bskyed gsal gdab /
mtshams sbyor gyi khyad par /
'dir sprul pa'i gter chen zhig po gling pas ngo mtshar rdo'i mchod rten pad+ma can nas spyan drangs pa /
o rgyan rin po che'i thugs bcud /
mnga' bdag yab sras kyi thugs dam rgyun gyi nyams bzhes zab pa skor bdun du grags pa'i thog mar gyur pa bla ma pad+ma gu ru ste /
de'ang rdo rje theg pa'i lam zab mo thams cad kyi mchog gam snying por gyur pa ni mos gus bla ma'i sgrub pa kho na yin la /
bla sgrub ji snyed pa kun las khyad par du 'phags pa ni sangs rgyas kun 'dus o rgyan gyi slob dpon chen po'i sgrub pa rnams te /
de'i sgrub thabs bye ba phrag brgya'i yang bcud snying por dril ba ni 'di nyid yin te gzhung las /
bdag 'dra pad+ma 'byung gnas kyis :
bla ma sgrub thabs dpag med brtsams :
yang zab rgyun khyer dwangs ma'i snying :
bla ma yid bzhin nor bu 'di :
da lta'i mnga' bdag yab sras dang :
ma 'ongs rtsub 'gyur bskal pa'i mthar :
nga yi gsung sras don du bkod :
ces dang :
'di ltar sgom pa'i skyes bu de :
bdag gis byin brlab smos ci dgos :
dus gsum rgyal ba'i sras su 'gyur :
tshe gcig rig 'dzin the tshom med :
ces bsngags pa don dang ldan pa'i byin rlabs rjes gnang zab mo bsgrub pa la bdag nyid kyis bgyi bar 'os pa grub sogs kyis mtshams sbyar nas maN+Dal 'bul du gzhug
/bla ma dang dkyil 'khor gyi gtso bo gnyis su med pa'i steng gi cha la brgyud pa'i bla ma rnams dang mtha' skor du yi dam dkyil 'khor gyi lha tshogs sangs rgyas dang byang sems dpa' bo rnal 'byor ma'i tshogs thams cad sprin phung gtibs pa bzhin bzhugs par bsam la /
bdag gzhan sems can thams cad byang chub ma thob kyi bar du skyabs su mchi'o snyam pa'i sgo nas 'di'i rjes zlos mdzod /
na mo /
bla ma bde gshegs 'dus pa'i sku //
sogs lan gsum /
sems can thams cad sangs rgyas kyi go 'phang la 'god par bya /
de'i ched du lam zab mo bla ma'i dkyil 'khor du zhugs nas nyams su blang bar bgyi'o snyam pas 'di'i rjes zlos mdzod /
sems bskyed 'gro ba kun don du //
sogs lan gsum /
tshogs zhing de dag gi spyan sngar gsag sbyang spel gsum gyi gnad bsdus pa tshogs gsag yan lag bcu pa tshul bzhin du bya ba'i blos tshig rjes su don dran pa'i ting nge 'dzin rtse gcig pas 'di'i rjes zlos mdzod /
chos kyi dbyings kyi pho brang nas :
bla ma rtsa gsum lha tshogs gshegs :
pad+ma zla ba'i gdan la bzhugs :
sgo gsum gus pas phyag 'tshal lo :
phyi nang gsang gsum mchod pa 'bul :
nyams chag ma lus mthol lo bshags :
gsang sngags sgrub la rjes yi rang :
smin grol gsang sngags chos 'khor bskor :
'gro ba'i don du bzhugs gsol 'debs :
snying po sems can don phyir bsngo :
yang gsang rdo rje'i don rtogs shog :
lan gsum /
me tog dang bcas pa'i thal mo sbyor la gsol ba 'debs pa 'di'i rjes zlos /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
gu ru pad+ma'i rjes gnang stsol :
gsum /
rjes gnang gi gzhi sgrub pa'i phyir khyed rang dam tshig par gsal 'debs shing ye shes pa dbab pa yin pas dmigs pa 'di ltar du mdzad 'tshal /
bsang sbyang /
stong dang snying rje'i ngang can las :
sogs sgrub thabs ltar la /
tshur 'dus khyed rang pad+ma 'byung :
zhes bsgyur nas /
'od dang ldan par bsam :
gnas gsum dri'i thig le byas la /
de ltar gsal ba'i spyi bor oM dkar po /
mgrin par AHdmar po /
thugs kar hU~M sngon pos mtshan pa /
de las 'od zer 'phros pas phyogs bcu'i sangs rgyas kyi zhing rab 'byams dang /
khyad par lho nub rnga yab kyi gling pad+ma 'od kyi gzhal med khang chen po nas rang 'dra'i ye shes sems dpa' dpag tu med pa byon nas khyed rang la thim par sgoms shig
/tshig bdun dang /
snying po'i mthar /
A be sha ya AH
btags pa brjod la dbab /
tiSh+Tha badzra dang rdo rjes brtan par bya /
rjes gnang dngos la 'dun pa 'di bzhin du mdzod /
bdag mdun bla ma pad+ma gu rur gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bla ma'i dpral ba'i oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hrIH
byin rlabs kun 'byung rin po che //
rje btsun pad+ma gu ru yis //
skal ldan rigs kyi bu 'di la //
'gyur med sku yi dbang bskur ro //
snying po'i mthar /
kA ya a b+hi Shiny+tsa oM/
rgyal ba sku gsum gyi zhing rab 'byams dang khyad par rnga yab pad+ma 'od kyi gzhal yas khang nas bla ma gu ru'i lha tshogs 'od zer kha dog lnga'i rnam pas khyed rang rnams kyi lus la thim nas byin gyis brlabs par mos shig
/des sku'i rjes gnang thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun bla ma'i mgrin pa'i AHde las 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos lus khengs par mos shig
/bzlas phreng mgrin par gzhag la /
hrIH
byin rlabs kun 'byung rin po che //
rje btsun pad+ma gu ru yis //
skal ldan rigs kyi bu 'di la //
'gag med gsung gi dbang bskur ro //
sngags mthar /
wA ka a b+hi Shiny+tsa AH
de'i rjes 'brel bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hrIHdkar po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hrIHmthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang //
longs sku'i sa bon mthu can du byas pa yin no //
bdag mdun bla ma'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hrIH
byin rlabs kun 'byung rin po che //
rje btsun pad+ma gu ru yis //
skal ldan rigs kyi bu 'di la //
'khrul med thugs kyi dbang bskur ro //
sngags mthar /
tsit+ta a b+hi Shiny+tsa hU~M/
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no //
gtor ma bla ma pad+ma gu rur gsal ba'i sku'i gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hrIH
byin rlabs kun 'byung rin po che //
rje btsun pad+ma gu ru yis //
skal ldan rigs kyi bu 'di la //
sku bzhi yongs rdzogs dbang bskur ro //
sngags mthar /
sarba a b+hi Shiny+tsa hrIH
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod dang /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
de nas mtshams sbyor spyi ltar byas la dam tshig khas blang /
gtang rag maN+Dal sogs spyi mthun dang /
slar mchod pa kha gso /
byin rlabs bya /
mdun bskyed la mchod bstod /
nongs bshags ye shes pa rten yod na brtan bzhugs /
med na gshegs shing dam tshig pa rang la bsdu /
bdag bskyed bsdu ldang /
dge bsngo /
shis brjod kyi bar sgrub thabs bzhin byas pas 'grub bo //
'di gtan dge legs dpal yo~Xn kun //
bla ma nan tana~X bsnyen las 'byung //
de sgrub 'o ma'i rgya~X mtsho~X las //
snying po'i zhun mar 'di nyid rmad /
thugs dam zab pa skor bdun las pad+ma gu ru'i sgrub thabs rjes gnang dang bcas pa'i le tshan no //
dge legs 'phel /
!
mtshan tsam bzung bas thog med kyi //
las sgrib sbyong mdzad bcom ldan 'das //
mi 'khrugs rgyal por gus phyag 'tshal //
bdag rgyud rnam par dag mdzad gsol //
las kyi sgrib pa sbyong ba la lhag par bsngags pa bcom ldan 'das mi 'khrugs pa'i sgrub thabs nyams su len par 'dod pas /
skyabs 'gro ni /
na mo :
bla ma rig 'dzin yi dam lha :
sangs rgyas chos dang dge 'dun gsum :
dpa' bo DA ki mkha' 'gro la :
bdag ni gus pas skyabs su mchi :
sems bskyed ni /
bdag gis 'gro ba kun don du :
mi 'khrugs rgyal po bsgrubs nas ni :
las bzhis 'gro ba'i don byas nas :
sku gsum thob par sems bskyed do :
bskyed bzlas kyi rnal 'byor ni /
stong dang snying rje'i ngang nyid las :
pad+ma zla ba'i gdan steng du :
rang rig hU~M las bcom ldan 'das :
mi 'khrugs rgyal po sku mdog mthing :
longs spyod rdzogs pa'i rgyan rnams rdzogs :
zhabs gnyis rdo rje'i skyil krung can :
phyag g.yas sa gnon phyag rgya la :
g.yon pas mnyam gzhag rdo rje 'dzin :
'od dang 'od zer 'phro bar gyur :
dpral bar 'khor lo oM gyis mtshan :
mgrin par pad+ma AHyis mtshan :
thugs kar rdo rje hU~M gis mtshan :
gnas gsum yig 'bru dag las ni :
'od zer dkar dmar mthing gsum 'phros :
rang bzhin gnas dang shar phyogs nas :
bcom ldan mi 'khrugs rdo rje la :
sangs rgyas byang sems tshogs kyis bskor :
mdun gyi nam mkhar spyan drangs gyur :
oM badzra sa mA dza :
oM badzra ar+g+haM sogs dang /
oM rat+na maN+Da la pU dza me g+ha sa mu dra s+pha ra Na sa ma ye AHhU~M:
zhes pas mchod /
dzaHhU~M baM hoH
gnyis su med par gyur /
slar yang dbang lha spyan drangs te //
dbang bskur sku gang dri ma dag
/chu yi lhag ma yar lud pas //
rgyal ba rigs lngas dbur brgyan gyur //
thugs kar hU~M yig rdo rje'i mthar /
oM badzra sa man+ta sa tri hU~M:
de mthar ngan song sgrib sbyong gi :
kaM ka ni yi gzungs sngags kyi :
'od zer lnga ldan yig 'bru rnams :
gcig las gcig mched mar me ltar :
'bar zhing rang lus 'od kyis khengs :
de las 'od 'phros phyogs bcu yi :
rigs drug sems can thams cad kyi :
ngan song sdug bsngal thams cad bsal :
gnas spar mi 'khrugs zhing khams su :
bcom ldan thugs dang dbyer med gyur :
ces mos la gong gi snying po dang /
kaM ka ni'i gzungs ci nus bzla /
thun mthar mchod bstod bya /
bdag dang sems can thams cad kyi //
las sgrib ma lus byang ba dang //
mchog dang thun mong dngos grub kun //
myur du thob par mdzad du gsol //
ces 'dod don gsol /
nongs bshags /
bsdu ldang /
dge bsngo /
shis brjod rnams gong du smos pa ltar bya'o //
'di'i rjes gnang byed na maN+Dal pad+ma 'dab brgyad steng khri'ur zlum gtor dkar po rgyan ldan /
dbang phreng /
sku tsaka
/me tog rnams dang /
phyi mchod bsham /
las bum sogs tshogs par byas la /
bdag bskyed bzlas pa 'dod gsol bar grub nas /
mdun dkyil bsang sbyang /
stong dang snying rje'i ngang nyid las :
pad+ma zla ba'i gdan steng du :
yi ge hU~M las bcom ldan 'das :
sogs nas /
dbur brgyan gyur :
bar sgrub thabs ltar la /
mchod sprin 'byung ba'i gzungs sam /
nam mkha' mdzod kyi sngags rgya lan gsum gyis mchod pa byin brlab /
spro na mchod bstod spyi mthun rgyas par sbyor chog la mdor bsdus pa ni /
'jig rten khams ni dpag med na //
mchod yon zhabs bsil me tog spos //
mar me dri chab zhal zas sgra
/mchod rdzas ji snyed yod pa dang //
bdag gis gus pas bshams pa 'dis //
rgyal ba sras dang bcas rnams mchod /
oM badzra ak+Sho b+h+ya sa pa ri bA ra badzra ar+g+haM nas shab+da pra tits+tsha swA hA/
dri med rdo rje pad zla'i khrir //
me long ye shes thugs rdo rje //
sngon po rdo rje bdud 'dul rgya //
phyag 'tshal rdo rje mi 'khrugs la'o //
bzlas dmigs gsal btab la bzlas pa 'dod gsol bar bya /
las bum byin brlab dbang len sogs snga ma ltar la /
mtshams sbyor khyad par /
zab pa skor bdun du grags pa'i nang nas bcom ldan 'das mi 'khrugs pa ste /
de yang 'gro ba lha dang mi nas bzung /
tha na dud 'gro yan chad kyi skye ba 'di'am 'chi ka tshun chad sangs rgyas 'di yid la lan gcig byed pa'am /
mtshan dang gzungs sngags rna lam du lan gcig grags pa dang /
gzungs sngags rtsig ngos la bris pa mthong na'ang las kyi sgrib pa byang nas sangs rgyas kyi zhing mngon par dga' bar pad+mo las brdzus te skye bar mdo sde rin po che las bka' bstsal cing /
gzhung las kyang /
bdag 'dra pad+ma 'byung gnas kyis :
sems can 'gro ba ma lus pa :
ngan song sdug bsngal bsal ba'i phyir :
mi 'khrugs pa yi sgrub thabs bshad :
ma 'ongs bskal pa tha ma'i tshe :
ngan song sgo khegs yang zab 'di :
gsung gi sras dang 'phrad par shog :
'gro kun sangs rgyas myur thob shog :
ces gsungs pa ste /
de nyid kyi rjes su gnang ba sgrub pa la zhes sogs kyis maN+Dal 'bul /
mtshams sbyor sngar ltar byas nas skyabs sems 'di nyid kyi sgrub thabs ltar dang /
yan lag bcu pa'i rjes zlos gong bzhin bya /
me tog dang sogs nas 
gsol 'debs ni /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
mi 'khrugs mgon po'i rjes gnang stsol :
gsum /
rjes gnang gi gzhi sogs nas /
bsang sbyang /
stong dang snying rje'i ngang nyid sogs sgrub thabs ltar la /
'phro bar gyur :
dri'i thig le gnas gsum du bkod la /
dpral bar 'khor lo sogs nas /
sangs rgyas byang sems tshogs kyis bskor :
spyan drangs rang la thim par mos :
sngags mthar /
A be sha ya AH
btags pa dang rol mo sogs kyis byin dbab cing sngags kyis brtan /
rjes gnang dngos la 'dun pa 'di bzhin du mdzod /
bdag mdun bcom ldan 'das mi 'khrugs par gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bcom ldan 'das kyi dpral ba'i oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hU~M:
'gro ba'i las sgrib sbyong mdzad pa :
bcom ldan rdo rje mi 'khrugs pas :
skal ldan rigs kyi bu 'di la :
'gyur med sku yi dbang bskur ro :
snying po'i mthar /
kA ya a b+hi Shiny+tsa oM:
phyogs bcu'i sangs rgyas kyi zhing rab 'byams dang /
khyad par shar phyogs mngon par dga' ba'i zhing khams nas bcom ldan 'das mgon po mi 'khrugs pa'i lha tshogs rnams 'od zer kha dog lnga'i rnam pas khyed rang rnams kyi lus la thim nas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun bcom ldan 'das kyi mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos lus khengs par mos shig
/bzlas phreng mgrin par bzhag la /
hU~M:
'gro ba'i las sgrib sbyong mdzad pa :
bcom ldan rdo rje mi 'khrugs pas :
skal ldan rigs kyi bu 'di la :
'gag med gsung gi dbang bskur ro :
sngags mthar /
wA ka a b+hi Shiny+tsa A:
de'i rjes 'brel bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hU~M sngon po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hU~M mthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun bcom ldan 'das kyi thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying khar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying gar bzhag la /
hU~M:
'gro ba'i las sgrib sbyong mdzad pa :
bcom ldan rdo rje mi 'khrugs pas :
skal ldan rigs kyi bu 'di la :
'khrul med thugs kyi dbang bskur ro :
sngags mthar /
tsit+ta a b+hi Shiny+tsa hU~M:
steng gi nam mkha' nas ye shes sems dpa' mtshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no //
gtor ma bcom ldan 'das mi 'khrugs par gsal ba'i sku'i gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hU~M:
'gro ba'i las sgrib sbyong mdzad pa :
bcom ldan rdo rje mi 'khrugs pas :
skal ldan rigs kyi bu 'di la :
sku bzhi yongs rdzogs dbang bskur ro :
sngags mthar /
sarba a b+hi Shiny+tsa hrI:
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod dang /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
de nas mtshams sbyor spyi ltar byas la dam tshig khas blang /
gtang rag maN+Dal sogs spyi mthun dang /
slar mchod pa kha gso /
byin rlabs bya /
mdun bskyed la mchod bstod /
nongs bshags /
ye shes pa rten yod na brtan bzhugs /
med na gshegs shing dam tshig pa rang la bsdu /
bdag bskyed bsdu ldang /
dge bsngo /
shis brjod kyi bar sgrub thabs bzhin byas pas 'grub bo //
sems dpa' blo~X gro~Xs chen po kun //
rgyal ba 'di yi rjes zhugs ltar //
bdag gzhan rgyal 'di'i rnam par thar //
mtha~X' ya~Xs sgo mor 'jug nus shog
/thugs dam zab pa skor bdun las bcom ldan 'das mi 'khrugs pa'i sgrub thabs rjes gnang dang bcas pa'i le tshan no //
dge legs 'phel /
!
sangs rgyas stong rtsa sprul pa'i gzhi /
khyad par gangs can 'gro ba'i mgon //
nam mkha'i rgyal por gus phyag 'tshal //
'gro kun sangs rgyas sar sgrol mdzod //
bod kyi lha skal 'phags mchog nam mkha'i rgyal po'i sgrub thabs nyams su len par 'dod pas /
skyabs sems snga ma ltar la mi 'khrugs pa'i mal du spyan ras gzigs dbang bsgrubs nas zhes bsgyur 
mi dmigs stong pa'i ngang nyid las :
'gro drug sems can thams cad la :
bdag gzhan brje phod snying rje bsgom :
stong dang snying rje'i ngang nyid las :
paM las pad+ma 'dab stong steng :
a las zla ba'i dkyil 'khor dkar :
de steng rang rig hrIHdkar po :
hrIHlas 'od 'phros phyogs bcu yi :
rgyal ba mnyes pa'i mchod pa 'bul :
sems can kun gyi sdig sgrib sbyangs :
tshur 'dus hrIHla thim pa las :
bdag nyid bcom ldan spyan ras gzigs :
sangs rgyas kun 'dus bcu gcig zhal :
rtsa zhal dkar po 'od zer 'phro :
rigs drug sems can brtse bas gzigs :
g.yas dang g.yon ni ljang dang dmar :
dmyal ba yi dwags 'dren cing sgrol :
dbus dmar g.yas ljang g.yon zhal dkar :
lha min mi dang dud 'gro yi :
mngal sgo bsgag cing thar lam 'dren :
dbus ljang g.yas dkar g.yon dmar gyis :
lha yi skye ba kun bsgags nas :
bde chen sa ru spor zhing sgrol :
khro zhal dud ka rngam pa yis :
'gro kun kun tu 'od kyi sar :
'god cing steng zhal li khri'i mdog :
sangs rgyas bla ma 'od dpag med :
'dzum pa'i zhal ldan gzigs pa yis :
'gro rnams pad+ma can du khrid :
rtsa phyag dang po thal mo sbyar :
g.yas kyi gnyis pas shel phreng dang :
g.yon pas ut+pal dkar po ni :
khyung gshog lding ba lta bur 'dzin :
g.yas kyi lhag ma'i phyag bcu na :
rdo rje rin chen pad+ma gri :
ril ba spyi blugs bum pa zhags :
ut+pal 'khor lo rgya gram 'dzin :
g.yon gyi lhag ma'i phyag bcu na :
shes rab ral gri sde snod kyi :
pusti ut+pal mu tig gi :
phreng ba rdo rje dril bu dang :
mkhar gsil mchod rten par bu dang :
'khor lo 'dzin cing zhabs gnyis po :
drang por gshibs te g.yo med bzhugs :
longs sku'i yan lag sum cu gnyis :
zla ba'i phyag rgya'i tshul du mdzes :
sprul sku'i nying lag stong mnga' ba :
mthil du zhi ba'i spyan re re :
sangs rgyas 'khor los sgyur ba ni :
stong gi tshul du mtshon par bzhugs :
longs spyod rdzogs pa'i rgyan rnams dang :
sbrul dang ri dwags dar sham sogs :
phyag gdub zhabs gdub na bzas spras :
de lta bu yi gnas gsum nas :
yi ge gsum las 'od zer 'phros :
phyogs bcu'i sangs rgyas byang sems dang :
rigs lnga'i sangs rgyas thams cad kyis :
dbang bskur byin brlabs spyi bo'i gtsug :
'od dpag med pas dbur brgyan gyur :
de ltar nam mkha' rgyal po yi :
sku las 'od zer dpag med 'phros :
rang bzhin dag pa'i zhing khams dang :
po ta la yi gnas mchog nas :
rang 'dra'i bcom ldan spyan ras gzigs :
mdun gyi nam mkhar byon par gyur :
e h+ye hi badzra sa mA dzaH
sku las 'od zer dpag med 'phros :
rang la thim bzhin bzhugs par gyur :
oM badzra ar+g+haM sogs kyis mchod /
dzaHhU~M baM hoH
mdun bzhugs lha tshogs ma lus pa :
'od kyi phung por zhu nas su :
rang la thim pas gnyis med gyur :
rang nyid 'phags pa'i sku las 'od :
dkar pos lha rnams pham ltung sbyang //
sngon pos lha min 'thab rtsod bral //
dmar pos mi yi chu bzhi sgrol //
ljang gus dud 'gro'i glen lkugs bsgral //
ser pos yi dwags bkres skom zhi //
nag pos dmyal ba'i tsha grang 'joms /
thams cad 'phags pa'i sku ru gyur :
'od zer sna tshogs 'phros pa las :
snang srid sems can 'gro drug rnams :
rang 'dra'i bcu gcig zhal du gyur :
snod kyi 'jig rten gzhal yas khang :
nang bcud sems can spyan ras gzigs :
sgra grags yi ge drug pa'i sgra :
dran rtog ye shes 'od gsal gyur :
oM ma Ni pad+me hU~M:
zhes ci nus bzla /
thun mthar mchod bstod nongs bshags bsdu ldang sogs pad+ma gu ru'i sgrub thabs ltar bya'o //
'di'i rjes gnang ni /
bsham bkod mi 'khrugs pa ltar la /
bdag bskyed bzlas pa bcas grub nas /
mchod pa byin rlabs pad+ma gu ru ltar bya /
mdun dkyil bsang sbyang /
stong dang snying rje'i ngang nyid las :
paM las pad+ma 'dab stong steng :
a las zla ba'i dkyil 'khor dkar :
de steng yi ge hrIHdkar po :
sogs sgrub thabs ltar la /
bdag nyid ces pa dor nas /
bcom ldan 'phags pa spyan ras gzigs :
zhes bsgyur la /
mdun gyi nam mkhar byon par gyur :
hrIH
rang bzhin lhun gyis grub pa'i gnas mchog nas //
chos sku skye med dbyings las ma g.yos kyang //
gzugs sku 'gro ba'i don du sku sprul pa //
thugs rje'i dbang gis gnas 'dir gshegs su gsol //
oM ma Ni pad+me hU~M/
e h+ye hi dzaHhU~M baM hoH
zhes spyan drangs te mdun gyi nam mkhar bzhugs pa la /
chos kyi sku la gnyis 'dzin mi mnga' yang //
ma 'gag rnam rol longs spyod rdzogs skur bstan //
thugs rjes 'gro ba'i don mdzad sprul pa'i sku
/sku gsum ye shes lha la phyag 'tshal lo //
oM ma Ni pad+me hU~M/
At+ma naM nir+YA ta ya mi /
zhes pas phyag bya /
thugs rje chen po 'khor dang bcas pa la //
nyon mongs bkres skom gdung ba mi mnga' yang //
bdag cag bsod nams ye shes tshogs rdzogs phyir //
mchod pa'i tshogs kyis mnyes shing bzhes su gsol //
oM badzra ar+g+haM nas 
shab+da'i bar gyis mchod la /
hrIH
ye shes sku la gnyis 'dzin mi mnga' yang //
gnyis snang ye shes dam tshig sems dpa' gnyis //
gnyis su med par brtan par bzhugs nas kyang //
'gro don phrin las rdzogs par mdzad du gsol /
sa ma ya tiSh+Tha lhan /
dzaHhU~M baM hoH
dam tshig pa la thim pas gnyis med du gyur par mos /
mchod pa ni /
hrIH
thugs rje chen po'i lha tshogs 'khor bcas la //
mchod yon zhabs bsil me tog bdug pa dang //
snang gsal dri mchog zhal zas rol mo sogs //
phyi yi mchod pa 'bul lo bzhes su gsol //
ar+g+haM nas shab+da'i bar dang sarba pU dza me g+ha AHhU~M zhes dang /
gzugs sgra dri ro reg bya chos la sogs //
bkra shis lha mos nam mkha'i khams bkang nas //
dkyil 'khor lha tshogs mnyes phyir mchod par 'bul //
dgyes shing bzhes nas byin gyis brlab tu gsol /
badzra rU pa /
badzra shab+da /
badzra gan+d+he /
badzra nai bid+yA/
badzra spar+she /
badzra d+harma sarba pU dza sa ma ya maN+Da la a la la hoH
zhes pas mchod /
bstod pa ni /
dus gsum bde bar gshegs pa sogs dang /
phyag stong 'khor los sogs /
sangs rgyas kun gyis rab tu bsngags :
yon tan mchog gi gter gyur pa :
spyan ras gzigs zhes mtshan gsol ba'i :
rtag par brtse la phyag 'tshal bstod :
ces brjod /
bzlas dmigs bcas yig drug bzla ba sogs sngar bzhin la /
rjes gnang mtshams sbyor khyad par /
zab pa skor bdun du grags pa'i nang nas 'phags mchog spyan ras gzigs nam mkha'i rgyal po ste /
de'ang chos sku gzi brjid 'od dpag med sangs rgyas sras dang bcas pa'i khyab bdag nam mkha'i rang bzhin can las ma g.yos bzhin du /
longs sku nam mkha'i rgyal po rigs lnga gangs chen mtsho'i sku dang zhing khams mkha' khyab tu bkod cing /
'jig rten gyi khams 'dir yang bskal bzang gi sangs rgyas stong dang 'khor los sgyur rgyal stong gi 'char gzhir gyur pa dang /
sprul sku spyan ras gzigs dbang mtshan dang sku'i rnam 'gyur dpag tu med pas gdul bya 'dul ba las /
khyad par sangs rgyas dngos kyi gdul byar ma gyur pa'i gdong dmar mun pa'i gling gdul bya'i zhing du bdag gir mdzad de rmu rgod ma rungs pa'i skye dgu mtha' dag 'phags pa 'di kho na'i thugs rje chen pos sgrol bar mdzad pas bod kyi lha gcig mar yongs su grags pa yin zhing /
'phags pa'i sku dang mtshan gyi bye brag ji snyed pa las kyang bcu gcig zhal 'di nyid kha ba can pa'i 'gro don mdzad pa la ched du bsngags shing /
de'i sgrub thabs gsang sngags gsar rnying gi bka' srol du ma las khyad par du 'phags pa'i snying por dril ba ste /
gzhung las /
'phags pa spyan ras gzigs dbang gi :
sgrub thabs zab gnad khyad par can :
sngon chad bod du 'di ma bstan :
mnga' bdag yab sras thugs dam du :
srin shog leb la yi ger bkod :
ces dang /
'di nyid sgom sgrub byas pa'i yon tan yang /
ji skad du /
de ltar bskyed rim dang ldan pas :
yi ge drug pa sus bgrang pa :
mi de 'phags pa'i go 'phang thob :
snod kyi 'jig rten thams cad ni :
bde ba can gyi zhing khams mthong :
nang bcud sems can lha skur gsal :
sgra rnams yig drug sgra ru thos :
gnyis 'dzin 'khrul pa rang sar dag :
thod rgal nyams myong nang nas 'char :
sems can kun la snying rje skye :
snang ba gtad med zang thal 'gyur :
tshe gcig sangs rgyas the tshom med :
ces gsungs te /
de lta bu'i rjes gnang bsgrub pa la sogs nas maN+Dal 'bul skyabs sems dang yan lag bcu pa song nas /
gsol gdab ni /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
nam mkha'i rgyal po'i rjes gnang stsol :
gsum /
rjes gnang gi gzhi sogs nas /
bsang sbyang /
stong dang snying rje'i ngang nyid la :sogs sgrub thabs ltar la /
thim pa las :
khyed rang bcom ldan spyan ras gzigs :
sogs nas /
na bzas spras :
dri'i thig le gnas gsum du bkod la /
de'i spyi bor oM dkar po /
mgrin par AHdmar po /
thugs kar hU~M sngon po /
de las 'od zer 'phros pas phyogs bcu'i sangs rgyas kyi zhing dang khyad par bde ba can dang po ta la nas rang 'dra'i ye shes pa dpag tu med pa spyan drangs nas sgo gsum la thim pa'i mos pa mdzod /
yig drug mthar /
A be sha ya AH
btags pa brjod la byin dbab cing brtan par bya /
rjes gnang dngos la 'dun pa 'di bzhin du mdzod /
bdag mdun 'phags pa spyan ras gzigs nam mkha'i rgyal por gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
'phags pa nam mkha'i rgyal po'i dpral ba'i oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hrI:
snying rje chen po bcom ldan 'das :
'gro ba 'dul mdzad nam mkha'i rgyal :
skal ldan rigs kyi bu 'di la :
'gyur med sku yi dbang bskur ro :
yig drug mthar /
kA ya a b+hi Shiny+tsa oM:
phyogs bcu'i sangs rgyas kyi zhing rab 'byams dang /
khyad par bde ba can dang po ta la'i gzhal med khang chen po nas 'phags pa spyan ras gzigs nam mkha'i rgyal po'i lha tshogs rnams 'od zer kha dog lnga'i rnam pas khyed rang rnams kyi lus la thim pas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun 'phags pa spyan ras gzigs nam mkha'i rgyal por gsal ba'i mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos lus khengs par mos shig
/bzlas phreng mgrin par bzhag la /
hrI:
snying rje chen po bcom ldan 'das :
'gro ba 'dul mdzad nam mkha'i rgyal :
skal ldan rigs kyi bu 'di la :
'gag med gsung gi dbang bskur ro :
yig drug mthar /
wA ka a b+hi Shiny+tsa A:
de'i rjes 'brel du bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hrIHdkar po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hrIHmthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun 'phags pa spyan ras gzigs nam mkha'i rgyal por gsal ba'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hrIH
snying rje chen po bcom ldan 'das :
'gro ba 'dul mdzad nam mkha'i rgyal :
skal ldan rigs kyi bu 'di la :
'khrul med thugs kyi dbang bskur ro //
yig drug mthar /
tsit+ta a b+hi Shiny+tsa hU~M:
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can tu byas pa yin no //
gtor ma 'phags pa spyan ras gzigs nam mkha'i rgyal por gsal ba'i sku yi gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hrI:
snying rje chen po bcom ldan 'das :
'gro ba 'dul mdzad nam mkha'i rgyal :
skal ldan rigs kyi bu 'di la :
sku bzhi yongs rdzogs dbang bskur ro :
yig drug mthar /
sarba a b+hi Shiny+tsa hrI:
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod dang /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
de nas mtshams sbyar spyi ltar byas la dam tshig khas blang /
gtang rag maN+Dal sogs spyi mthun dang /
slar mchod pa kha gso /
byin rlabs bya /
mdun bskyed la mchod bstod la sogs pa'ang thog ma'i sgrub thabs su bshad pa ltar ro //
rigs gcig pa~Xd+ma~X'i gara~X mdzad pas //
rigs brgya'i 'khor lor dba~Xng sgyur ba //
lha mchog 'dir bsten 'brel tshad kun //
bde ba can du 'dren byed shog
/thugs dam zab pa skor bdun las 'phags pa nam mkha'i rgyal po'i sgrub thabs rjes gnang dang bcas pa'i le tshan no //
dge legs 'phel /
!
rgyal ba sku gsum rigs 'dus pa'i //
'chi med dbang po bdud rtsi'i thigs //
bdag snying pad+mo'i ze'u 'bru la //
dgyes chags ring 'tsho'i zil dngar stsol //
tshe dpag med sku gsum rigs 'dus kyi sgrub thabs nyams su len par 'dod pas /
skyabs sems snga ma ltar la /
tshe dpag med mgon bsgrubs nas zhes bsgyur /
chos rnams mi dmigs stong pa'i ngang :
'gro la snying rje tshad med bsgom :
stong dang snying rje'i ngang nyid las :
pad+ma nyi zla'i gdan steng du :
rang rig hrIHlas tshe dpag med :
sku mdog dmar po 'od dang ldan :
zhal gsum phyag kyang drug pa ste :
g.yas zhal dkar po chu shel 'dra :
zla ba'i 'od ltar dkar zhing 'tsher :
g.yon zhal mar gad mdog can te :
ljang zhing 'od 'phro mdzes pa'i zhal :
dbus zhal pad+ma rA ga'i mdog :
dmar gsal 'od 'phro 'dzum mdangs can :
phyag g.yas dang po pad+ma'i phreng :
thugs kar 'dzin zhing g.yon dang po :
mnyam gzhag tshe yi bdud rtsis bkang :
g.yas kyi lhag gnyis rdo rje dang :
nor bu rin chen 'bar ba bsnams :
g.yon gyi lhag gnyis 'khor lo dang :
rdo rje rgya gram bsnams pa ste :
na bza' lhab lhub mdzes pas spras :
dbu rgyan snyan rgyan mgul rgyan dang :
do shal tshangs skud la sogs pa :
longs spyod rdzogs pa'i rgyan rnams rdzogs :
zhabs gnyis skyil krung rgyab yol ni :
'ja' tshon sna lnga'i rang bzhin can :
snang la rang bzhin med par bsgom :
'od 'phros bder gshegs thams cad kyi :
tshe yi dngos grub ma lus bsdus :
rang gi lus la thim par gyur :
ces pa'i dmigs pa rtse gcig tu byas la /
oM AHhU~M:
oM hU~M trAM hrIHA:
dz+nyA na badzra A yu She hU~M b+h+rU~M nr-i dza :
sarba sid+d+hi pha la hU~M hrI:
zhes bzlas pa'i dngos gzhi bya /
thun mthar /
rang gi snying gi dkyil nang du :
tshe bdag bla ma pad+ma 'byung :
sku mdog dkar gsal shel lta bu :
thugs kar nyi zla'i ga'u 'i nang :
skye med yi ge aHgcig bsam :
yab yum sbyor ba'i bar mtshams nas :
byang sems dkar dmar rgyun babs te :
gnas lnga rtsa yi 'khor lo gang :
tshe dpal bsod nams kun rgyas te :
dbang rnams rdzogs par thob par gyur :
ces nan du bsgoms la rgyas gdab /
dbyangs gsal yig brgya rten snying gis kha skong bzod gsol bya /
khams gsum 'khor 'das thams cad kun :
rang nyid tshe dpag med la thim :
rang yang 'ja' yi phung por gyur :
snying ga'i bla ma yab yum la :
chu la chu bzhag lta bur thim :
bla ma yab yum 'od du zhu :
thugs ka'i yi ge aHla thim :
a ni skye med dbyings su bzhag :
ces spros bral gnyug ma'i dbyings su mnyam par gzhag
/lhar ldang la gnas gsum bsrung zhing dge bsngo shis brjod bya'o //
'di'i rjes gnang byed na /
maN+Dal pad+ma 'dab brgyad steng rkang gsum khar tshe'i 'brang rgyas rgyan ldan /
phreng ba /
sku tsaka
/me tog
/tshe ril /
tshe chang rnams bkod /
tshe mda'/
sman raka gtor gsum /
phyi mchod sogs bshams dang nyer mkho sta gon grub nas /
bdag bskyed bzlas pa'i bar sgrub thabs ltar bya /
mchod pa byin brlab /
mdun rten bsang sbyang /
stong dang snying rje'i ngang nyid las :
pad+ma nyi zla'i gdan steng du :
hrIHdmar las byung tshe dpag med :
sogs nas /
snang la rang bzhin med par bsgom :
zhes pa'i bar sgrub thabs ltar blangs la /
thugs ka'i hrIHlas 'od 'phros pas :
ye shes sems dpa' spyan drangs gyur :
spyan 'dren ni /
hrI:
bde chen rnam par dag pa'i klong yangs nas :
bcom ldan lha mchog mgon po tshe dpag med :
rgyal ba sras bcas thugs rje'i dbang gis ni :
'dir gshegs mchog dang thun mong dngos grub stsol :
badzra sa mA dza :
dam ye bsre ba ni /
hrI:
gdod nas gnyis med mnyam pa'i ngang nyid la :
blo sbyang phyir du dam tshig ye shes sems :
chu la chu bzhag sgyu ma ji bzhin du :
du mar snang yang ro gcig brtan par bya :
kA ya wA ka tsit+ta tiSh+Tha badzra lhan :
dbang bskur rgyas gdab ni /
hrI:
thams cad sku gsung thugs dang ye shes ldan :
dbang chen dbang skur mthu rtsal byin gyis rlobs :
phyag rgya bzhi ldan ye nas grub pa'i ngang :
thams cad byang chub sems su lhun gyis grub :
oM hU~M swA hrIHhA a b+hi Shiny+tsa hU~M:
phyag bya ba ni /
hrI:
sku gsum yongs 'dus 'chi med lha yi tshogs :
rang shes 'khrul bral brda dang gar gyi phyag :
rnam dag ye shes chen por rtogs bya'i phyir :
sri zhu gus pas 'phrul dga'i tshul phyag 'tshal :
na mo pu ru sha ya ho :
a ti pu ho :
pra ti tsa ho :
phyi mchod ni /
hrIH
ting 'dzin cho 'phrul ye shes rol pa las :
pha rol phyin pa drug rdzogs mchod pa'i sprin :
nam mkha'i khams kun legs par bkang nas kyang :
'chi med sku gsum tshe yi lha la 'bul :
hrI:
badzra A ha ra A ha ra puSh+pe d+hU pe A lo ke gan+d+he nai bi d+yA pU dza ho :
nang mchod ni /
hrI:
gsang ba yum gyi bde ba dam pa ni :
gzugs sgra dri ro reg bya chos rnams te :
'dod yon ma 'gag rang byung lha mo'i tshogs :
sku gsum tshe yi lha la mchod par 'bul :
pany+tsa kA ma gu Na pU dza ho :
gsang mchod ni /
hrI:
rang byung gdod nas dag pa rdzas kyi mchog :
sha lnga bdud rtsi rigs lnga ye shes lnga :
zag med bdud rtsi gtor ma longs spyod rgyan :
pad+ma rak+ta chags pa chen po'i mchog :
sku gsum tshe yi lha la mchod pa 'bul :
ma hA pany+tsa a mr-ita rak+ta ba liM ta khA hi :
bstod pa gter ston nyid kyis mdzad pa ni /
hrIH
pad+ma'i rigs mchog tshe dpag med //
sku gsum mtshon phyir zhal gsum ldan //
zhi khro 'dzum pa'i nyams can de //
'od zer du ma 'phro la 'dud //
dbus zhal chos sku rA ga'i mdog
/g.yas zhal longs sku chu shel mdog
/g.yon zhal sprul sku in+d+ra'i mdog
/zhi khro sku gsum lha la 'dud //
rtsa phyag pad phreng tshe bum 'dzin //
g.yas gnyis rdo rje rin po che //
g.yon gnyis rgya gram 'khor lo 'dzin //
rigs lnga'i sangs rgyas khyod la bstod //
sna tshogs dar gyi na bza' mdzes //
rin chen dbu rgyan phyag zhabs kyi //
gdu bu mgul rgyan se mo do //
longs spyod rdzogs rgyan spras la 'dud //
pad+ma zla ba'i gdan steng du //
mi 'gyur rdo rje'i skyil krung can //
mtshan dang dpe byad dpal 'bar ba //
yi dam khyod la phyag 'tshal lo //
bdag nyid rtse gcig dad pa yis /
khyod dran gsol ba btab pa'i mthus //
nad gdon bar chad mi mthun pa'i //
nyer 'tshe thams cad zhi bar mdzod //
snang srid tshe bcud dpal yon rnams //
kun bsdus phyag gi bum par bskyil //
bdag cag 'gro ba sems can la //
'chi med tshe yi dngos grub stsol //
zhi rgyas dbang dang mngon spyod kyi //
gang dang gang nyid 'dod pa rnams //
dpag bsam shing gi 'bras bu ltar //
'bad rtsol med par dus 'dir stsol //
bzlas pa ni /
thugs kar zla steng hrIHdmar po //
sngags kyi phreng bas bskor ba las //
'od 'phros 'khor 'das tshe yi bcud //
'od zer thig le'i rnam par bsdus //
mdun rten tshe yi rdzas la thim //
'chi med rdo rje'i dam tshig gyur //
ces dmigs la bzlas pa ci 'grub bya /
thun mthar tshe 'gugs spro na tshe sgrub rgyal ba 'dus pa las 'byung ba ltar bya ste /
tshe mda' g.yab la /
hU~M:
ye shes 'od lnga 'dus pa'i sku :
bcom ldan rgyal ba tshe dpag med :
dmar gsal tshe yi bum pa 'dzin :
'gyur med rdo rje'i sku mnga' ba :
thugs srog dwangs ma'i byin rlabs nas :
tshe yi dngos grub ma lus pa :
sgrub mchog bdag la dngos grub stsol :
lo brgya thub pa'i dngos grub stsol :
ston brgya mthong ba'i dngos grub stsol :
mgon po'i thugs srog 'od zer las :
snum 'dril hrIHdmar mdangs ldan ni :
lcags kyu lta bu'i dkyil 'khor 'phros :
phyogs bcu'i rab 'byams mtha' klas pa'i :
'jig rten drug 'das phyogs mtshams na :
brtan g.yo'i bcud dang nus mthu dang :
lha dang drang srong rig 'dzin gyi :
thugs rje byin rlabs ma lus pa :
khab len rdo yis lcags sdud bzhin :
tshe rdzas byin rlabs 'di la stims :
rig 'dzin rnal 'byor bdag la stims :
lo brgya thub par byin gyis rlobs :
ston brgya mthong bar byin gyis rlobs :
rigs lnga'i zhing khams dbang du sdus :
snying po thugs srog dwangs ma nas :
'gyur med rdo rje'i A yuHni :
rig 'dzin sgrub mchog bdag la stsol :
rig 'dzin rnal 'byor bdag cag gi :
nang gi khams nas tshe nyams na :
'byung lnga'i khams nas bcud sdus la :
rnal 'byor nang gi lus la stims :
zag med ye shes spar du gsol :
phyogs bzhi mtshams brgyad steng 'og gi :
ma rungs bgegs tshogs thams cad kyis :
tshe srog dbang thang khyer ba rnams :
'od zer lcags kyus bkug nas ni :
tshe nyams kun gyi tshe bsring zhing :
bla nyams kun gyi bla khug la :
rig 'dzin rnal 'byor bdag cag gi :
phung khams skye mched dag la stims :
'gyur med rigs lnga'i rgya yis gdab :
yo ga tshe yi dbang yang skur :
skye 'chi med pa'i don rtogs mdzod :
ces bskul /
las bum sgrub pa dang ting nge 'dzin gyi dbang len /
slob ma'i bya ba sngar bzhin la /
mtshams sbyor gyi khyad par /
zab pa skor bdun gyi nang nas tshe dpag med sku gsum rigs lnga kun 'dus te :
de'ang mtho ris kyi yon tan bdun gyi nang nas mchog tu gces pa ni tshe ring por 'tsho ba kho na yin la /
tshe sring ba'i thabs thun mong thun min ji snyed cig yod pa las /
bcom ldan 'das mgon po tshe dpag tu med pa nyid thugs bskyed smon lam gyi khyad par las mtshan bzung ba tsam gyis kyang dus ma yin pa'i 'chi ba las skyob cing ring 'tsho'i dpal sogs thun mong dang mchog gi dngos grub sbyin pa la byin rlabs dang thugs rje lhag par che zhing /
de nyid sgrub pa'i thabs gsar rnying gi bka' srol mtha' yas pa las 'di ni 'chi med mgon po nyid dang rnam dbyer med pa'i rdo rje'i sku brnyes pa o rgyan gyi slob dpon 'chi med pad+ma saM b+ha bas mnga' bdag yab sras la tshe sgrub bye ba phrag brgya'i nying khu bcud du dril nas rgyun gyi thugs dam du bstsal pa ste /
gzhung las /
bskal pa dus kyi snyigs ma la :
mi rnams tshe thung longs spyod dbul :
snying rus chung zhing sdug sran med :
de dus tshig nyung don che ba'i :
tshe sgrub gdams pa zab khyad can :
bdag 'dra pad+ma'i thugs kyi bcud :
sngon chad gzhan la 'di ma bstan :
mnga' bdag yab sras thugs dam du :
nying khu ba yi bcud 'di nyid :
ma gab gsal bar bstan pa yin :
rgyun gyi nyams len dwangs mar 'tshal :
zhes bsngags pa nyid kyi rjes gnang bsgrub pa la sogs nas maN+Dal phul /
skyabs sems yan lag bcu pa snga ma ltar bya /
gsol gdab ni /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
'chi med dbang po'i rjes gnang stsol :
lan gsum /
rjes gnang gi gzhi sogs nas /
bsang sbyang /
stong dang snying rje'i ngang nyid las :sogs sgrub thabs ltar la /
med par bsgom :
gnas gsum du dri'i thig le bkod la /
de'i spyi bor oM dkar po /
mgrin par AHdmar po /
thugs kar hU~M sngon po /
de las 'od zer 'phros pas bde ba can gyi zhing khams nas rang 'dra'i ye shes pa dpag tu med pa spyan drangs khyed rang la thim pa'i mos pa mdzod cig
/snying po'i mthar /
A be sha ya AH
btags pa brjod la byin dbab cing brtan par bya /
rjes gnang dngos kyi thog mar gsol ba 'debs pa 'di'i rjes zlos mdzod /
ho :
bla ma rtsa gsum dkyil 'khor lha :
sku bzhi'i dbang phyug bde ba che :
rdo rje tshe yi dbang bskur mchog :
bdag cag rnams la bskur du gsol :
ces lan gsum /
de nas dmigs 'dun 'di bzhin du mdzod :
bdag mdun bcom ldan 'das tshe dpag med sku gsum rigs 'dus su gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bcom ldan 'das tshe dpag med sku gsum rigs 'dus kyi dpral ba'i oM las 'od zer dkar po dpag med 'phros phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hrIH
sku gsum sku lnga yongs rdzogs pa'i :
bcom ldan rdo rje tshe dpag med :
skal ldan rigs kyi bu 'di la :
'gyur med sku yi dbang bskur ro :
oM AHhU~M:
oM hU~M trAM hrIHA:
dz+nyA na badzra A yu She hU~M b+h+rU~M nr-i dza :
sarba sid+d+hi pha la hU~M hrI:
kA ya a b+hi Shiny+tsa oM:
phyogs bcu'i sangs rgyas kyi zhing rab 'byams dang /
khyad par bde ba can dang yon tan bkod pa nas bcom ldan 'das tshe dpag med sku gsum rigs lnga kun 'dus kyi lha tshogs rnams 'od zer kha dog lnga'i rnam pas khyed rang rnams kyi lus la thim nas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun bcom ldan 'das tshe dpag med sku gsum rigs 'dus su gsal ba'i mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos khengs par mos shig
/bzlas phreng mgrin par bzhag la /
hrI:
sku gsum sku lnga yongs rdzogs pa'i :
bcom ldan rdo rje tshe dpag med :
skal ldan rigs kyi bu 'di la :
'gag med gsung gi dbang bskur ro :
sngags mthar /
wA ka a b+hi Shiny+tsa A:
de'i rjes 'brel du bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hrIHdmar po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hrIHmthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun bcom ldan 'das tshe dpag med sku gsum rigs 'dus su gsal ba'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hrI:
sku gsum sku lnga yongs rdzogs pa'i :
bcom ldan rdo rje tshe dpag med :
skal ldan rigs kyi bu 'di la :
'khrul med thugs kyi dbang bskur ro :
sngags mthar /
tsit+ta a b+hi Shiny+tsa hU~M:
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no /
gtor ma bcom ldan 'das tshe dpag med sku gsum rigs 'dus su gsal ba'i sku yi gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hrI:
sku gsum sku lnga yongs rdzogs pa'i :
bcom ldan rdo rje tshe dpag med :
skal ldan rigs kyi bu 'di la :
sku bzhi yongs rdzogs dbang bskur ro :
sngags mthar /
sarba a b+hi Shiny+tsa hrI:
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod dang /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
tshe chang dang tshe ril 'khor 'das dwangs bcud bsdus pa'i 'chi med bdud rtsi'i thig ler 'khyil ba de myangs pas rdo rje tshe'i dngos grub yongs rdzogs thob par mos mdzod /
snying po brjod la tshe ril chang sbyin /
dam tshig khas blang man chad /
mdun bskyed la mchod bstod la sogs pa'ang snga ma rnams ltar ro //
tshe dang ye shes yo~Xn tana~X dang //
gzi brjid mtha' yas rigs 'dus lha //
mtho ris 'byor pa'i rgya~X mtsho~X la //
spyod par 'dod rnams bsnyen par 'tshal //
thugs dam zab pa skor bdun las tshe dpag med sku gsum rigs lnga 'dus pa'i sgrub thabs rjes gnang dang bcas pa'i le tshan no //
dge legs 'phel /
!
dregs byed gnyen po stobs kyi lha //
'chol ba'i khro rgyal 'jig rten mchog
/me ltar 'bar ba'i mthu byin gyis //
bar gcod tshang tshing sreg par mdzod //
dam sri rgyal 'gong 'dul ba la lhag par zab pa gtum drag rdo rje gro lod rtsal gyi snying po'i sgrub thabs nyams su len pa la /
sman raka gtor ma phyi mchod bsham /
skyabs sems dang mchod pa byin rlabs rnams pad+ma gu ru ltar byas la /
'khor 'das chos kun ma lus pa :
stong nyid snying rje'i ngang du bsam :
de yi ngang las sems can la :
byams sems snying rje tshad med bsgom :
stong dang snying rje'i ngang nyid las :
pad+ma nyi zla'i gdan steng du :
rang rig hrIHlas gser gyi ni :
phur pa 'od zer 'phro bar bsgom :
de las 'od 'phros dam sri dang :
rgyal 'gong log 'dren thams cad bsgral :
rgyal ba mnyes pa'i mchod pa phul :
tshur 'dus phur pa gdan bcas rnams :
'od du zhu nas me las ni :
grub cing hrIHdmar tsha 'od bsam :
de las rang nyid gu ru ni :
rdo rje gro lod rab byung chas :
sku mdog dkar dmar mdangs dang ldan :
phyag g.yas rdo rje skyabs sbyin la :
g.yon pas phur pa 'dzin zhing 'gying :
stag lpags gdan la bzhugs par bsam :
de nyid gnas 'gyur dran rdzogs su :
gtum drag rdo rje gro bo lod :
sku mdog smug nag rab byung chas :
smin ma dmar ser me 'od 'bar :
skra bsigs aM gtsigs sdang mig bgrad :
snyan la dung gi waM mig mdzes :
mi mgo rlon pa skra can gyi :
do shal khrag gi zar bu 'dzag :
thang sham chos gos dur smrig can :
g.yas bskum g.yon brkyang gar stabs su :
stag mo grus ma'i steng na 'gying :
sku las khro chung dpag med 'phro :
me rlung dbus su bzhugs par bsgom :
de yi gnas gsum sku gsung thugs :
yi ges mtshan las 'od 'phros pas :
rang bzhin gnas dang lho nub dang :
pad+ma 'od kyi gzhal yas nas :
ye shes spyan drangs gnyis med thim :
hU~M:
ji snyed rgyal ba sras dang bcas :
sngon gyi thugs dam brtser dgongs la :
skad cig nyid la 'dir gshegs la :
mchog thun dngos grub stsol ba dang :
gdug pa'i gdon bgegs ma lus rnams :
mngon spyod drag pos tshar bcad phyir :
gnyis med brtan par bzhugs su gsol :
dzaHhU~M baM ho :
sa ma ya A be sha ya tiSh+Tha lhan :
a ti pu ho :
pra ti tsa ho :
oM AHhU~M:
chos dbyings maN+Dal rig pas brgyan pa 'di :
bla ma sangs rgyas chos kyi sku la 'bul :
rang lus maN+Dal dbang pos brgyan pa 'di :
bla ma longs spyod rdzogs pa'i sku la 'bul :
rin chen maN+Dal gser g.yus brgyan pa 'di :
bla ma thugs rje sprul pa'i sku la 'bul :
gu ru de ba d+hA ki nI rat+na maN+Dal kaM nirayA ta yA mi :
hoH
me tog la sogs phyi mchod rdzas //
'dod yon lnga po nang gi rdzas //
gnyis med 'khril sbyor gsang ba'i rdzas //
bdud rtsi lnga po dam tshig rdzas //
sha lnga la sogs gtor ma'i rdzas //
rtsa brgyad sman sbyar bdud rtsi sman //
'dod chags dag pa rak+ta'i mtsho //
spros bral ka dag don dam ste //
mchod sprin rab 'byams gcig bsdus pas //
dkyil 'khor lha tshogs thams cad mchod //
ar+g+haM nas /
shab+da'i bar dang /
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
zhes pas mchod /
rgyal ba kun gyi drag po'i sku //
nus pa thogs med log 'dren 'joms //
thugs rje rmad byung dkyil 'khor gtso //
rdo rje gro lod rtsal la bstod //
ces pas bstod /
hU~M:
bde gshegs kun 'dus rdo rje 'chang :
log 'dren tshar gcod gro bo lod :
chos sku khyab bdal kun tu bzang :
rang rig rtsa gsum thugs dam bskul :
log 'dren dam sri ma lus pa :
dbang du sdus la lus ngag yid :
thal ba rdul du brlag par mdzod :
ces pas thugs dam bskul /
thugs ka'i hU~M gi mtha' skor du :
srog yig snying pos bskor bar gyur :
oM AHhU~M:
badzra gu ru gro bo lod lo ka sarba hU~M:
zhes rtsa ba'i snying po grangs dus rtags rnams rdzogs kyi bar bzla zhing spro bsdu spyi ltar bya /
skabs su rig pa ngar dang ldan pas /
zhal nas sngags sgra grags pa yi :
mtshon cha rno ba'i rang bzhin gyis :
log 'dren dgra bgegs dam sri rnams :
dbang bsdus bsgral dang las la bkol :
phrin las rnam bzhi lhun grub gyur //
zhes mos la hU~M gi glu dang phaT sgra brjod /
bsnyen pa thems nas mtshon cha gdags pa ni /
sngags sham du /
oM badzra sarba duSh+TAn ta ka ha na da ha pa tsa hU~M phaT:
ces bsnyen pa'i bcu cha bzla /
thun mthar bya ba sogs rjes rim pad+ma gu ru ltar bya'o //
'di'i rjes gnang gi bsham sogs pad+ma gu ru ltar la gtor ma dpal gtor bkod /
bdag bskyed bzlas pa bcas grub pa'i rjes su mdun bskyed dkyil 'khor la dmigs te bsang sbyang /
stong dang snying rje'i ngang nyid las :
pad+ma nyi zla'i gdan steng du :
yi ge hrIHlas sogs sgrub thabs ltar la /
de las ma hA gu ru ni :zhes bsgyur ba las gzhan sngar ltar gyis bskyed chog nas bzlas pa'i bar du btang /
gzhan rnams sngar ltar la /
mtshams sbyor khyad par /
zab pa skor bdun du grags pa las snyigs dus kyi dam 'gong 'byung po ma rungs pa rnams kyi gnyen por mchog tu bsngags pa gu ru gtum drag rdo rje gro lod rtsal te /
de'ang sngags kyi ston mchog rdo rje thod phreng rtsal gyi mtshan dang sku'i rnam 'gyur gang la gang 'dul gyi rnam rol bsam gyis mi khyab pa las /
bod yul stag tshang ming can bcu gsum du 'chol ba'i khro rgyal chen po 'jig rten gsum na che ba'i mchog tu gyur pa 'di nyid kyi skur bzhengs nas /
bdud dang dam sri lha srin gdug pa can mtha' dag btul zhing dam 'og tu bcug par mdzad pas spyir gangs can ljongs kyi 'byung po ma rungs pa rnams kyi gnyen po phyag rgya stobs kyi lha ches zab cing khyad par du 'phags la /
khyad par snyigs dus kyi 'dre rgod dam sri 'dul ba la lha sngags gzhan las zab pas gter kha rnams su sgrub thabs las tshogs rgyas bsdus mang du byon pa rnams kyi yang snying bcud du dril ba ni 'di nyid yin te /
gzhung las /
bdag 'dra pad+ma 'byung gnas kyis :
rang gi sgrub pa rang gis byas :
bod yul sa 'og gter gnas su :
thugs sgrub sgrub pa mang sbas kyang :
zab la gnad che'i khyad chos 'di :
ma 'ongs bstan pa'i yang mtha' la :
mi rnams tshe thung longs spyod dbul :
'khrugs rtsod mu ge'i bskal pa dar :
'dre dang 'gong pos yul khams gang :
rgyal 'gong dam sri skye 'gro yi :
srog la rgol zhing ngan song khrid :
de dus pad+ma'i gsung gi sras :
dam 'dzin skye mtha' rdzu 'phrul can :
nub kyi phyogs su skye ba len :
de dus drag po gro bo lod :
gsang sgrub 'di nyid gter nas bton :
nyams su blangs nas rang gzhan kun :
rig 'dzin sa la lhun grub 'gyur :
ces bsngags par mdzad pa ste /
de lta bu'i rjes su gnang ba bsgrub pa la sogs kyis maN+Dal phul /
skyabs sems tshogs gsag pad+ma gu ru ltar bya /
gsol ba gdab pa /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
rdo rje gro lod rjes gnang stsol :
gsum /
rjes gnang gi gzhi dgod pa sogs nas bsang sbyang /
stong dang snying rje'i sogs sgrub thabs ltar la /
bzhugs par bsgom :
dri'i thig le gnas gsum du bkod la /
de'i dpral bar oM dkar po /
mgrin par AHdmar po /
thugs kar hU~M sngon po /
de las 'od zer 'phros pas phyogs bcu khro bo'i zhing dang lang+ka dpal gyi pho brang nas rang 'dra'i ye shes pa dpag tu med pa spyan drangs /
khyed rang la sib sib thim pa'i mos pa mdzod /
hU~M sgrub kyi gsol 'debs sam tshig bdun spyan 'dren /
sngags mthar /
A be sha ya AH
btags pa brjod pa sogs kyis byin dbab cing brtan par bya /
rjes gnang dngos la 'dun pa 'di bzhin du mdzod /
bdag mdun pad+ma drag po rdo rje gro lod du gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bla ma drag po rdo rje gro lod du gsal ba'i dpral bar oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hU~M:
bde gshegs kun 'dus rdo rje 'chang :
log 'dren tshar gcod gro bo lod :
skal ldan rigs kyi bu 'di la :
'gyur med sku yi dbang bskur ro :
sngags mthar /
kA ya a b+hi Shiny+tsa oM:
phyogs bcu'i sangs rgyas kyi zhing rab 'byams dang :
khyad par rnga yab lang+ka dpal gyi pho brang pad+ma 'od kyi gzhal med khang chen po nas gtum drag khro bo'i rgyal po rdo rje gro bo lod 'od zer kha dog lnga'i rnam pas khyed rang rnams kyi lus la thim pas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun pad+ma drag po rdo rje gro lod du gsal ba'i mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos khengs par mos shig
/bzlas phreng mgrin par bzhag la /
hU~M:
bde gshegs kun 'dus rdo rje 'chang :
log 'dren tshar gcod gro bo lod :
skal ldan rigs kyi bu 'di la :
'gag med gsung gi dbang bskur ro :
sngags mthar /
wA ka a b+hi Shiny+tsa A:
de'i rjes 'brel du bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hU~M dmar po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hU~M mthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun pad+ma drag po rdo rje gro lod du gsal ba'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hU~M:
bde gshegs kun 'dus rdo rje 'chang :
log 'dren tshar gcod gro bo lod :
skal ldan rigs kyi bu 'di la :
'khrul med thugs kyi dbang bskur ro :
sngags mthar /
tsit+ta a b+hi Shiny+tsa hU~M:
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no //
gtor ma bla ma drag po rdo rje gro lod rtsal gyi sku yi gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hU~M:
bde gshegs kun 'dus rdo rje 'chang :
log 'dren tshar gcod gro bo lod :
skal ldan rigs kyi bu 'di la :
sku bzhi yongs rdzogs dbang bskur ro :
sngags mthar /
sarba a b+hi Shiny+tsa hrI:
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod dang /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
dam tshig khas blangs man chad /
mdun bskyed rjes chog rnams pad+ma gu ru ltar bya'o //
zab cing kun la nyer mkho yang //
rgya mtsho'i gting gi nor mtshungs pa //
'di yang blo~X gro~Xs rtsal las phyungs //
mtha~X' ya~Xs 'gro la sman gyur cig
/thugs dam zab pa skor bdun las rdo rje gro bo lod sgrub thabs rjes gnang dang bcas pa'i le tshan no //
dge legs 'phel /
!
rdo rje mkha' 'gro'i mthu stobs kun //
gcig bsdus byad dgra 'bum gyi gshed //
'jigs rung dpa' mo 'phrog byed zhal //
dgyes dgongs sgrub pa'i bar chad sol //
phas rgol byad ma zlog pa'i gnyen po dran chog gi rig sngags seng ge'i gdong pa can gyi sgrub thabs nyams su len par 'dod pas gtor mchod spyi dang mthun par bsham la /
skyabs sems ni /
na mo :
bla ma rig 'dzin yi dam lha :
sangs rgyas chos dang dge 'dun gsum :
dpa' bo DA ki mkha' 'gro la :
bdag ni gus pas skyabs su mchi :
sems bskyed ni /
bdag gis 'gro ba kun don du :
DA ki seng gdong bsgrubs nas ni :
las bzhis 'gro ba'i don byas nas :
sku gsum thob par sems bskyed do :
pad+ma gu ru ltar mchod pa byin brlab /
lha bskyed ni /
chos rnams mi dmigs stong pa'i ngang :
'gro la snying rje tshad med bsgom :
stong dang snying rje'i ngang nyid las :
rang rig hU~M las gnam lcags kyi :
rdo rje rtse dgu 'od du 'bar :
de las 'od 'phros gdon bgegs bsgral :
tshur 'dus rdo rje gdan bcas zhu :
pad+ma nyi zla'i gdan steng du :
rang rig hU~M sngon 'od 'phro gyur :
de las bdag nyid mkha' 'gro ma :
seng gdong sku mdog bai DUr+ya :
'od 'phros snang la rang bzhin med :
spyan gsum khro chu lta bur khol :
gnam lcags ral pa gyen du gzengs :
gnam lcags mche ba man du gtsigs :
phyag g.yas gri gug mkha' la phyar :
g.yon pas thod khrag zhal du gsol :
zhabs gnyis g.yas bskum g.yon brkyang brjid :
sku la dur khrod dpal chas brgyan :
ye shes me dpung klong du bzhugs :
gnas gsum yi ges mtshan pa las :
'od 'phros bsil ba tshal chen nas :
ye shes spyan drangs gnyis med thim :
spyan 'dren mchod bstod sogs gter chen nyid kyis lhan thabs su mdzad pa ni /
hU~M/
chos dbyings rnam par dag pa'i pho brang nas //
dus gsum rgyal ba'i yum mchog DA ki ma //
siM ha mu kha mkha' 'gro kun gyi rje //
rnal 'byor bdag gis dad cing gdung ba yis //
rtse gcig gsol 'debs gnas 'dir spyan 'dren no //
lus ngag yid gsum byin gyis brlab tu gsol //
pad+ma nyi zla bam ro'i gdan khri la //
mi g.yo dgyes shing brtan par bzhugs su gsol /
dz+nyA na d+hA ki nI badzra sa mA dza :
dzaHhU~M baM ho :
slar yang dbang lha rigs lnga spyan drangs te //
dbang bskur mi bskyod rdo rjes dbur brgyan gyur //
hoH
bdag cag lus ngag yid gsum gus pa yis //
gnyis med mnyam pa'i ngang du phyag 'tshal lo //
a ti pu ho :
pra tIts+tsha ho :
hU~M/
me tog bdug spos snang gsal dri mchog dang //
zhal zas rol mo la sogs phyi mchod dang //
dbang po'i me tog gsur chen zhun chen me //
rdo rje dri chu dri chen zhal zas dang //
rkang gling thod pa'i rnga sogs nang mchod dang //
byang sems dkar dmar bde stong gsang mchod rnams //
sa gzhi ri rab mnyam par sprul te 'bul //
rtsa brgyad stong sbyar bdud rtsi a mr-ita //
dug gsum rak+ta ba liM mchod pa'i rdzas //
ting 'dzin sngags dang phyag rgyas byin gyis brlabs //
dgos 'dod re skong skyabs gnas khyod la 'bul //
dgyes par bzhes la dngos grub bstsal du gsol /
oM badzra ar+g+haM nas shab+da pany+tsa kA ma gu Na ma hA gu h+ya pU dza a mr-ita rak+ta ba liM ta pra tIts+tsha khA hi /
hU~M/
chos dbyings kun tu bzang mo'i mkha' dbyings las //
longs sku rdo rje phag mo bde stong shar //
sprul sku siM ha mu kha'i zer 'phros pas //
bar chad nyer 'tshe zhi mdzad de la bstod //
bdag gis rtse gcig gus pas khyod bsgrubs na //
ma gcig bu la gdung ba ci bzhin du /
skad cig yud la gnas 'dir gshegs nas kyang //
bdag cag dpon slob mi nor 'khor bcas la //
phyogs bzhi mtshams bzhi steng 'og la sogs nas //
dgra 'dre byur gsum mi kha bra mchu dang //
nad gdon bar chad rbod gtong zug pa rnams //
skad cig nyid la bzlog pa'i phrin las mdzod //
tshe dang bsod nams dpal 'byor rgyas pa dang //
mchog dang thun mong dngos grub bstsal du gsol //
bzlas pa'i thog mar /
d+hA ki'i zhal nas hU~M hU~M gi :
sgra grags 'jig rten khams gsum rnams :
yam yam 'dar 'dar khrig par gyur :
'jig rten dregs pa'i lha chen rnams :
sngangs skrag 'jigs shing bros par gyur :
ces mos la hU~M bzlas bya /
bzlas pa dngos ni /
thugs kar nyi ma'i dkyil 'khor steng :
yi ge hU~M gi mtha' skor du :
rang sngags yi ge bcu bzhi pa :
drag po me yi mdog can du :
phreng ba brgyus pa lta bur gyur :
sngags phreng dag las 'od zer ni :
mtshon cha'i rigs byed dpag med 'phros :
gnod byed dgra bgegs thams cad kun :
gzugs phung thal bar brlag par gyur :
ces pa'i ting 'dzin bsgom /
oM badzra siM ha mu kha sid+d+hi hU~M hU~M:
aHkaHsaHmaHraHtsaHshaHdaHraHsaHmaHraHyaHphaT:
ces 'bum phrag gcig bzla bar gsungs so //
bsnyen pa'i skabs kha skong mchod bstod nongs bshags rnams bya /
las sbyor skabs /
thun mthar /
rang gi lag gnyis raM las ni :
me yi dkyil 'khor gru gsum pa :
tsha 'od mdangs ldan brdabs pa'i bar :
dgra bgegs 'byung po byad ma rnams :
thal ba rdul bzhin brlag par gyur :
mkha' 'gro ma seng ge'i gdong pa can khyod kyi rig sngags bzlas pa'i mthu dang nus pa la brten nas /
bdag cag dpon slob 'khor dang bcas pa rnams la sdang bar byed pa'i dgra
/gnod par byed pa'i bgegs /
bar du gcod pa'i rkyen /
mdor na bkra mi shis pa'i phyogs ngan pa thams cad phyir bzlog par gyur cig
/ces thal rdeb lan gsum bya'o //
bsdu rim ni /
chos kun rang rig snang stong gzugs :
'ja' tshon lta bur shar ba de :
rang rig yi ge hU~M la bsdu :
hU~M yang dmigs med chos kyi sku :
gsal stong 'dzin med ngang du bzhag :
ces pa'i rang ngo bskyangs la thun mtshams kyi lhar ldang /
dge bsngo shis brjod gong bzhin bya'o //
'di'i rjes gnang la dbang gtor dmar gtor zur gsum la byed /
gzhan pad+ma gu ru ltar la /
bdag bskyed bzlas pa bcas grub nas mdun bskyed bsang sbyang /
stong nyid snying rje'i ngang nyid las :
yi ge hU~M las gnam lcags kyi :zhes dang /
yi ge hU~M sngon 'od 'phro gyur :
de las rdo rje mkha' 'gro ma :
zhes bsgyur ba tsam las sgrub thabs ltar bzlas pa'i bar tshang bar gtang /
gzhan rnams kyang snga ma rnams ltar la /
rjes gnang mtshams sbyor khyad par /
zab pa skor bdun las ban bon mu stegs lha srin sde brgyad kyi byad kha zlog pa'i mchog gyur d+hA ki siM ha mu kha ste /
de'ang rgya gar rdo rje gdan du mu stegs ston pa lnga brgya grub mtha' pham rgyal gyi rtsod pa la zhugs pa'i tshe /
slob dpon chen po pad+ma saM b+ha bas lung rigs seng ge'i nga ros pham par mdzad kyang /
ngan sngags dug mda' nag po'i mtshon chas nang pa'i paN+Di ta rnams la gnod 'tshe dang cho 'phrul chen po bstan pa'i tshe /
slob dpon chen pos dur khrod bsil ba'i tshal du phebs te ye shes kyi mkha' 'gro seng ge'i gdong pa can las ngan sngags zlog pa'i 'khor lo byad ma 'bum rdugs kyi go cha /
dran chog rgyal po'i man ngag 'di nyid zhus nas sgom bzlas phrin las mdzad pa tsam gyis mu stegs 'khor bcas kha phung rjes med du btang pas mtshan 'phags pa seng ge sgra sgrog tu grags /
de'i rgyud dang gdams ngag du ma bod yul gyi skal ldan rje 'bangs rnams la gnang nas zab mo'i gter du sbas shing phyis sprul pa'i gter ston rnams kyis rgyas bsdus ci rigs pa spyan drangs pa rnams kyi zab bcud snying po'i yang zhun ni 'di nyid yin te /
gzhung las /
de ltar DA ki'i gsang sgrub ni :
zab la mthu che yang zab gnad :
bdag 'dra pad 'byung thod phreng gis :
shog ser srin gyi shog bu la :
rgya nag 'phrul gyi yi ger bris :
mchod rten pad+ma can du sbas :
ma 'ongs bskal pa'i yang mtha' la :
sngags pa sdig sems ldan pa dang :
dge slong khrims nyams nang rme byed :
mu stegs bon gyis ngan sngags brtsams :
mthu dang spyod pas phung bshig byed :
de dus zlog pa'i mtshon cha 'di :
gsung gi sras dang 'phrad par shog :
ces dang /
'di nyid sgom dang sngags bzlas pas :
'jigs pa kun las grol bar 'gyur :
ces ched du bsngags pa'i rjes su gnang ba bsgrub pa la sogs nas maN+Dal 'bul /
skyabs 'gro sems bskyed tshogs gsag snga ma rnams ltar bya /
gsol gdab ni /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
siM ha mu kha'i rjes gnang stsol :
lan gsum /
rjes gnang gi gzhi sogs nas /
bsang sbyang 
stong nyid snying rje'i ngang nyid las :
yi ge hU~M las gnam lcags kyi :sogs mdun bskyed ltar slob ma lhar bskyed /
ye shes me dpung klong du bzhugs :
gnas gsum du dri'i thig le bkod la /
de'i dpral bar oM dkar po /
mgrin par AHdmar po /
thugs kar hU~M sngon po /
de las 'od zer dpag tu med pa 'phros pas o rgyan sprul pa'i zhing dang bsil ba tshal gyi dur khrod chen po nas ye shes pa char babs pa ltar spyan drangs /
khyed rang la sib sib thim pa'i mos pa mdzod /
sngags mthar /
A be sha ya AH
btags pas byin dbab cing brtan par bya /
rjes gnang dngos la 'dun pa 'di bzhin du mdzod /
bdag mdun ye shes kyi DA ki seng ge'i gdong pa can du gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bla ma ye shes mkha' 'gro'i dpral ba'i oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hU~M:
sangs rgyas kun gyi phrin las bdag :
bar chad byad ma kun 'joms shing :
'gyur med rdo rje'i sku thob mdzad :
DA ki seng ge'i gdong can gyi :
sku yi byin rlabs ma lus pa :
skal ldan bu la 'jug par shog :
yi ge bcu bzhi'i mthar /
DA ki siM ha mu kha kA ya A be sha ya A:
dzaHhU~M baM ho :
nub phyogs o rgyan sprul pa'i zhing khams dang rab 'jigs bsil ba tshal gyi dur khrod /
rang bzhin phyogs bcu'i gnas yul rnams nas DA ki seng ge'i gdong pa can gyi lha tshogs 'od zer kha dog lnga'i rnam pas khyed rang rnams kyi lus la thim pas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can tu byas pa'o //
bdag mdun ye shes kyi DA ki seng ge'i gdong pa can du gsal ba'i mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos khengs par mos shig
/bzlas phreng mgrin par bzhag la /
hU~M:
sangs rgyas kun gyi phrin las bdag :
bar chad byad ma kun 'joms shing :
'gyur med rdo rje'i sku thob mdzad :
d+hA ki seng ge'i gdong can gyi :
gsung gi byin rlabs ma lus pa :
skal ldan bu la 'jug par shog :
yi ge bcu bzhi'i mthar /
wA ka A be sha ya dzaHhU~M baM ho :
de'i rjes 'brel du bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i hU~M sngon po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog hU~M mthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun ye shes kyi DA ki seng ge'i gdong pa can du gsal ba'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyangs /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hU~M:
sangs rgyas kun gyi phrin las bdag :
bar chad byad ma kun 'joms shing :
'gyur med rdo rje'i sku thob mdzad :
DA ki seng ge'i gdong can gyi :
thugs kyi byin rlabs ma lus pa :
skal ldan bu la 'jug par shog :
sngags mthar /
tsit+ta A be sha ya dzaHhU~M baM ho :
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no //
gtor ma bla ma ye shes kyi DA ki seng ge'i gdong pa can gyi sku yi gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hU~M:
sangs rgyas kun gyi phrin las bdag :
bar chad byad ma kun 'joms shing :
'gyur med rdo rje'i sku thob mdzad :
d+hA ki seng ge'i gdong can gyi :
sku gsung thugs kyi byin rlabs ma lus pa :
skal ldan bu la 'jug par shog :
sngags mthar /
sarba sid+d+hi A be sha ya dzaHhU~M baM ho :
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod bya /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
dam tshig khas blang man chad dang /
mdun bskyed rjes chog kyang gong du smos pa ltar ro //
pa~Xd+ma~X saM b+ha'i thugs kyi bcud /
rig pa'i gara~X gyis 'jig rten gsum //
g.yo zhing dba~Xng mdzad byad dgra'i gshed //
deng dus khyad par dgos pa lags //
thugs dam zab pa skor bdun las mkha' 'gro seng ge'i gdong can gyi sgrub thabs rjes gnang dang bcas pa'i le tshan no //
dge legs 'phel /
!
gsung gi dbang phyug rnam par 'phrul //
gnod sbyin chu dbang snying rje can //
gang la bsnyen rnams 'dod rgu'i nor //
nam mkha'i mdzod la spyod mdzad gsol //
thun mong 'dod rgu'i dpal 'byor chen po la myur du longs spyod par byed pa gnod sbyin dzaM lha dmar po bsgrub par 'dod pas /
gtor ma dang mchod pa spyi ltar bshams shing /
skyabs sems snga ma ltar la /
dzaM la dmar po bsgrubs nas ni /
zhes bsgyur /
mchod pa byin brlab te /
chos rnams mi dmigs stong pa'i ngang :
'gro la snying rje tshad med bsgom :
stong dang snying rje'i ngang can las :
rang nyid gnas pa'i sa phyogs su :
rin chen lnga las grub pa yi :
gzhal yas rgyan dang ldan par gyur :
de dbus rin chen khri yi steng :
dar zab pad+ma nyi zla'i steng :
rang sems pad+ma rA ga las :
grub pa'i lcags kyu 'od 'phro ba'i :
yu ba dzaM gyis mtshan par gyur :
de las 'od 'phros phyogs bcu yi :
mi nor zas gsum grags pa dang :
tshe dang dpal 'byor ma lus pa :
dbang du bsdus la tshur bstims pas :
lcags kyu dzaM yig skad cig gis :
gnod sbyin nor bdag dzam+b+ha la :
dbang gi mdog can sku mdog dmar :
phyag g.yas dbang sdud lcags kyu 'dzin :
g.yon pas gter gyi bum pa ni :
dgos 'dod 'byung ba'i nor bus bkang :
zhabs gnyis g.yas brkyang g.yon bskum bzhugs :
dar dang rin chen rgyan gyis spras :
zhi khro 'dzum bcas bzhad pa'i zhal :
dgyes pa'i tshul du bzhugs par gyur :
gnas gsum yi ge'i 'od 'phros pas :
byang phyogs lcang lo can dang ni :
khyad par tshangs pa'i 'jig rten nas :
rang 'dra'i ye shes sems dpa' ni :
spyan drangs mdun mkhar bzhugs par gyur :
e ma ho :
chos dbyings rnam dag pho brang mchog :
gnod sbyin longs spyod gzhal yas nas :
dngos grub sna tshogs gnang ba'i phyir :
chu dbang gter bdag 'dir gshegs shig :
dzaM hrIM sa ma ya dza :
pad+ma ka ma lA ya satwaM:
gnod sbyin gter skyong dbang po ni :
nyi zla ltar brjid rin chen sku :
dngos grub mi zad gter 'chang ba'i :
nor lha khyod la phyag 'tshal lo :
na mo pu ru sha ya ho :
oM sarba pU dza me g+ha sa mu dra s+pha ra Na sa ma ye AHhU~M:
gnod sbyin ded dpon mkha' 'gro'i gtso :
sngon gyi thugs dam brtser dgongs la :
bdag cag re ba skong ba'i phyir :
dbyer med brtan par bzhugs su gsol :
e h+ye hi dzam+b+ha la sa ma ya dzaHhU~M baM ho :
dam tshig pa dang dbyer med du gyur /
slar yang dbang lha spyan drangs te //
dbang bskur sku gang dri ma dag
/'od dpag med pas dbur brgyan gyur /
khyed la mchod pa 'bul ba ni //
mchod yon zhabs bsil me tog spos //
snang gsal dri mchog zhal zas sgra //
'dod pa'i yon tan rnam pa lnga //
bkra shis rdzas rtags rgyal srid bdun //
gling bzhi ri rab lha dang mi'i //
dpal 'byor ma tshang med pa dang //
sman raka ba liM dam tshig rdzas //
bde skyed lha mo'i rol pa yis //
nam mkha'i khyon kun bkang ste 'bul /
oM badzra ar+g+haM nas 
shab+da pany+tsa kA ma gu Na sarba pU dza pra tIts+tsha swA hA/
sngags sham du /
i daM ba liM ta kha kha khA hi khA hi /
btags pa lan gsum gyis gtor ma 'bul /
bde gshegs kun gyi gsung las legs sprul zhing //
thugs rje chags pas sku mdog dmar por bzhugs //
dbang gi phrin las rdzogs mdzad dzam+b+ha la //
ma lus 'gro ba'i re skong phyag 'tshal bstod /
bzlas pa ni /
dzaM la'i thugs kar nyi ma yi :
dkyil 'khor gzi brjid ldan pa'i steng :
thugs srog lcags kyu dzaM yig mthar :
srog gi snying pos bskor bar gyur :
rang gi zhal nas srog sngags ni :
sgra grags rang gi thugs ka nas :
rang 'dra'i las byed pho nya ni :
dkar ser dmar ljang mthing ga'i mdog :
che chung tshon gang tshad tsam ni :
til gyi ga 'u kha phyes ltar :
'jig rten khams kun yongs bkang ste :
khams gsum 'gro ba thams cad kyi :
tshe dpal bsod nams dpal 'byor dang :
zas nor longs spyod snyan grags dang :
grags pa 'khor dang las bzhi yi :
dgos 'dod ma lus thams cad kun :
dbang du bsdus nas rang nyid kyi :
bum pa'i nang du thim par gyur :
oM AHhU~M:
wa shaM dzam+b+ha la tsit+ta sid+d+hi hU~M:
a nr-i tri lo ka rat+na a dzi pA shaM ku ru hU~M:
zhes bzla /
thun mthar mchod bstod sogs rjes kyi bya ba gong du bshad pa ltar ro //
bsnyen pa byed na spang blang spyi ltar dang thun mtshams su chu sbyin 'bul ba grub na legs /
'di'i rjes gnang ni gtor ma nor gzugs ma dmar po bya /
gzhan rnams sngar dang 'dra /
mdun bskyed bsang sbyang /
stong nyid snying rje'i ngang can las :
mdun rten dkyil 'khor dbus nyid du //
rin chen lnga las grub pa yi :sogs nas dar zab pad+ma nyi zla'i steng :
rin chen pad+ma rA ga las :
zhes bsgyur ba ma gtogs gzhan thams cad sgrub thabs ltar mthar chags bzlas pa'i bar bya /
mchod bstod dbang blang sogs dang /
slob ma'i bya ba rnams sngar bzhin la /
mtshams sbyor khyad par /
zab pa skor bdun las thun mong gi dngos grub 'dod rgu'i dpal 'byor bde blag tu sgrub par byed pa dzam+b+ha la dmar po ste /
de'ang gnod sbyin nor bu'i gter 'chang 'di nyid don la sangs rgyas rnams kyi sbyin pa'i pha rol tu phyin pa rdzogs pa'i yon tan mi zad pa rgyan gyi 'khor lo'i rang gzugs 'gro ba'i don du gnod sbyin dbang po rigs lnga la sogs pa'i sgyu 'phrul du snang ba ste /
'di'i mtshan gyi rig sngags sems can gang dag gi rna bar lhung ba tsam gyis kyang ngan 'gro dang dbul phongs kyi skye gnas las skyob cing /
bcang zhing yid la byed pa thams cad kyang skye ba kun tu zad mi shes pa'i dpal 'byor chen po la longs spyod par 'gyur ba sogs bcom ldan 'das kyis mdo rgyud spyi dang bye brag gi rtog pa rnams las gsal bar gsungs pa la brten /
grub pa'i slob dpon rnams kyis sgrub thabs las tshogs ji snyed cig mdzad pa thams cad las mchog tu gyur pa /
gsung rdo rje bde ba chen po pad+mA ka ras bod yul skal ldan rje 'bangs rnams la bstsal pa'i sgrub thabs yongs kyi snying por phyungs pa ni 'di nyid de /
gzhung las /
de ltar nor sgrub zab khyad can :
bya sla nyams len bde ba 'di :
sngon chad gzhan la 'di ma bstan :
mnga' bdag yab sras thugs dam du :
pad+ma bdag gis yi ger bkod :
ces dang /
de ltar rgyun du nyams blangs na :
zas nor longs spyod dpal dang grags :
'bad med 'byung zhing 'gro ba kun :
dbang du 'du zhing bskur bar 'gyur :
ces bsngags par mdzad pa'i rjes su gnang ba sgrub pa la sogs nas maN+Dal /
skyabs sems tshogs gsag sngar ltar /
gsol 'debs /
ho :
bla ma yi dam lha tshogs kyis :
bdag la brtse bas dgongs nas kyang :
lus ngag yid gsum byin brlab phyir :
gnod sbyin dbang po'i rjes gnang stsol :
gsum /
rjes gnang gi gzhi sogs nas bsang sbyang /
stong dang snying rje'i ngang can las :sogs sgrub thabs ltar brjod la slob ma lhar bskyed /
dgyes pa'i tshul du bzhugs par gyur :
gnas gsum dri'i thig le bkod /
de'i dpral bar oM dkar po sogs gong bzhin /
gnas gsum yi ge'i sogs nas /
rang 'dra'i ye shes sems dpa' ni :
dpag tu med pa spyan drangs te //
rang la sib sib thim par mos //
sngags mthar /
A be sha ya AH
btags pas byin dbab cing brtan par bya /
rjes gnang dngos la 'dun pa 'di ltar du mdzad par zhu /
bdag mdun gnod sbyin gter 'chang dbang po dzam+b+ha la dmar por gsal ba'i spyi bor oM dkar po mgrin par AHdmar po thugs kar hU~M sngon po rnams kyis mtshan par gyur /
bla ma gnod sbyin dbang po'i dpral ba'i oM las 'od zer dkar po dpag med 'phros /
phyogs bcu'i sangs rgyas thams cad kyi sku'i dkyil 'khor spyan drangs /
khyed rang rnams kyi spyi bor thim /
lus kyi sdig pa sbyangs /
sku'i dngos grub bdud rtsi dkar pos lus khengs par mos shig
/snying pos bsngags pa'i me tog spyi bor bzhag la /
hrI:
gnod sbyin nor 'chang gter gyi bdag :
dngos grub ster mdzad dzam+b+ha las :
skal ldan rigs kyi bu 'di la :
'gyur med sku yi dbang bskur ro :
sngags mthar /
kA ya a b+hi Shiny+tsa oM:
byang phyogs lcang lo can gyi pho brang dang /
khyad par steng phyogs tshangs pa'i 'jig rten nas gnod sbyin nor gyi bdag po'i lha tshogs 'od zer kha dog lnga'i rnam pas khyed rang rnams kyi lus la thim pas byin gyis brlabs par mos shig
/des sku'i rjes su gnang ba thob /
lus lha bsgom pa la dbang /
sprul sku'i sa bon mthu can du byas pa'o //
bdag mdun bla ma gnod sbyin dbang po'i mgrin pa'i AHlas 'od zer dmar po 'phros /
phyogs bcu'i sangs rgyas thams cad kyi gsung gi dkyil 'khor spyan drangs /
khyed rang rnams kyi mgrin par thim /
ngag gi sdig pa sbyangs /
gsung gi dngos grub bdud rtsi dmar pos khengs par mos shig
/bzlas phreng mgrin par bzhag la /
hU~M:
gnod sbyin nor 'chang gter gyi bdag :
dngos grub ster mdzad dzam+b+ha las :
skal ldan rigs kyi bu 'di la :
'gag med gsung gi dbang bskur ro :
sngags mthar /
wA ka a b+hi Shiny+tsa A:
de'i rjes 'brel du bzlas pa'i lung blang ba la dmigs pa 'di ltar du mdzod /
bdag mdun gyi thugs ka'i dzaM dmar po las 'od zer las grub pa'i sngags phreng mar me gcig las gnyis mched kyi tshul du zhal nas phyungs /
slob ma lhar gsal ba'i zhal du zhugs /
sngags kyi phreng ba thugs srog dzaM mthar bkod par mos la rjes zlos mdzod /
snying po lan gsum rjes zlos byar gzhug
/des gsung gi rjes su gnang ba thob /
ngag snying po'i sngags bzla ba la dbang /
longs sku'i sa bon mthu can du byas pa yin no //
bdag mdun bla ma gnod sbyin dbang po'i thugs ka'i hU~M las 'od zer sngon po 'phros /
phyogs bcu'i sangs rgyas thams cad kyi thugs kyi dkyil 'khor spyan drangs /
khyed rang rnams kyi snying gar thim /
yid kyi sdig pa sbyang /
thugs kyi dngos grub bdud rtsi sngon pos lus khengs par mos shig
/sku tsaka spyi bo dang snying khar bzhag la /
hU~M:
gnod sbyin nor 'chang gter gyi bdag :
dngos grub ster mdzad dzam+b+ha las :
skal ldan rigs kyi bu 'di la :
'khrul med thugs kyi dbang bskur ro :
sngags mthar /
tsit+ta a b+hi Shiny+tsa hU~M:
steng gi nam mkha' nas ye shes sems dpa' tshon gang ba zhig spyi bo tshangs pa'i bu ga nas mar zhugs /
snying gi dbus su ye shes pa'i tshul du hril gyis brtan par bzhugs par mos shig
/des thugs kyi rjes su gnang ba thob /
yid ting nge 'dzin bsgom pa la dbang /
chos sku'i sa bon mthu can du byas pa yin no //
gtor ma bla ma gnod sbyin gter 'chang dbang po dzam+b+ha la dmar por gsal ba'i sku yi gnas bzhi nas 'od zer dkar dmar mthing ljang dpag tu med pa 'phros /
phyogs bcu'i sangs rgyas thams cad kyi sku gsung thugs yongs rdzogs kyi dkyil 'khor spyan drangs /
khyed rang rnams kyi gnas gsum du thim /
sgo gsum cha snyoms kyi sdig pa sbyangs /
gsang ba gsum gyi dngos grub bdud rtsi kha dog sna tshogs pas lus khengs par mos shig
/gtor ma mgor bzhag la /
hU~M:
gnod sbyin nor 'chang gter gyi bdag :
dngos grub ster mdzad dzam+b+ha las :
skal ldan rigs kyi bu 'di la :
sku bzhi yongs rdzogs dbang bskur ro :
sngags mthar /
sarba a b+hi Shiny+tsa hrI:
mos gus byas pas gtor ma lhar gsal ba 'od du zhu nas khyed rang rnams la thim pas gnyis su med par gyur pa'i mos pa mdzod cig
/spro na rjes gnang re re'i mtshams su bkra shis brjod /
bsdus kyang 'dir nges par shis brjod bya /
su pra tiSh+Tha'i sngags brjod la me tog 'thor /
gtor ma'i cha shas bdud rtsi dang bcas pa dngos grub tshul du sbyin /
des sku gsung thugs yongs su rdzogs pa'i rjes su gnang ba thob /
sgo gsum dbyer med zung 'jug gi rnal 'byor bsgom pa la dbang /
ngo bo nyid sku'i sa bon mthu can du byas pa yin no //
de nas rjes gnang rnams mthar chags su byed skabs /
de dag gis sprul pa'i gter chen o rgyan zhig po gling pa'i zab gter thugs dam zab pa skor bdun gyi lhag pa'i lha so so'i rjes gnang cha tshang legs par grub pa yin pas 'di rnams yi dam kyi lhar bzung zhing rtsa ba dang yan lag gi dam tshig gnyan po rnams tshul bzhin du bsrung bar bgyi'o snyam pas rjes zlos /
gtso bos ji ltar sogs dang /
gtang rag maN+Dal /
lus longs spyod 'bul ba /
dge bsngo rnams spyi ltar byas la slob ma gyes /
mdun bskyed la mchod bstod nas shis brjod kyi bar yang sgrub thabs snga mas rigs 'gre'o //
'chi~X me~Xd bla ma'i thugs kyi bcud //
bsta~Xn gnyi~Xs 'dzin pa'i btsas su spros //
dge bas rtag brtan g.yu~Xng dru~Xng gli~Xng //
bdag gzhan kun gyis spyod par shog
/thugs dam zab pa skor bdun las gnod sbyin dzam+b+ha la dmar po'i sgrub thabs rjes gnang dang bcas pa'i le tshan no //
'di la sngon chad yig cha zur du mi bzhugs shing rgyun yang shin tu dkon par snang bas zab chos khyad par can 'di nyid 'phel zhing rgyas pa'i btsas su dmigs nas /
rtsa ba'i gter gzhung gi dgongs pa sor bzhag
/gter chen nyid kyis mdzad pa'i tshe dpag med rigs lnga kun 'dus kyi bstod pa dang rjes gnang /
seng gdong ma'i mchod phreng dang rjes gnang sogs lto sbyar /
kha skong 'os pa 'ga' zhig rang gter gzhan dang gter rnying nas kyang blangs te 'dus gsal bltas chog tu bkod pa'o //
mchog thun sgrub thabs kun tshang zhing //
zab 'dril gdams pa khyad par can //
dbyar skyes pad+ma'i tshal bzhin rgyas //
skal bzang bung ba'i bdud rtsir shog
/ces rin chen gter mdzod chen po yongs su sdud pa'i skabs su /
dus zhabs kyi rig pa 'dzin pa'i gzugs brnyan /
sangs rgyas gnyis pa pad+mA ka ra rjes 'brangs dang bcas pa la mi phyed pa'i 'dun pas ring lugs mtha' dag snying la zhen pa pad+ma gar dbang blo gros mtha' yas pa'i sdes bgyis pa dge legs 'phel //

//
