phur pa yang gsang spu gri'i brgyud 'debs ni /
kun bzang rigs lnga rig 'dzin rdo rje chos //
las kyi dbang chen rdo rje thod phreng rtsal //
mkhar chen mtsho rgyal gter ston chos dbang la //
gsol ba 'debs so bdud dpung 'joms par shog
/mi bskyod rdo rje dwags ston gnyan ston dang //
se lding yab sras chos sku 'od zer zhabs //
dpal 'byor dbang phyug chos kyi dbang po la //
gsol ba 'debs so bdud dpung 'joms par shog
/rig 'dzin legs ldan zhabs dang mkhyen brtse'i dbang //
dbang phyug rab brtan bsod nams mchog ldan dpal //
'phrin las lhun grub gter brgyud dang po la //
gsol ba 'debs so bdud dpung 'joms par shog
/pad gling rgyal ba don grub rang grol mtshan //
bstan 'dzin grags pa mdo sngags bstan 'dzin bzang //
phrin las lhun grub gter brgyud gnyis pa la //
gsol ba 'debs so bdud dpung 'joms par shog
/kha skong /
brgyud srol kun 'dus gter chen chos kyi rgyal //
rin chen rnam rgyal klong yangs 'od gsal zhabs //
mchog sprul pad dbang khri chen pad rgyal la //
gsol ba 'debs so bdud dpung 'joms par shog
/'phrin las chos sgron sangs rgyas kun dga'i mtshan //
yongs rdzogs bstan pa'i srog 'dzin 'jam pa'i dbyangs //
'phrin las yongs grub rtsa brgyud bla ma la //
gsol ba 'debs so bdud dpung 'joms par shog
/brgyud 'debs kha skong gu Nas so //
gzhi dus ting 'dzin gsum gyi rol pa las //
dkyil 'khor gsum gyi rnam par yongs shar bas //
sgo gsum las nyon mun pa dbyings sbyangs nas //
'bras bu sku gsum go 'phang myur thob shog
/ces pa'ang rgyal khams pa 'gyur med rdo rjes so //
