bla ma bde mchog 'khor lo'i brgyud pa'i gsol 'debs bzhugs so /
khyab bdag chos sku kun bzang rdo rje 'chang //
longs sku dpal ldan 'khor lo bde ba'i mchog
/sprul sku lhan skyes rdo rje rnal 'byor mar //
gsol ba 'debs so bde chen ye shes stsol //
'chi med pad+ma badzra lha lcam yum //
dbyings phyug mkha' 'gro ye shes mtsho rgyal ma //
'jam mgon chos rgyal khri srong yab sras la //
gsol ba 'debs so bde chen ye shes stsol //
rnam snang lo tsA rgyal ba mchog gi dbyangs //
gter 'byed rgya ston pad+ma dbang phyug dang //
pad+ma 'od gsal mdo sngags gling pa la //
gsol ba 'debs so bde chen ye shes stsol //
brgyud gsum rig 'dzin yi dam rgyal ba'i lha //
dpa' bo d+hA ki dam can chos skyong tshogs //
'khor 'das drwa ba sdom pa'i dkyil 'khor la //
gsol ba 'debs so bde chen ye shes stsol //
tha mal snang zhen lha yi 'khor lor shar //
rdo rje'i bzlas pas las dang dngos grub 'grub //
bdag byin rlabs kyis gzung 'dzin rtog tshogs zhi //
mngon shes drug gi gsal snang thob par shog
/sna tshogs rdo rjes rlung sems dbu mar thim //
dzA lan d+ha ras rtsa khams 'ja' skur smin //
nor bu 'gengs pas phyag rgya bzhi yi lam //
bde chen ye shes skyes brtan gong 'phel shog
/mthar thug bsam mi khyab pa'i rnal 'byor gyis //
don gyi lhan skyes mngon du gyur nas kyang //
zung 'jug bde chen pad+ma badzra rtsal //
bdag gzhan 'gro bas myur du 'grub par shog
/ces pa'ang zab chos 'di'i thog ma'i snod ldan pad+ma gar dbang blo gros mtha' yas pa'i sdes gus pas gsol ba btab pa dge legs 'phel //

//
