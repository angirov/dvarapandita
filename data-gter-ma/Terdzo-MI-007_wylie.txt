@#:
gsang mtshan thugs kyi sgrub pa las :
srung ba'i kha byang bzhugs so :
rdo rje bsnams la phyag 'tshal lo :
u rgyan pad+ma 'byung gnas kyis :
ma 'ongs sems can don phyir du :
nad rims srung ba'i man ngag 'di :
phyag na rdo rje dngos la zhus :
rgyal khams kun gyi nad srung na :
rdo rje khrab chen 'khor lo dgos :
gsang ba'i mdzod du shes par bya :
sde rigs gcig gi nad srung na :
rdo rje khrab ring 'khor lo dgos :
bdud rtsi bum par shes par bya :
yul khams gcig gi nad srung na :
gdug pa gsum dril 'khor lo dgos :
gtum mo thugs kyi mdzod du ltos :
gang zag gcig gi nad srung na :
rdo rje ri rab 'khor lo dgos :
mtshon cha gnad kyi 'khor lor ltos :
srung byed 'khor lo'i kha byang sa ma yA:
rgya rgya rgya :
@#:
gsang
mtshan thugs kyi sgrub pa las :
rdo rje khrab ring gi srung ba bzhugs so :
rgya gar skad du :
a mr-ita ka la sha ma tri na tri tan+t+ra nA ma :
bod skad du :
'chi med bdud rtsi bum pa'i rgyud ces bya ba :
bla ma yi dam lha jo bo dkon mchog 'tsho byed rgyal ba sras dang bcas pa ma lus pa rnams la phyag 'tshal lo :
dus ngan snyigs ma'i tha ma la :
mi dge sna tshogs byas pa yis :
nad mtshon mu ge'i bskal pa dar :
mdze dang dmu chu gnyan nad dar :
rus nad nag po mdze yis 'dzin :
khrag nad dmu chu rdzing du 'khyil :
sha nad don snying gnyan gyis rmug :
gsum gyi mtha' la gnyan nad de :
'degs byed rlung gi rta la zhon :
tsha ba sbag ma'i ber chen gon :
mchin mkhris tsha ba'i gnas su babs :
rgya nad mig ser zhes kyang bya :
nag po rgyug 'gyel zhes kyang bya :
cog 'gyel ltag 'gyel zhes kyang bya :
gnyan tshad thog babs zhes kyang bya :
nag po sum sgril zhes kyang bya :
ming gi rnam grangs brjod mi lang :
kho yi sprul pa cir yang 'ong :
de la srung thabs bsam mi khyab :
bsdu na srung thabs gsum du gsung :
phyi ni spyod lam cho gas srung :
nang ni zu gu gyad kyis srung :
gsang ba sngags dang lha sgom dmigs pas srung :
de la sngags kyis srung ba ni :
mi rtog stong pa'i ngang nyid las :
lha yi nga rgyal ldan pa yis :
sprul pa'i bya khyung sngon po dang :
nyi zla 'bar ba'i 'khor lo sgom :
zu gu nang du bcug pa yis :
ro yi jag pa zlog pa yin :
phur ma byugs pa'i gyad kyis ni :
dri yi jag pa zlog pa yin :
tsakra sngags kyi gyad grags kyis :
reg bya'i 'jigs pa thub pa yin :
rtogs bral stong par bsgoms pa yis :
'gos par bya ba'i yul ma grub :
btsan po'i mkhar du 'jug pa'i gnad :
lha yi nga rgyal ma bral bas :
srid gsum zil gyis gnon pa dang :
dregs pa bran du khol ba'i gnad :
sprul pa'i bya khyung bskyed pa yis :
rno gsum mtshon du brdung ba dang :
'gal rkyen cham la 'beb pa'i gnad :
nyi zla'i 'khor lo cha lang rdeb :
snol mar 'khrugs par brdabs pa yis :
bar chad 'byung po thal bar rlog :
spyir du nag po sum sgril 'di :
gnyan dang tshad pa rlung du bcos :
bdud rtsi chen po'i sbyor ba yis :
dang por gnyan gyi ri bo snyil :
bsil sman chen po sbag ma yis :
bar du tshad pa'i me dbal gsad :
bcud bcos tshad dang ldan pa yis :
tha ma rlung bcos lus po gso :
sman rnams bungs mnyam bsres la gtang :
sman chen sum 'gyur kha gnon dang :
rgya brag ngos kyi brag zhun dang :
yon tan rgyas pa'i chab kyis bsdus :
ril bu sran ma 'bring po tsam :
lnga 'am bdun dgu bcu gcig sogs :
bco lnga la sogs   sman chen bungs mnyam sum 'gyur sbyar :
brag zhun sbrus pa'i khu ba dang :
byis pa lo brgyad chu yis sbrus :thun gyi tshad :
lus zungs nad kyi dbyibs dang sbyar :
nad sos dwangs kha mi bde na :
se 'bru bzhi pa'i sbyor ba bya :
gces pa'i snying dang 'dra ba yi :
shin tu sems can don du gces :
lha yi nga rgyal ma bral bar :
brtse sems snying rje drag pos bcos :
tshad nad nag po rgyug 'gyel la :
'di las lhag pa'i bcos thabs med :
yi dam snying po 'khor lo'i lte ba la bri /   A+o~M thim tha ra ti :
sa dun te :
dz+wa la raM pa ye swA hA:   dri chu bar pa btab btung /
de ni yi dam snying po yin :
de'i phyi rim la :
A+o~M ma hA gu ru :
u ha g+hu ru :
ni tri gu ru :
ni nA ga shad :
ma ma raM raM thul thul :
nA ga tsi tra :
pho nA ga sbud ling shag :
myog thun sod :
de ni gu ru'i thun sngags yin :
A+o~M hur khyung hur khyung sod :
sbrul khyung sbrul khyung sod :
nA ga nA ga sod :
d+he ba d+he ba sod :
de ni gsod pa'i pho sngags yin :
A+o~M hur khyung hur khyung srungs :
sbrul khyung sbrul khyung srungs :
nA ga nA ga srungs :
d+he ba d+he ba srungs :
de ni srung ba'i mo sngags yin :
A+o~M hur khyung hur khyung nad thams cad la b+h+yo :
sbrul khyung sbrul khyung gdon thams cad la b+h+yo :
nA ga nA ga rims thams cad la b+h+yo :
d+he ba d+he ba nad gdon rims thams cad la b+h+yo :
de ni bya khyung mchu sngags yin :
mu khyud la :
tad+ya thA:
a li ma tha li ha la ha la :
che ge mo dza ra na :
tsan d+ha li :
a ka ra ti :
kan ta ho :
kan+ta tsa ru tha ma ni :
ar+ya swA hA:
de ni gzungs sngags rgyal po yin :
khyung gi pho sngags mo sngags lto sbrag tu bri'o :
A+o~M se purna sna :
se spurna :
badzra tsig tsig :
go go ra nan :
bya spur :
bya khyung sum ra nan :
A+o~M ku ru na ku ru na swA hA:
g+h+ri bri ba g+h+ri nan :
nad gur tsig la swA hA:
A+o~M d+ha ru na d+ha ru na swA hA:
nad thams cad la swA hA:
gdon thams cad la swA hA:
rims thams cad la swA hA:
nad thams cad la b+h+yo :
gdon thams cad la b+h+yo :
rims thams cad la b+h+yo :
'chang ba po la rak+Sha rak+Sha swA hA:
srungs shig srungs shig swA hA:   rgyun srung 'di dar la bris la rab gnas byas la mgul du btag
/de ni bsnyen pa'i sngags ces bya :
pho sngags gshog pa g.yas la bri :
A+o~M pis khri li mi li ha la swA hA:
de ni pho sngags so :
A+o~M pis khri li mi li ha la ya ya swA hA:
'chang ba la srungs shig rak+Sha :
de ni mo sngags yin :
mo sngags gshog pa g.yon la bri :
A+o~M a ka se :
b+hi ka se :
ma hA ka se :   mu khyud lnga pa'i rtsibs bcu la /
khro bo rA dzas nad sgo khog :
rims kha chings :
khro bcu las la bskul ba yin :
k+Sha da b+h+rU~M pa ri hU~M b+h+yo :
ces pa'i sngags kyi 'khor lo rnams :
lugs bzhin bris la mgul du btags :
yid la dran zhing bzlas pas thub :
dmigs pa ces pa brgya btab la :
sa mA d+hi zhal la rag go
/dro la nyer gcig bzlas pa yis :
nag po'i phyogs rnams thams cad thub :[ \u0f80]atsha :
'khor lo'i sngags rnams kyis :
nad mtshon gang yang thub par nges :
sgo la btags na khyim gang thub :
lus la btags na lus gang thub :
yul khams srung na rgyal mtshan la :
yul khams bsrung bar 'dod na yang :
lugs bzhin bris la dar la dril :
rgyal mtshan mthon po'i rtse la btags :
ri bo chen po'i zom la btsugs :
dpag med sman gyi dud pa btang :
tho brtsigs sngags phur mtho la btags :
dkar dmar phud kyi gtor ma bskyil :
rang rang ci byed las gzhung bsrang :
ma nyams tshogs 'khor dga' ston bya :
dkar chos gsung rab mang du sgrog :
smon lam btab cing shis pa brjod :
bka' sgyur gtor zlog zor thun 'dril :
go dang mtshon dbal phyi la bstan :
b+h+yo dang zlog gi gdangs sgra 'don :
de ltar byas par gyur pa na :
yod na chad cing med na thub :
rdo rje khrab ring rgyud nas bsdus :
nan zab bo :
!
'khor lo'i gyad ni :
ni laM dza raM b+h+rU~M sa te rbad :
sprul pa'i khyung la na mo :
'khor lo lugs bzhin bri ba ni :   zla stod rgyal lam rta pa'am //
smin drug la snod rung byas la //
tsakra bris la btags par bya'o //
mthing shog ras sam shog bu la :
gser ram mtshal lam rgya snag la :
gla ba shu dag sman chen gyis :
sprul pa'i khyung gi lto ba ru :
gyad bzhi dpon po'i 'khor lo ni :
yab kyi 'khor lo g.yas su skor :
yum gyi 'khor lo g.yon du skor :
de bzhin yab kyi ser po bya :
yum gyi tsakra dmar po bya :
khyung zhal g.yas g.yon dbus su bstan :
mu khyud drug ldan lte bar bcas :
dbus su yi dam snying po bri :
de yi phyi yi mu khyud la :
gu ru'i thugs kyi snying po bri :
de yi phyi rim mu khyud la :
tad+ya thA:
gzungs sngags rgyal po bri :
de yi phyi rim mu khyud la :
rtsibs brgyad 'khor lo 'bar ba bri :
log la gsod pa'i pho sngags bri :
zur bzhir srung ba'i mo sngags bri :
de yi phyi rim mu khyud la :
bsnyen sngags lto sbyor sbag tu bri :
de yi phyi rim mu khyud la :
'khor lo rtsibs bcu 'bar ba bri :
khro bo las la bskul sngags 'god :
rtsibs mchan 'khor lo'i gong ras la :
gsang ba'i bdag po'i phyag mtshan bri :
de yi phyi rim mu khyud la :
rten 'brel snying pos tha ma skor :
mchu sngags gzung ba'i tshul du bri :
mgrin par sku gsung thugs sngags bri :
phyag la gtum po'i sngags rgod bri :
mjug sngags mjug ma'i khongs bu bri :
pho sngags gshog pa g.yas la bri :
mo sngags gshog pa g.yon la bri :
khyung gi phyag mthil gnyis po la :
nyi ma zla ba'i 'khor lo bri :
rgyab tu rten 'brel snying po bri :
'bri mkhan stan las ma lang par :
rab gnas sngags rnams thams cad dang :
rten 'brel snying po nyer gcig bzla :
tshang bar bzlas la nas la sngags :
rab gnas byas la nyi zla sprad :
dar la dril la mgul du btags :
dam tshig yod ces mi smra 'o :
gyad de mi lag mi brgyud par :
'khor lo lha sgom sngags sogs rnams :
yid la dran cing bzlas pa yis :
nad mtshon gang yang thub par nges :
khyad par nag po rgyug 'gyel thub :
gag lhog gnyan nad thams cad thub :
mchog tu rgyu gzer dmar bshal thub :
lo zla'i skeg dang phyogs ngan thub :
mdze dang sri 'u smyon pa thub :
gza' dang gnam lcags ser ba thub :
rbod gtong dmag dang chu dgra thub :
yod ces mi smra dam tshig yin :
'khor lo 'di btags ngan dgu thub :
dpal dang bsod nams phun sum tshogs :
ci bsam 'grub par the tshom med :
yid bzhin nor bu 'dra ba yin :
gnam lcags rdo rje'i srung ba 'dis :
'go ba'i nad thub smros ci dgos :
'chi bdag bdud kyang zlog par 'gyur :
de phyir kun thub rdo rje yin :
gyad bzhi 'khor lo'i dpon po 'di :
snying tig gces pa'i tsakra yin :
'chi med bdud rtsi'i bum pa las :
lus srog srung ba'i go cha dang :
gyad bzhi'i dpon po :
chig rgyud thub pa bris pas :
'khor lo'i gyad ces bya :
yang tig gces pa'i shog ril \u0f80atsha :
tsakra'i gyad gcig pos nad dang rims thams cad thub :
!
skyob pa'i lha la phyag 'tshal lo :
zu gu nang du gzhug pa la :
gla ba   bag tsam /gu gul   cha gsum /shing kun   bag tsam /dang :
shu dag   phyed dang gsum /sman chen  cha gcig /kha gnon   cha drug /dang :
ldong ros   cha gcig /gi waM   cha gcig /gcig po skyes :   cha gcig
/dpa' bo rnam dgu'i zu gu gzhug :
mtha' bzhi gyad kyis srung ba la :
'khor lo sngags phur byug pa te :
gla ba shing kun dzA ti dang :
gu gul spru nag bdud rtsi gnyis :
shu dag mu zi sgog skya gsum :
bcud sbyar mthil du srin lag mnye :
dri ldan gnas chen brgyad du byug :   spyi bo ltag khung smin dbrag sna bug snying kha lte ba lci ba bshang ba dang brgyad do //
sha chen stag sha spru nag dang :
gla ba ru rta mu zi dang :
rigs gsum mgon po   btsan dug shu dag yung ba /mgul du btags :
zas dang sgra skad ma 'dres par :
shangs kyis dri yi snying po blang :
sngags dang 'khor lo gzhan du blta'o :
mi rtog stong par sgom pa ni :
snang grags 'khor 'das ma lus sems :
sems ni skye 'gag gnas gsum bral :
mdog dbyibs tshad dang dngos pos stong :
'gos par bya ba'i yul ma grub :
phyi stong nang stong kun tu stong :
stong pa chen por ye nas gnas :
stong nyid lta ba'i srung ba yin :
lha yi rgyal po sgom pa ni :
rang bzhin skye 'gag stong nyid la :
rgyu rkyen sngags kyis ma bskyed par :
rol pa 'gag med rdo rje'i sku :
sus kyang mi chod mi shigs pas :
kun gyi rje btsan dpa' bo la :
dug gsum   bya sbrul phag /'jigs pa'i 'khor gyis bskor :
me dpung 'bar ba'i dbus na bzhugs :
zhal bsgrad mche gtsigs zil gnon sgoms :
sprul pa'i bya khyung sgom pa ni :
rdo rje sku yi spyi gtsug tu :
khyung sngon me yi ral pa can :
gnam lcags 'bar ba'i mchu sder gyis :
rgya mtsho'i gting dkrugs klu nad 'joms :
phyag na nyi zla'i 'khor lo sgoms :
nyi zla 'bar ba'i sdang mig gis :
gdug pa thams cad 'joms par sgoms :
srung ba nang gsang rnam gnyis la :
khyad par gces pa'i gdams ngag yin :
snying dang 'dra bar thugs la chongs :
mig dang 'dra bar dam tshig srungs :
nyi zla'i 'khor lo sgom pa ni :
g.yas g.yon thabs dang shes rab la :
rtsibs brgyad 'khor lo 'bar ba sgoms :
dbus su skyed pa'i sa bon sngags :
rtsibs la gtum po'i sngags rgod bri :
thabs shes nyi zla'i 'khor lo sgoms :
'khor lo lto sbyar bsnol mar sgoms :
phyag rgya bsgyur te brdabs pa yis :
gnod byed thal bar brlags par bsam :
lus srog srung ba'i go cha las :
phyag rgya 'khor lo'i gdams ngag 'di :
yang tig gces pa'i shog ril lo :
e ma shin tu gsang bar bya :[ \u0f80]atsha :
dri chu bar pa la :
A+o~M thim tha ra ti'i sngags btab dro gong btung :
las kyi mtha' bsgyur zug gzer bcag :
ces pa ni :
sman la bye brag tu :
ngar 'dogs dgos pa yin te :
dgu sbyor gyi steng du mnan pa'i sman la :
'khru mdog dmar na me tog bya rkang sdeb :
smug na brag zhun bsdeb par bya :
smug po rgya thal ldum bu re ral chu la sdeb :
dmar smug brag zhun bya rkang sdeb :
ser na dug nyung skyer pa sdeb :
dmar ser gser gyi phud bu mkhris pa sdeb :
zangs mdog btsug la skye 'brum mkhris chen sdeb :
be snabs se 'bru rgun 'brum sdeb :
dud khu rgyu rus bskyed la btang :
chu skyug klad rgya can la ni :
dzA ti chang la sbyar la btang ngo :
sman de rnams nad gzhi'i kha dog brtags la :
chu'i 'ol kha sgyur la ngar du btags so :
zug gzer bcag pa la yang :
rgyu long smad du zug che na :
bong dkar khyi lce dkar po dug mo nyung :
hong len zhib par btags la :
gangs chu grang mo la btab la :
chu hub res phul la gtang ngo :
khyad par zug khol bur byung na :
dug mo nyung gangs chu grang mo la btab la :
grod par blug la na sar bdug go :
las kyi mtha' bsgyur zug gzer bcag pa'o :
lde mig go :
lhog pa las rnam par rgyal ba'o /
!
/sangs rgyas sman gyi bla dang ni :
rigs gsum mgon la phyag 'tshal lo :
nyon cig jo mo mkhar chen bza':
nag po sum sgril thog gi mda':
rgyu la khyad par med mod kyang :
'phog sa'i 'ben gyis tha dad de :
gnas kyis bsgyur bas mi 'dra 'byung :
dbye na dpag tu med mod kyang :
bsdu na gces pa'i bu lngar 'dus :
phyi ru phog pa'i lhog pa la :
srung brtag bcos pa rnam pa gsum :
rtsa ba bsdus pa lus kyi chings :
srung ba phyi nang gsang ba gsum :
rdo rje khrab ring rgyud du ltos :
khyad par bdag nyid chen po la :
lcags kyi phag pa mgo dgu pa :
kha nas me yi bu yug 'phro :
sna yis thams cad rlog par byed :
lce yis thams cad 'joms par byed :
so yis thams cad sgrol bar byed :
nyam nga med pa'i srung ba yin :
brtag pa phyi nang gsang ba gsum :
dang po mgo na ro stod gzer :
grang shum khrum ser ba spu ldang :
nywa bzhi mi bde tshigs bzhi na :
shed chung lus po brdungs snyam byed :
'gro snying 'dod cing tshig pa za :
shes pa 'phyo zhing snying mi dga':
gtam smra gting nas 'dar skad 'ong :
mdor na rims kyis btab pa 'dra :
rtsa ni kha rgyug gting na grims :
kha na 'dar rlob gdon rtsa 'dra :
an stong rtsa dang mig gi rtsa :
'gram rtsa 'gul zhing lce rtsa 'gul na yin :
chu ni mdog nag rlangs pa 'thib :
ku ya 'khrugs na 'chi bar nges :
nad rtags byung na bzhi yi rigs :
rlung lhog skya la sob par yong :
skrangs pa mi brtan 'khor zhib byed :
grod pa zho yis bkang ba 'dra :
me lhog dmar la tsha bas te :
mched pa skyen cing drod dang ldan :
me yi gzhal yas khang dang 'dra :
chu lhog skrangs 'joms snying la gzhog :
bsil zhing drod chung chu bur can :
dper na g.yu mtsho 'khyil ba 'dra :
sa lhog skrangs pa mkhregs pa la :
skrangs brtan mdog nag mgo bo leb :
sla nga kha ni sbub pa 'dra :
yang na rgod dang yang rgod gnyis :
rgod na skrangs pa che 'bros rkyen :
zug gzer che zhing rtsa la zhen :
yang rgod me rigs skrangs pa che :
'khor lo 'thor zhing 'gro ba yin :
gze ma mgo dgu zhes kyang zer :
da rung nad ngos ma zin na :
gsang ba rdzas kyis brtag pa ni :
shu dgu chu ngan sbyar pa yis :
skrangs la bkus na 'phar ba yin :
sems can lus bskyed thur ma yis :
skrangs pa'i mtha' bzhi dbus dang lngar :
'bug tshul bstan te dbus nyid na :
tsha la byugs pas nad pa yi :
lte khung dmar tshig 'dug na yin :
skrangs pa'i steng du gza' snying gis :
dbur bas slar skrangs yin par nges :
bcos thabs spyi dang bye brag gnyis :
spyi la zas spyod sman dpyad bzhi :
sman la byug pa chos sman gnyis :
khong sman bya khyung lnga sbyor za :
yang na myos byed rnam pa gsum :
yang na dpa' bo lnga sbyar bya :
spyir du rgyud las bshad pa zab :
nang du zu gu ma bcug par :
mtha' nas dmag gis mi bskor te :
byug pa'i rjes su kho 'dren gces :
'dzin pa mngar gsum mde 'u yin :
gang du song yang 'gug par byed :
byug pa btsan dug mu zi dang :
stag sha ba yis gsod pa yin :
brag spos spu rtsa chu rtsa dang :
thun gsum drangs pas 'joms pa'i sman :
ra dug sbre dang pad+ma'i khrag :
brag zhun du ba chu ngan gyis :
sdom par byed pa'i rtsi mchog yin :
shu dag zangs rtsi kun gyi grogs :
de rnams sbyar ba zhib dkrugs nas :
skrangs mtha' ma shor mtha' nas bsdu :
tshang kha mi gsub skar khung dbye :
mngar gsum sbyar ba'i thig le bya :
steng nas bal 'dab 'jam pos mnan :
'bur 'joms man ngag dam pa yin :
dpyad la khrus dang me btsa' gnyis :
khrus la thar nu chu rtsa dang :
byi mong thar nu dur byid dang :
stag sha gu gul khron bu dang :
lo brgyad chu sbyar khong du gtang :
log dang 'byams dang 'gying ba dang :
stong sbos zug gzer che ba la :
log gnon dpa' bo g.yul du gzhug :
me btsa' mgo ske yan chod dang :
spyi gtsug che chung g.yas g.yon du :
bdud sgo rna ba'i nang rtsa bsreg :
lag pa dpung 'jums rad na bsreg :
spyir du drug bdun dkar nag mtshams :
sha sul rtsa yi 'bros srang bsdam :
mtha' bzhi me yis rtod la mnan :
rtsa bo che la gnam lcags rdeg :
zas spyod dkar gsum mngar gsum spang :
mar dang lan tshwa drod bcud spang :
rul sum skyur gyi rigs cha spang :
rnga sgra gshang sgra ser bu spang :
sga sgog tsha ba'i rigs cha spang :
me lhog zan dron nyi ma spang :
me nyir lus po bdug pa spang :
chu lhog chu sgrol chu 'thung spang :
sa lhog spyod lam ngal dub spang :
sgul bskyod lus kyi rtsol ba rnams :
thams cad kun la spang bar bya :
rlung gi rigs la rlung mi sgom :
me yi rigs la me mi 'deb :
chu yi rigs la sngags mi gdab :
sa yi rigs la nad mi bya :
bye brag glo la shor ba la :
glo dmar lbu ba skya sob yong :
sma skam long srin 'khru ba srid :
rngam pa rgod cing ro stod rgyangs :
ga pur gur gum cu gang dang :
shing mngar shing rtsa hong len dang :
shu dag thar nu chu sbyar gtang :
snying la shor na lud pa lu :
mig rtsa rgod cing khro tshul ston :
gyen la mig ldog ho re'i mig :
'dar zhing gnyid 'khun byed pa la :
ga pur bzang drug shing kun dang :
snying bu zho sha sbyar la gtang :
mchin pa la shor gdong pa smug :
mkhris pa skyug cing mig mi 'dzum :
sgul bskyod dka' zhing gsal du lu :
dom dang ba spyi phag rgod mkhris :
bzang drug shing kun tig ta rnams :
'o ma'i rta la skyon la gtang :
mkhal ma la babs skyigs bu mang :
kha chu sna chu mang du 'dzag :
de la sdig srin ka ka ru :
mkhal ma zho sha tsam pa dang :
rgya tsha ru rta kyi lce dkar :
kha ru tsha rnams chu sbyar gtang :
mtsher pa la babs sgregs pa 'ong :
drod che khrag dang chu ser 'dzag :
lus lci gzi mdangs dbang po nyams :
de la bzang drug gi waM dang :
gla ba dom mkhris sbyar la gtang :
bzhin sngo kha yo 'phongs khrag 'dzag :
srog pa rtsa la shor ba yin :
gla ba gu gul shing kun dang :
a gar nag po chang sbyar gtang :
sngags ni :
A+o~M hur khyung sod la sogs :
gzhan yang mchu sngags bsnyen sngags rnams :
sman dang chu dang zas rnams la :
mang bar btab la lto ru gtang :
spyi gtsug mthil bzhi lte khung dang :
gsang ba rnams su gdab par bya :
skrangs kyi mtha' bskor dbus su gsad :
mgo bo skam la 'phrad la gdab :
nya bzhi rlon pa 'thur la bdas :
mang la bzlas la drag tu btab :
sman dang spyod lam sngags rnams kyis :
gso dka'i nad rnams sos par byed :
lhog pa las rnam par rgyal ba zhi sbyong sbrags ma zhes bya ba ma bas lhag pa'i bu \u0f80atsha :
gag pa las rnam par rgyal ba'o //
!
bcom ldan 'das sman gyi bla la phyag 'tshal lo :
nyon cig jo mo mkhar chen bza':
nag po sum sgril thog gi mda':
rgyu la khyad par med mod kyang :
'phog sa'i 'ben gyis tha dad de :
gnas kyis bsgyur bas mi 'dra 'byung :
dbye na dpag tu med mod kyang :
bsdu na gces pa'i bu lngar 'dus :
gre bar babs pa'i gag pa la :
srung thabs bcos pa rnam pa gnyis :
srung ba mi 'jigs stobs ldan gyis :
srung ba phyi nang gsang ba gsum :
rdo rje khrab ring rgyud du ltos :
thun mong rdzas kyi srung ba ni :
mkha' lding 'dab chags go bo'i mchu :
ske ru btags pas gag pa thub :
brtag thabs spyi dang bye brag gnyis :
dang po mgo na lce 'dar khyer :
ba spu ldang zhing tshigs bzhi na :
lce mdog skya ser lce chung 'bab :
lce lkog na zhing gtam smra dka':
zas kyi mi thar skom pa bsre :
bye brag gnas dang rigs kyi dbye :
gnas ni stod smad bar gsum ste :
yar gyi rdzong dang mar gyi rdzong :
lkug pa rnam gnyis mkhan pa'i tshang :
yar rdzong stod yin sing sing khrod :
mar rdzong smad yin rkang mthil sbubs :
lkug pa bar yin g.yas g.yon gnyis :
de la skad kyis dbye ba 'byung :
stod khag mngar la smad khag sing :
smad khag bshal sha rkang pa'i dgra :
des kyang nyams su ma lon na :
yar gyi rdzong la babs pa'i rtags :
mig dmar gyen la bzlog na yin :
ma thub klad pa'i rgyas la 'chor :
khrag chu sna nas babs na yin :
lkug pa gnyis su babs pa'i rtags :
gre ba skad 'gags zas mi thar :
ma thub glo ba dbugs la 'chor :
glor song skad ngan sna yang zhom :
mar gyi rdzong la babs pa'i rtags :
mig ni mdung tshugs ha re blta :
zug gzer chung yang dbugs mi thon :
ma thub rtsa dang snying la 'chor :
lce thung mig gi gzi mdangs nyams :
yan lag g.yob cing shes pa gsal :
ma mthong sgra rtags ngos 'dzin yin :
ming thogs rigs kyi dbye ba ni :
stod smad bar gsum gar byung yang :
rigs ni lnga las ma 'das te :
rkyen pa gdon gyi kha dog drug :
rigs ni pha ma bu dang gsum :
yam kham bu 'i rigs dang lnga :
pha rigs tshad pa sa yis bskyed :
zan la sran ma btab pa 'dra :
ma thub skar chen bzhin du 'gro :
ma rigs me dang khrag gis bskyed :
rgya phor kha ni sbub pa 'dra :
ma thub lce rkan sngo 'am nag :
bu rigs chu dang rlung gis bskyed :
chu rlung 'thab pas zho 'brum 'dra :
ma thub kha ba babs pa bzhin :
yams khag rlung dang tshad pas bskyed :
thor bu sha tsha brdol ba 'dra :
ma thub ral gri shub byung bzhin :
bu khag dkar dmar nad skyas bskyed :
skya la khrag med mtha' ma skrangs :
gang bzlas dang po'i zas kyis thub :
spyir ni rigs ni gang yin dang :
rkyen la gdon gyis kha dog bsgyur :
bdud nag btsan dmar sa bdag ser :
klu sngo rgyal po dkar po yin :
mi rigs dam sri mtha' skrangs dmar :
spyir du mo la pho rigs gnyan :
pho la mo rigs gnyan pa yin :
g.yon du zug na shin tu gnyan :
nges tshig gsal ba'i sgron me yin :
gso thabs spyi dang bye brag gnyis :
spyi la sman dpyad zas spyod sngags :
sman la khong srung gsad bzhu dang :
dpyad la bshal skyugs 'jar ba gsum :
zas dang spyod lam sngags dang gsum :
phyi la lhog pa'i skabs dang 'dra :
khong srung rgyud las byung ba bzhin :
gsad pa gu gul ru rta dang :
shu dag gser thig gre ba'i sman :
bzhu ba rgya tshwa ze tshwa dang :
kha ru tsha dang mtshur gyis 'ju :
dpyad la spang rgod do rgod pa :
rgya tshwa rdo sol a ru ra :
mi rus bsregs pa'i thal bas dpyad :
bzhu bsad spyad pa gsum po ni :
bya thabs lce ni thur mas mnan :
sbu gu'i nang du sman blug ste :
che chung ran pa'i phu yis btab :
thebs pas skyug pa'i gag pa sel :
mig pas skrangs pa'i gag pa 'joms :
des kyang sel bar ma gyur na :
dpyad du skyung bus gag pa gzhar :
bzhu gsad sman gyis rgya yis gdab :
yang cig sbas pa'i dpyad mchog ni :
gag pa skyug la mi 'da' bar :
spyang tsher shu dag po so cha :
thar nu gu gul mde'u btang :
skyug pa'i gag pa 'joms par byed :
log gnon khrus kyi bya thabs ni :
sna khrus lto khrus rnam pa gnyis :
yar gyi rdzong la shor ba na :
'gron bu bong dkar gu gul gnyis :
sug pa ru rta skyur tshur rnams :
dri chu sbyar la sna khrus btang :
mar gyi rdzong la bros pa la :
thar nu chu rtsa dur byid dang :
gnyen po'i sman ni btang bar bya :
me btsa' stod du spyi gtsug tu :
bdud sgo smin ma'i mtshams su bsreg :
dpyad du rtse chung g.yas g.yon dang :
ol mdud ske yi lte bar bsreg :
bye brag tsha bas bskyed pa la :
rgyal blon gsum mnan bsil du sbyar :
grang bas bskyed pa'i gag pa la :
shing kun srod nag drod ngar btags :
de yis gag pa'i nad las grol :
e ma jo mo mkhar chen bza':
sman dpyad zas spyod sngags rnams kyis :
sos dka' gag pa'i nad sel nas :
'gro ba bde la 'god par shog :
gag pa las rnam par rgyal ba zhi sbyong sbrags ma zhes bya ba ma las lhag pa'i bu \u0f80atsha :
byin log gi sngags la :
A+o~M tra ho ma ra du swA hA:
A+o~M tri ta ma ra ti swA hA:
A+o~M tri du ma ra du swA hA:
phag rgod bsnyen pa zhes kyang bya :
rtog med /   mtshon cha'i 'khor lo 'di med na :
gcer bu mda' kha byed pa 'dra :
go mtshon med pa'i dpa' bo 'dra :
dmag gi lag cha med pa 'dra :
des na 'di la gces par byed pa gal che :
phag mgo ngos kyi rtsibs la :
A+o~M d+he pa nan :
ka ru nan te sad :
gnyis pa :
A+o~M bram ze braM sad :
gshog zi gshog sad :
gsum pa :
A+o~M zhu zi zhu sad :
gshog zi gshog sad :
bzhi pa :
A+o~M gnam lcags rdo rje khas braM:
gnam lcags rdo rje mda' la braM:
lnga pa :
gnam lcags rdo rje thibs sod :
A+o~M phe khyim ni swA hA:
lte ba la khroM las :
A+o~M ka ru na tsa le tsa le hU~M phaT:
rtsibs mchan la :
tad+ya thA:
i li ga bi pa :
a ki swA hA:
tad+ya thA:
ma hA:
g+ha ya ma hA li ha bdag la dzA ran :
tad+ya thA:
ga na g+hu ni Ar+Ya swA hA:
tad+ya thA:
kan+d+he :
kan rtsa :
rtsan d+ha :
Ar+ya swA hA:
rab gnas ni :
'khor lo mdun du bzhag la :
swA b+hA bas stong par bsam :
de'i ngang las 'khor lo phag pa nag po spu rtse kham yag pa gcig tu bsam la :
rang yang phag pa nag po gcig tu bsam :
rang gi snying ga nas phag pa dkar po phyed thon pa gcig bsgom :
de ye shes sems dpa' yin :
sngags tshar drug po tshar nyi shu rtsa gcig bzlas :
rten 'brel snying po nyer gcig gis me tog la sngags la gtor :
snol mar kha sbyor :
lus la tshil chen byug :[ \u0f80]atsha :
'chi gsos bdud rtsi lha la phyag 'tshal lo :
rta ru ba cha gcig la :
de'i phyed thub rgya tshwa dang :
de'i phyed thub gi waM dang :
zhib btags ril bu sran ma tsam :
gcig gnyis gsum sogs nad pa rgan gzhon dar ma rnams la :
lus zungs dag dang sbyar la gtang :
zug chag shes pa zi gyur na :
mar dkar btab pa'i tshod ma sbyin :
tsha srin grang srin brtag mi dgos :
srin 'joms bdud rtsi sum sbyor ni :
pho log 'bu sna mngal sogs pa'i :
srin nad rnams kyi gnyen po yin :
'chi bdag 'joms pa'i dpa' bo yin :[ \u0f80]atsha :
@#:
rdo rje khrab ring gi cha lag bu bdun bzhugs :
slob dpon pad+ma 'byung gnas la :
mnga' bdag mu khri btsan po yis :
gser gyi maN+Dal la g.yu'i tshom bu bkod de phul phyag 'tshal nas zhus pa :
slob dpon chen po sprul pa'i sku :
lnga brgya dus kyi tha ma la :
lhog pa dkar nag dar nas su :
skye 'gro'i srog gcod srung bar mchis :
de la thabs dang srung ba zhu :
zhus pas :
slob dpon gyis bka' bstsal pa :
de srung ba la rdzas dang sngags kyi srung ba yod gsung nas gnang ngo :
rdzas kyi srung ba la rigs gsum yod :
tsan+dan gla rtsi shing kun gsum :
zhib btags phur te ske la btags :
lhog pa srung ba'i mchog yin te :
rdzas kyi dri ma yal bar thub :
the mi tshom pas shin tu zab :[ \u0f88\u0f88\u0f88 ]yang mi'i sha dang tshil bu :
btsan dug ga pur gla rtsi phur ma byas te :
dpung pa g.yon la btags :
srung ba'i mchog yin zab :[ \u0f88\u0f88\u0f88 \u0f88\u0f88\u0f88 ]ga pur bong nga shu dag gsum :
ga pur gyis lhog pa dkar po thub :
bong ngas nag po thub :
shu dag gis khra bo thub :
phur ma sker btags na dri ma yal bar du the tshom med :
zab rgya :[ \u0f88\u0f88\u0f88 \u0f88\u0f88\u0f88 ]'a\u0f85\u0f7e :
yang gag lhog la sogs rims srung na :
rgya tshwa dang rta bon po zhib btags phur ma btags na'ang thub bo :
zab rgya :[ \u0f88\u0f88\u0f88 \u0f88\u0f88\u0f88 ]yang rims nad srung na :
gu gul nag po :
sle tres :
nyungs dkar :
mi rus :
mi khrag :
sgog skya :
gla rtsi :
de rnams phye ma'am :
ril bu bya ste sker btags pas thub bo :
zab rgya :[ \u0f88\u0f88\u0f88 ]'a\u0f85\u0f7e :
gu ru la na mo :
rdo rje khrab ring gi shog ril bdun bya ba :
slob dpon pad+mas :
chos rgyal khri srong lde'u btsan la gdams pa :
nad rims srung ba'i shog dril bdun po 'di ni :
snyigs ma'i dus su dgos pas snying la phur cig gsungs :
zab rgya :
rgyug 'gyel nag po gsum sgril gyi srung ba la :
gla ba :
sman chen :
shu dag :
mu zi :
spru nag :
gurgum byugs :
A+o~M tshi rtul rtul rmug shi shi hrIHtraM tsakri sad rbad ha la b+ha ye sarba mA ra ya rbad :
ces zab :
tshad rims srung ba la :
ra khrag dang dug sna byugs :
ha sa b+ha sa :
yaM rbad de rbad :
sa ri rbad swA hA:
tad+ya thA:
A+o~M i li mi ti mi li ha ni :
u ha ni :
dz+ha ra b+ha na mi :
A+o~M kan b+hi kan tsa :
tha ku ni ra sa dz+ha ra ba hU~M phaT swA hA:
zab rgya rgya :
rgyu gzer srung ba la :
thog rus :
gla ba :
mu zi :
stag sha :
spru ba byugs :
A+o~M mA ra rbad tam sarba b+ha ra du na na sha ya phaT swA hA:
zab rgya :
byin log srung ba la :
spru nag :
mu zi :
bong nga :
thar nu byugs :
A+o~M ra tsa ha ri naM:
ma ru du tri yaM rbad :
tri rbad sha yam kram rbad b+h+yo :
sngags chu khong du gtang :
zab rgya :
rgya nad mig ser srung ba la :
mthing shog la ra khrag gis bris la :
mi grir bsad pa'i lpags pas bstum :
A+o~M tshal du tshal du sod :
b+ha ta na sha ya na sha ya :
tring dza tring dza :
b+ha ta phaT swA hA:
zab rgya :
gag lhog srung ba la :
gu gul :
gla rtsi :
shu dag :
mu zi byugs :
A+o~M nA ga sa ru sa ha se nos sod :
g+ha la kha khyur rbad :
zab rgya :
'brum nag gi srung ba la :
btsan dug :
phag khrag :
bya rog gi khrag byug go :
ha ra b+ha rlab la ra tsa tur phaT rbad :
raM shi khas rgya ya karmA b+hi ti pu tha rbad rbad :
gla ba mu zi shu dag byugs :
zab rgya :
srung ba 'di las zab pa med :
de phyir rin chen gter du sbos :
phyi rabs las can rigs kyi bu :
rgod kyi ldem 'phru can la gtod :
sa ma yA:
rgya rgya rgya :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88 ]zang zang lha brag gi rked nas rig 'dzin rgod kyi ldem 'phru can gyis gdan drangs pa'o ///
/
@#:
gsang mtshan thugs kyi sgrub pa las :
rigs gsum mgon po'i srung ba bzhugs so :
srung ba'i lha dpa' bo gsum la phyag 'tshal lo :
snyigs ma'i dus su sems can la nad kyi bar chad 'byung ste :
de srung ba'i man ngag bya sla la tshegs chung ba ni :
yung ba rdog po gcig 'jam dpal du bsgom :
shu dag rdog po gcig spyan ras gzigs su bsgom :
bong nga rdog po gcig phyag rdor du bsgom :
sngags brgya rtsa re rgyab :
A+o~M thim tha ra ti sa dun te dz+wa la raM pa ye swA hA:
zhes btab nas :
thum kog kyang dkar ser nag po gsum la byas te lus la bcangs na :
nad gdug pa can gyis mi phog cing rgyun gyi srung ba chen por 'gyur ro :
gnam babs kyi nad bsrung ba'i le'u sa ma yA:
rgya rgya rgya :
sprul pa'i khyung chen la phyag 'tshal lo :
rgya shog ka ri ka dag la :
gser dang mtshal dang rgya snag gis :
A+o~M tshi rtul rtul rmug shi shi hrIHtraM tsakri sad rbad :
ha la b+ha ye sarba mA ra ya rbad :
rang nyid khyung du bsgoms byas la :
shu dag gla ba mu zi dang :
spru nag gu gul bong nga dang :
shing kun sbyar ba'i rtsa nan bya :
sngags de bzlas shing mgul du btags :
rims gseb mi 'grim dben par sdod :
thos pa sgra la brten nas rims 'jug pa bsrung ba'i le'u sa ma yA:
rgya rgya rgya :
lha chen stobs po che la phyag 'tshal lo :
gang zhig yul phyogs rims nad kyis :
'khor nas nad rims phog pa'i gseb tu 'gro dgos na :
cong zhi bzang po phul gang khrom khrom brdungs te :
chu bre gang blugs la me la gdu :
ma 'dregs tsam la khu ba bzhur te :
ga pur btab :
de nas snga dro dang po ro rkyang gnyis kyi rlung gang nas 'grim pa bltas la :
gang nas 'grim pa de'i phug na rtsa kun tu rgyal ba bya ba kha gdang ste yod :
de nas nad dang :
rims dang :
gdon dang :
grib dang :
rdzi dug thams cad dang po rtsa de nas 'jug :
de nas lus thams cad la khyab par 'gro ste :
de smin nas rkyen chen por 'gro bas :
rtsa sgo dgag pa'i phyir :
cong zhi'i chu la ga pur btab pa dang :
rang gi dri chu drod ma yal ba la lag mthil du blugs steng :
sna'i dbugs gyen du drag por drangs te :
rtsa sgo der phog ste khegs so :
khes pa'i rtags su :
dar gcig khri zer khyer yong :
de nas spang rgyan dkar po dang :
ut+pal sngon po dang :
dzA ti :
gur gum :
na ga ge sar :
tsan+dan smug po'i mar khu rnams sbyar la :
de'i du bas sna bug gnyis ka bdug go :
des glo bur gyi phog thug drag po dang :
ser ba babs pa dang :
rims dal drag po'i gseb tu 'gro ba dang :
du ba rlung zhon gyi dug drag po phog pa dang :
nyes pa thams cad nyin zhag gcig tu sel nus so :
phyin chad cong zhi chu snod bzang por mnyes byas   chu med na cong zhi btul ma bzang pos kyang rung /nangs re bzhin ma chag par bya'o :
rims gseb tu 'gro ba la nad kyis mi phog par bya ba'i le'u sa ma yA:
rgya rgya rgya :
:
