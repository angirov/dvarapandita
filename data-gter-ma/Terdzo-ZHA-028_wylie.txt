@#//
gter ston nyi zla sangs rgyas kyi 'pho ba 'jag tshugs ma'i khrid kyi dmigs rim zin bris bla ma'i zhal lung bzhugs so //
na mo gu ru b+h+yaH
'chi med grub pa'i slob dpon sprul pa'i gter ston nyi zla sangs rgyas kyi gter byon zab lam 'pho ba 'jag tshugs ma'i khrid kyi skabs /
skyabs sems tshad med bzhi bsgom pa spyi dang mthun /
dngos gzhir rang phag mo dmar mo zhal gnyis ma spyi 'gro
/tshangs bug gi rgyab tu seng khri pad nyi zla steng rtsa ba'i bla ma 'od dpag med sprul sku'i cha lugs can byams bzhugs kyis bzhugs pa /
rtsa brgyud kyi bla ma'i tshogs kyis bskor ba'i bcom ldan 'das kyi mthe bong gnyis kyis rang gi tshangs bug bkag pa /
rang lus kyi dbus drang por dbu ma chos bzhi ldan gro sogs 'bring po tsam /
snying dngos pad+ma 'dab brgyad kha 'bus pa'i dbyibs su yod pa'i dbus kyi dbu ma'i nang du thig le dkar la dmar ba'i mdangs chags pa yungs dkar tsam 'ja' 'od sna lnga'i klong du gnas pa /
de'i nang du chos sku'i sa bon a yig mthing nag spus bris pa lta bu gsal btab la spyi bo'i rtsa brgyud kyi bla ma la mos gus gdung shugs drag pos /
sangs rgyas 'od dpag med la phyag 'tshal lo :
o rgyan pad+ma 'byung gnas la gsol ba 'debs :
gter ston nyi zla sangs rgyas la gsol ba 'debs :
mtshungs med nam mkha' rgyal mtshan la gsol ba 'debs :
rtogs ldan sang+g+ha b+ha dra la gsol ba 'debs //
pha rgod dri med blo gros la\u0f8e
chos rje sangs rgyas rgyal mtshan la\u0f8e
mtshungs med ma ti'i mtshan can la\u0f8e
yongs 'dzin phun tshogs rnam rgyal la\u0f8e
rdzogs chen sangs rgyas tshul khrims la\u0f8e
grub chen 'od gsal mchog ldan la\u0f8e
bla chen chos rgyal rdo rje la\u0f8e
mkhas grub nyi zla klong gsal la\u0f8e
kun mkhyen chos dbang rdor 'dzin la\u0f8e
mtshungs med pad+ma kun gsal la\u0f8e
gar dbang chos kyi don grub la\u0f8e
theg mchog bstan pa'i rgyal mtshan la\u0f8e
'jam dbyangs chos kyi rgyal mtshan la\u0f8e
drin chen rtsa ba'i bla ma la gsol ba 'debs //
de'ang thams cad kyi mgor /
sangs rgyas 'od dpag med la phyag 'tshal lo :
zhes dang /
mjug tu /
zab lam 'pho ba 'byong bar byin gyis rlobs :
myur lam 'pho bas mkha' spyod bgrod par byin gyis rlobs :
bdag sogs 'di nas shi 'phos gyur ma thag :
bde ba can du skye bar byin gyis rlobs :
zhes pa'i gsol 'debs gdangs dang bcas te tshar gsum tsam /
hika ces 'og rlung nar gyis drangs shing gsus pa sgal tshigs la sbyar nas 'jam la ring bar brjod skabs thig le 'phar ling ling byed pa dang /
mthar drag por gcod skabs zhabs kyi mthe bong la reg par bsam la sems gzung /
ka zhes mar babs par bsam /
de'ang bdun nam gsum /
yang gsol 'debs sogs spel mar bya /
rjes rtags mthong ba na /
'od dpag med tshe dpag med du bsgyur /
tshe bcud bsdu bstim dang bdud rtsi 'beb sbyong spyi ltar dang /
tshe gzungs ring thung gang shes bzla /
dge ba 'di yis myur du bdag
/tshe dpag med pa 'grub gyur nas //
'gro ba gcig kyang ma lus pa //
de yi sa la 'god par shog
/ces brjod pas de 'od du zhu nas snying ga'i tshe rten a la thim /
tshangs bug gser gyi rdo rje rgya gram gyis bkag par bsam /
'di spyir nyi nub tsam nas thun tshugs par byas /
mtshan thog thag gcig la nyams su blangs na /
rab srod /
'bring gung /
tha ma'ang tho rengs nges par rtags thon yong bas dmigs bsal thun grangs mang po mi dgos kyang /
nges med rtags ma mthong bar zas kyi bya ba sogs la 'jug dgos pa byung na lhar snang de ka'i ngang du bzhag pa las tshe bcud bsdu bstim dge bsngo sogs mi dgos /
gang ltar yang las sbyor tshe 'chi ltas brtag bslu tshul bzhin byas kyang ma bslus nas 'chi bar thag chod na /
phyi dbugs chad min la ma ltos par lha bsad pa'i nyes dogs sogs mi dgos pas /
'od dpag med sprul sku'i rnam pa can bzhugs par bsam pa'i 'og sgo dang rang gi rtsa dbu ma kha sbyar bar bsgom /
thig le spar skabs thugs kar thim par bsams mthar 'od dpag med bde chen zhing du gshegs par bsam la mi dmigs pa'i ngang la bzhag
/gzhan la rgyag na'ang de dang 'dra'o //
ka dag ma la'ang dmigs pa mi 'dra ba med /
gsol 'debs kyi khyad par tsam yin /
'di gtso bor gzhan don la sbyar ro gsungs /
'di'i brgyud pa ni /
sangs rgyas 'od dpag med /
o rgyan pad+ma 'byung gnas /
gter ston nyi zla sangs rgyas /
mtshungs med nam mkha' rgyal mtshan /
rtogs ldan sang+g+ha b+ha dra /
pha rgod dri med blo gros /
chos rje sangs rgyas rgyal mtshan /
mtshungs med ma ti'i mtshan can /
byang sems phun tshogs rnam rgyal /
rdzogs chen pa sangs rgyas tshul khrims /
mnga' ris pa 'chi med grub pa 'od gsal mchog ldan /
bres gshags pa bla chen chos rgyal rdo rje /
mkhas grub chen po nyi zla klong gsal /
kun mkhyen chos dbang rdor 'dzin /
rta nag sgrol phug pa gar dbang phrin las rgya mtsho'am pad+ma kun gsal /
dgon byang pa spang ston gar dbang chos kyi don grub /
pad+ma theg mchog bstan pa'i rgyal mtshan /
sgrol ston chen po 'jam dbyangs chos kyi rgyal mtshan /
des bdag la'o //
yang na bla chen chos rgyal rdo rje nas /
bla ma shes rab chos 'phel /
rje btsun tshe dbang sgrol ma /
tshe bdag 'gyur med rdo rje /
'jam dbyangs ngag dbang rdo rje /
rje pad+ma kun gsal man 'dra /
'bri gung chos grags pas mdzad pa'i khrid yig pad+ma can du bgrod pa'i pho nya /
phun tshogs rnam rgyal nas /
mkhan chen rnam 'joms phun tshogs /
mtshungs med dkon mchog rat+na /
de las rje chos grags kyis gsan /
de nas gnas brtan 'jam dbyangs grags pa /
sgrol phug pa 'jam dbyangs ngag dbang rdo rje /   tshe bdag 'gyur med rdo rje'i gcung /
mchan /
pad+ma kun gsal man 'dra /
zhes pa'ang snga 'gyur rdo rje theg pa'i shing rta chen po sgrol chen rim byon gyi gdan sar rje bla ma dam pa las tshul 'di'i bka' drin nos pa'i skabs /
bya bral ba many+dzu g+ho Shas zin bris su btab pa dge 'o ///
/
