@#//
char 'beb nyer mkho zab cing stabs bde bdud rtsi'i sprin chen bzhugs so //
thugs rje chen po la phyag 'tshal lo //
char 'bod nyer mkho zab cing stabs bde ba ni /
nas rjen btags gtsang ma la klu sman ru rtsi gang 'dzom bsre /
dbyar kha yin na dug rigs ma yin pa'i me tog gang 'dzom rnyed tshad bsre /
ba dkar ra dkar /
ba dmar mo dang 'bri zal mo gang rung gi 'o ma rnyed na rab /
ma rnyed na'ang 'o ma gang 'dzom gyis sbrus /
grib skam byas la /
oM ma Ni pad+me hU~M/
nA ga kA la nA ga kA la b+ha ri sha ya b+ha ri sha ya swA hA/
zhes pa de la khri tsho tsam sngags la phus gdab /
mchil ma dang kha rlangs ma song bar bya /
ril bu brgya re zer ba yod kyang ril bu re zung gro ga shug shun nam ras su bstum /
chu mig gang bzang rnams su bcug rgyu bskur /
tshur len mi dgos pas mtsho rnams su rdo la btags nas 'phen bcug
/zhag gsum las mi 'gyang bar 'bab gsungs /
rgyal ba rgya mtsho dang dgongs 'dus gnyis ka'i las tshogs yin /
dkar gtor dang klu sman mtsho'am chu mig tu phul /
de bya khyis ma zos par bya /
!
dgongs gter gyi char 'bod shin tu zab pa ni /
rang nyid phyag na rdo rjer gsal ba'i thugs ka nas me 'phros pas chu mig thams cad me dpung du gyur pas /
klu thams cad nam mkhar song nas char pa'i rang bzhin gyi chu'i rkyal pa mang po byos par bsam la /
na maHbadzra pA Ni /
tad+ya thA/
nA ga satwa nA ga rA tsa nA ga nA gi b+ha ri sha ya phob phob /
des 'beb nges so //
sa ma ya /
rgya rgya rgya /
gnam chos lugs la de las zab pa med /
gzhan yang /
na maHbadzra pA Ni /
tad+ya thA/
nA ga sarba nA ga rA tsa nA ga nA gi b+ha ri sha ya phob phob /
mang bzlas the tshom med do lag blang zab bo ///
/
!
gcod lugs zab cing stabs bde ba ni /
lus sbyin dmigs pa dmar 'gyed byas /
rang gi pags pa bting bas 'dzam gling khyab /
de'i steng du klu dang gzhi bdag lha 'dre thams cad khrom ltar 'dus /
sha khrag rang rang gis ci 'dod pa'i longs spyod du gyur nas byin pas dga' mgu yi rang /
rang khros ma'am phag mo ri rab tsam du gyur pa'i zhal nas da lta nyid du char phob ces bka' bsgos pas /
lha 'dre thams cad kyi bu ga dgu dang ba spu thams cad nas na bun char zhod phyu ru ru byung /
'jig rten spyi dang rang gis 'dod pa'i sa der chu sgyogs chen pos sngo ltem ltem gang bar bsgom /
dmigs pa gsal zhing brtan na zhag gsum las 'gyang mi srid par gsungs /
dgong mo rang seng gdong mar bsgom pa'i zhabs 'og tu rlung lha dang char bkag pa'i 'dre ngan thams cad tshud pa zhabs kyis mnan pas khab sa la brdabs pa ltar rim dgu sa yi 'og tu song bar bsgom /
seng gdong ma'i sngags phreng skor dang thal rdeb bya /
char babs nas gtang rag dkar gtor phul /
rang spyan ras gzigs kha sar+pa NaHnam mkha' khyab pa'i phyag g.yas nas bdud rtsi 'o ma lta bu chu chen ltar babs /
de la klu dang gzhi bdag thams cad kyis khrus byas pa dang 'thungs pas /
so so'i nad dang sdug bsngal thams cad zhi /
bde skyid bkrag mdangs phun sum tshogs /
dga' zhing yig drug 'don te rang gnas su song bar bsgom /
rtogs ldan sangs rgyas dar rgyas dang /
stobs bcu sogs la phan pa'i phyir zab cing don 'dus gti thug cho ga rA ga a s+yas ngag nas smras pa ltar 'o khro dge slong shrI nas bris pa 'gro don dpag tu med par gyur cig //
/
@#//
sprin chen po'i mdo sde'i don bsdus char 'beb smon lam bden stobs bzhugs so //
na mo /
dkon mchog gsum la skyabs su mchi //
'gro drug sems can thams cad dang /
khyad par klu dang sa bdag rnams //
sdug bsngal thams cad rgyun chad cing //
bde ba kun dang ldan nas kyang //
char chu dus su 'beb pa dang //
lo legs 'jig rten bde ba'i phyir //
bdag gis char chen 'beb par bya //
sprin gyi rigs las byung ba yi //
byin rlabs bkod pa'i gzi brjid kyi //
snying po sprul pa snang byed pa //
ye shes tog gi chu yi rgyun //
sprin gyi dkyil 'khor dpal dang ldan //
gser gyi 'od zer snang byed pa //
skra yi rtse mo'i cha shas gcig
/las byung rus dang rigs kyi ni //
de bzhin gshegs pa rnams la 'dud //
bcom ldan de bzhin gshegs pa mchog
/rnam par snang mdzad snying po can //
sprin chen po la phyag 'tshal lo //
bde gshegs klu rigs las byung ba //
sprin gyis mdzes la phyag 'tshal lo //
sangs rgyas sprin gyi chu 'dzin dang //
dpal ldan sprin gyi gzi brjid la //
phyag 'tshal mchod 'bul skyabs su mchi //
sangs rgyas sprin chen 'byung ba dang //
rlung dkyil rnam par 'joms sprin la //
phyag 'tshal mchod 'bul skyabs su mchi //
sangs rgyas nam mkha' dpag med dang //
sprin chen glog ni 'bar ba'i tshogs //
sprin chen mthu rtsal dpa' la ni //
phyag 'tshal mchod 'bul skyabs su mchi //
de bzhin gshegs pa sprin mdzes dang //
sangs rgyas sprin sdug chen po la //
phyag 'tshal mchod 'bul skyabs su mchi //
sprin gyi dkyil 'khor chen po dang //
de bzhin gshegs pa sprin 'od la //
phyag 'tshal mchod 'bul skyabs su mchi //
sangs rgyas sprin chen seng ge dang //
bde gshegs sprin chen gdugs la ni //
phyag 'tshal mchod 'bul skyabs su mchi //
sangs rgyas blta sdug sprin chen dang //
sprin chen po yis khebs pa la //
phyag 'tshal mchod 'bul skyabs su mchi //
sprin byung snang byed dkyil 'khor ni //
phyogs bcur mtho 'gebs rnga'i sgra dbyangs //
shin tu rab sgrog de la ni //
phyag 'tshal mchod 'bul skyabs su mchi //
sprin chen bsil 'byung mi dga' ba //
rab 'joms sgra zab sgrog pa la //
phyag 'tshal mchod 'bul skyabs su mchi //
sangs rgyas sprin chen bdal ba dang //
bde gshegs gang gA'i chu yi sprin //
rtsal gyi sprin ltar dpa' bo la //
phyag 'tshal mchod 'bul skyabs su mchi //
de bzhin gshegs pa 'brug sgrog dang //
sangs rgyas sprin kun ston pa la //
phyag 'tshal mchod 'bul skyabs su mchi //
de bzhin gshegs pa sprin rgya chen //
sangs rgyas sprin gyi chu 'dzag dang //
sangs rgyas sprin ltar rnam sgrog la //
phyag 'tshal mchod 'bul skyabs su mchi //
sangs rgyas sprin ltar 'phags dang ni //
sprin 'dra'i na bza' mnabs pa la //
phyag 'tshal mchod 'bul skyabs su mchi //
sprin gyis lo tog mngon skrun dang //
sangs rgyas sprin gnas la gnas la //
phyag 'tshal mchod 'bul skyabs su mchi //
sangs rgyas char sprin gyi sprin dang //
sprin ni 'du bar mdzad pa la //
phyag 'tshal mchod 'bul skyabs su mchi //
bde gshegs sprin ni rnam par rgyas //
sangs rgyas sprin chen ut+pal la //
phyag 'tshal mchod 'bul skyabs su mchi //
sangs rgyas sprin chen spos kyi sku //
sangs rgyas sprin chen 'phags pa la //
phyag 'tshal mchod 'bul skyabs su mchi //
sangs rgyas sprin chen dbang phyug dang //
bde gshegs sprin chen 'od mdzad la //
phyag 'tshal mchod 'bul skyabs su mchi //
bde gshegs sprin chen byin pa dang //
nor bu rin chen che sprin la //
phyag 'tshal mchod 'bul skyabs su mchi //
bde gshegs sprin ltar rnam 'joms dang //
bde gshegs sprin gyi chu bo dang //
de bzhin gshegs pa sprin sdud la //
phyag 'tshal mchod 'bul skyabs su mchi //
dus min sprin dang lce 'bab 'joms //
sprin chen nam mkha'i mthongs bsgrag la //
phyag 'tshal mchod 'bul skyabs su mchi //
sangs rgyas sprin chen sgra 'byin dang //
sprin chen char gyi chu skyes la //
phyag 'tshal mchod 'bul skyabs su mchi //
sangs rgyas gzi brjid sgrub pa'i sprin //
ro bro drug ldan chu sprin la //
phyag 'tshal mchod 'bul skyabs su mchi //
sangs rgyas chu 'thor sprin chen dang //
sprin chen rgya mtsho 'gengs pa la //
phyag 'tshal mchod 'bul skyabs su mchi //
char mi 'bab tshe sprin chen 'gebs //
sangs rgyas sprin gzugs mtha' yas la //
phyag 'tshal mchod 'bul skyabs su mchi //
sprin chen rnam sgrub 'dzam bu'i stobs //
sgrub pa'i gzi brjid 'od zer gyi //
'byung gnas sprin 'od can rnams la //
phyag 'tshal mchod 'bul skyabs su mchi //
klu rgyal sangs rgyas bcom ldan 'das //
bde gshegs klu dbang rgyal po la //
phyag 'tshal mchod 'bul skyabs su mchi //
klu yi rgyal po g.yog mtha' yas //
rgya mtsho'i sprin bkod gzi brjid kyi //
dkyil 'khor gdugs ltar rgyal po la //
phyag 'tshal klu sman sna tshogs mchod //
'jam pa'i dbyangs kyi rnam par 'phrul //
nA ga rak+sha mi mgon dkar //
klu yi rgyal po 'jog po la //
phyag 'tshal klu sman sna tshogs mchod //
spyan ras gzigs kyi rnam par 'phrul //
chu bdag ba ru NA nyid dang //
klu yi rgyal po nor rgyas la //
phyag 'tshal klu sman sna tshogs mchod //
phyag na rdo rje'i rnam par 'phrul //
klu yi rgyal po dga' bo la //
phyag 'tshal klu sman sna tshogs mchod //
nam mkha'i snying po'i rnam par 'phrul //
mkhar nag dge bsnyen smyo kha la //
phyag 'tshal klu sman sna tshogs mchod //
sa drug la gnas sems dpa' che //
klu rgyal sog ma med de la //
phyag 'tshal klu sman sna tshogs mchod //
mtha' yas la sogs klu chen brgyad //
btsun mo sras dang g.yog 'khor la //
phyag 'tshal klu sman sna tshogs mchod //
ma dros dang ni gzi chen dang /
khams kyi bya thul la sogs pa //
bod yul klu rigs thams cad la //
phyag 'tshal klu sman sna tshogs mchod //
rgyal rigs rje'u rigs bram ze'i rigs //
dmangs rigs gdol pa sa bdag rigs //
snang srid klu rigs thams cad la //
phyag 'tshal klu sman sna tshogs mchod //
bdag cag mi rnams thams cad kyis //
phog thug nyes pa gang shor bshags //
shAka thub gsang bdag pad 'byung dang //
rta mgrin pak+shi la sogs kyi //
spyan sngar khas blangs dam bcas pa'i //
dam tshig rjes su dran mdzod la //
char gyi rgyun chen myur du phob //
sprin chen mdo las gsungs pa yi //
sangs rgyas de rnams bden pa yis //
klu rigs kun gyi sdug bsngal dang //
nad dang gnod pa rgyun chad nas //
klu rnams bde zhing skyid gyur cig
/phyogs bcu dus gsum bzhugs pa yi //
sangs rgyas byang sems thams cad kyi //
thugs rje thugs bskyed bden pa dang //
chos nyid rnam dag bden pa'i mthus //
char chen myur du 'bab gyur cig
/'jam dbyangs mkhyen rab tshad med dang //
gsang bdag mthu stobs tshad med dang //
spyan ras gzigs dbang snying rje ni //
tshad med bden pa'i bden stobs kyis //
char gyi rgyun chen myur 'beb shog
/dgra bcom nyon mongs zad bden zhing //
rang rgyal rten 'brel rtogs bden na //
de yi bden pas char chen phob //
brgya byin lag gi rdo rje dang /
khyab 'jug lag gi 'khor lo dang //
drag po'i lag gi mdung rtse rnams //
gal te nus par ldan bden na //
de yi bden pas char chen phob //
sdug bsngal bden dang kun 'byung bden //
'gog pa bden zhing lam bden na //
bden pas char chen 'beb gyur cig
/snang zhing srid pa'i lha 'dre rnams //
gsang bdag rta mgrin phyag rdor gyi //
gal te dam la gnas bden na //
dam tshig bden pas char rgyun phob //
mkha' lding rgya mtsho las rgyal zhing //
nor bus dgos 'dod 'byung ba dang //
nyi zlas mun pa sel bden na //
bden pas char chen rgyun 'beb shog
/sangs rgyas chos dang dge 'dun bden //
gsang sngags rig sngags gzungs sngags bden //
snying po sngags dang phyag rgya bden //
bla ma yi dam mkha' 'gro bden //
gzhi dang lam dang 'bras bu bden //
chos sku longs sku sprul sku bden //
rgyu 'bras bslu ba med pa bden //
de dag thams cad bden nges na //
bden pas myur du char chen phob //
klu rnams thams cad stobs che zhing /
kha dog ldan zhing 'od dang ldan //
longs spyod che zhing mthu che ba //
bden na bden pas char chen phob /
khyad par gzungs sngags 'di brjod pas //
klu yi sdug bsngal rgyun chad nas //
char chen myur du 'beb par shog
/tad+ya thA/
d+hA ra Ni d+hA ra Ni /
ud+d+hA ra Ni /
sam pra tiSh+Thi te /
bi dza ya bar+Na /
sat+ya pra ti dz+nyA sa ra ha /
dz+nyA na ba ti /
ud pa da ni /
bi nA ma ni /
a b+hi She tsa ni /
a b+hi bya hA ra /
shu b+hA ba ti /
a dzi ma tu /
e hi kum ba la na /
bA ha ha ra kle shA na /
d+hu na pA paM sho d+ha ya margA na /
ni rA hi ka d+harmA tA shud+d+ha /
lo ka bi ti ma ri rA dza sa /
du khaHsha ma na sarba bud+d+ha a ba lo ka na a d+hiSh+Thi te pra dz+nyA dz+nyA na b+he swA hA/
zhes dang /
nA ga rA tsa tri pA la dzaHhU~M baM ho :
oM phu ta phu ta ma hA kro d+ha hU~M:
sid+d+hi sid+d+hi phu ta ya hU~M phaTaHswA hA:
b+ha ri sha ya nA ga rA tsa sa ma ya :
b+ha ri sha ya nA ga rA tsa pra ma ni swA hA:
oM phuHnA ga sha sha phob :
oM phe nA ga shu shu phob :
oM pho nA ga hrIM hrIM phob :
b+ha ri sha ya d+ha naHni swA hA:
lha klu sde brgyad kyis da lta nyid du char chen phob cig swA hA/
zhes pa 'di'ang sprin chen po'i mdo sde'i don bsdus te char dkon pa'i tshe a rA gas bris pa ste /
rgya nag glang rtsis la yang da lo snga than phyi zhod gsungs pa ltar dbyar stod than pa che bas phan pa'i sems kyis chu yos sa ga chen po'i tshes bcu la bris pas sems can thams cad la phan pa rgya chen po 'byung bar gyur cig
/mang+ga laM///
/
@#//
char 'beb gsol 'debs bdud rtsi'i sprin dkar bzhugs //
na mo lo ke shwa rA ya /
klu rnams bde la 'god mdzad pa //
klu rgyal sangs rgyas bcom ldan 'das //
gsol ba 'debs so thugs rjes gzigs //
byin rlabs char rgyun myur du phob //
klu yi ltung ba sel mdzad pa //
bde gshegs klu dbang rgyal po la //
gsol ba 'debs so thugs rjes gzigs //
byin rlabs char rgyun myur du phob //
klu nad thams cad sel mdzad pa //
rig 'dzin nA gArdzu naHla //
gsol ba 'debs so thugs\u0f8e
byin rlabs char rgyun myur\u0f8e
sa bcu'i dbang phyug klu yi rgyal //
lag 'gro chen po g.yog mtha' yas //
gsol ba 'debs so thugs\u0f8e
byin rlabs char rgyun\u0f8e
bde gshegs klu dbang sprul pa ste //
klu rgyal gzhon nu gtum po la //
gsol ba 'debs so thugs\u0f8e
byin rlabs char rgyun\u0f8e
a ba lo ki'i sprul pa ste //
chu bdag chen po ba ru NA//
gsol ba 'debs so thugs\u0f8e
byin rlabs char rgyun\u0f8e
'jam dpal dbyangs kyi sprul pa ste //
klu rgyal chen po 'jog po la //
gsol ba 'debs so thugs\u0f8e
byin rlabs char rgyun myur\u0f8e
gsang ba'i bdag po'i sprul pa ste //
klu rgyal chen po dga' bo la //
gsol ba 'debs so thugs\u0f8e
byin rlabs char rgyun\u0f8e
zla ba'i mdog can rdo rje 'dzin //
ye shes klu chen brgyad kyis bskor //
gsol ba 'debs so thugs\u0f8e
byin rlabs char rgyun\u0f8e
ma dros la sogs klu yi tshogs //
ston pa'i bka' las ma 'da' bar //
char gyi rgyun chen myur du phob //
lo phyugs legs pa'i phrin las mdzod //
gzi chen la sogs klu yi tshogs //
pad 'byung bka' las ma 'da' bar //
char gyi rgyun chen myur du phob //
lo phyugs legs pa'i phrin las mdzod //
mkhar nag la sogs klu yi tshogs //
rang byung rgyal ba'i bka' ma bcag
/char gyi rgyun chen myur du phob //
lo phyugs legs pa'i phrin las mdzod //
byis pa'i gzugs can la sogs klu //
nam mkha' rgyal mtshan bka' ma bcag
/char gyi rgyun chen myur du phob //
lo phyugs legs pa'i phrin las mdzod //
klu gnyan sa bdag snang srid kun //
o rgyan chen po'i dam ma bkral //
char gyi rgyun chen myur du phob //
lo phyugs legs pa'i phrin las mdzod //
phyogs skyong bcu dang rgyal chen bzhi //
'jig rten skyong bar khas blangs ltar //
char gyi rgyun chen myur du phob //
lo phyugs legs pa'i phrin las mdzod //
phyogs bcu'i rgyal ba sras bcas dang //
lha dang drang srong bden pa'i mthus //
char gyi rgyun chen myur du phob //
lo phyugs legs pa'i phrin las mdzod //
rlung lha la sogs gdon gyi tshogs //
rgyal ba'i bka' las ma 'da' bar //
char la bar chad ma byed cig
/gal te bka' las 'das gyur na //
tshe 'dir mgo bo tshal brgyar 'gas //
phyi ma mnar med sdug bsngal myong //
rang gi lus la dpe longs la //
gzhan la gnod pa'i sems spongs shig
/lha klu rnams kyis char 'beb cing //
'jig rten bde zhing skyid pa dang //
bkra shis lo legs 'phel bar mdzod //
ces char 'beb bya dus smras pas de ma thag 'brug sgra sgrog pa la sogs rten 'brel legs par byung ngo //
zhes a rA gas so ///
/
