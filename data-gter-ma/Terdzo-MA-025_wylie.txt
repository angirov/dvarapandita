rdzogs pa chen po bka' 'dus las :
rtsa sgrub snying po don 'dus kyi :
phrin las snying po gsal ba bzhugs :
bka' 'dus rtsa ba'i snying tig go
/\u0f88\u0f88\u0f88\u0f88\u0f88\u0f88
bla ma he ru ka la 'dud :
rdzogs pa chen po bka' 'dus kyi :
rtsa sgrub snying po don 'dus kyi :
phrin las snying po gsal bar bstan :
'jam dpal sku yi mtshams gcod ni :
hU~M:
bdag nyid 'jam dpal gshin rje'i gshed :
snang srid 'khor lo rtsibs bcu 'bar :
thugs las khro bo bcu 'phros pas :
bdud dang bgegs rigs tshar bcad do :
oM a kro te ka ya mAn+ta ka ha na ma tha b+hany+dza hU~M phaT:
yang dag thugs kyi ting 'dzin ni :
hU~M:
bdag nyid yang dag he ru ka :
snod bcud ma lus ye shes kyi :
dkyil 'khor rgya mtshor lhun gyis grub :
kun kyang lha dang gzhal yas khang :
oM ru lu ru lu hU~M b+h+yo hU~M:
zhi bas dbang bskur rgyas gdab ni :
oM:
spyi mgrin snying ga lte ba ru :
'jam dpal gar dbang gsang ba'i bdag :
rdo rje 'chang rnams yongs su gsal :
de bzhin gshegs pa rigs lnga sogs :
gdan gsum tshang bas dbang bskur gyur :
oM bo d+hi tsit+ta ma hA su kha dz+nyA na d+hA tu A:
rtsa ba khro bo'i 'dzab bzlas ni :
hU~M:
he ru ka yi thugs ka ru :
rin chen dpal be'u zur brgyad nang :
ye shes sems dpa'i thugs ka ru :
rdo rje 'bar ba'i lte ba la :
hU~M yig sngags kyi phreng ba bcas :
phar 'phros sdig sgrib sbyong bar bskul :
tshur 'dus dngos grub snod du rung :
snod bcud 'dus pas dngos grub thob :
a dang phaT kyi 'phro 'du yis :
dus gsum rgyal ba'i phrin las mdzad :
oM badzra tsaN+Da sarba duSh+TAn ta ka ha na da ha pa tsa hU~M phaT:
yon tan bdud rtsi'i mchod pa ni :
hU~M:
ban+d+ha'i nang du dam rdzas lnga :
che mchog yab yum snyoms zhugs pas :
'khor 'das bcud 'dus bdud rtsir thim :
byang chub sems kyi sprin chen pos :
dkyil 'khor lha tshogs mnyes par bya :
oM badzra kro d+ha ma hA shrI he ru ka hU~M phaT:
ma mo rtsa rlung tshogs mchod ni :
hU~M:
bla med he ru ka yab yum :
gnyis med rol pa'i byang sems kyis :
rtsa dang rlung dang thig le yi :
he ru ka dang rnal 'byor ma :
dpa' bo mkha' 'gro'i tshogs rnams dgyes :
tshogs rdzas bdud rtsi lnga yi dngos :
'od zhu kha dog dri dang ro :
phun tshogs 'dod yon dpag med kyis :
ma mo bde chen rol pas mchod :
oM gu h+ya dz+nyA na shrI he ru ka gu h+ya dz+nyA na kro d+hI shA rI satwaM ma ma yo gi nI ru lu ru lu hU~M b+h+yo hU~M phaT:
phur pa dgra dang bgegs la gdab :
hU~M:
bdag nyid ma bcos rtsa ba'i lha :
phur bu sras mchog kI la ya :
phyogs bcu khro bo'i dmag dpung 'khrigs :
'gugs sgrol stob pa'i ging chen spros :
gzung 'dzin dgra bgegs 'gugs 'ching myos :
'od gsal dbyings su bsgral ba yi :
sha khrag srung ma'i zhal du bstab :
oM badzra kI li kI la ya sarba big+h+nAn baM hU~M phaT:
lhag mas bka' sdod mchod cing rbad :
hU~M:
phyag mtshan zhing chen g.yab mo yis :
dpal gyi bka' sdod dmag tu sdus :
bdud rtsi rak+ta'i pham phab gsol :
dmigs pa'i steng du rbad cing btang :
zhi rgyas dbang drag las rnams gyis :
bcol pa'i las 'grub par mdzod :
oM badzra sarba yak+Sha sa ma ya hU~M phaT:
dregs pa rnams la chad tho bsgrag :
hU~M:
bdag ni dpal chen dregs pa 'dul :
sde dpon sum cu bran du 'dus :
gtor ma sha khrag bdud rtsi'i bcud :
bzhes nas sngon gyi dam bca' bzhin :
bstan srung phrin las myur du sgrubs :
drag po sngags kyi zor 'phen pa :
hU~M:
bdag ni stobs ldan nag po'i sku :
dregs chen bco brgyad dgra la chos :
phyag na gdug pa'i thun zor bsnams :
mi mthun phyogs rnams tshar chod cig :
oM badzra sarba duSh+TAn hU~M phaT:
gzhan yang brtan ma skyong ba ni :
hU~M:
slob dpon pad+ma thod phreng gi :
spyan sngar khas blangs brtan ma'i tshogs :
bshal chu'i bdud rtsi 'di gsol la :
rnal 'byor dpon slob bod khams skyongs :
ma ma hrIM hrIM ba liM ta khA hi :
dbang chen gsung gi rta bro brdung :
hU~M:
rta yi brtul zhugs chen po ni :
dbang chen rngam pa'i sgra sgrog cing :
dpal gyi rta skad tse re re :
rol pa'i rta bro chems se chem :
bdud bzhi dgra gsum gsod pa'i bro :
rdzogs pa chen po'i klong du brdung :
oM pad+mAn+ta krita badzra kro d+ha ha ya grI wa hU~M phaT:
rig 'dzin bla ma'i dbang bskur ba :
oM AHhU~M:
'og min zhing du bde bar gshegs pa dngos :
bde byed brtsegs nas zab mo'i gter kha 'byed :
dur khrod brgyad du dngos grub rnam gnyis thob :
bsam yas mchims phur skal ldan smin par mdzad :
sgrub gnas brgyad du bka' brgyad grub pa brnyes :
gsang sngags grub pa brnyes pa'i rig 'dzin rnams :
'og min gnas nas 'dir gshegs byin gyis rlobs :
bdag cag 'dir 'dus rnams la dbang mchog skur :
oM badzra ma hA gu ru sarba sid+d+hi hU~M phaT:
'chi med tshe yi dngos grub blang :
hU~M:
bcom ldan mgon po tshe dpag med :
sgrib pa'i dri ma kun bral ba :
skye 'chi med pa rdo rje'i sku :
'chi med tshe yi dngos grub stsol :
oM AHyur+dz+nyA na tshe b+h+rU~M hU~M:
de ltar las kyi rim pa rnams :
man ngag dang bcas bsgrubs pa yis :
dngos grub las rnams dus gcig 'grub :
sa ma ya :
rgya rgya :
sprul pa'i gter chen o rgyan mchog gyur bde chen gling pas mdo khams nam mkha' mdzod kyi lho phyogs g.yu 'bar brag nas spyan drangs pa'i shog ser glegs bam gyi ngos las /
phrin las 'gro 'dul dbang gi gnas mchog ri bo dbang zhu'i snying po zla gam dbang gi phug par gtan la phab pa'i yi ge pa ni pad+ma gar dbang blo gros mtha' yas kyis bgyis pa dge legs 'phel ///
/
