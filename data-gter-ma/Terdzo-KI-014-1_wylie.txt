@#//
dpal rdo rje phur bu'i dmar chen gtor zlog gi las rim bdud 'joms rnam rol zhes bya ba bzhugs so //
na mo gu ru badzra ku mA ra ya /
dpal rdo rje phur bu'i gtor zlog gi las rim bdud 'joms rnam rol zhes bya ba /
dpal he ru ka la phyag 'tshal lo //
rgyal ba kun gyi phrin las drag po'i sku
/'jigs gzugs me ltar 'bar ba'i 'od zer gyis //
ma lus bdud sde'i dkyil 'khor sreg mdzad pa'i /
khrag 'thung dpa' bo de la phyag 'tshal lo //
dpal chen phur bu'i las rim rdo rje'i thog
/rno myur shugs drag spu gri 'bar ba'i sos //
phas rgol gcad sreg thal bar 'thag byed pa'i //
phrin las rdo rje'i dbyangs su len la spro //
'dir dbang thob cing dam tshig la gnas pa bsnyen pa sogs mthar phyin pa'i sngags pas srung zlog gi las la ched du bsngags pa'i dbang du byas nas drag po'i phrin las dang 'brel ba'i gtor zlog gi las rim bsgrub pa la /
sngon du yo byad bca' tshul dang /
cho ga'i rim pa dngos /
rjes kyi bya ba dang gsum las /
dang po yo byad bca' tshul ni /
las dang mthun pa'i gnas sam sgrub pa'i khang pa la sogs par dus khyad par can nam glo bur gyi tshe yang rung ste /
gnas der dpal chen po dam can dang bcas pa'i sku'i rten dgram /
yol ba bla bre rgyal mtshan 'phan gdugs lda ldi go mtshon sogs spyan gyi gzigs mo ngo mtshar ba'i rgyan gyi khyad par ji snyed pas mdzes par bstar /
stegs bu mtho ba la bla ma yi dam nas gzhi bdag gtor ma'i bar mchod pa dang bcas pa spyi ltar bsham /
las dkyil gyi gzhi der dug khrag gis chag chag gdab /
thig chen brgyad spyi ltar btab rjes khru gang las mi chung ba zlum por bskor la /
skor thig dang shar gyi tshangs thig 'phrad mtshams nas bzung ste nub byang gi zur thig dang byang gi rtsa thig bar gyi zlum thig cha gsum du bsgos pa'i cha gnyis byang dang cha gcig nub tu bor ba'i 'phrad mtshams nas chos 'byung gi g.yon gyi logs thig btab /
de bzhin du lho dang lho nub kyi bar la g.yas dang de gnyis rtse sbrel bas rgyab kyi logs thig 'byung ngo //
zur gsum du sor gnyis re bsnan pa'i rtse rnams sbrel te mu ran dang /
de'i phyir me'i ra ba gru gsum che chung ji ltar 'os pa /
chos 'byung gi nang gi grwa gsum nas zlum thig bzhi bskor ba la /
mu khyud /
rtsibs brgyad /
thod pa /
lte ba dang /
dbus su chos 'byung gi grwa mdun bstan mu ran dang bcas pa'i thig btab /
rgyas pa la dga' na chos 'byung gi phyir rdor ra me ris kyang bskor /
rdul tshon dgye ba ni /
chos 'byung gi nang nag po /
mu ran sngon po /
zla gam khrag mtsho /
mu khyud thod skam /
rtsibs brgyad ser po /
rtsibs mchan khrag mtsho /
mu khyud phyi ma dmar ser /
chos 'byung dang mu ran sngar bzhin /
me ri dmar ser 'bar ba /
rdor ra sogs yod na spyi mthun /
chos 'byung gi lte bar nyi gdan la khro bo'i rdo rje rwa gdengs pa /
lha gnas gzhan du sa bon nam me tog nag po'i tshom bu bkod /
dkyil 'khor gyi dbus su many+dzi'i khar lcags snod du 'bru nag gi rjen phye khrag gis sbrus pa'i dmar gtor thog gzugs 'khor bcus bskor ba'i rtse mor sku rten dang ba dan nag po me long btsug pa /
khrag kong mtshe yungs /
rtsang dmar /
khram byang /
rgyu rlon gyi lda ldi sogs drag po'i rgyan ldan bzhag
/'byor na khro bcu'i gtor ma rtsibs so sor dang steng 'og gi khro bo ni /
shar nub kyi thod ra'i khar bkod /
chos 'byung phyi ma'i zur mdun mar shwa na ma bzhi /
g.yas zur du bdag nyid ma bzhi /
g.yon zur du sa bdag ma bzhi rnams kyi bshos bu so so'i mthun rdzas kyis gtams pa mda' dar sogs rgyan gyis brgyan pa bsham /
mthar khrag gi ar+g+haM sogs drag po'i mchod pas g.yas bskor dang /
sgrub pa'i dkyil 'khor de'i dbang ldan gyi phyogs su dngos sam bris pa'i brub khung mtha' ma rtsang phur gyis bskor ba'i nang du /
dur khrod kyi 'jag ma /
grog mkhar gyi sa /
dgra'i khang sa dang dri ma rnams sbyar ba'i ling ga dbang po dod pa zhig byas la de'i snying gar ro ras la dgra srog spu gri'i 'khor lo bris pa bslan /
yan lag byad thag sngo dmar gyis bcings pa'i sne mo thun phur la btags pa dang /
de'i nye logs su bya rog dang 'ug pa'i dang ru /
gu gul /
yungs dkar /
shi skra'i byad thag
/myos byed kyi rak+ta /
gtso phur /
khro bcu dam can dang bcas pa'i phur bu /
ral gri /
tho ba /
hom gzar dang bcas pa bsham /
sgrub dkyil gyi me mtshams su zor gdan g.yang gzhir ro sol gyis chos 'byung rgyar sor nyi shu dpangs sor gsum pa 'khor lo rtsibs brgyad dang bcas pa bris pa'i lte bar many+dzi'i khar sras mchog gi gtor zor rak+tas byugs shing yungs dkar gyi gong bu btsug pa /
lho nas brtsam ste phyogs bzhi'i rtsibs la skyer mda' dug shing gi mde'u phur gzugs tshon do pa can bzhi rim pa bzhin 'ug pa /
khra /
srin bya /
bya rog rnams kyi sgros bsgron pa /
dug dang khrag gu gul tshil chen gyis so sor byugs pa bzhag la gshin rje la sogs pa phyogs kyi khro bo bzhir bskyed /
shar lhor rabs chad nag po'i thod pa'am g.yag rgod kyi rwa g.yas par mi khyi ra'i khrag dang dme khrag sogs sbyar ba'i kha ro ras kyis bkab pa /
lho nub tu dur khrod kyi rdo la dug khrag gis b+h+yo zlog rbad bris pa'i rdo thun sgul thog dang bcas pa /
nub byang du tshul bzhin bsgrubs pa 'am ma grub na sdong po rkang gcig gdon shul gyi sa la rnga mong khyi phag spyang ki'i brun dang dug khrag gis sbrus pa'i kong bur yungs dkar gyi gong bu btsug pa /
byang shar du thod nag gling drug pa'am kong bur bong nga spyang tsher re lcags spyang dug thar nu d+ha du ra sogs dug sna myos byed kyis sbyar ba'i dug thun rnams lag len bzhin bsham /
gzhan yang phyi nang gi mchod pa /
tshogs kyi longs spyod /
g.yab dar /
rdor dril /
DA ma ru /
thod pa sogs nyer mkho'i yo byad thams cad ma tshang ba med par 'du bya'o //
'di dag gi rgyu mtshan ni gzhan du 'chad par 'dod do //
gnyis pa cho ga dngos kyi rim pa la /
ting nge 'dzin gyi rdzong bca' ba dang /
drag po'i las kyis g.yul 'gyed pa gnyis las /
snga ma la rnal 'byor sgrub pa /
srung gtor bsngo ba /
tshogs mchod dang gsum gyi dang po ni /
skyabs sems tshogs gsag nas bzung sngon 'gro'i las bdun rdzogs pa'i mjug tu /
bsnyen phur byin brlab ni /
gu gul gyis bdugs la /
oM badzra kI li kI la ya su ru su ru pra su ru a d+hiSh+Tha rmugs rmugs ha la ha la dgra bgegs 'byung po'i tsit+ta myogs mA ra ya hU~M phaT/
yungs dkar gyis brab cing /
oM badzra kI li kI la ya ma gu ta la ma gu ta la pra ta la pra ta la sha ta rA tsa hU~M dgra bgegs 'byung po mA ra ya hU~M phaT/
rak+tas byug cing /
oM badzra kI li kI la ya rak+ta dz+wa la maN+Da la maN+Da la rak+sha rak+sha dgra bgegs wA shaM ku ru mA ra ya hU~M phaT/
ces byugs bdug brab gsum sngon du 'gro bas sam /
bsdu ba na bsang sbyang /
stong pa'i ngang las e las phur gdan gru gsum mthing nag 'bar ba'i dbus su pad nyi dgra bgegs kyi gdan la rang gi thugs ka nas hU~M spros /
hU~M s+pha ra Na phaT/
saM ha ra Na hU~M/
oM badzra kI li kI la ya hU~M/
phur bu dpal chen rdo rje gzhon nu yum dang bcas pa'i skur gyur /
snying po lan bdun bzlas /
de zhu ba las byung ba'i phur bur gyur pa'i rtse mor dpal chen po /
rgya mdud gong ma khro bcu /
'chang bzung za gsod nyi shu /
rgya mdud 'og ma sgo srung /
dbal gsum dam can srung ma dang bcas pa'i pho brang du gyur par bsam la oM badzra kI li kI la ya phaT lan bdun bzla /
'dir bsnyen phur dang sras mchog tha dad du byed pa'i dbang du byas kyi /
dngos gzhi dkyil 'khor bskyed pa'i tshe bdag dang dbyer med du dmigs pa yin la /
de ltar na bsnyen phur thugs rjes rjes 'dzin gyi skabs min pa bsgral las la mi 'jug go
/dngos gzhi la /
rgyu ting nge 'dzin gsum las 'bras bu dkyil 'khor gsum du bskyed tshig dkyus bzhin la /
dmigs pa'i khyad par ni dper na bzhin gcig la me long gnyis su gzugs brnyan so sor 'char ba bzhin bdag mdun cig car du gsal btab rjes /
dgongs gsol nas bstod pa'i bar dkyus bzhin las /
bzlas pa'i tshe sku gsung thugs la dmigs pa'i dzapa? dgongs gzhung bzhin bya /
khyad par srung zlog gi bzlas pa dmigs phyed pa so sor bya na man ngag bzhin dang /
phrin las la dmigs pa drag po'i bzlas pa bye brag tu bya ba ni /
rang nyid dpal chen po 'khor bcas su lhag par gsal bas /
oM badzra kI li kI la ya sarba big+h+nAM baM dgra bgegs gnod byed mA ra ya hU~M phaT/
ces brjod pas thugs ka'i sa bon las sngags kyi 'od zer ljang nag ba thag gzengs pa lta bu phyogs bcur 'phros pa'i rtse las sras mchog lta bu'i khro bo'i sprul pa bsam gyis mi khyab pa spros /
stong gsum thams cad gang /
dngos snang sku
/sgra grags gsung /
rtog tshogs thugs sgrol byed du gsal bas dkyil 'khor gsum sogs bde bar gshegs pa thams cad kyi thugs dam bskangs /
srung ma dam can thams cad kyi srog bcud la phab nas sgrol ba'i las la btsud /
rnal 'byor pa thams cad kyi g.yar dam sor bstsal /
sems can thams cad kyi don byas /
bla na med pa'i gnas su bsgral /
gzas po'i gnas su 'phros pas gang la bya ba de dag bkug nas ling ga la bstims pas dngos su gyur nas 'khu mi nus par 'brub khung du gsal /
'od zer slar 'dus nas bdag dang phur bu rnams la thim pas gzi brjid dang mthu stobs dpag med du gyur /
'phros pa'i khro bo phur bu'i gzugs can rnams bsgral bya'i zhing rnams la btab pas spyi gtsug nas rkang mthil du phyung lus bsgral /
lce steng nas lkog mar phyung ngag bsgral /
snying gar thog lta bur lhung bas srog rtsa thal bar byas /
sems kyi bag chags bsgral /
mdor na phur bu'i char rgyun ma chad par lhung bas dgra bgegs kyi sgo gsum longs spyod dang bcas pa thams cad phye mar brlag par bsam la drag tu bzla'o //
sngags la spel tshig gzhug tshul ni gtso bo la sngar bzhin dang /
khro bo bcu la rtsa ba'i sngags so so /
oM badzra kro d+ha hU~M kA ra hU~M dgra bgegs gnod byed gardza gardza hU~M phaT/
oM badzra kro d+ha bi dza ya hU~M dgra bgegs gnod byed ha na ha na hU~M phaT/
oM badzra kro d+ha nI la daN+Da hU~M dgra bgegs gnod byed da ha da ha hU~M phaT/
oM badzra kro d+ha ya mAn+ta ka hU~M dgra bgegs gnod byed pa tsa pa tsa hU~M phaT/
oM badzra kro d+ha Ar+ya a tsa la hU~M dgra bgegs gnod byed b+han+d+ha b+han+d+ha hU~M phaT/
oM badzra kro d+ha ha ya grI ba hU~M dgra bgegs gnod byed hu lu hu lu hU~M phaT/
oM badzra kro d+ha a pa ra dzi ta hU~M dgra bgegs gnod byed tiSh+Tha tiSh+Tha hU~M phaT/
oM badzra kro d+ha a mr-ita kuN+Da lI hU~M dgra bgegs gnod byed ts+tshin+d+ha ts+tshin+d+ha hU~M phaT/
oM badzra kro d+ha trai lokya bi dza ya hU~M dgra bgegs gnod byed b+hin+d+ha b+hin+d+ha hU~M phaT/
oM badzra kro d+ha ma hA ba la hU~M dgra bgegs gnod byed s+pho Ta s+pho Ta hU~M phaT/
ces mthar mtshungs par sbyar /
sras mchog la /
oM badzra kro d+ha kI li kI la ya dgra bgegs gnod byed mA ra ya hU~M phaT/
ces dang /
sgo ma srung ma rnams dril ba la /
dzaHhU~M baM hoH
oM badzra kI li kI la ya mo hA g+hA ta ya ma ma shI g+h+raM karma ka ra ye dgra bgegs gnod byed mA ra ya hU~M phaT/
ces dang /
drag sngags 'dus pa la ma rag mo yag mo :
kA la rU pa snying rtsa la yaM yaM:
srog la yaM yaM:
snying la phril phril :
srog la chum chum :
tsit+ta srog la tung tung :
snying khrag srog la shad shad :
thuM ri li li :
tseg tseg :
'ur 'ur :
shig shig :
gul gul :
myags myags :
sod sod :
DA ki ma ma karma :
shI g+h+raM ka ra ye :
mA ra se na :
pra mAr+d+ha na ye dgra bgegs gnod byed mA ra ya hU~M phaT:
ces sbyar ro //
gnyis pa dam can gyi gtor ma bsngo ba ni /
chos skyong spyi sgos kyi gtor ma'i cho ga so sor gsal ba bzhin dang /
khyad par phur srung dam can bcu gnyis la 'bul ba ni //
bsang sbyang ye shes kyi bdud rtsir byin gyis brlabs la /
rang nyid dpal chen por gsal ba'i thugs ka'i hU~M yig las byung ba'i 'od zer gyis phur srung dam can bcu gnyis 'khor dang bcas pa so so'i gnas nas spyan drang bar bsam la rkang gling dang bshug pas drang ba'i rol mo'i sgra dang bcas pas /
b+h+yo /
slob dpon chen po pad+ma thod phreng gi
/spyan sngar phur pa'i srung mar zhal bzhes pa //
shwa na bdag nyid sa bdag bse mo bzhi //
gyad chen ging bzhi ma sring 'bar ma sogs //
dpal gyi pho nya grangs med 'khor dang bcas //
dam tshig dbang gis gnas 'dir gshegs su gsol //
oM badzra kI li kI la ya /
mo hA g+hA ta ya ma ma shI g+h+raM karma ka ra ye sa pa ri wA ra badzra sa mA dzaHsa spyan drang /
oM badzra puSh+pe nas /
shab+da pra tIts+tsha swA hA/
ma hA pany+tsa a mr-ita khA hi /
ma hA rak+ta khA hi /
zhes nyer spyod sman phud rak+tar bcas pas mchod cing /
rtsa sngags la gtor sngags btags pa gsum mam bdun gyis gtor ma phul la /
phur srung dam can bcu gnyis 'khor dang bcas pa rnams kyis mchod pa dam pa 'di bzhes la sogs kyis phrin las bcol /
bstod pa ni /
hU~M/
dpal chen khrag 'thung kI la ya'i //
bka' nyan srung ma dam tshig can //
shwa na bdag nyid sa bdag ma //
ging chen ma sring pho nyar bcas //
rngam brjid dur khrod rgyan cha can //
thogs med drag rtsal phrin las bdag
/grangs med 'khor dang bcas la bstod //
bcol pa'i las rnams grub par mdzod //
ces pa tsam mam /
rgyas par na sngon tshe sgrub gnas ma sogs bskul gyi skabs bzhin bstod /
gzhi bdag gtor ma sogs ni skabs gzhan bzhin sbyar ro //
gsum pa tshogs kyi mchod pa ni /
tshogs byin rlabs nas bar pa bshags pa yan tshar ba'i rjes de nyid du bskang ba bya ba ni /
bdud rtsi /
gtor ma /
rak+ta /
mar me /
dza gad /
mAM sa /
tshe /
zla rgyas /
baM gtsang ma /
gsur chen /
bza' bca' sna tshogs dang bcas pa bshams shing thogs te rol mo dbyangs dang bcas pas /
hU~M/
snang srid phur bus gdab pa'i phyir //
rdo rje gzhon nu'i thugs dam bskang /
khams gsum 'khor ba rgyas 'debs phyir //
'khor lo rgyas 'debs thugs dam bskang //
mi dge bcu po tshar gcod phyir /
khro rgyal yab bcu'i thugs\u0f8e
dge bcu dang du blang ba'i phyir /
khro mo bcu yi thugs\u0f8e
phyogs bcur sprul pa 'gyed pa'i phyir /
khra thabs nyi shu'i thugs\u0f8e
gdug pa'i dgra bgegs sgrol ba'i phyir //
sras mchog nyer gcig thugs\u0f8e
zhi rgyas dbang drag las sgrub phyir //
phrin las bzhi yi thugs\u0f8e
slob dpon sku dgra sgrol ba'i phyir //
shwa na mched bzhi'i thugs\u0f8e
bstan pa'i spyi dgra sgrol ba'i phyir //
re ti mched bzhi'i thugs\u0f8e
rnal 'byor sgos dgra sgrol ba'i phyir //
bse mo bzhi yi thugs\u0f8e
myur mgyogs drag po'i las mdzad phyir //
bse lcags dung gsum thugs\u0f8e
'gugs 'dren 'ching sdom myos bya'i phyir //
sgo ma bzhi yi thugs\u0f8e
ru dra sde gsum 'dul ba'i phyir //
ging chen bco brgyad thugs\u0f8e
phyogs bcur dmag dpung dbab pa'i phyir //
ma bdun sring bzhi'i thugs\u0f8e
phrin las rgya mtsho sgrub pa'i phyir //
dbang phyug nyer brgyad thugs dam bskang //
zhes dang gzhan yang /
bskang ngo bskal pas thugs dam bskang //
dkyil 'khor lha tshogs thugs dam bskang //
bdud rtsi sman gyis thugs\u0f8e
ba liM gtor mas thugs\u0f8e
rak+ta dmar gyis thugs\u0f8e
zhal zas tshogs kyis thugs\u0f8e
dkyil 'khor zhal gyis thugs\u0f8e
dza gad phud kyis thugs\u0f8e
zhun chen mar mes thugs\u0f8e
srog dbugs mdangs kyis thugs\u0f8e
gsur chen dri yis thugs\u0f8e
rol mo sgra yis thugs\u0f8e
bskangs gyur dbang dang dngos grub stsol //
g.yar dam gnyan po sor stsol cig
/de nas rdzas rnams bzhag ste bskor ba phyir zlog tu thal mo gdab cing /
de ltar bskang bas bskangs gsos nas //
'di ltar bzlog pa'i phrin las mdzod //
rnal 'byor bdag cag 'khor bcas la //
yas kyi bdud g.yos phyir la zlog
/mas kyi sri langs phyir\u0f8e
nye ba'i byol po phyir\u0f8e
yul pa'i 'grim chags phyir\u0f8e
pha tshan rgyab 'dre phyir\u0f8e
ma bu'i byur 'dre phyir\u0f8e
gshin rje'i 'phrul 'khor phyir\u0f8e
ma mo'i khrag zor phyir\u0f8e
bdud kyi khram kha phyir la\u0f8e
btsan gyi gzer kha phyir\u0f8e
sa bdag gdug byed phyir\u0f8e
rgyal po'i smyo 'bog phyir\u0f8e
gza' yi king kang phyir\u0f8e
mu stegs ngan sngags phyir\u0f8e
the'u brang sris rkun\u0f8e
nad kha rims kha phyir\u0f8e
sngags pa'i phur kha phyir\u0f8e
bon gyi bon zor phyir\u0f8e
sum pa'i glang zor phyir\u0f8e
me nyag 'bol le phyir\u0f8e
lo zla zhag keg phyir\u0f8e
mo ngan rmi ngan\u0f8e
ltas ngan mtshan ngan phyir la\u0f8e
pho brgyas mda' bdar mtshon kha zlog
/mo brgyas dug g.yos zas kha zlog
/mi nag skye bo'i ya ga zlog
/bran khol ngan pa'i dmod mchu zlog
/dgra la b+h+yo la bsgral du gsol //
bgegs la b+h+yo la rdul du rlogs //
zhes bskang zlog drag tu bya ste /
'di ni tshogs mchod kyi le lag yin no //
gnyis pa drag po'i las kyis g.yul 'gyed pa la /
sngon du bya ba gnyis /
bar du bya ba bzhi /
rjes su bya ba drug gi
/snga mar thugs dam bskul ba dang mkhyen gsol gnyis las /
dang po thugs dam bskul ba ni /
rang nyid lha'i nga rgyal drag po bskyed /
bla ma rig 'dzin dkyil 'khor gsum gyi lha tshogs dam can srung ma dang bcas pa thams cad drag po mngon spyod kyi las la bzhengs shing sprul pa'i pho nya nam mkha' gang ba tsam spro bar dmigs la rig 'dzin bskul pa /
hU~M/
byang chub mchog tu sems bskyed cing //
dus gsum rgyal ba'i gdung 'tshob pa'i //
rig 'dzin rnams kyi dus la bab //
phur bu sgrub pa'i grogs mdzod cig
/slob dpon pad+ma 'byung gnas kyis //
rgya gar tsan dan nags tshal la //
ji ltar rtags brtan bsnyel lam ci //
phur bu sgrub pa'i grogs mdzod cig
/paN chen bi ma mi tra yis //
gang+gA lha yi chu bo la //
ji ltar rtags bstan bsnyel lam ci //
phur bu sgrub pa'i grogs mdzod cig
/bal po shI la many+dzu yis //
man+d+ha la yi mkhar sgong la //
ji ltar rtags bstan bsnyel lam ci //
phur bu sgrub pa'i grogs mdzod cig
/mkhar chen ye shes mtsho rgyal gyis //
dgung gi pho rog nag po la //
ji ltar rtags bstan bsnyel lam ci //
phur bu sgrub pa'i grogs mdzod cig
/sprul sku rig 'dzin chen po yis //
gnam lcags 'bar ba'i brag logs la //
ji ltar rtags bstan bsnyel lam ci //
phur bu sgrub pa'i grogs mdzod cig
/gzhan yang rig 'dzin brgyud pa'i tshogs //
phrin las drag rtsal can rnams kyis //
ji ltar rtags bstan bsnyel lam ci //
phur bu sgrub pa'i grogs mdzod cig
/ma g.yel ma g.yel rig 'dzin rnams //
sngon gyi thugs dam rjes dgongs la //
mthu rtsal nus pa'i dpung skyed cing //
byin gyis brlab phyir gshegs su gsol //
dkyil 'khor rtsa ba'i lha rnams bskul ba ni /
hU~M/
gru gsum 'bar ba'i dkyil 'khor nas //
mi gnas dpal chen khro bo'i rgyal //
bcom ldan rdo rje gzhon nu ni //
shin tu mi bzad 'jigs pa'i sku
/mthing nag gcer bu ral pa can //
zhing chen ko rlon gos su gyon //
stag lpags grol ba'i sham thabs can //
rdo rje me dpung 'khrugs pa'i tshul /
khrag dang zhag gi tshom bu sogs //
dur khrod 'jigs pa'i rgyan cha can //
de dang gnyis med sbyor ba'i yum //
bde chen 'khor lo rgyas 'debs ma //
yab yum thabs shes rol pa las //
sprul pa khro rgyal yab yum bcu //
za gsod pho nya'i dmag tshogs dang //
'khor gyi ma mo dam can rnams //
re ba thams cad bskang ba'i phyir //
dam tshig bzhin du gshegs su gsol //
dam tshig bzhin du gshegs nas kyang //
slob dpon la ni brnyas byed dang //
dam tshig gnyan po 'dral byed dang //
rdo rje'i mched la 'khu byed dang //
mi byams sdang la nye ring med //
dam las 'da' na mched kyang rung //
gnod par byed na lha yang rung //
yas kyi bdud dang mas kyi sri //
rno ba'i mtshon dang sbyor ba'i dug
/snga dgra lag bdar phyi dgra sems //
da dgra bsam ngan sbyor rtsub pa //
dkon mchog dbu 'phang dmod pa dang //
bstan pa gnyan po 'jig pa rnams //
lo yi dus las 'das ta re //
zla ba'i mal nas yol ta re //
sdang byed dgra dang gnod byed bgegs //
thams cad ma lus myur du khug
/lcags kyu can gyis snying nas drongs //
zhags pa can gyis rke nas chings //
lcags sgrog can gyis dbang po sdoms //
dril bu can gyis rnam shes sgyur //
rdo rje can gyis rgyab nas phul //
mche ba can gyis spyi nas choms //
lcags mchu can gyis snying nas gzhibs //
gshog pa can gyis mtha' nas chums //
nu ma can gyis sdebs shing gzhibs //
gan bub nag po bsres la shog
/las kyi rlung gis gsham nas 'degs //
'jigs pa'i mun pas mdun nas sus //
ltag pa'i bdud sgo phyes la shog
/dpral ba'i mig phyungs khong snying thon //
rang dbang med par drongs shig khug
/yud tsam gyis ni 'dir bkug nas //
lus ngag rdul phran bzhin du shigs //
rnam shes tshangs pa'i lam nas spor //
ma g.yel bcol pa'i phrin las rnams //
dam tshig tshul bzhin grub par mdzod //
ces bskul /
dam can rnams bskul ba ni /
hU~M b+h+yo /
sngon tshe sgrub pa'i gnas mchog nas //
lcags kyi spyang mo mgo dgu ma //
zangs kyi wa mo rkang gsum ma //
bse yi 'phar ba lce brgyad ma //
g.yu yi khyi mo ral pa can //
nga ro 'brug tu ldir zhing zug
/kha rlangs sprin du 'khyil zhing 'thibs //
mig ni nyi ma'i zer bzhin 'bar //
bang ni glog gis 'gran mi nus //
spu ni mtshon cha'i so ltar rno //
de 'dra'i 'chib kyi brjid tshul la //
'jigs pa'i mi mo bzang mo zhon //
mi bsrun gdug pa'i bud med bzhi //
g.yas pa rdo rje thod phreng 'dren //
g.yon pa rin chen phur bu sgril //
mu kha mched bzhi'i dus la bab //
'dir spyon bcol ba'i phrin las mdzod //
ma thA ma thA badzra /
dz+wa la dz+wa la badzra /
su ru su ru badzra /
mu ru mu ru badzra /
dgra bgegs gnod byed mA ra ya hU~M phaT/
hU~M b+h+yo /
bying byed mtsho la gnas bcas shing //
rlung nag 'tshubs ma'i sna 'dren ma //
dpal ldan nag mo re ma ti //
sku mdog mthing nag 'bar ba la //
mi lpags rlon pa sku la gsol //
phyag na spu gri rnon po bsnams //
chibs su drel rta rkang gsum 'chib //
'dir spyon bcol ba'i phrin las mdzod //
hU~M/
bar snang khams su rten bcas shing //
'brug dang glog gi sna 'dren ma //
dpal ldan nag mo re ma tri //
sku mdog dmar nag 'bar ba la //
btsos dmar la 'u sku la gsol /
khrag skam lcags kyu phyag na bsnams //
chu glang sngon po chibs su bcibs //
'dir spyon bcol ba'i phrin las mdzod //
hU~M/
ri rab rtse la rten bcas shing //
sad dang ser ba'i sna 'dren ma //
dpal ldan nag mo re ma dza //
sku mdog ser nag 'bar ba la //
bya yi thul pa sku la gsol //
phyag na gser gyi zor ba bsnams //
chibs su sha ba yu mo bcibs //
'dir spyon bcol ba'i phrin las mdzod //
hU~M/
sa yi gling du rten bcas shing /
kha ba bu yug sna 'dren ma //
dpal ldan nag mo re ma dzu //
sku mdog ljang nag 'bar ba la //
chu dar thul pa sku la gsol //
phyag na bdud kyi khram bam bsnams //
rnga mo sngo nag chibs su bcibs //
'dir spyon bcol ba'i phrin las mdzod //
hU~M ma ma pa shAM ku ru ma taM ny+ya ka ra i dan+d+ha ti ma ma karma shI g+h+raM ka ra ye dgra bgegs gnod byed mA ra ya hU~M phaT/
hU~M b+h+yo /
bal yul ya byin yul la brten //
mar khu'i mtsho la mnga' yang mdzad //
rdo rje ya byin mthu mo che //
sku mdog mthing nag 'bar ba la //
mthing nag ber chen sku la gsol //
phyag na bdud zhags lcags kyu bsnams //
bdud rta nag po chibs su bcibs //
'dir spyon bcol ba'i phrin las mdzod //
hU~M/
rong gi de byin yul la brten //
zhag gi mtsho la mnga' yang mdzad //
rdo rje de byin rtsal mo che //
sku mdog ser nag 'bar ba la //
ber chen ser nag sku la gsol //
gser zhags gser phur phyag na bsnams //
chibs su gza' rta ser po 'chib //
'dir spyon bcol ba'i phrin las mdzod //
hU~M/
mang yul bse byin yul la brten /
khrag gi mtsho la mnga' yang mdzad //
rdo rje bse byin 'phrul mo che //
sku mdog dmar nag 'bar ba la //
ber chen dmar nag sku la gsol //
btsan zhags seng ldeng phur bu bsnams //
chibs su btsan rta dmar po bcibs //
'dir spyon bcol ba'i phrin las mdzod //
hU~M/
snye nam phag byin yul la brten //
'o ma'i mtsho la mnga' yang mdzad //
rdo rje phag byin mthu mo che //
sku mdog sngo nag 'bar ba la //
ber chen sngo nag sku la gsol //
g.yu zhags mchong phur phyag na bsnams //
g.yu rta sngon po chibs su bcibs //
'dir spyon bcol ba'i phrin las mdzod //
ka Ta ka Ta ye /
dza ye bi dza ye /
a dzi te a pa ra dzi te /
mA ra se na pra mar+d+ha ni /
dgra bgegs gnod byed mA ra ya hU~M phaT/
ces dang /
bskul mtshams so sor /
dam rdzas mchod pa 'di bzhes la //
srid pa'i phur bu bdag sgrub pas //
bcol pa'i phrin las myur du mdzod //
ces sbyar zhing /
sman rag gtor mar sbreng zhing bskul lo //
gnyis pa mkhyen par gsol ba ni /
dza gad gser dang sbyar ba'i sman phud phyogs bcur 'thor zhing /
hU~M/
bdag ni ma nyes ma yo 'o //
gzu dang dpang du dkon mchog bzhugs //
steng gi lha yang mi 'gugs so //
steng na gnas pa'i lha rnams kun //
mchod sbyin gser skyems 'di bzhes la //
do nub gzu dpang grogs mdzod cig
/'og gi klu yang mi 'gugs so //
'og na gnas pa'i klu rnams kun //
mchod sbyin gser skyems 'di bzhes la //
do nub gzu dpang grogs mdzod cig
/ban gyi srung ma mi 'gugs so //
ban gyi srung ma thams cad kyang //
mchod sbyin gser skyems 'di bzhes la //
do nub gzu dpang grogs mdzod cig
/bon gyi lha gsas mi 'gugs so //
bon gyi lha gsas thams cad kyang //
mchod sbyin gser skyems 'di bzhes la //
do nub gzu dpang grogs mdzod cig
/'go ba'i lha lnga mi 'gugs so //
'go ba'i lha lnga thams cad kyang //
mchod sbyin gser skyems 'di bzhes la //
do nub gzu dpang grogs mdzod cig
/yul gyi lha yang mi 'gugs so //
yul lha gnyan po thams cad kyang //
mchod sbyin gser skyems 'di bzhes la //
do nub gzu dpang grogs mdzod cig
/snang srid lha 'dre mi 'gugs so //
snang srid lha 'dre thams cad kyang //
mchod sbyin gser skyems 'di bzhes la //
do nub gzu dpang grogs mdzod cig
/dus gsum rgyal ba'i bka' byung bas //
lus ngan 'di la ma chags par //
bag zon byos la rang sar dengs //
dam nyams 'dis nyes nga ma len //
ma nyes ma yo ye shes lha //
dam can rgya mtsho ra mda' rlog
/srid pa'i lha 'dre grogs la byon //
lha srin sde brgyad dam la 'dus //
legs nyes zhal lce lha 'dres chod //
bdag dang 'gras pa'i dgra bo 'di //
bsgral ba'i zhing bcu tshang ba ste //
nyams pa bdun dang sku dgra lnga //
kun la 'di gtogs chad pa chod //
rtags dang mtshan ma myur du ston //
drin lan gtang rag khyed la gtong //
bcol pa'i phrin las myur du mdzod //
ces gsol bas rang la gnang ba bstsal cing dgra bgegs la thugs cher 'khrugs pas drag po'i las la mngon du phyogs pas bzhugs par bsam mo //
bar du bya ba'i las la dmigs bya bskyed dgug
/sgrol chog dngos /
thugs dam bskul ba /
zlog las 'chol ba bzhi'i /
dang po dmigs bya bskyed cing dgug gzhug bya ba ni /
swa b+hA was sbyang /
stong pa'i ngang las e las lcags bsregs kyi khang sgrom gru gsum bang rim dgu pa sogs kyis bskyed cing /
bden bdar sngon du 'gro ba'i dgug gzhug drag po gsum mam bdun sogs kyis dgug 'dren nan tan du bya /
pho nya bzhi bskul te dgug 'ching sdom pa dang /
myos su gzhug go
/gnyis pa sgrol chog dngos la thun mong dang khyad par gyi man ngag gnyis yod pa skabs bab kyi dgos pa dang sbyar nas 'dir sgrub cing /
de'i las rim snga ma ni las byang dang /
phyi ma ni smad las rdo rje'i me char du bshad pa las shes pa nyid do //
gang ltar yang dmigs bya bsgral pa'i sha rus rnams cha gcig gtor mar sbrengs nas bstab pa bya /
cha gcig khrag skyems dang sbyar nas zlog bskul gyi tshe 'bul rgyur 'jog
/cha gcig lhag gtor gtsang dme la bsre rgyu'o //
skabs 'dir tshogs gtor la rol pa lhag ma sbyin pa'i bar las byang bzhin bya'o //
gsum pa slar yang bskul ba ni /
hU~M/
bskal pa'i me ltar 'bar ba'i klong dkyil nas //
bdud 'dul khro bo chen po'i skur ston pa //
brjod med spros bral chos kyi dbyings nyid las //
dpal chen rdo rje gzhon nu sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
mi gnas ye shes thugs kyi dkyil 'khor nas //
yum chen 'khor lo rgyas 'debs sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
yab yum gnyis su med pa'i dkyil 'khor nas //
bdud 'dul khro rgyal yab yum sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
ci bgyi'i las la 'du ba'i dkyil 'khor nas //
za gsod mgo brnyan tshogs rnams sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
ye shes skar ltar 'khrugs pa'i dkyil 'khor nas //
yang sprul sum sprul mang po sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
tshad med bzhi ldan dkyil 'khor sgo bzhi nas //
rta gdong sgo skyong rnam bzhi sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
ma ltar byams shing sring ltar gdung sems can //
bstan skyong shwa na mched bzhi sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
sprul pa mang po 'byung ba'i dkyil 'khor nas //
bdag nyid chen mo 'khor bcas sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
mtsho bzhi pho brang gtams pa'i dkyil 'khor nas //
dam can bse yi lha mo sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
tsit+ta sgong ltar 'dril ba'i dkyil 'khor nas //
skyes bu ging chen bco brgyad sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
rak+ta mtsho ltar bskyil ba'i dkyil 'khor nas //
ma bdun sring bzhi'i tshogs rnams sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
gang+gA'i rdul ltar spungs pa'i dkyil 'khor nas //
dbang phyug rtsa brgyad la sogs lhag ma'i gnas //
lang+ka dur khrod mkha' 'gro sum cu gnyis //
'bum phrag yangs pa'i tshogs rnams sku bzhengs shig
/dug gsum sha khrag mchod pa 'di bzhes la //
mngon spyod drag po'i phrin las 'grub par mdzod //
ces bskul zhing tshig mtshams so sor gong du bsdogs pa'i ling ro+o sbyar ba'i khrag skyems gtor ma rnams la dmigs phyed par bstab bo //
bzhi pa zlog pa'i phrin las gsol ba ni /
hU~M/
chos dbyings ngang las snying rje yi //
rtsal snang dur khrod gzhal yas khang //
rab 'bar 'khor lo rtsibs bcu'i dbus //
lha chen pho mo'i gdan steng na //
dpal chen rdo rje gzhon nu dang //
yum chen 'khor lo rgyas 'debs gnyis //
sras mchog nyer gcig 'khor gyis bskor //
yang sprul grangs med phyogs bcur 'gyed //
rnal 'byor bdag cag 'khor bcas la //
dbus kyi phyogs nas bdud g.yos pa //
zlog go khro rgyal khyod kyis zlog
/sgyur ro dmar chen gtor mas sgyur //
hU~M/
bcom ldan rdo rje gzhon nu dang //
yum chen 'khor lo rgyas 'debs gnyis //
yab yum thabs shes rol pa las /
khro bo'i tshogs chen sprul pa ni //
steng phyogs 'khor lo'i rtsibs steng du //
tshangs pa pho mo'i gdan steng na /
khro bo'i rgyal po hU~M kA ra //
yum chen rdo rje sgra 'byin ma //
sprul pa phag dang smrig bu'i mgo
/yang sprul grangs med phyogs bcur 'phro //
steng phyogs tshangs pa'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
spros pa la dga' na khro bcu thams cad kyi gong du /
bcom ldan rdo rje gzhon nu dang //
sogs kyi shwa lo ka gcig po sbyar zhing /
mi spro na /
hU~M/
shar phyogs 'khor lo'i rtsibs steng du //
dri za pho mo'i gdan steng na /
khro bo'i rgyal po rnam par rgyal //
yum chen rdo rje snyems mar bcas //
sprul pa stag dang bya rgod mgo
/yang sprul grangs med phyogs bcur 'phro //
shar phyogs dri za'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
shar lho 'khor lo'i rtsibs steng du //
me lha pho mo'i gdan steng na /
khro bo'i rgyal po dbyug sngon can //
yum chen rdo rje sder mo dang //
sprul pa g.yag dang bya rog mgo
/yang sprul grangs med phyogs bcur 'phro //
shar lho me lha'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
lho phyogs 'khor lo'i rtsibs steng du //
gshin rje pho mo'i gdan steng na /
khro bo'i rgyal po gshin rje gshed //
yum chen rdo rje dur khrod bdag
/sprul pa sha ba 'ug pa'i mgo
/yang sprul grangs med phyogs bcur 'phro //
lho phyogs gshin rje'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
lho nub 'khor lo'i rtsibs steng du //
srin po pho mo'i gdan steng na /
khro bo'i rgyal po mi g.yo mgon //
yum chen rdo rje gtun khung ma //
sprul pa gzig dang khwa ta'i mgo
/yang sprul grangs med phyogs bcur 'phro //
lho nub srin po'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
nub phyogs 'khor lo'i rtsibs steng du //
klu dbang pho mo'i gdan steng na /
khro bo'i rgyal po rta mchog dpal //
yum chen rdo rje gtum mo dang //
sprul pa byi la pu shud mgo /
yang sprul grangs med phyogs bcur 'phro //
nub phyogs klu dbang gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
nub byang 'khor lo'i rtsibs steng du //
rlung lha pho mo'i gdan steng na /
khro bo'i rgyal po 'dod pa'i rgyal //
yum chen rdo rje mda' snyems ma //
sprul pa spyang ki khra yi mgo
/yang sprul grangs med phyogs bcur 'phro //
nub byang rlung lha'i gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
byang phyogs 'khor lo'i rtsibs steng du //
gnod sbyin pho mo'i gdan steng na /
khro bo'i rgyal po bdud rtsi 'khyil //
yum chen rdo rje rlung 'byin ma //
sprul pa seng+ge pha wang mgo
/yang sprul grangs med phyogs bcur 'phro //
byang phyogs gnod sbyin gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
byang shar 'khor lo'i rtsibs steng du //
dbang ldan pho mo'i gdan steng na /
khro bo'i rgyal po khams gsum rgyal //
yum chen rdo rje gsod byed ma //
sprul pa dom dang sre mong mgo
/yang sprul grangs med phyogs bcur 'phro //
byang shar dbang ldan gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
hU~M/
'og phyogs 'khor lo'i rtsibs steng du //
sa bdag pho mo'i gdan steng na /
khro bo'i rgyal po stobs po che //
yum chen rdo rje skyod byed ma //
sprul pa dred dang byi ba'i mgo
/yang sprul grangs med phyogs bcur 'phro //
'og phyogs sa bdag gdon dang bgegs //
zlog go khro rgyal khyod kyis zlog
/sgyur cig ngan sdig dgra la sgyur //
zlog sgyur bcol pa'i phrin las mdzod //
ces dang /
gzhan yang /
b+h+yo /
zlog sgyur las la khyed rang mkhas //
lci yang ri bo pang du longs //
dka' yang bdud la rgyu zhags thobs //
yas kyi bdud g.yos khyed kyis zlog
/mas kyi sri langs khyed kyis zlog
/nye ba'i byol po khyed kyis\u0f8e
pha tshan rgya 'dre khyed\u0f8e
ma bu'i byur 'dre khyed\u0f8e
gshin rje'i 'phrul 'khor\u0f8e
ma mo'i khrag zor\u0f8e
bdud kyi khram kha\u0f8e
btsan gyi gzer kha\u0f8e
sa bdag byad kha\u0f8e
rgyal po'i smyo 'bog\u0f8e
gza' yi kiM kang\u0f8e
mu stegs ngan sngags\u0f8e
the'u brang sris rkun\u0f8e
nad kha rims kha\u0f8e
sngags pa'i phur kha\u0f8e
bon po'i bon zor\u0f8e
sum pa'i glang zor\u0f8e
me nyag 'bol le\u0f8e
lo zla zhag keg\u0f8e
mo ngan rtsis ngan\u0f8e
ltas ngan mtshan ngan\u0f8e
pho brgyas mda' bdar mtshon kha zlog
/mo brgyas dug g.yos zas kha zlog
/mi nag skye bo'i ya ga zlog
/bran 'khor ngan pa'i dmod mchu zlog
/ltas ngan brgyad cu rtsa gcig zlog
/nad rigs bzhi brgya rtsa bzhi zlog
/gdon rigs nyis khri chig stong zlog
/bgegs rigs stong phrag brgyad cu zlog
/glo bur dgu bcu rtsa gcig zlog
/ye 'drog sum brgya drug cu zlog
/dus min 'chi dang 'jigs brgyad zlog
/mi mthun 'gal rkyen thams cad zlog
/b+h+yo /
nga ni 'khor 'das kun gyi bdag
/dpal chen rdo rje gzhon nu ste //
sku chen nga yis sgyur tsa na //
gzugs khams mi 'gyur gang yang med //
gsung chen nga yis sgyur tsa na //
sgra skad mi 'gyur gang yang med //
thugs chen nga yis sgyur tsa na //
sems khams mi 'gyur gang yang med //
de phyir phas rgol mi mthun pa'i //
'gal rkyen bar chad thams cad zlog
/zlog go dmar chen gtor mas zlog
/sgyur ro dpal chen mthu yis sgyur //
zor ro dgra dang bgegs la zor //
dpal chen phur bu'i lha tshogs rnams //
dam rdzas mchod pa 'di bzhes la //
bcol pa'i phrin las grub par mdzod //
ces zlog pa'i phrin las bskul lo //
rjes su bya ba'i las la /
ye shes gshegs shing zor bsgrub pa /
zor lam bsal ba /
mthu dpung bskyed pa /
zor bskul ba /
zor 'phang ba /
zor rjes gcod pa dang drug las /
ye shes pa gshegs shing zor rdzas bsgrub pa ni /
gtor ma'i lha tshogs rnams la mchod cing bstod nas nongs pa bzod par gsol /
sprul gzhi ye shes kyi 'khor lo nam mkhar 'degs /
sprul pa dam tshig gi 'khor lo 'od du zhu ba las 'di ltar bsgrub ste /
gtor chen zor rdzas dang bcas pa skad cig gis dpal chen rdo rje gzhon nu khro bcu khra phyag sgo ma bka' srung sde brgyad dregs pa'i dpung tshogs bsam gyis mi khyab pa dang bcas pa thams cad khro gtum 'jigs pa'i gzugs can srid gsum gang ba /
nad mtshon dug gi char 'beb pas dgra bo sgrol ba'i las la rngams par gyur par bsam la gtso 'khor thams cad kyi rtsa sngags spel tshig can dang /
khyad par drag sngags 'dus pa yang dril cog brdung spel tshig can ci nus drag por bzlas la zor rdzas nus ldan du bsgrub /
dmar gtor khrag skyems bcas par dmigs bya 'gug 'dren dang zhal stob kyi dmigs pa drag po dang bcas rtsa sngags la gtor sngags btags pa lan gsum gyis gtor chen du phul la /
hU~M/
rtsa brgyud bla ma dkon mchog gsum //
yi dam zhi khro rab 'byams dang /
khyad par phur bu'i lha tshogs rnams //
dgra bgegs bsgral pa'i sha khrag rus //
'dod yon mchod pa 'di bzhes la //
zor chen rdzas kyi dpung skyed cig
/dgra bgegs sgrol ba'i 'phrin las mdzod //
dpal chen mgon po lcam dral dang //
shwa na bdag nyid sa bdag sogs //
dpal chen bka' yi srung ma rnams //
dgra bgegs bsgral pa'i sha khrag rus //
'dod yon mchod pa 'di bzhes la /
zor chen rdzas kyi dpung skyed cig
/dgra bgegs sgrol ba'i 'phrin las mdzod //
snang srid lha srin sde brgyad dang //
pho rgyud mo rgyud dregs pa'i tshogs //
bstan la mngon par dga' ba rnams //
dgra bgegs bsgral pa'i sha khrag rus //
'dod yon mchod pa 'di bzhes la //
zor chen rdzas kyi dpung skyed cig
/dgra bgegs sgrol ba'i phrin las mdzod //
de ltar 'dod don gsol bas nam mkhar bzhugs pa'i lha tshogs rnams kyis zor chen dpung bskyed pa'i phrin las mdzad /
sprul pa zor rdzas pho nyar bcas pa dpa' bo g.yul du zhugs pa ltar za za rngams rngams su bskyod par bsam mo //
gnyis pa zor lam bsal ba ni /
phud 'thor zhing bden pa'i yus kyis /
hU~M/
bdag ni ma nyes ma yo 'o //
gzu dang dpang du dkon mchog bzhugs //
steng gi lha yang sku zur cig
/steng na gnas pa'i lha rnams kun //
mchod sbyin gser skyems 'di bzhes la //
do nub zor lam gnyan po phyes //
'og gi klu yang sku zur cig
/'og na gnas pa'i klu rnams kun //
mchod sbyin gser skyems 'di bzhes la //
do nub zor lam gnyan po phyes //
ban gyi srung ma sku zur cig
/ban gyi srung ma thams cad kyang //
mchod sbyin gser skyems 'di bzhes la //
do nub zor lam gnyan po phyes //
bon gyi lha gsas sku zur cig
/bon gyi lha gsas thams cad kyang //
mchod sbyin gser skyems 'di bzhes la //
do nub zor lam gnyan po phyes //
'go ba'i lha lnga sku zur cig
/'go ba'i lha lnga thams cad kyang //
mchod sbyin gser skyems 'di bzhes la //
do nub zor lam gnyan po phyes //
yul gyi lha yang sku zur cig
/yul lha gnyan po thams cad kyang //
mchod sbyin gser skyems 'di bzhes la //
do nub zor lam gnyan po phyes //
snang srid lha 'dre sku zur cig
/snang srid lha 'dre thams cad kyang //
mchod sbyin gser skyems 'di bzhes la //
do nub zor lam gnyan po phyes //
zhes pas zor lam bsal la /
(phyag bzhed du bskul dang chad tho 'dir bya /
mchan /)phud dang ru mtshon gyis sna drangs pa'i phyi bzhin du zor gyi rdzas rnams /
de rjes dam can gyi gtor ma dang dpal gyi gtor chen rnams rim pa bzhin khyer la /
sgrub pa pos de dag gi phyi bzhin rol mo dang bcas pas bskyod la drang srong gi rgyu phyogs dang bstun pa'i sar 'gro
/gtor skyel zhub can du byed pa 'grub na bya /
mtha' gcig tu ma nges so //
gsum pa zor gyi dpung bskyed pa ni /
phud phyogs bcur 'thor zhing /
hU~M b+h+yo /
bla ma yi dam lha tshogs dang /
khyad par phur bu'i lha tshogs kyis //
mchod sbyin gser skyems 'di bzhes la //
do nub zor gyi las mdzod cig
/shwa na bdag nyid sa bdag sogs //
dam can chos skyong srung ma yis //
mchod sbyin gser skyems 'di bzhes la //
do nub zor gyi las mdzod cig
/snang srid lha srin sde brgyad dang //
yul lha gzhi bdag gnyan po yis //
mchod sbyin gser skyems 'di bzhes la //
do nub zor gyi las mdzod cig
/ces dang bden stobs kyis dpung bskyed pa ni /
hU~M/
sangs rgyas kyis ni bdud pham mdzad //
chos ma yin ni chos kyis so //
dge 'dun gyis ni mu stegs pham //
dbang pos lha min pham gyur te //
rdo rje gzhon nu'i lha tshogs kyis //
dgra bgegs rnams ni pham par mdzod //
rig sngags bden pa'i mthu 'di ni //
thogs pa med par 'grub par mdzod //
ces rig pa ngar dang ldan pas brjod do //
bzhi pa zor bskul ba ni /
hU~M/
dgra bo'i yul du dmag 'dren no //
dmag dpon rdo rje gzhon nus mdzod //
dmag sna khro bcus phyogs bcur drongs //
sgo bzhi ma mos dmag dpung sdus //
ging chen jag pa phyogs bcur khyes //
gnod byed dgra bgegs bla khug la //
sras mchog nyer gcig gtor zor rgyob /
khrag zor phur zor rdo zor dang //
mda' zor thun zor dug zor rgyob //
oM badzra kI li kI la ya /
ma rag mo yag mo :
kA la rU pa snying rtsa la yaM yaM:
srog la yaM yaM:
snying la phril phril :
srog la chum chum :
tsit+ta srog la tung tung :
snying khrag srog la shad shad :
thuM ri li li :
tseg tseg :
'ur 'ur :
shig shig :
gul gul :
myags myags :
sod sod :
DA ki ma ma karma :
shI g+h+raM ka ra ye :
mA ra se na :
pra mAr+d+ha na ye hU~M phaT:
rjes la /
dgra bgegs sha trUM mA ra ya rbad b+h+yo /
zhes bskul /
lnga pa zor 'phang ba ni /
b+h+yo /
dpal chen rdo rje gzhon nu yis //
pho nyar mngags pa zor gyi bdag
/dgra bgegs sgrol phyir las la ya //
dmar chen drag po gtor ma'i zor //
glog ltar 'khyug cing thog ltar 'beb //
dgra bgegs lus sems 'ben la ya //
drag sngags brjod bzhin par brdeg
/de bzhin du thog mtha' 'dra ba las khyad par gtor zor gyi tshab tu /
rba klong 'khrug pa khrag gi zor //
ri bo snyil ba rdo yi zor //
rno myur shugs drag mda' yi zor //
mtshon rtse gzings pa yungs dkar zor //
mun pa 'khrigs pa dug gi zor //
zhes bsgyur la thams cad kyi mthar drag sngags brjod bzhin pas 'phang /
de nas /
hU~M/
dmar chen gtor zor phur bu'i tshogs //
sde brgyad dregs pa'i dpung dang bcas //
dgra dang bgegs kyi steng du rbad //
srid pa g.yo zhing 'khrugs byed pa'i //
dmag dpung der skyod g.yul ngo sprod //
dgra dpung choms la bgegs dpung thul //
rjes shul lhag ma med par mdzod //
dus la bab bo mthu rtsal skyed //
ces drag sngags zlog sham can drag por bzla bzhin par dam can gyi gtor ma nas bzung gtso gtor gyi bar brdeg cing /
dgra bo'i gzugs phung bshig
/rnam shes mar me bsad pa ltar yal /
gnas gzhis longs spyod dang bcas pa rjes med du brlag par bsam la drag sngags dmod mor bcas pas thal mo dang dul mo brdeb bo //
rjes 'brel du mnan sreg gi las sbyor sbrel bar spro na man ngag gzhan du blta'o //
drug pa zor rjes gcod pa ni /
srung 'khor gyi ra bas mtshams gcad /
rdo rje slob dpon gyis rting mnan te log la sgrub khang gi sgo drung du gtor gzhong kha sbub pa'i 'og tu dgra bgegs mnan par bsam la bro las gzhung bzhin nam /
rgyas par las bzhi'i bro brdung sgrub khog chen mo las 'byung ba bzhin brdung ngo //
gsum pa rjes kyi cho ga ni /
nang du log nas mchod pa rnams kha gso /
byin gyis brlabs te phul nas bstod pa bya /
smon lam gdab cing nongs pa bzod par gsol /
nam mkhar bzhugs pa'i ye shes pa /
oM/
khyed kyis sogs kyis gshegs su gsol ba'am bris sku sogs la brtan bzhugs bya /
bdag bskyed kyi rnal 'byor hU~M hU~M hU~M zhes brjod pas snang srid 'od du zhu ba sogs nas rgyun gyi spyod lam gyi bar las byang bzhin no //
bkra shis brjod pa ni /
hU~M/
skye med chos sku'i rang bzhin rnam dag las //
thugs dam dbang gis gzugs kyi skur sprul pa //
bcom ldan dpal chen rdo rje gzhon nu'i sku
/mi 'gyur rtag pa'i don gyi bkra shis shog
/'khor lo rgyas 'debs yum gyi bkra shis shog
/sprul pa'i khro rgyal bcu yi bkra shis shog
/shes rab khro mo bcu yi bkra shis shog
/yang sprul phyag brnyan tshogs kyi bkra shis shog
/sras mchog phur bu'i tshogs kyi bkra shis shog
/ye shes sgo skyong bzhi yi bkra shis shog
/dam can bka' sdod srung ma'i bkra shis shog
/dge legs 'bras bu smin pa'i bkra shis shog
/ces sogs shis pa rgya cher brjod cing me tog gi char dbab bo //
'dis ni phas kyi rgol ba bdud dang bdud kyi phyogs su gyur pa mtha' dag gi mthu byad rbod gtong ngan sdig sogs mi mthun pa'i phyogs thams cad phyir zlog cing gnas skabs dang mthar thug tu dge ba'i 'bras bu ster ba la gdon mi 'tshal ba yin no //
dus mtha'i sprin mtshungs nyi ma 'bum gyi gzis //
bdud dgra'i mun pa mthar byed dpal chen po'i //
man ngag zab dril pad+ma'i zhal lung bzhin //
brjod pa gang 'di thub bstan btsas su shog
/dpal rdo rje phur bu'i dmar chen gtor zlog gi las rim bdud 'joms rnam rol zhes pa 'di ni slob dpon rnam gsum rjes 'brang dang bcas pa'i man ngag
/bka' gter kyi gzhung 'khrul med rnams kyi dgongs pa cung zad rig pa'i rgyal khams pa 'gyur med rdo rjes dmar ser gyi lo khrums kyis nya ba'i dus dge bar 'og min o rgyan smin grol gling nges pa don gyi dga' ba'i tshal chen por sbyar ba bde legs su gyur cig //
/
