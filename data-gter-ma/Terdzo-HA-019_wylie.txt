[<!TCC Tibetan character 3,181 undefined in unicode!> ]'chi med 'phags ma'i snying thig las :
bla sgrub byin rlabs snying po bzhugs :
gdod ma'i sangs rgyas bla ma lhar :
sgo gsum gus pas phyag btsal nas :
rdo rje theg pa'i lam gyi mchog :
byin rlabs snying po'i rnal 'byor ni :
gangs khrod mtsho gling nags tshal sogs :
dben zhing yid 'ong nyams dga'i gnas :
dpa' bo mkha' 'gro 'du ba'i sar :
lus ngag yid kyi bya ba btang :
nges 'byung snying rje mos gus bskyed :
dbyings rig dbyer med thig le'i lam :
gnad du bsnun pa'i thun mtshams su :
nyams len kun gyi gegs sel dang :
rtogs pa'i bogs chen 'byin pa dang :
don brgyud byin rlabs 'pho ba'i phyir :
ye shes snying po 'od kyi lus :
grub pa'i slob dpon rnam gsum gyi :
bskyed pa'i rim pa 'di ltar bsgom :
sa ma ya :
a :
de bzhin nyid dbyings gdod ma'i mgon :
kun snang bde chen rdo rje sems :
dbyer med sprul pa'i ye shes rgyu :
a yig dkar po 'od 'bar ba :
gzhi grol rig pa'i klong nas shar :
gzhi snang sgyu 'phrul drwa ba'i sprin :
sku dang zhing khams 'byams klas pa'i :
bkod pa chen po'i dkyil 'khor dbus :
seng khri pad nyi zla ba'i steng :
bdag nyid skad cig dran rdzogs su :
'chi med rig 'dzin bi ma la :
dkar ljang mtshan dpe'i 'od phung 'bar :
gzhon tshul gzi brjid mtshungs pa med :
spyan zung lta stangs dbyings la gzir :
phyag gnyis mnyam gzhag tshe bum bsnams :
dar sngon stod g.yogs smad sham dang :
chos gos ngur smrig mdzes par bklubs :
dbu la paN zhwa dmar po gsol :
zhabs gnyis rdo rje'i skyil krung gis :
'ja' zer thig le'i klong na bzhugs :
shangs rtser skye med a yig dkar :
'od zer phung por 'bar ba las :
ye shes rlung lnga'i spro bsdu yis :
gzung 'dzin 'khrul pa'i zhen rtog sbyangs :
smin mtshams bde chen byang chub sems :
phyag rgya'i gzugs su rang shar ba :
ye shes lus can shrI siM:
dmar smug khro 'dzum brjid pa'i nyams :
phyag g.yas sdigs mdzub mkha' la gtad :
g.yon pas thod pa bcud bkang bsnams :
me tog phreng bas thod bcings shing :
rus pa'i phyag rgya drug gis brgyan :
zhabs gnyis rgyal po rol stabs kyis :
pad nyi zla ba'i gdan la 'gying :
thugs kar 'od lnga'i drwa ba'i dbus :
ye shes sems dpa' pad+ma 'byung :
dkar dmar mdangs ldan zhi ma khro :
gcer bu rin chen rus pas brgyan :
sna tshogs dar gyi cod pan 'phyang :
phyag g.yas rdo rje thugs kar gtod :
g.yon pas mnyam gzhag thod bum bsnams :
zhabs zung phyed skyil pad zlar rol :
gzhan yang rdo rje lus kyi grong :
gdod nas lhun grub de bzhin gshegs :
ma bskyed ye rdzogs gnyug ma'i lha :
rtsa gsum rgya mtsho'i sprin phung 'phro :
snang ba mngon sum thig le'i sbubs :
gong 'phel dbyings las rig pa'i lha :
tshad phebs chen por 'byams klas pa :
chos zad 'pho chen phyag rgyar bzhengs :
oM AHhU~M badzra ma hA gu ru bi ma mu tra sarba sid+d+hi hU~M:
oM ni ma bcos chos kyi dbyings :
AHyig 'od gsal rdzogs pa'i sku :
hU~M las sprul pa'i cho 'phrul ni :
badzra 'jigs med shrI sing :
ma hA gu ru thod phreng rtsal :
bi ma mu tra byang chub sems :
phyag rgya rgya chen rol par bzhengs :
sarba sid+d+hi dngos grub dbyig :
hU~M yig ma bcos thig ler 'khyil :
rang byung 'od lnga'i 'phro 'du yis :
rtsa gsum rgyal ba rab 'byams kyi :
thugs rje'i byin rlabs bdag la thim :
phyi snod 'byung ba'i zhen rtog sbyangs :
nang bcud lha sngags chos skur rdzogs :
thams cad ka dag gting gsal dbyings :
rlung rig dbyer med ngang nas bzla :
bdun phrag gsum gyis byin rlabs rtags :
mngon sum ye shes lhug par 'char :
sa ma ya :
skabs su nyams chag bskang ba'i phyir :
rig 'dzin bla ma'i snang brnyan mdun :
'od lnga'i thig le'i dkyil 'khor dbus :
b+han+d+ha myong grol bdud rtsis gtams :
de steng sin+d+hu'i maN+Dal dang :
rdo rje sems dpa'i me long bcas :
sku gsung thugs dang ye shes kyi :
mtshan ma'i rten du bkod pa'i mthar :
phyi nang nyer spyod 'dod yon dang :
sman gtor rak+ta mar me'i phreng :
tshogs kyi mchod pa rgyas par bsham :
kun bzang don gyi phrin las kyis :
'chi med bla ma'i gzhung bsrangs nas :
bzlas pa'i skabs su dzapa? khang dbye :
oM:
blo 'das 'od gsal dbyings kyi gzhal yas su :
rig pa tshad phebs bla ma'i dkyil 'khor shar :
nyams snang gong 'phel sprul pa'i tshogs dang bcas :
chos nyid mngon sum grags stong sngags kyi sgra :
rang byung dzapa? kyis rdo rje'i ye shes bskul :
ting 'dzin dgongs pa mnyam nyid phrin las kyis :
nyams chag rtog sgrib ka dag dbyings su zhi :
lhun grub rig rtsal rgyas par mdzad du gsol :
zhes bskul dgongs pa'i gding bskyed la :
rtsa sngags ru lu'i dzapa? dang bcas :
dpal chen dgyes pa'i gdangs su len :
snying kha'i 'od dang rdo rje'i glus :
nam mkha' gang ba'i rgyal ba rnams :
rtsa gsum zhi khro'i rnam par bzhengs :
mdun gyi rten dang dbyer med bsam :
lus kyi sgo nas nyams bskang phyir :
bla ma yi dam lha tshogs kyi :
yon tan rjes su dran pa'i blos :
mtshan nas brjod cing brkyang phyag 'tshal :
longs spyod sgo nas nyams bskang phyir :
nyer spyod mchod pas mdun bdar te :
oM:
dngos 'byor yid kyis rnam sprul pa'i :
zhing khams rgya mtsho'i mchod rdzas rigs :
kun bzang mchod sprin cher spel nas :
rtsa gsum zhi khro'i thugs dam bskang :
nyams chag rtog sgrib dbyings su zhi :
ye shes rgyas pa'i dngos grub stsol :
oM gu ru sarba ta thA ga ta sa pa ri wA ra ar+g+haM pA d+yaM puSh+pe d+hU pe A lo ke g+han+d+he nai wid+yA shab+da pra tIts+tsha swA hA:
ngag gi sgo nas nyams bskang phyir :
A:
rang gi spyi bor pad zla'i steng :
dpal ldan bla ma kun tu 'chang :
rdo rje sems dpa' bde ba che :
dkar gsal rdo rje dril bu bsnams :
dar dang rin chen rgyan gyis brgyan :
rang 'od yum 'khyud mtshan dper 'bar :
zhabs gnyis rdo rje'i skyil krung bzhugs :
thugs kar zla steng hU~M gi mthar :
sngags kyi phreng bas bskor ba las :
'od 'phros rgyal ba sras bcas mchod :
'gro kun sgrib sbyang snod dang bcud :
bde chen rdo rje'i go 'phang bkod :
tshur 'dus sngags las bdud rtsi'i rgyun :
byang chub sems kyi sprin du 'phros :
rang gi tshangs pa'i sgo nas zhugs :
lus gang nad gdon sdig sgrib dag :
dbang dang dngos grub thob par bsam :
yi ge brgya pa'i dzapa? bzla zhing :
gdung ba'i shugs bskyed smre bshags bya :
mthar ni bla ma rang la bstim :
dmigs bsam brjod pa bral ba'i ngang :
yid kyi sgo nas nyams bskang phyir :
chos nyid klong gi bshags pa dang :
blo 'das byar med don la blta :
bya ba dang ni byed pa yi :
nyams chag lhag med bskang ba'i phyir :
snang ba bdud rtsi sman gyis bskang :
a :
tha mal rtog pa'i b+hany+dza ru :
lhar snang phyag rgya'i bdud rtsis gtams :
snang stong dbyer med dam tshig gis :
sku yi rdo rje'i thugs dam bskang :
'gro 'ong rlung gi b+hany+dza ru :
bzlas pa sngags kyi bdud rtsis gtams :
grags stong dbyer med dam tshig gis :
gsung gi rdo rje'i thugs dam bskang :
dran bsam 'khrul pa'i b+hany+dza ru :
ma 'khrul gnyug ma'i bdud rtsis gtams :
rig stong dbyer med dam tshig gis :
thugs kyi rdo rje'i thugs dam bskang :
rang snang bdud rtsi'i mchod sprin gyis :
rtsa gsum zhi khro'i thugs dam bskang :
nyams chag rtog sgrib dbyings su zhi :
ye shes rgyas pa'i dngos grub stsol :
ma hA dz+nyA na a mr-ita khA hi :
stong pa dmar chen rak+tas bskang :
a :
lus khams rtsa yi ka pA lar :
byed rtsol bsgral pa'i rak+tas gtams :
gsal stong chen po'i dam tshig gis :
sprul pa'i sku yi thugs dam bskang :
srog rtsol rlung gi ka pA lar :
'byung 'jug bsgral pa'i rak+tas gtams :
mi shig nA da'i dam tshig gis :
longs spyod rdzogs sku'i thugs dam bskang :
dkar dmar thig le'i ka pA lar :
'pho chags bsgral pa'i rak+tas gtams :
bde ba chen po'i dam tshig gis :
chos kyi sku yi thugs dam bskang :
rang gsal rak+ta'i mchod sprin gyis :
rtsa gsum zhi khro'i thugs dam bskang :
nyams chag rtog sgrib dbyings su zhi :
ye shes rgyas pa'i dngos grub stsol :
ma hA dz+nyA na rak+ta khA hi :
bde chen longs spyod gtor mas bskang :
a :
lugs 'byung thig le'i gtor gzhong du :
zag bcas dga' bzhi'i gtor tshogs bshams :
brtul zhugs rol pa'i dam tshig gis :
mkha' 'gro rgya mtsho'i thugs dam bskang :
lugs ldog thig le'i gtor gzhong du :
zag med dga' bzhi'i gtor tshogs bshams :
lhan cig skyes pa'i dam tshig gis :
yi dam rgya mtsho'i thugs dam bskang :
mi shigs thig le'i gtor gzhong du :
byar med blo 'das gtor tshogs bshams :
bla med mchog gi dam tshig gis :
bla ma rgya mtsho'i thugs dam bskang :
rang byung gtor ma'i mchod sprin gyis :
rtsa gsum zhi khro'i thugs dam bskang :
nyams chag rtog sgrib dbyings su zhi :
ye shes rgyas pa'i dngos grub stsol :
ma hA dz+nyA na ba liM ta khA hi :
'od gsal snang ba'i mar mes bskang :
a :
ka ti shel gyi kong bu ru :
stong pa'i ye shes mar me sbar :
mngon sum nyams snang dam tshig gis :
gzhi grol sprul sku'i thugs dam bskang :
brdal khyab 'od kyi kong bu ru :
gsal ba'i ye shes mar me sbar :
tshad phebs chen po'i dam tshig gis :
gzhi snang longs sku'i thugs dam bskang :
bya rtsol bral ba'i kong bu ru :
zung 'jug ye shes mar me sbar :
chos zad gdod ma'i dam tshig gis :
gzhi dbyings chos sku'i thugs dam bskang :
rang grol mar me'i mchod sprin gyis :
rtsa gsum zhi khro'i thugs dam bskang :
nyams chag rtog sgrib dbyings su zhi :
ye shes rgyas pa'i dngos grub stsol :
ma hA dz+nyA na dI paM pra tIts+tsha pU dza ho :
de ltar dbang bzhi'i dam tshig dang :
rjes 'brel khyad par mchod sprin gyis :
nyams chag rtog sgrib kun sbyangs nas :
mthar ni gdung bas smon lam gdab :
ho :
brdal khyab thig le chen po'i dkyil 'khor du :
rang bzhin 'od gsal rdo rje slob dpon dang :
rig rtsal lu gu rgyud kyi mched lcam rnams :
byang chub snying po'i bar du mi 'bral shog :
nges 'byung chen pos 'khor ba'i 'khrul pa mthong :
snying rje chen pos 'gro kun pha mar rtogs :
mos gus chen pos bla ma'i byin rlabs zhugs :
rnal 'byor chen po'i dam tshig mthar phyin shog :
lta ba byar med gnas lugs mngon du gyur :
sgom pa blo 'das 'od gsal lhums su zhugs :
spyod pa rang grol khyab brdal gnyug ma'i ngang :
spang thob bral ba'i 'bras bur ro gcig shog :
rig gdangs chos nyid mngon sum lhug par mthong :
rig rtsal nyams kyi snang ba gong du 'phel :
rig pa tshad phebs sku dang ye shes rdzogs :
rig stong chos zad chen po mngon gyur shog :
gal te tshe 'dir brtan pa ma thob na :
'chi 'pho'i rtog pa chos sku'i dbyings su thim :
chos nyid rang gdangs longs spyod rdzogs skur grol :
srid pa'i 'khrul snang sprul skur lhun rdzogs shog :
gzhi dbyings khyad chos drug ldan mngon gyur nas :
gzhi snang gzugs sku'i rnam rol mtha' klas kyis :
khams gsum 'gro kun gcig kyang ma lus pa :
rang bzhin gdod ma'i dbyings su sgrol bar shog :
dbyings rig dbyer med nyams bskyang zhing :
rmad byung tshogs kyi mchod sprin gyis :
phyi nang gsang ba'i dkyil 'khor lha :
bde chen mchog gis mnyes par bya :
mdun bskyed dam rdzas bdud rtsir bstim :
byang chub sems kyi thig ler bsam :
mthong tshor myong ba thams cad kyang :
dam skong bde chen ye shes skye :
de ltar dus su brtson pa yis :
nyams chag zhi zhing rtog sgrib dag :
gegs sel kun gyi rgyal por 'gyur :
rlung sems snang ba dbang du 'du :
rtogs pa'i bogs chen ngang gis 'byin :
bar chad sel zhing bsam dgu 'grub :
de phyir dam ldan rnal 'byor pas :
'di la rtag tu nan tan bya :
sa ma ya :
bsnyen sgrub drod thob rnal 'byor pas :
rang dang gzhan gyi don bsgrub phyir :
thun mong khyad par yan lag gi :
las kyi rim pa 'di ltar brtsam :
sa ma ya :
de la dang po thun mong gi :
las kyi sbyor ba rnam lnga las :
dus kyi rgud pa zhi ba'i phyir :
phan pa chen po'i ting 'dzin ni :
rang nyid rigs 'dus bla ma yi :
thugs ka'i ye shes sems dpa' las :
dbyings yum shes rab pha rol phyin :   sku mdog dkar mo g.yas mchog sbyin dang g.yon ut+pa lar gnas pa'i sher phyin gyi glegs bam bsnams pa /
nam mkha' gang ba'i spro bsdu yis :
snod kyi 'byung ba'i rgud pa sbyangs :
bcud kyi 'gro ba'i dug lnga bsal :
rten dang brten par bcas pa kun :
rnam dag 'og min zhing du bsgyur :
khyad par snyigs ma'i sems can gyi :
rmu rgod log lta'i dug sbyangs nas :
byams dang snying rje byang chub sems :
bcos min ngang gis skyes par bsam :
a a a zhes mang bzlas la :
dgongs pa ka dag dbyings su klod :
skabs su rtsa ba'i sngags sham du :
tad+ya thA:
oM ga te ga te pA ra ga te pA ra sAM ga te bo d+hi swA hA:
'aHaHshaHsaHmaHha :
ma ma ko ling sa man+ta :
sarba satwa kle sha sarba pA paM sarba duHkha shAn+tiM ku ru swA hA:
gzugs can gzugs med thams cad kyi :
gdug pa'i bsam sbyor zhi bar bsam :
chos spyod dge bcu rtag tu spyad :
des ni nad mug mtshon 'khrugs sogs :
snyigs ma'i rgud pa ngang gis zhi :
chos dang bkra shis 'phel bar 'gyur :
sa ma ya :
tshe dang shes rab rgyas pa'i phyir :
dga' ba chen po'i ting 'dzin ni :
rang nyid rigs 'dus bla ma yi :
thugs ka'i ye shes sems dpa' las :
'chi med 'phags ma sgrol ma'i sku :
nam mkha' gang ba'i spro bsdu yis :
rang gi bla tshe chad nyams dang :
'khor 'das dwangs bcud dbang du bsdus :
sems can kun gyi tshe bsod spel :
rgyal ba sras bcas bshes gnyen rnams :
mya ngan mi 'da'i phrin las bsgrubs :
srid zhi'i snying po ye shes dbyig :
thugs kyi thig le ro gcig pas :
rdo rje'i tshe dang lang tsho dang :
ye shes gzi byin 'bar bar bsam :
hrIHhrIHhrIHzhes mang bzlas la :
dgongs pa dbyings rig gnad la gzir :
skabs su rtsa ba'i sngags sham du :
oM tA re tut+tA re tu re badzra dz+nyA na A yu She swA hA:
srog bslu bya zhing sAts+tsha gdab :
thos bsam sgom pa'i dam bca' gzung :
pha rol phyin gzhung yang yang bklag :
tshe dang shes rab 'phel bar 'gyur :
sa ma ya :
dmigs bya dbang du bsdu ba'i phyir :
chags pa chen po'i ting 'dzin ni :
rang nyid rigs 'dus bla ma yi :
thugs ka'i ye shes sems dpa' las :
mkha' 'gro yid kyi chom rkun ma :   dmar mo g.yas lcags kyu zhags pa dar dang rin chen rus rgyan can /
nam mkha' gang ba'i spro bsdu yis :
gzugs can gzugs med thams cad kyi :
ma dad log lta'i rtog pa sbyangs :
chags shing zhen pas yid g.yos shing :
dad cing 'dun pas dbang bsgyur bsam :
hrIM hrIM hrIM zhes mang bzlas la :
dgongs pa rlung rig dbyer med bsre :
skabs su rtsa ba'i sngags sham du :
oM pad+ma DA ki nI ku ru kul+le hrIHswA hA:
sarba lo ka wa shaM ku ru ho :
kun la byams dang snying rje bya :
yo byad thams cad tshogs su gtong :
cis kyang dgos med blo sna bskyed :
zhen chags 'dzin pa rang grol tshe :
tshangs pa yin yang dbang du 'gyur :
sa ma ya :
gdug pa'i 'byung po tshar gcad phyir :
drag shul chen po'i ting 'dzin ni :
rang nyid rigs 'dus bla ma yi :
thugs ka'i ye shes sems dpa' las :
rdo rje phag mo khros ma nag :
nam mkha' gang ba'i spro bsdu yis :
hU~M gi sgra dang rdo rje'i mtshon :
ye shes me phung 'bar ba las :
dam sri rgyal 'gong gza' klu sogs :
gdug pa can rnams bsregs shing sbyangs :
'dar zhing 'dud pas dbang du byas :
dam tshig phyag rgyas gzir bar bsam :
hU~M hU~M hU~M zhes mang bzlas la :
dgongs pa rig rtsal gong du sbar :
skabs su rtsa ba'i sngags sham du :
oM badzra b+ha ra hI kro d+hI ka lI ha ri ni sa A we sha ya sarba duSh+TAn mA ra ya hU~M phaT:
gzugs can gzugs med nyer 'tshe'i tshogs :
mi phod pa la thog brdzis kyi :
brtul zhugs lam du longs pa na :
'khor 'das zil gnon dgongs pa 'grub :
sa ma ya :
mchog thun phrin las lhun grub phyir :
byin rlabs chen po'i ting 'dzin ni :
rang gi spyi bor pad zla'i steng :
rtsa ba'i bla ma rdo rje 'chang :
bde ba chen po'i ye shes sku :
mthing gsal nam mkha' dwangs pa'i mdog :
rdo rje dril 'dzin yum dang sbyor :
dar dang rin chen rus pas brgyan :
khro 'dzum mtshan dpe'i 'od phung 'bar :
zhabs zung rdo rje'i skyil krung gis :
rang byung 'od lnga'i klong na bzhugs :
phung khams skye mched gdod ma nas :
rtsa gsum lha tshogs phyag rgyar sad :
dam tshig ye shes dbyer med pa :
skyabs kun 'dus pa'i ngo bor bsam :
yan lag bdun dang maN+Dal 'bul :
khyad par gsol ba snying nas gdab :
skyabs gnas kun 'dus rdo rje 'chang :
dpal ldan bla ma rin po cher :
gsol ba 'debs so byin gyis rlobs :
dbang dang dngos grub bstsal du gsol :
zhes brjod mos gus shugs bskyed la :
rdo rje'i dzapa? kyis thugs dam bskul :
oM AHhU~M badzra ma hA gu ru dz+nyA na sarba sid+d+hi hU~M:
bdud rtsi'i rgyun gyis sdig sgrib sbyangs :
mthar ni dbang blang rang la bstim :
bla ma chos sku'i rang zhal blta :
'dis ni mchog gi dngos grub kyang :
myur ba nyid du mngon 'gyur na :
thun mong phrin las smos ci dgos :
yid bzhin nor bu'i man ngag go :
sa ma ya :
khyad par mchog gi las sbyor la :
nyon mongs shes bya snyoms 'jug gi :
sgrib gnyis bag chags kun sbyang phyir :
'khor ba dong sprugs ting 'dzin ni :
rang nyid tha mal gnas pa yi :
lus kyi stong ra 'od 'bar dbus :
ye shes snying po 'od kyi rtsa :
snying dkyil a ba d+hU tI'i sbubs :
shes bya'i sgrib pa thig le nag :
de steng sbyong byed spros bral dbyings :
skye med rang byung yi ge a :
dwangs gsal rnyog bral 'od zer 'bar :
phyi rol tshogs brgyad rten gyi rtsal :
mdun du 'od rtsa zlum ser dbus :
sbyang bya phrag dog gti mug gi :
sa bon su ljang tri dud ka :
de steng sbyong byed sku rdo rje'i :
ngo bo oM yig dkar zhing 'tsher :
g.yas su mthing ga gru bzhi'i rtsal :
sbyang bya nga rgyal 'dod chags kyi :
sa bon a dkar nr-i sngo skya :
de steng sbyong byed thugs rdo rje'i :
ngo bo hU~M mthing 'od du 'bar :
g.yon du dmar po zla gam rtsal :
sbyang bya ser sna zhe sdang gi :
sa bon pre dmar duHnag po :
de steng sbyong byed gsung rdo rje'i :
ngo bo AHdmar gsal la dwangs :
rgyab tu zlum 'khyil 'od lnga'i rtsal :
snyoms 'jug sgrib pa'i sa bon haM:
de steng sbyong byed hoHljang gu :
ye shes rdo rje'i bdag nyid can :
kun kyang rang sgra sgrog par bsgom :
lus gnad bsrang zhing rlung ro bsal :
snying kha'i a la sems gtad pas :
'bar ba'i 'od zer kun tu khyab :
sku gsung thugs dang ye shes kyi :
sa bon thams cad gsal bar byas :
de las lnga ldan 'od kyi sprin :
mkha' khyab dag pa'i zhing du 'phros :
rgyal ba sras bcas thams cad kyi :
gsang gsum byin rlabs ro gcig thim :
dam tshig ye shes dbyer med pa'i :
rdo rje sngags kyi yi ge las :
bde stong rol pa'i 'od zer gyis :
sbyang bya'i sa bon mtha' dag bsregs :
'dab brgyad rtsa gnas kun gang bas :
nyon mongs shes bya snyoms 'jug gi :
sgrib gnyis bag chags yongs sbyangs shing :
tshogs brgyad gnyid dang bcas pa yi :
'khrul pa'i dri ma kun dag pas :
dri med gnyug ma byang chub sems :
rdo rje nam mkha'i dkyil lta bu'i :
'od gsal chen por ro gcig bsam :
bum pa can gyi sbyor ba dang :
aHyig yid kyis bzlas pa'i mthar :
rdo rje'i bzlas par gnad du bsnun :
skabs su rtsa ba'i sngags sham du :
oM AHhU~M hoHa nr-i su tri pre duHsarba pA paM kle sha bi sho d+ha ni a a a :
zhes bzlas blo bral ngang du klod :
'di ltar rgyun du nyams blangs pas :
lus bde rlung gi rgyu ba dal :
nyon mongs rtog pa ngang gis zhi :
gsal la mi rtog ye shes 'char :
rigs drug 'khrul pa'i bag chags zad :
'khor 'das ru shan phyed pa'i phyir :
zhi ba mchog gi phrin las so :
sa ma ya :
bde dang gsal dang mi rtog pa'i :
rang byung ye shes rgyas bya'i phyir :
bdag byin rlob pa'i ting 'dzin ni :
rang nyid rigs 'dus bla ma yi :
phyag rgya 'ja' tshon shar ba ltar :
dwangs gsal rnyogs med dbus drang por :
rtsa gsum 'khor lo a haM bcas :
snang la zhen pa med par bsgom :
rlung ro lan gsum bsal ba yis :
'byung ba'i rlung dug sangs par bsam :
lus gnad bsrang zhing rtse gcig pa'i :
yid ni lte 'og sor bzhi'i thad :
a shad mar me'i rtse mo ltar :
phra zhing 'bar ba nyid la gtad :
'jam rlung bzung zhing yun ring bskyang :
de las drod kyi nyams skyes na :
steng 'og rlung gnyis kha sbyar nas :
lte ba'i gtum mor bstims pa yis :
me lce glog gi zer ma bzhin :
phra zhing rno myur rab tsha ba :
'khor lo bzhi ru rim gyis 'bar :
spyi bo'i haM la reg pa'i mod :
dran pas bde chen skyed nus pa'i :
byang chub sems kyi bdud rtsi'i rgyun :
dngul chu dwangs ma lta bur babs :
spyi bo la sogs rtsa 'khor dbus :
dga' bzhi'i ye shes rim gyis skyes :
gtum mo'i me la reg pa las :
ye shes me lce shugs drag pos :
dwangs ma gyen du zlog pa dang :
haM la bstims mthar mi dmigs bzhag :
slar yang bdud rtsi sngar bzhin dbab :
de ltar 'bar 'dzag sbyor ba la :
goms pa brtan por gyur pa na :
snying gi dbus su mi shigs pa'i :
thig le dkar dmar nyungs 'bru tsam :
gsal zhing 'bar ba la dmigs nas :
rlung sems bsdus te dwangs mar bstim :
rlung gis gtum mo'i drod 'bar bas :
bde ba'i ye shes rtsol med 'byung :
skabs su snying dbus a yig las :
'od 'phros dbu ma'i nang kun khyab :
shel ltar dwangs pa'i 'od snang gis :
phung khams brtan g.yor bcas pa kun :
snang stong chu zla'i gzugs su bsam :
de la nyams myong skyes pa na :
lus bsrang rlung ro phyir bsal la :
srog rtsol 'gro 'ong dal bu'i ngang :
mig gnad bar snang ha rer bzhag :
sems gnad gang shar rtog pa la :
rtsis gdab mi bya rang ngo bskyang :
gsal stong ting 'dzin ngang gis 'char :
skabs su snying kha'i a yig las :
a yig gnyis pa rim bzhin mched :
smin mtshams nam mkhar gcig tu 'dus :
gsal zhing 'od zer 'phro ba la :
hril gyis sems bzung lhod kyis klod :
yul dang yul can dbyer med pa :
khyab brdal gnyug ma'i ngang du bzhag :
mi rtog spros bral ye shes skye :
de ltar rtse gcig brtson pa las :
nyams myong gang skyes ngos bzung la :
re dogs dgag sgrub med par bzhag :
gegs sel bogs 'don shugs kyis 'char :
khams gsum 'dzin pa'i zhen pa dag :
bde dang gsal dang mi rtog pa'i :
ye shes nam mkha' gang bar 'phel :
rgyas pa mchog gi ting 'dzin no :
sa ma ya :
rtsa dang rlung dang thig le yis :
rtog pa dbang du bsdu ba'i phyir :
myur lam zab mo'i ting 'dzin ni :
rlung dang gtum mo'i rnal 'byor la :
goms pa brtan por gyur pa na :
rang nyid rigs 'dus bla ma ni :
mthing gsal longs spyod rdzogs sku'i chas :
rdo rje dril bu bsnol ba'i pang :
rnal 'byor dmar mo gri thod can :
bde ba'i nyams kyis 'khyud par bsgom :
rtsa gsum 'khor lo lnga yi dbus :
rigs lnga yab yum mnyam sbyor ba :
'od dang 'od zer 'phro bar gsal :
mkha' gsang rdo rje pad+ma'i rtser :
hU~M dang phaT kyi yi ges dgag :
dal bus bsrub pa'i sbyor ba yis :
spyi bo'i haM las bdud rtsi'i rgyun :
dkar dmar bde ba'i rang bzhin babs :
bde chen 'khor lo'i dbus bzhugs pa'i :
bla ma rnam snang yab yum mchod :
rtsa 'khor thams cad dwangs mas gang :
bde stong ye shes skyes par bsam :
bum can gzung zhing dbyings rig bsre :
de ltar rim gyis phab pa'i mthar :
rdo rje nor bu'i rtser son tshe :
rgya mtsho ri rab logs su sbyar :
dbang po'i mchog ni dbyings la gzir :
hU~M gi gdangs kyis gyen du drangs :
sngar bzhin sems bzung rlung rig bsre :
rnam rol rgya yis lus la dgram :
'dzin 'dren 'phrul 'khor dbang thob nas :
bla ma lha yis gnang ba 'am :
mtshan ldan rgyud dag phyag rgya dang :
mnyam par sbyor ba'i rnal 'byor gyis :
rtsa rlung thig le rang dbang 'gyur :
zhu bde lhan skyes ye shes 'char :
snang sems dbyer med ro gcig phyir :
dbang sdud mchog gi phrin las so :
sa ma ya :
gzung dang 'dzin pa'i snang zhen kun :
gang shar thad kar gcad pa'i phyir :
brtul zhugs mchog gi ting 'dzin ni :
nang gi rnal 'byor drod thob pas :
gnas yul dur khrod rtsub 'gyur sar :
'jigs med seng ge bzhin du rgyu :
phyogs dang phyogs bral thams cad du :
rdo rje'i lta bas gzir zhing blta :
rdo rje'i gar dang bcas pa'i glus :
dpa' bo mkha' 'gro gnas nyul dang :
'byung po thams cad zil gyis mnan :
phaT:
gzhi grol rig pa 'dus ma byas :
chos nyid bsam gyis mi khyab par :
'khor 'das rtog tshogs rig ngor nub :
re dogs zhen pa rang sar yal :
dgag sgrub spang blang mtshan ma bral :
gzung 'dzin 'khrul pa zil gyis gnon :
rdo rje'i glu gar bsgyur ba yis :
gnas yul dur khrod rab 'byams kyi :
dpa' bo mkha' 'gro sprin ltar gtibs :
lhan cig spyod pa spyad pa las :
cir snang chos sku'i rol par shar :
hU~M hU~M hU~M:
phaT phaT phaT:
ces brjod gtad med zang thal ngang :
yum don blo 'das lta gding bskyed :
dmigs bsam brjod du med par bsgom :
bdud bzhi'i rtog pa gang shar yang :
phaT ces gcod la lhug par spyod :
mi 'gyur dgongs pa'i gzer thebs na :
'bras bu lam du bslangs pa 'o :
de ltar rtse gcig nyams blangs shing :
thun mtshams phung po tshogs su 'bul :
phaT:
dbyings rig dbyer med rtsa gsum lhar :
rang ngo shes pas skyabs su mchi :
gzung 'dzin 'khrul pa'i 'gro ba kun :
gdod nas grol bar sems bskyed do :
phaT:
phaT:
rang rig rlung sems dbyer med pa :
thig le'i rnam pas spyi bor thon :
de nyid rdo rje khros mar gyur :
phyag g.yas ye shes gri gug gis :
'byung 'dus lus kyi b+han+d+ha breg :
sku gsum mtshon pa'i sgyed bur bzhag :
phung po dum bur gtubs nas blugs :
gtum mo'i me yis thod pa dros :
ma dag rlangs pa'i rnam par thon :
dag pa ye shes bdud rtsi'i bcud :
'dod yon rgya mtsho'i sprin chen po :
mkha' khyab rtag pa'i rgyan du shar :
oM AHhU~M ha ho hrI:
phaT:
mchod yul dkon mchog rtsa ba gsum :
chos srung nor lha gter bdag kun :
zag med bdud rtsi'i mchod pa bzhes :
tshogs rdzogs dngos grub char ltar phob :
sbyin yul khams gsum rigs drug 'gro :
snying rje'i yul gyur thams cad la :
'dod yon longs spyod chen por bsngo :
sgrib dag byang chub myur thob shog :
khyad par gnod cing 'tshe ba yi :
bgegs rigs lan chags mgron rnams kun :
sha khrag rus pa tshogs su rol :
phan bde'i go 'phang thob gyur cig :
mchod bya mchod byed mchod sbyin yul :
kun rdzob sgyu ma lta bur snang :
don dam rnam thar sgo gsum klong :
dbyings rig zung 'jug ngang du a :
phaT phaT phaT:
ces brjod rig pa gtad med btang :
de ltar mnyam rjes thams cad du :
nyams len chu bo'i rgyun bzhin bskyang :
'jigs dang cho 'phrul ci byung yang :
mi phod pa la thog brdzis bya :
zas nor gtam gyi 'khri ba bcad :
gnas grogs gnyen 'dun sred zhen spangs :
re dogs sbrul gyi mdud pa bshig :
ngar 'dzin snyems 'phrigs gang dgar bor :
stong nyid snying rje'i srog ldan pa'i :
zab mo'i spyod pa spyad pa las :
nyams rtogs shan phyed bogs 'byung zhing :
gzung 'dzin 'byung po tshar gcod pas :
mngon spyod mchog gi phrin las so :
sa ma ya :
mthar thug ye shes sku 'grub phyir :
bla med mchog gi ting 'dzin ni :
shin tu rnal 'byor rdzogs pa che :
mngon sum rig pa rtse gcig bsgom :
de yang dad dang brtson ldan pas :
rgyud smin dam tshig dag par bya :
dben pa'i gnas su spros pa bcad :
sgo gsum sbyangs shing rnal du dbab :
sngon dngos rjes kyis nyams su blang :
de la dang po sngon 'gro la :
dal dang 'byor pa rnyed dka' zhing :
mi rtag nam 'chi nges med bsam :
'khor bar nges 'byung drag tu bskul :
las 'bras blang dor tshul bzhin bya :
thar mchog go 'phang don gnyer bas :
zab mo'i lam bzang snying por sgoms :
dkon mchog rtsa gsum skyabs 'gro zhing :
smon dang 'jug pa'i byang sems bskyed :
sdig sbyong rdor sems bzlas pa ni :
stobs bzhi'i gnad dang ldan par bya :
tshogs gsag phyi nang gsang ba yi :
sku gsum zhing gi maN+Dal 'bul :
oM AHhU~M:
stong gsum rab 'byams maN+Da lar :
mchod sprin rgya mtsho'i tshom bur bkod :
bla ma sprul pa'i sku la 'bul :
bsod nams dam pa'i tshogs rdzogs shog :
'og min zhing khams maN+Da lar :
bde chen 'dod yon tshom bur bkod :
bla ma longs spyod rdzogs la 'bul :
ye shes tshogs chen rdzogs par shog :
chos dbyings spros bral maN+Da lar :
rig pa rang shar tshom bu bkod :
bla ma chos kyi sku la 'bul :
tshogs gnyis zung 'jug mthar phyin shog :
oM AHhU~M sarba maN+Da la dz+nyA na pU dza ho :
khyad par bla ma'i rnal 'byor ni :
mos gus drag pos gnad du bsnun :
thugs yid 'dres pa'i byin zhugs na :
gdod ma'i gnas lugs mngon du 'gyur :
de ltar sngon 'gros rgyud sbyangs nas :
dngos gzhir bum pa'i dbang gi lam :
bskyed rim gsal brtan dag pa dran :
ngag rlung yid kyi bzlas pas bsnyen :
gsang dbang lam mchog tsaN+Da lIs :
bde chen nye bar bsnyen pa 'thob :
sher dbang thig le'i rnal 'byor gyis :
lhan cig skyes pa'i de nyid bsgrub :
bzhi pa'i dbang gi ting 'dzin ni :
mthar thug sgrub pa chen po ste :
thog mar rigs drug bag chags kun :
dbyings su zhi ba'i ting 'dzin bsgom :
ye shes rig rtsal rgyas pa'i phyir :
sgo gsum shin sbyang rnal du dbab :
lus ni rdo rje'i 'dug stangs la :
ngag ni hU~M gi phyag rgyas gdab :
yid ni sems byung mdud grol phyir :
byung gnas 'gro gsum rtsa gdar gcad :
bzhi pa sku gsum don dang 'phrad :
rnal du dbab pas rgod pa snyoms :
sor gzhug bying ba'i mal nas bslang :
khyad par sngon 'gro shin sbyangs pas /
bsam gtan dam pa mngon gyur nas :
dngos gzhi 'di dang 'chi kha dang :
bar dor grol ba'i lam gyi rim :
rnam pa gsum las dang po ni :
khregs chod dang ni thod rgal gnyis :
rnal 'byor mngon sum dbyings kyi gshis :
sor bzhag khregs chod dgongs pa bskyang :
de yang lus gnad drang por bsrang :
ri bo bzhin du cog ger gzhag :
mig gi gsang 'bras dbyings su gtad :
rgya mtsho bzhin du ca re gzhag :
yid kyi rnyogs mas ma bslad pa'i :
rig pa rjen pa gcer bur gzhag :
ma bcos ma bslad yul snang gi :
zhen pa rang grol lhug par gzhag :
gzhag ces bya ba'ang brda tsam ste :
rang rig mngon sum ngo 'phrad nas :
de nyid kho nar thag bcad de :
rtog tshogs rang grol gding 'cha' ba'i :
ngang las ma g.yos lhums su zhugs :
de ltar dgongs pa mngon gyur pas :
dbang po'i mngon sum rig pa'i gdangs :
rtsal sbyong thod rgal rnal 'byor ni :
sgo gsum phyi nang gsang ba yi :
bya ba rim pa bzhin du gtang :
dben zhing dbyings rig mtshon nus par :
bde ba'i stan la bag phab nas :
lus gnad seng ge glang chen dang :
drang srong tsog pu'i bzhugs stangs bya :
ngag gnad gnas brtan la zla zhing :
kha sgo'i rlung gi 'gro dang 'ong :
dal bus cung zad phyir 'dzin bya :
yul gnad nam mkha' dwangs pa'i dus :
snga dgong shar nub zer gnyis la :
mig gnad gyen du ldog pa dang :
zur du 'khrid dang thur du dbab :
yid gnad dus gsum spros pa bcad :
dbyings rig dbyer med lhug par blta :
de tshe snying nas mig gnyis kyi :
gsang 'bras 'brel ba'i 'od rtsa las :
rgyang zhags sgron mas mtshams sbyar nas :
rnam dag dbyings kyi sgron ma'i klong :
thig le stong sgron mu khyud dbus :
rig gdangs rdo rje lu gu rgyud :
'gul zhing 'phrig pa'i rnam par 'char :
de tshe dbyings kyi phyag rgya ru :
rig pa gzhug cing 'bral med bskyang :
nyin mo snang sems ar la gtad :
nang nub dbyings rig ar la gtad :
mtshan gung 'od gsal ar la gtad :
srod la rlung thig bde nyams bskyang :
tho rangs rang gsal dgongs nyams bskyed :
de ltar rtse gcig nyams blangs pas :
rig gdangs rdo rje lu gu rgyud :
mched cing cung zad brtan pa ni :
chos nyid mngon sum snang ba 'o :
dbyings rig smin mtshams las 'das te :
gar bltas khyab cing bkrag bcas mched :
rig pa 'bring du sdod pa ni :
nyams snang gong du 'phel ba 'o :
khyab pa'i dbyings la lu gu rgyud :
skur smin brtan cing zhi dang khro :
grangs med sku dang ye shes 'phel :
rig pa tshad la phebs pa 'o :
chos can phyi 'byung nang phung po :
gsang ba rlung sems dbyings su zad :
shes dang shes bya ro gcig 'khyil :
de nyid chos nyid zad par bshad :
de dag rnams dang rjes 'brel du :
bzhugs stangs gzigs stangs phyi nang dbyings :
rig pa mi 'gul gzhir bzung nas :
gong 'phel dus su phyi dbyings rig :
rlung sems sdod pas tshad bzung bya :
tshad la phebs nas skye dang 'jug :
rlung sems dbang thob rtsal rdzogs pas :
'khor 'das re dogs mtha' grol nas :
gzhon nu bum pa sku yi dbyings :
lhag bcas lhag ma med pa yi :
yang dag mngon sangs rgyas pa 'thob :
kun tu khyab cing 'pho med rtag :
lhun grub phrin las dbang 'byor pa :
mthar thug shin tu rnam dag pa'i :
zung 'jug chen po'i go 'phang 'grub :
tshe gcig grol ba'i lam mchog go :
gal te tshe 'dir ma grub na :
'chi khar 'od gsal sbubs su 'jug :
lus gnad drang srong tsog pu 'am :
seng ge'i nyal stabs gang rung gis :
'dir snang zhen 'khris rbad kyis bcad :
nang gi nam mkha'i rig stong gshis :
bar du 'od rtsa rgyang zhags kyi :
sgron mas mtshams sbyar phyi yi dbyings :
nam mkha' dwangs par lta stangs gtad :
da lta'i rig pa rjen pa'i ngang :
rtog pas ma bslad 'phos gyur na :
'od gsal ma bu dbyer med pa'i :
'chi ba chos skur grol bar 'gyur :
de yang da ltar goms pa gces :
de 'dra klong du ma gyur na :
rnam shes rlung zhon gdams pa ni :
lus gnad bcos te stong ra gsal :
dbu ma'i yar sne tshangs bug har :
mar sna lte 'og sor bzhir zlum :
snying khar tshigs kyis bkag pa'i steng :
rlung sems dbyer med ngo bo a :
dkar gsal de las rim bzhin mched :
tshangs bug bar du nyer gcig bsam :
spyi bor bla ma kun tu bzang :
rdo rje 'chang gi rnam pa la :
rtsa gsum rgya mtshos bskor bar bsgom :
mos gus drag pos gsol ba gdab :
e ma ho :
mkha' khyab rtsa gsum zhi khro rab 'byams dang :
dbyer med khyab bdag dpal ldan bla ma la :
gsol ba 'debs so thugs rje'i lcags kyus zungs :
rnam shes dwangs ma dbu ma'i lam nas drongs :
thugs yid gcig 'dres dgongs pas byin gyis rlobs :
sgrib gnyis gzung 'dzin 'ching ba dbyings su zhi :
zab lam 'pho bas mkha' spyod bgrod pa dang :
'ja' lus chos sku 'grub par byin gyis rlobs :
hika ces nyer gcig brjod pa dang :
rlung gnad 'og rlung drag tu drangs :
steng rlung steng du 'phul zhing 'phangs :
dmigs gnad a rnams gcig la gcig :
thim ste tha mar rgyangs te 'phos :
bla ma'i thugs kar thim par bsam :
slar yang ka zhes mar phab pas :
sngar bzhin snying khar 'khod par mos :
de ltar yang dang yang du bskyar :
mthar ni bla ma 'khor dang bcas :
'chi med bdud rtsi'i rnam par zhu :
snying kha'i a la sib kyis thim :
tshangs bug 'od zer drwa bas bkag :
rdo rje'i srog rtsa 'grub par bsam :
spyi bo za zhing skrangs pa dang :
chu ser 'dzag sogs rtags byung na :
dmigs pa ma brjed rtag tu bskyang :
nam zhig dus la babs pa'i tshe :
rlung sems bla ma'i thugs kar 'pho :
bla ma 'og min gshegs par bsam :
bya rtsol spro bsdu med par bzhag :
nges par mkha' spyod la sogs kyi :
go 'phang mchog tu dbugs 'byin 'gyur :
'da' ka'i rnal 'byor ma thebs na :
rags pa thim dang phra ba thim :
thim pa'i rjes su 'od gsal 'char :
rnam grol chos skur ro gcig 'gyur :
de la brtan par ma gyur na :
lugs 'byung sgra 'od zer gsum sogs :
chos nyid gdangs kyi bar do shar :
thams cad rang gi rig rtsal du :
ngo shes thag chod brtan pa thob :
dbyings rig dbyer med thig ler 'khyil :
der yang gnyis 'dzin gzhan dbang gis :
go 'phang mngon du ma gyur na :
dbang po tha ma'i gang zag ste :
srid pa bar do'i snang cha ni :
rlung sems tsam las grub pa'i lus :
rmi lam lta bur shar ba'i tshe :
bla mar mos gus drag po yis :
de yi gdams ngag rjes dran nas :
gang goms de la mnyam bzhag pas :
'khrul snang grol nas lam mchog sbyor :
de ltar mngon du ma gyur na :
rigs lnga'i zhing khams yid la bya :
bla mar gsol gdab 'dun pa sbyangs :
dpal mgon bla ma'i thugs rje dang :
dad dang 'dun dang dam tshig mthus :
rmi lam gnas skabs sad pa ltar :
mngon dga'i zhing du lha zhal mthong :
dpal ldan brtsegs par lung bstan cing :
pad+ma bkod par dbugs rab dbyung :
las rab rdzogs par gzengs bstod de :
dbus phyogs me ri 'bar ba ru :
ston pa khyab bdag he ru ka'i :
dgyes zhal mjal ba'i skad cig la :
shes bya'i sgrib pa mthar byas nas :
ye shes dbyings su ro gcig 'gyur :
shin tu dman pa'i gang zag rnams :
mngal sgo ngan pa zhen log dang :
nges 'byung drag pos rab bcad nas :
las 'phro bzang pos nying mtshams sbyar :
lam gyi 'phro mthud grol ba thob :
rjes ni gnas skabs thams cad du :
bsngo smon bzang pos mtshams sbyar zhing :
thun mtshams dran dang shes bzhin pas :
dag pa'i snang ba lam du khyer :
spyir ni 'khor bar nges 'byung dang :
byang chub sems gnyis drag tu bskyed :
cis kyang dgos med blo sna bstung :
bla ma'i mos gus srog tu btsa':
lam la cung zad drod thob nas :
yul gyi bdud rtsi bsten pa'i phyir :
kun spangs spyod pa phyogs bral rgyu :
dur khrod la sogs gnyan sa ru :
brtul zhugs spyod pa yang dag spyad :
gegs sel bogs 'don thabs mkhas pas :
gnas skabs sngags kyi drod thob nas :
tshogs sbyor mthong ba'i lam du 'gro :
sgom pa'i nyams myong mthar phyin pas :
mi slob 'od gsal zung 'jug skus :
shin tu rnam dag rdo rje sems :
kun bzang ye shes bla ma yi :
go 'phang brtson 'grus skal pa bzhin :
zla drug lo gsum bcu gnyis nas :
mngon du 'thob byed theg pa'i rtse :
'bras bu'i thus ka bla med pa'i :
mchog gi phrin las rmad byung ngo :
sa ma ya :
de ltar mchog dang thun mong gi :
phrin las kun gyi yan lag tu :
tshogs gsog dngos grub nye ba'i phyir :
thun dang khyad par thun mtshams su :
gong du dkon mchog rten gsum spyi :
khyad par tshogs rten dmigs rim dang :
mthun pa'i snang brnyan bshams pa'i mdun :
me tog spos me zhal zas sogs :
mchod pa'i yo byad gang 'dzom pa :
gtsang zhing bkod pas mdzes par bstar :
skyabs song byang chub yid la bya :
bden pa'i stobs kyis yo byad brlabs :
rig 'dzin bla ma'i dkyil 'khor gyi :
mngon rtogs ji ltar bshad pa 'am :
drin can rtsa ba'i bla ma dang :
dbyer med rig 'dzin rnam pa gsum :
rnam pa 'chi med lha gsum po :
skyabs yul rgya mtsho'i sprin 'phro ba :
mdun mkhar mngon sum lta bur gsal :
ye shes spyan drangs dbyer med bstim :
yan lag bdun dang maN+Dal gyis :
gsag sbyang byang chub sems mchog bskyed :
gsol 'debs sngags kyis thugs dam bskul :
mthar ni byin rlabs dngos grub gsol :
mdun bskyed rten la brtan bzhugs bsam :
yang na rang la bstims kyang rung :
bsngo smon bkra shis tshigs bcad brjod :
'di ltar nyams su len pa'i bu :
lam gyi bar chad thams cad zhi :
sdig ltung nyams chag byang ba dang :
bsod nams ye shes tshogs rdzogs pas :
dngos grub mchog la nye bar 'gyur :
de phyir rtag tu brtson par gyis :
sa ma ya :
khyad par rdo rje theg pa yi :
dam tshig mchog gi kun spyod che :
ga Na pU dza'i las rim ni :
mdun rten mchod pa'i yo byad spyi :
khyad par shes rab thabs 'brel ba'i :
ma da na dang ba la sogs :
bza' bca' btung ba'i longs spyod bsham :
bdag mdun lhar gsal bshags skong bya :
bsang chus bran zhing bdud rtsi 'thor :
a :
snod kyi 'jig rten ka pA lar :
bcud kyi longs spyod 'dod yon tshogs :
ye shes bdud rtsi'i sprin phung che :
'grib med rtag pa'i rgyan du shar :
oM AHhU~M ha ho hrI:
zhes pas byin brlabs tshogs zhing rnams :
gdung ba'i shugs kyis spyan drangs bya :
hU~M:
'od gsal dbyings kyi thig le nas :
snang bzhi mthar phyin shrI siM ha :
bla ma rgya mtsho'i 'khor dang bcas :
gnas 'dir spyan 'dren gshegs su gsol :
rig rtsal 'pho chen 'od klong nas :
'chi med bi ma mi tra la :
yi dam zhi khro'i sgyu 'phrul shar :
gnas 'dir spyan 'dren gshegs su gsol :
zung 'jug pad+mo bkod pa nas :
rtsa gsum dbyer med thod phreng rtsal :
'bum phrag mkha' 'gro'i sprin phung 'phro :
gnas 'dir spyan 'dren gshegs su gsol :
gnas mchog 'di ru byin phob la :
'dus pa'i mched dang dam tshig rdzas :
ye shes chen por byin gyis rlobs :
mchod bzhes dam skongs dngos grub stsol :
gu ru dz+nyA na badzra sa ma ya dzaHdza :
de nas tshogs phud rim par spros :
oM AHhU~M:
cir snang snod kyi b+han+d+ha ru :
snang stong dbyer med tshogs gtor bshams :
rtsa gsum rgya mtsho'i tshogs la 'bul :
sku yi rdo rje'i dngos grub stsol :
rtsa rlung byed rtsol b+han+d+ha ru :
gsal stong dbyer med tshogs gtor bshams :
rtsa gsum rgya mtsho'i tshogs la 'bul :
gsung gi rdo rje'i dngos grub stsol :
dwangs ma thig le'i b+han+d+ha ru :
bde stong dbyer med tshogs gtor bshams :
rtsa gsum rgya mtsho'i tshogs la 'bul :
thugs kyi rdo rje'i dngos grub stsol :
ka dag dbyings kyi b+han+d+ha ru :
lhun grub snang bzhi'i tshogs gtor bshams :
rtsa gsum rgya mtsho'i tshogs la 'bul :
ye shes rdo rje'i dngos grub stsol :
rang byung mtshan ldan b+han+d+ha ru :
bza' btung bdud rtsi'i tshogs gtor bshams :
rtsa gsum rgya mtsho'i tshogs la 'bul :
las dang ye shes dngos grub stsol :
ma hA su kha dz+nyA na d+hA tu ga Na tsakra pU dza ho :
bar pa dam tshig nyams chag bshags :
ho :
bdag cag thog med dus nas bzung :
tha ma da ltar thug gi bar :
sgo gsum 'khrul pa'i gzhan dbang gis :
rang bzhin kha na ma tho dang :
bcas pa'i dam tshig nyams chag kun :
zhal zas tshogs kyi mchod pas bshags :
thugs dam gnyan po dbyings su bskang :
dag cing tshangs par dbugs dbyung nas :
mchog thun dngos grub char ltar phob :
yi ge brgya pa brjod :
tha ma bsgral bstab zhal du sbyor :
hU~M:
e dbyings stong pa'i brub khung du :
gzung 'dzin ltar snang dgra bgegs kun :
dgug bstim bsgral nas zhal du bstab :
kha sbyor gzi byin bskyed du gsol :
sarba sha trUn big+h+nan dzaHhU~M baM ho :
mA ra ya phaT:
kha kha khA hi khA hi :
ma hA su kha sa ma ya ho :
de nas nang ltar phung khams lha :
mchod pa'i phyir du zhen med rol :
gsang ba drod thob rnal 'byor pas :
nye rgyu'i brtul zhugs tshul bzhin spyod :
rjes mthun yid kyi phyag rgya dang :
snyoms zhugs dgongs pa gsal gdab bya :
ho :
shes rab btsun mo'i b+ha ga ru :
thabs kyi rdo rjes gsor zhing bskyod :
'du shes gsum ldan dga' ba bzhis :
stong bzhi'i 'od gsal mchog tu rol :
ma hA su kha dz+nyA na a haM:
de nyid gnyug ma'i ngang du bzhag :
a :
yul dang dbang por 'brel ba yi :
bde ba chen po'i longs spyod kun :
stong nyid rnam thar gsum ldan dang :
dbyer med mchog tu mi 'gyur ba'o :
a a a :
lhag ma gsog 'jog med par bsdus :
rig 'dzin zhal chab bdud rtsi dbab :
oM a hU~M ha ho hrI:
e A ral+li hrIM hrIM pheM pheM:
hU~M:
chos nyid rol pa'i lhag sdud tshogs :
rtsa rlung thig le rtog tshogs kyi :
bag chags sred zhen lhag ma kun :
bde ba chen po'i klong du rol :
stong pa chen po'i brtul zhugs skyed :
'pho chags 'khrul pa zhi ba dang :
rig rtsal rgyas pa'i phrin las mdzod :
ma ma DA ka DA ki nI uts+tshiSh+Ta ba liM ta kha kha khA hi khA hi :
mthar ni smon lam bkra shis gsol :
oM:
bkra shis gang zhig cir snang lha sngags chos skur dag :
rtsa rlung thig le zag med dbu ma'i dbyings su rdzogs :
gzung 'dzin rtog tshogs dbyings rig dbyer med chen por smin :
mchog thun dngos grub char ltar 'beb pa'i bkra shis shog :
gzhan yang smon lam ci rigs gdab :
rjes su gtor ma bskyang ba dang :
dngos grub gsol zhing nongs pa bshags :
dbyings su bsdu zhing rig skur ldang :
bsngo smon shis brjod mtha' brgyan no :
de ltar dus su nyams blangs pas :
rtsa rlung thig le'i bar chad zhi :
nang gi tshogs rdzogs mchog thun gyi :
dngos grub dka' ba med par 'grub :
sa ma ya :
dngos grub don gnyer rnal 'byor pa :
tshe ring ba ni don che ste :
de bas 'bad pa thams cad kyis :
rdo rje tshe yi rig 'dzin bsgrub :
rten ni snying po'i bum pa dang :
bza' btung tshe yi longs spyod bsham :
gzi byin bskyed phyir byin chen dbab :
bdag dang mdun rten dbyer med par :
'chi med slob dpon chen por gsal :
rtsa ba'i dmigs bzlas ci rigs rjes :
hrI:
'chi med rig 'dzin bi ma la'i :
thugs kar ye shes snying po'i srog :
mtsho skyes rdo rje'i thugs dbus su :
sna tshogs rdo rje'i gdan gyi steng :
thig le nyi zla kha sbyor dbus :
rlung sems dbyer med rten gyi hrI:
tha mar rdo rje'i sngags kyis bskor :
bskul zhing bzlas pa'i 'od zer dang :
lha mo mgyogs ma'i tshogs bcas spros :
'khor 'das snod bcud thams cad khyab :
rang gi bla tshe chad yar dang :
'byung lnga 'jig rten dwangs ma'i bcud :
ye shes chen po'i gzi byin dbyig :
'chi med bdud rtsi'i rnam par bsdus :
spyi bo nas zhugs lus kun gang :
rdo rje'i tshe dang lang tsho yi :
ye shes nus stobs rgyas par gyur :
oM AHhU~M badzra ma hA gu ru bi ma mu tra A yur+dz+nyA na sarba sid+d+hi hU~M:
'bum phrag bzlas pas nus thob cing :
rgyun du brtson na 'chi med 'grub :
thun mtshams tshe 'gugs dngos grub bskul :
rten 'brel mda' dang dar gyis g.yab :
hrI:
gdod ma'i mgon po rig 'dzin shrI siM ha :
'pho chen ye shes sku brnyes bi ma la :
rtsa gsum kun 'dus 'chi med pad+ma 'byung :
rig 'dzin tshe yi lha tshogs dbyings nas bzhengs :
sgrub mchog rtse gcig gus pas gsol 'debs na :
glog ltar myur ba'i thugs rje'i 'od zer gyis :
bdag cag bla tshe chad nyams yar pa dang :
'khor 'das dwangs bcud srog gi snying por stims :
smin mtshams mdzod spu 'od kyi thig le las :
bde gshegs rigs kyi pho nya 'bum phrag spros :
chos nyid mngon sum ye shes lcags kyu yis :
srid zhi'i tshe bcud rten dang rdzas la khug :
mgrin pa'i chu skyes dbang gi ze'u 'bru las :
pad+ma'i rigs kyi pho nya 'bum phrag spros :
nyams snang gong 'phel ye shes zhags pa yis :
srid zhi'i tshe bcud srog gi phyag rgyar chings :
thugs ka chos nyid dbyings kyi thig le las :
rdo rje rigs kyi pho nya 'bum phrag spros :
rig pa tshad phebs ye shes lcags sgrog gis :
srid zhi'i tshe bcud 'od gsal snying por sdoms :
lte ba'i ut+pal zab cing 'khyil ba las :
rin chen rigs kyi pho nya 'bum phrag spros :
chos nyid zad pa'i ye shes dril bu yis :
srid zhi'i dwangs bcud mi phyed phyag rgyar sgrubs :
gsang mchog bde chen nor bu'i 'od zer las :
las kyi rigs kyi pho nya 'bum phrag spros :
mi 'gyur 'pho med ye shes rol pa yis :
srid zhi'i tshe bcud 'ja' lus rdo rjer sgrubs :
bla yi gzugs brnyan dwangs ma'i yi ger stims :
srog gi 'gro 'ong nA da'i dbyangs su sgyur :
tshe yi rgyun bzang 'pho med rdzing bur skyil :
mi 'gyur mi shigs rtag pa'i dngos grub stsol :
sngags mthar :
a nr-i hrIHbadzra dz+nyA na A yu She A kar+ShA ya dza dza :
pra be sha ya phaT:
A be sha ya a A dzaHhU~M baM hoHtshe b+h+rU~MHg.yu b+h+rU~M:g.yu tshe b+h+rU~M:
A yur+dz+nyA na bin+d+hu b+h+rU~M:
'khor 'das tshe bcud dwangs ma kun :
'od zer bdud rtsi'i sprin chen po :
rang gi srog rten hrIHyig dang :
sgrub pa'i rdzas la dbyer med bsam :
a :
'khor dang mya ngan 'das pa'i tshe yi bcud :
rtsa srog thig le dbyings dang dbyer med 'dres :
rdo rje lu gu rgyud kyi rgyas btab pas :
'gyur med rtag pa dam pa'i dpal thob shog :
badzra dz+nyA na A yu She rak+Sha rak+Sha tiSh+Tha b+h+rU~M:
tshe mda' spyi bor rgya gram bzhag :
snying kha'i gwa 'u srubs med pa'i :
phyi rol rdo rje'i drwa bas bsdams :
lus la rdo rje'i go chas g.yogs :
tshe dang ye shes brtan par bsam :
de ltar bsgrubs pas dngos kyi rtags :
tshe 'brang brjid chags bdud rtsi babs :
bza' btung 'phel zhing ro bcud ldan :
'ja' 'od dri bzang nyams dga' 'byung :
rmi lam nyi zla shar ba dang :
rtsi shing sman ljongs chu bo rgyas :
mar me 'bar sogs rtags mthong tshe :
tshe yi dngos grub blang ba ni :
mdun rten bla ma dbyer med la :
maN+Dal 'bul zhing gsol ba gdab :
rig 'dzin tshe yi lha tshogs dang :
dbyer med khyab bdag bla ma dgongs :
tshe dang ye shes dbang mchog skur :
dngos grub dam pa bstsal du gsol :
skyabs sems rgyud sbyang ci rigs dang :
ye shes dbab brtan tshe 'gugs bya :
de nas tshe 'brang spyi bor blang :
hrIHhrIHhrI:
tshe dpag med mgon dran pas 'chi med stsol :
rnam par rgyal mas mi mthun bar chad sel :
yid bzhin 'khor los 'dod pa'i dngos grub 'jo :
shrI siM ha 'od gsal rtag pa'i dbyings :
bi ma mu tra 'pho chen phyag rgyar bzhengs :
pad+ma 'byung gnas 'ja' lus rdo rje'i sku :
rig 'dzin tshe yi lha tshogs dbyings nas bzhengs :
mi phyed gdung shugs drag pos gsol ba 'debs :
thugs rjes brtser dgongs phyi nang bar chad sol :
byin gyis rlobs shig tshe dbang dngos grub stsol :
sngags mthar kA ya wA ka tsit+ta gu Na karma A yur+dz+nyA na sid+d+hi a b+hi Shiny+tsa oM AHhU~M swA hA:
gnas lngar reg cing rten du bcang :
tshe yi bza' btung rol byas la :
hrI:
'khor 'das snying po dwangs ma'i srog tu 'dril :
myong tshad rnam par grol ba'i dam tshig rdzas :
snying dbus mi shigs thig ler ro gcig pas :
bde chen ye shes tshe yi dbang thob shog :
sngags brjod :
hrI:
'khor 'das dwangs bcud 'chi med tshe yi rgyun :
byang chub sems kyi bdud rtsir rab bskyil pas :
rtsa khams rlung la bde drod ye shes 'bar :
mchog tu mi 'gyur tshe yi dbang thob shog :
sngags brjod :
mthar ni rgyas gdab shis pa brjod :
de yis dngos grub bla med 'thob :
snod ldan gzhan la'ang 'di byin na :
bcu thub pa yang brgyar 'gyur te :
tshangs pa'i tshe dang ldan par 'gyur :
mthar thug 'chi med go 'phang 'grub :
de phyir zab 'dril gdams pa'i bcud :
snying gi bu la gtad do rgya :
sa ma ya :
mchog gi ye shes myur thob phyir :
yon tan bdud rtsi'i rig 'dzin la :
brten nas myong grol sgrub pa ni :
rnal 'byor nus par ldan pas brtsam :
spros dang 'brel na sa chog dang :
phyi nang gsang ba'i mtshams bcad cing :
lha dang bum pa sta gon bya :
dkyil 'khor tshul bzhin 'bri ba 'am :
maN+Dal me tog tshom bu dgod :
bum pa bdud rtsi'i b+han+d+ha dang :
sngags bcas sin+d+hu'i maN+Dal dgab :
de steng rdor sems me long bcas :
gsang gsum ye shes rten du dgod :
dkyil 'khor bskor zhing byin chen dbab :
sgrub pa'i grogs dang bcas pa rnams :
mnga' gsol brtul zhugs phyag rgyas gdab :
bsnyen sgrub sngon 'gros las la sbyar :
spros med chig sgrub bya 'dod na :
sa gzhi las su rung ba der :
sa bdag lha klur gnang ba zhu :
bgegs la gtor ma byin nas bskrad :
rgyal chen sde bzhir phyi mtshams bcol :
nang ltar srung ba'i 'khor lo bsgom :
gsang ba ye shes phyag rgyas gdab :
dkyil 'khor rten rdzas ci rigs bsham :
phrin las gzhung bsrang bsnyen sgrub bya :
tshogs sam gcig pur bsgrub kyang rung :
dngos gzhi'i las sbyor gsum yin te :
khrol bu sbyang zhing phye ma sgrub :
dngos grub ye shes mngon du bya :
de la khrol bu sbyang ba ni :
don gyi bdud rtsi gdod ma nas :
snang srid ye shes lnga ru dag :
rtags kyi bdud rtsi nyon mongs dang :
phung po kha dog rigs lngar shar :
rdzas kyi bdud rtsi mtshon byed pa :
lcags kyu lnga dang sgron ma lnga :
rtsa brgyad yan lag stong la sogs :
phun sum tshogs pa legs par sbyar :
b+han+d+ha kha sbyor snod du bstsal :
chos kyi bdud rtsi'i dgongs pa yis :
gsang chen rigs gcig phyag rgyar sbyangs :
rang nyid rigs 'dus bla ma yi :
gsal snang rdzogs pa'i ting 'dzin dang :
khrol bu'i sman la bgegs bsal zhing :
bdud rtsi 'khyil pa'i khrus nas dbyung :
b+han+d+ha'i pho brang rgyan ldan pa :
dkyil 'khor bskor zhing dal dbus bzhag :
hU~M:
gdod nas rnam dag mnyam pa'i ye shes dbyings :
rig rtsal 'gag med sman gyi pho brang che :
dkyil 'khor dbus su brtan par bzhugs nas kyang :
rdo rje bdud rtsi'i ye shes grub par mdzod :
sngags dbyangs dang bcas byin chen dbab :
hU~M:
kun bzang rdor sems dga' rab rje :
shrI siM pad+ma thod phreng sogs :
rig 'dzin rtsal 'chang dbyings nas bzhengs :
sgrub pa'i rdzas la byin chen phob :
che mchog bdud rtsi'i dkyil 'khor lha :
'chi med bi ma mu dra sogs :
yon tan lha tshogs dbyings nas bzhengs :
sgrub pa'i rdzas la byin chen phob :
gnas yul dur khrod dpa' bo dang :
mkha' 'gro sman skyong srung ma sogs :
bka' nyan tshogs rnams dbyings nas bzhengs :
sgrub pa'i rdzas la byin chen phob :
gnas mchog 'di ru byin phob la :
sgrub mchog bdag la byin gyis rlobs :
sgrub rdzas ye shes bdud rtsir sgyur :
grol ba mchog gi dngos grub stsol :
oM AHhU~M badzra ma hA gu ru de wa DA ki nI sarba sa ma ya A be sha ya a A:
e A ral+li hrIM hrIM pheM pheM:
mchod pa'i yo byad bkod mdzes bstar :
khyad par snang gsal rgyun mi gcad :
hU~M:
bdag nyid rtsa ba'i dkyil 'khor las :
rig rtsal dkyil 'khor mdun du bye :
sgrub pa'i rdzas la dbyer med thim :
de las skad cig dran rdzogs su :
rlung me thod sgyed la gnas pa'i :
rang byung bde chen ka pA la :
yangs shing rgya che'i nang khongs su :
'khor 'das dwangs bcud bdud rtsir 'khyil :
de dbus pad+ma nyi zla'i steng :
gsang chen rigs gcig rdo rje sems :
bde ba chen po zla ba'i mdog :
rdo rje dril 'dzin yum dang 'khril :
dar dang rin chen rus pas brgyan :
thugs kar ye shes snying po'i srog :
yon tan rig 'dzin bi ma la :
pad+ma rigs bdag dang bcas gsal :
gzhan yang phung khams skye mched kun :
zhi khro rab 'byams rgyal ba'i lha :
ma bskyed ye rdzogs chen po'i ngang :
gnas gsum oM AHhU~M yig gis :
rdo rje gsum du byin brlabs shing :
kha sbyor bdud rtsi'i sprin chen pos :
ye shes dbang bskur cod pan rdzogs :
oM AHhU~M:
hU~M oM trAM hrIHA:
snyoms zhugs bde ba'i 'od dang sgras :
ye shes 'khor lo spyan drangs bsam :
oM:
yod med stong pa 'od gsal dbyings :
phyag rgya chen po'i skur bzhengs nas :
smon lam snying rje'i dam tshig gis :
ye shes sgyu ma'i rol pas gshegs :
oM gu ru badzra satwa e h+ye hi :
sa ma ya ho :
dzaHhU~M baM hoHsa dbyer med bstim :
tiSh+Tha lhan zhes brtan par bzhugs :
a ti pU hoHsa phyag 'tshal zhing :
pra tits+tsha hoHsa phyag lan gdab :
de nas mchod cing bstod pa ni :
oM:
mchod pa'i phyag rgya chen po ni :
sems kyi yid bzhin rin chen sprin :
phyi nang gsang ba bla med pa :
bde chen longs spyod mchog tu rol :
oM shrI badzra rA ga puSh+pe d+hU pe a lo ke g+han+d+he nai bid+ya shab+da pany+tsa kA ma gu Na pra tIts+tsha swA hA:
ma hA a mr-ita rak+ta ba liM ta kha kha khA hi khA hi :
ma hA su kha dz+nyA na d+hA tu ho :
hU~M:
bsam yas sgyu 'phrul drwa ba yi :
dkyil 'khor kun gyi khyab bdag che :
dpal ldan rdo rje sems dpa' la :
gus pas bstod do dngos grub stsol :
sman srung spyan drang rtog pa bsal :
hU~M:
stong gsum 'jig rten rab 'byams na :
ji snyed 'dus pa'i tshogs chen po :
tshangs dang drang srong rig pa 'dzin :
bram ze dka' thub grub pa dang :
ri dang nags tshal 'byung ba'i lha :
gza' dang rgyu skar rdzu 'phrul bdag :
sman dang bcud kyi gnyer 'dzin pa :
lha dang lha mo srung ma'i tshogs :
khyab bdag dpal ldan rdo rje sems :
bde gshegs zhi khro rab 'byams dang :
rig 'dzin grub pa'i bka' byung bas :
dam tshig gnyan po rjes dgongs la :
thugs dam dbang gis gnas 'dir gshegs :
rang rang rig 'dzin grub pa'i tshe :
ji ltar rtags bstan ma bsnyel bar :
rnal 'byor bdag cag sgrub pa pos :
mtha' yas gdul bya'i don slad du :
rdo rje'i tshe dang lang tsho dar :
nad gdon zhi zhing rig rtsal rgyas :
mthong tshor myong reg grol ba'i phyir :
bdud rtsi sgrub pa'i grogs mdzad nas :
dngos grub dam pa bstsal du gsol :
sarba a mr-ita b+he Sha dz+ye de wa pA la sa pa ri wA ra e h+ye hi :
sa ma ya ho :
sa ma ya satwaM:
e A ral+li hrIM hrIM pheM pheM:
sman gyi lha dang drang srong tshogs :
bdud rtsi'i phrin las bsgrub pa'i phyir :
bde chen dgyes pa'i pho brang gi :
mkha' la sprin ltar gtibs par bsam :
dam tshig bdud rtsi 'thor nas kyang :
hU~M:
lha dang drang srong bram ze klu :
gtsang zhing gtsang ma'i tshul la spyod :
khyi phag la sogs dme ba'i rdzas :
thams cad dogs pa med par bza':
gang yang rnam par rtog pa ste :
rtog par bcas pa grol mi 'gyur :
snod bcud gdod nas bdud rtsi lnga :
ma bcos ma bslad de bzhin gshegs :
ye shes rigs lngar rnam par dag :
thams cad chos kyi dbyings su mnyam :
'khor 'das dbyer med chen por rtogs :
de ltar shes nas grol ba'i phyir :
dkar rtsi dmar rtsi dri sha chen :
rdo rje'i chu rnams dang du blang :
dngos grub rdzas kyis gtsor byas pas :
nad lnga sel zhing gdon lnga zhi :
phung po gnas 'gyur ye shes dang :
rigs lnga'i dngos grub mngon 'gyur phyir :
thams cad gtsang dme'i rtog pa spongs :
bde chen rdo rje'i rigs mchog tu :
dngos grub sgrub pa'i phrin las mdzod :
ces bskul bde chen brtul zhugs bskyed :
rdo rje'i gzungs thag snying khar bzung :
bdag gi thugs kar zla steng a :
sngags kyi phreng bas bskor ba'i 'od :
gzungs thag rdo rje'i lam las brgyud :
mdun bskyed lha tshogs thugs kar zhugs :
bde chen gzi byin 'bar bar bsam :
oM badzra satwa ma hA gu ru bi ma mu tra a mr-ita sarba sid+d+hi hU~M:
khri khrag bzlas pas bskul bar bya :
slar yang snyoms par zhugs pa yi :
bde stong rol pa'i 'od zer gyis :
rgyal ba mchod cing dngos grub bsdus :
brtan g.yo'i dug gzhil 'byung lnga'i bcud :
dam tshig rdzas dang ro gcig gyur :
sman gyi lha srung drang srong bskul :
de rnams pho nya mkha' khyab kyis :
'khor 'das bdud rtsi char bzhin phab :
sgrub pa'i rdzas la sib sib thim :
dag pa mchog gi bdud rtsi dang :
dbyer med kha dog dri dang ro :
nus bcud phun sum tshogs par bsam :
oM AHhU~M sarba pany+tsa a mr-ita ra sA yA na sta na dza ya gu h+ya sarba sid+d+hi hU~M hrIHThA:
khri phrag bzhi bzlas 'grub par 'gyur :
thun mtshams stong tshigs mchod bstod dang :
tshogs kyi mchod pas dgyes pa bskyed :
bar chad bgegs la phur bus gdab :
ye shes mchog gi byin chen dbab :
dri ro 'phel sogs rtags dang ni :
dzapa? kyi bzlas grangs thems pa na :
mdun bskyed bde chen dgyes pa'i sprin :
mi 'gyur 'od kyi thig le'i tshul :
sman gyi rdzas la thim pa yis :
dngos grub 'byung ba'i dbyig tu bsam :
oM badzra dz+nyA na ma hA su kha a mr-ita hU~M hU~M:
sman gyi che ba brjod cing dbul :
oM AHhU~M badzra ma hA gu ru de ba DA ki nI sarba maN+Dal pany+tsa a mr-ita hU~M hrIHThA:
e ma ho gdod nas rnam par dag :
don gyi bdud rtsi bla na med :
rtags su ye shes rigs lngar shar :
rdo rje'i chos la phyag 'tshal lo :
zhes bstod yum gyis sman snod bteg :
e ma chos rnams thams cad kyi :
rang bzhin bde chen byang chub sems :
grub pa mchog gi a mr-i tas :
mi phyed rdo rje'i ye shes thob :
badzra a mr-ita sid+d+hi pha la ho :
yab kyis blangs te dngos grub bstim :
e ma ho dam rdzas sman gyi tshogs :
mthong tshor myang reg grol ba thob :
bde ba chen po'i dngos grub mchog :
gnyis med yid kyis blang bar bya :
badzra a mr-ita a la la ho :
sman gyi snying po dwangs ma'i bcud :
ye shes 'od kyi gong bur 'dus :
bdag thim dngos grub mchog thob bsam :
dkyil 'khor shar du 'thag bya ste :
bde chen mkha' gsang e yi dbyings :
gzung 'dzin rtog tshogs tshar bcad bsam :
oM AHhU~M badzra ma hA su kha a mr-ita kuN+Da li ha na ha na hU~M phaT:
lho yi phyogs su dar tshags drang :
sems dang ye shes bye ba yis :
'khrul pa'i rtog pa zhi bar bsam :
oM AHhU~M badzra ma hA su kha a mr-ita bi shud+d+ha swA hA:
nub tu chang chu 'o ma dang :
rin chen chu yis brlan du phab :
'dres par 'phur zhing phabs kyis bran :
dbyings rig dbyer med thig le cher :
'khor 'das dwangs bcud dbang bsgyur bsam :
oM AHhU~M badzra ma hA su kha a mr-ita saM sho d+ha na kuN+Da li hU~M hrIHThA:
byang du slar yang sbol byas la :
'phel rtags nges phyir dril bus gzhal :
chos nyid gcig las tha dad pa'i :
ye shes mkha' khyab rgyas par bsam :
oM AHhU~M sarba pany+tsa a mr-ita ma hA su kha badzra dz+nyA na s+pha ra Na phaT:
de ltar legs sbyar rdzas kyi mchog :
b+han+d+ha kha sbyor snod du bstsal :
cod pan dar dpyang rdor dril brgyan :
gu h+ya rdo rje'i phyag rgyas gdab :
hU~M:
bdud rtsi gsang ba'i pho brang gi :
dngos grub bar chad srung ba dang :
ye shes rtag tu 'phel ba'i phyir :
mi phyed rdo rje'i rgyas gdab bo :
badzra rak+Sha hU~M hU~M hU~M:
steng du sman gyi pho brang dbus :
bar nas rdo rje'i gzung thag drangs :
'og tu zhun chen me sbar bas :
drod 'beb thabs la mkhas par bya :
gzhan yang rten dang mchod skong rdzas :
ji ltar rigs pa brjid par bsham :
ye shes chen po'i byin dbab bo :
de nas las kyi gzhung bsrangs la :
rtsa ba'i bzlas pa thems pa'i rjes :
bdag mdun dkyil 'khor 'di ltar gsal :
hU~M:
bdag nyid rig 'dzin bla ma'i sku :
gnas gyur rang bzhin dkyil 'khor che :
yon tan che mchog smug nag brjid :
zhal gsum phyag drug zhabs bzhi bsgrad :
g.yas gsum rdo rje g.yon thod pa :
gar dgu'i gzi byin ches cher 'bar :
dpal dang dur khrod chas kyis brgyan :
gnam zhal sngo skya khro chags nyams :
rus pa'i phyag rgya gzig sham 'phyang :
rtse gsum thod khrag bsnams pas 'khril :
spyi bo la sogs gnas rnams su :
tshom bu dgu yi dkyil 'khor rdzogs :
oM badzra kro d+hA ma hA shrI he ru ka hU~M phaT:
yab yum mnyam sbyor mkha' gsang nas :
'od 'phros rdzas kyi dngos 'dzin sbyangs :
stong pa'i ngang las yum lnga'i klong :
rab 'jigs dur khrod bkod pa'i dbus :
yaM las rlung dang raM las me :
kaM las thod pa'i sgyed pu'i steng :
a las ye shes kA pa la :
rgya khyon chos kyi dbyings mnyam par :
bdud rtsi rang bzhin dkyil 'khor ni :
sha lnga'i lhun po rab brjid cing :
bdud rtsi lnga yi mtshor 'khyil dbus :
thabs shes 'bru bcu yongs gyur las :
bde gshegs rigs lnga yab yum gsal :
oM hU~M trAM hrIHA:
mUM lAM mAM pAM tAM:
bdag gi thugs srog 'od zer gyis :
rlung g.yos me sbar thod pa dros :
lha rnams snyoms zhugs sbyor mtshams nas :
'od zer lcags kyus 'khor 'das bcud :
dbang mdzad yum gyi b+ha gar 'khyil :
dngul chu bzhin du 'dar zhing 'phrig :
de la bdud rtsi char ltar babs :
sha lnga bdud rtsi'i bcud dang 'dres :
zhu khol dam rdzas a mr-i ta :
'khor 'das ro mnyam gcig tu 'khyil :
rigs lnga yab yum 'od du zhu :
dam tshig ye shes dbyer med pa'i :
bdud rtsi'i rgya mtsho chen por gyur :
oM AHhU~M badzra a mr-ita kuN+Da lI hU~M hrIHThA:
thugs nas hU~M gi 'phro 'du las :
dpal chen khro rgyal yab yum bcu :
pad nyir phyogs skyong sbyor ba'i steng :
bdud rtsi'i steng 'og phyogs mtshams bzhugs :
dngos grub bar chad bsal ba dang :
ye shes gzi byin skyed byed pa'i :
'gro 'dul khro bo'i dkyil 'khor rdzogs :
oM badzra kro d+ha hU~M hU~M hU~M hU~M hU~M hU~M hU~M hU~M hU~M hU~M:
slar yang hrIHhU~M ye shes sprin :
rang sgra sgrog pa dpag med spros :
mthar byed khro chen brgyad kyi dbus :
bdud rtsi'i steng du rta gdong dpal :
dbang mdog zhal gcig phyag bzhi pa :
g.yas gnyis pad+ma b+hany+dza dang :
g.yon gnyis rgya gram sdigs mdzub bcas :
grwa bzhi'i yum gyis mgul nas 'khyud :
khro bo'i chas rdzogs zhabs bzhi bsgrad :
sna tshogs rdo rje'i gdan la brten :
gsang yum dkar ser dmar ljang bzhi :
gri thod 'dzin pas brla la 'khyud :
sku smad bdud rtsir phyed nub sbyor :
dbang mdzad dkyil 'khor rjes chags 'bar :
hrIHha ya grI wa mAM lAM pAM tAM:
mthar byed brgyad kyi steng gi mkhar :
phyogs bzhir khrag 'thung rigs bzhi ni :
zhal gsum phyag drug zhabs bzhi bgrad :
dkar ser dmar ljang 'od du 'bar :
rang rtags phyag rgyas yum dang sbyor :
de steng rdo rje khrag 'thung mthing :
zhal gsum phyag drug g.yas gsum na :
rtse dgu rtse lnga zhing dbyug dang :
g.yon pas dril b+han 'jig rten g.yo :
zhabs bzhis khrag 'thung rigs bzhi brdzis :
kun kyang dur khrod dpal chas rdzogs :
gar dgu'i nyams 'gyur mchog tu rol :
sku gdung 'bar ba'i dkyil 'khor gsal :
oM trAM hrIHAHhU~M he ru ka hU~M:
rdo rje khrag 'thung dbu gtsug tu :
gnam zhal mthing kha rdor dril dang :
gnas yul ma mo phra men bsnams :
mi'u thung gel pa'i zhabs brgyad kyis :
khrag 'thung g.yas g.yon dbu steng brdzis :
rtsa zhal yum mkhar phyed nub tshul :
mkha' mnyam b+ha ga'i klong du 'khyil :
oM badzra kro d+hI shwa rI hU~M:
de steng khrag 'thung che ba'i mchog :
smug nag nyi shu rtsa gcig dbu :
phyag gi dkyil 'khor zhe gnyis na :
rdo rje dbyings kyi lha tshogs rdzogs :
zhabs brgyad yum gyi dbu brgyad brdzis :
rdo rje dbus zhal smin mtshams sbyor :
dur khrod dpal chas gar dgu'i nyams :
ljags steng nyi zla la gnas pa'i :
sa nu khrag 'thung tshon gang ba :
dkar gsal nyi zla'i gwa 'u bsnams :
rang 'od yum sbyor khro chas rdzogs :
de yi ljags steng nyi ma la :
gnas pa'i rdo rje'i lte bar A:
sngags phreng 'od dang sgrar bcas bskor :
'chi med rdo rje'i dkyil 'khor che :
rigs kun khyab bdag chen por bzhengs :
oM badzra kro d+ha ma hA a mr-ita maN+Da la hU~M hrIHThA:
hU~M hU~M:
bdag nyid rang bzhin dkyil 'khor la :
rigs kyi yum dang lhan skyes sbyor :
'gro 'dul phyogs bcu'i khro bo'i tshogs :
phyogs skyong khyo shug gdan du sbyor :
dam tshig bdud rtsi'i rgya mtsho che :
ye shes rigs lnga'i bcud dang sbyor :
rta mgrin gsang ba'i yum bzhi dang :
thabs shes dbyer med dbang gi sbyor :
yum mkhar rdo rje khrag 'thung gi :
smin mtshams yan tshud dbu yi sbyor :
gtso mchog zhabs brgyad yum gyi dbu :
phyogs mtshams brdzis pa zhabs kyi sbyor :
rdo rje gnam zhal smin mtshams kyi :
bde klong nub pa zhal gyi sbyor :
ljags steng rjes chags he ru ka :
rang 'od yum dang ye shes sbyor :
yan lag brgya ldan sbyor thabs kyi :
bde chen ye shes lhag par 'bar :
dam tshig bdud rtsir byin rlobs phyir :
byang chub sems kyi char 'beb pa'i :
gnas gsum 'bru gsum rgyas btab pas :
rdo rje'i sku gsung thugs su brlabs :
rigs lngas dbang bskur ye shes lnga :
dbu rgyan zhi ba'i tshul du rdzogs :
oM sarba ta thA ga ta kA ya wA ka tsit+ta oM AHhU~M:
pany+tsa dz+nyA na a b+hi Shiny+tsa hU~M oM trAM hrIHA:
de ltar tha mal snang zhen kun :
bdud rtsi'i dkyil 'khor chen por brtag :
ye shes dgug bstim bzhugs su gsol :
phyag dang mchod bstod dgyes pa bskyed :
oM:
yod med stong pa 'od gsal chos kyi sku :
nam mkha'i dbyings las 'ja' tshon shar ba ltar :
thugs dam rjes dgongs longs spyod rdzogs skur bzhengs :
bde chen bdud rtsi'i rol pas gnas 'dir gshegs :
shrI he ru ka ma hA su kha badzra a mr-ita maN+Dal e h+ye hi :
sa ma ya ho :
sa ma ya satwaM:
e A ral+li hrIM hrIM pheM pheM:
hU~M:
sems can don phyir nan tan mchog bskyed nas :
bde chen bdud rtsi'i dngos grub stsol ba'i phyir :
dam tshig 'khor lor dgyes pas bzhugs nas kyang :
gnyis med mchog gi byin rlabs bstsal du gsol :
sa ma ya tiSh+Tha lhan :
ho :
don gyi bdud rtsi rtags su rigs lngar snang :
bsgrub bya dam rdzas sgrub chos he ru ka :
kha sbyor brgyad ldan dkyil 'khor lha tshogs la :
gnyis med gus pa'i yid kyis phyag 'tshal lo :
a ti pU ho :
pra tIts+tsha ho :
oM AHhU~M:
sems nyid yid bzhin rin chen sprin phung las :
phyi nang gsang ba'i mchod pa'i char chen 'beb :
rdo rje bdud rtsi chags pa chen po yi :
yul dang dbang po gnyis med dgyes par rol :
oM shrI badzra rA ga la s+ye mA le gIrti nirti d+hU pe pUSh+pe A lo ke g+han+d+he ma hA su kha pU dza ho :
ma hA pany+tsa a mr-ita khA hi :
ma hA rak+ta dz+wa la khA hi :
ma hA ba liM ta dza gad khA hi :
sta na ga Na ma hA su kha d+harma d+hA tu A:
hU~M:
nam mkha'i sku mnga' snod bcud kun la khyab :
gzhom med gsung gis bde chen char pa 'beb :
ye shes thugs kyi dngos grub gting mtha' bral :
snang srid yon tan bdud rtsi'i rgyan du shar :
'gro 'dul phrin las rtsol med lhun gyis grub :
yan lag bdun ldan dkyil 'khor lha tshogs la :
gus pas bstod do mchog thun dngos grub stsol :
kha sbyor brgyad kyis ye shes dbab tu gsol :
na ma stu ti a la la ho :
zhes bstod rgyun bshags ci rigs bya :
sman srung spyan drang rtog pa bsal :
gtso bo dzapa? kyi dgongs pa ni :
rdo rje'i gzungs thag lag gis bzung :
hU~M:
gtso mchog dpal chen he ru ka'i :
thugs kar pad nyi zla ba'i steng :
'chi med rig 'dzin bi ma la :   dkar ljang sogs nas /
pad zlar rol :
zhes pa'i bar gyis gsal gdab /   mchan /
ye shes sems dpa' rigs bdag bcas :
snang stong phyag rgyar lam gyis gsal :
rang gi thugs kar nyi ma'i steng :
rdo rje rtse lnga'i lte bar a :
sngags kyis bskor las gnyis pa byung :
bde chen rdo rje lu gu rgyud :
mtheb srin thabs shes mnyam sbyor las :
gzungs kyi thag pa nas brgyud de :
bdud rtsi rdzas kyi dkyil 'khor la :
phog pas zhu khol rlangs pa yis :
dkyil 'khor pa rnams thugs rgyud bskul :
rjes chags bde stong rol pa yis :
sbyor mtshams kun nas bdud rtsi'i rgyun :
char ltar babs te bcud la thim :
byin rlabs nus stobs mchog tu 'bar :
slar yang ye shes sems dpa' yi :
thugs srog hU~M las 'od zer 'phros :
ljags steng sa nu he ru ka'i :
thugs ka'i sngags kyi phreng bar phog :
de las rjes chags 'od zer sprin :
'khor 'das brtan g.yo kun la khyab :
rtsa gsum rgyal ba mchod pas mnyes :
khams gsum nyon mongs dug chen sbyangs :
snang srid bdud rtsi'i phyag rgyar rdzogs :
tshur 'dus srid zhi'i ye shes dang :
dwangs bcud nus mthu thams cad kun :
rang dbang med par bsdus shing bkug :
thugs ka'i sngags kyi phreng bar thim :
de las bdud rtsi'i char rgyun g.yos :
dkyil 'khor drug gi sbyor mtshams zhugs :
bde chen ye shes lhag par 'bar :
byang chub sems sprin drag tu dbab :
rang bzhin bdud rtsi'i dkyil 'khor dang :
dbyer med thig le gcig tu 'khyil :
sman skyong srung ma'i tshogs rnams kyang :
dam tshig chen pos rab bskul bas :
'od zer pho nya glog ltar 'khyugs :
brtan g.yo'i rtsi bcud dwangs ma kun :
bdud rtsi'i rnam par spyan drangs nas :
sgrub pa'i rdzas la thim pa yis :
dngos grub kun gyi dbyig tu bsam :
oM badzra a mr-ita hU~M hrIHThA:
dgu pa'i dzapa? 'di 'bum phrag bzla :
stong stong tshigs su mchod pa 'bul :
thun mthar mchod bstod nongs pa bshags :
lha tshogs 'od zhu bcud la thim :
'chi med bdud rtsir 'khyil bar bsam :
dzapa? dbyangs bsgyur zhing lta gding bskyed :
bar chad bgegs bsal byin chen dbab :
bshags skong tshogs kyi mchod pa bya :
lha sngags mthong thos ting 'dzin gsal :
'od dang sgra dang dri bzang khyab :
khol zhing 'phel sogs rtags mthong 'gyur :
slar yang gnad la dbab pa ni :
dkyil 'khor sngar bzhin gsal btab la :
bzlas pa'i rim pa ci rigs rjes :
spos rol dbyangs bcas 'di ltar bskul :
hU~M hU~M:
nga ni khyab bdag he ru ka :
rang bzhin dkyil 'khor chen por rdzogs :
dam tshig gnyan la rab dgongs nas :
ye shes dkyil 'khor dbyings nas bzhengs :
bdud rtsi sprul pa'i dkyil 'khor la :
byin rlobs rtags dang mtshan ma ston :
gal te thugs dam g.yel srid na :
sngon gyi dam bca' gang du gnyan :
de bas thugs rje thabs mkhas bdag :
yal yol dbri bkol ma mdzad par :
mthu rtsal dbyung ba'i dus la bab :
'phrul gyi dngos grub deng 'dir stsol :
oM AHhU~M ma hA su kha badzra a mr-ita hU~M hrIHThA:
e A ral+li hrIM hrIM pheM pheM:
stong phrag bzlas pas gnad la dbab :
de nas bdud rtsi bskyil ba'i phyir :
sman srung bskul ba sngon 'gro bas :
sprul pa'i dkyil 'khor thugs ka nas :
'od 'phros 'khor 'das dwangs bcud bsdus :
sbyor mtshams 'dar zhing 'phrig par bcas :
dngul chu dwangs pa bzhin du 'khyil :
lha dang sman skyong srung ma yi :
las kyi pho nyas bdud rtsi bkug :
dbyer med thim pas gsos btab ste :
'od zer gzi brjid 'bar bar bsam :
oM AHhU~M ma hA su kha badzra a mr-ita kuN+Da li hU~M hrIHThA:
khri bzlas sbyor mtshams lhag par bskyil :
dbab pa'i thog mar gsang sgo dbye :
tshil chen dri yi sbyar spos bsreg :
rol mo 'khrol zhing dgyes dbyangs bcas :
hU~M hU~M:
thugs dam chen po'i dus la bab :
sprul pa'i dkyil 'khor dbyings nas bzhengs :
bde chen mchog gis dgyes pa na :
ye shes bdud rtsir rab 'khyil ba :
dam tshig rdzas la dbab pa'i phyir :
sbyor thabs rnam pa thams cad pa'i :
gsang ba mchog gi sgo dbye 'tshal :
byin rlabs dngos grub bstsal du gsol :
oM AHhU~M ma hA su kha badzra a mr-ita pra be sha ya pra be sha ya phaT phaT:
khri phrag bzlas pas mtshams sbyar nas :
bcud la dbab phyir shun gyis g.yab :
rkang gling bshug pa'i sgra dang bcas :
spos bsreg rol mo drag tu 'khrol :
hU~M hU~M:
sngon tshe dpal chen he ru kas :
dregs pa'i sde dpon btul ba'i tshe :
sbyor ba'i thabs la mkhas pa yis :
ma mo brgyad po dbang du mdzad :
bka' bzhin 'tshal bar dam bcas ltar :
bdag ni dpal gyi gdung 'dzin phyir :
thugs dam zhal bzhes rjes dgongs la :
gdod nas grub pa'i dur khrod nas :
'bar dang chags pa'i brtul zhugs kyis :
rnam 'gyur mi bzad byin g.yo bas :
gnas 'dir myur du gshegs nas kyang :
bdud rtsi gsang ba'i thugs dam bskul :
bde chen dgyes par phebs pa dang :
byin rlabs gzi brjid nus stobs skyed :
dngos grub myur du 'grub par mdzod :
ma ma DA ki nI e A ral+li hrIM hrIM pheM pheM:
dngos grub gnas kyi ma mo'i sprin :
'bar dang chags pas dkyil 'khor pa :
dgyes pa bskyed pa'i dam tshig gis :
'chi med bdud rtsi'i maN+Dal nas :
bzung ste dkyil 'khor thams cad kyi :
sbyor mtshams ye shes bdud rtsi'i bcud :
char sprin 'khrugs bzhin drag tu babs :
dam tshig sprul pa'i rdzas la thim :
byin rlabs gzi brjid 'bar bar bsam :
oM AHhU~M ma hA su kha badzra a mr-ita A be sha ya A be sha ya a A:
khri yis dbab nas dbang du bya :
hU~M hU~M:
nga ni dpal chen he ru ka :
sku gsung thugs yon phrin las la :
bdud rtsi rang bzhin dkyil 'khor rdzogs :
rigs kyi 'khor lo rab bsgyur bas :
bde gshegs rdo rje rin po che :
pad+ma las kyi khrag 'thung tshogs :
sngon tshe zhal bzhes dam bcas ltar :
dbang dang dngos grub stsol ba'i phyir :
las la ma g.yel da tshur byon :
dam tshig tshul bzhin ma gshegs shing :
dngos grub dbang du bsdu ba dang :
skal pa bzhin du ma bstsal na :
rdo rje'i tshig dang 'gal ta re :
de bas dam tshig rjes dgongs la :
las kyi 'bras bu mchis par mdzod :
pany+tsa dz+nyA na shrI he ru ka sarba sa ma ya hU~M hU~M:
khrag 'thung rigs lnga'i sprin gtibs pas :
thugs ka'i 'od kyis 'khor 'das bcud :
'od dmar rnam par slar yang bsdus :
rta mchog dpal la thim pa yis :
dbang du gyur cing gzi byin bskyed :
pad+ma dbang chen yab yum rnams :
sbyor ba'i mtshams nas byang chub sems :
srid zhi kun gyi dwangs bcud dbyig :
rang bzhin rdzas kyi dkyil 'khor dang :
dbyer med 'dres pa'i 'od klong nas :
rdo rje gzungs kyi thag par brgyud :
bdag gi snying khar thim pa yis :
dngos grub ye shes dbang bsgyur bsam :
oM AHhU~M sarba pany+tsa a mrita ha ya grI ba hu lu hu lu b+han+d+ha b+han+d+ha hU~M hrIHThA:
khri phrag bzlas pas bdud rtsi'i bcud :
thog mar bdag gi dbang du bya :
de nas dngos grub blang ba'i phyir :
sgrub pa thon pa'i snga rol du :
tshogs dang gtor ma rgya cher bsham :
dza gad mAM sa tshe 'dzin zas :
zla phrom zla rgyas khur ba sogs :
dngos grub rdzas ni ci rigs dgram :
mchod cing bstod pas dgyes pa bskyed :
khyad par sman dang tshogs kyis mchod :
spos bsreg g.yab 'dor rol mo 'khrol :
hU~M:
sngon tshe rdo rje khrag 'thung gis :
chos nyid rang sgras bdud rtsi'i rgyud :
mkha' khyab 'dus par gsungs pa'i tshe :
'jam dpal dpa' bo thugs rje'i gter :
sa yi snying po la sogs pa :
sems dpa' nye ba'i sras mchog la :
gnyer du gtad cing mnga' gsol bzhes :
ji ltar dam bcas ma bsnyel bar :
bdag cag rnal 'byor sgrub pa pos :
yun ring bar du bsnyen cing bsgrubs :
re zhing smon pas gsol 'debs na :
mthu rtsal dbyung ba'i dus la babs :
dpal chen bdud rtsi'i dkyil 'khor pa'i :
sku gsung thugs yon phrin las kyi :
mchog thun las kyi dngos grub kun :
sgrub pa'i rdzas la brten nas kyang :
da lta nyid du stsol mdzad gsol :
zhes bskul gzungs kyi thag pa blangs :
ting 'dzin dgongs brgyud rtse gcig gis :
bdag nyid rang bzhin dkyil 'khor gyi :
thugs nas bde chen 'od zer 'phros :
mdun bskyed lha tshogs thams cad dang :
khyad par 'jam dpal rnon po sogs :
nye ba'i sras mchog sdud pa po'i :
thugs dam bskul zhing gsos btab pas :
de dag rnam 'phrul mtha' yas kyis :
yon tan bdud rtsi rol pa yi :
lha tshogs rnams la mchod cing gsol :
dngos grub bskul ba'i grogs mdzad pas :
mi zad rgyan 'khor phrin las bzhi :
khyad par badzra a mr-i ta'i :
ye shes zil dngar char ltar babs :
bdag thim byin rlabs nus stobs 'bar :
he ru ka dang dbyer med cing :
dngos grub rdzas la bstims pa yis :
yid bzhin 'dod 'jo'i phung por bsam :
oM AHhU~M sarba pany+tsa a mr-ita many+dzu shrI bya ba lo ki te hU~M hrIHThA:
shrI he ru ka ma hA su kha badzra a mr-ita kA ya wA ka tsit+ta gu Na karma lo ka dz+nyA na sarba sid+d+hi pha la hU~M:
dgong mo'i dus nas tho rengs bar :
bzlas pas dngos grub bdag la bsdu :
slar yang mchod tshogs rgya cher bya :
bar chad bsal zhing byin chen dbab :
nyams chag bshags pas rgyud sbyangs na :
dngos grub ched du lhag par bstsal :
hU~M hU~M:
chos sku spros bral dbyings las ma g.yos bzhin :
longs sku dkyil 'khor bdun ldan 'khor lor shar :
sprul pa sbyor ba brgyad kyi rol pa yis :
snang srid bdud rtsir dag pa'i lha tshogs rnams :
dang por bsnyen cing bar du rtse gcig bsgrubs :
da lta sgrub pa chen po'i phrin las kyis :
grub pa'i dngos grub gsol ba'i dus lags na :
dgongs pa yal yol btang snyoms ma mdzad par :
thugs rje'i rtsal skyed khyad par rtags mtshan ston :
byin chen byin phob dbang chen dbang mchog skur :
las dang ye shes bdud rtsi'i dngos grub rnams :
da lta nyid du bdag la bstsal du gsol :
shrI he ru ka ma hA su kha badzra a mr-ita sarba sid+d+hi A be sha ya hU~M hU~M:
zhes dang dzapa? kyi dbyangs bya zhing :
dkyil 'khor bskor bas snyan gsan dbab :
de nas dngos grub blang ba'i phyir :
dkyil 'khor shar nas bdud rtsi'i steng :
tri shU la yi phyag rgyas reg :
shrI he ru ka a ho su kha d+harma kA ya nI a mr-ita sid+d+hi hU~M hrIHThA:
snyan pa'i dbyangs dang bcas te bzla :
gdung shugs bskyed cing lta gding bcas :
hU~M:
rang byung bdud rtsi'i pho brang chen po na :
dgyes par bzhugs pa'i dpal chen dkyil 'khor pa :
rtag rgyun rang bzhin ye shes tshad med kyang :
gdul bya'i yul la 'jug phyir slar yang gsol :
bdud rtsi sgrub pa'i zhag grangs da nangs thems :
bdud rtsi sgrub pa'i dam tshig da lta rdzogs :
rdo rje'i nam langs dngos grub nyi zla shar :
thugs dam dus la bab po thugs rje skyed :
rdo rje'i sku mnga' 'gran du med pa yi :
gzi brjid tshe yi dngos grub bstsal du gsol :
rdo rje'i gsung las sngags kyi char chen 'beb :
byin rlabs lung gi dngos grub bstsal du gsol :
'od gsal thugs kyi dgongs pa mkha' ltar khyab :
mkhyen brtse nus mthu'i dngos grub bstsal du gsol :
'gro 'dul yon tan yid bzhin rin chen sprin :
khams gsum dbugs 'byin dngos grub bstsal du gsol :
mchog thun phrin las rtsol med lhun gyis grub :
las dang ye shes dngos grub bstsal du gsol :
snang srid snod bcud bdud rtsi'i rgyan du shar :
grol ba bzhi ldan dngos grub bstsal du gsol :
tshe dang skong dang bgegs zhi dbang sgyur sogs :
ci 'dod 'grub pa'i dngos grub bstsal du gsol :
he ru ka dang spyod yul dbyer med pa'i :
dngos grub dam pa deng 'dir bdag la stsol :
oM badzra a mr-ita hU~M hrIHThA:
shrI he ru ka ma hA su kha badzra a mr-ita kA ya sid+d+hi oM:
wA ka sid+d+hi A:
tsit+ta sid+d+hi hU~M:
gu Na sid+d+hi swA:
karma sid+d+hi hA:
sarba sid+d+hi pha la hU~M:
de ltar dngos grub spyir gsol nas :
dbang blang phyir du me tog dor :
oM:
ye shes rgyal po sku gsung thugs :
yon tan phrin las rmad po che :
de nyid du ni mnyam sbyor ba'i :
phyag rgya chen por bdag sbyor cig :
oM badzra a mr-ita bo d+hi tsit+ta kA ya wA ka tsit+ta gu Na karma ma hA su kha sa ma ya hU~M hoHsatwaM:
de ltar gsol bas dkyil 'khor gyi :
bdag po rab tu dgyes pa yis :
sdud po 'jam dpal rnon por gtad :
de yis rigs kyi gzungs mar brgyud :
rang gi spyi bor bstsal bar bsam :
pho brang yum gyis khyogs la bteg :
bde ba'i gar bcas gus pas dbul :
e ma thabs mchog rmad du byung :
bdud rtsi rol pa'i dkyil 'khor dang :
rang bzhin dkyil 'khor dbyer med phyir :
rdo rje'i dam tshig dang du bzhes :
badzra a mr-ita ma hA su kha a la la ho :
rdo rje gtso bo'i gtsug tu blang :
hU~M:
bdud rtsi'i sku gsung thugs yon phrin las dang :
rang bzhin dkyil 'khor mi zad rgyan 'khor lnga :
dbyer med gdod nas mnyam pa chen po'i ngang :
khyab gdal thig le gcig tu dbang bskur rdzogs :
shrI he ru ka ma hA a mr-ita maN+Dal oM AHhU~M swA hA sa ma ya satwaM dzaHhU~M baM ho :
sprul pa bdud rtsi'i dkyil 'khor pa :
bdag nyid rang bzhin dkyil 'khor la :
dbyer med chu la chu bzhag ltar :
thim zhing ye shes lhag par 'bar :
dam tshig 'od zhu bdud rtsir thim :
byin rlabs gzi brjid phung por bsam :
shrI he ru ka ma hA su kha badzra a mr-ita maN+Dal hU~M hU~M hU~M:
skal ldan gzhan la dbang sbyin na :
rgyas par smin byed gzhung ltar bya :
snying po rtsa ba'i dbang bskur ni :
slob mas gsol gdab me tog dor :
bla mas bdud rtsi'i dkyil 'khor pa :
skad cig sngar bzhin gsal btab la :
pho brang slob ma'i spyi bor bzhag :
hU~M:
gdod nas ma skyes rnam dag chos kyi dbyings :
dag dang ma dag mi rtog rtog las 'das :
dus gsum gcig tu skur bstan phyi bshol med :
dngos grub sna tshogs rlabs chen 'bar ba can :
su 'dod sbyin gyis da lta nga las longs :
bskal par sgrib pa'i gti mug mun nag la :
sprin mthongs nyi shar khud pa dro ba bzhin :
bdud rtsi rgyal po'i dbang chen 'di byin pas :
rig 'dzin rgyal po gtso bo'i go 'phang thob :
rdo rje'i tshe dang g.yung drung lta bu'i lus :
nyi zla'i gzi brjid dbang bcu'i dpal gyis phyug :
bzhi brgya rtsa bzhi'i nad gdon bar chad zhi :
las dang ye shes mchog gi yon tan rgyas :
khams gsum dbang bsgyur dgra bgegs tshar thag chod :
dpal chen he ru ka dang dbyer med pa'i :
rang bzhin bdud rtsi'i dkyil 'khor mngon 'gyur shog :
oM AHhU~M shrI he ru ka a mr-ita ma hA su kha dz+nyA na a b+hi Shiny+tsa A be sha ya A:
dzaHhU~M baM ho :
zhes brjod sprul pa'i ye shes bstim :
dam tshig rdzas gyur longs spyod phyir :
slar yang pho brang dal dbus bzhag :
lha dang dam rdzas dbyer med la :
mchod dang bstod pas mnga' dbul bya :
oM AHhU~M:
mchod pa'i phyag rgya chen po ni :
mkha' la sprin ltar gtibs spungs pas :
dkyil 'khor kun tu char bzhin 'bab :
ye shes gzi byin bskyed gyur cig :
oM AHhU~M ma hA pU dza sa ma ya ho :
e ma ho bde gshegs kun tu bzang :
gsang chen thig le gcig tu rdzogs :
ma rig mun sel ye shes sgron :
dpa' bo khyed la phyag 'tshal bstod :
rang byung bdud rtsi bla med che :
sangs rgyas kun gyi gsang chen mchog :
kun kyang grol ba'i dpal la sbyor :
gnyis med khyod la phyag 'tshal bstod :
slar yang sems dpa'i rgyud bskul phyir :
oM badzra a mr-ita hU~M hrIHThA:
ma hA gu h+ya many+dzu shrI sid+d+hi sa ma ya hU~M hrIHThA:
brgya rtsa sogs kyis thugs dam bskul :
mkha' khyab bde gshegs zhi khro yis :
sdud po 'jam dpal rnon po la :
gnang ba bstsal te gtad pa nyid :
rang la dngos su bstsal bar bsam :
bde chen yum gyis yab la phul :
lag tu blangs la brtul zhugs bskyed :
hU~M:
rang byung pho brang stong nyid yum gyi mkhar :
thams cad rtag bzhugs bde chen bdud rtsi'i bcud :
gnyis med zung 'jug ye shes rol pa'i phyir :
dpal gyi tha rams bdud rtsi'i mdud pa bkrol :
badzra a mr-ita gu h+ya mu dra sa ma ya pra we sha ya phaT:
ces brjod rgya rnams rim par dgrol :
sman zhal phye ba'i de ma thag :
ye shes bdud rtsi'i dwangs ma ni :
dkar dmar mthing ba'i mdangs 'od rgyun :
bdag gi gnas gsum thig ler thim :
rdo rje mi phyed gsum 'grub bsam :
e ma ho :
ngo mtshar rmad du byung ba'i chos :
nam mkha' dang ni mnyam pa'i gnas :
rnam par mi rtog rtog las 'das :
kun rdzob tsam du bstan pa mtshar :
bdud rtsi'i snying po rgyud gsum po :
srog gi snying po dag pa'i snod :
rang bzhin rol pa thugs rje yi :
sku gsum sku ste sku la thim :
gsung gsum gsung ste gsung la thim :
thugs gsum thugs te thugs la thim :
rtsa dang rlung dang thig le dang :
byang chub sems la rab tu thim :
oM AHhU~M sarba ta thA ga ta shrI he ru ka ma hA su kha a mr-ita ra sa yA na kA ya wA ka tsit+ta badzra swa b+hA wa At+ma ko\u0f85 haM:
zhes brjod rdo rje gsum mchog dang :
dbyer med nga rgyal brtan por bzung :
de nas phud kyis bla ma dang :
dkyil 'khor lha tshogs mchod pa'i phyir :
dza gad dwangs ma'i bcud dang sbyar :
mtheb srin sbyor bas sman mchod 'bul :
oM AHhU~M:
snang srid gdod nas bdud rtsi che :
dag mnyam rtogs pa'i longs spyod rgyan :
rmad byung bdud rtsi'i mchod pa yis :
bla ma dkyil 'khor lha tshogs mchod :
oM ma hA pany+tsa a mrita khA hi :
dgongs pa'i klong na ye shes 'du 'bral med :
rig rtsal brdas mtshon snyan khungs gtad rgyas gdams :
brgyud pa gsum gyi dpal mgon bla ma la :
sman mchod 'bul lo rnam grol dngos grub stsol :
sarba pany+tsa a mr-ita khA hi :
dkyil 'khor bdun gyis snang srid bdud rtsir shar :
sbyor thabs brgyad kyis bde chen ye shes 'beb :
rab 'byams bde gshegs zhi khro'i lha tshogs la :
sman mchod 'bul lo rnam grol dngos grub stsol :
sarba pany+tsa a mrita khA hi :
dpal gyi pho nya bka' bzhin bstan pa skyong :
dpa' bo mkha' 'gro dam can rgya mtsho dang :
srid gsum yon tan bdud rtsi'i maN+Da lar :
sman mchod 'bul lo rnam grol dngos grub stsol :
sarba pany+tsa a mr-ita khA hi :
bar pa rang dang gzhan gyis myang :
oM AHhU~M:
lce yi dam tshig rdo rje'i dkyil :
hU~M gi 'od kyi lam las brgyud :
mtheb srin nyi zla'i ga 'u yis :
mchog tu mi 'gyur ye shes rol :
badzra a mr-ita ma hA su kha sid+d+hi a la la ho :
oM AHhU~M:
phrin las bzhi dang grub pa brgyad :
phyi nang dbang bcu'i dngos grub sogs :
yon tan brgya rtsa brgyad thob cing :
mthong tshor myang reg grol ba yi :
he ru ka dpal thugs rje'i rgyun :
the tshom med par gus blangs te :
zhi ba'i btung ba bzhin bsten na :
'dod pa'i don kun 'grub pa'i phyir :
rdo rje'i dam tshig mchog tu rol :
badzra a mrita ma hA su kha sid+d+hi ho :
zhes brjod rang dang gzhan dag gis :
gnas gsum reg cing lce la myang :
dbang po'i sgo dang yan lag la :
mtheb srin phyag rgyas thig le bya :
smon lam bkra shis rgya cher gsol :
dngos grub nges par 'thob par gyur :
de nas las kyi mtha' rgyas ni :
snod bcud 'byung ba thams cad kun :
dbyings kyi yum lnga'i klong las shar :
de la brten nas dngos grub kyi :
ye shes rgyas par spel ba'i phyir :
cha gcig rat+na'i bum bzang du :
rin chen 'bru sman dang bcas gzhug :
dpal can brjid ldan ri bor sba :
oM:
sangs rgyas spyan ma'i rang bzhin sa yi dbyings :
rig rtsal bdud rtsi'i bcud mchog bde ba che :
zung 'jug thig le gcig tu rgyas btab pas :
mthong tshad rnam grol phyogs kun dge bar shog :
laM lo tsa na a mr-ita sid+d+hi ka la sha tiSh+Tha b+hU~M:
cha gcig rgyun 'babs chu klung gshegs :
oM:
rin chen mA ki'i rang bzhin chu yi dbyings :
rig pa'i bdud rtsi zung 'jug mnyam sbyar bas :
dkar phyogs lha klu'i tshogs kyis mchod pa dang :
myang tshad rnam grol rtag tu bkra shis shog :
maM mA ma kI a mr-ita sid+d+hi u da ka s+pha ra Na phaT:
khyad par cha gcig me la sbyar :
oM:
pad+ma gos dkar rang bzhin 'bar ba'i dbyings :
rig rtsal bdud rtsi zung 'jug stob cing bsreg :
tshe dang lang tsho gzi brjid nus stobs 'bar :
ye shes snang ba rgyas pa'i bkra shis shog :
pAM rA ga ra ti a mr-ita sid+d+hi dz+wa la raM puSh+Ti oM:
cha gcig bzang shing dud par sbyar :
mthun pa'i rlung gis khyab par spel :
oM:
phrin las dam tshig sgrol ma rlung gi dbyings :
rig rtsal bdud rtsi zung 'jug mchog gi dris :
snod bcud grib sel nad gdon sdig sgrib zhi :
tshor tshad rnam grol bkra shis bde legs shog :
tAM tA ra a mr-ita sid+d+hi bi shud+d+he oM:
cha gcig rin chen ga 'ur bstsal :
spyi bo'i gtsug gam mgul du 'chang :
bdag nyid rang bzhin dkyil 'khor dang :
don gyi bdud rtsi nam mkha'i dbyings :
dbyer med ye shes srog 'grub bsam :
a :
mkha' khyab dbyings phyug yum gyi b+ha ga'i klong :
rig pa bdud rtsi zung 'jug thig ler 'khyil :
chos nyid khyab gdal dgongs pa mngon gyur nas :
phyam gcig rnam par grol ba'i bkra shis shog :
mUM d+hA tI shwa rI a mrita sid+d+hi sa ma ya dz+nyA na a a a :
chos nyid dgongs pa'i gding bzung ngo :
las sbyor 'di rnams thog ma ru :
phan 'dod byang chub sems mchog bskyed :
snang srid gzhir bzhengs sgom bzlas bya :
dngos gzhi rang rang las la 'jug :
rjes su smon lam bkra shis tshig :
rgyas par brjod cing me tog 'thor :
'brel tshad don dang ldan par 'gyur :
khyad par nyams chag skong ba dang :
rtogs grol ye shes rgyas pa'i phyir :
rab kyis thun rnams thams cad dang :
'bring gis nyin zhag phrug re ste :
tha mas dus bzang thams cad du :
bdud rtsi'i dam tshig tshul bzhin bsten :
de ltar sgrub dang las sbyor gyi :
dgos ched phan yon mtha' yas kyang :
mdor bsdus rgyud las gsungs pa ni :
khams gsum nyon mongs dug chen la :
ye shes mchog gi rtsi sbyar bas :
lcags la gser 'gyur thebs pa ltar :
skad cig gis ni rnam par grol :
bdud rtsi spyi bor bcangs pa yis :
dus gsum bde gshegs bsnyen bkur 'gyur :
mgul lam dpung par btags pas kyang :
phyogs bcur rgyal bas sras su dgongs :
rig 'dzin mkha' 'gro ngang gis 'du :
rtsa khams rlung la byin chen 'beb :
rdo rje'i srung ba chen por 'gyur :
byad phur rbod gtong gdon dang bgegs :
gang gis mi tshugs thub pa med :
dus dang rgyun du myang ba yis :
tshe dang skong dang yid du 'ong :
bgegs rnams zhi la sogs pa dang :
nad dang bral nas ci 'dod pa'i :
yon tan rtsa brgyad 'di yis 'thob :
dam tshig sdom pa phun sum tshogs :
rang byung bde chen ye shes brnyes :
rgyud lnga dag cing dug lnga sel :
ye shes lnga ldan sku lnga 'thob :
bde gshegs kun mnyes 'gro don 'grub :
'jig rten skyong bas mi tshugs so :
bdud rtsi'i zegs ma 'thor bas kyang :
bla mar phog na byin rlabs 'bab :
lha la phog na dgyes pa skong :
chos srung la phog las la myur :
dpa' bo mkha' 'gro la phog na :
nye rgyu'i spyod pa'i grogs kyang byed :
mched la phog na dbang du 'du :
gnas dang yo byad rang lus la :
phog pas nyams grib ma dag sbyong :
dag gtsang yid dga' nyams rtog 'phel :
nad dang gdon dang sdug bsngal sbyong :
bgegs dang bar du gcod pa dang :
drag po gtum po'ang lhan ner 'ching :
cha shas khong du song bas kyang :
dman pa'i dud 'gro yin yang rung :
rdo rje'i rigs su byin brlabs pas :
sgrib dag thar pa'i sa bon thebs :
mdor na mthong bas sdig ltung dag :
dri tshor grib sel nyams chag skong :
reg pas bde chen rgyud la 'char :
myong bas mngon sum ye shes skye :
'chang bas srung dang rgyas dbang 'gyur :
'di nyid sgrub pa'i sa phyogs kyang :
rdo rje'i zhing du byin brlabs pas :
dkar phyogs lha klu dbu 'phang mtho :
char chu dus 'bab lo phyugs legs :
nag phyogs 'dre gdon ring du 'byer :
nad mug 'thab rtsod mtshon 'khrug zhi :
rig 'dzin DA ki'i 'du ba yis :
snod bcud rgud pa gso ba dang :
legs phyogs spel ba'i phul du 'gyur :
e ma ngo mtshar thabs chen po :
yon tan bdud rtsi'i he ru ka'i :
thugs rje'i phrin las shugs phyung ba :
'di nyid kho nar yid rton cig :
ces sogs rgya cher bka' bstsal ltar :
nges shes bskyed cing dad pa dang :
dam tshig dag pas 'dir bsten na :
de ni skal bzang rig pa 'dzin :
he ru ka yi gdung 'tshob bo :
de bas rig 'dzin rnam gsum gyi :
brgyud 'dzin ma 'ongs rnal 'byor rnams :
tshul 'di snying la g.yar dam zungs :
rang gzhan don kun sgrub par gyis :
de ltar bsnyen sgrub las gsum gyis :
bdud rtsi'i cho ga mthar phyin nas :
bshags skong tshogs mchod rgya cher bya :
lhag ma gtang zhing gtor ma skyong :
gtang rag mchod bstod nongs pa bshags :
dkyil 'khor gshegs bsdu brtan bzhugs bya :
mtshams dgrol bsngo smon shis pa brjod :
khyad par rgyas pa'i sbyin sreg gis :
'bar ba'i lha la sman phud 'bul :
de yang mdun du rgyas pa'i thab :
mtshan rdzogs bud shing gru bzhir brtsig :
phyi nang nyer spyod tshogs mchod dang :
mar khu yam shing 'bras bu can :
mchog tu sman phud zas mchog sbyar :
legs bsham bdag gi rnal 'byor gsal :
nyi shar rgyas pa'i 'dug stangs dang :
chas gos stangs kyi sems dang bcas :
thabs shes zung 'jug dam tshig bzung :
bsang chu 'khyil pas byin gyis brlab :
de yis thab dang yo byad 'thor :
oM badzra a mr-ita kuN+Da li ha na ha na hU~M phaT:
oM swA b+hA wa bi shud+d+ho\u0f85 haM:
stong pa'i ngang las mchod sreg rdzas :
rang rang ming yig dang po las :
zag med bde ba'i longs spyod mchog :
lha tshogs dgyes skong nus ldan gyur :
oM AHhU~M ha ho hrI:
badzra s+pha ra Na khaM:
A:
snod bcud snang srid chos so cog :
gdod nas rnam dag stong pa che :
rigs kyi yum lnga'i rang bzhin nyid :
'phel 'grib bral bar gnas pa las :
dbyings phyug rdo rje nam mkha'i dkyil :
rdul bral 'od gsal chen po'i ngang :
mi 'gyur sangs rgyas spyan ma'i thab :
mtshan nyid yongs rdzogs bkod pas brjid :
de dbus tsha zhing sreg pa'i me :
gos dkar yum du snyoms zhugs pa :
dam tshig sgrol ma'i rlung gi shugs :
reg pas 'bar zhing 'khyil ba'i klong :
seng khri pad nyi zla ba'i steng :
a yig yongs gyur skad cig gis :
'chi med rig 'dzin bi ma la :
ye shes sems dpa' rigs bdag dang :
lus dkyil lha dang bcas pa rnams :
sgeg mdzes gser mdangs 'od 'phro bas :
rgyas pa'i las kun mdzad par gsal :
byin rlabs dbang bskur spyan drangs bstim :
phyag mchod bstod pa ci rigs bya :
de nas rdo rje'i dgang blugs thogs :
hU~M:
thabs dang shes rab 'brel ba yi :
rdo rje'i dgang blugs kha sbyor las :
zag med bdud rtsi'i mchod sprin 'phros :
lha tshogs ljags steng 'bar ba'i raM:
de las 'od kyi sbu gus drangs :
dgyes bzhes zag med bde bas tshims :
'bar ba'i snang chen mkha' khyab 'phros :
'dod pa'i las kun lhun grub bsam :
sngags mthar oM ag+nA ye swA hA:
zhun mar nyer gcig byon skyems dang :
oM bo d+hi br-ik+ShA swA hA:
bud shing phul bas me srog bzung :
slar yang zhun mar bud shing dag :
brgya rtsa la sogs gong ltar 'bul :
khyad par rdzas kyi gtso bo ni :
sman phud zas mchog phur ma ste :
lha sngags sham bur rdzas kyi sngags :
oM ma hA su kha badzra a mr-ita sarba saM ba de swA hA:
brgya stong khri sogs dpung bskyed 'bul :
gong 'og mtshams su gsol byang ni :
bdag cag 'khor dang bcas pa yi :
tshe bsod dpal 'byor shes rab dang :
rnam grol mchog gi ye shes che :
'phel rgyas puSh+TiM ku ru oM:
ci rigs spel zhing khyad par du :
bdud rtsi'i 'dod gsol sngar ltar bya :   oM:
pad+ma gos dkar sogs /
rdzas kyi bya ba rdzogs nye'i skabs :
byon skyems mar khu yam shing sman :
gos zung so rtsi tshogs mchod 'bul :
nongs pa bshags shing dngos grub gsol :
me lha ye shes dbyings su gshegs :
dam tshig rang la gnyis med thim :
bde chen snang ba rgyas par bsam :
bsngo smon bkra shis me tog 'thor :
gzhan yang nyams chag rtog sgrib sogs :
mi mthun phyogs kun zhi 'dod na :
thab dang yo byad chas gos sogs :
zhi ba'i phrin las gzhir bzung nas :
khyad par bdud rtsi til nag sbyar :
las rim khog dbub gong ltar la :
thab kyi dbus su bzhugs pa'i lha :
dgyes 'dzum zla shel 'od zer 'phro :
zhi ba'i las kun mdzad par gsal :
khyad par rdzas la sngags sham du :
oM ma hA su kha badzra a mr-ita sarba pA paM da ha na badzra ya swA hA:
bdag cag 'khor dang bcas pa yi :
nyams chag rtog sgrib bar chad bgegs :
nad gdon phyi nang nyer 'tshe'i tshogs :
sarba shAn+tiM ku ru hU~M:
zhes pa'i gsol byang gdags pa sogs :
kha sgyur rigs pas 'phrul shes bya :
dbang la de yi yo byad sogs :
'du byas khyad par bdud rtsi dang :
me tog dmar po myos byed sbyar :
thab kyi dbus su bzhugs pa'i lha :
rjes chags 'char kha'i dmar 'od 'phro :
dbang gi las kun mdzad par gsal :
khyad par rdzas la sngags kyi mthar :
oM ma hA su kha badzra a mr-ita rak+ta puSh+pe ma da na swA hA:
bdag cag 'khor dang bcas pa yi :
dbang du 'khor 'das snod bcud kyi :
legs pa'i dpal dang yon tan tshogs :
sarba wa shaM ku ru ho :
drag por bdud rtsi yungs dkar sbyar :
thab kyi dbus su bzhugs pa'i lha :
khro gtum mthing mdangs me mtshon gyis :
drag po'i las kun mdzad par gsal :
khyad par rdzas la sngags sham du :
oM ma hA su kha badzra a mr-ita sarba big+h+nAn da ha na swA hA:
rnal 'byor bdag cag 'khor bcas dang :
bstan dang 'gro la 'tshe ba yi :
nad gdon dgra bgegs bdud bzhi'i tshogs :
sder bcas mA ra ya hU~M phaT:
ces pa'i kha sgyur ci rigs spel :
khyad par stangs kyi sems dang ni :
ting 'dzin dmigs pa gsal ldan na :
ji ltar brtsams pa'i don rnams kun :
myur du 'grub byed me yi las :
sreg blugs cho ga'i snying po 'o :
mchog gi phrin las rmad byung ba :
bdud rtsi rol pa'i rgyud kyi sder :
zab cing rgya cher gsungs pa rnams :
yon tan rig 'dzin bi ma dang :
'chi med pad+ma saM b+ha bas :
dgongs 'grel man ngag lag len bcas :
gsal bar gtan la phab pa'i don :
'o ma'i snying po zhun mar ltar :
ma 'ongs skal ldan gcig car ba'i :
rigs can mchog gi don du gdams :
gzhan don rgya cher 'byung bar shog :
sa ma ya :
de lta bu yi zab rgyas don :
nyams su len pa'i gang zag gis :
dang por 'khor bar nges 'byung bskyed :
byang chub sems mchog 'byongs par bslab :
gzhan don myur du mi gnas pa'i :
ye shes che la sbyor 'dod pas :
rdo rje theg pa'i lam mchog gi :
rtsa ba smin byed dbang bskur te :
dam tshig rnam par dag pa yis :
dben par rim gnyis ting 'dzin la :
brtson pas rang gzhan don 'grub phyir :
de rnams kun gyi yan lag gi :
snying po smin byed dbang bskur ni :
byin rlabs zil ldan gnas mchog tu :
bsnyen rdzogs rtogs ldan rnal 'byor pas :
snod ldan slob ma rjes gzung slad :
bkra shis sa la stegs bu bya :
dri dang bdud rtsis chag chag gdab :
mthing ga shin tu dwangs pa'i gzhir :
'od lnga'i mu khyud pad 'dab brgyad :
snying po sku 'am phyag mtshan bri :
dbyings dang thig le rig pa mtshon :
de steng bum pa bdud rtsi dang :
sin+d+hur me long 'ja' shel rnams :
sku gsung thugs dang ye shes kyi :
rten dang dbang bskur don du brtseg :
gzhan yang mchog thun rjes 'brel du :
sman dang tshe yi dbang bskur na :
de dang de yi sgrub rten sogs :
'og tu dgos pa thams cad dang :
mchod tshogs bag dro brjid ldan bstar :
sa bdag lha klu 'byung po la :
gtor ma sbyin zhing phrin las bcol :
hU~M:
sa bdag lha klu 'byung po'i tshogs :
mchod gtor bzang po 'di bzhes la :
sa 'di bdag la bstsal nas kyang :
dge zhing bkra shis mdzad du gsol :
b+hU mi pa ti sa pa ri wA ra gats+tsha :
skyabs su 'gro zhing sems gnyis bskyed :
na mo :
bdag sogs 'gro kun byang chub bar :
dkon mchog rtsa gsum rab 'byams la :
rtse gcig gus pas skyabs su mchi :
thugs rjes byin gyis brlab tu gsol :
ho :
mkha' mnyam pha ma sems can kun :
rnam grol mchog la 'god pa'i phyir :
byams dang snying rje byang chub sems :
dam pa bdag gis bskyed par bgyi :
a :
bdag dang mtha' yas sems can rnams :
ye nas sangs rgyas yin pa la :
yin par shes pa'i bdag nyid du :
byang chub mchog tu sems bskyed do :
yan lag bdun gyis gsag sbyang spel :
bla ma dkon mchog yi dam lhar :
sgo gsum dad pas phyag 'tshal lo :
phyi nang gsang ba'i mchod tshogs 'bul :
sdig ltung 'gyod pas snying nas bshags :
dge la yi rangs chos 'khor bskul :
mya ngan mi 'da' bzhugs gsol 'debs :
bsod nams chos dbyings chen por bsngo :
'gro kun byang chub myur thob shog :
nag phyogs bgegs rigs bkug byas la :
gtor ma byin nas bka' bsgo ni :
hU~M:
snang srid gzhir bzhengs dkyil 'khor 'dir :
bar du gcod pa'i gdon bgegs kun :
gtor ma 'di longs gzhan du dengs :
'das na brlag par gdon mi za :
drag po'i sngags kyis bskrad par bya :
srung ba'i 'khor los phyogs mtshams bcing :
hU~M:
dbyings snang brdal ba chen po'i zhing :
rig pa rdo rje srung ba'i gur :
dbyer med lha sngags chos sku'i klong :
glo bur 'khrul rtog mtshams bcad do :
badzra dz+nyA na rak+Sha b+h+rU~M:
gnyis med ye shes byin chen dbab :
hU~M:
nang gsal gzhon nu bum sku'i dbyings :
rig pa rang shar rtsa gsum lhas :
snod bcud rgyud rnams gdod ma nas :
gnyis med mnyam pa'i byin chen phob :
badzra dz+nyA na a we sha ya a A:
mchod rdzas bde chen rol par spel :
a :
'od gsal dbyings las rig pa'i rtsal :
lhun grub chen por byin brlabs pas :
snang srid gzhir bzhengs mchod pa'i sprin :
'phel 'grib bral ba'i rgyan du shar :
oM AHhU~M sarba pU dza ma hA su kha sa ma ye hU~M:
badzra dz+nyA na s+pha ra Na khaM:
de ltar sngon 'gro'i las rdzogs nas :
dngos gzhir lha bskyed byin gyis brlab :
dbang bskur ye shes spyan drangs bstim :
phyag 'tshal mchod bstod ci rigs bya :
dzapa? khang dbye zhing bzlas brjod bskul :
dgongs pa gsal gdab bzlas brjod brtson :
bum par dmigs pa'i bzlas pa dang :
thod pa bdud rtsi'i dkyil 'khor dbus :
rig 'dzin bla ma rang 'od kyi :
bde chen dgyes pa'i dam tshig gis :
byang chub sems sprin phab par bsam :
oM AHhU~M badzra ma hA gu ru dz+nyA na bo d+hi tsit+ta ma hA su kha sid+d+hi hU~M:
ci rigs bzlas pas byin gyis brlab :
las bum 'khyil pa bskyed bzlas bya :
bshags skong tshogs kyi mchod pa 'bul :
cho ga rgyas bsdus gang 'os kyis :
slob dpon bdag nyid 'jug pa dang :
slob ma gzhug par gsol ba gdab :
de nas snod dang ldan nges pa'i :
slob ma phyi rol khrus nas dbyung :
nang du 'jug par bgegs bsal zhing :
srung ba'i 'khor lo brtan par gsal :
lo rgyus sgo nas nges shes skyed :
dbang gi sgo nas smin bya'i phyir :
maN+Dal phul zhing mig dar dgab :
me tog dang bcas gsol ba gdab :
khyab bdag 'od gsal ye shes sku :
rig 'dzin bla ma'i bka' drin gyis :
'chi med rig 'dzin dkyil 'khor du :
rdo rje'i dbang bskur bstsal du gsol :
zhes zhu skyabs su 'gro ba dang :
tshogs gsag byang chub sems gnyis bskyed :
byang chub sems gnyis brtan pa'i phyir :
snying khar bden gnyis zung 'jug sems :
zla ba rdo rje'i gzugs su gsal :
dbyer med chen por bskyed par bya :
oM bo d+hi tsit+ta dz+nyA na ut+pa dA ya mI:
khyad par sdom pa bzung ba ni :
ho :
rig 'dzin bla ma'i spyan snga ru :
'gro kun don du sems bskyed nas :
so thar byang sems sdom pa gzung :
khyad par gsang ba sngags kyi srog :
rtsa ba yan lag dam tshig bsrung :
med dang gcig pu phyal ba dang :
lhun gyis grub pa'i phyag rgyas gdab :
'da' dka' rdo rje'i dam bca' 'o :
oM sarba ta thA ga ta sa ma ya d+ha ra yA mi :
dzaHhU~M baM hoHsa nang du gzhug :
ye shes dkyil 'khor mdun 'khod par :
sku gsung thugs kyi phyag kyang bya :
oM gu ru sarba ta thA ga ta kA ya wA ka tsit+ta na mA mi :
nang 'jug dngos gzhi byin dbab slad :
sbyor ba rdo rje'i mna' chu sbyin :
ho :
'di ni dam tshig bdud rtsi'i chu :
lce la bzhag kyang snying dkyil thim :
bsrungs na dngos grub dam pa 'thob :
ma bsrung dmyal me bzod dkas 'tshig :
de phyir dam tshig tshul bzhin srungs :
rdo rje'i ye shes sgrub par gyis :
oM badzra sa ma ya u da ka Tha Tha Tha :
de nas lus bsrang rlung sbyor bzung :
dmigs pa rtse gcig 'di ltar bsgom :
snang srid zhing khams chen po'i dbus :
seng khri pad nyi zla ba'i steng :
rang nyid 'chi med bi ma la :
ye shes sems dpa' rigs bdag bcas :
snang stong chu zla lta bu yi :
phung po khams dang skye mched kun :
bde gshegs zhi khro'i phyag rgyar rdzogs :
snying dbus nyi zla kha sbyor dbus :
a yig dkar po 'od 'bar ba :
de la rtse gcig sems bzung bas :
bla ma dkyil 'khor bcas pa las :
'od zer lcags kyu mkha' khyab 'phros :
brgyud gsum bla ma rig 'dzin dang :
yi dam dpa' bo mkha' 'gro yi :
thugs rgyud rang dbang med par bskul :
sku gsung thugs kyi phyag rgyar sad :
rgya mtsho chen por char babs ltar :
rang rang lus la dbyer med thim :
rdo rje'i ye shes phebs par bsam :
dgongs pa bcun zhing 'beb rdzas bdug :
rol mo sna tshogs sgra sbyar la :
skul tshig ji ltar rigs pa dang :
khyad par sngags mthar mde 'u gdags :
oM gu ru sarba ta thA ga ta ma hA su kha dz+nyA na A be sha ya A be sha ya a A:
e A ral+li hrIM hrIM pheM pheM:
satwaM b+ha ya staM b+ha ya :
ra ra ra ra :
tsa lA ya tsa lA ya :
hU~M A ha dz+haiM:
drag tu bzlas pas phebs pa'i rtags :
lus ngag yid la shar ba na :
rdo rje rgya gram spyi bor bzhag :
tiSh+Tha badzras brtan par bya :
rjes su 'dzin phyir me tog dor :
oM:
rig pa ye shes me tog phreng :
bla ma dkyil 'khor lha la 'bul :
thugs rjes dgongs te bzhes nas kyang :
rjes bzung dngos grub bstsal du gsol :
oM gu ru sarba ta thA ga ta badzra dz+nyA na pra tIts+tsha ho :
slar yang spyi bor bcings pa yis :
lha dang bla ma dbyer med pa :
rigs bdag tshul du bzhugs par bsam :
oM gu ru sarba ta thA ga ta puSh+pe sid+d+hi sa ma ya satwaM:
mthong ba bstan phyir mig dar dgrol :
oM:
rig pa gser gyi thur ma yis :
ma rig 'khrul pa'i ling tog bsal :
sangs rgyas ye shes spyan ldan pas :
rdo rje'i dkyil 'khor mngon 'gyur shog :
oM badzra dz+nyA na tsak+ShuHpra be sha ya phaT:
dkyil 'khor bstan cing spro ba bskyed :
kye ho skal ldan rigs kyi bu :
rdo rje'i dkyil 'khor 'di la ltos :
rang byung rig pa'i ye shes dang :
dbyer med nges don rtogs par gyis :
mthong bas sgrib dag dngos grub 'gyur :
dbang bskur ye shes rgyud la smin :
mthar phyin 'bras bu mngon 'gyur phyir :
spro ba skyed la rtse gcig sgrubs :
ma hA dz+nyA na sa ma ya pa sh+ya ho :
de rnams 'jug pa'i cho ga 'o :
zhugs pa'i rdo rje'i maN+Da lar :
dbang bzhi bcu drug rim par bskur :
de la thog mar maN+Dal phul :
gus pas gsol ba gdab pa ni :
rig 'dzin bla ma'i bka' drin gyis :
rdo rje'i dkyil 'khor zhugs lags na :
ye shes smin par byed pa yi :
dbang bskur dam pa bstsal du gsol :
zhes gsol nam mkha' gang ba yi :
dbang lha slob dpon lhan cig pas :
gur gum char 'beb rol mo sgrog :
bkra shis rnam pa du ma bcas :
bum pas mngon par dbang bskur bsam :
a :
bkra shis dbyings kyi bum pa ru :
rig rtsal bla ma'i lha tshogs bzhugs :
zung 'jug bdud rtsis dbang bskur bas :
snod bcud snang zhen dag par shog :
sngags mthar :
badzra a mr-ita u da ka a b+hi Shiny+tsa su ra tA satwaM:
bum pa spyi bor bzhag pa yis :
dbang gi chu bo rgyun bzhin babs :
lus gang tha mal snang zhen dag :
bum bcud ngag tu sbyin pa las :
yi ge'i sprin gyis gnas bzhir gang :
rtsa khams thams cad 'od du dwangs :
bdud rtsi gyen du 'khyil pa las :
bde chen ye shes nyams su myangs :
spyi bor brtan las rigs bdag gis :
byin brlabs dbang bzhi rdzogs par bsam :
slar yang brtan byed mi 'gyur ba :
rdo rje'i sku gsung thugs rgyas gdab :
de yang rig 'dzin bla ma'i sku :
gnyis pa spros te gnas su bstim :
oM:
sangs rgyas kun gyi ye shes sku :
'chi med bi ma mu tra yis :
rigs kyi bu la dbang bskur bas :
snang zhen lha skur dag par shog :
oM gu ru bi ma la mu tra kA ya dz+nyA na a b+hi Shiny+tsa oM:
A:
sangs rgyas kun gyi ye shes gsung :
gu ru pad+ma sam+b+ha bas :
rigs kyi bu la dbang bskur bas :
sgrar grags sngags su rdzogs par shog :
oM gu ru pad+ma sam b+ha ba wA ka dz+nyA na a b+hi Shiny+tsa A:
rjes 'brel bzlas pa'i lung yang sbyin :
hU~M:
sangs rgyas kun gyi ye shes thugs :
rig 'dzin shrI siM ha yis :
rigs kyi bu la dbang bskur bas :
rtog tshogs dbyings su smin par shog :
oM gu ru shrI siM ha tsit+ta dz+nyA na a b+hi Shiny+tsa hU~M:
gnyis med ye shes ngo yang sprad :
de ltar dkyil 'khor khyab bdag che :
rig 'dzin bla mar dbyer med pa'i :
slob dpon chen por dbang bskur nas :
go 'phang mchog tu mnga' gsol phyir :
slob ma seng ge'i khri la bkod :
steng du gdugs dbub mchod pa bstar :
lag tu rdo rje dril bu gtad :
lus dkyil zhi khro'i lha tshogs bstim :
hU~M:
rig 'dzin   zhi khro yongs rdzogs sam kun bzang che mchog gi sku spyi bor bzhag
/mchan /
bla ma'i phyag rgya dang :
dbyer med bde gshegs zhi khro yis :
rigs kyi bu la dbang bskur bas :
sku dang ye shes mngon gyur shog :
oM sarba ta thA ga ta dz+nyA na sa ma ya a b+hi Shiny+tsa a A:
me tog 'thor zhing rjes su gnang :
hU~M hrI:
rigs kun khyab bdag rig 'dzin bla ma che :
zhi khro rab 'byams rgyal ba sras bcas dang :
dbyer med dam tshig rdo rje slob dpon gyi :
dbang bskur mchog gis dgongs brgyud mkha' ltar dag :
yon tan thabs kyis 'gro ba 'dul ba'i phyir :
bsdu ba rnam bzhis gdul bya'i re ba skongs :
dbang skur rgyud ston man ngag chos sgo phyes :
phrin las rnam bzhis phan pa bla med sgrubs :
'brel tshad don ldan rgyal ba'i gdung 'tshob pas :
'gro kun byang chub snying por dbugs phyungs shig :
oM gu ru sarba ta thA ga ta ma hA a tsar+ya gu Na karma a b+hi Shiny+tsa mi :
mchod cing rab gnas bkra shis gsol :
de ltar bum pa la brten pa'i :
dbang bzhi rdzogs par thob pa yis :
lusa~X kyi~X phyi~X   dbyibs kyi lus /nanga~X   rtsa /gsa~Xng ba~X   rtsa mdud yi ge'i gzugs /dnga~X:
de~X   kho na /nyida~X de dang der /   rtoga~X pa'i~X sgriba~X pa~X   bzhi /dga~X   cing :
bskyed rim tshul bzhi   phyi dkyil   lus dkyil   rtsa dkyil   sems dkyil /sgom la dbang :
'bras bu thugs rje sprul pa'i sku :
dag pa'i lus   rtsa   yi ge   ye shes te /   rnam bzhi'i go 'phang 'thob pa 'o :
gnyis pa gsang ba'i dbang bskur ni :
bla ma yab yum mnyam sbyar ba'i :
byang sems bdud rtsi'i ka pA la :
spyi bor bzhag cing lce la sbyin :
A:
bkra shis dbyings kyi b+han+d+ha ru :
rig rtsal byang sems bdud rtsi bskyil :
skal ldan bu la dbang bskur bas :
gsang ba'i dbang bzhi rdzogs par shog :
oM gu ru sarba ta thA ga ta gu h+ya dz+nyA na bo d+hi tsit+ta a b+hi Shiny+tsa mi :
spyi bor bzhag pas bum dbang ste :
lce la bzhag pa gsang dbang ngo :
rol pas bde ster shes rab dang :
gsal stong ye shes bzhi pa 'o :
de ltar byang sems la brten nas :
gsang ba'i dbang bzhi rdzogs par thob :
ngag gi sgrib pa bzhi   phyi sgra   nang rlung   gsang ba rtsa gnas yi ge   de kho na nyid rtog pa /dag cing :
gsang lam rnam bzhi   rtsa   rlung   gtum mo   rnam par mi rtog pa /sgom la dbang :
'bras bu rang bzhin longs spyod rdzogs :
phyi sku   nang gsung   gsang ba thugs   de nyid dbyer med ye shes te /   rnam bzhi'i go 'phang thob pa 'o :
gsum pa shes rab dbang bskur ni :
mtshan ldan gzungs ma byin brlabs sbyin :
yang na chos 'byung sin+d+hu ra'i :
maN+Dal brdas mtshon yid rig spro :
hU~M:
bkra shis mtshan ldan dbyings kyi yum :
rig rtsal bde ster shes rab ma :
skal ldan bu la sbyin pa yis :
gsum pa'i dbang bzhi rdzogs par shog :
oM gu ru sarba ta thA ga ta pra dz+nyA mu dra a b+hi Shiny+tsa mi :
reg cing 'khyud pa bum dbang ste :
snyoms par zhugs pas gsang ba spyod :
yas babs rgyu yi shes rab las :
mas brtan ye shes bzhi pa 'thob :
de ltar phyag rgya la bsten nas :
shes rab ye shes dbang bzhi thob :
yid kyi sgrib pa bzhi   phyi yul   nang yul can   gsang ba snyoms 'jug   de nyid rtog pa thams cad kyi sgrib pa /dag cing :
gsum pa'i lam bzhi   phyi snyoms zhugs   nang yas babs   gsang ba mas brtan   de nyid dpe'i ye shes /sgom la dbang :
'bras bu ngo bo chos kyi sku :
phyi rtsal   nang rol pa   gsang ba dbyings   de nyid rig pa /   rnam bzhi'i go 'phang thob pa 'o :
bzhi pa don gyi dbang bskur ni :
me long 'phyar zhing lta stangs bcun :
shel dang 'ja' yi brdas mtshon te :
ho :
sems nyid klong chen gdod ma'i dbyings :
ye shes rig pa'i brdas mtshon te :
rigs kyi bu la dbang bskur bas :
don gyi dbang bzhi rdzogs par shog :
oM gu ru sarba ta thA ga ta d+hA tu dz+nyA na a b+hi Shiny+tsa a a :
sems snang sems nyid ye shes kyi :
ngo bor ngo sprad bum dbang ste :
ye shes klong las mi 'da' ba'i :
gsal khyab sgom pa gsang ba'i dbang :
gzhi dbyings shes rab skad cig mar :
lhug par spyod pa la goms pas :
gzhi snang rig gdangs ye shes mthong :
mthar phyin 'bras bu bzhi pa 'o :
de ltar brda don la brten nas :
mthar thug mchog gi dbang bzhi thob :
sgo gsum cha mnyam sgrib bzhi dag :
don gyi lam bzhi   sems sde'i lta ba   klong gi sgom pa   dbyings kyi spyod pa   rig pa'i 'bras bu /sgom la dbang :
'bras bu dbyer med bde chen sku :
rnam bzhi'i go 'phang thob pa 'o :
khyad par mtha' rten gtad rgya ni :
phyag rgya glegs bam shel rdo rnams :
gnas gsum bzhag cing byin brlabs pas :
brgyud pa'i ye shes 'phos par bsam :
oM AHhU~M:
kun bzang rdo rje sems dpa' dga' rab rje :
dgongs pa ro gcig sku gsum rnam dbyer med :
shrI siM ha rig rtsal rang dbang thob :
bi ma mu tra 'pho chen ye shes sku :
pad+ma 'byung gnas rtsa gsum rgya mtsho'i dngos :
brda brgyud bla ma 'chi med rig 'dzin che :
tshig don byin rlabs chu rgyun ma chad pa'i :
bka' drin can gyi snyan brgyud bla ma sogs :
phyogs bcu dus bzhi'i rtsa brgyud bla ma dang :
yi dam zhi khro dpa' bo mkha' 'gro ma :
dbyings dang ye shes chos srung rgya mtsho'i tshogs :
skal ldan slob ma rigs kyi bu rnams la :
thugs rjes brtser dgongs ye shes byin chen phob :
phyi nang gsang ba'i lam gyi bar chad sol :
thugs rgyud dgongs pas byin rlabs dbang mchog skur :
rtsa rlung thig le sems kyi sgrib pa sbyongs :
phung po rtsa khams snang stong sprul skur dag :
ngag rlung mi shigs bde chen longs spyod rdzogs :
yid dang thig le 'od gsal chos skur smin :
dbyer med ye shes bla ma'i sa thob shog :
sngags mthar :
kA ya ka la sha wA ka gu h+ya tsit+ta pra dz+nyA dz+nyA na d+hA tu a b+hi Shiny+tsa oM AHhU~M ho :
dbyangs gsal rten 'brel sngags kyang brjod :
dpon slob gnyis kas dgongs pa gsal :
thugs yid bsres te mnyam par gzhag :
smin byed rgyu dang grol byed lam :
dbang gi snying po 'di kho na :
thun mong sman dang rdo rje tshe'i :
dbang bskur gnyis las dang po ni :
me tog 'bul zhing gsol ba gdab :
rgyud sbyang rim pa ci rigs bya :
ye shes dbab brtan thun mong gi :
dbang gi rjes 'dzin sngon 'gro bas :
khyad par bdud rtsi rnam pa bzhi'i :
dgongs brgyud smin pa'i dbang bskur ni :
sman gyi pho brang spyi bor bzhag :
oM:
chos kyi bdud rtsi snang srid snod bcud kun :
bde chen rdo rje'i dkyil 'khor chen por shar :
deng 'dir skal ldan khyod la dbang bskur bas :
snang stong bum pa'i dbang mchog thob par shog :
sngags mthar :
d+harma a mr-ita ka la sha a b+hi Shiny+tsa oM:
mgrin par bzhag cing bzlas lung sbyin :
A:
rdzas kyi bdud rtsi lcags kyu sgron ma lnga :
rtsa ba yan lag byang chub sems sprin gyis :
deng 'dir skal ldan khyod la dbang bskur bas :
gsal stong gsang ba'i dbang mchog thob par shog :
b+he Sha dz+ye a mr-ita gu h+ya a b+hi Shiny+tsa A:
snying khar bzhag cing bde chen bskyed :
hU~M:
rtags kyi bdud rtsi rigs lnga ye shes lnga :
phung khams dbyer med bde chen dam tshig gis :
deng 'dir skal ldan khyod la dbang bskur bas :
bde stong shes rab dbang mchog thob par shog :
pany+tsa ku la a mr-ita pra dz+nyA ma hA su kha a b+hi Shiny+tsa hU~M:
gnas gsum bzhag cing dgongs pa skyong :
ho :
don gyi bdud rtsi stong chen gnyug ma'i dbyings :
rig pa ye shes zung 'jug cir yang shar :
deng 'dir skal ldan khyod la dbang bskur bas :
rig stong bzhi pa'i dbang mchog thob par shog :
dz+nyA na a mr-ita a b+hi Shiny+tsa ho :
lha bstim rgya bkrol mchod cing sbyin :
spro ba bskyed cing shis pa brjod :
gnyis pa rdo rje tshe yi dbang :
rgyas bsdus gang 'thad bskur bar bya :
des ni rtsa ba yan lag gi :
dbang bskur dam pa yongs su rdzogs :
rgyal bu rgyal sar phyung nas kyang :
'bangs 'khor kun la dbang bsgyur 'dra :
dbang srog dam tshig sdom pa ni :
rgyas par bsgrag cing mdor bsdus bzung :
rtsa ba sku gsung thugs dang ni :
yan lag dam tshig tshul bzhin bsrung :
med phyal gcig pu lhun grub rnams :
dgongs pa'i srog tu bzung bar bgyi :
maN+Dal lus dang longs spyod 'bul :
dga' ston glu dang gar sbyor bas :
phyi nang mkha' 'gro mnyes pa dang :
'brel tshad don ldan rten 'brel bsgrig :
shin tu rnal 'byor gzhir bzhag nas :
yo ga gsum gyi bcud 'dril pa'i :
dbang dang lam gyi rim pa 'di :
snying gi bu la gtad do rgya :
de ltar dbang gis rgyud smin nas :
gdams ngag sgo nas grol ba'i phyir :
zab mo khrid kyi rim pa gdab :
dben par phyi nang spros pa gcad :
tshe 'di'i bya ba ling gis gtang :
sgo gsum gnad bcun rnal du dbab :
dal 'byor rnyed dka' 'jig sla'i tshul :
bsam nas tshe 'di'i snang shas ldog :
las 'bras 'khor ba'i nyes dmigs la :
blo sbyang phyi ma'i snang shas ldog :
rang gzhan 'khor bar nges 'byung slad :
dkon mchog rtsa gsum skyabs su bzung :
zhi ba'i mtha' spangs byang chub phyir :
sems gnyis bskyed la nan tan bya :
stobs bzhi'i gnad kyis sdig ltung sbyang :
tshogs gsag sku gsum maN+Dal 'bul :
zab mo nang gi tshogs gsog ni :
phung po mchod sbyin tshogs su spel :
khyad par bla ma'i rnal 'byor gyis :
rdo rje'i ye shes snying la dbab :
de ltar thun mong thun min gyi :
sngon 'gro'i rim pas rgyud 'byongs nas :
dngos gzhi dbang bzhi'i lam bzhi las :
dang po bum pa'i dbang gi lam :
phyi dbyibs nang lus gsang ba rtsa :
de nyid sems kyi dkyil 'khor bsgrub :
de la dbyibs kyi lha bsgoms nas :
gsal brtan dag pa dran pa yis :
tha mal snang zhen sbyangs nas kyang :
yan lag bzlas pas thugs dam bskul :
nang du lus kyi gnas rnams su :
spyi bor rnam snang sku rdo rje :
mgrin par snang mtha' gsung rdo rje :
snying khar mi bskyod thugs rdo rje :
de yi thugs kar kun bzang dang :
ye shes sems dpa' pad+ma 'byung :
lte bar rin 'byung yon tan dang :
gsang bar don grub phrin las kyi :
rdo rje so so'i yum bcas gsal :
dbang por phyi nang sems dpa' yum :
dpral ba la sogs gnas drug tu :
rig pa'i skyes bu thub pa drug :
yan lag sgo ba yab yum dang :
rtsa gsum rgya mtsho'i sprin phung 'phro :
ji bzhin sems bzung bzlas pa'i skabs :
ye shes sems dpa'i thugs dbus su :
nyi zla kha sbyor lte bar a :
sngags kyi phreng bas mtshan pa las :
'od 'phros lus kyi lha tshogs rnams :
thugs dam bskul zhing dgyes pa bskyed :
thugs rje'i 'od zer mkha' khyab 'phros :
'phags pa mchod cing 'gro sgrib sbyangs :
tshur 'dus byin rlabs dngos grub thob :
slar 'phros snod bcud thams cad kun :
'chi med rig 'dzin bla ma dang :
rdo rje dbyings kyi phyag rgyar sad :
sngags kyi rang sgra sgrog par bsam :
stong gsal ngang nas sngags 'di bzla :
oM AHhU~M gu ru badzra satwa bo d+hi tsit+ta ma hA su kha dz+nyA na d+hA tu A:
'bum phrag bzlas pas byin rlob 'gyur :
gsang ba rtsa dkyil bsgom pa ni :
rang nyid 'chi med rig 'dzin gyi :
snang stong zung 'jug sku yi dbyings :
rtsa gsum 'khor lo 'od kyi sbubs :
spyi bo bde chen 'khor lo'i dbus :
bud+d+ha khrag 'thung gshin rje gshed :
ser nag be con thod khrag bsnams :
mgrin pa longs spyod 'khor lo'i dbus :
pad+ma khrag 'thung rta mchog rol :
dmar smug pad+ma b+han+d+ha 'dzin :
thugs ka chos kyi 'khor lo'i dbus :
badzra khrag 'thung yang dag dpal :
mthing nag rdo rje dung khrag rol :
lte ba sprul pa'i 'khor lo'i dbus :
rat+na khrag 'thung che ba'i mchog :
smug nag rdo rje b+han khrag bsnams :
gsang ba bde skyong 'khor lo'i dbus :
karma khrag 'thung kI la ya :
ljang nag phyag gnyis phur bu 'dril :
nor bu mi phyed 'khor lo'i dbus :
dbyings kyi khrag 'thung bla med che :
mthing dmar bya khyung zhing dbyug 'phyar :
brla g.yas thabs kyi 'khor lo'i dbus :
ye shes khrag 'thung dregs pa 'dul :
mthing nag tho ba mdung thung gsor :
brla g.yon shes rab 'khor lo'i dbus :
rig rtsal khrag 'thung stobs ldan nag :
dud ka lcags kyu sbrul zhags 'ching :
gtsug tor nor bu'i 'khor lo'i dbus :
khyab bdag khrag 'thung thod pa rtsal :
dmar smug rdo rje dril bu bsnol :
kun kyang rang rang yum dang 'khril :
rigs kyi tshom bu cir yang spro :
pad nyi dregs pa'i gdan steng du :
ye shes me phung klong na rol :
gzhan yang ba spu'i khung bu tshun :
rtsa gsum rgya mtsho'i sprin 'phro bsgom :
rtse gcig sems bzung gsal snang bsgrub :
ye shes sems dpa'i thugs dbus su :
nyi zla kha sbyor lte bar hU~M:
'bar ba'i sngags phreng sgrar bcas 'khor :
'od kyis lus dkyil lha rnams bskul :
de rnams snyoms zhugs dgyes 'od kyis :
rtsa gsum mchod cing byin rlabs bsdus :
rigs drug nyon mongs dug chen sbyangs :
gnyis snang dregs pa zil gyis mnan :
gzung 'dzin dgra bgegs tshar thag bcad :
gang 'dul phrin las lhun gyis grub :
snang srid gzhir bzhengs lha sngags dbyings :
khrag 'thung rol pa'i phyag rgyar shar :
mchog thun dngos grub thob par bsam :
oM badzra ma hA gu ru ru lu ru lu hU~M b+h+yo hU~M:
de nyid sems kyi dkyil 'khor ni :
lha nyid rang gi sems yin la :
sems nyid rang rtsal lha skur shar :
lha dang bdag nyid dbyer med par :
dag mnyam rtogs pa'i gding skyed la :
dus gsum spros pas ma bslad pa'i :
rig stong rjen pa'i ngang du bzhag :
rtog tshogs shar grol dus mnyam bskyang :
don gyi ye shes lha sku 'grub :
de ni bum dbang gdams ngag ste :
rnal 'byor chen po'i bsnyen pa 'o :
gnyis pa gsang ba'i dbang gi lam :
phyi ltar lus rtsa'i stong ra gsal :
nang du rlung gi sbyor bas gcun :
gsang ba gtum mo'i drod sbar bas :
bde ba dbab cing de kho na :
gsal stong mi rtog ye shes 'char :
gsang dbang gdams ngag a nu'i lam :
'jug pa'i sbyor ba nye bsnyen no :
gsum pa shes rab dbang gi lam :
phyi ru mtshan ldan gzungs ma la :
'du shes gsum gyis snyoms zhugs pas :
nang du yas bab rgyu dang ni :
gsang ba mas brtan dga' bzhi las :
de nyid dpe yi ye shes 'char :
de ni gsum pa'i dbang gi lam :
rjes su rnal 'byor sgrub pa 'o :
de yang rang lus thabs ldan la :
goms pas gzhan lus bde chen bsgrub :
nyams myong brtan g.yo brtag pa'i phyir :
dur khrod la sogs dben pa'i sar :
gsang ba'i spyod pas bogs dbyung ngo :
bzhi pa don gyi dbang gi lam :
khyad par sngon du 'gro ba ni :
rgyas par phyi nang 'khor 'das kyi :
spyod pa spyad nas ru shan dbye :
nang du tshogs brgyad nyon mongs dang :
'khrul pa'i bag chags dag par bya :
lus ngag yid gsum sbyong ba dang :
rnal du dbab cing sor yang gzhug :
dngos gzhi dbang rab tshe 'di la :
grol byed rdzogs chen sde gsum bcud :
sems kyi khang bu brdibs pa las :
sems nyid lta ba gtan la phebs :
klong chen dgongs pa'i lhums su zhugs :
rig pa ka dag lhug par spyod :
rig gdangs lhun grub gseng lam las :
thod rgal nyid du 'bras bur sbyor :
snang bzhi'i sa mtshams shes byas te :
dge sbyor nyams len srang du bcug :
mtha' rten man ngag rnam pa bzhi :
bya ba kun btang nyams blangs pas :
gding bzhis rnam grol mthar thug thob :
dbang 'bring 'chi kha chos nyid kyi :
bar do rang snang ngo shes grol :
tha ma srid pa bar ma dor :
dag pa'i zhing du dbugs 'byin no :
de ltar khrid du legs btab nas :
g.yeng ba spangs te nyams blangs na :
brtson 'grus skal pa'i khyad par bzhin :
byang chub go 'phang 'thob byed pa :
shin tu rnal 'byor rdzogs pa che'i :
gdams ngag sgrub pa chen po 'o :
de yang dbang rab gcig car bas :
bzhi pa'i lam mchog kho na bsgrub :
dbang 'bring thod rgal gang zag gis :
bskyed rim dran pa gcig pa tsam :
rten du byas nas rdzogs rim gsum :
rim par nyams blangs drod rtags dbyung :
tha ma rim gyis dkri ba ni :
ji skad bshad bzhin nyams su blang :
gang yang thun mong thun min gyi :
sngon 'gros rgyud 'byongs shin tu gces :
khrid kyi rgyab yig gnad chings 'di :
snod ldan rnams kyi snying la phur :
sa ma ya :
de ltar rgyud lung man ngag gi :
snying po las kyang snying po'i bcud :
zab cing shin tu 'dril ba 'di :
'chi med rig 'dzin rnam gsum gyi :
yang zab bla sgrub dang 'brel bar :
skal ldan mchog la gtad pa ste :
de yang 'og min gnas mchog tu :
kun bzang che mchog he ru kas :
chos nyid rang sgras gsang chen rgyud :
bsam yas chos char 'chad med pa :
rdo rje sems dpa' gsang ba'i bdag :
las kyi dbang mo la sogs pas :
legs par bsdus shing lung gis bkral :
dzam gling skal ldan rgyal po dza :
dga' rab rdo rje rig 'dzin brgyad :
slob dpon pad+ma sam+b+ha sogs :
sgrub pa rnams la bka' babs pa :
man ngag dgongs pas rgya cher bkral :
kun gyi mthar thug rdzogs pa che :
rig rtsal dbang thob shrI siM has :
pad 'byung bi ma bai ro la :
brda dang tshig gis bstan pa nyid :
gangs can yul du rgyal po'i rigs :
sprul pa phyag brnyan bcas pas 'dzin :
zhes pa'i lung bstan mngon gyur nas :
mnga' bdag yab sras la sogs pa'i :
snod ldan skal ldan dbang rnon la :
slob dpon gsum gyis dus gcig bstan :
de nyid ma 'ongs gdul bya'i ched :
rgyas 'bring bsdus dang snying po yi :
skor tsho rnam pa bzhi ru dril :
rgyas pa lha brag dkyil dang ni :
'bring po lho mon phyogs su sbas :
bsdus pa gnam lcags brag la gtams :
bdud 'joms bai ro'i sprul pas 'don :
snying po yo ga gsum gyi bcud :
gzhan las zab 'dril rdo rje'i tshig :
klong lnga dbyings kyi sgrom bu nas :
rig pa rang byung brdas mtshon te :
skal ldan rgyud la 'pho bar byas :
de nyid phyi ma phyi ma'i dus :
rnal 'byor nang gi gsang ba che :
dar la ma smin 'chal nas kyang :
tha snyad sgra phyir 'brangs pa yis :
dngos grub rnyed pa ches dkon tshe :
pad 'byung bi mas byin brlabs pa :
mnga' bdag chen po'i gsung gi sprul :
'jam dpal chos kyi bshes gnyen nam :
'od gsal sprul pa'i rdo rje zhes :
skal ldan gcig car rigs can zhig :
mdo khams bar gyi mthil du 'byung :
chung nas snying po'i don dang ni :
lhag par pad 'byung bi ma la'i :
bka' srol zol med kho nar dad :
bstan pa yongs la lhag bsam gyis :
bshad sgrub dri med 'phel 'dod pas :
nyin mtshan chos kyi snang bas 'da':
tshad ma'i bstan dang ston pa dag :
yid la dran pa tsam gyis kyang :
snang ba 'gyur zhing ba spu gzings :
mchi ma 'khrugs pa'i gdung shugs kyi :
skal pa bzang po'i rigs sad mthus :
rig 'dzin lha dang mkha' 'gros kyang :
skyes bu de la mkhyen cing dgongs :
rgya chen bka' dang zab mo'i gter :
sa gter dngos dang yang gter dang :
shin tu yang zab dgongs pa'i gter :
dag snang snyan brgyud rjes dran te :
bka' babs bdun gyis dbugs 'byin byed :
de tshe 'jam dpal bshes gnyen dang :
pad+ma 'byung gnas bi ma las :
yang yang byin rlabs mtshams sbyar nas :
rig 'dzin gsum gyi snying thig 'di :
dgongs pa'i gter las brdol ba'i dus :
bdag nyid chen po bi ma lar :
gsol gdab thugs yid dbyer med bsres :
gang shar ma bcos gtan la phob :
byin rlabs rtsol med ngang gis 'byung :
dngos grub dka' ba med par thob :
'brel tshad don ldan chen por 'gyur :
de bas rang nyams rtse gcig longs :
ring du gsang bas rgyas btab nas :
nam zhig rten 'brel dus bab na :
yid ches mos gus brtson 'grus can :
skal ldan don gnyer rnams la ston :
khyad par da lta'i rje 'bangs grogs :
sprul bsgyur sbas mngon ci rigs pa :
mtha' dbus ma nges 'byung ba la :
rang gi yid kyis dpyod pa dang :
mkha' 'gro'i lung gis skabs dbye tshe :
rim gyis spel bas don yod 'gyur :
mang por khyab gdal ston srid na :
dbyings la rnam rtog mi mnga' yang :
ye shes mkha' 'gro'i dgongs pa g.yel :
las dang 'jig rten mkha' 'gro 'khrugs :
ci mi 'dod pa 'byung bas na :
dam du sba zhing dam du spel :
bka' rgyas gdab cing sgrub la bskul :
ci phyir zhe na gsang chen 'di :
yo ga gsum gyi snying po'i bcud :
rgyud kyi gdams pa zab la 'dril :
lung gi rdzogs rim snying po phyung :
khyad par man ngag sde gsum gyi :
dmar khrid lag len kho nar gdams :
bye brag bi ma thod phreng rtsal :
yon tan bdud rtsi'i rig 'dzin phyir :
'chi med sman gyi rgyud lung che'i :
babs gzhung rgyas 'bring bsdus gsum gyi :
dpe rgyud rong b+hi'i rdza la sbas :
yang gter tshul du 'byung mod kyi :
snying po zhun mar lta bu 'di :
tshul bzhin spyod cing bstan pa na :
gdams ngag 'chal dang nyams pa gso :
'khrugs pa bsal zhing tshig don 'brel :
dgongs pa rnal ma slong ba 'byung :
de bas shin tu gces par zungs :
slob dpon gsum gyi bden pa dang :
mnga' bdag rgyal po'i thugs bskyed mthus :
snying po'i bstan pa'i btsas gyur te :
gzhan don rgya cher 'byung bar shog :
sa ma ya :
rgya rgya rgya :
gu h+ya :
brda thim :
man+t+ra badzra gu h+ya bA da kaM:
'chi med grub pa'i rig 'dzin gsum gyi bla sgrub slob dpon rnam gsum gyi snying thig rdo rje gsang ba'i tshig rmad du byung ba 'di nyid /
gter 'byin mkhas grub yongs kyi 'khor los bsgyur ba rgyal bas lung bstan 7blo gros mtha' yas pa'i sde o rgyan 'chi med bstan gnyis gling pa'i bka' bstsal spyi bor mchod de /
'jam dpal chos kyi bshes gnyen 'od gsal sprul pa'i rdo rjes rab tshes shing mo phag gi lor cung zad gtan la phab kyang /
re zhig dus la ma babs pas /
slad nas shing pho spre'u lo'i rgyal zla bar bla ma dang mkha' 'gro'i lung gis skabs dbye ba ltar /
kun mkhyen chos kyi rgyal po dri med 'od zer mngon par byang chub chen por gshegs pa'i dus chen nas rtsol med du gtan la phab cing rje nyid la thog ma kho nar chig brgyud du phul ba 'dis kyang snying po'i bstan pa la bya ba mchog tu byed par gyur cig
/mang+ga laM///
/
