gter gsar tshe ring ma'i gtor ma 'bul ba'i 'dod gsol bzhugs /
hrIH
'od gsal dbyings las bde chen ye shes mdangs //
zhing skyong lha sman rgyal mo mched lnga dang //
rigs kyi tshom bu 'bum sde 'khor bcas kyis //
gtor ma gser skyems phud mchod dgyes bzhes la //
rgyal ba'i bstan srungs bla ma'i sku tshe srings //
'dus pa'i sde rgyas 'phags pa'i nor gyis phyug
/rnal 'byor tshe dbang 'byor pa snyan grags spel //
bde stong ye shes skyed pa'i grogs mdzod cig
/gzhi byes nyin dang mtshan mo dus rtag tu //
bdag 'khor yon bdag byams pa'i thugs kyis skyongs //
'jigs dang bar chad 'tshe ba kun las skyobs //
bkra shis dge legs dbyar mtsho ltar rgyas mdzod //
rgyal khams kun tu nad mug mtshon 'khrugs zhi //
lo phyugs legs shing dge ba'i chos spyod 'phel //
skye dgu'i mos snang dam pa'i chos la sgyur //
dag pa mkha' spyod gnas su bsu skyel mdzod //
thugs dam ma bsnyel brtse gdung ma chung bar //
mdor na 'jig rten 'jig rten 'das pa yi //
las dang dngos grub ji ltar bsam pa'i don //
thogs med myur du 'grub pa'i phrin las mdzod //
ces pa'ang kun mkhyen 'jam dbyangs bla ma'i bka' bzhin pad+ma gar gyi dbang phyug rtsal gyis bris pa dge legs 'phel ///
/
