@#//
thugs rje chen po mun sel sgron me'i dbang bskur gsung rgyun khrom shog ma gsal bar bkod pa bzhugs so //
rgyal ba kun 'dus gangs can mgon //
dbyer med bla ma la btud nas //
gter chen gsung rgyun las byon pa'i //
dbang bskur khrom shog grags pa dgod //
'di la sbyor ba dkyil 'khor ras bris tshom bu gang 'dzom gyi dbus su rnam rgyal bum pa bcud ldan kha rgyan mgul chings bcas pa /
mdun du lha tsaka bcu gnyis /
oM AHhU~M hrIHdang yi ge 'bru bdun so sor bris pa'i tsaka li /
g.yas su dbang gtor /
g.yon du thod pa bdud rtsis bkang ba bzhag
/phyi nang gi mchod pa spyi ltar bsham /
las bum /
mchod gtor tshogs kyi yo byad sogs tshogs par bya /
de nas brgyud 'debs bgegs bskrad sogs sngon 'gro bdun /
dngos gzhi'i las rim rnams las byang ltar tshang bar btang /
yig drug yig bdun bzlas pa ci 'grub dang /
bum pa bskyed bzlas mchod bstod 'od zhu spyi bzhin /
las bum du rta mgrin bskyed bzlas /
srung ma'i gtor 'bul /
tshogs mchod bsgral bstab yan grub nas ting nge 'dzin gyi dbang blang /
de nas slob ma la khrus bya /
bgegs bskrad cing srung 'khor bsgom /
sems bskyed gsal gdab /
dbang gi lo rgyus gter ston gyis mdzad pa ha cang mang drags pas dkyus tsam la klog dka' bas de las mdor bsdus pa tsam mam /
de 'ang mi lcogs na /
de la rdzogs pa'i sangs rgyas snang ba mtha' yas kyi rnam par 'phrul pa dang phrin las zab mo nam mkha'i khams ltar tshad bzung med pa las /
kha ba can gyi rgyal khams gtso bor gyur pa'i shin tu gdul dka' ba'i 'gro ba rnams 'dul ba'i slad du /
gsung las sprul pa'i 'phags mchog spyan ras gzigs dbang phyug dang /
phrin las las sprul pa'i gu ru pad+ma gnyis don la dbye ba med kyang gdul bya'i snang ngo tsam du gu ru rin po ches 'phags mchog nyid bsgrubs pas grub ste /
rgyud dang man ngag mtha' yas pa gsan pa'i tshul bstan cing de dag gangs ljongs mun pa'i gling snang bar byed pa'i slad du mnga' bdag rje 'bangs rnams la bstsal cing zab mo'i gter du sbas pa las /
skabs su babs pa 'di ni /
rgyal po'i sras mo lha lcam pad+ma gsal gyi skye mtha' gter chen pad+ma gling pa'i zab gter las byon pa'i thugs rje chen po mun sel sgron me dang 'brel ba'i smin byed bsgrub pa lags /
de la'ang gter gzhung rtsa ba'i dbang bskur dngos dang /
gter chen nyid kyi gsung rgyun las byon pa gnyis su bzhugs pa las 'dir gsung rgyun ma nyid bskur bar bya ba yin pas de nyid zhu ba'i yon du dmigs te maN+Dal 'bul ba zhu /
zhes mtshams sbyar la 'bul gzhug
/slob dpon dang thugs rje chen po dbyer ma mchis pa la mos gus drag pos thal mo me tog dang bcas gsol ba 'debs pa 'di'i rjes zlos mdzod /
bla ma rdo rje slob dpon dgongs :
thugs rje chen po'i dkyil 'khor du :
bdag cag 'jug cing bsnyen sgrub spro :
gus pas 'jug 'dod bstan du gsol :
zhes lan gsum /
de ltar gsol ba btab pa la spro ba bskyed pa'i sgo nas gnang ba sbyin pa 'di la gsan pas khyab par gda'/
thugs rje chen po'i dkyil 'khor 'di :
kun gyis mthong ba ma yin gyi :
skal ldan sgrub mchog 'gas mthong srid :
skal ldan bu khyod 'dir zhugs mdzod :
a la la hoH
thog mar rgyud rnam par dag par bya ba'i slad du /
bla ma dang mdun bskyed thugs rje chen po'i dkyil 'khor gyi lha tshogs rtsa gsum rgyal ba rab 'byams dang bcas pa'i spyan sngar /
bdag dang mtha' yas pa'i sems can thams cad byang chub snying po la mchis kyi bar du skyabs su mchi'o snyam pas 'di'i rjes zlos /
bdag dang rigs drug sogs las byang ltar lan gsum /
bdag gis sems can thams cad 'khor ba'i rgya mtsho las bsgral te thugs rje chen po'i go 'phang la 'god par bya /
de'i ched du thugs rje chen po'i dkyil 'khor du zhugs te lam nyams su len par bgyi'o snyam du sems bskyed pa 'di'i rjes zlos /
bdag gis 'di bzung sogs lan gsum /
zhing mchog de dag gi spyan sngar yan lag bcu pa'i sgo nas gsag sbyang spel gsum lhan cig tu bya ba'i 'dun pas tshig so so dang mthun pa'i bsgom don gsal thob la rjes zlos /
hoH
bla ma yi dam mkha' 'gro sogs gsum bya /
de nas dngos gzhi la lha bskyed cing dbang bskur ba gal che bar gsungs pas /
sngar bsgrubs pa'i bum pa dang gtor ma rnams slar yang 'di ltar gsal thob cig
/bum gtor rang byung gi gzhal yas khang :
phyi nas bltas na nang gsal ba :
nang nas bltas na phyi gsal ba :
phyi nang gi rnam pa med pa nang ye shes 'od lnga gdal ba'i klong na paM las pad+ma :
a las zla ba :
ma las nyi ma'i gdan gyi steng du thugs rje chen po spyan ras gzigs sku mdog dmar po zhal gcig phyag gnyis pa :
phyag g.yas pad+ma'i phreng ba thugs kar 'dren pa :
g.yon pa mnyam gzhag gis bdud rtsi'i bum pa lte ba'i thad du bsnams pa zhabs gnyis skyil krung du bzhugs pa'i dbu la rin po che'i prog zhu gsol ba :
phyag gdub :
zhabs gdub :
snyan cha mgur chu :
stod g.yogs smad dkris kyis brgyan cing longs spyod rdzogs pa'i cha lugs skyil krung mnyam gzhag dang bcas pa bskyed :
spyi gtsug tu rigs kyi bdag po 'od dpag med dmar gsal sprul sku'i cha lugs can phyag mnyam gzhag gi phyag rgyas bum pa 'dzin cing zhabs skyil krung nyi zla pad+ma'i gdan la bzhugs pa :
thugs kar dbang chen rta mgrin sku mdog dmar po zhal gcig phyag gnyis pa zhal bgrad cing mche ba gtsigs pa spyan gsum khro gnyer dang ldan pa la dbu skra dmar ser gyen du 'khyil ba :
dbu'i gtsug na rta mgo ljang zhur rta skad 'tsher ba :
g.yas pa'i phyag gis gri gug nam mkhar gdengs pa :
g.yon pa'i phyag na dbang sdud kyi zhags pa 'dzin pa :
sku la dur khrod kyi chas brgyad kyis brgyan cing zhabs gnyis brkyang bskum gyis ro'i steng na bzhugs par bskyed :
de ltar lha gsum bskyed pa'i 'khor du gsang sngags 'dzin ma dang nor bu 'dzin pa gnyis :
bcom ldan 'das thub pa drug dang sgo ba bzhi rnams bskyed la :
lha gsum gyi thugs ka'i hrIHlas 'od zer 'phros :
'og min dang ri bo ta la nas de kho na 'dra ba'i ye shes sems dpa' spyan drangs nas :
bdag dam tshig sems dpa' dang gnyis su med par thim par bsam :
bdag rdo rje slob dpon gyis de ltar dmigs pa'i gtor ma dang :
bum pa bdud rtsi tsaka li la sogs pa rnams btegs shing dbang bskur ba'i tshe :
khyed cag skal ldan gyi dbang zhu ba pho mo rnams kyi dmigs pa'i yul du gtor ma dang bum pa'i lha tshogs rnams rang rang gi spyi gtsug na mar la rdo tshan la kha ba bab pa'am :
chu dang chu 'dres pa bzhin sib sib thib par bsam :
de ltar byas pas tshe 'khor ba thog ma med pa nas da lta'i bar du bsags pa'i lus ngag yid gsum gyi sdig sgrib dag :
tshe'i rkyen phyi nang gi bar chad kyang zhi :
mthar thug thugs rje chen po'i go 'phang yang thob par 'gyur :
de lta bu'i dbang mchog zab mo thob pa la :
mos gus drag po skyed dgos te :
rgyud lung rnams nas kyang :
mos gus rab la byin rlabs rab :
mos gus 'bring la byin rlabs 'bring :
mos gus tha ma la byin rlabs kyang tha ma ste :
bla ma bzang po'i gangs ri la :
mos gus kyi nyi ma ma shar na :
byin rlabs kyi chu rgyun mi 'bab pas :
mos gus 'di la nan tan mdzod :
ces gsungs pas de'i phyir skal ldan rnams kyis mos gus skyed mdzod cig :
de yang mos gus de :
'jig rten 'gran zla'i sgo nas ma yin :
tshad bzung gi sgo nas ma yin :
rloms sems kyi sgo nas ma yin :
the tshom gyi sgo nas ma yin :
snang shas kyi sgo nas ma yin par snying khung rus pa'i dkyil nas :
'jig rten 'di'i bya ba ji ltar yang snying po med do :
bla ma thugs rje chen po mkhyen no :
phyi ma'i skyabs gnas gzhan na med do bla ma thugs rje chen po mkhyen no :
'di phyi gnyis kyi 'dun ma ji ltar yang re sa dang ltos sa gzhan na mi 'dug go bla ma thugs rje chen po mkhyen no :
khyed kyi brtse ba'i thugs rje :
skyob pa'i nus mthu :
mdzad pa'i phrin las kyis bdag la dbang mchog zab mo bskur mdzod cig :
snyam pa'i sgo nas dbang mchog zab mo zhu mdzod cig :
las bum gyi chu sbyin la /
hU~M:
'di ni dam tshig rdo rje'i chu :
bu khyod la ni sbyin par bya :
bsrungs na yon tan brgya rtsa thob :
ma bsrung dmyal ba'i chu yin te :
de bas dam srungs chu 'di thungs :
sa ma ya shud+d+he A:
rnam bum gyis dbang bskur la /
hrI:
bum pa rnam dag chos dbyings zlum :
nang ni rang byung gzhal yas khang :
thugs rje chen po'i lha tshogs bzhugs :
skal ldan bu la dbang bskur bas :
sgo gsum sdig sgrib dag nas kyang :
'khor ba ngan song dong sprugs nas :
bla med 'bras bu thob pa'i phyir :
thugs rje chen po'i dbang thob shog :
oM ma Ni pad+me hU~M:
kA ya a b+hi Shiny+tsa oM:
thod pa'i bdud rtsi mgrin par bzhag cing sbyin la /
hrI:
thod pa mtshan ldan ka pA lar :
bla ma thugs rje chen po yab yum gyis :
gnyis med thabs shes sbyor ba las :
ye shes byang sems spro bsdu mdzad :
bdud rtsi rnam lnga'i bcud du bltams :
rigs ldan bu la sbyin par bya :
ngag sgrib dag nas nus ldan phyir :
thugs rje'i gsung gi dbang thob shog :
oM ma Ni pad+me hU~M:
wA ka a b+hi Shiny+tsa A:
gtor ma spyi bor bzhag la /
hrI:
gtor snod mi dmigs chos kyi dbyings :
gtor ma rang byung gzhal yas khang :
rang gsal 'gag med thugs rje'i lha :
ye nas rang dang gnyis med par :
rang grol chen po'i dbang mchog 'di :
skal ldan bu yis thob gyur cig :
oM ma Ni pad+me hU~M:
tsit+ta a b+hi Shiny+tsa hU~M:
de dag gis lus ngag yid gsum gyi sgrib gnyis bag chags dang bcas pa dag
/sgo gsum thugs rje chen po'i sku gsung thugs su 'grub pa'i skal pa can du byas pa la /
slar sku lha bsgom par dbang ba'i slad du ye shes kyi lha sku rnams char babs pa ltar byon nas thim par mos shig
/lha tsaka rnams kyis rim par dbang bskur la /
hU~M:
chos sku dmigs med rang rtsal las :
longs spyod rdzogs pa'i skur snang ba :
thugs rje chen po snying rje'i bdag :
skal ldan bu la dbang bskur bas :
lhun grub longs sku thob par shog :
oM ma Ni pad+me hU~M:
a b+hi Shiny+tsa hU~M:
hrI:
skal ldan rigs kyi bu rnams la :
badzra thugs rje chen po'i dbang bskur bas :
zhe sdang dri ma dag nas kyang :
me long ye shes dbang thob shog :
badzra a b+hi Shiny+tsa hU~M:
hrI:
skal ldan rigs kyi bu rnams la :
rat+na thugs rje chen po'i dbang bskur bas :
nga rgyal dri ma dag nas kyang :
mnyam nyid ye shes dbang thob shog :
rat+na a b+hi Shiny+tsa trAM:
hrI:
skal ldan rigs kyi bu rnams la :
pad+ma thugs rje chen po'i dbang bskur bas :
'dod chags dri ma dag nas kyang :
sor rtog ye shes dbang thob shog :
pad+ma a b+hi Shiny+tsa hrI:
hrI:
skal ldan rigs kyi bu rnams la :
karma thugs rje chen po'i dbang bskur bas :
phrag dog dri ma dag nas kyang :
bya grub ye shes dbang thob shog :
karma a b+hi Shiny+tsa A:
hrI:
skal ldan rigs kyi bu\u0f8e
chos dbyings thugs rje chen po'i dbang bskur bas :
gti mug dri ma dag nas kyang :
chos dbyings ye shes dbang thob shog :
bud+d+ha a b+hi Shiny+tsa oM:
oM/
skal ldan rigs kyi bu rnams la :
lha dbang brgya byin dbang bskur bas :
lha dbang brgya byin sku gsung thugs :
lha rnams 'dus pa'i thugs srog oM:
oM bzung lha yi 'gro ba thul :
ma /
skal ldan rigs kyi bu\u0f8e
thags bzang ris kyi dbang bskur bas :
thags bzang ris kyi sku\u0f8e
lha min 'dus pa'i thugs srog ma :
ma bzung lha min 'gro ba thul :
Ni /
skal ldan\u0f8e
shAkya thub pa'i dbang bskur\u0f8e
mi yi thub pa'i sku\u0f8e
mi rnams 'dus pa'i thugs srog Ni :
Ni bzung mi yi 'gro ba thul :
pad /
skal ldan\u0f8e
seng ge rab brtan dbang bskur bas :
seng ge rab brtan sku\u0f8e
byol song 'dus pa'i thugs srog pad :
pad bzung byol song 'gro ba thul :
me /
skal ldan\u0f8e
yi dwags thub pa'i dbang bskur bas :
nam mkha' mdzod kyi sku\u0f8e
yi dwags 'dus pa'i thugs srog me :
me bzung yi dwags 'gro ba thul :
hU~M/
skal ldan rigs kyi bu rnams la :
a ba glang mgo'i dbang bskur bas :
a ba glang mgo'i sku gsung thugs :
dmyal ba 'dus pa'i thugs srog hU~M:
hU~M bzung dmyal ba'i 'gro ba thul :
de ltar lha dbang lus la bskur pas 'phags mchog thugs rje chen po'i sku mi zad pa rgyan gyi 'khor lo dang gnyis su med par 'gro don rgya cher spyod pa'i mthu thob par mos shig
/gsung sngags bzla bar dbang ba'i slad du gsung yig 'bru'i tshogs char babs pa ltar byon nas thim par sgoms shig
/tsaka li rnams kyis dbang rim par bskur la /
hrI:
skal ldan rigs kyi bu rnams la :
yi ge oM gyi dbang bskur bas :
rang byung thugs rje chen po yi :
sku dbang lus kyis thob gyur cig :
kA ya a b+hi Shiny+tsa hU~M:
hrI:
skal ldan rigs kyi bu rnams la :
yi ge AHyi dbang bskur bas :
rang byung thugs rje chen po yi :
gsung dbang ngag gis thob gyur cig :
wA ka a b+hi Shiny+tsa hU~M:
hrI:
skal ldan\u0f8e
yi ge hU~M gi dbang bskur bas :
rang byung thugs rje chen po yi :
thugs dbang sems kyis thob gyur cig :
tsit+ta a b+hi Shiny+tsa hU~M:
hrI:
skal ldan\u0f8e
yi ge oM gyi dbang bskur bas :
'pho ltung sdug bsngal zhi nas kyang :
byang chub go 'phang thob par shog :
oM ma Ni pad+me hU~M:
hrI:
skal ldan\u0f8e
yi ge ma yi dbang bskur bas :
'thab rtsod sdug bsngal zhi\u0f8e
byang chub go 'phang\u0f8e
oM ma Ni pad+me hU~M:
hrI:
skal ldan\u0f8e
yi ge Ni\u0f8e
skye shi'i sdug bsngal dag nas kyang :
byang chub go\u0f8e
oM ma Ni\u0f8e
hrI:
skal ldan\u0f8e
yi ge pad kyi\u0f8e
glen lkugs sdug bsngal zhi\u0f8e
byang chub\u0f8e
oM ma Ni pad+me hU~M:
hrI:
skal ldan\u0f8e
yi ge me yi\u0f8e
bkres skom sdug bsngal zhi\u0f8e
byang chub go\u0f8e
oM ma Ni pad+me hU~M:
hrI:
skal ldan\u0f8e
yi ge hU~M gi dbang bskur bas :
tsha grang sdug bsngal zhi\u0f8e
byang chub go 'phang thob par shog :
oM ma Ni pad+me hU~M:
hrI:
skal ldan rigs kyi bu rnams la :
yi ge hrIHyi dbang bskur bas :
chos nyid rang byung chos kyi sku :
gsal la 'dzin med ngo bo stong :
thugs rje chen po'i skur gyur nas :
'khor ba rang grol dbang thob shog :
oM ma Ni pad+me hU~M hrI:
de ltar sngags dbang ngag la bskur pas 'phags mchog thugs rje chen po'i gsung mi zad pa rgyan gyi 'khor lo dang gnyis su med par chos dbyangs rgyun mi chad par sgrog pa'i mthu thob par mos shig
/thugs ting nge 'dzin sgom par dbang ba'i slad du phyag mtshan pad+ma la sogs pa char babs pa ltar byon nas thim par bsam la /
gdod nas spros pa'i mtha' dang bral zhing 'od gsal ba dbyings rig zung 'jug khyab bdal chen po'i gshis lugs la mnyam par zhog cig
/de ltar chos dbang sems la bskur pas 'phags mchog thugs rje chen po'i thugs mi zad pa rgyan gyi 'khor lo dang gnyis su med par ting nge 'dzin gyi sgo dpag tu med pa la 'jug pa'i mthu thob par mos shig
/gtor ma thugs rje chen po gtso 'khor dngos su gsal ba spyi bor byon nas rgyud byin gyis rlob par mos shig
gtor dbang bskur la /
hU~M:
gtor snod mtshan dang ldan pa'i ka pA lar :
longs spyod chen po'i dpal gtor 'di :
'dod pa'i yon tan dpag tu med :
skal ldan bu la dbang bskur bas :
bar chad thams cad zhi ba dang :
tshe dang bsod nams rgyas byed phyir :
sangs rgyas rnams kyis byin brlabs pa'i :
ye shes bdud rtsi chen po 'di :
dam rdzas rmad byung gtor ma 'di :
srung ma lha dang bdud rtsi gsum :
gnyis med ye shes rol pa'i rdzas :
skal ldan bu yis thob gyur cig :
oM ba ling ta 'du ni a b+hi Shiny+tsa hU~M:
gtor ma'i lha 'od du zhu nas khyed rang rnams la thim pas 'phags mchog thugs rje chen po'i yon tan phrin las mi zad pa rgyan gyi 'khor lo dang gnyis su med par 'khor ba dong nas sprugs pa'i mthu thob /
gtor rdzas bdud rtsi'i dbyig tu 'khyil ba la longs spyad pas dngos grub rnam gnyis stan thog gcig tu thob par mos shig
/byas la yig bdun 'dzab dbyangs bcas gtor ma'i cha shas dang bdud rtsi sbyin /
shis pa brjod /
gtso bos ji ltar sogs dam tshig khas len /
gtar rag maN+Dal phyin spyi ltar dang /
slob dpon gyis tshogs rol lhag chog nas shis pa brjod kyi bar mjug bsdu ba yang las byang ltar bya'o //
gzhan du 'gro 'dren phrin las mtha' yas kyang //
phyogs 'dir u dum wa ra ltar dkon pas //
'dis kyang zab chos shing rta'i kha lo par //
gyur nas gzhan phan snang ba phyam brdal shog
/ces rin chen gter gyi mdzod chen por bzhugs su gsol ba'i ched du yongs 'dzin bla ma dam pa'i phyag bzhes zin thun gyi tshul du pad+ma gar dbang rtsal gyis shrI de bI ko Ti'i sgrub gnas su bgyis pa dge legs 'phel //

//
