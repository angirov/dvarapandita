dam chos sprul sku snying thig las /
rnam 'joms gsol 'debs byin rlabs myur stsol ma bzhugs so //
gu ru pad+ma sid+d+hi hU~M hrIH
A+o~M AHhU~M/
ka dag chos sku kun bzang yab yum la //
gsol ba 'debs so dbang skur byin gyis rlobs //
gar dbang drug pa rdo rje 'chang chen la //
gsol ba 'debs so dbang skur byin gyis rlobs //
mnyam med ston pa shAkya'i rgyal po la //
gsol ba 'debs so dbang skur byin gyis rlobs //
gsang ba'i bdag po rdo rje chos mchog la //
gsol ba 'debs so dbang skur byin gyis rlobs //
'chi med rig 'dzin pad 'byung yab yum la //
gsol ba 'debs so dbang skur byin gyis rlobs //
rig 'dzin chen po bdud 'dul rdo rje la //
gsol ba 'debs so dbang skur byin gyis rlobs //
rgyal ba'i thugs sras ma Ni kIrti la //
gsol ba 'debs so dbang skur byin gyis rlobs /
khyab bdal lhun grub phrin las rnam rgyal la //
gsol ba 'debs so dbang skur byin gyis rlobs //
rtsa brgyud bla ma bka' drin can rnams la //
gsol ba 'debs so dbang skur byin gyis rlobs //
yi dam rgyal ba zhi khro rab 'byams la //
gsol ba 'debs so dbang skur byin gyis rlobs //
gnas gsum mkha' 'gro ma sring rgya mtsho la //
gsol ba 'debs so dbang skur byin gyis rlobs //
bka' yi chos skyong ma mgon lcam dral la //
gsol ba 'debs so dbang skur byin gyis rlobs //
lus la bde drod 'bar bar byin gyis rlobs //
ngag la nus pa thon par byin gyis rlobs //
rig pa'i rtsal dbang thob par byin gyis rlobs //
gzhom med 'ja' sku 'grub par byin gyis rlobs //
zhes chos grwa chen po dben gnas steng //
pad+ma'i lung zin bstan srung gis //
rnam 'joms gsol 'debs byin rlabs can //
bskul ngor bdud 'dul rdo rjes bkod //
mang+ga laM///
/
