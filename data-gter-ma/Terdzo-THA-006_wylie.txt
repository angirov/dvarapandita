@#//
gu ru'i thugs sgrub snyan brgyud yid bzhin nor bu'i brgyud 'debs bzhugs //
oM AHhU~M/
kun bzang snang ba mtha' yas chos kyi sku
/longs spyod rdzogs sku 'phags mchog spyan ras gzigs //
rgyal kun 'dus zhal pad+ma 'byung gnas la //
gsol ba 'debs so mchog thun dngos grub stsol //
bde chen mkha' 'gro'i gtso mo mkhar chen bza'//
zab gter bka' babs brgyud pa'i bla ma dang //
bka' drin sum ldan rtsa ba'i bla ma la //
gsol ba 'debs so mchog thun dngos grub stsol //
yi dam kun 'dus rta phag yab yum dang //
rigs lnga'i mkha' 'gro ma mgon gter srung sogs //
rab 'byams dkyil 'khor 'khor lo'i lha tshogs la //
gsol ba 'debs so mchog thun dngos grub stsol //
srid bde 'khrul pa'i rang mtshang kun rig ste //
thun mong thun mong ma yin lam zhugs nas //
smin byed dbang gis rgyud smin grol byed kyi //
rim gnyis rnal 'byor mtha' ru phyin par shog
/dam chos sgrub pa'i 'gal rkyen zhi ba dang //
mthun rkyen mtha' dag ma tshang med 'byor te //
don gnyis lhun grub pad+ma thod phreng gi
/go 'phang dka' ba med par myur thob shog
/ces pa'ang pad+ma dgyes pas    so //
!
gu ru zhi ba'i thugs sgrub snyan brgyud yid bzhin nor bu'i las byang dngos grub gter mdzod ces bya ba bzhugs so //
gu ru zhi ba'i thugs sgrub snyan brgyud yid bzhin nor bu'i las byang dngos grub gter mdzod ces bya ba /
ma hA gu ru pad+ma thod phreng rtsal la phyag 'tshal lo //
rgyal kun mkhyen brtse nus pa'i 'dus zhal mchog
/bgrang yas dkyil 'khor rgya mtsho'i rnam rol du //
'char ba'i khyab bdag pad+ma thod phreng rtsal //
rtsa gsum 'dus pa'i ngo bo der btud nas //
gang gi thugs sgrub kun gyi mthar thug pa //
zab lam snyan brgyud yid bzhin nor bu yi //
las byang 'jug bde'i khrigs su 'dir bsdebs kyi //
byin rlabs mchog gi bka' drin stsol bar mdzod //
de la 'dir snyan brgyud yid bzhin nor bu'i las byang khrigs chags su bkod pa la /
sngon 'gro dngos gzhi rjes gsum las /
dang po la yang yo byad bsham pa dang /
cho ga dngos gnyis las /
dang po ni /
dbang thob cing dam tshig la gnas pa'i sngags pas dben zhing yid dang mthun pa'i gnas su sku gsung thugs kyi rten bkram /
phyi nang gsang ba'i mchod gtor spyan gzigs yo byad la sogs pa mtha' dag tshogs par byas la /
gnyis pa cho ga dngos la bdun gyi dang po skyabs su 'gro ba ni /
bla ma rig 'dzin rgyal ba rgya mtsho'i tshogs dang bcas pa thams cad badzra sa mA dzaHsa sad pa'i spyan sngar /
na mo :
phyogs dus bde gshegs rgyal ba sras bcas la :
bdag sogs mkha' mnyam 'gro ba ma lus kun :
deng nas bzung ste byang chub ma thob bar :
sgo gsum gus pas rtag tu skyabs su mchi :
lan gsum /
gnyis pa sems bskyed pa ni /
ho :
deng nas bzung ste 'khor ba ma stongs bar :
rgyal ba rnams kyi phrin las dbang bsgyur te :
mtha' med 'gro kun myang 'das gzhir 'god pa'i :
sems ni byang chub dam par bskyed bgyi 'o :
lan gsum /
gsum pa tshogs gsag pa ni /
bde gshegs sras bcas bdag la dgongs su gsol :
sgo gsum dwangs bas rab tu phyag 'tshal zhing :
zag med kun bzang mchod sprin rgya mtshos mchod :
mi dge'i lam zhugs sdig sgrib nongs pas bshags :
dus gsum rgyal ba'i mdzad par rjes yi rangs :
bla med chos 'khor bskor zhing bzhugs gsol 'debs :
bdag gzhan dge tshogs byang chub mchog tu bsngo :
'khor ba yongs dag chos dbyings thob par shog :
lan gsum gyis tshogs bsags shing rgyud dag par byas nas /
dzaHhU~M baM hoHtshogs zhing rnams rang la bstim /
bzhi pa bgegs skrad pa ni /
rang nyid skad cig gis dpa' bo rta mgrin yum dang bcas pa'i skur gyur par bsams la /
bgegs gtor raM yaM khaM gis bsreg gtor sbyang /
oM AHhU~M ha hoHhrI:
gnod byed bgegs kun tshim byed pa'i :
zag med 'dod yon bdud rtsir gyur :
'bar ba'i phyag rgya dpral bar bskor zhing /
phaiM:
zhes brjod pas gtor mgron spyan drang /
s+d+yA na pa ti k+she tra pA lany+tsa na maHsarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
zhes lan gsum gyis gtor ma phul la /
hU~M:
srid gsum gnas pa'i log 'dren 'byung po'i tshogs :
'dir 'dus longs spyod gtor mas tshims byos la :
bde bar dengs shig bka' las 'da' byed na :
khro rgyal 'bar bas rdul du brlag par 'gyur :
b+hU mi pa ti sarba ba liM ta khA hi :
oM sum+b+ha ni sum+b+ha ni hU~M:
gr-ih+Na gr-ih+Na hU~M:
gr-ih+NA pa ya gr-ih+NA pa ya hU~M:
A na ya ho :
b+ha ga bAn bid+yA rA dza ya hU~M phaT:
zhes bzla zhing rol mo'i sbyor ba drag po dang bcas bgegs bskrad /
lnga pa srung 'khor ni /
phyi rol gyi phyogs mtshams thams cad rdo rje srung ba'i 'khor lo chen pos bar mtshams med par kun tu dkrigs par gyur /
hU~M:
bdag nyid 'gyur med gdod nas rdo rje'i sku :
phyogs mtshams thams cad rdo rje gri gug dang :
ral gri rgya gram 'khor lo'i ra ba gur :
khro chung mtshon cha'i tshwa tshwa skar ltar 'khrugs :
bskal pa'i me chen drag 'tshubs rab 'bar ba'iH
gzhom med srung ba'i gur khang chen por gyur :
badzra rat+na pad+ma karma tsakra rak+Sha tiSh+Tha hU~M:
zhes srung 'khor bsgom /
drug pa byin dbab pa ni /
hU~M:
yul gyi ming ni rnga yab gling :
pad+ma 'od kyi gzhal yas su :
rig 'dzin pad+ma 'byung gnas la :
pad+ma thod phreng rtsal du grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
gu ru d+he ba DA ki nI dz+nyA na A be sha ya a AH
zhes byin dbab /
bdun pa mchod rdzas byin gyis brlab pa ni /
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM gis yongs su dag par byas la /
stong pa'i ngang las gnas khang 'og min stug po bkod pa'i zhing khams gzhi dang rgyan dang dbyibs dang bkod pa tshad med pas /
mngon par 'phags pa'i phyogs kun tu rin po che dang pad+ma la sogs pa'i snod phun sum tshogs par hU~M yig las byung ba'i mchod yon /
zhabs bsil /
me tog
/bdug spos /
mar me /
dri chab /
zhal zas /
rol mo /
'dod yon lnga /
rin po che sna bdun /
bkra shis pa'i rdzas brgyad /
rdo rje'i lha mo bcu drug mchog gi ma da na dang /
ru d+hi ra sna tshogs pa'i bza' bca' ldag myong la sogs pa zag pa med pa'i 'dod yon gyi rnam pa thams cad /
mchod pa'i sprin rab 'byams su lhun gyis grub pas nam mkha'i khams thams cad gang bar gyur /
oM sarba pU dza me g+ha AHhU~M:
oM ma hA rak+ta in+d+ra me da g+h+ri taM pany+tsa mAM sa AHhU~M:
A+oM gu h+ya pU dza AHhU~M:
oM ma hA rak+ta a mr-ita AHhU~M:
oM ma hA ba liM ta AHhU~M:
oM AHhU~M ha ho hrIHA:
zhes pa rnams lan gsum dang /
oM AHhU~M:
gsal stong zung 'jug 'bru gsum 'phro 'du las :
sna tshogs mchod sprin kun bzang rnam 'phrul pa :
rab 'byams snang stong lha rnams dgyes byed rdzas :
chos kyi dbyings kun yongs su gang bar gyur :
oM badzra s+pha ra Na khaM:gis mkha' khyab tu spel lo //
gnyis pa dngos gzhi la bdun gyi dang po lha bskyed pa ni /
hU~M:
chos rnams mi dmigs spros bral las :
kun khyab brtse ba'i snying rje bsgom :
stong nyid snying rje dbyer med hrI:
snod bcud 'od gsal 'khor lo'i dbus :
pad+ma nyi zla ti ra'i steng :
rgyu yig hrIHdmar 'phro 'du las :
bdag nyid dbang chen he ru ka :
dmar po gri gug thod pa 'dzin :
zhabs gnyis brkyang bskum stabs kyis bzhugs :
rdo rje phag mo yum dang sbyor :
dbu gtsug rta zhal phag gdong mtshan :
dur khrod rol pa'i chas rnams rdzogs :
ye shes me phung klong na bzhugs :
spyi gtsug pad sdong nyi zla'i steng :
rje btsun pad+ma thod phreng rtsal :
a tsar gzhon nu dkar dmar zhal :
gsang phod snam sbyar zab ber dang :
mnyen zhu sgro dar rgyan can gsol :
rdo rje thod pa kha T+wAM 'dzin :
skyil krung rol stabs tshul du bzhugs :
rig 'dzin dpa' bo mkha' 'gro'i tshogs :
sprin phung gtibs pa lta bur gsal :
zhes gsal gdab la /
gnyis pa spyan 'dren pa ni /
hU~M:
sngon gyi bskal pa dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M gu ru d+he ba DA ki nI sarba e h+ye hi badzra sa mA dza :
dzaHhU~M baM ho :
zhes spyan drangs la /
gsum pa bzhugs su gsol ba ni /
hrI:
rin chen pho brang nyams re dga':
dur khrod gzhal yas byin re che :
pad+ma 'dab bzhi mdangs re gsal :
rtog med ro gdan bag re dro :
nyi zla brtsegs pa 'od re gsal :
bzhugs pa'i gnas su dang re spro :
gu ru yi dam mkha' 'gro'i tshogs :
dgyes shing byin gyis rlob phyir bzhugs :
mos pa'i bu la zhal bstan 'tshal :
gsung gi gdams pa'i gnad bsgrag 'tshal :
thugs kyi dgongs pa'i sgo dbye 'tshal :
'gro ba'i don du sku bzhugs 'tshal :
gu ru d+he ba DA ki nI sa ma ya tiSh+Tha lhan :
zhes pas dgyes shing gnyis su med par bzhugs par bsam mo /
bzhi pa phyag 'tshal ba ni /
e ma ho :
skye 'gag 'gyur med phrin las rdzogs :
rang byung thugs rjes 'gro rnams sgrol :
yid bzhin dngos grub char 'beb pa'i :
thod phreng rtsal la phyag 'tshal lo :
spros bral bde chen kun bzang mo :
rdo rje sman gcig mtsho rgyal yum :
bde stong gnyis med thabs shes sbyor :
yab yum gnyis med phyag 'tshal lo :
bya byed yid chos rnam par dag :
rang byung thugs rjes 'gro ba 'dul :
dbang chen rta mchog yab yum la :
gnyis med gus pas phyag 'tshal lo :
snang ba yab la stong pa yum :
mkha' 'gro ging la phyag 'tshal lo :
thams cad chos kyi dbyings su rol :
chos srung tshogs la phyag 'tshal lo :
a ti pU ho :
pra tI ts+tsha ho :
zhes phyag bya'o /
lnga pa mchod pa la spyi dang bye brag gnyis kyi dang po la yang phyi nang gsang gsum las phyi mchod ni /
hrI:
bla ma yi dam mkha' 'gro la :
lha rdzas phyi mchod 'bul ba ni :
me tog bdug spos mar me dri :
zhal zas sil snyan yid 'ong rnams :
spyan shangs thugs ka sku lus dang :
zhal dang snyan du mchod pa 'bul :
gu ru d+he ba DA ki nI puSh+pe :
d+hu pe :
A lo ke :
gan+d+he :
nai bi d+ya :
shab+da pU dza ho :
nang mchod ni /
hrI:
bla ma yi dam mkha' 'gro la :
rang byung nang mchod 'bul ba ni :
dbang po rnam lnga'i me tog mchod :
gsur chen bdug spos dri yis mchod :
zhun chen snang gsal mar mes mchod :
rdo rje dri chu byugs pas mchod :
bdud rtsi dri chen zhal zas mchod :
rkang gling thod pa'i rnga sgras mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
gu ru d+he ba DA ki nI ma hA pany+tsa pU dza ho :
gsang mchod ni /
hrI:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang las :
byang sems dkar dmar bde ba'i mchog :
bde ba'i ro snyoms mchod par 'bul :
sku lus rgyas phyir bzhes su gsol :
oM AHhU~M gu ru d+he ba DA ki nI bo d+hi tsit+ta ga Na gu h+ya pU dza ho :
gnyis pa bye brag tu mchod pa las /
sman mchod ni /
oM:
bla ma yi dam mkha' 'gro'i tshogs bcas la :
dug lnga sel phyir ye shes lnga rdzogs rdzas :
dam rdzas bdud rtsi mchog gi mnyes mchod 'bul :
thugs rjes brtser dgongs dbang dang dngos grub stsol :
gu ru d+he ba DA ki nI sarba pany+tsa a mr-ita kha raM khA hi :
zhes dang gzhan yang /
kun bzang snang ba mtha' yas chos kyi sku
/longs spyod rdzogs sku 'phags mchog spyan ras gzigs //
rgyal kun 'dus zhal pad+ma 'byung gnas la //
sman mchod 'bul lo mthu dbang dngos grub stsol //
sarba pany+tsa a mr-ita kha raM khA hi /
bde chen mkha' 'gro'i gtso mo mkhar chen bza'//
zab gter bka' babs brgyud pa'i bla ma dang //
bka' drin sum ldan rtsa ba'i bla ma la //
sman mchod 'bul lo mthu dbang dngos grub stsol //
sarba pany+tsa a mr-ita kha raM khA hi /
yi dam kun 'dus rta phag yab yum dang //
rigs lnga'i mkha' 'gro ma mgon gter srung sogs //
rab 'byams dkyil 'khor 'khor lo'i lha tshogs la //
sman mchod 'bul lo mthu dbang dngos grub stsol //
sarba pany+tsa a mr-ita kha raM khA hi /
rak+ta'i mchod pa ni /
A:
'dod chags rnam dag pad+ma rak+ta 'di :
rgyud drug kun sgrol khams gsum dbang du sdud :
bde mchog bde spyod rak+ta'i mchod pa 'di :
bla ma yi dam mkha' 'gro'i tshogs la 'bul :
gu ru d+he ba DA ki nI ma hA rak+ta khA hi :
gtor ma'i mchod pa ni /
hrI:
rdo rje'i snod yangs chos kyi dbyings chen por :
snang srid dpal gyi gtor mas yongs su gang :
longs spyod rdzas kyi mchod pa chen po 'dis :
dkyil 'khor lha tshogs thugs dam skong gyur cig :
gu ru d+he ba DA ki nI ma hA ba liM ta khA hi :
zhes phyi nang gsang ba'i mchod pa'i sprin gyis yang dag par mchod do //
drug pa bstod pa ni /
hU~M hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad stong las 'khrungs bla ma sprul pa'i sku :
sku gsum rdo rje 'chang la phyag 'tshal bstod :
sku ni mi 'gyur kun tu bzang po'i sku :
gsung ni mi 'gag mnyam nyid rig pa'i gsung :
thugs ni mi g.yo smra bsam brjod las 'das :
sku gsung thugs ldan pad+ma rgyal la bstod :
'gro ba'i don du rang byung 'od dpag med :
bkra shis yon tan du mas brgyan pa'i sku :
'jig rten mnga' bsgyur pad+ma rgyal po'i sras :
rdo rje thod phreng rtsal la phyag 'tshal bstod :
zhi ba'i las mdzad rdo rje thod phreng rtsal :
rgyas pa'i las mdzad rat+na thod phreng rtsal :
dbang gi las mdzad pad+ma thod phreng rtsal :
drag po'i las mdzad karma thod phreng rtsal :
thams cad lhun grub bud+d+ha thod phreng rtsal :
phrin las rdzogs pa'i rje la phyag 'tshal bstod :
hrI:
snang ba ma 'gag thugs rje chen po'i sku :
rta mgrin dbang gi sku la phyag 'tshal bstod :
skye med rnam dag chos dbyings dag pa'i klong :
rdo rje phag mo yum la phyag 'tshal bstod :
skye 'gag gnyis su med pa'i mkha' dbyings las :
thugs rje ma 'gag cir yang ston cing sprul :
dpa' bo mkha' 'gro'i tshogs la phyag 'tshal bstod :
dam can srung ma'i tshogs la phyag 'tshal bstod :
ces bstod /
bdun pa 'dzab bzla ba ni /
gu ru'i gnas gsum yig 'bru gsum :
'od 'phros rang gi gnas gsum thim :
sgo gsum sgrib sbyangs dbang bzhi thob :
bde chen ye shes thob par gyur :
oM AHhU~M badzra gu ru pad+ma sid+d+hi hU~M:
zhes rtse gcig tu bzla ba ste /
phyi sgrub bsnyen pa'i yan lag go
/slar yang bla ma snying khar byon :
longs sku gsang 'dus rdo rje 'chang :
mthing gsal rdo rje dril bu 'dzin :
gsang yum mtsho rgyal dkar mos 'khyud :
gnyis ka gcer bu rin chen dang :
rus pa'i rgyan gyis rnam par mdzes :
skyil krung 'od lnga'i klong na bzhugs :
thugs srog gsang sngags phreng ba las :
'od 'phros snang srid snod bcud kun :
lha sngags ye shes rol par sbyangs :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes rtse gcig tu bzla ba ste nang sgrub sgrub pa'i man ngag go
/snying kha'i bla ma 'od du zhu :
rang dang dbyer med gcig tu gyur :
dkar ser dmar ljang 'od zer gyis :
phrin las rnam bzhi sgrub par gyur :
hrIHma ha ri ni sa ra tsa hri ya tsit+ta hrIM hrIM dza dza :
zhes bzla ba ste las sbyor gyi man ngag go
/bzlas pa'i mthar mchod cing bstod nas dngos grub blang /
gsum pa rjes kyi las rim la bdun gyi dang po tshogs mchod la bshams shing byin gyis brlab pa ni /
dam rdzas su 'os pa'i tshogs kyi yo byad rnams la bdud rtsis bsang gtor byas la /
oM sarba dra byaM bi sho d+ha ni hU~M phaT:
zhes spyir bsang /
hU~M raM yaM khaM/
rang gi thugs ka'i hU~M las raM yaM khaM 'phros pas ma dag pa'i dngos 'dzin thams cad bsregs gtor sbyangs te stong par gyur /
stong pa'i ngang las tshogs gzhong pad+ma 'bar bar tshogs rdzas rigs lnga yab yum gyi dam tshig chen po'i rang bzhin 'dod yon gyi rnam pa cir yang 'char bar gyur /
hU~M:
chos dbyings b+hany+dzar sha lnga bdud rtsi lnga :
bza' bca' btung sogs mi zad gter chen steng :
nyi steng kha T+wAM yi ge 'bru gsum gyi :
'od kyis rtsi bcud ye shes bdud rtsir bkug :
gnyis med gcig 'dres zag med bdud rtsi'i mchog :
rgyal ba dgyes byed chos dbyings yongs gang gyur :
ga Na tsakra dz+nyA na a mr-ita oM aHhU~M ha ho hrI:
byin gyis brlabs la /
tshogs zhing rnams cang te'u'i sgra dang snying ga'i 'od zer gyis bskul pas mkha' khyab kyi 'khor lor sad par byas la /
hU~M:
bzhengs shig rtsa gsum lha tshogs rnams :
rig 'dzin mkha' 'gro 'khor dang bcas :
mi mngon dbyings nas sku skyod la :
'dir gshegs tshogs kyi mchod pa bzhes :
sgrub rdzas rnams la byin gyis rlobs :
mchog dang thun mong dngos grub stsol :
oM gu ru d+he ba DA ki nI e h+ye hi pheM pheM pheM:
sa ma ya satwaM:
zhes pas spyan drangs la /
nyer spyod dang 'dod yon lngas spyir mchod nas tshogs phud rim pa gsum du spros la /
dang po mchod pa ni /
ho :
rab 'byams rtsa gsum dkyil 'khor lha tshogs la :
rmad byung phyi nang gsang ba'i mchod pa'i sprin :
zag med 'dod yon longs spyod dam tshig rdzas :
bdud rtsi'i tshogs mchod 'bul lo bzhes su gsol :
oM de ba ga Na sarba ga Na tsakra a mr-ita pU dza khA hi :
bar pa bshags pa ni /
ho :
lhag pa'i lha khyod bdag la dgongs su gsol :
bdag cag rmongs pas rtsa ba yan lag gi :
dam tshig nyams dang sdig pa'i las bgyis kun :
mthol zhing bshags so byang zhing dag par mdzod :
ces dang /
yi ge brgya pa lan gsum sogs brjod /
tha ma bsgral ba ni /
dmigs bya'i rU pa bcas la /
nr-i tri badzra ang+ku sha dza :
dzaHhU~M baM ho :
rang gi thugs ka'i hU~M yig las spros pa'i pho nya rnams kyis dmigs bya dbang med du bkug ste gzir zhing tshar bcad nas rnam shes bde ba chen po'i 'khor lor sbyar bar gyur /
hU~M:
snang srid gdod nas chos sku'i rol pa la :
nga bdag 'dzin pa'i nyon mongs dgra bgegs rnams :
rang rtsal ye shes rol pa'i mtshon cha yis :
skye med chos dbyings dag pa'i dbyings su bsgral :
mA ra ya rbad :
ces mtshon chas dum bur bcad pa'i snyigs ma'i sha khrag gi longs spyod rnams rdo rje bza' ba'i dam tshig tu spyad pas lha tshogs thams cad tshims par mos la /
ho :
bdag tu 'dzin pa'i ru dra bsgral pa yi :
gti mug sha chen nga rgyal rus pa dang :
'dod chags khrag sogs 'khrul rtog ma lus pa :
kun bzang yangs pa chen po'i klong du bstab :
mAM sa rak+ta kiM ni ri ti a mr-ita khA hi :
zhes 'bul /
bsgral tha ni /
lha tshogs thams cad rang rang gi phyag rgya dang snyoms par 'jug pa'i sbyor bas dga' ba bzhi'i ros tshims par gyur /
de nas las kyi rdo rjes 'khor lo 'dus pa'i gtso bo la phyag byas /
thabs shes kyi rdzas rnams snod so sor thogs pa lag gnyis phan tshun bsnol bzhin par stob cing /
ho :
chos dbyings b+hany+dzar snang srid bdud rtsir bskyil :
rdo rje'i bcud ldan mi zad longs spyod dang :
dza gad gar mchod sgeg mdzes rdzas mchog 'bul :
lhun grub bde chen klong rol dpa' bo che :
zhes brjod cing drang /
slob dpon gyis pad+ma'i bskor ba sngon du 'gro bas rtse gsum gyi phyag rgya dang bcas pas /
e ma ho :
'dod yon ma spang zag bral thabs shes rdzas :
yid bzhin gter mdzod gu h+ya'i longs spyod rnams :
bdag lus 'dzin bral rgyal ba'i dkyil 'khor 'dir :
bde chen ro gcig ngang du blangs te rol :
zhes pas len /
'dus pa gzhan rnams la'ang brim zhing lus dkyil gyi lha tshogs rnams yang dag par bsam zhing bza' ba 'khor lo'i gtso mo dang /
btung ba 'khor lo'i gtso bos thog mar longs spyod /
gdod nas lhun grub sgo gsum dkyil 'khor 'dir :
mi zad longs spyod bde chen klong rol mthus :
tshogs gnyis rab rdzogs chos dbyings brjod bral klong :
'gro kun ye dag ye rdzogs rtogs par shog :
ces smon lam gdab /
de nas lhag ma bsdu /
phud cung zad bsres la las kyi rdo rjes lhag gtor byin gyis brlab par gsol ba gdab /
slob dpon gyis dam tshig gi kha phru gdab la /
oM AHhU~M sarba pany+tsa a mr-ita hU~M ha ho hrIH
lhag ma'i dam tshig 'dod yon gyi phung po zad mi shes pas nam mkha' gang bar gyur /
e A ral+li hrIM hrIM dzaH
bshug pa'i sgra drag pos spyan drang /
me tog la sogs pas mchod nas /
hU~M:
lhag la dbang ba dregs pa'i tshogs :
gtum chen drag po'i sde dpung bcas :
'dir byon sha khrag lhag gtor bzhes :
dkon mchog gsum gyi bstan pa srungs :
dgra bgegs zhing bcu cham la phob :
bcol ba'i phrin las sgrub par mdzod :
oM uts+tshiSh+Ta ba liM ta b+hak+Sha sI swA hA:
zhes rol mo dang bcas pas gtor ma phyi rol du dor ro //
gnyis pa thugs dam bskul ba ni /
hU~M:
gling gi gling mchog rnga yab gling :
zangs mdog dpal ri'i gnas mchog nas :
rig 'dzin gtso bo pad+ma 'byung :
rtsa gsum mang po'i 'khor dang bcas :
bzhengs shig 'bar ba'i klong nas bzhengs :
bskul lo thugs dam gnad nas bskul :
dbang drag 'bar ba'i skur bzhengs shig :
gdod nas bde gshegs snying po la :
bde sdug mtshan mar 'dzin pa yi :
glo bur 'khrul rtog dgra bgegs dpung :
rang rtsal ye shes chen pos zlog :
gzhan yang phyi nang bar chad bgegs :
bdud dgra rmis ltas mtshan ngan rnams :
chos dbyings ye shes rig pa'i klong :
bzlog cing bsgyur ba'i phrin las mdzod :
ces dang /
gsum pa chad tho bsgrag pa ni /
gtor ma 'bru gsum gyis bdud rtsir spel la /
hU~M:
srid gsum zhing 'khod dam can dregs pa'i tshogs :
'dod yon zag med bdud rtsi'i gtor ma longs :
bde gshegs rtsa gsum rgyal ba'i spyan snga ru :
ji ltar khas blangs dam bcas dran mdzod la :
mdo sngags bshad sgrub bstan pa srung ba dang /
de 'dzin skyong zhing log 'dren dbyings su sgrol :
khams gsum 'gro ba'i bde skyid spel ba dang :
gang gsol phrin las myur du 'grub par mdzod :
bzhi pa brtan ma skyong ba ni /
'bru gsum gyi byin gyis brlabs la /
b+h+yo :
pad+ma'i bka' nyan bstan skyong ma dang sring :
ging lang 'bum phrag bka' nyan bcas pa rnams :
'dir gshegs dam rdzas dpal gyi gtor ma longs :
mtha' dmag bsrung zhing rgyal bstan ma lus skyongs :
bcol pa'i phrin las thams cad sgrub par mdzod :
sarba DA ki nI ba liM ta khA hi :
zhes dbul zhing phrin las gsol la /
gats+tsha gats+tsha swA b+hA ba nAM:
zhes pas rang gnas su btang /
lnga pa bro brdung ni /
gtor gzhong ri rab tu gsal ba'i 'og tu dam sri mnan par bsams la /
e :
mdun du gnam lcags khang sgrom zur gsum pa :
gting dog kha khyer mtho zhing dug gsum 'khrigs :
las byed pho nya'i bshan ra chen po'i nang :
zhing bcu'i log 'dren thams cad rab tu mnan :
steng du khro rgyal pho brang ri rab btab :
thabs shes gnyis su med pa'i rta bro brdung :
byang chub mchog sems ma bskyed de srid du :
mnan pa yin gyis ldang bar ma byed cig :
oM nan :
AHnan :
hU~M nan :
stam+b+ha ya nan :
mA ra ya nan :
zhes gtor mnan bya /
drug pa dngos grub blang ba ni /
gtor ma lhar gsal ba la /
mchod cing bstod nas dzapa? kyis thugs dam bskul ba sngon du 'gro bas /
bde mchog bde spyod nam mkha'i dkyil yangs nas :
rgyal ba'i dkyil 'khor sras bcas thugs dam can :
badzra gu ru pad+ma thod phreng gi :
sku gsung thugs dang mnyam sbyor dngos grub mchog :
phrin las rnam bzhi lhun gyis grub pa'i dpal :
bum pa bzang po dpag bsam nor bu'i tshul :
da lta nyid du bdag la bstsal du gsol :
'gyur med sku yi dngos grub bstsal du gsol :
'gag med gsung gi dngos grub bstsal du gsol :
'khrul med thugs kyi dngos grub bstsal du gsol :
yon tan re skong dngos grub bstsal du gsol :
phrin las 'gro 'dul dngos grub bstsal du gsol :
'chi med tshe yi dngos grub bstsal du gsol :
'dzad med nor gyi dngos grub bstsal du gsol :
thun mong yid bzhin dngos grub bstsal du gsol :
bla med mchog gi dngos grub bstsal du gsol :
rtsa sngags mthar /
kA ya wA ka tsit+ta sid+d+hi pha la ho :
zhes gtor ma'i ye shes pa bdag la bstim /
dam tshig pa 'dod yon bdud rtsir zhu bar bsams la gtor zan dngos grub kyi rdzas su rol lo //
sa bcad bdun pa'i khongs nas bstan pa'i las rim la /
dang po ni slar yang mchod cing bstod nas yi ge brgya pa mang du bzlas pa'i mthar /
ma rnyed yongs su ma tshang dang //
gang yang nus pa ma mchis pas //
'dir ni bgyi ba gang nongs pa //
de kun khyod kyis bzod mdzad rigs //
zhes bzod par gsol /
gnyis pa ni /
dbang don gyi dkyil 'khor sogs dang 'brel na ni /
oM/
khyed kyis sems can don kun mdzad //
zhes sogs kyis ye shes pa gshegs su gsol nas /
dam tshig gi dkyil 'khor bsdu ba ni /
a :
skye 'gag gnas gsum mtha' bral don gyi lhar :
gshegs bzhugs dngos po'i mtshan mas dben mod kyang :
'on kyang rang gsal ma 'gag snang stong gzhi :
skye med thugs srog hU~M gi nA dar bsdu :
snod bcud kyi dngos po thams cad gzhal yas khang lha dang bcas pa la thim /
de yang rim bzhin thugs srog hU~M yig la bsdu /
hU~M gyen rdzogs thig ler yal ba'i ngang du mi dmigs par gyur /
slar yang dran rig ma hA gu ru'i skur langs la spyod lam la 'jug go
/gsum pa dge ba bsngo ba ni /
dbyer med gcig 'dus rdo rje'i mched lcam gyis :
rmad byung dmigs bcas dmigs med dge bgyis mthus :
khams gsum sems can bde zhing skyid pa dang :
zag bcas yul snang rdo rje'i skur byang nas :
'pho med chos kyi dbyings mchog thob par shog :
ces smon lam rgya cher gdab bo //
bzhi pa shis pa brjod pa ni /
oMH
byin rlabs mchog stsol rigs brgya'i bdag :
bla ma rnams kyi bkra shis shog :
dngos grub char 'beb zhi dang khro :
yi dam lha tshogs bkra shis shog :
thogs med phrin las sgrub mdzad pa'i :
dpa' bo mkha' 'gro'i bkra shis shog :
gang la bsam pa'i don kun 'grub :
dge legs mchog gi bkra shis shog :
ces shis pa brjod pa'i tshig gis lam yangs par bya'o //
de ltar gu ru'i thugs sgrub snyan brgyud yid bzhin nor bu'i las byang nag 'gros su bkod pa 'di yang rtsa ba'i gzhung gi dgongs pa gzhir bzung /
kha 'gengs par 'os pa rnams gter kha 'og ma'i bla ma gsang 'dus kyi las byang snying po don gsal dang rig 'dzin las byang pad+ma'i dgongs rgyan rnams las blangs te pad+ma dgyes pas bris pa'o //

//
