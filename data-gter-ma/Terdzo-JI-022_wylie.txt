@#//
chos skyong zab mo skor dgu las /
ye shes mgon po phyag drug pa'i phyi sgrub gsol mchod skong bshags bcas bzhugs so //
\u0f88\u0f88\u0f88\u0f88\u0f88\u0f88
bla ma mgon po dbyer med pa'i :
he ru ka la phyag 'tshal lo :
bdag 'dra bai ro tsa na yis :
gu ru pad+ma 'byung gnas la :
gser gyi maN+Dal phul nas su :
zab pa'i chos skyong yang zhun zhus :
de nyid sgrub pa'i tshul bshad de :
skyabs su 'gro zhing sems bskyed la :
rang nyid rta mchog rgyal por bsgom :
mchod pa thams cad byin gyis brlab :
chos rnams dmigs med mtha' bral bsgom :
kun khyab brtse ba'i snying rje hU~M:
'phro 'dus srung 'khor dur khrod gnas :
rab 'jigs pho brang e yi klong :
'khor lo brag chen pad nyi'i steng :
ye shes mgon po mthing nag 'bar :
dbu gsum g.yas dkar g.yon dmar zhal :
spyan dgu rab bgrad khro gnyer bsdus :
zhal gdangs ljags 'dril k+ShiM sgra sgrog :
mche gtsigs smar smin dbu skra 'bar :
phyag drug dang po gri thod dang :
bar pas mdung dang rtse gsum phyar :
tha ma rnge'u chung zhags pa 'dzin :
zhabs bzhi 'dor thabs bgegs rgyal mnan :
gshog pa rab gdengs dur khrod chas :
khyung dang stag gzig dom nag 'phro :
re tI mthing nag gri thod can :
mnyam sbyor me yi klong na bzhugs :
phyogs bzhir dgra bgegs bsgyel ba'i steng :
dbang phyug dzi na mi tra dang :
gshin rje TA ki rA dza dang :
gnod sbyin k+She tra pA la dang :
bdud mgon trag shad nag po rnams :
mthing nag gri gug thod khrag 'dzin :
ber gsol gsang ba'i yum dang sbyor :
phyogs skyong rgyal chen dregs pas bskor :
gnas gsum oM AHhU~M gis mtshan :
hU~M las 'od 'phros ye shes pa :
rang bzhin gnas nas spyan drangs bsam :
hU~M:
chos kyi dbyings kyi zhing khams dang :
me ri 'bar ba'i dur khrod nas :
'jig rten dbang phyug spyan ras gzigs :
drag tu khros pa khro bo'i rgyal :
ye shes mgon po yum dang bcas :
bka' sdod bzhi dang dregs pa'i 'khor :
rang bzhin gnas nas 'dir gshegs shig :
shrI ma hA kA la e A ral+li hrIM:
hU~M:
dur khrod rol pa'i dkyil 'khor 'dir :
dgyes shing brtan par bzhugs su gsol :
rang gi dbyings las rig pa'i rtsal :
he ru ka la phyag 'tshal lo :
sngon gyi byang chub thugs bskyed ltar :
bstan pa srung ba'i phrin las mdzod :
hU~M:
dbang po'i me tog tshil chen gsur :
zhun chen mar me khrag chen dri :
sha rus zhal zas rkang gling dang :
thod rnga dung chen sgrog pas mchod :
rtsa brgyad stong sbyar a mr-ita :
khams gsum bsgral pa'i rak+ta dang :
'dod yon rnam lnga gtor ma sogs :
sbyor sgrol gsang ba'i mchod pa 'bul :
shrI ma hA kA la sa pa ri bA ra badzra ar+g+haM pA d+yaM puSh+pe d+hU pe A lo ke gan+d+he nai bid+ya shab+da pra tIts+tsha swA hA:
oMH
chos kyi dbyings las 'bar ba'i sku :
sku gsum ye shes drug sogs las :
sku yi rnam 'gyur cir yang ston :
mgon po'i sku la phyag 'tshal bstod :
bde chen dbyings las grags pa'i gsung :
yan lag drug cu 'dus pa'i dpyid :
k+ShiM k+ShiM sgra sgrog sa gsum g.yo :
mgon po'i gsung la phyag 'tshal bstod :
mi g.yo mnyam pa'i ngang nyid las :
thugs rje gtum pa'i ye shes thugs :
sangs rgyas kun dang dbyings gcig pa :
mgon po'i thugs la phyag 'tshal bstod :
bde chen mkha' dbyings re ma tI:
dzi na mi tra sku yi 'phrul :
TA ki rA dza gsung gi mdangs :
k+She tra pA la thugs sprul 'gyed :
trak+Shad gnyis med ye shes rtsal :
bran du 'dus pa dregs pa'i tshogs :
ye shes rnam par rol pa yi :
mthu stobs can la phyag 'tshal bstod :
de nas bsnyen cing sgrub pa ni :
thugs kar 'od kyi gur khyim dbus :
pad nyir ye shes sems dpa' dmar :
'jig rten dbang phyug zhi ma khro :
rdor dril 'dzin cing yum dang 'khril :
dbang gi rta skad hi hir bzhad :
srog gor nyi steng rdo rje mthing :
lte ba hrIHla sngags kyis bskor :
'od 'phros rgyal mchod byin rlabs bsdus :
'gro ba'i sgrib sbyangs dgra bgegs bsgral :
stobs dang gzi brjid 'bar ba yis :
dregs pa las la bkol bar bsam :
oM shrI ma hA kA la k+ShiM k+She tra big+h+nAM bi nA ya ka hU~M phaT:
'bum phrag bzhi yis las rnams 'grub :
rang gi thugs nas 'od 'phros pas :
'khor rnams las la bskul bar bsam :
sgos sgrub bzhin du sngags rnams bzla :
mthing ga phyi sgrub skor 'di zab :
sa ma ya :
gal chen phrin las dgos pa'i tshe :
gsol mchod gtor ma 'bul ba ni :
zas sna spod dang sha sna'i tshogs :
khrag dang chang gis sbrus pa'i bshos :
lha grangs dkor cha du mas brgyan :
raM yaM khaM gis bsang sbyang la :
stong pa'i ngang las b+h+rU~M yig las :
snang ba rnam dag gtor gzhong du :
ye shes lnga yi dam rdzas rnams :
bde ba chen por zhu ba'i bcud :
'dod yon rgya mtshor 'phro bar gyur :
oM AHhU~M:
hU~M:
mkha' dbyings nas bzhengs bde ba che :
ye shes mgon po phyag drug pa :
chos kyi dbyings nas 'dir gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
ma hA kA la mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
ma hA kA la mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
yab gcig de yi yum mchog ni :
dpal ldan lha mo re ma ti :
mu le'i mtsho nas 'dir gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
dpal ldan lha mo mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
dpal ldan lha mo mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
shar gyi pho nya chen po ni :
dbang phyug dzi na mi tra ni :
nam mkha'i dbyings nas 'di gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
dzi na mi tra mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
dzi na mi tra mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
lho yi phyogs kyi pho nya ni :
gshin rje TA ki rA dza yang :
lho phyogs gshin rje'i gnas nas gshegs :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
TA ki rA dza mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
TA ki rA dza mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
nub kyi phyogs kyi pho nya ni :
gnod sbyin k+She tra pA la yang :
mkha' spyod zhing nas 'dir gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
k+She tra pA la mnyes phyir 'bul :
dgyes pa chen pos gzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
k+She tra pA la mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
byang gi phyogs kyi pho nya ba :
bdud mgon trak+Shad nag po yang :
bsil ba'i tshal nas 'dir gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
las mgon nag po mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
las mgon nag po mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
hU~M:
gzhan yang gsang ba'i sbas yum bzhi :
gab pa'i las kyi shan pa dang :
phyogs skyong rgyal chen dregs pa'i tshogs :
rang rang gnas nas 'dir gshegs la :
ye shes lnga yi a mr-i ta :
bde ba chen po'i rak+ta dang :
bde stong zung 'jug 'dod yon lnga :
ye shes 'bar ba'i mchod sprin 'di :
bka' sdod 'khor bcas mnyes phyir 'bul :
dgyes pa chen pos bzhes nas kyang :
'dod pa'i don rnams bsgrub tu gsol :
gzhan yang sha chen snying sna tshogs :
'bras chan khur ba sgog tsong dang :
sha sna spod kyi bye brag dang :
dzam+bu tri sha'i zhal zas mchog :
dza gad dpa' bo'i phud la sogs :
'dod yon rgya mtsho'i mchod sprin 'di :
bka' sdod 'khor bcas mnyes phyir 'bul :
dgyes pa chen pos bzhes nas kyang :
nad gdon dgra bgegs zhi bar mdzod :
tshe dang bsod nams rgyas par mdzod :
khams gsum thams cad dbang du sdus :
dgra bgegs dam sri thal bar rlogs :
sangs rgyas bstan pa bsrung du gsol :
dkon mchog dbu 'phang bstod pa dang :
dge 'dun sde rnams skyong bar mdzod :
dben gnas gnyan po srung ba dang :
sgrub pa'i sdongs grogs mdzad du gsol :
de yis 'dod don thams cad 'grub :
sa ma ya :
nyams chag byung na skong ba ni :
spyan gzigs sna tshogs rgyan gyis brgyan :
nam mkha' mdzod kyi sngags rgyas brlab :
hU~M:
chos kyi dbyings nas sna tshogs ci yang sprul :
snang stong sku yi rnam 'gyur tshul bzhin sgom :
de nyid mtshon pa'i sku 'bag ris su bris :
bzo dbyibs ngo mtshar sku yi thugs dam bskang :
grags pa rtsa rlung thig le'i gnad bcings te :
mdangs su shar kun rgyal ba'i gsung gi dbyings :
de dang mtshungs pa'i srog sngags dbyangs su bzlas :
srog gi 'khor lo gsung gi thugs dam bskang :
ma bcos dbyings las bde chen ye shes ngang :
lha dang bdag nyid gnyis su med par rtogs :
snang srid thams cad mgon po'i dkyil 'khor ngang :
rdzogs pa chen po thugs kyi thugs dam bskang :
mi zad yon tan gter gyi mdzod 'chang ba :
ye shes rol pa'i cha lugs ma nges kyang :
gnas skabs 'dir snang dur khrod dpal gyi chas :
gnag pa'i zhwa gos rnams kyis thugs dam bskang :
phrin las mi bzad 'bar ba'i cho 'phrul ston :
ye shes rol pa'i phyag mtshan ma nges kyang :
gser dngul zangs dang gri lcags la sogs pa'i :
sgrol ba'i phrin las mtshon chas thugs dam bskang :
sha chen spos dang tshil chen dud pa'i sprin :
g.yab dar sna tshogs zhing chen g.yab pa'i brda :
rkang gling rol mo dung chen gdung ba'i dbyangs :
'bod pa'i dam rdzas rnams kyis thugs dam bskang :
rten gtor sgrub pa'i rdzas dang bla rdo dang :
rten pa'i mkhar dang srog rten dar nag dang :
phyi nang gsang ba'i mchod sprin bsam yas sogs :
'du ba'i dam rdzas rnams kyis thugs dam bskang :
khams gsum dbang sdud ru mtshon srid rtser sgreng :
chas zhugs 'cham dang zlos gar dmag gi dpung :
bya gcan g.yag lug rta drel nag po'i tshogs :
spyan gzigs bsam mi khyab pas thugs dam bskang :
bskyed pa'i rim gsal sngags kyi 'phrul 'khor dang :
gang shar bde stong thugs kyi klong du grol :
sbyor ba tshad phebs sgrol ba gnas su stob :
bla med byang chub sgrub pas thugs dam bskang :
srung ba'i go bgos bdud kyi sbyor ba bshigs :
zlog pa'i bkod bshams rngam brjid drag po'i 'phrul :
bsad pa'i mnan sreg 'phang gsum yo lang gis :
gdug pa'i dgra bgegs bsgral pas thugs dam bskang :
kun tu bzang po'i mchod sprin bsam yas kyis :
lha mchog ma hA kA la'i thugs dam bskang :
yum mchog re ma tI yi thugs dam bskang :
dbang phyug dzi na mi tra'i thugs dam bskang :
gshin rje TA ki rA dza'i thugs dam bskang :
gnod sbyin k+She tra pA la'i thugs dam bskang :
bdud mgon trak+shad nag po'i thugs dam bskang :
gsang ba'i yum dang las byed thugs dam bskang :
phyogs skyong rgyal chen rnams kyi thugs dam bskang :
dregs pa sde brgyad rnams kyi thugs dam bskang :
thugs dam bskangs la nyams chag tshangs gyur cig :
phrin las rnam bzhi lhun gyis 'grub par mdzod :
hU~M:
ye shes mgon po 'khor dang bcas pa rnams :
rang dang gnyis med byang chub sems kyi ngang :
ma rig dbang gis de ltar ma rtogs te :
rtsa ba yan lag dam tshig nyams pa rnams :
rdo rje srin po'i tshogs la mthol lo bshags :
bzod par bzhes nas tshangs pa'i dngos grub stsol :
de yis nyams chag thams cad tshangs par 'gyur :
sa ma ya :
!
'khor sngags sgos sgrub las 'byung ba ni /
oM shrI de bI re ma tI trag rak+sha hU~M phaT:
re tI'o //
oM dzi na mi tra hU~M hrIM hrIM dzaHdza :
dzi na mi tra'o //
oM TA ki rA dza dgra bgegs mA ra ya hU~M phaT:
TA kI rA dza'o //
oM k+She tra pA la dza :
k+She tra pA la'o //
oM karma ma hA kA lA trak+shad dza :
oM de bI shang+kha pA la trag rak+sha b+h+yo dza :
trag shad yum bcas so ///
/
