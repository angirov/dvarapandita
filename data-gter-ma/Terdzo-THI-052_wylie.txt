\u0f01\u0f83:
rtsa gsum spyi yi las byang kun gsal me long zhes bya ba bzhugs so //
bla ma yi dam mkha' 'gro'i tshogs la phyag 'tshal lo //
rtsa gsum spyi yi las byang 'di //
pad+ma 'byung gnas byin rlabs kyis //
sngon gyi las 'phro cung zad tsam //
sad snyam byed pa bdag gis bri //
dang po skyabs su 'gro ba dang sems bskyed pa ni /
na mo /
dkon mchog gsum dang rtsa ba gsum //
kun la gtan du skyabs su mchi //
'gro kun sangs rgyas 'thob pa'i phyir //
bdag gis gsang sngags bsgrub par bgyi //
de nas bgegs la bka' bsgo ba ni /
hU~M/
snang srid 'khor 'das gzhal yas lha //
de ltar ma rtogs 'khrul snang bgegs //
gzhan du dengs shig 'da' byed na /
khro chung mtshon cha 'bar bas brlag
/sum+b+ha ni sogs brjod /
mtshams gcad ni /
hU~M/
'khor 'das chos sku gdal khyab la //
lha 'drer 'dzin pa rang sar grol //
ye shes lnga yi 'od gur 'khrigs //
dug lnga'i dgra bgegs mtshams chod cig
/de nas yan lag bdun pas sngon 'gro phal cher tshang bar bstan pa ni /
oM AHhU~M/
sku gsum rol pa'i lha tshogs la //
phyag 'tshal mchod 'bul 'gal 'khrul bshags //
dge la yi rang chos 'khor bskor //
gsol btab dge bcu 'gro la bsngo //
byin 'beb ni /
phyogs bcu rgyal ba'i zhing khams nas //
sku gsum zhi khro'i gar ston pa //
'khor bcas byin phob dbang mchog skur //
dngos grub rnam gnyis bstsal du gsol //
mchod pa byin rlabs ni /
oM AHhU~M/
swA b+hA ba sogs /
oM AHhU~M/
stong las dngos 'byor yid sprul gyi //
phyi nang gsang mchod sman raka gtor //
zag med ye shes bdud rtsi che //
'dzad med snang srid kun 'gengs gyur //
oM AHhU~M/
ha ho hrIH
de nas ting 'dzin rnam gsum ni /
oM AHhU~M/
chos kun dmigs med stong pa che //
de dang snying rje gnyis su med //
zung 'jug 'phro 'du'i hrIHhU~M b+h+yo //
la sogs rgyu yi sa bon gsal //
de nas gzhal yas khang bskyed ni /
hU~M/
gdos bcas bral ba stong pa yi //
rang rtsal rlung me chu sa dang //
kun khyab nam mkha' yum lnga'i mkhar //
ye shes rang 'od 'khrigs pa las //
gzhan yas khang pa mtshan nyid rdzogs //
rgyan spras phyi nang sgrib bral dbus //
pad nyi bam sogs rang rang gi
/gdan rnams so sor bkra bar gsal //
de nas lha bskyed so sor shes la /
lhag pa'i lha la phyag 'tshal lo /
khro rol phur bu'i mngon rtogs ni /
hU~M las skad cig dran rdzogs su /
khro rol phur bu zhal gsum pa //
g.yas dkar g.yon mthing dbus dmar nag
/g.yas gsum rdo rje tho ba me //
g.yon gsum b+han+d+ha phur bu sdig
/gshog gdengs phur mjug dgra bgegs gzir /
khro bo'i chas rdzogs 'jigs su rung //
dpral mgrin thugs ka lte gsang du //
'jam dpal rta mgrin gsang ba'i bdag
/mkha' 'gro lnga dang me dbal gsal //
spyi bor rigs bdag khros pa dang /
khyung dmar 'phyo ba me dpung dbus /
khro bo khro mo'i 'khor tshogs gsal //
kun gyi gnas gsum 'bru gsum brgyan //
rang rang sa bon las 'od 'phros //
ye shes spyan drangs so sor thim //
spyan 'dren pa ni /
hU~M hrIH
rang bzhin dag pa sku gsum zhing khams nas /
khro rol phur bu'i lha tshogs 'khor dang bcas //
'gro blo mos pa'i snang tshul mthun pa yi //
sprul pa yang sprul 'gyed cing gshegs su gsol //
badzra sa ma ya dzaH
dzaHhU~M baM hoH
bzhugs su gsol ba ni /
hU~M hrIH
rang rang dgyes pa'i gnas mchog so so ru //
dam ye dbyer med chu la chu bzhag tshul //
bzhugs nas sku gsung thugs kyi sgo phyes la //
rnal 'byor lus ngag yid gsum byin gyis rlobs //
da \u0f7anas phyag 'tshal ba ni /
e ma hoH
chos sku stong pa phyogs ris bral na yang //
longs sku 'gag med rgyan dang cha lugs 'chang //
skye 'gag 'gyur med gang 'dul sprul pa 'gyed /
khro rol phur bu'i lha la phyag 'tshal lo //
de nas mchod pa 'bul ba ni /
hoH
mchod yon me tog bdug spos mar me dri //
zhal zas rol mo 'dod pa'i yon tan lnga //
spyan gzigs dkor cha gang dgos yo byad sogs //
phyi mchod dam pa 'bul lo dgyes par bzhes //
hoH
dbang po lnga yi me tog bsur chen spos //
zhun chen mar me khrag gi dri chab dang //
sha khrag zhal zas thod rnga rkang gling sgra //
mchod skong rten sgrub rdzas sogs nang mchod 'bul //
hoH
sman rag gtor ma sbyor sgrol mchod pa dang //
tshogs kyi yo byad lus kyis brda gar rgya //
ngag gis smra brjod gdung dbyangs sngags kyi sgra //
yid kyis ting 'dzin gsang mchod don mchod 'bul //
de nas bstod pa bya ba'i dang po zhi ba la bstod pa ni /
hU~M hrIH
skye med chos kyi sku las longs skur bzhengs //
gang 'dul sprul pas 'gro ba so sor 'dul //
gsal 'tsher lhun sdug gzi brjid 'od zer 'bar //
mnyen lcugs 'khril ldem gzhon tshul zhi bar bstod /
khro bo la bstod pa ni /
chos sku zhi ba chen por g.yo min kyang //
ma rungs 'dul phyir khros pa'i ngang tshul ston //
gar dgu'i nyams ldan durakhrod chas brgyad gsol //
gdug pa'i tshogs 'joms sku la phyag 'tshal bstod //
de nas bshags pa bya ba ni /
hoH
bskal pa sngon nas da lta yan chad du //
bdag sogs ma rig bag chags dbang gi mthus //
'gal 'khrul nyams chag mi dge'i rigs kun bshags //
mi sgrib tshangs pa'i dngos grub bstsal du gsol //
yi ge brgya pa brjod /
dzapa? ni so so blang bar bya /
rang rang thugs kar sa bon mthar //
sngags bskor 'od kyis don gnyis byas //
rtsa gsum byin rlabs rang la bsdus //
mchog thun dngos grub thob par gyur //
oM AHhU~M artsig nirtsig na mo b+ha ga ba te dz+nyA na badzra karma kI li kI la ya sarba big+h+nAn baM hU~M phaTaH
AHhrIHhU~M b+h+yo hU~M phaTaH
ces so //
tshogs byed par spro na bsham ste bran /
raM yaM khaM/
oM AHhU~M/
hU~M hrIH
me rlung chu 'phros tshogs kyi dngos zhen sbyangs //
sku gsung thugs kyi bdud rtsir byin gyis brlabs //
rang bzhin gnas nas ye shes lha tshogs rnams //
'dod yon tshogs la spyan 'dren gshegs su gsol //
hU~M hrIH
dur khrod gsang ba'i gnas mchog nyams re dga'//
phyi nang gsang mchod tshogs gtor bcud re che //
dgyes pa'i yo byad spyan gzigs bag re dro //
rnal 'byor dam ldan 'tshogs pa dam re gtsang //
rtsa brgyud bla ma rgyal ba sras bcas dang //
yi dam lha tshogs dpa' bo mkha' 'gror bcas //
dam can chos skyong srung ma thugs dam bskang //
bskangs gyur dbang dang dngos grub bstsal du gsol //
'bul bshags bsgral mchod ni /
hU~M/
tshogs rje tshogs bdag rnams la tshogs mchod 'bul //
dam tshig chag nyams 'gal 'khrul mthol lo bshags //
dgra bgegs log 'dren sgrol cig sha khrag rol //
bdag gzhan bsod nams ye shes tshogs rdzogs shog
/lhag ma chad mdo brtan skyong rnams dus gcig tu bshams la /
b+h+yo /
lhag la dgyes pa rnams kyis lhag ma bzhes /
khas blangs dam bcas srung mas gtor ma longs //
dbang phyug ma sring brtan ma'i tshogs rnams mchod //
rnal 'byor bcol ba'i phrin las 'grub par mdzod //
gtor bro ni /
hU~M/
thabs shes khro bo khro mos bro brdungs pas //
dgra bgegs dam sri pho mo rdul du rlog
/gtor gzhong 'bar ba'i 'og tu log 'dren mnan //
nam zhig byang chub mchog sems bskyed dus ldang //
de nas dngos grub len pa ni /
hoH
bsgrubs pa'i lha rnams thugs dam ma g.yel cig
/sku gsung thugs yon phrin las mchog thun mong //
dngos grub dam pa bdag la bstsal nas kyang //
tshe gcig rdo rje 'chang gi sku brnyes nas //
rang gzhan don gnyis mtha' ru phyin mdzad gsol //
sarba sid+d+hi pha la hoH
bsdu zhing rgyun spyod bkra shis bsngo smon ni /
hU~M/
bskyed pa'i lha tshogs rang thim rang nyid kyang //
rim par hU~M bsdus thig ler 'dus nas yal //
dmigs med spros bral rgya yan lhug par bzhag
/snang grags rig gsum lha sngags ye shes rol //
hoH
phyogs dus mchog gsum sku gsum rtsa gsum gyi //
bden pa'i stobs kyis bkra shis bde legs stsol //
bdag gzhan tshogs rdzogs sgrib byang don gnyis 'grub //
sku bzhi lhun grub myur du thob par shog
/ces pa 'di yang skyabs gnas rin po che 'jam mgon rig 'dzin gsung rab rgya mtshos bka' yang yang bstsal pa spyi bor blangs nas /
slob dpon pad+ma'i slob mar gyur pa'i skye mtha' yin par rloms pa /
gter ston rol pa rdo rjes blo nas gang dran bcos med du bris nas phul ba'o ///
/
