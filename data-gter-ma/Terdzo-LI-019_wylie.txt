thugs dam bskul pa ni :
lhun grub ye shes rol pa'i dkyil 'khor gyi 'khor lo rnams thugs ka dag zab zhi spros bral gyi klong las ma g.yos kyang 'gag med ye shes kyi rol rtsal gang 'dul der snang gi 'char sgo ma 'gags pa'i phrin las dpag tu med pa ston par bltas la :
A+o~M AHhU~M:
nga ni kun bzang yab yum la :
nga ni dpag med he ru ka :
nga ni rang byung rang grol lha :
nga ni dus gsum sangs rgyas dngos :
rnam shes gnas dag shar phyogs na :
thig le dkar gsal gzhal yas su :
badzra zhi khros phrin las mdzod :
zhe sdang 'dul ba'i dus la bab :
tshor ba gnas dag lho phyogs na :
ser gsal thig le'i gzhal yas su :
rat+na zhi khro'i phrin las\u0f8e
nga rgyal 'dul ba'i dus la\u0f8e
'du shes gnas dag nub phyogs na :
dmar gsal thig le'i gzhal\u0f8e
pad+ma zhi khros phrin\u0f8e
'dod chags 'dul ba'i dus\u0f8e
'du byed gnas dag byang phyogs na :
thig le ljang gsal gzhal\u0f8e
karma zhi khros phrin\u0f8e
phrag dog 'dul ba'i dus\u0f8e
chos nyid mi 'gyur dbus phyogs na :
thig le mthing gsal gzhal\u0f8e
sangs rgyas zhi khros phrin\u0f8e
gti mug 'dul ba'i dus\u0f8e
tsit+ta snying gi gzhal yas su :
bzhi bcu rtsa gnyis zhi ba'i sku :
mnyen lcugs 'khril ldem 'od zer 'bar :
phung po lhag med phrin las mdzod :
klad pa dung khang gzhal yas su :
sgeg cing dpa' ba 'jigs su rung :
rang snang rtogs pa'i phrin las mdzod :
snod bcud rgyan gyi gtor ma bzhes :
zhi bas chos nyid dbyings su sgrol :
khro bos dgra bgegs ma lus sgrol :
'khor ba dong sprug phrin las mdzod :
A+o~M AHhU~M:
gsal stong dbyer med 'jam dpal sku :
grags stong dbyer med pad+ma gsung :
rig stong dbyer med yang dag thugs :
bde gshegs bdud rtsi yon tan lha :
snang stong phur pa phrin las lha :
stong nyid ma mo rbod gtong lha :
chos nyid rol pa'i gtor ma longs :
dgra bgegs skye ba med par sgrol :
A+o~M AHhU~M:
rnam smin rin 'dzin sha khrag lus :
skye med rtogs pa'i tshe dbang dang :
bde stong phyag rgya'i rig 'dzin dang :
lhun grub rig 'dzin lu gu rgyud :
sku gsung thugs dang yon tan dang :
phrin las ma mo rig 'dzin rnams :
cir snang chos sku'i gtor ma longs :
'khor ba mya ngan 'da' bar mdzod :
A+o~M AHhU~M:
'dod chags zhe sdang gti mug dang :
nga rgyal phrag dog 'jig rten lha :
zhe sdang khong khro dmod pa'i lha :
rang ngo shes pa'i phrin las mdzod :
sku gsung thugs dang yon tan dang :
phrin las ma lus rdzogs pa yi :
zhi khro ye shes lha tshogs rnams :
cir snang chos sku'i gtor ma longs :
ye nas skye 'gag med pa yi :
sgrub pa bka' brgyad lha tshogs rnams :
snang srid gzhir bzhengs gtor ma longs :
chags med zhen med phrin las mdzod :
A+o~M AHhU~M:
phaT:phaT:phaT:phaT:
gti mug 'od gsal du zlogs :
mA ra ya sod :
zhe sdang rang grol du zlogs :
mA ra ya sod :
'dod chags bde chen du zlogs :
mA ra ya sod :
a 'thas stong par zlogs :
mA ra ya sod :
mi bden pa la bden par 'dzin pa'i ltas ngan brgyad cu rtsa gcig zlogs :
'khor ba la chags che ba zlogs :
ngan song gsum la nyam nga ba\u0f8e
gzung 'dzin gyi rmi ltas ngan pa\u0f8e
yar gyi bdud sangs rgyas la re ba\u0f8e
mar gyi bdud 'khor ba la lhung dogs pa\u0f8e
thams cad skye med du phya la la :
'gag med du ya la la :
gnyis med du khro lo lo thongs shig :
bka' srung la gtor ma bsngo zhing chad tho bsgrag pa ni :
hU~M:
dbyings las ye shes rang shar ba :
rang rig rgyal po sgra gcan 'dzin :
khyab 'jug chen po'i thugs dam bskang :
rang snang rtsal chen rgyas par mdzod :
snang la rang bzhin med pa'i yum :
kun tu bzang mo gnam zhal ma :
e ka dzA Ti'i thugs dam bskang :
dngos 'dzin dbu mar thim par mdzod :
dbyings rig gnyis med rdo rje 'dzin :
dam can skyes bu chen po dang :
dregs pa'i sde dpon thugs\u0f8e
mtha' brgyad spros pa chod par mdzod :
ma hA ba liM ta khA hi :
bstan ma skyong ba ni :
b+h+yo :
sna tshogs ma 'gags ma mo'i tshogs :
rten 'brel bcu gnyis yongs dag pa :
stong chen nyid kyi rang bzhin can :
bstan ma bcu gnyis 'khor dang bcas :
lugs 'byung bcu gnyis gtor ma 'bul :
lugs ldog bcu gnyis zad pa'i mthar :
rig pa ye shes rtogs par mdzod :
ma mA:
kha khA:
la lA:
le lA+e :
ta tA:
te tA+e :
ma ma sring 'gro ma sarba pU dza khA hi :
rta bro ni :
srid pa spyi gnon gyi dgongs pas gtor gzhong kha sbub pa'i steng du phrin las rnam pa bzhi'i rta bro brdung zhing :
hU~M:
dkar zhing gsal la dwangs pa yis :
nyon mongs ma lus zhi mdzad pa :
zhi mdzad lha la phyag 'tshal lo :
A+o~M AHhU~M:
zhi ba shAn+tiM ku ru ye swA hA:
hU~M:
ser zhing gsal la dwangs pa yis :
ye shes ma lus rgyas mdzad pa :
rgyas mdzad lha la phyag\u0f8e
A+o~M AHhU~M:
rgyas pa puSh+TiM ku ru ye swA hA:
hU~M:
dmar zhing gsal la dwangs pa yis :
sku gsum dbang du sdud mdzad pa :
dbang mdzad lha la phyag\u0f8e
A+o~M AHhU~M:
sarba pA shaM ku ru ye swA hA:
hU~M:
ljang zhing gsal la dwangs pa yis :
'khor ba'i sdug bsngal sgrol bar mdzad :
sgrol mdzad lha la phyag\u0f8e
A+o~M AHhU~M:
sarba mA ra ya nan :
tshe 'gugs pa ni :
ye shes lnga ldan gyi mda' dar g.yob cing :
A+o~M AHhU~M:
shar gyi phyogs nas 'gugs byed ma :
rdo rje mkha' 'gros tshe g.yang khug :
'gyur ba med pa'i bkra shis shog :
lho yi phyogs nas 'gugs byed ma :
rin chen mkha' 'gros tshe g.yang khug :
dgos 'dod 'byung ba'i bkra\u0f8e
nub kyi phyogs nas 'gugs byed ma :
pad+ma mkha' 'gros tshe g.yang khug :
sku lnga dbang sdud bkra\u0f8e
byang gi phyogs nas 'gugs byed ma :
las kyi mkha' 'gros tshe g.yang khug :
las rnams 'grub pa'i bkra\u0f8e
dbus kyi phyogs nas 'gugs byed ma :
sangs rgyas mkha' 'gros tshe g.yang khug :
mngon sangs rgyas pa'i bkra shis shog :
DA ki nI ha ri ni sa dz+nyA na A yuHShe puN+ye sid+d+hi tshe b+h+rU~M nr-i dza pA shaM ku ru ye swA hA:
dngos grub blang ba ni :
e ma :
bde gshegs lhun grub gnas mchog nas :
bde chen rang byung ye shes ni :
cir yang mi rtog sa ler bzhugs :
rtsa ba gsum dang gnyis su med :
gzhan nas ma btsal chos sku skye ba med :
rang byung sems la rang dbang thob par shog :
A+o~M AHhU~M sarba sid+d+hi pha la ho :
dkyil 'khor bsdu ba ni :
a :
skye ba med la 'gag pa med :
dus gsum 'pho 'gyur med pa la :
yid dmigs rlung gsum 'od gsal ngang :
'du 'bral med par thim zhing gsal :
kun kyang gnyis med badzra mu :
bsngo ba ni :
hU~M:
dmigs med cho 'phrul sgyu ma'i gar :
dge tshogs ma 'gags me long gzugs :
'dzin med chos dbyings dwangs pa'i sar :
'khor gsum dmigs gtad bral bar bsngo :
smon lam ni :
hU~M AHA+o~M:
skye ba med la cir yang snang :
'gag pa med pa'i ye shes kyis :
gnas med 'gro ba'i don byas nas :
dmigs med rdzogs sangs rgyas gyur cig :
lan gsum brjod :
mtha' rten bkra shis ni :
A+o~M AHhU~M:
skye med rtogs pas 'chi rgyu med :
'chi med tshe yi bkra shis shog :
bde stong rtogs pas na rgyu med :
nad med bcud kyi bkra shis shog :
rig skur mthong bas rgas rgyu med :
rgas med mchog gi bkra shis shog :
nyag gcig rtogs pas rmongs rgyu med :
sku gsum lhun grub bkra shis shog :
rang rig rtogs pas 'khrul rgyu med :
'khrul med ye sangs rgyas pa'i bkra shis shog :
ye shes rtogs pas gsal 'grib med :
zhi khro rab 'byams rnams kyi bkra shis shog :
ces me tog sil ma'i char dbab par bya'o :
sarba mang+ga laM///
/
a 'dzoms 'brug sgar par ma las zur 'don zhus pa'o //
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
