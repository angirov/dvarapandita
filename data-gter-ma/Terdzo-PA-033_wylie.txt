\u0f01\u0f83:
ye shes rab 'bar las :
tshe dbang 'chi med rnga sgra zhes bya ba bzhugs so //
ye shes rab 'bar las :
tshe dbang 'chi med rnga sgra ni :
d+ha d+hi g+hu ti hU~M:
'chi med he ru ka la phyag 'tshal lo :
ye shes rab 'bar drag po'i rnal 'byor pas :
rang gzhan tshe yi bar chad zhi ba dang :
tshe yi rig 'dzin mchog la dbang ba'i thabs :
'chi med rnga sgra tshe bcud nor bu 'di :
lang gro'i sprul par bka' babs rjes gnang nas :
smon lam mthu btsan dus su spyod pa 'byung :
ri ngogs drang srong 'du ba'i sa phyogs su :
dkyil 'khor bum pa tshe yi ril bur bcas :
rtags tshad grub pa'i mtshan ma rdzogs par bsgrub :
'grub nas snod ldan bcud dang sbyar ba'i thabs :
khrus byas bgegs bskrad maN+Dal gsol ba ni :
e ma mgon po che ba'i mchog :
rig 'dzin tshe yi dbang phyug dgongs :
dus min 'chi ba'i gegs sel nas :
tshe yi rig 'dzin dngos grub stsol :
zhus pas :
ho dad ldan dge ba'i ngang tshul can :
'gro la byams dang phan sems ldan :
dge ba'i sa bon ldan la sbyin :
tshul min yin na phyir dengs shig :
hU~M hU~M hU~M:
yang zhu ba ni :
bdag ni dkar po'i chos la zhugs :
gzhan la phan pa'i sems mchog bskyed :
dus min 'chi ba bzlog pa dang :
tshe yi dbang mchog bstsal du gsol :
zhus pas :
ye shes pa dbab :
dam tshig pa brtan par byed :
hU~M hrI:
ye shes rab 'bar dkyil 'khor lha :
drag po'i lha dbang lus la bskur :
'jigs pa brgyad sogs dus min bgegs :
tshe la bar chad mi 'byung shog :
oM AHhU~M:
artsig sogs\u0f8e
kA ya a b+hi Shiny+tsa A+oM:
hU~M hrI:
skye med bum pa'i klong yangs nas :
chos nyid 'dus ma byas pa'i lha :
tshe mchog 'chi med bdud rtsi 'dis :
tshe yi rig 'dzin mchog thob shog :
oM a mA ra Ni dzI wan ti ye swA hA:
tshe b+h+rU~M g.yu b+h+rU~M g.yu tshe b+h+rU~M:
A yur+dz+nyA na g.yu tshe b+h+rU~M:
kA ya a b+hi Shiny+tsa A+oM:
b+han+d+ha mgrin par bzhag :
hU~M hrI:
b+han+d+ha drag po'i gzhal yas khang :
lha tshogs byang chub sems kyi rgyun :
myang bas 'chi med rig 'dzin gyi :
dngos grub bdud rtsi'i dbang thob shog :
rtsa sngags dang /
wA ka a b+hi Shiny+tsa A:
shel dang rdo rje snying khar bzhag :
hU~M hrI:
sems nyid gsal la 'gag pa med :
snang stong zung 'jug skye 'chi bral :
mi shigs rdo rje drag po'i rgya :
skye 'chi bral ba'i dbang thob shog :
rtsa sngags dang /
tsit+ta a b+hi Shiny+tsa hU~M:
sgrub gtor spyi bor bzhag la :
hU~M hrI:
dam tshig drag po srung ba'i gur :
ye shes 'chi med bcud du dbab :
dbang drag tshe dpag med mgon gyi :
yon tan lhun rdzogs dbang thob shog :
oM artsig\u0f8e
A+oM a mA ra Ni dzI wan+ti ye swA hA:
gu Na A yur+dz+nyA na tiSh+Tha a b+hi Shiny+tsa hU~M:
tshe ril chang bcas pa sbyin la :
hU~M hrI:
chos sku snang mtha' longs sku tshe dpag med :
sprul sku pad 'byung sngon byung drang srong gi :
tshe ril bdud rtsi zag med rdzas mchog gis :
reg tshad bgegs zhi myang tshad rig 'dzin sar :
skad cig bgrod pa'i phrin las rdzas mchog gis :
mkha' khyab sems can sgrol ba'i dbang thob shog :
rtsa sngags :
sarba karma A yur+dz+nyA na tiSh+Tha a b+hi Shiny+tsa hU~M hrI:
dga' ston tshogs kyi 'khor lo rgya ma chung :
gsang sngags dbang gi srog shing dam tshig srungs :
yar mchod mar sbyin dge ba'i so nam dang :
gzhan gyi srog bslu tshA tsha lam 'phrang bcos :
dbang rten yan lag gces so rjes 'jug rnams :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :
zhes gnam chen brag dkar zla gam dbang gi dkyil 'khor gyi gnas bcud /
dus su chos bdag la babs pa 'di'o //

//
