gnam chos thugs gter las bdud rtsi 'khyil pa'i sgrub pa bzhugs so :[ \u0f88\u0f88 ]gu ru d+he wa d+hA ki nI hU~M:
bdud rtsi 'khyil pa'i sgrub pa ni :
dkyil 'khor med cing gtor ma med :
rang nyid khro bo bdud rtsi 'khyil :
sku mdog ljang la dmar ba'i mdangs :
g.yas pas rdo rje nam mkhar phyar :
g.yon pas sdigs mdzub me 'bar mdzad :
khro bo'i chas kun yongs su rdzogs :
zhabs gnyis 'dor thabs dgra bgegs mnan :
de nas sngags ni 'di nyid brjod :
oM a mr-i te hU~M phaT:
de yis bdud rtsi 'khyil pa 'grub :
sa ma ya :
rgya rgya rgya :
de nas de yi las tshogs ni :
chu nas sa gsum bsngag pa ste :
dang po chu sngags rim pa ni :
chu ni rtsa sngags rab tu bsngags :
sngags kyi sham bu med lags so :
de nyid nad pa'i ltor btang ngam :
khyim du gtor ba'i phan yon ni :
gdon bgegs gang gis mi tshugs shing :
grib sogs gnod pa gang gis kyang :
mi tshugs 'di las zab pa med :
sa ma ya :
rgya rgya rgya :
de nas sa sngags rim pa ni :
sa ni rab gtsang phye ma la :
sham med rtsa sngags rab tu bsngags :
de nyid nad par gtor ba 'am :
khyim du gtor ba'i phan yon ni :
gdon sogs gnod pa gang gis kyang :
mi tshugs 'di las zab pa med :
sa ma ya :
rgya rgya rgya :
de nas nas sngags rim pa ni :
rtsa sngags sham med rab tu bsngags :
nas de nad pa'i ltor btang ngam :
khyim du gtor ba'i phan yon ni :
gdon sogs gnod pa gang gis kyang :
mi tshugs 'di las zab pa med :
sa ma ya :
rgya rgya rgya :
de nas sngags kyi srung ba ni :
sngags 'di bzlas pa'i phan yon ni :
gdon sogs gnod pa gang gis kyang :
mi tshugs 'di las zab pa med :
oM badzra a mr-ita kuN+Da lI ha na ha na hU~M phaT:
sa ma ya :
rgya rgya rgya :
de nas chang srung rim pa ni :
rdel bu dkar nag yig drug rtsa sngags bsngags :
zho chang gang 'phang zhim par 'gyur :
sa ma ya :
rgya rgya rgya :
de nas spyi yi dmigs pa ni :
rdel sam sa nas chu rang rnams :
bdud rtsi 'khyil pa gong ltar bskyed :
sa ma ya :
rgya rgya rgya :
kha thaM gu h+ya :[ \u0f88\u0f88\u0f88 ]ces pa sprul sku mi 'gyur rdo rje dgung lo bcu gsum pa bya lo snron zla ba'i gnam gang la khro bo bdud rtsi 'khyil pa nyid kyis dngos su gsungs so :
'di'i dbang gzungs dbang ltar ro ///
/
