\u0f01\u0f83:
gsang bdag phyag rdor gtum po las :
tshe sgrub 'chi med btsan rdzong bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
gtum po rab gsang tshe yi lha tshogs skye 'chi bral :
rab tu gus pas phyag 'tshal gang zag skal ldan la :
'chi med tshe yi rig 'dzin stsol mdzad gsang ba'i lha :
dus ngan snyigs mar sde brgyad kha phyur dus min 'chi :
sman pas ngos 'dzin med pa'i nad rigs sna tshogs 'ong :
gdon rigs ma nges du mas skye 'gro 'debs par byed :
'gro ba 'ga' zhig dus min tshe dus gum par byed :
de dus 'chi med btsan rdzong gsang ba'i yang gsang 'di :
pad 'byung nga yis rgyud sde'i bcud bsdus mnga' bdag don :
ma 'ongs 'phrad par smon lam btab nas gsang gter sbas :
'phrad nas skal ldan 'ga' zhig 'chi med lus thob shog :
dbang thob dam tshig gtsang ba'i skal ldan 'ga' zung la :
gcig rgyud gsang ba'i bzlas lung 'di nyid gtad par gyis :
mang du spel na gter ston rang la bar chad 'ong :
rang nyams longs la dam tshig mtha' rgya bsgrub la brtson :
mkha' 'gro'i lung bstan byung na dam tshig can la spel :
sA mA yA:
rgya rgya rgya :
skyabs 'gro sems bskyed spyi ltar byas la stong par sbyangs :
stong pa'i ngang las rang rtsal rig pa'i ngo bo 'di :
hU~M mthing ma smug nag las 'od zer rab 'phros pas :
rang lus mgo mjug med par thams cad mer gyis gang :
rang nyid skad cig gtum po yab yum sku ru gyur :
pad+ma nyi zla dregs byed ru tra'i gdan steng du :
gtum po sku mdog mthing nag zhal gcig phyag gnyis pa :
zhabs ni phyed skyil tshul du 'gying bag gnod byed steng :
dbu skra kham nag gyen du 'bar zhing tshwa tshwa 'phro :
spyan gsum dmar 'khrug zhal gdang ljags 'dril mche ba gtsigs :
khro gnyer dpral bsdus sma ra smin ma ag tshom ser :
thod rlon lnga bcu'i do shal yan lag sbrul gyis brgyan :
phyag gnyis rdo rje dril bu bsnol thabs yum la 'khyud :
mi mgo'i do shal stag lpags rlon pa'i sham thabs dkris :
mi lpags g.yang gzhi skur gsol glang kos stod g.yog byas :
smin mtshams thal chen tshom bu rak+ta'i thig le'i brgyan :
lto bar zhag gi zo ris sku khros sgeg cing dpa':
gsang yum dbyings phyug ljang dmar zhal gcig phyag gnyis ma :
phyag g.yas b+han+d+ha yab stob g.yon pas dril 'dzin 'khyud :
zhabs gnyis yab 'khril khro mo spyan gsum rus rgyan brgyan :
yab yum me dpung 'bar klong ru tra'i steng du gsal :
yab yum gnyis kyi spyi bo'i rtsa 'khor rtsa 'dab sum cu gnyis :
oM dkar rnam snang 'khor lo dril 'dzin sangs rgyas sbyor yum 'khyud :
mgrin pa'i rtsa 'khor rtsa 'dab bcu drug snang mtha' yab yum dmar :
pad+ma dril 'dzin pad+ma'i yum bcas gri thod 'dzin cing 'khyud :
snying ga'i rtsa 'khor rtsa 'dab brgyad la mi bskyod yab dang yum :
mthing nag rdo rje dril 'dzin rdo rje'i yum bcas gri thod 'dzin cing 'khyud :
lte ba'i rtsa 'khor rtsa 'dab drug cur rin 'byung yab yum ser :
rin chen dril 'dzin rat+na'i yum bcas gri thod 'dzin cing 'khyud :
gsang ba'i rtsa 'khor rtsa 'dab drug la don grub yab yum ljang :
rgya gram dril 'dzin karma'i yum bcas gri thod 'dzin cing 'khyud :
de ltar yab yum gsal ba'i rtsa 'khor rtsa 'dab lha tshogs rnams :
gsal bskyed thugs ka'i hU~M las 'od zer phyogs bcu'i zhing du 'phros :
thugs rgyud bskul nas sprin ltar gtib rnams gnas lnga'i lhar thim bsgom :
hU~M:
lcang lo can dang mngon dga'i zhing :
dpal ldan bde chen las rab rdzogs :
dag pa'i zhing khams so so nas :
spyan drangs gnas lnga'i lha la thim :
'chi med dbang bskur dam ye dbyer med 'dres :
dzaHhU~M baM ho :
chu lhag yar lud mi bskyod dbu brgyan gyur :
ma yengs ngang du gsang sngags 'bru 'bum bzlas :
yab kyi thugs ka'i mi bskyod yab yum gyi :
thugs ka'i hU~M ma gnyis las sngags phreng thon :
mi bskyod zhal nas mgrin pa'i snang mtha' yi :
sbyor mtshams zhugs nas zhal thon spyi bo yi :
rnam snang sbyor mtshams nas zhugs zhal nas thon :
yab kyi zhal nas yum zhal zhugs te spyi bo yi :
rnam snang zhal zhugs sbyor mtshams nas thon mgrin pa yi :
snang mtha'i zhal zhugs sbyor mtshams nas thon snying ga yi :
mi bskyod zhal zhugs sbyor mtshams nas thon lte ba yi :
rin 'byung zhal zhugs sbyor mtshams nas thon gsang ba yi :
don grub zhal zhugs sbyor mtshams nas thon yum gyi b+ha ga nas :
yab kyi rdo rje nas brgyud gsang ba'i don grub kyi :
sbyor mtshams nas zhugs zhal thon lte ba yi :
rin 'byung sbyor mtshams nas zhugs snying ga'i mi bskyod pa'i :
sbyor mtshams nas zhugs sngags phreng sngon po ni :
phar la mchod cing tshur la dngos grub rnams :
stsol bar bsgom zhing bzlas pa nyid la 'bung :
phyogs bcu'i sangs rgyas byang sems nyan rang dang :
phyi nang snod bcud skye 'gro thams cad kyi :
tshe bsod rang la thim bsgom sngags 'di bzlas :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
zhes pa ma yengs rtse gcig 'bad par bya :
thun mtshams dge ba bsngo zhing bskyed rim ni :
snod bcud 'od zhu yab yum gnyis la thim :
yab yum 'od zhu gnas lnga'i lha la thim :
gnas lnga'i lha rnams mi bskyod yab yum la :
thim zhing mi bskyod yab yum hU~M mar thim :
hU~M ma thig le nA da zla tshes la :
thim zhing yal nas rdzogs chen ngang du bzhag :
slar yang zung 'jug phyag rdor sku rkyang gyur :
nyams su len pa'i gnas mchog ni :
nga yi gter gnas khyad par 'phags :
bla ma mkha' 'gros dngos grub ster :
mi med lung stong dge sbyor 'phel :
ri rtser shes pa dwangs shing gsal :
dur khrod nges 'byung skyo shas skye :
shin tu dben pas nyams rtogs 'phel :
de ltar dben gnas brten pa la :
dgos ched gnas skabs mthar thug gnyis :
gnas skabs dge sbyor ngang gis 'phel :
bar chad mi 'byung dgos ched yod :
mthar thug dbyings rig brtan pa thob :
sangs rgyas myur thob dgos ched yod :
gnas btsal bsgrub la ma brtson na :
gong gi yon tan nyid las ldog :
gsang spyod thabs lam nyid la 'bad :
mtshan nyid sum ldan phyag rgya bsten :
dgos ched gnas skabs mthar thug gnyis :
gnas skabs nyon mongs lam du khyer :
sa lam yon tan zla ltar 'phel :
mthar thug dga' bzhi mthar phyin nas :
tshe 'dir sku bzhi thob pa'i dgos ched yod :
mtshan nyid ldan pa ma bsten na :
gong gi yon tan rnams las ldog :
ci phyir mkha' 'gro'i gsang mdzod las :
e ma nga yi pad+ma 'di :
bde ba thams cad 'byung ba'i gnas :
lam ste mchog dga' bzhi ster nas :
de yi mdun na bdag 'dug go :
sangs rgyas mnyes pa la sogs pa :
pad+mo bya ba ci bzhin bya :
bde chen rgyal po'i rang bzhin te :
'di nyid du ni rtag tu bzhugs :
blun po gang zhig 'di spangs pa :
de la mchog gi dngos grub med :
nyon mongs 'dod chags la brten tshe sgrub 'di :
'chi med tshe yi btsan rdzong e ma ho :
bde chen dag pa'i zhing du e ma ho :
bar chad bdud kyis mi tshugs e ma ho :
ma 'ongs rtsub 'gyur dus kyi tha ma la :
nges med 'chi bdag glo bur 'byung ba'i dus :
mnga' bdag rgyal po nyid dang 'phrad par shog :
'phrad nas 'chi med rdo rje'i sku thob shog :
'di la gter ston nyid kyis nan tan sgrubs :
gzhan la ma sbyin rang la bar chad 'ong :
gtad kyang o rgyan mkha' 'gro'i lung bstan sgugs :
slob ma dad ldan tsam la gcig brgyud spel :
gdams so gtad do gza' klu brtan ma'i tshogs :
chos bdag bu la sprod cig gter srung rnams :
dus min len na srog chod snying khrag thungs :
rA hu la nA ga tiSh+Tha lhan :
sA mA yA:
rgya rgya rgya :
gter rgya :
sbas rgya :
zab rgya :
gter ston ngag gi rdo rje yis :
bya lor ja pa brag nas gton :
sngon las 'brel ba dge slong rab rgyal gyis :
nan gyis dgos zer o rgyan mkha' 'gro la :
tshogs 'khor bshams nas drag tu gsol ba btab :
de tshe nyams snang 'khrul snang rmi lam na :
o rgyan mkha' 'gro lnga yis bskor ba gcig :
byung nas dam tshig gcig pa'i slob ma skal ldan la :
ston cig rang nyid sgrub brtson sgrub pa mthar thon gyis :
tshe la 'phrang gsum yod pas sgrub pa nar mar gyis :
gzhan dbang ma 'gro rang nyams gang shar gyis :
o rgyan nga yis mi bslu 'jam dbyangs sprul pa'i sku :
gsung snang byung zhing rang snang rang sems 'di :
'gyu ba shar grol ka dag ye dag cing :
nyin mtshan 'khor yug dbyer med zhag gcig byung :
chos sku o rgyan dngos su mjal ba red :
ma nyes rdzun rgan zer yang zhe blo bde :
'on kyang nyon mongs lam du khyer ba 'di :
dge slong sdom ldan rnams kyis byar mi rung :
dngos su mi bsten lha yi bskyed rim bya :
rtsa rlung thig gsum 'dren dang bzlog mkhan gyis :
'di nyid nyams blangs mkha' spyod grub pa 'thob :
rdzong brgyad zla bral gnas mchog na bun rdzong :
dpal ri pad+ma 'od dang dbyer med cing :
rta phag yab yum 'bur sku dod pa'i drung :
klu bdud nag po'i gdengs ka bslang ba'i steng :
dus mtha'i gter ston ngag gi rdo rje yis :
shog ser dri med ngos las me stag lor :
bshus pa'i yi ge pa ni dar rgyas so :
mang+ga laM:[  \u0f01\u0f83]:
skal ldan smin grol lam mchog bskur ba ni :
sngon 'gro bgegs gtor mtshams gcod srung 'khor bsgom :
skyabs 'gro sems bskyed spyi gzhung ltar du bya :
tshe bum tshe gtor tshe chang sgrub rdzas bsham :
de nas dam tshig bsrung ba'i mna' chu sbyin :
hU~M:
dam tshig rdo rje chen po'i chu :
rigs ldan slob mar sbyin par bya :
bsrung na yon tan sna tshogs 'thob :
ma bsrung dmyal ba'i gnas su skyel :
de bas dam tshig bsrung bar gyis :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
i dan na ra kan :
cod pan spyi bor btags byas la :
hU~M:
dar tshon cod pan rnam par dag :
ye shes lnga mtshon 'phur lce ldan :
ye shes spyan ldan dbang thob shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TaM ku ru tshe b+h+rU~M:
tsak+Shu pra we sha ya hU~M phaT:
bum pa spyi bor bzhag nas kyang :
hU~M:
bum pa bzang po gzhal yas khang :
'chi med bdud rtsi'i bcud kyis bkang :
kun bzang rigs lnga rigs gsum mgon :
gsang bdag lha tshogs pad 'byung bcas :
phyogs bcu'i rgyal ba thams cad kyis :
ye shes bdud rtsis dbang bskur bas :
'chi med tshe yi dbang thob shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
thod pa mgrin par bzhag pa gtad par bya :
hU~M:
thod pa ma chags rtog bral nang :
'chi med rigs lnga yab yum bzhugs :
thabs shes rang byung bde ba'i bcud :
byang chub sems kyi bdud rtsis bkang :
skal ldan bu la sbyin par bya :
'gag med rdo rje'i dbang thob shog :
oM badzra tsaN+Da ma hA ro Sha Na ma ma A yur+dz+nyA na\u0f8e
wA ka a b+hi Shiny+tsa hU~M:
bum pa thogs la :
hU~M:
tshe bum rang bzhin gzhal yas khang :
nang na rigs lnga yab yum bzhugs :
'od zer dkar dmar sna tshogs 'phros :
sa chu me rlung nam mkha'i bcud :
bsdus shing bum pa'i nang du zhugs :
byang sems bdud rtsi'i ngo bor zhu :
phyir lud slob ma'i lus la thim :
nad gdon sdig sgrib zhi gyur nas :
'chi med rdo rje'i sku thob shog :
oM badzra tsaN+Da ma hA\u0f8e
a b+hi Shiny+tsa oM:
bum pa thogs la :
hU~M:
tshe bum rang bzhin gzhal yas khang :
nang na rigs lnga yab yum bzhugs :
'od zer dkar dmar sna tshogs 'phros :
dri za gshin rje klu gnod sbyin :
rnams kyis tshe srog brkus dang phrogs :
bsdus shing bum pa'i nang du zhugs :
byang sems bdud rtsi'i ngo bor zhu :
phyir lud slob ma'i ngag la thim :
ngag gi sgrib pa dag gyur nas :
'gag med tshangs dbyangs drug ldan shog :
oM badzra tsaN+Da ma hA\u0f8e
a b+hi Shiny+tsa hrI:
bum pa thogs la :
hU~M:
tshe bum rang bzhin gzhal yas khang :
nang na rigs lnga yab yum bzhugs :
'od zer dkar dmar sna tshogs 'phros :
steng phyogs tshangs pa brgya byin gyis :
tshe bla srog gsum brkus phrogs rnams :
bsdus shing bum pa'i nang du zhugs :
byang sems bdud rtsi'i ngo bor zhu :
phyir lud slob ma'i yid la thim :
yid kyi rnam rtog dag gyur nas :
chos dbyings don dang ldan gyur cig :
oM badzra tsaN+Da\u0f8e
a b+hi Shiny+tsa hU~M:
bum pa thogs la :
hU~M:
tshe bum rang bzhin gzhal yas khang :
nang na rigs lnga yab yum bzhugs :
'od zer dkar dmar sna tshogs 'phros :
sde brgyad byad zor rig sngags kyis :
tshe srog bcad bkug khyer ba sogs :
bsdus shing bum pa'i nang du zhugs :
byang sems bdud rtsi'i ngo bor zhu :
phyir lud slob ma'i gsang bar thim :
nyon mongs sdig sgrib dag nas kyang :
phrin las bzhi 'grub dbang thob shog :
oM badzra tsaN+Da\u0f8e
a b+hi Shiny+tsa trAM:
slob mar mtshan ldan phyag rgya gtad :
slob ma gsang bdag yab yum bskyed :
mkha' gsang byin rlabs sbyor ba byed du 'jug :
hU~M:
mtshan ldan phyag rgya bde ba skyed pa'i yum :
skal ldan khyod la gsang yum sbyin par bya :
gnyis med bde ba chen po'i ting 'dzin gyis :
thig le pad+ma'i nang du mnyam gnas pa :
zag med ye shes rang ngo shes par gyis :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
mu dra a b+hi Shiny+tsa A:
kye :
ltos shig rang gi sems la ltos :
spros bral thig le nyag gcig 'di :
cir yang ma grub ngo bo nyid kyis stong :
de ni skye med rig stong chos kyi sku :
cir yang gsal ba 'gag med longs spyod rdzogs :
gnyis med rang grol lhun grub sprul pa'i sku :
stong pa'i rol par ma 'das chos dbyings mkha' la khyab :
sangs rgyas rang gis rig pas shes par gyis :
g.yo med don la ma yengs mnyam par zhog :
sngags phreng gtad la :
hU~M hU~M:
khyed rang gsang bdag yab yum du :
gsal ba'i ljags steng gnam lcags kyi :
rdo rje rtse lnga'i lte ba ru :
sngags phreng sngon po'i 'od zer 'phros :
gzungs sngags snying po'i drag sngags thim :
gsung dbyangs sngags kyi dbang thob shog :
oM badzra tsaN+Da ma hA ro Sha Na\u0f8e
ma ma A yur+dz+nyA na puN+ye puSh+TiM ku ru tshe b+h+rU~M:
sa bdag klu gnyan rnams kyi gzugs :
slob ma'i zhabs kyi 'og tu bting :
hU~M:
zil gnon bsgrad pa'i zhabs dkyil 'dir :
sa bdag klu gnyan bsnol ba'i dbang :
gdug pa can rnams thams cad kun :
zil gyis gnon pa'i dbang thob shog :
oM badzra tsaN+Da ma hA ro Sha Na nA ga ra tsa sa ma ya nan :
a b+hi Shiny+tsa oM:
dbu dgu phyag gnyis chu srin mgo :
zhags pa mda' gzhu thod khrag bsnams :
sbrul mjug 'khyil ba brgyad rnams bting :
hU~M:
b+hi nu dmag dpon drang srong dang :
ljang sngon rA tsa ro tri dang :
mig dmar ser skya la sogs te :
gza' brgyad slob ma khyod la gtad :
'gro kun gza' nad las grol shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
gza' rA hu la sa ma ya nan a b+hi Shiny+tsa hrI:
klu chen brgyad gzugs zhabs su bting :
hU~M:
mtha' yas dang ni 'jog po dang :
nor rgyas dang ni dung skyong dang :
pad+ma dang ni chu lha dang :
rigs ldan dang ni stobs kyi rgyu :
klu gnyan slob ma khyod la gtad :
'gro ba klu gdon nad kun las :
khyod kyis grol ba'i dbang thob shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
nA ga ra tsa a b+hi Shiny+tsa hU~M:
gtor chung nyer brgyad gtad par bya :
hU~M:
dkyil 'khor lcags ri'i phyi rol na :
gza' dang rgyu skar sde brgyad tshogs :
slob ma khyod la gtad par bya :
bran dang g.yog bzhin byed par shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
a ya ma du ru tsa sha na ha na ha na hU~M phaT:
sgo ma bzhi'i sku gtad la :
hU~M:
'bar ba'i dkyil 'khor sgo nang nas :
sgo ma bzhi yi dbang bskur bas :
phrin las rnam bzhi lhun gyis grub :
dbang mchog dus 'dir thob par shog :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
dzaHhU~M baM ho :
a b+hi Shiny+tsa oM:
de nas tshe gtor gtad la :
hU~M:
gtor ma bdud rtsi'i pho brang nas :
rdo rje tshe yi lha tshogs kyis :
'chi med tshe yi dbang mchog skur :
nad med bde ba bstsal du gsol :
oM badzra tsaN+Da ma hA ro Sha Na ma ma A yur+dz+nyA na puN+ye puSh+TiM ku ru tshe b+h+rU~M:
rgyud sde kun gyi bcud phyung ba :
tshe sgrub rnams kyi snying po 'di :
ma 'ongs dus ngan shar ba'i tshe :
snying gi bu dang 'phrad par shog :
'phrad nas 'gro kun sgrol bar shog :
dam log bdud rigs dam nyams la :
ma shor gza' klus thub par srungs :
sa ma ya :
sku rgya :
gsung rgya :
thugs rgya :
gter rgya :
sbas rgya :
zab rgya :
gnyan rgya :
gsang rgya :
mkhar chen gza' mtsho rgyal gyis yi ger bris te gter du sbas pa'o :
rig 'dzin ngag gi rdo rjes gnas mchog ja pa brag nas gdan drangs pa'o //
mang+ga laM///
/
