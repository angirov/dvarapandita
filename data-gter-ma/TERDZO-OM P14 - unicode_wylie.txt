A+o~M swasti /
gang zhig 'chi med ye shes kyi //
dngos de gang las 'byung shes nas //
tshe dpag med la phyag byas te //
de sgrub rmad byung 'dir bshad bya //
'dir pad gling tshe khrid rdo rje phreng ba'i sgrub thabs dang 'brel bar dbang bskur ba la gsum ste /
sbyor ba yo byad kyi gshom dang /
dngos gzhi sgrub pa'i thabs /
dbang gi cho ga'o //
dang po yo byad bsham pa ni /
stegs bu'i khar maN+Dal sgo rdzogs kyi lte bar pad+ma 'dab ma bzhi pa dang brgyad pa nyis rim bris pa'i dbus su /
many+dzi'i khar bum pa chas ldan rdzas nyer lnga'i bcud kyis gang ba bzhag
/de'i shar du tshe 'brang rdo rjes mtshan pa /
lhor tshe ril /
nub tu tshe mda' dar le brgan btags pa dang me long /
byang du tshe chang rnams dang /
mtha' skor du sman gtor rak+ta nyer spyod rnam lnga /
gzhan yang rdor dril sogs nyer mkho'i yo byad thams cad tshogs par bya'o //

//gnyis pa sgrub thabs la /
bgegs bskrad /
mtshams bcad /
mchod rdzas rnams byin gyis brlabs la /
skyabs sems ni /
hrI:
'gro ba'i dpal mgon thugs rje can :
bcom ldan tshe yi lha tshogs la :
deng gzung byang chub ma thob bar :
bdag dang 'gro kun skyabs su mchi :
bdag gzhan 'gro ba kun don du :
'chi med lha tshogs bsgrubs nas ni :
gang la gang 'dul phrin las kyis :
'gro don byed par sems bskyed do :
zhes skyabs sems bya /
hrI:
chos rnams rang bzhin spros dang bral :
nam mkha' lta bu'i ngang nyid las :
'gro drug sems can thams cad la :
brtse ba'i snying rje nyi ltar gsal :
de las rgyu yi rig pa ni :
gser gyi rdo rje rtse lngar bsgom :
de las 'od 'phros 'byung rim brtsegs :
de steng b+h+rU~M las gzhal yas khang :
'ja' tshon 'od lnga 'khyil ba'i klong :
mdzes byed pad+ma nyi zla'i steng :
rdo rje gnas gyur dran rdzogs su :
bcom ldan mgon po tshe dpag med :
zhal gcig phyag gnyis sku mdog dmar :
gsang ba ye shes yum dang sbyor :
mnyam gzhag yum 'khyud tshe bum 'dzin :
longs spyod rdzogs pa'i cha lugs can :
zhabs gnyis skyil krung drang por bzhugs :
mdun du sangs rgyas tshe dpag med //
dkar po dbyings phyug yum dang sbyor //
'dab bzhir rigs bzhi'i tshe dpag med //
rang rang yum 'khyud tshe bum 'dzin //
'dab brgyad sgeg sogs lha mo brgyad //
bzhengs tshul tshe bum mda' dar 'dzin //
phyogs bzhir rnam rgyal la sogs bzhi /
khro tshul tshe bum mda' dar 'dzin //
sgo bzhir lha mo lcags kyu zhags //
lcags sgrog dril bu mda' dar 'dzin //
yang sprul 'khor tshogs du mar bcas //
char sprin lta bur gtibs par gyur :
hrI:
bde chen rnam par dag pa'i dbyings :
chos dbyings spros bral pho brang nas :
bcom ldan mgon po tshe dpag med :
'khor bcas gnas 'dir gshegs su gsol //
rtsa sngags kyi mthar badzra sa ma ya dzaHdza :zhes spyan drangs /
badzra sa ma ya tiSh+Tha lhan :
zhes bzhugs su gsol /
pra tIts+tsha ho :
zhes phyag bya /
A+o~M badzra puSh+pe d+hU pe A lo ke gan+d+he nai bid+yA shab+da pU dza ho :
ma hA pany+tsa pU dza ho :
sarba pany+tsa a mr-ita khA hi :
ma hA rak+ta khA hi :
ma hA ba liM ta khA hi :
zhes pas phyi nang gi mchod pa rnams kyis mchod /
hrI:
chos dbyings ngang las rang byung skur ston pa :
'gro ba'i mgon po bcom ldan tshe dpag med :
rigs lnga yab yum sems ma sgo skyong sogs //
dkyil 'khor lha tshogs rnams la phyag 'tshal bstod //
ces bstod pa bya'o //
rang gi thugs kar pad zla'i steng du hrIHdmar po sngags phreng gis bskor ba khog par tshe rten a dkar po nr-is mtshan pa las 'od zer 'phros /
'phags pa mchod /
sems can gyi don byas /
'khor 'das snod bcud kyi dngos po thams cad bsdus nas rang la thim pas 'chi med rdo rje tshe'i dngos grub thob par bsam zhing /
A+o~M AHhU~M badzra A yuHShe hU~M b+h+rU~M nr-i dzaHa mA ra Ni dzI ban+ti ye swA hA:
zhes bzlas pa bya /
thun mthar dkyil 'khor gyi 'khor lo 'od du zhu ba las rang lus rdo rje rtse lnga 'od zer gyi gong bur 'bar bar gyur /
de nyid 'od gsal stong pa nyid kyi ngang la mnyam gzhag byas nas slar yang lha skur langs te bsngo smon bya'o //
!
//gsum pa dbang gi cho ga las /
sngar bshad pa'i yo byad kyi bsham dang ldan pas /
thog mar sgrub mchod ni /
sgom don bdag mdun tha dad dang dbyer med gang byed kyang rung ste gyer tshig gcig gis mnyam sgrub bzlas pa dang bcas pa byas nas /
khyad par bum pa la dmigs te /
bdag gi thugs ka'i sngags phreng las 'od zer 'phros /
bum lha'i thugs kar zhugs /
de las 'od zer 'phros pas 'khor 'das snod bcud kyi dwangs ma thams cad bsdus nas bum pa'i nang du bskyil bar bsam nas bzlas pa ci nus byas pa'i mthar /
tshe 'gugs pa ni /
hrI:
bcom ldan mgon po tshe dpag med :
dmar po mnyam gzhag tshe bum 'dzin :
yang gsang thugs kyi gwa 'u nas :
snying po tshe yi A yu ni :
bdag cag skal ldan rnams la stsol :
A+o~M tshe b+h+rU~M yu b+h+rU~M yu tshe b+h+rU~M:
A yur+dz+nyA na yu tshe b+h+rU~M:
rigs bzhi'i bcom ldan tshe dpag med :
rdo rje rin chen pad+ma las :
rang rang yum dang bcas rnams kyis :
tshe khug byin phob dngos grub stsol :
A+o~M tshe b+h+rU~M\u0f8e
phyogs bzhi mtshams brgyad gzhal yas nas :
lha mo bzhi dang mgyogs ma bzhi :
snang srid kun nas tshe sdus la :
bdag cag skal ldan rnams la stsol :
mthar byed khro bo rnam bzhi dang :
sgo srung lha mo rnam bzhi yis :
snang srid kun nas tshe sdus la :
bdag cag skal ldan rnams la stsol :
A+o~M tshe b+h+rU~M\u0f8e
'chi med rdo rje snying po'i tshe :
spros pas khams gsum bkrag dang ldan :
bsdus pas thugs srog nr-i la thim :
bsrungs pas lus la gzi mdangs bskyed :
bcings pas rdo rje lu gu rgyud :
mi shigs rdo rje'i lcags sgrog 'dra :
'chi med rdo rje'i dngos grub de :
bdag cag skal ldan rnams la stsol :
A+o~M tshe b+h+rU~M yu b+h+rU~M yu tshe b+h+rU~M:
A yur+dz+nyA na yu tshe b+h+rU~M:
zhes tshe 'gugs pa'i phrin las bskul nas /
slar yang mchod bstod dang ting nge 'dzin gyi dbang blang ba rnams bya'o //
dbang dngos ni /
slob ma rnams khrus bya /
bgegs bskrad /
me tog bkram bsdu byas la /
chos bshad mtshams sbyor ci rigs pa las /
'dir ni o rgyan gyi slob dpon chen po pad+ma 'byung gnas nyid kyis sngon dus las can rje 'bangs rnams kyis gsol ba btab pa'i ngo dang /
ma 'ongs pa'i gdul bya rnams la rjes su brtse bas dgongs te zab lam gyi gdams pa khyad par can du ma gsungs shing gter kha du mar sba bar gdams pa ste /
ji skad du /
rtsod ldan dus kyi snyigs ma la :
'gro ba'i sdug bsngal bsal ba dang :
tshe gcig thar lam ston pa'i phyir :
rin chen sa la gter du sbas :
zhes gsungs pa dang /
de nyid 'don pa'i gang zag ni /
'di'i lo rgyus las /
de nyid 'don pa'i gang zag ni :
da lta'i lha lcam pad+ma gsal :
dag pa'i skye ba lnga brgyud mthar :
'di nas lho mon bum thang phyogs :
hom khung 'dra ba'i yul nang du :
lcags khams rta sbrul lo pa ste :
nga yi thugs sras snying stobs can :
skyes bu pad+ma'i ming can 'byung :
zhes gsungs pa ltar /
mnga' bdag sras mo lha lcam pad+ma gsal gyi dag pa'i skye ba lnga pa rig 'dzin chen po pad+ma gling pa zhes bya ba de nyid kyis spyir gter kha chen po sum cu rtsa gnyis tsam 'don par mdzad pa'i nang tshan /
lho brag sman mdo'i gter ma tshe sgrub rdo rje phreng ba zhes bya ba de nyid yin te /
'di nyid kyi kha byang las /
bdag 'dra bud med mtsho rgyal gyis :
tshe sgrub brgya stong bsam 'das zhus :
kha tshang don 'dril 'di las med :
zab pa'i nang nas yang zab bcud :
ces pa'i gdams pa khyad par can de nyid sprul sku rig 'dzin chen pos sku'i sras zla ba rgyal mtshan la sogs pa dang /
thugs kyi sras sprul pa'i skyes mchog sna tshogs rang grol rnams la bstsal pa las rim par brgyud pa'i byin rlabs kyi tshan kha dang ldan pa de nyid kyi dbang bskur ba la slob dpon gyi bya ba rnams sngon du song /
khyed rang gi ngo skal du gyur pa dbang bskur zab mo zhu ba'i yon du maN+Dal phul mdzod /
des kyang maN+Dal phul la /
dus gsum rgyal ba 'dus pa'i sku :
rdo rje 'dzin la skyabs su mchi :
skye 'chi 'khor ba'i rgya mtsho las :
mthu chen khyod kyis bsgral du gsol :
zhes lan gsum gyis gsol ba btab /
'gro ba'i dpal mgon thugs rje can :
sogs kyis skyabs 'gro dang /
bdag gzhan 'gro ba kun don du :
sogs kyis sems bskyed /
byin 'beb pa ni /
slob ma swa b+hA bas stong par sbyang /
stong pa'i ngang las pad+ma dang zla ba'i steng du hrIHyig dmar po las mgon po tshe dpag tu med pa sku mdog dmar po zhal gcig phyag gnyis pa /
zhi zhing 'dzum pa'i ngang tshul can /
phyag gnyis mnyam gzhag gi phyag rgyas tshe'i bum pa bdud rtsis gang ba 'dzin pa /
zhabs rdo rje skyil krung gis bzhugs pa /
yum gsang ba ye shes dmar mo mda' dar dang bum pa 'dzin pas 'khyud pa /
gnyis ka'ang dar dang rin po che'i rgyan can mtshan dpe'i gzi byin 'bar ba'i skur gyur pa'i /
thugs kar pad zla'i steng du hrIH'i khog par tshe rten a dkar po nr-is mtshan par gyur /
de las 'od zer 'phros pas 'khor 'das snod bcud kyi dwangs ma thams cad bsdus te tshe rten la thim par mos la sngags bzla zhing spos dang rol mor bcas pas byin dbab /
spro na sngar bzhin tshe 'gugs kyi phrin las bya'o //
de nas dbang bskur ba dngos ni /
slob dpon tshe dpag tu med pa'i bdag nyid can gyis dbang rdzas rnams khyed rang rnams kyi gnas so sor bzhag pa'i tshe /
'chi med ye shes bdud rtsi'i dwangs ma 'od zer gyi rnam par 'phros pas sgo gsum gyi sdig sgrib 'gal rkyen thams cad sbyangs /
'chi med rdo rje gsum gyi dbang dang dngos grub thob par gyur snyam pa mdzod byas la /
bum pa spyi bor bzhag ste /
hrI:
bum pa rin chen gzhal yas nang :
bcom ldan tshe mchog rigs lnga yi :
ye shes bdud rtsi'i bcud kyis gtams :
'chi med sku yi dbang thob shog :
sngags mthar kA ya A yur dz+nyA na a b+hi Shiny+tsa hU~M:
zhes spyi bor bzhag nas bum chu sbyin /
thod pa'i bdud rtsi mgrin par bzhag la /
hrI:
thod pa mtshan ldan ka pA lar :
snying po 'chi med bdud rtsis bkang :
skal ldan bu la byin pa yis :
'chi med gsung gi dbang thob shog :
wA ka A yur+dz+nyA na a b+hi Shiny+tsa hU~M:
zhes dang bdud rtsi byin /
me long snying gar bzhag la /
hrI:
me long chos dbyings dri ma med :
gzugs brnyan gsal la ngos gzung bral :
sems nyid gsal la ma 'gags pa :
'chi med thugs kyi dbang thob shog :
tsit+ta A yur+dz+nyA na a b+hi Shiny+tsa hU~M:
tshe 'brang spyi bor bzhag la /
hU~M:
gtor ma rin chen spungs pa'i gter :
snying po ye shes bcud kyis gtams :
skal ldan bu la dbang bskur bas :
'chi med tshe yi dbang thob shog :
sarba A yur+dz+nyA na a b+hi Shiny+tsa hU~M:
zhes dbang bskur /
tshe'i ril bu byin la /
hrI:
ro mchog brgya ldan bcud kyi mchog :
skal ldan bu yis myangs pa yis :
'chi med bdud rtsir 'di gyur nas :
rig 'dzin tshe la dbang thob shog :
ces dang gzungs sngags brjod cing /
tshe chang yang de nyid kyis so //
mthar rgyas gdab pa ni /
snying ga'i tshe rten las 'od zer 'phros pas lus rdo rje'i go khrab kyis zhu lugs su khyab pas cis kyang mi shigs par bsam la rdo rje snying gar bzhag ste /
hU~M:
mi shigs rdo rje sra la brtan :
skal ldan bu yis 'di zungs la :
phrin las rnam bzhi ma lus pas :
'gro ba'i don la gang 'dul mdzod :
ces brjod /
mthar lha'i gsal snang tshe rten gyi bar du bsdus nas de yang mi dmigs spros pa dang bral ba'i ngang la mnyam par 'jog tu 'jug cing /
slob ma'i rjes kyi bya ba dang /
cho ga'i rjes kyi bya ba rnams kyang spyi dang mtshungs par bya'o //
rdo rje phreng ba'i rtsa dbang rgyun du 'jug pa mi bde bas /
de nyid las snying po gces bsdus gsung rgyun mar grags pa deng sang phyag len du mdzad pa las /
tshe 'gugs pa dang dbang tshig sogs nor rgyam thugs sgrub rin chen phreng ba nas 'jug pa bde phyir len pa gnang ba bzhin 'dir yang de ltar smros pa'o //
cho ga'i rnam 'a~Xgyur sna tshogs kyis //
'chi me~Xd 'bras bu nyer 'thob phyir //
rdo~X rje~X phreng ba'i tshe sgrub kyi //
snying po nyung ngur bsdus pa 'o //
pad gling gter byon tshe khrid rdo rje phreng ba'i tshe dbang gsung rgyun mar grags pa'i sgrub thabs kyi le'u tshan no ///
/
