@#:
thugs rje chen po 'khor ba dong sprug gi rgyud bzhugs so :
\u0f88\u0f88
thugs rje chen po 'khor ba dong sprug   chos nyid don gyi thugs rje chen po /la phyag 'tshal lo :
de nas pad+ma DA ki gar gyi dbang phyug mos :   gzung 'dzin dang bral ba'i ye shes dang mjal /
ston pa /   bcom ldan 'das 'od dpag med la gsol ba :
ngo mtshar ba'i tshig /   kyai bcom ldan 'das dgyes chen 'od dpag med :
'khor ba dong nas sprug pa'i   don ched dgos pa'i /phyir :
gang zhu na /   yig bdun gsang sgrub bka' stsol cig :
ces ched du che bar zhus so :
bcom ldan 'das kyis gar gyi dbang phyug la sogs pa'i 'dus pa'i 'khor   pad+ma rigs kyi sems dpa' drug khri /rnams la bka' bstsal pa :
spro ba bskyed pa /   de don dbang phyug mos zhus pa legs so :
gus pa'i yid kyis gsang sgrub nyon :   gnang ba'i skabs dbye ba /
dad brtson rig ldan skyes bu yis :   sgrub pa'i mtshan nyid bstan /
rang lus sems dben gnas brten nas :   sgrub gnas bstan /
sbyor dngos rjes gsum gsang sgrub sdom :
sbyor ba skyabs 'gro sems bskyed dang :
dngos gzhi ma yengs ting 'dzin gsum :
lus ngag yid kyi dkyil 'khor te :
rtog med ngang   chos nyid ma skyes pa'i ngang du gnas /las rang rig hrI:
dkar dmar   dal gyi lha'i mdangs /'od ldan gdan stengs su :
gsang sngags rgyal po 'bru drug bskor :
de nyid ma yengs   yi ge'i mdangs /'od phung las :
thugs rje chen po yig bdun pa :
sku dmar zhal gcig phyag gnyis pa :
dbu gtsug rigs kyi gtso bo bzhugs :
phyag g.yas pad 'bru'i phreng ba 'dzin :
g.yon pas bdud rtsi'i bum pa bsnams :
rgyan med gcer bu gzi mdangs can :
zung 'jug gi ting 'dzin /   'gro don zhabs gnyis bzhengs tshul du :
nyi zla pad+ma'i gdan la bzhugs :
thugs kar yig 'bru gsal bar ldan :
snang la rang bzhin med pa gcig :
ma bskyed rdzogs pa'i tshul du bsgom :
lus lha'i dkyil 'khor dang po 'o :
de nas ngag tu yig bdun brjod :
tshogs rdzogs sgrib sbyong yi ge'i 'phro 'du las :
tshogs rdzogs sgrib pa sbyong ba'i 'phro 'du /   'od 'phros bde gshegs mnyes mchod 'bul :
tshur 'dus sku gsung dngos grub thob :
bdag gi sgrib gnyis byang bar bsam :
yang gcig brjod pas 'od 'phros pas :
'gro drug sgrib sbyangs bdag 'drar gyur :
'od du 'bar ba'i zhing la bkod :
bdag gis sngags brjod kun gyis brjod :   gnas 'gyur zhing la bkod pa'i 'phro 'du /
gsang ba rtags don gyis bstod cing :
dbyangs dang bcas pa'i   gsol 'debs kyi 'phro 'du /nyams 'phel bas :
ma yengs grags stong di ri ri :   grags stong nyams 'phel ba'i 'phro 'du /
ngag sgra'i 'khor lo gnyis pa 'o :
skyo na so so'i rnam pa las :
yi ge drug gi 'od zer phog :
thams cad yi ge drug par gyur :
bdag gi ba spu'i bu gar thim :
bdag gi gdan nas rim gyis su :
snying ga'i yig drug dag la bsdu :
yig drug   bdag nyid ye shes rab tu rdzogs rim /hrIHla 'od du 'dus :
hrIHyang gi gu dag la 'dus :
gi gu me long has btab bzhin :
mtha' nas dbus su yal ba ni :
'khor ba dong nas sprugs pa yin :
bdag med don la ma yengs gnas :
ma 'gags rol par shes par bya :
yid kyi 'khor lo gsum pa 'o :

rjes kyi dkyil 'khor rnam gsum yang :
lus med lus te lus kyi mchog :   lus kyi mtha'/
yang dag mtha' ste yi ge med :   ngag gi mtha'/
rnam par rtog med lhun gyis grub :   yid kyi mtha'/
mtha' med dbus kyang yod ma yin :   chos sku /
thugs rje chen po cir mi dgongs :   bzang ngan rtog pa las 'das pa chos nyid kyi ngang /
shes rab mig ldan kun gyis zungs :
thun mong 'gro ba'i don byed na :
me chu gnyis la yig bdun bris :
mchod rten gsal byed de bzhin no :
des kyang 'khor ba dong nas sprugs :
zhes bka' bstsal to :
thugs rje chen po 'khor ba dong sprug gi rgyud las :
yang snying gsang sgrub kyi le'u ste bdun pa 'o :
le'u khol du bsdus pa lags :
sems can gyi rgyud la bud+d+ha rang bzhin gyis gab nas gnas te :
mthong nas sgrub pa'i phyir ro :[ \u0f88\u0f88\u0f88 ]thugs rje chen po 'khor ba dong sprug la phyag 'tshal lo :
'khor ba dong sprug rgyud le'u lnga bcu rtsa brgyad pa las :
rgyud kyi le'u'i khong snying le'u bdun pa 'di bshad na :
spyi don gsum ste :
gar gyi dbang phyug mas :
bcom ldan 'das 'od dpag med la thugs rje chen po yi ge bdun pa zhu tshul bstan pa dang :
bcom ldan 'das kyis gnang ba'i skabs phye ba dang :
sgrub thabs dong sprug bka' bstsal nas bstan pa'o :
dang po zhu tshul la gnyis te :
don ched gang la dgongs pa dang :
zhu don dngos so :
gnang ba'i skabs dbye ba la gsum ste :
zhu ba po spro ba bskyed pa dang /
yid la zungs shig par bstan pa'o :
sgrub thabs dngos la yang gnyis :
sgrub pa po rten gyi gang zag bstan pa dang :
sgrub pa nyams su blang ba'i rim pa'o :
dang po la gnyis te :
mtshan nyid bstan pa dang :
dben gnas bstan pa'o :
sgrub pa nyams su blang ba'i rim pa la :
sbyor ba dang dngos gzhi dang :
rjes dang :
thun mong gi 'gro don dang bzhi'o :
dang po la gnyis te :
skyabs 'gro dang sems bskyed do :
dngos gzhi la gsum ste :
lus lha'i 'khor lo dang :
ngag sngags kyi 'khor lo dang :
yid ting nge 'dzin rdzogs pa'i 'khor lo dang gsum mo :
lha la yang sa mA ti gsum ste :
yig 'bru rgyu yi sa mA ti dang :
'od phung sku'i sa mA ti dang :
zung 'jug rdzogs pa'i sa mA ti'o :
gnyis pa sngags kyi 'phro 'du la yang bzhi ste :
tshogs rdzogs sgrib sbyong gi 'phro 'du dang :
'gro drug gnas 'gyur zhing la bkod pa'i 'phro 'du dang :
bstod pa gsol 'debs kyi 'phro 'du dang :
grags stong nyams 'phel gyi 'phro 'du'o :
yid ting nge 'dzin rdzogs pa gsum ste :
snang ba bdag la sdud pa'i rdzogs rim dang :
bdag yig 'bru la sdud pa'i rdzogs rim dang :
'khor ba dong nas sprug pa'i rdzogs rim mo :
rjes 'bras bu thob tshul la bzhi ste :
lus kyi mtha' dang :
ngag gi mtha' dang :
yid kyi mtha' dang :
thugs rje chen po'i mtha' gang gis bzung ba'o :
thun mong 'gro ba'i don bya thabs la bzhi ste :
me mkha' khyab kyi 'gro don dang :
chu bo dbyings khyab kyi 'gro don dang :
dmigs gtad mchod rten gyi 'gro don dang :
me long lam pa'i 'gro don no :
rgyud kyi rgyal po 'khor ba dong sprug las :
yang snying le'u bdun pa'i sa mA ti'i 'grel pa'o :
oM ma Ni pad+me hU~M hrI:
nr-i dza nr-iHdzaHpA shaM ku ru nri dza :
sha trUM a mu ka nr-i :
A kar+sha ya dzaHdzaHhrIM:
@:
thugs rje chen po 'khor ba dong sprug gi sgrub thabs bzhugs so :
chos dbang gi u pa de sha'o //[ \u0f88\u0f88\u0f88\u0f88 ]thugs rje chen po 'khor ba dong sprug gi mngon par rtogs pa'i rim pa la :
dang po skyabs su 'gro ba ni :
na mo sku gsum thugs rjer ldan pa'i bla ma dkon mchog la :
sgo gsum dad pas phyag 'tshal skyabs su mchi :
kye ma rtog 'khrul ngan pa'i sems can rnams :
rang ngo ma shes sdug la gtad :
'khor ba dong nas sprug pa'i phyir :
snying rje chen pos sems bskyed do :
zhes lan gsum gyis sems bskyed :
de nas lha bskyed pa :
rang gi sems nyid dus gsum gyi rtog pa dang phral nas :
rnam par mi rtog pa'i ngang las :
sna tshogs pad+ma'i lte bar zla ba'i dkyil 'khor :
de'i steng du rang gi rig pa ma 'gags pa'i ngo bo hrIHdkar la dmar ba'i mdangs can gyi mthar oM ma Ni pad+me hU~M dkar la dmar ba'i mdangs can gyis bskor ba :
de rnams 'od dmar po 'khyil te zhu ba yongs su gyur pa las :
rang nyid thugs rje chen po yi ge bdun pa sku mdog dmar po zhal gcig phyag gnyis pa :
dbu gtsug na snang ba mtha' yas sprul sku'i cha lugs su bzhugs pa :
phyag g.yas dbang sdud kyi phyag rgyas pad+ma dmar po'i phreng ba bsnams shing :
g.yon mchog sbyin gyi phyag rgyas spyi blugs bdud rtsis gang ba 'dzin pa :
zhi ma khro'i cha lugs gcer bu rgyan thams cad spangs pa zhabs gnyis mnyam pa'i stabs kyis bzhengs pa las 'od zer dmar po 'phro zhing snang la rang bzhin med pa zung 'jug bde ba chen po'i sku :
lus lha'i 'khor lo :
thugs kar zla ba'i steng du hrIHdkar la dmar ba'i mdangs can mthar :
oM ma Ni pad+me hU~M gis bskor bar gyur :
thugs ka'i yi ge bdun pa las 'od zer 'phros pas :
bde bar gshegs pa thams cad la mnyes pa'i mchod pa phul bas de rnams kyi sku gsung thugs kyi byin rlabs thams cad oM AHhU~M dkar dmar mthing gsum 'od zer dang bcas pa bdag gi gnas gsum du thim pas :
lus ngag yid gsum gyi sdig sgrib sbyangs :
yang 'od 'phros pas 'gro drug sems can thams cad kyi lus ngag yid gsum gyi sdig sgrib sbyangs nas thugs rje chen po'i skur gyur :
snod thams cad gzhal yas khang dang :
bcud thams cad thugs rje chen por snang la rang bzhin med pa 'od kyi rang bzhin can :
yi ge drug pa'i sgra di ri ri sgrog par gyur :
ngag sngags kyi 'khor lo'o :
bzlas pa mang du bya'o :
de nas phyi nang gi mchod pas mchod :
rtsa ba don rtags kyi sgo nas bstod do :
de nas rang gi thugs ka'i yi ge bdun las 'od zer 'phros :
snod bcud thams cad 'od du zhu :
rang gi ba spu'i bu ga nas tshur 'dus bdag la thim :
bdag kyang thugs ka'i yi ge drug la thim :
de yang dbus kyi hrIHla thim :
hrIHyang rim pa bzhin gi gu la thim :
gi gu yang mi dmigs par gyur :
de dran rtog thugs kyi 'khor lo'o :
de'i ngang las rang nyid skad cig gis thugs rje chen por gyur :
gtor ma 'bul ba ni :
rin po che'i snod du zas phud zhim dgu mngar bcu'i gtor chen bshams la :
oM ma Ni pad+me hU~M hrI:
lan gsum gyis gtor ma'i dngos 'dzin thams cad sbyangs :
yang yig bdun lan gsum gyis :
snod bcud 'jig rten dang mnyam par spel :
yang lan bdun gyis khams gsum 'gro drug gi sems can thams cad mdun du bkug :
hrIHsgo gsum gyi sgrib pa sbyangs nas thams cad thugs rje chen por gyur :
hrIHbla ma yi dam mkha' 'gro thams cad mdun gyi nam mkhar spyan drangs :
kun gyis gtor ma gsol bar gyur :
gu ru de ba DA ki nI ma hA ba liM ta kha kha khA hi khA hi :
bla ma yi dam mkha' 'gro'i thugs dam bskang :
oM ma Ni pad+me hU~M hrI:
ba liM ta khA hi khA hi :
'gro ba rnams kyi dbang po lnga'i sgo ru 'dod yon lnga'i mchod pas tshims par gyur :
sku gsung thugs kyi dngos grub thob :
oM AHhU~M:
bdag mchod kun mnyes dngos grub ya mtshan chen por gyur :
bla ma yi dam mkha' 'gro chos skyong khams gsum 'gro drug sems can thams cad khyab par gtor mas tshims te :
bdag med spros bral kun khyab ma bcos rang mdangs su sal le bzhag pas :
sgo gsum gtor ma chos kyi dbyings su thengs par gyur cig :
ci byas dge ba'i rtsa ba 'dis :
'gro drug bde ba thob par shog :
'gro rnams bde chen sar gnas shog :
'khor ba dong nas sprug par shog :
'khor ba dong sprug gi sgrub thabs rdzogs so :[ \u0f80]atsha :
@:
thugs rje chen po 'khor ba dong sprug gi dbang chog bzhugs so :[ \u0f88\u0f88\u0f88\u0f88\u0f88 ]thugs rje chen po 'khor ba dong sprug la phyag 'tshal lo :
thugs rje chen po'i gsang sgrub yi ge bdun pa :
zab mo thugs kyi dbang 'di la gsum ste :
sbyor ba :
dngos gzhi :
rjes so :
dang po la gsum ste :
dal bsham pa dang :
skyabs 'gro sems bskyed :
ye shes dbab pa'o :
dang po ni sa gtsang ma la maN+Dal dpe'u chung ltar bris pa'i dbus su :
many+dzi'am 'bru'i steng du bum pa rgyan can bcud dang bcas pa bshams pa'i steng du :
sman phud ban+d+ha'i steng du me long la yi ge bdun pa bris la bsham :
pad+ma brtsegs pa'i gtor ma dang :
mchod pa lnga bsham :
chos skyong gtor ma dang 'byung po'i gtor ma bsham :
tshogs kyi 'khor lo rgya chen po bsham :
de nas skyabs 'gro sems bskyed sgrub thabs ltar bya'o :
de nas ye shes dbab pa ni :
dar gyi cod pan me tog dang bcas pa :
slob mas thal mo sbyar ba'i bar du bzung ste :
'di skad zhu'o :
e ma ho :
bdag gi rig pa'i me tog 'di :
bla ma dkyil 'khor lha la 'bul :
dbang dang dngos grub thob bya'i phyir :
thugs rjes dgongs nas bzhes su gsol :
pra ti pU tsa ho :
pho brang du dor ro :
de nas slob ma rnams la :
'o ma yengs par 'di ltar sgoms shig :
snang ba thams cad 'od dmar po'i rang bzhin gyi zhing khams ya la la sgoms shig :
rang gi spyi gtsug na bla ma snang ba mtha' yas dang tha mi dad pa :
gzi brjid dang ldan pa bzhugs nas :
rigs kyi bu bde ba can gyi gnas su yar shog yar shog gsungs par sgoms shig :
rang nyid thugs rje chen po bzhengs skur sgoms :
snang srid thams cad yi dam lha dang mkha' 'gro :
dpa' bo dpa' mo gar byed :
rol mo mang po sgrog cing byin gyis brlabs par bsam la :
rig pa dpangs bstod cing gsol 'debs dang yi ge bdun pa di ri ri sgrog par sgoms :
rol mo dang bcas pas spos bsreg go :
rjes kyi shes pa gsal stong 'dzin med de rang thugs rje chen por ngo sprad :
dngos gzhi la gsum ste :
lha bsnyen cing sgrub pa dang :
dbang rdzas byin gyis brlab pa dang :
dbang bskur ba'o :
dang po ni sgrub thabs ltar ro :
gnyis pa ni bum pa la gzungs thag btags te :
me long la sogs lha gsum du gsal te :
yi ge bdun pa bzlas pas de'i sku gsung thugs las 'od zer kha dog gsum byung ste :
slob ma'i sgo gsum gyi dri ma dag nas :
sku gsung thugs dbang bskur bar bsam mo :
gsum pa dbang bskur ba ni :
slob ma'i spyi gtsug bum pa bzhag ste :
oM ma Ni pad+me hU~M hrI:
kA ya a b+hi Shiny+tsa oM:
zhes khrus bya'o :
de ni bum pa'i dbang ngo :
de nas bdud rtsi ngag tu blud cing :
oM ma Ni pad+me hU~M hrI:
wA ka a b+hi Shiny+tsa A:
zhes lce la myang ba ni gsang dbang ngo :
de nas me long thugs kar gtad la :
oM ma Ni pad+me hU~M hrI:
tsit+ta a b+hi Shiny+tsa hU~M:
zhes me long bstan la :
rig pa me long ltar gsal la 'dzin med du bde lhan bzhag go :
de shes rab ye shes kyi dbang ngo :
de nas tshig dbang bskur te :
snying khar mdzub mo btsugs nas ni :
sems nyid ma bcos klong yangs na :
rang byung thugs rje chen po bzhugs :
gsal la mi rtog bde bar bzhugs :
thugs rje chen por dbang bskur ro :
zhes ngo sprad pa tshig dbang ngo :
rjes la gsum ste :
gtor ma gtang ba dang :
dam tshig dbog pa dang :
yon 'bul lo :
dang po ni bla ma yi dam thugs rje chen po'i tshogs la 'bul :
gnyis pa chos skyong gi rang gzhung gis 'bul :
'byung po la kha 'bar mas gtang ngo :
gnyis pa ni dam tshig tu thugs rje chen po'i bsnyen sgrub rgyun du bya'o :
gzhan don ma yin pa'i las la mi 'jug go :
gsum pa ni gser gyi maN+Dal la sogs pa 'bul :
sgrub pa'i dam bca' 'bul lo :
bla mas bsngo ba smon lam bya'o :
sa ma ya :
rgya rgya rgya :
hrI:
thugs rje chen po'i lha tshogs kyis :
rnam rgyal bum pa'i dbang mchog 'di :
skal ldan khyod la bskur ba yis :
lha dbang lus kyis thob par shog :
hrI:
thugs rje chen po'i lha tshogs kyis :
gsang dbang bdud rtsi'i dbang mchog 'di :
skal ldan khyod la bskur ba yis :
gsang dbang ngag gis thob par shog :
hrI:
thugs rje chen po'i lha tshogs kyis :
shes rab ye shes dbang mchog 'di :
skal ldan khyod la bskur ba yis :
chos dbang sems kyis thob par shog :
hrI:
thugs rje chen po'i lha tshogs kyis :
tshig dbang rin chen dbang mchog 'di :
skal ldan khyod la bskur ba yis :
dbang bzhi yongs su rdzogs par shog :
!
thugs rje chen po 'khor ba dong sprug gi dbang gi bkol byang bzhugs so :
thugs rje chen po 'khor ba dong sprug gi dbang bskur ba la gsum ste :
lha dbang lus la bskur ba dang :
gsang dbang ngag la bskur ba dang :
chos dbang sems la bskur ba'o :
dang po slob ma'i spyi bor thugs rje chen po 'khor ba dong sprug gi sku yongs rdzogs kyis dbang bskur te :
rnam par mi rtog nam mkha' la :
rang byung thugs rje chen po shar :
rtsol bral 'gro ba 'dren pa'i gtso :
zhal gcig phyag gnyis sku mdog dmar :
sangs rgyas mtha' yas dbu gtsug brgyan :
thugs kar yig bdun gsal bar ldan :
phyag g.yas pad 'bru'i phreng ba 'dzin :
phyag g.yon bdud rtsi'i bum pa bsnams :
nyi zla pad+ma'i gdan steng na :
zhabs gnyis drang por gshibs nas bzhengs :
rgyan med gcer bu 'dzum mdangs ldan :
skal ldan khyed la dbang bskur bas :
lha dbang lus la rdzogs gyur cig :
las dang skal bar ldan pa'i slob ma khyod la :
rdo rje slob dpon bdag gis thugs rje chen po yongs rdzogs kyi dbang bskur pas thugs rje chen po sku lnga ye shes lnga'i bdag nyid can du sangs rgyas nas :
'khor ba dong nas sprug par gyur cig :
oM ma Ni pad+me hU~M hrI:
kA ya a b+hi Shiny+tsa oM:
bskyed rim dbog :
gnyis pa gsang dbang ngag la bskur ba ni :
yig bdun slob ma'i spyi bor bzhag cing :
spyan ras gzigs dbang thugs ka nas :
sngags phreng 'od zer dmar po 'phros :
rang byung yi ge bdun du shar :
yig drug rigs drug sgrib pa sbyong :
hrIHni ngan song skye sgo gcod :
dus gsum sangs rgyas yang snying 'dis :
skal ldan khyod la dbang bskur bas :
dus gsum sangs rgyas gsung 'grub nas :
'khor ba dong nas sprug pa'i dbang thob shog :
las dang skal bar ldan pa'i slob ma khyod la :
gsung gi yi ge bdun pa'i dbang bskur pas :
bde bar gshegs pa thams cad kyi gsung du 'grub nas grags stong dbyer med kyi ngang la mngon par rdzogs par sangs rgyas par gyur cig :
oM ma Ni pad+me hU~M hrI:
wA ka a b+hi Shiny+tsa A:
skabs 'dir bsnyen lung 'bogs :
gsum pa chos dbang sems la bskur ba ni :
me long gi khar shel bzhag pa slob ma'i spyi bor bzhag la 'di skad do :
thugs rje chen po rang dang gnyis su med :
gzhan nas btsal med chos sku skye ba med :
skal ldan rigs kyi bu la dbang bskur pas :
rang byung rig pa rang gsal chos kyi sku :
'khor ba dong nas sprug pa'i dbang thob shog :
oM ma Ni pad+me hU~M hrI:
tsit+ta a b+hi Shiny+tsa hU~M:
zhes slob ma rnams la shel dang me long bstan nas :
las dang skal bar ldan pa'i slob ma rnams ltos shig :
rig pa dri ma med pa shel lta bu :
gsal la sgrib pa med pa shel lta bu :
sna tshogs su shar kyang shel gyi gdan dang mdangs gzhan gyis kha dog bsgyur pa yin gyi :
ngo bo shel las g.yos pa med pa bzhin du rang gi rig pa byang chub kyi sems 'di thugs rje chen po las g.yos pa med do :
zhes brjod cing skabs 'dir sku snang stong dbyer med :
gsung grags stong dbyer med :
thugs rig stong dbyer med du ngo sprod do :
gsum pa thun mong gi dbang ni :
gtor ma'i dbang dang bka' lung gi dbang las :
dang po gtor ma'i dbang ni :
slob ma'i spyi bor bzhag la :
gtor snod rin chen gzhal yas khang :
gtor ma 'dod yon rnam pa lnga :
yi dam lha ru mnga' gsol nas :
skal ldan khyod la dbang bskur bas :
yi dam 'khor ba dong sprug gi :
sku gsung thugs dang yon tan gyi :
phrin las yongs rdzogs dbang thob shog :
oM ma Ni pad+me hU~M hrI:
sarba ta thA ga ta a b+hi Shiny+tsa oM AHhU~M hrIHtrAM:
zhes gnas lngar gtugs :
las dang skal bar ldan pa'i slob ma khyod la :
gtor ma'i dbang bskur pas :
thugs rje chen po'i sku gsung thugs yon tan phrin las rnam pa lnga'i dbang thob nas 'khor ba dong nas sprugs par gyur cig :
gnyis pa bka' lung gi dbang ni :
po ti slob ma'i spyi bor bzhag la :
las dang skal par ldan pa'i slob ma khyod la :
'khor ba dong sprug gi chos nyan du rung ba'i dbang dang :
sgom par byed pa ting nge 'dzin gyi dbang dang :
'gro don byed pa byin rlabs kyi dbang rnams thob nas khyod rnams snying rje chen po byang chub kyi sems dang ldan pa'i sgo nas nam mkha' dang mnyam pa'i sems can thams cad kyi don rgya chen po 'grub par gyur cig :
rang rang gi ming mjug tu bcug la :
sems can gcig gi don byed par gyur cig :
gnyis kyi don byed par gyur cig :
de bzhin du bcu'i bar du bcug ste 'gro don byed par gyur cig :
nyi shu nas brgya'i bar gyi 'gro don byed par gyur cig :
stong gi\u0f8e
khri'i\u0f8e
'bum gyi\u0f8e
sa ya'i\u0f8e
bye ba'i\u0f8e
dung phyur gyi\u0f8e
ther 'bum gyi\u0f8e
khrag khrig gi\u0f8e
stong dang po'i sems can gyi\u0f8e
stong gnyis pa'i sems can gyi\u0f8e
stong gsum gyi stong chen po'i sems can gyi 'gro don byed par gyur cig :
sprul sku'i zhing khams kyi sems can gyi don byed par gyur cig :
longs sku'i zhing khams kyi sems can gyi don byed par gyur cig :
chos sku'i zhing khams kyi sems can gyi don byed par gyur cig :
oM ma Ni pad+me hU~M hrI:
d+harma a b+hi Shiny+tsa hrI:
khyed rnams kyis thugs rje chen po'i bka' lung thob pa yin pas byang chub sems dpa' spyan ras gzigs lta bu'i 'gro don rgya chen po 'grub pa yin no :
zhes brjod do :[ \u0f80]atsha :
rgya rgya rgya :
rdza bar yang b+han chos dbang snying tig go //
/
@:
'khor ba dong sprug gi nang sgrub bzhugs so :
na mo gu ru :
i rgya u ti a la :
thugs rje chen po 'khor ba dong sprug la phyag 'tshal lo :
slob dpon pad+ma'i thugs dam :
mkha' 'gro ma'i snying thig :
thugs rje chen po 'khor ba dong sprug gi nang sgrub :
dang po byang chub mchog tu sems bskyed :
stong pa'i ngang las pad+ma dmar po 'dab bzhi'i steng du :
skad cig dran rdzogs la rang nyid thugs rje chen po sku mdog dmar po zhal gcig phyag gnyis pa /
g.yas pad+ma rA ga'i phreng ba bsnams pa :
g.yon rin po che'i bum pa spyi blugs bsnams pa :
sku ldem bag can :
rgyan med gcer bu gzi mdangs can :
spyi bor sangs rgyas 'od dpag tu med pa bzhugs par bsam :
sku la yum gsang ba ye shes 'khril ba :
sku mdog dmar po zhal gcig phyag gnyis g.yas gri gug :
g.yon thod khrag :
dbu la rus pa'i 'khor lo dang :
rus pa'i rgyan cha dang rin po ches brgyan pa :
dar dpyang gis mdzes pa :
zhabs gnyis brkyang bskum tshul du yab la 'khril sbyor can :
phyogs bzhir mkha' 'gro sde bzhi dang dpa' bo sde bzhi bsgom :
yab kyi lte ba la sgrol ma dkar mo :
spyi bo na pad+ma yab yum :

thugs kar pad+ma 'dab bzhi'i dbus su :
hrIHdmar po las 'od zer dmar po 'phros pas :
sems can thams cad kyi sdig sgrib dag nas :
thugs rje chen po'i skur gyur par bsam :
'od zer tshur 'dus pas lus ngag yid gsum gyi sdig sgrib dag nas :
ye shes rang gsal gyi don rgyud la skyes par bsgom :
oM ma Ni pad+me baM ha ri ni sa ra tsa hri ya hU~M hrI:
'bum tsho gsum ni bzlas gyur na :
mchog gi dngos grub thob par 'gyur :
'di yis sid+d+hi smros ci dgos :
slob dpon pad+mas lho brag dpal gyi gnam skas kyi gter kha /
gu ru chos dbang la gtad pa'o //
grub thob mdo bo ras chen pa /
des sprul sku jo gdan /
des slob dpon dkon mchog shes rab la /
@:
thugs rje chen po 'khor ba dong sprug gi gtor ma byed par 'dod na :
gtor snod ka pA la mtshan nyid dang ldan pa'i nang du sha lnga bdud rtsi la sogs pas bkang la :
rang nyid byang chub sems dang ldan pas :
gtor ma byin gyis brlab pa ni :
rang nyid lhar gsal nas :
oM AHhU~M gsum gyis byin gyis brlabs la :
rang nyid kyi thugs ka nas 'od zer 'phros pas rang bzhin gyi gnas nas lha tshogs spyan drangs la :
'bul ba ni :
oM ma Ni pad+me hU~M hrI:
DA ki nI ha ri ni sa ra tsa hri ya :
i daM ba liM ta kha kha khA hi khA hi :
ces bdun nam gsum la sogs pas phul la :
hrI:
skye med chos kyi dbyings las ma g.yos kyang :
'gag med longs spyod rdzogs pa'i skur bstan pa :
sku mdog dmar gsal 'jig rten dbang du sdud :
byams pa'i spyan gyis 'gro la thugs rjes gzigs :
snyan gnyis thabs dang shes rab 'dul thabs mdzad :
phyag g.yas bgrang phreng byang chub lam sna 'dren :
g.yon pa bum pas 'khor ba dong nas sprug :
zhabs gnyis 'gro ba'i don la ldem bag can :
'gro rnams ma lus thugs rjes dbang sdud pa'i :
thugs rje chen po'i sku la phyag 'tshal bstod :
longs sku snang ba mtha' yas 'od dpag med :
sku mdog dmar gsal sprul pa'i sku :
dus gsum sangs rgyas kun gyi gsung :
tshe dpag med la phyag 'tshal bstod :
dus gsum bde gshegs gsang ba'i yum :
thugs rje'i mnga' bdag 'gro la gzigs :
gsang ba ye shes DA ki ma :
sku mdog dmar mo dbang gi tshul :
rnam rtog rtsad gcod gri gug g.yas :
'khor ba dbang sdud thod khrag g.yon :
thabs dang shes rab brkyang bskum mdzad :
gnyis med tshul gyis yab la 'khril :
'dod yon rang dag rus pas brgyan :
gzhon tshul che la cung zad khro :
thugs rje'i chags pas dbang sdud la :
nam mthong dran pas ye shes skye :
thugs rje'i spyan gyis 'gro la gzigs :
mchog dang thun mong dngos grub stsol :
rdo rje rigs kyi DA ki ma :
rin chen rigs kyi DA ki ma :
pad+ma rigs kyi DA ki ma :
las kyi rigs kyi DA ki ma :
mkha' 'gro dpa' bo'i tshogs la phyag 'tshal bstod :
dbang dang dngos grub da lta stsol :
oM bud+d+ha DA ki nI:
oM badzra DA ki nI:
oM rat+na DA ki nI:
oM pad+ma DA ki nI:
oM karma DA ki nI:
sid+d+hi sid+d+hi hU~M:
bka' rgya :
gsang rgya :
sbas rgya :
rdzogs so :
'di bris dge ba'i rtsa ba des //
bdag dang mkha' mnyam sems can rnams //
thugs rje chen po'i zhal mthong shog //
/
@:
thugs rje chen po 'khor ba dong sprug gi gsang sgrub bzhugs so :[ \u0f88\u0f88\u0f88\u0f88\u0f88\u0f88 ]thugs rje chen po 'khor ba dong sprug la phyag 'tshal lo :
thugs rje chen po 'khor ba dong sprug rgyud le'u lnga bcu bdun pa'i nang nas :
le'u bdun pa'i yang snying gsang sgrub kyi le'u 'di la bzhi ste :
bsnyen pa dang :
sgrub pa dang :
las la sbyor ba dang :
'gro don gyi las tshogs dang bzhi'o :
thog mar bsnyen pa'i rim pa ni :
gzhung ltar nyams su blangs te :
mchog dang thun mong gi dngos grub kyi bgegs las ngan gyi sgrib pa yin pas :
sgrib pa byang ba'i mtshan ma ma byung gi bar du bsnyen pa shin tu gal che'o :
gnyis pa sgrub pa bya ba ni :
gnas dur khrod dam :
gangs ri'am :
shing gcig gi drung ngam :
chu klung ngam :
nags la sogs pa mkha' 'gro 'du ba'i gnas su song la :
gnas der bkra shis pa'i sa la maN+Dal mda' gang gru bzhi byas te :
ba'i rnam lnga byugs shing bdud rtsis chag chag btab ste :
de'i steng du chos 'byung pad+ma dang bcas pa :
phyi rdo rje me ris bskor ba bris la kha dog tshon gyis bsgyur :
de'i steng du many+dzi'i steng du ka pA la mtshan dang ldan pa gcig la :
bdud rtsi lnga dang :
sin+d+hu ra dang :
a mr-ita dang :
byang sems dkar dmar dang :
mtshal dang chang sbyar la :
pad+ma 'dab bzhi mu khyud dang bcas pa bri :
de'i lte bar hrIHkha sprod :
pad+ma 'dab bzhi la pho yig bzhi dang mo yig bzhi rgya yig du bri :
phyi'i mu khyud la A li kA li dang rten 'brel snying po bri :
de'i nang du sha lnga bdud rtsi lnga dang :
byang sems dkar dmar dang sin+d+hu ra dang :
a mr-ita dang gzhan yang rin po che gser la sogs pa dang :
nas la sogs pa'i 'bru sna dang :
ga pur la sogs pa'i sman sna dang :
rgyu za 'og la sogs pa'i dar sna dang :
rgun la sogs pa'i shing tog dang :
khug chos la sogs pa'i me tog dang :
de rnams zhib tu brdungs la chang gis sbrus te :
ril bu sran ma tsam byas la :
gong gi ka pA la de bkang ngo :
dar dmar po kha gang la gong gi rdzas rnams kyis dbang sdud 'khor lo bris la ka pA la'i zhal khebs bya'o :
de'i rtsar sba lcag dkar po tshigs gsum pa gcig la :
me long lam pa dang dar dmar po kha gang btags :
smyag shad khru gang pa gcig kyang btsug :
'gron bu pad+ma'i lto ba can gcig gi nang du dar dkar la rtsa sngags kyi sham bur srid pa gsum gyi 'gro ba zil gyis gnon cig bya ba bris la bcug :
ba mkhal smug leb gcig tu dar dmar po la :
khams gsum gyi 'gro ba longs spyod dang bcas pa dbang du sdus shig :
ces bris la bcug go :
zangs kyi gwa'u gcig gi nang du thugs rje chen po yab yum gyi snying po gser gyis bris pa dang :
gzhan yang rdo rje mkha' 'gro yab yum gyi rten du dung dang man shel :
rin chen mkha' 'gro yab yum gyi rten du gser dang mu tig :
pad+ma mkha' 'gro yab yum gyi rten du zangs dang byu ru :
las kyi mkha' 'gro yab yum gyi rten du dngul dang g.yu :
de dag dar sna dang bcas pa sba lcag la btags so :
rten pa'i gtor ma zas bcud can gyis brgyan pa bsham :
gzhan yang rgyun gtor dang :
tshogs kyi zhal zas dang :
rdo rje dril bu dang :
rkang gi dung dang :
ltag sprod kyi rnga dang :
cang te'u dang :
gling bu la sogs bsham :
de nas phyi mtshams nang mtshams bcad nas :
de nas sems can thams cad bdag gi dbang du bsdus la dkar po dge ba bcu la bskul zhing :
bla na med pa yang dag par rdzogs pa'i byang chub thob par bya :
de'i ched du bdag gis thugs rje chen po bsgrub par bya snyam du sems bskyed la :
de nas swa b+hA wa'i sngags kyis snod bcud stong par sbyangs la :
rang rig hrIHdmar po gcig tu bsam par bya :
de las 'od zer 'phros pas sems can gyi sgrib pa sbyangs :
bde bar gshegs pa la mnyes pa'i mchod pa phul :
bla ma yi dam mkha' 'gro yi byin rlabs bsdus te :
slar hrIHla thim pas bdag nyid thugs rje chen po 'khor ba dong sprug sku mdog dmar po zhal gcig phyag gnyis pa :
g.yas pad+ma'i phreng ba g.yon bdud rtsi'i bum pa bsnams te yum la 'khyud pa :
zhal zhi ma khro mche ba cung zad gtsigs pa :
sku la rus pa'i rgyan drug gis brgyan pa :
zhabs nyi zla pad+ma ro'i gdan la bzhugs pa :
yum gsang ba ye shes zhal gcig phyag gnyis ma :
sku mdog dmar mo g.yas gser gyi DA ma ru bsnams pa :
g.yon bdud rtsi'i ka pA la bsnams te yab la 'khyud pa :
dbu skra sil bu thur du grol zhing phyag rgya lngas brgyan pa :
nu ma dang b+ha ga rgyas shing bcu drug lon pa'i na tshod can :
yab yum gnyis 'khril sbyor du bde stong gi nyams dang ldan par sgoms :
de nas yab kyi dpung pa g.yas pa'i steng du rdo rje rigs kyi dpa' bo :
dpung pa g.yon pa'i steng du rin chen dpa' bo :
pus mo g.yas pa'i steng du pad+ma'i dpa' bo :
pus mo g.yon pa'i steng du las kyi dpa' bo :
de nas yum gyi dpung pa g.yon pa'i steng du rdo rje mkha' 'gro ma :
dpung pa g.yas pa'i steng du rin chen mkha' 'gro ma :
pus mo g.yon pa'i steng du pad+ma mkha' 'gro ma :
pus mo g.yas pa'i steng du las kyi mkha' 'gro ma :
de dag thams cad kyang sku mdog dmar mo zhal gcig phyag gnyis ma :
g.yas gri gug g.yon thod khrag bsnams pa :
rus pa'i rgyan gyis brgyan pa'o :
de dag thams cad kyi gnas gsum du nyi zla pad+ma'i gdan la yig 'bru gsum gyis sku gsung thugs byin gyis brlab pa'o :
de nas gnas gsum gyi yig 'bru las 'od zer 'phros pas snang ba mtha' yas kyis gtso byas pa'i rigs lnga'i sangs rgyas spyan drangs la :
pU tsa lnga phul te :
bdag la dbang skur cig par gsol ba gdab :
rigs lnga'i thugs ka nas rigs kyi lha mo bum pa thogs pa lnga byung nas :
bdud rtsi'i chu rgyun gyis bdag la dbang bskur bas :
lus phyi nang gi sgrib pa thams cad dag nas :
bdud rtsi yar 'khyil ba las :
dbang rtags su snang ba mtha' yas sprul pa'i sku'i cha lugs kyis dbur brgyan par bsam mo :
yang yig 'bru gsum las 'od zer 'phros :
ri bo po ta la'i pho brang nas :
thugs rje chen po yab yum bdag 'dra bar spyan drangs la :
pU dza 'bul :
bstod pa bya :
bdag la gnyis su med par bstim mo :
de nas bdag gi thugs ka'i zla ba'i dal la yig drug :
yum gyi thugs kar nyi ma la hrI:
yum gyi snying pos bskor bar bsam :
yab kyi lte bar dga' ba 'khyil ba la thabs kyi snying po lnga bkod :
yum gyi lte bar dga' ba 'khyil ba la :
bdag gis sngags kyi dzapa? bzlas pa'i dus su :
bdag gi thugs ka'i sngags phreng 'khor ba'i 'od zer de :
lte ba'i dga' ba 'khyil ba la phog pas g.yon du 'khor bas 'od zer gsang ba nas yum gyi b+ha gar thim :
de'i 'od zer gyis yum gyi dga' ba 'khyil ba la phog pas de rab tu 'khor ba'i 'od zer de :
thugs ka'i sngags phreng la phog nas :
de 'khor ba'i 'od zer de yum gyi zhal nas yab kyi zhal du thim nas thugs ka'i sngags phreng la thim par bsam la :
oM ma Ni pad+me hU~M hrI:
oM gu h+ya dz+nyA na DA ki nI ha ri ni sa ra tsa hri ya sarba sid+d+hi hU~M dza :
zhes bzlas pas gsang gnas gnyis kyi bar nas 'od zer dpag tu med pa spros pas :
'jig rten gyi khams thams cad khyab pas :
phyi snod kyi 'jig rten pad+ma 'od kyi gzhal yas khang :
'od zer dmar po'i rba klong 'khrugs pa :
nang bcud kyi sems can thams cad la phog pas :
pho thams cad thugs rje chen po mo thams cad gsang ba ye shes su sgoms :
de dag gi snying la pho yig mo yig bzhi 'khor bas :
de dag yid bskul nas :
de dag thams cad ma Ni pad+me 'brug sgra ltar sgrog pa :
mchong pa dang :
'khrab pa dang :
rgyug pa dang :
bro brdung ba dang :
gar byed par bsam mo :
zhabs gnyis kyi bar nas 'od zer 'phros pas :
phyogs bcu'i sangs rgyas dang byang chub sems dpa' thams cad dang :
bla ma yi dam mkha' 'gro thams cad kyi sku gsung thugs kyi dbang dang byin rlabs dang dngos grub thams cad bsdus te bdag gi zhal du thim pas :
bdag nyid bkrag dang gzi brjid ldan par bsam :
mdun gyi maN+Dal phyi'i gzhal yas khang :
thod pa nang gi pho brang du :
yig 'bru rnams thugs rje chen po yab yum gyi lha tshogs su gsal :
bdag gi sngags phreng las 'od 'phros pas :
mdun gyi lha tshogs kyi thugs kyi rgyud bskul bas :
de las sprul pa'i dpa' bo dang :
mkha' 'gro ma grangs med pa spros pas :
phyogs bcu'i bla ma yi dam mkha' 'gro rnams kyi dbang dang byin rlabs dngos grub thams cad dbang du bsdus :
'jig rten gyi longs spyod :
steng lha'i longs spyod :
bar mi'i longs spyod :
'og klu'i longs spyod :
khyad par du dpal dang grags pa dang :
bkrag dang gzi mdangs :
snying gi dkyil nas rnam par shes pa rnams dbang du bsdus te dngos grub kyi rdzas la bstim zhing ting nge 'dzin gyi 'phro 'du rgyun mi gcod :
de nas thun bar gyi thun bzhir gtor ma 'bul :
bdun phrag re la tshogs kyi 'khor lo re bskor :
tshogs dang gtor ma'i dus su rkang gi dung :
thod pa'i rnga dang :
rol mo dkrol la 'di skad du bstod cing gsol ba gdab bo :
hrI:
nub phyogs bde ba can gyi zhing khams nas :
dus gsum sangs rgyas gsung mchog 'dus pa'i lha :
'od dpag med kyi thugs las sprul pa ni :
thugs rje chen po 'phags pa spyan ras gzigs :
zhal gcig phyag gnyis sku mdog dmar ba'i mdangs :
pad phreng bum pa bsnams nas shes rab yum la 'khyud :
rus pa'i rgyan ldan pad nyi'i gdan la bzhugs :
'gro ba 'dren mdzad spyan ras gzigs la bstod :
hrI:
dus gsum sangs rgyas thams cad skyed pa'i yum :
sku mdog dmar mo zhal gcig phyag gnyis ma :
bde stong zung 'jug cang te'u thod khrag bsnams :
gcer bu skra grol rus pa'i rgyan gyis brgyan :
bcu drug lo lon sgeg pa'i nyams dang ldan :
zhabs gnyis brkyang bskum tshul gyis yab la 'khril :
mkha' 'gro'i gtso mo dngos grub char ltar 'beb :
gsang ba'i mkha' 'gro ma la phyag 'tshal bstod :
hrI:
'byung bzhi'i ngo bo rnam dag cing :
yi ge bzhi las skyes pa yi :
rdo rje rigs dang rin chen rigs :
pad+ma'i rigs dang las kyi rigs :
dkar ser dmar dang ljang gu'i mdog 'dzin cing :
gri gug thod khrag rus pa'i rgyan 'dzin cing :
zhabs gnyis brkyang bskum kha T+wAM gru mor brten :
zhi rgyas dbang dang mngon spyod las bzhi 'dzin :
dpa' bo mkha' 'gro brgyad la phyag 'tshal bstod :
dam rdzas bdud rtsi'i mchod pa 'di bzhes la :
dbang dang byin rlabs dngos grub thams cad kun :
rnal 'byor bdag la dus 'dir myur du stsol :
bdag gi ci 'dod thams cad yongs rdzogs mdzod :
ces bstod cing 'dod pa'i don la gsol ba gdab :
bshags pa bya :
bkra shis brjod :
bsngo ba smon lam bya'o :
de ltar nyams su blangs pas :
rtags rab 'bring tha ma gsum 'byung ste :
rab lha'i zhal gzigs shing dbang bskur ba dang :
byin gyis rlob cing lung ston pa dang :
dngos grub ril bu 'phel zhing dri dang rlangs pa 'byung ba dang :
bdud rtsi dang gtor ma khol ba sogs dang :
'bring nyams su sgra snyan pa dang :
DA ma ru'i sgra grags pa dang :
'od dmar po dang :
dben gnas dri bzang gis gang ba dang :
lus 'dar zhing 'khrab pa dang :
'khor la 'babs shing legs nyes smra ba dang :
tha ma rmi lam du nyi ma shar ba dang :
nam mkha' la 'phur ba dang :
chos bshad pa dang :
dar phyar ba dang :
dung 'bud pa dang :
'gro ba mang pos bdag la bkur sti byed pa dang :
bud med kyi tshogs kyis bdag la zas nor ster ba dang :
de ltar byung nas rten rdzas rnams bsdus te :
zil gnon 'gron bu'i 'khor lo zhwa'i nang du bcang :
dbang sdud kyi 'khor lo ba mkhal gyi nang du bcug la mdun du btags :
rten pa gwa'u mchan khung g.yon du bcang :
zhal khebs dar dmar gyi 'khor lo sba lcag gi nang du bcug :
me long lam pa'i 'gro don sba lcag la btags :
ka pA la'i ril bu sum cha rten gtor gyi phud rnams maN+Dal de nyid kyi steng du :
tsan+dan gyi me spar :
me'i klong du thugs rje chen po yab yum 'khor dang bcas pa bskyed la :
'dod yon lngar byin gyis brlabs la :
oM sarba pA paM shAn+tiM ku ru ye swA hA:
A yuHdz+nyA na puSh+TiM ku ru ye swA hA:
a tri nr-i bA su nA nA kha d+he pA shaM ku ru ye swA hA:
sarba duSh+TAM mA ra ya hU~M phaT:
ces pa'i sngags kyis phul la bstod pa dang :
gsol ba btab la lha bdag la bsdu :
ril bu 'ga' re ni bdud rtsi dang sbyar te bdag gi dngos grub tu rol :
ril bu 'ga' ni gang dbang du bya ba la sbyin :
'ga' zhig dar du dril te :
thugs rje chen po yab yum gyi sku dang bcas pa ka pA la ru bcug la mis ma mthong bar rten du bcang ngo :
gsum pa las sbyor la gsum ste :
dga' ba 'khyil ba 'du ba'i las sbyor dang gcig :
me long lam pa'i las sbyor dang :
gtor ma me mchod kyi las sbyor ro :
dga' ba 'khyil ba 'du ba'i las sbyor ni :
mi dang chos 'du bar 'dod na dga' ba 'khyil ba spyi bor bsgom zhing :
ma nu d+harma sid+d+hi hrIng :
pA shaM ku ru hrIng dza :
zhes bzlas shing mi dang chos dbang du bsdus shing spyi bor dga' ba 'khyil ba la bstim zhing :
mkha' 'gro ma la gsol ba gdab bo :
zas dang nor 'du bar 'dod na :
dga' ba 'khyil ba mgrin par bskor zhing :
bA su nA nA kha d+he rat+na sid+d+hi pA shaM ku ru hring dza :
zhes bzlas shing zas nor thams cad sngags kyi 'od zer gyis dbang du bsdus la :
mgrin pa'i dga' ba 'khyil ba la bstim mo :
mkha' 'gro ma la gsol ba gdab bo :
nyams dang rtogs pa skye bar 'dod na :
dga' ba 'khyil ba snying khar sgoms :
dz+nyA na sid+d+hi puSh+TiM ku ru ye hring dza :
zhes bzlas shing sngags kyi 'od zer gyis bde bar gshegs pa thams cad kyi nyams dang rtogs pa thams cad bsdus te :
snying kha'i dga' ba 'khyil ba la bstim :
bla ma yi dam mkha' 'gro la gsol ba gdab bo :
mkha' 'gro ma dang bud med dbang du 'du bar 'dod na :
dga' ba 'khyil ba lte ba'am gsang gnas su bskor zhing :
oM sarba DA ki karma mu dra sid+d+hi pA shaM ku ru hring dza :
zhes bzlas shing sngags kyi 'od zer gyis mkha' 'gro ma dang bud med thams cad dbang du bsdus te :
gsang gnas kyi dga' ba 'khyil ba la bstim zhing :
bla ma yi dam mkha' 'gro la gsol ba gdab :
de yang bye brag re bsgrub ste :
lus la bde ba 'bar ba dang :
ngag la nus pa 'bar ba dang :
sems la rtogs pa 'char ba dang :
nyin mo mi dang chos 'du :
nang nub zas dang nor 'du :
ci 'dod dngos grub thams cad char ltar 'byung ngo :
gnyis pa me long lam pa'i las sbyor ni :
me long la yi ge bdun pa gzhung bzhin bri :
rang gi thugs ka nas yi ge bdun pa spros shing :
me long gi yi ge bdun pa la rgyun ma chad par bstim zhing :
nr-i dzaHnr-i dzaHpA shaM ku ru nr-i dzaHsha trUM a mu ka nr-i :
A kar+sha ya dzaHdzaHhring :
zhes 'di rtsa ba'i sngags la btags la bzlas shing me long la gdab :
khyad par du dngos grub kyi ril bu dang sin+d+hu ra dang pad+ma rak+ta rnams dar dmar du btums la sngags gdab bo :
de nas lam du zhugs pa'i tshe'am khrom du zhugs pa'i dus su :
bdag bskyed kyi rim pa gsal bar bsgoms la :
thugs ka'i yi ge bdun pa las yi ge bdun pa spros shing me long gi yi ge bdun pa la bstims pas :
gong gi rdzas de lag pa g.yon pa'i mthil du sngags bzlas pa'i mchil ma dang sbyar te :
me long gi yig 'bru la ser du mnan no :
de'i lhag ma rang gi smin mtshams su thig le byas la 'gro ba thams cad thugs rje chen po yab yum du bsam la :
me long gi yig 'bru bdun las 'od zer 'phros pas :
'gro ba thams cad bdag gi dbang du 'dus par bsam :
lus lha :
ngag sngags :
sems ting nge 'dzin dang ma bral bar bya'o :
de ltar nyams su blangs pas bdag nyid gang gis mthong ba'i 'gro ba thams cad bdag gi dbang du 'du zhing :
mas bu gcig po mthong ba ltar dga' bar 'gyur ro :
gsum pa gtor tshogs me mchod la brten pa'i las sbyor ni :
dus thams cad du gtor ma gtang la gsol ba gdab :
nam phyed tshogs 'khor bskor zhing gsol ba gdab :
tho rangs me mchod bya zhing gsol ba gdab :
las sbyor de gsum yang so so ma yin gcig tu bsgrub ste :
'dug na dga' ba 'khyil ba gtso bor bya :
me long lam pa zhor la bya :
'gro na me long lam pa gtso bor bya :
dga' ba 'khyil ba zhor du bya :
gtor tshogs me mchod rgyun du bya'o :
bzhi pa las tshogs ni gnyis te :
phyi 'gro don gyi las tshogs dang :
nang dngos grub kyi las tshogs so :
phyi 'gro don gyi las tshogs la bzhi ste :
nyi ma mkha' khyab dang :
chu bo dbyings khyab dang :
mchod rten dmigs gtad dang :
me long lam pa dang bzhi ste :
de dag gzhung nas ci ltar bshad pa ltar bya ste :
de dag mthong thos reg pas 'khor ba thams cad mtha' yod du 'gyur ro :
nang phrin las kyi las tshogs la bzhi ste :
zhi ba'i las byed na ma d+ha la dkar po zlum po 'dab ma bzhi pa bris la :
lha'i sa bon bkod de :
gel pa'i shing la sogs te zhi ba'i shing zlum po brtsigs :
dkar gsum dang mngar gsum til la sogs pa'i bsreg rdzas bsham :
rnam lnga'i mchod pa dang gtor ma bsham :
bdag nyid kha shar du bstan la :
thugs rje chen po yab yum sgoms :
maN+Dal gyi yig 'bru las 'od zer 'phros pas :
bskul don gnyis byas :
tshur 'dus pas thugs rje chen po yab yum 'khor dang bcas pa :
sku mdog dkar po bskyed ye shes pa spyan drangs la :
gnyis su med par bstim :
rnam lnga dang b+ha liM 'bul :
de nas sreg rdzas 'dod yon lnga dang ldan par bsam la 'bul :
sarba pA paM nad dang gnod pa thams cad zhi ba shAn+tiM ku ru ye swA hA:
zhes brgya rtsa brgyad la sogs pa tshang bar phul bas mnyes te :
sku'i 'od zer gyis bdag gi nad dang gnod pa sdig sgrib thams cad dag par bsam :
de nas bstod pa bya :
gsol ba gdab :
bshags pa bya :
bkra shis bya :
lha gshegs su gsol :
dge ba bsngo :
de ltar byas pas 'jigs pa brgyad la sogs pa zhi ba'i las thams cad 'grub par 'gyur ro :
rgyas pa'i las byed na :
ma d+hal gru bzhi pad+ma 'dab bzhi ser po bri :
sa bon bkod :
'bras bu can gyi shing gru bzhir brtsigs :
gro 'bras rin po che dang :
chur ba la sogs sreg rdzas bsham :
rnam lnga dang b+ha liM bsham :
bdag dang mdun bskyed kyi lha tshogs gong ltar bsgoms te :
sku mdog ser po bsam :
spyan drang ba sogs gong ltar byas nas :
bdag gi tshe dang bsod nams dbang thang thams cad puSh+TiM ku ru ye swA hA:
zhes sreg rdzas brgya rtsa brgyad 'bul bas mnyes te :
sku'i 'od zer gyis bdag gi tshe dang bsod nams rgyas par mdzad nas :
longs spyod kyi dngos grub char ltar 'bab par bsam :
bstod pa la sogs rjes kyi bya ba gong ltar bya :
dbang gi las byed na :
ma d+hal zla gam pad+ma dmar po 'dab ma bzhi :
tsan+dan dang rgya shug la sogs pa'i shing zla gam du brtsigs :
li khri dang :
seng ldeng dang :
sin+d+hu ra dang :
sha chang la sogs pa'i sreg rdzas bsham :
rnam lnga dang b+ha liM bsham :
bdag dang mdun gyi lha thams cad gong ltar bskyed la sku mdog dmar por bsam :
spyan drang ba la sogs gong ltar byas la :
bA su nA nA kha d+he sid+d+hi pA shaM ku ru ye swA hA:
zhes sreg rdzas brgya rtsa brgyad 'bul bas :
mnyes pas sku'i 'od zer gyis 'gro ba thams cad kyi longs spyod dang bcas pa thams cad bdag gi dbang du bsdus par bsam :
bstod pa la sogs pa rjes kyi bya ba gong ltar bya'o :
drag po'i las byed na :
maN+Dal gru gsum nag po 'dab bzhi bri :
tsher ma can gyi shing gru gsum du brtsigs :
sha dang khrag dang ling+ga la sogs pa'i sreg rdzas dang :
rnam lnga ba lin bsham :
bdag dang mdun gyi lha thams cad sku mdog nag por bsam :
spyan drangs pa la sogs gong ltar bya'o :
gnod byed dgra bgegs thams cad mA ra ya hU~M phaT:
ces sreg rdzas brgya rtsa 'bul bas mnyes te :
'od zer mtshon cha'i gzugs can gyis bdag la gnod par byed pa thams cad rdul du brlag par bsam :
bstod pa la sogs rjes kyi bya ba thams cad gong bzhin bya'o :
de ni nang phrin las kyi las tshogs bzhi'o :
thog mar bsnyen sgrub kyi rtags rdzogs par byas la :
de nas phyi nang gi las tshogs rnam pa brgyad kyis rang dang gzhan gyi don bsgrub par bya'o :
thugs rje chen po 'khor ba dong sprug gi gsang sgrub rdzogs so :
rgya rgya rgya :
u rgyan pad+ma'i gdams pa /
gu ru chos dbang las pad+ma bsam 'grub /
de las dbus pa'i rnal 'byor mi bskyod rdo rjes zhus so //
dge'o //
@:
'khor ba dong sprug gi tshogs las dang bum chog gnyis bzhugs so :
thugs rje chen po 'khor ba dong sprug la phyag 'tshal lo :
thugs rje chen po'i tshogs las kyi rim pa ni :
dben pa'i gnas su tshogs kyi dal sgrub pa'i maN+Dal ltar bshams la :
gdugs dang bla bre la sogs pas brgyan cing :
sku gsung thugs kyi rten bkram :
phyi yi mchod pa rnam lnga dang :
nang gi mchod pa gtor ma dang :
tshogs kyi zhal zas thams cad rgyas par bsham :
lag mchod kyi bdud rtsi dang bzed zhal yang mdun du bzhag :
de nas sgrub pa po stan bde ba la 'dug ste :
skyabs 'gro sems bskyed sngon du btang la :
mgron rnam bzhi la gtsang gtor sbyin :
de nas bgegs bskrad cing mtshams bcad la :
srung ba'i 'khor lo bsgom par bya'o :
de nas yan lag bdun pa byas la :
mchod pa byin gyis brlab ste :
phyi'i mchod pa rang gi lha mor gsal btab :
nang gi mchod pa thams cad me rlung gi byin gyis brlab ste :
de nas thog mar bdag bskyed kyi rim pa rnams bya'o :
de nas tshogs rten gyi lha tshogs mngon rtogs ltar bsgom :
de nas lag mchod bya ba ni :
bdud rtsi ka pA la de oM AHhU~M gis ye shes kyi bdud rtsir byin gyis brlabs la :
lag pa g.yon pa'i mthil du g.yas pa'i mtheb srin gyis :
dang po zlum por bskor :
chos sku mtshon :
de'i dbus su chos 'byung bris pas longs spyod rdzogs sku mtshon :
de'i dbus su pad+ma 'dab bzhis sprul pa'i sku mtshon :
de'i steng du hrIHlas thugs rje chen po yab yum bskyed la :
pU dza lnga phul nas g.yas pa'i srin lag ro yi lha mos :
bdud rtsi'i mchod pa phul bas mnyes te yab yum sbyor mtshams nas :
ye shes kyi bdud rtsi babs pas lag pa'i chos 'byung khengs par bsam la :
oM AHhU~M sarba pany+tsa a mr-ita hU~M kha raM khA hi khA hi :
zhes mi skyo'i bar du phul nas bstod pa gcig byas la :
lha yang 'od du zhu bar bsam la :
lag pa'i bdud rtsi ka pA lar bya'o :
de nas bdud rtsi de rang la gtor bas lha'i dkyil 'khor du gsal gdab :
gnas khang la gtor bas o rgyan du byin gyis brlab :
tshogs mgron la gtor bas dpa' bo dpa' mor byin gyis brlab :
tshogs gtor la gtor bas ye shes kyi bdud rtsir byin gyis brlab :
de nas rol mo'i sgra bsgrag :
gu gul gsur chen gyi dud pa gtang la spyan drang pa ni :
hU~M:
lho nub o rgyan dur khrod nas :
rig 'dzin bye ba 'bum gyi dbus :
slob dpon pad+ma gshegs su gsol :
bde ba can gyi zhing khams nas :
gsung mchog pad+ma rigs kyi gtso :
snang ba mtha' yas gshegs su gsol :
ri bo ta la'i rtse mo nas :
'gro ba'i mgon po spyan ras gzigs :
thugs rje chen po gshegs su gsol :
mkha' dbyings rnam dag dur khrod nas :
dus gsum sangs rgyas skyed pa'i yum :
gsang ba ye shes gshegs su gsol :
'gyur ba med pa'i dur khrod nas :
rdo rje mkha' 'gro gshegs su gsol :
dgos 'dod 'byung ba'i dur khrod nas :
rin chen mkha' 'gro gshegs su gsol :
chags pa bral ba'i dur khrod nas :
pad+ma mkha' 'gro gshegs su gsol :
phrin las sgrub pa'i dur khrod nas :
las kyi mkha' 'gro gshegs su gsol :
ro langs 'khrugs pa'i dur khrod nas :
'jig rten mkha' 'gro gshegs su gsol :
badzra sa ma ya dza :
dzaHhU~M baM ho :
zhes thugs rje chen po'i lha tshogs rnams mdun gyi nam mkha' la byon par bsam :
de nas bzhugs su gsol ba ni :
hU~M:
sna tshogs rin chen 'bar ba'i tshogs khang 'dir :
gdugs dang bla bre ba dan du mas brgyan :
rin chen pad nyi brtsegs pa'i gdan khri la :
gnyis med dgyes pa'i tshul gyis bzhugs su gsol :
zhes mdun gyi nam mkha' la bzhugs par bsam :
de nas phyag 'tshal ba ni :
hU~M:
thugs rje chen po ye shes lha yi lha :
yab yum 'khor dang bcas pa thams cad la :
dga' spro mos shing dang bas phyag 'tshal na :
thugs rje brtse ba'i tshul gyis bzhes su gsol :
na mo pu ru sha ya ho :
zhes phyag 'tshal :
hU~M:
yan lag brgyad ldan yon chab 'di :
phyi yi mchod par bzhes su gsol :
kha dog dbyibs legs me tog 'di :
phyi yi mchod par bzhes su gsol :
lhan cig skyes pa'i bdug spos 'di :
phyi yi mchod par bzhes su gsol :
ma rig mun sel sgron me 'di :
phyi yi mchod par bzhes su gsol :
spos dang sman sbyar dri chab 'di :
phyi yi mchod par bzhes su gsol :
ro mchog brgya ldan zhal zas 'di :
phyi yi mchod par bzhes su gsol :
sil snyan rol mo sna tshogs 'di :
phyi yi mchod par bzhes su gsol :
ces phyi'i lha mor sprul la mchod do :
de nas nang gi mchod pa 'bul ba ni :
hU~M:
'dod pa'i yon tan rnam pa lnga :
nang gi mchod par bzhes su gsol :
thabs kyi sha chen rnam pa lnga :
nang gi mchod par bzhes su gsol :
shes rab bdud rtsi rnam pa lnga :
nang gi mchod par bzhes su gsol :
thabs kyi phung po rnam pa lnga :
nang gi mchod par bzhes su gsol :
dran rtog dbang po rnam pa lnga :
nang gi mchod par bzhes su gsol :
zhes nang gi lha mo rnams sprul la 'bul lo :
de nas gsang ba'i mchod pa 'bul :
hU~M:
thabs kyi rang bzhin yab rnams la :
shes rab yum gyi mchod pa 'bul :
shes rab rang bzhin yum rnams la :
thabs chen yab kyi mchod pa 'bul :
thabs dang shes rab yab yum gnyis :
mkha' gsang byin rlabs rol pa las :
bsrub dang bskyod pa'i sbyor ba yis :
dga' ba bzhi dang bde ba brgyad :
skad cig bzhi dang ye shes lnga :
byang chub sems kyi mchod pa 'di :
gsang ba'i mchod par bzhes su gsol :
zhes sbyor ba byang chub sems kyi mchod pa 'bul ba'o :
de nas de kho na nyid kyi mchod pa 'bul ba ni :
hU~M:
gti mug chos dbyings mchod pa 'di :
sangs rgyas rigs kyis bzhes su gsol :
zhe sdang ye shes mchod pa 'di :
rdo rje rigs kyis bzhes su gsol :
nga rgyal mnyam nyid mchod pa 'di :
rin chen rigs kyis bzhes su gsol :
'dod chags bde ba'i mchod pa 'di :
pad+ma rigs kyis bzhes su gsol :
phrag dog nan tan mchod pa 'di :
las kyi rigs kyis bzhes su gsol :
'khor ba myang 'das mchod pa 'di :
dkyil 'khor lha yis bzhes su gsol :
zhes nyon mongs thams cad ye shes kyi ngang du 'bul lo :
de nas tshogs kyi mchod pa 'bul ba ni :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
brgyud pa'i bla ma ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
snang ba mtha' yas ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
thugs rje chen po ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
gsang ba ye shes ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
rdo rje mkha' 'gro ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
rin chen mkha' 'gro ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
pad+ma mkha' 'gro ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
las kyi mkha' 'gro ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
'jig rten mkha' 'gro ma lags sam :
'dir gshegs tshogs kyi mchod pa bzhes :
hU~M:
sna tshogs rol mo'i sgra sgrog cing :
mkha' la sprin ltar gtibs pa de :
chos skyong srung ma ma lags sam :
'dir gshegs tshogs kyi mchod pa bzhes :
zhes tshogs kyi zhal zas bstab :
de nas tshogs phud gtor ma bcug la ba lin bsngo :
mdzes stob kyis drangs :
tshogs la rol :
bstod pa bya :
phrin las bcol :
lhag ma bskyang :
bkra shis brjod :
bshags pa bya :
glu bro bya'o :
lha gshegs su gsol :
dge ba'i rtsa ba bsngo bar bya'o :
de nas rnal 'byor pho mo rnams ci bder bya'o :
thugs rje chen po 'khor ba dong sprug gi las tshogs kyi rim pa :
slob dpon pad+mas mdzad pa rdzogs so :
'di'i brgyud pa ni :
gu ru pad+ma :
jo mo mtsho rgyal :
khri srong lde'u btsan :
gu ru chos kyi dbang phyug :
rtogs ldan pad+ma bsam 'grub :
mi bskyod rdo rjes myang ston dbon po'i phyag dpe las bris :
gzhan la med pa'i khyad chos :
skal med rnams kyi spyod yul min :
skal ldan rnams kyi snying gi dkyil du bcang ba'i chos sa ma ya :
rgya rgya rgya :[ \u0f80]atsha :
@#:
bcom ldan 'das thugs rje chen po 'khor ba dong sprug la phyag 'tshal lo :
pad rgyun gzungs chog gi cho ga la :
dang po maN+Dal mda' gang ba :
ba'i rnam lnga la sogs pa gzhung bzhin byas la :
pad+ma 'dab drug dmar po mu khyud kyang dmar po bcas pa bri :
gong ras dkar po :
dbus su hrIHbri :
'dab ma drug la yi ge drug pa :
lte bar bum pa dmar po mtshan nyid dang ldan pa gzhung ltar bcas pa bzhugs :
de nas sems bskyed la stong pa'i ngang las rang nyid thugs rje chen por sgoms :
bum pa b+h+rU~M las 'od dmar po'i gzhal yas khang du bskyed :
de'i nang du thugs rje chen po sgrub thabs gzhung ltar bskyed :
de'i dbu thog bum pa'i steng du :
thod pa'i ri lu la skad cig dran rdzogs la :
thugs rje chen po dus gsum sangs rgyas 'khor dang bcas pa rnams bskyed la :
de rnams thams cad kyi sku gsung thugs las ye shes kyi bdud rtsi babs nas :
bdag gi sku gsung thugs la thim :
bdag gi thugs ka nas gzungs thag la bdud rtsi 'khril nas bum pa'i nang du thim pas :
thugs rje chen po dpag tu med par gyur par bsam :
thun mtshams su mchod pa phul :
bstod pa byas la :
lha rnams 'od du zhu bar bsam mo :
tshar nas gzungs chu rang gzhan la bkram pa'i dus su rang spyi bo'i thugs rje chen por sgoms :
spyi bor yang thugs rje chen po sgoms :
gzungs chu 'thung ba'i dus su :
spyi bo'i thugs rje chen po yang snying gi dkyil du byon par bsam :
de'i sku gsung thugs las ye shes kyi bdud rtsi babs nas :
gang zag gi lus ngag yid gsum bde phril gyi song bar bsam :
de nas mi dmigs pa'i ngang la bzhag go :
bsngo ba bya'o :
bskor ba byed pa'i dus su phyi snod kyi 'jig rten gzhal yas khang :
nang bcud kyi sems can thams cad thugs rje chen por sgoms :
dkyil 'khor gyi dbus su thugs rje chen po'i lha tshogs bzhugs par bsam :
sku gsung thugs las 'od zer sna lnga 'phros pas :
bdag dang sems can thams cad kyi sdig sgrib dag par bsam mo :
lho brag gnam skas can gyi gter ma :
klu bdud kha nas bton pa'o :
rgyud le'u lnga bcu rtsa brgyad kyi le'u bdun pa'o :
sa ma ya :
rgya rgya rgya :
thugs rje chen po 'khor ba dong sprug gi bum chog rdzogs so :
gu ru chos dbang gi thugs dam /
des grub thob mdo bo ras pa la gnang ba'o //
@:
thugs rje chen po 'khor ba dong sprug gi man ngag lhan thabs bzhugs so //
oM ma Ni pad+me hU~M hrI:
thugs rje chen po'i gsang skor 'di la :
don rnam pa lnga'i sgo nas nyams su len te :
tshogs rdzogs sgrib sbyong gi don dang :
rang gnas lha ru gsal ba'i don dang :
mchod cing bstod pa'i don dang :
rdzogs pa'i byang chub kyi don dang :
grags stong nyams 'phel gyi don dang lnga'o :
dang po tshogs rdzogs sgrib sbyong gi don ni :
byang chub mchog tu sems bskyed de :
mdun gyi nam mkha' la nyi zla pad+ma'i gdan gyi steng du :
jo bo thugs rje chen po sku mdog dmar po :
zhabs gnyis gshibs nas bzhengs skur bzhugs pa :
phyag g.yas pad+ma'i phreng ba dang :
g.yon bdud rtsi'i bum pa bsnams pa :
dbu gtsug ral pa'i steng du :
sangs rgyas snang ba mtha' yas bzhugs pa de lta bu gcig tu wal gyis sgoms :
na mo dus gsum bde bar gshegs pa ma lus pa bdag la dgongs su gsol :
bdag ming 'di zhes bgyi ba :
dus da nas gzung nas ji srid 'khor ba ma stongs kyi bar du :
'gro ba tha dag gi don du :
bdag byang chub sems dpar gzung du gsol lo :
sangs rgyas chos dang dge 'dun gsum la skyabs su mchi 'o :
bla ma yi dam mkha' 'gro gsum la skyabs su mchi 'o :
sangs rgyas chos dang dge 'dun gsum gshegs su gsol lo :
bla ma yi dam mkha' 'gro gsum gshegs su gsol lo :
bdag gi spyi gtsug nyi zla'i gdan la bzhugs su gsol lo :
lus ngag yid gsum gus pas phyag 'tshal lo :
phyi nang gsang gsum gyi mchod pa 'bul lo :
nyams chag sdig sgrib thams cad so sor bshags so :
gsang sngags sgrub pa byed pa la rjes su yi rang ngo :
phyi nang theg pa'i chos 'khor bskor du gsol :
mya ngan mi 'da' bzhugs par gsol ba 'debs so :
bdag sems can thams cad kyi don du thugs rje chen por gzung du gsol :
de nas de'i thugs kar nyi zla pad+ma'i steng na yi ge hrIHdmar po la A+o~M AHhU~M gsum gyis bskor bar bsam :
de las 'od zer 'phros pas sangs rgyas snang ba mtha' yas la mchod pa'i tshul du phul bas mnyes par bsam :
sangs rgyas snang ba mtha' yas kyi thugs ka'i yi ge bzhi las 'od zer 'phros te :
dus gsum bde bar gshegs pa thams cad la mchod pa phul bas :
sku gsung thugs mnyes te :
bde bar gshegs pa thams cad kyi zhal nas A+o~M ma Ni pad+me hU~M hrI:
zhes bya ba'i yi ge bdun gyi 'od zer dmar po bdag la phog pas bdag jo bo thugs rje chen por gyur par bsam :
bdag gi thugs ka nas 'od zer 'phros pas :
sems can thams cad la phog pas sems can thams cad jo bo thugs rje chen po sku mdog dmar po zhal gcig phyag gnyis par gyur par bsam mo :
de ni rang gnas lha ru gnas pa'i don no :
mchod cing bstod pa'i don ni :
khams gsum gyi sems can thams cad jo bo thugs rje chen por yod pa las :
bdag jo bo thugs rje chen po la tshig bstod dang don gyi bstod pa phul :
bdag gis mdun gyi jo bo thugs rje chen po la phul :
des sangs rgyas snang ba mtha' yas la phul :
des dus gsum gyi bde bar gshegs pa thams cad la mchod cing bstod pa'i tshul du bsam :
de ni mchod cing bstod pa'i don no :
rdzogs pa'i byang chub kyi don ni :
dus gsum gyi sangs rgyas thams cad 'od dang 'od zer gyi tshul du snang ba mtha' yas la thim :
sangs rgyas snang ba mtha' yas mdun gyi thugs rje chen po la thim :
de bdag gi spyi bor gdan drangs nas :
bdag jo bo thugs rje chen po'i thugs kar thim :
khams gsum gyi sems can thams cad jo bo thugs rje chen por yod pa de thams cad 'od dang 'od zer du rang la 'khyil bar bsam :
rang thugs ka la thim pas de sangs rgyas snang ba mtha' yas nas yi ge bzhi la thim :
de rim gyis hrIHla thim :
de yang gi gu'i bar la bsdu :
de'ang rim gyis mtha' nas dbus su thig le stong par lhan gyis thim mo :
des ni rdo rje sems dpa'i rang sa zin no :
sku gsum dbyer med ngo bo nyid kyi sku thob bo :
yar sangs rgyas la re ba med de :
dus gsum sangs rgyas bla ma la thim :
bla ma rang gi sems la thim pa'o :
mar 'khor ba la dogs pa med de :
khams gsum sems can rang la bsdu :
rang bla mar bstim pa'o :
bar gnyis 'dzin gyi thag pa chad de :
thig le stong pa ngo bo nyid sku thob :
spros pa'i mtha' thams cad dang bral lo :
grags stong nyams 'phel gyi don ni :
me sgra dang chu sgra thams cad yi ge bdun pa'i sgra grags stong du bsam mo :[ \u0f80]atsha :
gu ru chos dbang gi u pa de sha'o ///
/
@:
thugs rje chen po 'khor ba dong sprug las sdig sgrib kun 'joms kyi sgrub pa bzhugs :
oM ma Ni pad+me hU~M hrI:
thugs rje chen po 'khor ba dong sprug la phyag 'tshal lo :   sdig sgrib kun 'joms 'di ni thugs rje chen po 'khor ba dong sprug gi rgyud le'u lnga bcu rtsa brgyad pa'i phrin las kyi le'u nyi shu rtsa bdun pa nas gsungs /
de nas bcom ldan 'das de bzhin gshegs pa 'od dpag med kyis DA ki ma gar gyi dbang mo la bka' bstsal pa :
shar phyogs kyi 'jig rten gyi khams grangs med dpag tu med pa 'das pa na :
'jig rten gyi khams mi mjed ces bya ba yod de :
der gnas pa'i sems can rnams nyon mongs pa rags pa :
drang bar dka' ba :
gdul dka' ba :
mi dge ba bcu la spyod pa :
mtshams med lnga byed cing spyod pa :
bslab pa gsum yal bar dor ba :
dkon mchog gi dkor la bab 'chol du spyod pa'i sems can rnams la phan gdags pa'i phyir du :
khyod kyis sdig sgrib kun 'joms kyi gzungs 'di zungs shig :
chongs shig :
klogs shig :
sdig pa can gyi sems can la ston cig :
'di la gces spras su gyis shig :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser 'od seng ge rnam par rol pa'i rgyal po la phyag 'tshal lo :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od zer kun nas 'phags pa'i dpal brtsegs kyi rgyal po la phyag 'tshal lo :
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan shin tu brtan pa nor bu brtsegs pa'i rgyal po la phyag 'tshal lo :
bdag gi rig sngags 'di 'grub pa 'gyur cig :
oM bi pu la gar+b+he :
ma Ni pra b+he :
ta thA ga te :
d+ha ri sha ni :
ma Ni ma Ni :
su pra b+he :
bi ma la sA ga ra :
gam+b+hi ra hU~M hU~M:
dz+wa la dz+wa la bud+d+ha bi lo ki te :
gu h+ya a d+hiSh+Thi te gar+b+he swA hA:
pad+ma d+ha ra a mo g+ha dza ya te tsu ru tsu ru swA hA:
bdag che ge zhes bgyi ba'i tshe thog ma med pa nas bsags pa'i sdig pa dang :
sgrib pa dang :
las ngan pa'i rnam par smin pa dang :
nyon mongs pa dang :
sdug bsngal ba dang :
bag chags ngan pa'i tshogs thams cad byang zhing dag nas sangs rgyas kyi go 'phang myur du thob par gyur cig :
bde bar gshegs pa khyed sku ci 'dra dang :
'khor dang sku tshe'i tshad dang zhing khams dang :
khyed kyi mtshan mchog bzang po ci 'dra bar :
de 'dra kho nar bdag kyang 'gyur bar shog :
rigs kyi bu'am :
rigs bu mo'am :
'gro ba gang yang rung ste :
sdig sgrib kun 'joms kyi gzungs 'di nyin re bzhin du brgya rtsa brgyad bton na :
mi mthun pa'i phyogs bcu gsum 'jigs pa'i nus pa yod de :
de yang gang zhe na :
me dang :
chu dang :
g.yang dang :
thib 'og dang :
rlung dang :
dug dang :
mtshon dang :
byad dang :
rims drag po dang :
dus ma yin pa'i 'chi ba dang :
gza' dang :
gcan gzan ma rungs pa dang :
mdze dang :
rgyal po'i chad pa phog ste tshe'i dus byed par mi 'gyur ro :
gzhan yang yon tan chen po bcu gsum thob ste :
de gang zhe na :
rigs kyi bu 'am :
rigs kyi bu mo de nyid gzugs bzang por 'gyur ro :
dbyangs snyan par 'gyur ro :
ting nge 'dzin khyad par can rgyud la skye bar 'gyur ro :
sems can gyi don dpag tu med pa byed nus par 'gyur ro :
phrin las thogs pa med par 'gyur ro :
de'i sngon gyi las kyi rnam par smin pa thams cad byang bar 'gyur ro :
'khor dpag tu med pa dang ldan par 'gyur ro :
longs spyod zad mi shes pa thob par 'gyur ro :
tshe ring bar 'gyur ro :
bstan bcos thams cad la thogs pa med par 'gyur ro :
de bzhin gshegs pa thams cad la mchod pa byas par 'gyur ro :
sangs rgyas thams cad kyi sras su 'gyur ro :
yid la re ba thams cad yongs su rdzogs par 'gyur ro :
de ltar mi mthun pa'i phyogs bcu gsum 'jig cing :
yon tan bcu gsum thob ste :
skye ba 'di'i 'og tu bde ba can gyi zhing khams su skyes nas :
phyir mi ldog pa'i 'bras bu thob par 'gyur ro :
de ltar yon tan nyi shu rtsa bdun thob par ma gyur na :
nga nyid kyis sangs rgyas bcom ldan 'das bslus par 'gyur ro :
'di'i cho ga ni :
rang nyid 'phags pa spyan ras gzigs dbang phyug tu bskyed la :
thog mar sangs rgyas gsum gyi mtshan brjod cing :
de rjes hrIHsa ya gcig bzla :
de tsam gyi bcu cha gcig yi ge drug pa bzla :
oM ma Ni pad+me hU~M:
yi ge drug gi bcu cha gcig sdig sgrib kun 'joms bzlas te :
smon lam dang gsol ba gdab bo :
tshes brgyad :
bco lnga :
nyi shu gsum dang :
gnam gang rnams la rig sngags 'di stong rtsa brgyad du bzla bar bya'o :
sangs rgyas gsum gyi mtshan ni sngags gsum yin pas brgya rtsa brgyad dam :
nyer gcig gam :
bdun bzlas so :
oM a mi d+he wa hrI:
oM A yuHhU~M b+h+rU~M nr-i dza :
oM ma Ni pad+me hU~M hrI:
'di rnams kyi bsnyen pa 'bum 'bum du bya'o :
de nas byung ngo cog la stong rtsa brgyad bzla 'o :
de nas nangs re bzhin brgya rtsa brgyad ma chag par bton na :
gong du bstan pa'i yon tan thams cad thob par 'gyur ro :
the tshom byed pa ni ma gtogs so :
rig pa 'di la bsnyen pa 'bum song na :
gang zag de nyid kyis lus kyi sgo nas nyon mongs pa spyad pa dang :
brdegs pa dang :
lus mi sdug pa bstan pa thams cad kyang ngan song las grol bar 'gyur ro :
de nas gzhan gyi tshur byas pa thams cad kyang :
de bzhin du 'brel tshad thams cad grol lo :
lus ngag yid gsum gyi sgo nas bzang 'brel ngan 'brel byas kyang grol bar 'gyur ro :
sems can gzhan shi ba'i rus pa la lan gcig btab na ngan song las thar bar 'gyur ro :
'gro ba 'chi kha ma rnams kyi rna khung du lan bdun brjod na ngan song gsum du ltung bar mi 'gyur ro :
'di nyid kyi bsnyen pa'i skabs su :
sha dang sgog pa dang :
phyi dro'i kha zas dang :
'khrig pa spang bar bya'o :
bsnyen pa dus bzhi la ma grub na'ang :
nangs re bzhin brgya rtsa brgyad kyis 'grub bo :
stong gsum me 'obs kyis gang yang brgal la chos 'di btsal bar bya'o :
phyogs bcu'i dge 'dun gyi dkor la 'bags te :
sangs rgyas stong gis bshags par mi gnang ba yang :
gzungs 'di stong rtsa brgyad kyis dag par 'gyur ro :
'di ni sdig pa can gyi gang zag phal pa la bstan par mi bya ste :
ci'i phyir 'di nyid kyis snyems byas nas :
sdig pa spyod du yong ba'i phyir ro :
'di nyid kyi phan yon ni :
bskal par brjod kyang zad par mi 'gyur ba'i phyir ro :
'phags pa spyan ras gzigs dbang phyug 'khor ba dong sprug gi rgyud las :
sdig sgrib kun 'joms kyi le'u ste nyi shu rtsa bdun pa'o :[ \u0f80]atsha :
gu yA:
'di'i lag len ni :
dang po skyabs 'gro sems bskyed tshad med pa bzhi bdun rnam dag rnams sngon du song nas :
rang nyid 'khor ba dong sprug tu bsgoms la :
de bzhin gshegs pa'i mtshan gsum po gsum mam :
nyer gcig gam bdun brjod pa ni thun mgo thams cad la'o :
de nas grangs kyi bsnyen pa ni :
hrIHsa ya gcig :
ma Ni 'bum bzla'o :
de'i rjes su sdig sgrib kun 'joms khri tsho gcig bzlas pa ni bsnyen tshad do :
de ltar bsnyen pa'i tshul des sdig sgrib kun 'joms 'bum phrag gcig bzlas pa'i gang zag de :
lus mir 'dug kyang spyan ras gzigs dang tha dad ma yin no :
spyan ras gzigs dngos yin no :[ \u0f80]atsha :
gu yA:
zab rgya :
gter rgya :[ \u0f88\u0f88\u0f88\u0f88\u0f88 ]lho brag gu ru chos kyi dbang phyug gi thugs dam /
chos bdag mi bskyod rdo rje'i snying thig dwags ston chen po nas brgyud pa skal pa can la sbyin par bya ba'i chos Ar+b+hu taM//
@:
thugs rje chen po 'khor ba dong sprug gi las tshogs bzhugs so :
oM ma Ni pad+me hU~M hrI:
yi ge bdun pa'i las tshogs thun mong gi 'gro don bya ba'i rim pa la don bzhi ste :
rgyud las kyang :
me chu gnyis la yig bdun bri :
mchod rten gsal byed de bzhin no :
zhes pas :
oM ma Ni pad+me hU~M hrI:
me ni nyi ma ste :
nyi ma mkha' khyab kyi 'gro don ni :
lo sar tshes gcig gi snga dro nyi ma shar ma thag kha shar du bltas te skyabs 'gro sems bskyed bya :
yi ge bdun pa'i bskyed rim bsgom ste :
snying ga'i yi ge bdun las 'od zer yi ge bdun spros te :
nyi ma'i dal la chags par bsam ste :
oM ma Ni pad+me hU~M hrI:
zhes brgya stong du bzlas pas :
nyi ma'i dkyil 'khor gyi yi ge bdun las 'od zer 'phros :
oM ma Ni pad+me hU~M hrI:
nyi ma'i 'od kyis gar khyab tu shar nas :
phyi'i yul thams cad 'od kyi zhing khams su bsam :
nang gi sems can thams cad thugs rje chen po yi ge bdun par bsams te :
bskyed rim mi bsdu bar rang bya ba gang byed la 'jug go :
de nas lo zad pa'i tshes stong gi nyi ma nub khar rdzogs pa'i rim pa sgoms :
bsngo ba smon lam bya'o :
de ltar thebs bdun byas na nyi ma'i 'od mthong ba'i sems can 'khor ba la mtha' yod par byas pa yin no :
ngan song dong nas sprugs pa yin no :
nyi ma'i 'od phog pa'i sems can thams cad skye ba bdun tshun chod la :
'khor ba dong nas sprugs par 'gyur ro :
bdag gi bsod nams dang ye shes tshogs rdzogs nas :
zhag bdun gyis bcom ldan 'das thugs rje chen po'i zhal mthong nas :
'khor ba dong nas sprugs par 'gyur ro :
nyi ma mkha' khyab kyi 'gro don :
sprang ban chos dbang gi yi dam :
'gro ba 'dren pa'i lcags kyu dam srung bu slob rnams kyi dpal du shar :
dam med the tshom can la 'di ma spel :[ \u0f80]atsha :
oM ma Ni pad+me hU~M hrI:
chu ni gtsang po ste :
chu bo dbyings khyab kyi 'gro don ni :
chu skyed spre'u zla ba'i tshes gcig la :
rdo ba dkar po gtsang zhing mkhregs pa la :
gser gyis oM ma Ni pad+me hU~M hrI:
gtso bor bris te :
chu 'dred pa'i rtsi btang la :
maN+Dal dbus su bzhag ste :
yi ge bdun pa zhag bdun du bsgrubs te :
sems bskyed dang bskyed rim bsgoms la :
snying kha'i yi ge bdun las 'od zer yig bdun spros te :
rdo ba'i yig bdun la bstims te :
gtsang po la bor bas rdo ba'i yig bdun las yig bdun spros pas :
chus gar khyab pa yig bdun gyis khyab nas srid pa ma zhig gi bar du chu des lus la reg gam khong du song yang rung :
mig gis mthong rung :
tha na chu de gzhan du rgyu rung :
chu las rlangs byung nas sprin du 'khrigs nas char du babs rung :
reg rung :
phyi'i rgya mtsho'i 'og byings na gnas pa'i sems can thams cad kyang 'khor ba mtha' yod par 'gyur ro :
chu des khyab pa'i sems can thams cad kyang skye ba lnga tshun chod la :
'khor ba dong nas sprugs par 'gyur ro :
bdag gi yon tan yang nyi ma'i skabs bzhin thob par 'gyur ro :
khyad par rtsod ldan gyi dus su thugs rje chen po'i phrin las 'phel lo :
chu bo dbyings khyab kyi 'gro don \u0f80atsha :
gu ru chos kyi dbang phyug gi yi dam :
'gro ba 'dren pa'i lcags kyu :
dam med the tshom can la mi spel lo :
rgya rgya rgya :
oM ma Ni pad+me hU~M hrI:
dmigs gtad mchod rten gyi 'gro don ni :
rigs kyi bu tshe ring zhing bde ba can du 'gro 'dod na :
lug gi zla ba'i tshes gsum la :
zangs bum mtshan nyid dang ldan pa bcas te :
skyabs 'gro sems bskyed dang :
bskyed rim dang ldan par byas la :
bsnyen pa brgya tshar bdun bum par btab la :
bum chus rdo la bran nas :
mchod rten bzhi mdor bzhengs nas :
nang du srog shing la :
oM ma Ni pad+me hU~M hrI:
zhes bris pa'i mtha' mar gang 'dod pa'i gsol ba dang :
smon lam rgya chen po bris la bzhugs te :
rab gnas bya :
mchod pa phul te :
mchod rten de mthong ba dang :
bskor ba byas pa dang :
me tog gcig 'thor rung :
yid dad pa phra mo skyes pa thams cad kyang :
'khor ba mtha' yod pa smros ci dgos te :
skye ba de'i 'og rol du bde ba can du 'gro bar 'gyur ro :
kham sa la mchod rten 'bum du byas te mchod pa byed na :
tshe 'phel zhing tshe 'phos nas kyang bde ba can du skye bar 'gyur ro :
yul phyogs der yang lo legs par 'gyur ro :
nad dang mu ge dang 'khrug pa thams cad zhi bar 'gyur ro :
'khor ba dong nas sprugs par 'gyur ro :
dmigs gtad mchod rten gyi 'gro don \u0f80atsha :
oM ma Ni pad+me hU~M hrI:
me long lam pa'i 'gro don ni :
rigs kyi bu nam gsang sngags kyi lam du zhugs pa'i tshe :
me long g.ya' dag pa gcig :
sin+d+hu ra dang khye'u bu mo yul chos ma 'phog pa'i byang sems dkar dmar :
a mr-ita dang :
mtshal dang :
chang sbyar la :   bri /
oM ma Ni pad+me hU~M hrI:
nr-i dzaHnr-i dzaHpA shaM ku ru nr-i dza :
sha trUM a mu ka nr-i :   'di bzlas pas bdag bri mi dgos /
A kar+sha ya dzaHdzaHhrIM:
zhes bris te :
bud med rma med kyi rak+tas ser du mnan nas :
rang sems bskyed :
bskyed rim gsal ba'i sgo nas snying po brgya bzlas te me long la gdab :
me long gi 'od thams cad sngags kyi 'od du bsams te :
lag tu thogs te phyin na :
me long de sems can gang gis mthong rung :
reg rung :
'od phog kyang rung ste :
bdag dang yi ge bdun pa la dad par 'gyur ro :
de nyid kyi sgrib pa yang dung phyis pa ltar 'gyur ro :
de nyid kyi skye ba de'i 'og tu 'khor ba dong nas sprugs par 'gyur ro :
yang na me long de nyid kyang :
rang gi pho brang gi rtse'am shing ring po'i rtse la phyar na :
de mthong ba smros ci dgos te :
de la rlung phog ste rlung des gar khyab pa thams cad kyang gong bzhin no :
de'i 'od kyis lha srin thams cad dbang du sdud :
khyad par du skyes pa dang :
bud med thams cad dang :
mkha' 'gro thams cad dbang du 'du'o :
byis pa'i tshogs kyang 'du la :
bya'i tshogs kyang 'du :
nor kyang 'du la :
snang ba dbang du 'gyur ro :
ci'i phyir na thugs rje chen po de dbang gi rang bzhin yin no :
me long lam pa'i 'gro don :
sprang ban chos dbang gi snying thig :
khyad par gyi gdams pa'o :[ \u0f80]atsha :
'di ltar thun mong gi yon tan kun la snyan par yang bsgrag par bya'o :
rgya rgya rgya :
