@#:
sa nad gnyan nad 'joms pa'i phyir :
nad bdag stobs 'joms man ngag yod :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
pad+ma 'byung gnas thugs rje yis :
bod kyi sems can don phyir du :
thugs sgrub bsnyen pa'i rtags rdzogs nas :
'gro ba gzhan gyi don byed na :
dus kyi tha ma shar ba'i tshe :
sems can log pa'i las spyod pas :
chos skyong gzhi bdag grib kyis phog :
ri rab nang du zhal gzigs nas :
srung skyob mi mdzad bka' chad gtong :
mtha' yi 'gong po bod du yong :
lha srin sde brgyad thams cad 'khrugs :
srid pa'i nad bdag chen mo gcig :
gnyan mo kha 'bar zhes bya ba :
rgya mtsho'i gting nas sku bskyod de :
ri rab zom la rten bcas nas :
thal mo bar snang khams su rdeb :
nam mkha' nad kyi rlangs pas sgrib :
sa nad me ltar 'bar ba yong :
gnyan nad rgyug 'gyel nag po yis :
'dzam bu gling pa'i bzhi gsum 'joms :
sems can mi lus thob pa la :
phyi ma gar skye'i gding med par :
srog lus 'dor ba snying re rje :
de dus nga yi thugs rje yis :
zab mo'i gter mdzod sgo phye nas :
bod kyi nad rims bzlog par 'gyur :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'di la dgos pa'i man ngag bdun :
sems bskyed 'khon sel dpang po gzug :
nad la srung zlog gsad pa gsum :
dmigs med bsngo ba'i rgyas btab bo :
dang po las can skyes bu rnams :
las kyi rgyu 'bras nyes dmigs bsam :
rang gi lus la dpe blangs nas :
pha rol gzhan gyi don la 'bad :
skyo ngal med par 'gro don mdzod :
'dzam gling mi yi srog bslus pa'i :
bsod nams bgrang par mi nus so :
de phyir sems bskyed rgya chen bya :
!
gnyis pa dge slong gtsang ma bzhis :
rdo rje rnam 'joms gzungs sgrub bya :
'dzam gling bod dang yul khams kyi :
gzhi bdag thams cad khrus nas 'don :
sngags pa dam tshig gtsang ma bzhis :
dus gsum bde gshegs yi dam lha :
DA ki chos skyong spyan drangs la :
dam tshig nyams chag skong gso bya :
rang rang yul gyi lha 'dre dang :
sde brgyad thams cad gtsang mar sbyang :
bka' yi gsung sgrog ci 'grub 'don :
yul gyi gzhi bdag brngan bzhin bcol :
!
gsum pa dpang po gzug pa ni :
mkhar gyi steng ngam ri mtho'i rtser :
gtsang ma'i gzhi la me tog bkram :
bshos chas spyan gzigs sna tshogs bsags :
mda' dar sna tshogs btags la gzug :
phud snod gtsang mar gser skyems bsham :
lha 'dre thams cad mnyes par mchod :
bdag nyid ting 'dzin gsal btab la :
pad+ma 'byung gnas zhi ma khro :
zhal 'dzum spyan mig drag por gzigs :
dbu la snyan zhu chos gos dang :
zab chen ber dang phod kha gsol :
phyag g.yas rdo rje phyar thabs bsnams :
g.yon pa phur pa gzir thabs mdzad :
thugs ka'i hrIHlas 'od 'phros pas :
'jig rten lha 'dre thams cad bkug :
mdun du bka' nyan las byed bsam :[ \u0f88\u0f88\u0f88\u0f88\u0f88\u0f88\u0f88 ]hU~M:
sngon gyi bskal pa dang po la :
slob dpon pad+ma 'byung gnas kyis :
dam la btags pa'i lha 'dre rnams :
chos nyid bden pa'i bka' la nyon :
kha rag gsang ba'i brag phug tu :
brtan ma bcu gnyis dam la btags :
gtsang gi kha rag g.yag mig tu :
'brog mo thams cad dam la btags :
bsam yas dbu rtse rigs gsum du :
rgyal po thams cad dam la btags :
khams kyi gla ba rkang gcig tu :
the'u rang thams cad dam la btags :
zhub kyi la thog brag dmar du :
dri za pho mo dam la btags :
byang gi gnam mtsho phyug mo ru :
pho rgyud thams cad dam la btags :
na mar rgod gong lha btsan du :
byang 'brog pho mo dam la btags :
mal gro kung gi rgya tshal du :
klu rigs thams cad dam la btags :
rong dong lung pa nag po ru :
srin po pho mo dam la btags :
gu ru o rgyan gshegs pa'i tshe :
mang yul bye ma'i la thog tu :
lha srin sde brgyad dam la btags :
g.ya' dang gangs kyi rtse mo ru :
sman btsun thams cad dam la btags :
pad+ma 'byung gnas spyan snga ru :
bod kyi lha 'dre thams cad kyis :
rang rtags srog gi snying po phul :
mtha' yi dmag dpung zlog pa dang :
dben gnas chos 'khor skyong ba dang :
gtsug lag khang gi dkor srung dang :
dal yams thams cad zlog pa dang :
bod khams skyong ba'i grogs byed par :
khas blangs dam bca' ma byas sam :
de phyir bka' las ma 'da' bar :
sngon gyi dam tshig dran par gyis :
khyod kyi srog snying nga la yod :
'du 'du lha srin dam la 'dus :
gum gum chum chum las la chums :
gser skyems bshos bzang gtsang ma 'di :
bod kyi gzhi bdag thams cad dang :
'go ba'i lha lnga mchod phyir 'bul :
sa phyogs 'di yi gzhi bdag rnams :
khyod kyis mthu rtsal dbyung dgos so :
nus mthu ldan pa'i gzhi bdag rnams :
rnal 'byor bdag gi grogs mdzod la :
sa phyogs 'di yi nad rims zlogs :
dmag dpung dgra bgegs thams cad zlogs :
ltas ngan pra ngan thams cad zlogs :
bdud dang dam sri 'gong po zlogs :
nus mthu chung ba'i lha 'dre rnams :
rang rang bsam pa bzang po yis :
khyod rang gnas pa'i sa phyogs srungs :
nga yi bka' la mi nyan par :
log par 'khu ba'i lha 'dre rnams :
rdo rje khrag 'thung khros pa yis :
sdang mig gzigs pas brlag par 'gyur :
hU~M hU~M hU~M:
badzra kro ta hU~M:
ya ma ya :
ma ma ru lu :
ma hA de wa a :
ru tra d+ha :
mun mu thun :
shu la dza :
rA tsa tsa :
yak+sha k+Sha :
g+h+ri ba dza :
rak+Sha ra :
badzra sA d+hu tri :
haM shaM tri :
sa nA ga phu :
sa ma yA:
a mr-ita na ra kan :
!
bzhi pa rims nad bsrung ba ni :
dar ram ras sam shog bu la :
'khor lo rtsibs bzhi mu khyud bcas :
mtha' la me ri 'bar ba bri :
lte bar rgyal khams yul khams dang :
gang srung yul dang ming rus bri :
mtha' la sngags kyis bskor bar bya :
dbus su \u0f88 yi yi ge bri :
mu khyud dang por hU~M bcu bri :
rtsibs bzhir ram gyis mtshan pa la :
mu khyud phyi mar raM bcu bri :
lte bar gla rtsi gu gul dang :
gur gum sman gyis byug par bya :
rtsibs dang mu khyud me ri rnams :
shu dag bong nga spru nag po :
phag khrag ra khrag mu zis byug :
'khor lo gang gi lus la bcang :
srod dang tho rangs nyin gung la :
drag sngags ming spel bcug pa bzla :
ting 'dzin bdag dang bsrung bya rnams :
gser gyi rdo rje'i lte bar gnas :
phyi rim rdo rje'i rwa bas gtams :
de yi phyi rim 'khor lo 'khor :
sngags dang rtsibs la me 'bar bas :
mgar gyi sol me 'bar ba ltar :
nad rims bgegs kyis tshugs pa med :
srung ba 'di yis nad dang rims :
'byung po bgegs rnams ma thub na :
pad+ma nga yis phyi rabs bslus :
'di yis 'chi ltas tshang ba yang :
sngags zlos dmigs pa gsal bas bzlog :
gzhung bzhin brtson pas the tshom med :
bod khams yongs dang yul khams kun :
bsrung na 'khor lo gsum bris te :
gcig ni ri bo'i rtse la gzug :
gcig ni mkhar gyi rtse la gzug :
gcig ni rnal 'byor lus la bcang :
dus gsum dmigs pa gsal btab la :
sngags bzlas dkar chos gsung rab bsgrag :
de yis nad rims nges par thub :
![ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]lnga pa nad rims zlog pa'i man ngag ni :
bsrung bya khongs su gyur pa rnams :
bsam pa blo rtse gcig tu dril :
gtsug tor dkar nag ma mo yi :
dal mdos rims kyi zlog mdos thongs :
gzhan yang zlog pa'i cho ga rnams :
sems bskyed bsam pa bzang pos gtang :
khyad par brtan ma'i zlog mdos thongs :
zangs lcags la sogs rin chen snod :
mi mo khrag gi ral pa can :
zlog pa'i phyag rgya bcas pa gcig :
snod kyi dbus su gzhag par bya :
mtha' mar ngar mi brgya rtsas bskor :
bshos bu gru gsum nag po brgya :
changs bu brgya dang mtheb kyu brgya :
mi mo ral can bzhi yis kyang :
nad kyi rkyal pa bzhi thogs nas :
dmigs pa'i phyogs su kha bstan bzhag :
sgye 'u sngo dmar gcig gi nang :
sha sna khrag sna lo sbang dang :
mi kha'i rdzas dang glud rdzas bskur :
rnal 'byor sems bskyed ting 'dzin ni :
yi dam lha yi nga rgyal gyis :
snang srid snod bcud thams cad kyi :
ma dag gnod pa'i rkyen rnams kun :
skyon med dag par bya ba'i phyir :
gser skyems gtor ma bdud rtsir bsam :
mi mo nad bdag dngos yin te :
ngar mi khro bo'i pho nyar bsam :
sngags dang phyag rgyas byin gyis brlab :
yungs dkar gu gul nag po'i thun :
rtse gcig dmigs pa'i drag sngags 'di :
sum brgya bzlas la thun gyis brab :
rig pa ngar dang ldan pa'i tshe :
gza' skar thebs rtsis dkar phyogs su :
drag po'i chas dang rol mo thogs :
rgyu ba'i rlung dang bsdongs te bskyal :
dmod gzug rdo rje'i gur du gtams :
srung bya khro bo'i gur du bsam :
nad rims zlog par the tshom med :
gzhan yang zla ba gang shar gyi :
mar ngo gza' skar thebs brtsis nas :
bud med nag mo ral can gcig :
tshigs ma dag la legs par bzo :
glud rdzas sna tshogs mang pos bskor :
bud med nag mo bzhi yis bteg :
byin brlabs nus pas dkar phyogs bskyal :
yul phyogs de yi nad rims zlog :
![ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]drug pa nad rims gsad pa ni :
gro ga'am shog bu gtsang ma la :
rims nad bdag mo'i gzugs bri ste :
bud med nag mo skra snyil ma :
g.yas pa khram shing g.yon nad rkyal :
gzugs dang lag cha'i tha ma rnams :
sngon dmar khyi ra'i tshon gyis dkri :
snying ga dpral ba lte ba dang :
yan lag bzhi la sngags 'di bri :
ma tri su tri na tri shan tri dzaHdzaHdza :
bdag nyid lha yi nga rgyal gyis :
snang srid khro bo'i gzhal yas khang :
nad rims dar ba'i sa phyogs su :
gru gsum nag po'i gzhal yas khang :
gting zab me yi tshwa tshwa 'phro :
'chi nges shes pa'i nad pa la :
nad bdag pho mo'i rnam shes bstim :
res 'ga' ling ga dag la bstim :
nad pa dngos dang ling ga la :
lcags phye zangs phye btsan dug gi :
thun la gsad sngags bzlas la brdeg :
dmigs pa nad bdag dngos po de :
sngon dmar sprin du 'khyil ba'i gzugs :
yul phyogs lcags khang gru bzhi la :
thun ni mgar gyi tshwa tshwa 'phro :
nad kyi dngos po cham gyis bsregs :
nyin mtshan gnyis kyi phyed skabs la :
drag po dpa' ngar ldan pa yis :
thun sngags drag po char ltar phab :
zhag bdun song nas dmigs pa'i rten :
hom khung nag po'i nang du gzhug :
shan pa'i lag nas blangs pa'i mes :
tsher shing dug shing sbar la sregs :
me dang thun rdzas bsdebs la sregs :
thal ba drag po'i rlung la 'phyar :
de yis nad bdag stobs bsad nas :
nad kyi zug rngu zhi bar byed :
![ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bdun pa dmigs pa'i rgyas gdab ni :
rigs drug sems can thams cad kyi :
nad dang duHkha rkyen rnams kun :
nges par gtan la dbab pa'i tshe :
rgyu rkyen snying po ma grub pas :
sdug bsngal bya byed 'dzin pa dor :
thams cad dag pa'i zhing yin pas :
mnyam pa nyid du thag bcad nas :
bcos med ngang la dar gcig bzhag :
de yis rgyal khams bde skyid ldan :
byang chub sems ldan skyes bu yis :
'gro don phyogs ris med par mdzod :
![ \u0f88\u0f88\u0f88\u0f88\u0f88\u0f88\u0f88 ]pad+ma 'byung gnas bdag gis kyang :
dur khrod phung lung nag po ru :
nad bdag phung byed tshogs pa'i srog :
drag po sngags kyi nga rgyal gyis :
rang dbang med par phrogs nas kyang :
snyigs ma'i sems can don phyir bzhag :
bde bar gshegs pa kun 'dus pa :
dpa' bo'i lha bsgom don 'grub pa :
ma hA gu ru drag po rtsal :
snyigs dus nga yi gsang mtshan bsgrub :
sngags gcig nad bdag kun gyi srog :
gang byed sngags kyi spu gri btags :
dang po ma bcos rtsa ba'i sngags :
A+o~M tshi rtul rtul rmug shi shi hrIHtraM tsakri sad rbad ha la b+ha ye sarba mA ra ya rbad :
'di ni rtsa ba'i sngags yin te :
dro gong nyi shu rtsa gcig ste :
rgyun du bzlas na yon tan che :
mthing shog dag la gser gyis bris :
mkhar ram ri bo'i rtse la gzug :
de yis yul phyogs shis par 'gyur :
nad rims 'jigs pa bsrung ba na :
rgya shog dag la sngags 'di bri :
A+o~M AHhU~M:
de rjes rtsa ba'i sngags gzhung bri :
mjug tu srung yig 'bru bzhi gdags :
b+h+rU~M hU~M b+h+rU~M hU~M:
gla ba shu dag sman chen dang :
mu zi spru nag gur gum dang :
rtsa mnan mdung bskor bzhin du bri :
rang sngags rten 'brel snying po brgya :
rlung rig dar dus bzlas la gdab :
mi lag mi brgyud mgul du gdags :
'di yis nad rims nges par thub :
gnyis pa nad rims zlog pa ni :
lcags phye zangs phye btsan dug la :
sngags btab gza' skar thebs rtsis la :
'ong phyogs dag nas phyi la zlog :
zlog pa'i sngags rgod rnam pa gnyis :
mgo mjug yi ge gong 'og brje :
dkyus ni rang sor bzlas la brdeg :
zhi ba'i tshul gyis zlog pa 'o :
gal te des kyang ma zlog na :
drag po'i ngar ldan 'di bzlas so :
nad kyi bdag mo rbad mA ra ya sarba :
ye b+ha la ha rbad sad :
traM tsakri rims gyi bdag mo hrIHshi shi :
rmug rtul rtul :
tshi A+o~M mA ra ya zlog zlog :
de yis nad rims grong khyer kun :
hur thums zlog par the tshom med :
gsum pa nad rims gsad pa ni :
dpa' ngar ldan pa'i ting 'dzin gyis :
gsad sngags 'di nyid bzlas par bya :
nad sarba rmug shi shi hrI:
A+o~M tshi rtul rtul :
rims traM tsakri sad rbad :
nad rims ha la b+ha ye sarba mA ra ya rbad :
nad rims thams cad nges par brlag :
yul khams bde zhing bkra shis 'gyur :
nad bdag stobs 'joms man ngag 'di :
bse sgrom smug po'i nang du sbed :
ma 'ongs dus kyi tha ma la :
las can gcig dang 'phrad par shog :[ \u0f88\u0f88\u0f88\u0f88\u0f88\u0f88 ]sa ma yA:
rgya rgya rgya :
brag ri dug sprul spungs 'dra'i rked nas /
rig 'dzin rgod kyi ldem 'phru can gyis bton pa'o //
shog ser yang tsha las bshus so //
A+o~M AHhU~M:
A+o~M tshi rtul rtul :
rmug shi shi hrI:
traM tsakri sad rbad :
ha la b+ha ye :
sarba mA ra ya rbad :
b+h+rU~M hU~M b+h+rU~M hU~M:
'di 'chang ba la nad rims thams cad srungs shig srungs shig :
rak+Sha rak+Sha ku ru ye swA hA:
mang+ga laM//
@#:
nad bdag stobs 'joms kyi lo rgyus bzhugs so :
dpal bsam yas lhun gyis grub pa'i gtsug lag khang bzhengs :
rab gnas dang mnga' gsol tshar ba'i dus su :
rgyal po'i bla dben bsam yas mchims phur :
slob dpon pad+ma 'byung gnas thugs dam gyi ting nge 'dzin la gshegs :
mnga' bdag btsan po bsam yas kyi gtsug lag khang na bzhugs :
las dang bya ba'i bskos byed pa'i :
phyi nang gi blon po rnams bod kyi so tshis kyi bya ba so sor rang sar bskos :
thugs kyi rnam g.yeng chung bar mdzad de :
rgyal pos dge ba bcu'i khrims mdzad cing bzhugs so :
de nas dus re zhig nas :
rgyal po mnal du song ba'i mnal lam du :
nam mkha'i mthongs nas mar srin mo'i cha byad can mdog nag mo mche ba gtsigs pa lag na mtshon cha sna tshogs thogs pa :
'khor mang po dang bcas pa bsam yas kyi sgo mdun du byung ste :
kye ho rgyal po chen po gson cig :
rgyal pos gtsug lag khang bzhengs :
rab gnas dang mnga' gsol tshar :
dge ba bcu'i khrims bcas nas :
nged srid pa'i lha 'dre la :
bod kyi yul du zas skal ci yang med pas :
gdug pa can gyi lha srin thams cad ma srid pa'i rgyal mo'i spyan lam du kun 'tshogs te :
ku co dang cho nges chen pos gdungs nas :
ma srid pa yongs kyi bdag mo :
bod kyi rgyal po la chad pa phob cig :
srid pa'i lha srin thams cad kyi 'grim sa'i lam bcad :
za ba'i zas skal bcad :
da phyin chad kyang lha srin yongs kyi kha 'gegs par 'dug pas :
bod kyi rgyal po la srog gi bar chad thongs shig :
ces zhus pas :
ma srid pa'i rgyal mo'i zhal nas :
bod kyi rgyal po byang chub sems dpa'i sprul pa yin pas :
dge ba spyod cing bla na med pa'i byang chub sgrub pa la :
lha srin gyis gnod pa bya bar mi rigs :
da lta dpal chen po'i sprul pa bod na bzhugs pas :
slar gzir du yong :
nga'i pho nya mo gtang la :
zas kyi skal pa byin bya yis :
sngon gyi dam las ma 'da' zhig :
ces gsungs te bdag btang ba lags so :
zas skal gcig gnang bar gsol cig :
ces zer ro :
der mnga' bdag btsan pos 'di skad gsungs so :
nga khams gsum gyi sems can thams cad la dge ba'i bsam pa rgya chen pos :
bsod nams kyi tshogs chen po bsags pa khyod kyi thos sam :
dge ba thams cad mnyam pa nyid du byas te bsngos pas :
khyed kyis byang chub thob pa'i rgyur mi 'gro'am gsungs pas :
srin mo'i cha byad can de na re :
'di skad zhu'o :
rgyal po chen po lags :
dkar po'i phyogs la dga' ba'i sems can thams cad :
dge ba la dga' zhing de ltar la yid tshim ste :
nag po'i phyogs kyi lha srin gdug pa can lha ma yin gyi gdon dang :
gshin rje dang :
srin po'i rigs dang :
bdud dang bdud kyi 'khor thams cad rgyal po'i gtsug lag khang rmang bting :
dge ba bcu'i chos khrims btsugs pa dang :
srid pa'i ri brdibs pa tsam gyi mya ngan gyis non te :
nged sha za dang srid pa'i lha srin gyi zas skal chad :
sems can gyi srog la 'bag tu med pas :
ri rab chen po'i phyi logs su mya ngan gyi thang la 'tshogs shig :
zer te cho nges chen po 'debs kyin 'dug pas :
de rnams kyi don du rgyal po'i srog gi sbyin pa thongs shig zer ro :
mnga' bdag btsan pos gsungs pa :
nga dge ba bcu spyod pa la :
srog gi sbyin pa gtang ba'i thabs med :
bod yul kha ba can gyi gling 'di ma gtogs :
'jig rten gyi khams chos med pa'i gling na :
srog chags thams cad gcig la gcig za ba :
dud 'gro lta bu'i rigs yod pas :
de lta bu la bar chad srog gi za res byas pas mi chog pa ru :
nga'i sems bskyed 'di la bar chad byed pa ci'i rgyu yin gsungs pas :
gnod sbyin mo na re :
rgyal po chen po :
'jig rten gyi khams thams cad gzugs can dang gzugs med kyis khengs yod pas :
srog chags gdos pa can gyi gzugs bas :
lha 'dre yid kyi gzugs can mang :
gling dang gling bar gzhan la zas 'tshol ba rnams :
sdug bsngal gyis non pa med de :
bod la zas 'tshol ba rnams bkres shing phongs pas nyam thag pa'o :
'jig rten gyi las thams cad mi rtag pa yin pas :
bsam yas kyi gtsug lag khang 'di ma gogs kyi bar du lha srin gdug pa can gyi za kha bod la mi 'dzugs te :
dus kyi tha ma la bod la srid pa'i lha srin gyi za kha zug ste :
mi dge ba sna tshogs 'byung bas :
dus da lta yang bgegs kyi gtor ma dmar gyis brgyan pa'i gtor ma thongs shig :
zer te bar snang la yud song ngo :
de nas rgyal po mnal sad nas :
thugs cung zhig ma bde bas :
mchims phu'i yang dben du byon te :
slob dpon pad+ma 'byung gnas la gus pas phyag btsal nas :
mnal lam gyi don zhib tu zhus pas :
ma hA gu rus bka' bstsal pa :
mnga' bdag rgyal po gson cig :
spyir 'jig rten gyi khams thams cad sdug bsngal gyi rgya mtsho chen po yin :
dud 'gro srog chags thams cad kyi bdud mi yin :
mi'i bdud sde brgyad dregs pa can yin :
sde brgyad dregs pa can gyi bdud las kyi 'chi bdag gsum yin :
de nyid 'joms par byed nus pa dpal chen po khrag 'thung he ru ka yin :
he ru ka dang nga'i dgongs pa dbyer med :
da lta lha srin gyis bod kyi yul du mi tshugs pa yin :
ma 'ongs pa'i dus na srid pa'i lha srin kha langs nas bkra mi shis pa sna tshogs 'byung :
khyad par bod kyi yul du nang 'khrug khrag khol ba lta bu 'byung :
rims nad char ltar zag pa 'byung :
gnyan nad me ltar 'bar ba 'byung :
sde'i 'khrug pa ri rdib pa ltar 'byung :
mtha' dmag chu rdol ba lta bur lug go :
de rnams kyang rgyu rang gi las snang :
rkyen gdon ma rungs pas byed pa yin no :
zhes gsungs so :
de'i dus su mnga' bdag gis :
gser gyi maN+Dal dang :
rin po che'i rgyan nor bu phra bkod phul nas zhus pa :
kyai slob dpon chen po lags :
de lta bu'i mi dge ba sna tshogs 'byung ba de :
dus ji tsam nas 'byung :
las ngan pa'i rgyu gang las 'byung :
phan pa'i thabs mchis sam ma mchis :
legs par gsung du gsol :
zhes zhus so :
bka' bstsal pa :
kyai mnga' bdag gson cig :
rtags de rnams 'byung ba'i dus ni :
tshe tshad drug cu kha ral nas lnga bcu kha ral gyi bar la 'byung :
lnga brgya tha ma'i dus na dus la babs pas 'byung ngo :
de yang byin gyis brlabs pa'i gnas brgyad na :
sa non gtsug lag khang re re :
byin gyis brlabs pa'i mchod rten re re yod :
de rnams kyi rab gnas nyams pa'i dus su 'byung :
de yang khyad par bod kyi yul du ra sa'i gtsug lag khang dang :
bsam yas lhun gyis grub pa'i gtsug lag khang dang :
mtha' 'dul yang 'dul kha gnon ru gnon gyi gtsug lag khang dang mchod rten zhig ral du song zhing nyams pa'i sa phyogs nas mi dge ba mgo ldang :
de'i rgyu ni bod 'dir btsun pa mang ste nyan thos kyi 'dul khrims mi srung :
sngags pas rtsa ba'i dam tshig mi srung :
sde pa jag chom gyi zas za :
gtso bo mna' za :
bud med nyal po la gtso bor byed :
kun khrims mi srung bar rang sar nyams pa'i dus na :
lha srin thams cad dgrar langs te :
mi mthun pa'i rkyen sna tshogs 'ong :
de la phan pa'i thabs o rgyan pad+ma nga yis byin gyis brlabs pa'i brgyud 'dzin pa re re tsam byung srid na :
bstan pa yun sring bar nus :
dge 'dun dbu sde rnam pa gnyis :
sngon gyi chos khrims kyi bka' srol tshugs na phan par 'gyur te bstan pa'i mthar song bas byed mkhan mi yong :
re re gnyis gnyis bka' bzhin byed pa byung yang chos nyid bden pa'i don ma rtogs pas :
'gro ba yongs kyi don byed pa mi 'byung ngo :
zhes gsungs so :
yang zhus pa :
kyai slob dpon chen po lags :
bod la nang 'khrug 'byung ba thabs gang gis zlog par 'gyur :
nad rims tshang ltar bsags pa byung ba'i dus :
srung zlog ji ltar bgyi :
'khrug pa chen po langs na thabs gang gis mnan :
mtha' dmag dbus su byung na thabs gang gis zlog :
sa nad gnyan nad byung na gsad thabs gang ltar bgyi :
dus tha ma'i rkyen drag po rnams srung zhing zlog pa'i thabs khyad par can :
ma 'ongs pa'i don la dgongs nas gnang bar zhu :
zhes zhus so :
ma hA gu rus bka' bstsal pa :
mnga' bdag chen po gson cig :
bod kha ba can gyi yul mtha' rgyas par bya ba'i thabs :
o rgyan pad+ma 'byung gnas kyi sku gsung thugs kyi rgyal tshab rim par bzhag yod :
sku yi rgyal tshab tu lung ston pa'i gang zag ma 'ongs par 'byung :
gsung gi rgyal tshab tu rin po che'i gter mdzod dus la bab pa dang rim par rnyed yong :
sangs rgyas kyi bstan pa dar zhing rgyas par byed nus :
thugs kyi rgyal tshab tu rgyal ba'i dgongs pa gtan la 'beb pa'i man ngag brdol ba dang :
lung bstan pa'i gang zag gis don rtogs nas rgyal ba'i tshab byed par 'gyur ro :
khyad par du tshe tshad drug cu kha ral mar 'das nas :
lo sum brgya song ba dang :
nga'i gter mdzod snga ma'i sgo 'byed :
lung bstan thob pa'i gang zag nyis brgya rtsa gcig bod kyi gdul bya la dus gcig tshogs par 'gyur :
bstan pa'i nyag mtshams re la sangs rgyas kyi bstan pa rgyun sring nus pa'i gter mdzod re brdol yong :
gter mdzod re kha bye ba dang :
o rgyan pad+ma'i byin rlabs kyis sems can thams cad bde zhing skyid pa dang :
dus kyi 'khrug pa zhi :
mi nad phyugs nad rgyun chad pa dang :
lo legs shing bkra shis par 'gyur ro :
lung bstan pa'i gang zag rnams kyis :
chos de rnams la bcos bslad med par sgrub pa byas na :
ji ltar gsungs pa bzhin 'gro don rgya chen po 'grub par 'gyur ro :
the tshom dang rnyed tshol du byed pa rnams lung log ste :
bgegs dang bar chad du 'gyur ba mang du 'byung ste :
de yang gter mdzod rim par brdol ba dang dus la babs te :
dus kyi 'khrug pa zhi bar byed pa dang :
mi nad dang phyugs nad zhi ba la sogs pa'i man ngag sna tshang bar brdol yong :
de yang nga song mi lo bdun brgya nyi shu nas :
g.yas ru'i stod la gdug pa sa bdag gnyan gyi yul :
byang zang zang lha brag gi rked nas :
mdzod bzhi 'dus pa'i gter rnyed yong ste :
de'i nang nas bod la dgos pa'i man ngag khyad par can bdun :
gang la gang dgos kyi sgrub thabs bzhi brgya :
gsang ba snying gi mdzod la gang la gang dgos kyi man ngag mang po yod :
sems can gyi spyod pa dang snod kyi khyad par rtogs pas rim par 'gro don gyis shig :
de'i dus su snyigs ma'i sems can blo ngan pas :
dus gcig tu bstan na yig nag lhad bcug pas sa steng gang ste :
man ngag ston pa'i slob dpon drin du mi gzo bar :
chags sdang gis tshur la dmod pa 'byung :
des dam tshig nyams par 'gyur te :
sems can gyi don mi nus pas spyod shes par gyis shig :
bod kyi nang 'khrug zhi bar byed pa la :
'jig rten srid pa'i srog brtags pa :
lha bzhi gyad gyi dpung brdeg pa :
mthun byed sngags kyi 'khor dang gsum dgos :
sdebs bzhi man ngag gi nang du ltos shig :
rims nad char ltar bsags pa'i dus byung na :
nad kyi rigs shes par bya ste :
yul phyogs grib dang mi gtsang bas chod pas :
yul lha 'khrugs pa'i rims nad :
bod du spyod pa ngan pa lhags pas :
chos skyong mthu bo che tsho thugs khros pa'i nad rims dang :
mtha'i 'gong po bod du byung ba dang :
bod kyi gzhi bdag 'khrugs te :
de'i gdug rtsub las byung ba'i nad rims dang :
bod kyi ngan spyod kyis :
bstan pa srung ba'i bka' srung mthu bo che tsho+e thugs khros te :
ri rab la zhal gzigs pas :
ri rab kyi khong gseng na yod pa'i gnod sbyin gdug pa can bka' srung mthu bo che'i gzi brjid ma bzod par phyir thon pa'i khas rlangs las byung ba'i nad rims dang :
rgya mtsho'i gting nas srid pa'i dal bdag mo langs te :
ri rab la stegs byas nas :
phyogs bzhir thal mo brdabs pa las byung ba'i nad rims la sogs te :
nad kyi rigs so sor shes par bya ste :
srung ba dang zlog pa dang :
gso ba'i man ngag rim par shes par byas la :
lcags sgrog drug sgril gyi man ngag tu shes par gyis shig :
sa nad gnyan nad me ltar du 'bar na :
gso ba dang gsad pa'i sbyor ba byed lugs sngags kyi mtshon char ltos shig :
dus kyi 'khrug pa langs na :
stobs chen gyad kyi man ngag tu ltos shig :
dug sbrul mgo bsdebs su ltos shig :
mtha' dmag chu ltar du brdol na :
stobs chen dpung zlog gi man ngag tu ltos :
sgrib byed 'khor lo'i man ngag tu ltos shig :
man ngag 'di rnams rdo rje slob dpon gyi byin rlabs rgyun ma chad pa :
yi dam lha'i bsnyen pa tshad du rdzogs pa :
ting nge 'dzin la brtan pa thob pa :
o rgyan pad+ma'i thugs kyi brgyud zin pas byas na rtsol ba med par 'grub par 'gyur ro :
dam la mi gnas pa'i gang zag :
dpe 'khyams shog 'khyams la brten pa'am :
slob dpon gsang nas rang che ba'i nga rgyal 'don pa rnams phrin las 'di rnams ni byas pas 'grub par mi 'gyur ro :
de lta bu ni dam log dam sri mu stegs kyi rigs yin pa'i phyir ro :
zhes gsungs so :
de nas mnga' bdag gis tshogs kyi 'khor lo bshams nas man ngag rnams rdzogs par zhus :
gter kha bzhi ru sbas so :
man ngag 'di ni ma 'ongs pa'i dus na dgos pas :
'di nas nyi ma nub byang gi mtshams :
sa bdag gdug pa gnyan gyi yul :
byang zang zang gi lha brag gi rked la sbos shig :
ces gsungs pas :
mnga' bdag gis lha sras la bka'i rgyas btab ste :
lha sras btsan pos gu ru o rgyan gyi yul du gshegs pa'i gshegs skyel la byon pa'i dus su :
zang zang lha brag la sbas so :
de'i dus su slob dpon pad+mas smon lam gsungs pa :
lnga brgya tha ma shar ba'i dus :
gter 'di shar lho lung phran nas :
sbas pa'i tshul 'chang tshul min chos :
lung dang mthun pa'i gang zag gis :
zab mo'i gter 'di 'don par 'gyur :
ging chen rdo rje legs pa dang :
ma mo brtan ma bcu gnyis kyis :
gter 'di las can de la gtod :
de yis phrin las mthar phyin nas :
bod kyi sdug bsngal skyob par shog :
ces gsungs so :
sa ma yA:
rgya rgya rgya :
byang zang zang lha brag gi rked nas rig 'dzin rgod kyi ldem 'phru can gyis bton pa'o //
@#:
nad bdag stobs 'joms kyi mdos chog bzhugs so :
hU~M b+h+yo :
sngon gyi bskal pa dang po la :
bcom ldan 'das kyi spyan snga ru :
dus mtha'i smon lam bor ba'i mthus :
da lta dus kyi snyigs ma la :
sems can log pa'i las byas pas :
de tshe lha srin thams cad 'khrugs :
srid pa las kyi nad bdag mo :
bdud mo khrag gi ral pa can :
gnyan mo kha 'bar zhes bya ba :
nad kyi bdag mo chen mo zhig :
rgya mtsho'i steng nas sku bskyod de :
ri rab zom la rten bcas nas :
thal mo bar snang khams su rdeb :
nga ro nam mkha'i mthongs su 'bod :
nam mkha' nad kyi rlangs pas sgrib :
sa nad me ltar 'bar ba dang :
gnyan nad nag po rgyug 'gyel dang :
rtsa nad ha la cog 'gyel dang :
bdud nad 'thom po mgo yor dang :
rgyal nad smyo 'dre he 'dzum dang :
bal nad nag po sum sgril dang :
'dre nad 'dzum bu ltag sgyed dang :
'brum nad ha la gnyan gab dang :
skya 'brum chu bur lug mig dang :
mdze dang shu ba phol dang 'bras :
dmu chu skya rbab mjing 'chus dang :
rtsa rgyug mig ser sha ya dang :
sad dang ser ba btsa' dang 'bu :
dus kyi 'khrug pa glo bur gtong :
sde pa nang 'thab byed pa dang :
btsun pa gri ru gsod pa dang :
btsun ma lus rgyas nal bu gsod :
khyod nyid khros pa'i snga ltas yin :
sngon gyi bskal pa dang po la :
sprel rgyal ha la many+dzu yi :
spyan sngar khas blangs dam bcas pa :
khyod nyid bzhugs pa'i sa phyogs su :
'brum pa'i nad ni mi gtong ba'i :
khas blang chen po ma byas sam :
rdo rje gtum po'i spyan snga ru :
sa nad gcod par ma byas sam :
dur khrod phung lung nag po ru :
pad+ma 'byung gnas spyan snga ru :
dus kyi tha ma shar ba'i tshe :
nad yams gcod par ma byas sam :
hU~M:
nga ni rig 'dzin rdo rje chos :
nga yi bka' las khyod ma 'da':
nga yi bka' las khyod 'das na :
rdo rje drag po khros pa yis :
sdang mig gzigs pas brlag par 'gyur :
srid pa'i ma mo thams cad dang :
lha srin sde brgyad ma lus pa :
khyod kyi 'khor dang g.yog yin la :
dal kha zlog pa'i bka' nan gyis :
b+h+yo :
rin chen ngar gyi mi mo che :
nag mo khrag gi ral pa can :
srid pa las kyi dal bdag mo :
bdud mo lha srin bya ba mo :
bskyed ni 'byung ba lnga las bskyed :
brdar ni rin chen lnga las brdar :
dril ni yon bdag lus la dril :
byas ni ma mo'i gzugs su byas :
yin ni nad bdag dngos yin te :
'bul ni lha srin yongs la 'bul :
brje ni skye 'gro'i srog dang brje :
shags ni sde brgyad yongs la 'debs :
ngar mo khrag gi ral pa can :
phyi bltas pas ni ngar mo la :
nang bltas pas ni rin chen gter :
bar du bltas pas dal bdag mo :
sha med bse yi sha :
rus med dung gi rus :
khrag ni ma mchis mtshal gyi khrag :
dbugs med rlung gi dbugs :
sems med nam mkha'i sems :
mig med lung thang mig :
so med 'gron bu'i so :
snying med zho sha'i snying :
lag med dbang po'i lag :
rkang pa ma mchis lcags kyi rkang :
skye 'gro sems can thams cad kyi :
dbang po sgo lnga'i glud du 'bul :
b+h+yo :
lha srin sde brgyad spyan lam du :
ngar mo chas so glud du chas :
bdud mo chas so ma ldogs shig :
ya bdud rnams kyi spyan lam du :
ngar mo chas so ma ldogs shig :
yab bdud khram nag skyong ba dang :
btsan chen rnams kyi spyan lam du :
ngar mo chas so ma ldogs shig :
btsan dmar dar thod spyan lam du :
ngar mo chas so ma ldogs shig :
dmu dang rgyal po ma bdud dang :
klu rgyal rnams kyi spyan lam du :
ngar mo chas so ma ldogs shig :
gnyan po sde bzhi'i spyan lam du :
ngar mo chas so ma ldogs shig :
dmu bdud shor ba spyan lam du :
ngar mo chas so ma ldogs shig :
brgyal nad smyo 'bog zlog tu gsol :
ma bdud dal 'beb zlog tu gsol :
mdze nad lhog 'bras zlog tu gsol :
gnyan nad gdug pa zlog tu gsol :
rbod gtong ngan pa'i spyan lam du :
ngar mo chas so ma ldogs shig :
ngar mo mdzes ma 'od 'phro ma :
lha yi gdon tshogs zlog tu gsol :
gzhan gyis mi thub drag shul che :
lha min gdon tshogs zlog tu gsol :
gtum pa chen mo stobs bdag mo :
klu yi gdon tshogs zlog tu gsol :
'bar ma chen mo 'od ldan ma :
rlung lha'i gdon tshogs zlog tu gsol :
ngar mo sgeg mo mdangs ldan ma :
nam mkha' lding gi gdon tshogs zlog tu gsol :
khro gnyer brjid pa'i sme shags kyis :
dri za'i gdon tshogs zlog\u0f8e
ngar mo rin chen rgyan ldan ma :
mi 'am ci'i gdon tshogs zlog\u0f8e
pad+ma lta bu'i 'od mdangs kyis :
lto 'phye'i gdon tshogs zlog\u0f8e
ngar mo brtul zhugs che ba yis :
gnod sbyin gdon tshogs zlog\u0f8e
rdo rje lta bu'i sra mkhregs kyis :
srin po'i gdon tshogs zlog\u0f8e
ngar mo rin chen lus ldan ma :
yi dwags gdon tshogs zlog\u0f8e
ngar mo gzugs gzhi che ba yis :
sha za'i gdon tshogs zlog\u0f8e
ngar mo stobs dang ldan pa yis :
'byung po'i gdon tshogs zlog\u0f8e
sde brgyad yongs kyi dmag dpung zlog\u0f8e
mo ngan pra ngan thams cad zlog tu gsol :
skye 'gro yongs kyi tshe glud 'di :
nad bdag chen mo khyed la 'bul :
bzung pa thongs la bcings pa khrol :
bsdams pa klod la mnan pa thegs :
lan chags bu lon khyer te song :
mtshon chas mi 'jigs gang yang med :
'chi ba'i srog la kun kyang 'dzem :
rang gi lus la dpe longs la :
skye 'gro'i lus la gnod ma byed :
sems can bde zhing yangs par thongs :
gdug sems ldan pa'i 'khor rnams sdus :
thams cad rang gi gnas su dengs :[ <!TCC Tibetan character 4,37 undefined in unicode!> ]gal te mi 'gro bar gcod na :
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal dang :
pho nya rnams kyi brtul zhugs kyis :
'khor lo ral gri rdo rje dang :
be con dbyug to zhags pa dang :
tho ba lcags kyu 'khrigs pa yi :
gdug pa'i me 'od tshwa tshwa 'phro :
hU~M:
nga ni rdo rje drag po rtsal :
rdo rje gur gyi rwa ba nas :
hU~M mdzad la sogs khro bo bcu :
sgra 'byin la sogs khro mo bcu :
dpa' bo dpa' mo 'jigs pa'i tshogs :
'jigs tshul rngams dang stangs stabs kyis :
gang la bya ba'i dgra dang bgegs :
gso thabs med par brlag par byed :
song zhig byer cig nad bdag mo :
sha za yi dwags 'byung po'i tshogs :
gdug cing rgol na brlag par gyis :
hU~M hU~M hU~M hU~M:
ces drag sngags bzlas shing :
drag po'i sgra dang pho nya las mkhan 'jigs pa'i tshogs kyi rings par ded la :
thebs rtsis rgyu ba'i rlung dang bstun :
ko ba'i nang du bcug la chu bo'i gzhung la skur :
mda' char rdo char ma phog tsam gyis rgyab nas rdungs :
skyes pa go mtshon can brgya yis b+h+yo yis gdab :
bud med rnams kyis g.yab mo gdab :
thams cad phyi mig mi blta bar yar log :
me mtshams la 'chong byed :
bkra shis brjod :
slob dpon gyis srung 'khor khongs su gzhug :
bde gshegs kun 'dus drag po rtsal :
bsgoms shing bsgrubs pas don kun 'grub :
snyigs dus nga yi gsang mtshan sgrubs :
rnal 'byor don chen 'grub par 'gyur :
sa ma ya :
brag ri dug sbrul spungs 'dra'i gter ma'o //
rgya rgya rgya /
@#:
thugs sgrub kyi cha lag nad bdag stobs 'joms kyi mkha' 'gro spyan 'dren gyer glud rabs dang bcas pa bzhugs so :
thugs sgrub bsnyen pa'i rtags rdzogs nas :
nad bdag stobs 'joms man ngag bshad :
bca' gzhi'i lag len zur du gsal :
ting 'dzin ldan pas 'di skad do :
mkha' 'gro spyan 'dren pa ni :
hU~M:
stong gsum stong gi gzhal yas nas :
dam tshig dbang gi dkyil 'khor nas :
dbang chen rta mchog yab yum la :
mkha' 'gro bye ba 'bum gyis bskor :
gnas 'dir spyan 'dren gshegs su gsol :
stong gsum stong gi shar phyogs nas :
bai DUr dag pa'i gzhal yas nas :
rdo rje mkha' 'gro bye ba 'bum :
gnas 'dir spyan 'dren gshegs su gsol :
stong gsum stong gi lho phyogs nas :
rin chen gser gyi gzhal yas nas :
rin chen mkha' 'gro bye ba 'bum :
gnas 'dir spyan 'dren gshegs su gsol :
stong gsum stong gi nub phyogs nas :
pad+ma rA ga'i gzhal yas nas :
pad+ma mkha' 'gro bye ba 'bum :
gnas 'dir spyan 'dren gshegs su gsol :
stong gsum stong gi byang phyogs nas :
in+d+ra nI la'i gzhal yas nas :
las kyi mkha' 'gro bye ba 'bum :
gnas 'dir spyan 'dren gshegs su gsol :
stong gsum stong gi mkha' spyod nas :
'thug po bkod pa'i gzhal yas nas :
sangs rgyas mkha' 'gro bye ba 'bum :
gnas 'dir spyan 'dren gshegs su gsol :
stong gsum snang srid zhing khams nas :
blo yis bkod pa'i gzhal yas nas :
snang ba ye shes mkha' 'gro bye ba 'bum :
gnas 'dir spyan 'dren gshegs su gsol :
stong gsum phyogs pa'i gzhal yas nas :
mtshams kyi mkha' 'gro bye ba 'bum :
gnas 'dir spyan 'dren gshegs su gsol :
stong gsum stong gi 'jig rten nas :
dur khrod chen po'i gzhal yas nas :
dur khrod mkha' 'gro bye ba 'bum :
gnas 'dir spyan 'dren gshegs su gsol :
'jig rten dur khrod gling dgu nas :
bam chen gsar rnying gzhal yas nas :
sha za mkha' 'gro bye ba 'bum :
gnas 'dir spyan 'dren gshegs su gsol :
ma sring tshul bzung dam tshig mkha' 'gro ma :
dngos grub ster ba'i rdo rje mkha' 'gro ma :
snying gi grogs mdzad ye shes mkha' 'gro ma :
gnas 'dir ma mo mkha' 'gro chos skyong rnams :
zas su sha dang khrag la dgyes :
bstan srung ma mo'i tshogs bcas rnams :
gnas 'dir spyan 'dren gshegs su gsol :
e ka dzA ti ha ri ni sa :
e h+ye hi dzaHhU~M baM ho :
sa ma ya dzaHdza :
hU~M:
dung mdog 'khor lo rtsibs bzhi'i steng :
ma chags pad+ma'i gdan stengs su :
zhing chen pho mo bsnol ba'i steng :
sangs rgyas mkha' 'gro sku bzhugs 'tshal :
mthing nag 'khor lo rtsibs bzhi'i steng :
ma chags pad+ma'i gdan stengs su :
zhing chen pho mo bsnol ba'i steng :
rdo rje mkha' 'gro sku bzhugs 'tshal :
gser mdog 'khor lo rtsibs bzhi'i steng :
ma chags pad+ma'i gdan stengs su :
zhing chen pho mo bsnol ba'i steng :
rin chen mkha' 'gro sku bzhugs 'tshal :
dmar gsal 'khor lo rtsibs bzhi'i steng :
ma chags pad+ma'i gdan stengs su :
zhing chen pho mo bsnol ba'i steng :
pad+ma mkha' 'gro sku bzhugs 'tshal :
ljang gsal 'khor lo rtsibs bzhi'i steng :
ma chags pad+ma'i gdan stengs su :
zhing chen pho mo bsnol ba'i steng :
las kyi mkha' 'gro sku bzhugs 'tshal :
ma mo mkha' 'gro'i tshogs rnams dang :
srid pa mo rgyud lha tshogs dang :
chos skyong las byed sde brgyad rnams :
pad+ma zhing chen gdan la bzhugs :
e ka dzA ti ha ri ni sa :
pad+ma ka ma lA ya satwaM:
b+h+yo :
ma g.yel ma g.yel dam can rnams :
ma 'da' ma 'da' dam tshig can :
e las bskyed pa'i 'khor lo rgya ma chung :
seng ge glang chen khri brtsegs brjid ma zhan :
nyi zla pad+ma'i gdan brtsegs dpangs ma dma':
A+o~M las skyes pa'i sangs rgyas dgongs su gsol :
hU~M las skyes pa'i khro rgyal mthu rtsal can :
ma dang b+h+yo las skyes pa'i mkha' 'gro dam la 'dus :
ya las skyes pa'i gshin rje'i dmag dpung skyed :
dzaHhrI las skyes pa'i gnod sbyin phrin las kyi :
yi dam rgyal ba sgrub kyis rgyang ma ring :
dam can pho mo sbran gyis mthu ma chung :
b+h+yo :
dam can dam la mi gnas ci la gnas :
srid pa rlung la mi brten ci la brten :
dam la gnas pa'i dam can dgra la b+h+yo :
bdud kyi lto sgyur mtshon cha 'bar bas sgyur :
khro rgyal gcig pus thams cad zhi 'gyur te :
choms shig choms shig khro rgyal tshogs kyis choms :
bshig cig bshig cig khro rgyal tshogs kyis shigs :
bdag ni gzhon te so dkar yan chad nas :
rgan pa'i lus po so dmar man chad kyis :
g.ya' ri gangs ri mang po 'grim 'grims nas :
dben pa'i brag phug mang po 'grim 'grims nas :
gnyen 'dun spangs nas dam can khyed bsgrubs so :
ma g.yel ma g.yel dam can dam la 'dus :
ma mo nag mo'i tshogs ni mun ltar gtibs :
mun ltar gtib kyin da tshur byon :
ma mo dkar mo'i tshogs ni sprin ltar gtibs :
sprin ltar gtib kyin da tshur byon :
ma mo dmar mo'i tshogs ni me ltar 'bar :
me ltar 'bar gyin da tshur byon :
ma mo ser mo'i tshogs ni gser ltar 'gril :
gser ltar 'gril gyin da tshur byon :
ma mo ljang gu'i tshogs ni char ltar 'babs :
char ltar 'beb kyin da tshur byon :
gnod sbyin ging pho'i tshogs ni ser ltar 'gril :
ser ltar 'gril gyin da tshur byon :
lus srog 'ben du btsugs nas dam can khyed sgrub bo :
sa gang gdan du bting nas dam can khyed sgrub bo :
brag phug zhwa ltar gyon nas dam can khyed sgrub bo :
rus pa phur ltar btsugs nas dam can khyed sgrub bo :
zas su sha chen za zhing dam can khyed sgrub bo :
skom du rak+ta btung zhing dam can khyed sgrub bo :
gtor ma ri ltar spungs nas dam can khyed sgrub bo :
rak+ta mtsho ltar bskyil nas dam can khyed sgrub bo :
dka' ba nyams su blangs nas dam can khyed sgrub bo :
mchil ma thul thul ma gcig bus 'bod na :
ma chag gang tsam gyi gting ma ring :
khru gang tsam gyi dpangs ma mtho :
mda' gang tsam gyi gong ma g.yel :
rnal 'byor dbang phyug dgongs pa'i phrin las mdzod :
!
hU~M:
stong gsum snang gsal me tog dang :
'dzin med dri yi bdug spos dang :
gsal stong 'dzin med mar me dang :
dwangs bsil snyog med dri chab dang :
ro brgya ldan pa'i zhal zas dang :
sgra snyan rol mo ji snyed kun :
ma mo mkha' 'gro'i tshogs la 'bul :
snang srid tshogs drug gzhal yas su :
du ma ro gcig mchod pa bshams :
chags zhen med pa'i mchod pa 'di :
ma mo mkha' 'gro rnams la 'bul :
bde stong gnyis med nyams snang du :
'khor 'das dbyer med mchod pa bshams :
stong gsal 'dzin med nyams snang 'di :
ma mo mkha' 'gro'i tshogs la 'bul :
dug lnga rang grol sgyu lus 'di :
'dzin rtog med par chos dbyings sgrol :
srid gsum sha khrag mchod par bshams :
ma mo mkha' 'gro rnams la 'bul :
rang shar rang grol blos bkod pa :
'dzin chags med pa'i mchod pa 'bul :
gsal mdangs chos sku ka dag 'di :
ma mo mkha' 'gro'i tshogs la 'bul :
hU~M:
mAM sa ri ltar spungs pa 'di :
ma mo mkha' 'gro'i tshogs la 'bul :
rak+ta mtsho ltar bskyil pa 'di :
ma mo mkha' 'gro'i tshogs la 'bul :
keng rus gram ltar bkram pa 'di :
ma mo chen mo brgyad la 'bul :
sha khrag gtor ma bshams pa 'di :
dbang phyug nyi shu brgyad la 'bul :
tshil chen mar me bshams pa 'di :
mkha' 'gro sum cu gnyis la 'bul :
gtor ma glud gtor bcas pa 'di :
shwa na chen mo bzhi la 'bul :
ngar glud mar me gtor ma bshams :
gos lha chen mo bzhi la 'bul :
mdos glud gtor ma bshams pa 'di :
re ti ma mo bzhi la 'bul :
gtor ma ngar glud mar me zor :
sgo ma chen mo bzhi la 'bul :
ma mo mkha' 'gro mnyes gyur cig :
nad kyi bdag mo mnyes gyur cig :
!
de nas glud rabs bya ba ni :
hU~M:
sngon ni su dang su yi glud :
a shwa ka yi rgyal po'i glud :
mtshams med sdig pa'i las byas pas :
ma mo lha srin sde brgyad khros :
mu ge dus 'khrugs yams nad byung :
slob dpon ro langs de wa yis :
sku glud dmar gtor bshams nas ni :
snang srid ma mo'i phyag tu 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
bar du su dang su yi glud :
btsad po khri srong lde'u btsan la :
ma mo khros pa'i ltas byung nas :
mi dge mi rungs sna tshogs byung :
slob dpon pad+ma 'byung gnas kyis :
rgyal po'i sku yi tshab tu byas :
sku glud dmar gtor bshams nas ni :
snang srid ma mo'i phyag tu 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
tha ma su dang su yi glud :
sngar 'das sbyin bdag gong ma la :
ma mo mkha' 'gro 'khrugs ltas byung :
mu ge dus 'khrug yams nad byung :
rig 'dzin sngags 'chang gong ma yis :
sku glud dar zab nyungs kyis brgyan :
dpal gyi gtor ma dmar gyis brgyan :
snang srid ma mo'i phyag tu 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
da lta su dang su yi glud :
da lta 'dir 'dus sbyin bdag glud :
dril zan ngar mi longs spyod dang :
'dod yon dpag med 'di bshams nas :
dmar gtor mdos dang bcas nas su :
yum chen mkha' 'gro sde lnga dang :
ma yams brtan ma yan chad du :
snang srid lha srin sde brgyad dang :
srid par gnas pa'i lha 'dre la :
sku glud dmar gtor rgyan dang ldan :
snang srid lha 'dre'i phyag tu 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
de ring su dang su yi glud :
rgyu sbyor sbyin bdag rnams kyi glud :
mtshams med sdig pa'i las byas pas :
dkar phyogs lha srin thugs khros nas :
ri rab nang du zhal gzigs pas :
nag phyogs lha srin phyi la thon :
de yi kha rlangs ma rungs pas :
mu ge dus 'khrug yams nad byung :
rig 'dzin sngags 'chang bdag nyid kyis :
snang srid ma mo'i tshogs rnams dang :
sde brgyad lha 'dre'i tshogs rnams la :
sha khrag dmar gyi gtor ma 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
srid pa ma mo'i tshogs rnams dang :
dregs pa lha srin tshogs rnams la :
'dir tshogs rnams kyi sgo gsum glud :
changs bu brgya dang rtsa brgyad 'bul :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
zas sna brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
chang khal brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
sbang khal brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
sgog khal brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
sha khal brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
rus khal brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
chan sna brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
gos sna brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
dar gos brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
gser g.yu la sogs rin chen lnga :
dpag med brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
sman sna brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs bcas la :
glud yas brgya dang rtsa brgyad 'bul :
khyer cig khyer cig stobs ldan rnams :
'dod sred chags pas ma zhen cig :
bsad pa lus kyi glud du 'bul :
phrogs pa nor gyi glud du 'bul :
na mi phod kyi glud du 'bul :
'chi mi phod kyi glud du 'bul :
snang srid ma mo'i tshogs rnams dang :
dregs pa lha 'dre'i tshogs rnams la :
bdag dang rgyu sbyor yon bdag gi :
spyi bo'i gtsug nas rkang mthil bar :
sha dang rus pa'i glud du 'bul :
khrag dang chu ser glud du 'bul :
skra dang ba spu'i glud du 'bul :
pags pa yan lag glud du 'bul :
glo snying mtsher pa'i glud du 'bul :
mkhal ma mchin pa'i glud du 'bul :
rgyu ma nang khrol glud du 'bul :
don snying sna lnga'i glud du 'bul :
lhu tshigs bcu drug glud du 'bul :
phyugs dang sgo khyi'i glud du 'bul :
khang khyim yul gzhis glud du 'bul :
dbang po tshogs drug glud du 'bul :
rnam shes tshogs brgyad glud du 'bul :
glud 'di bzhes la gnas su dengs :
mkha' 'gro gtor mas mnyes gyur cig :
lha 'dre glud kyis mnyes gyur cig :
lan chags bu lon 'khor gyur cig :
rigs drug lan chags dag gyur cig :
phyir zlogs zlogs :
hU~M:
mkha' 'gro sde lnga khros pa yis :
dus 'khrugs langs pa'i ltas ngan zlogs :
ma mo brtan ma khros pa yis :
yams nad langs pa'i ltas ngan zlogs :
gnod sbyin nor bdag khros pa yis :
lo nyes mu ge byung ba zlogs :
ma gshin phur gsum khros pa yis :
phur kha zug pa'i ltas ngan zlogs :
lha srin sde brgyad khros pa yis :
ltas ngan sna tshogs langs pa zlogs :
ces zlog byang gzhan yang bya'o :
!
glud rabs ni :
kye :
glud byung dang po gang nas byung :
glud byung lha yi yul nas byung :
lha rnams kun la tshad nad byung :
'thab bral lha yi bu mo des :
rgya mtsho'i gling la khrus la phyin :
zla bzang klu yi bu yis bzung :
'thab bral lha yis dmag drangs te :
klu yi gnas nas bkug kyang shor :
'thab bral lha yi rgyal po des :
'bru bdun ngar gyi phye btags te :
rin chen lnga yi chu la sbyar :
dri ngad sel ba'i spos kyis brgyan :
ro mchog rtsi dang sman gyis brgyan :
gzugs la 'dod pa'i yon tan lnga :
mdzes pa'i kha dog lnga dang ldan :
lus ngag yid gsum bslu ba'i glud :
gdug pa klu yi bu la byin :
lha yi bu mo bros shing thar :
de nas glud byung gang nas byung :
glud byung za hor yul du byung :
za hor rgyal po grags pa gzi :
bzhi brgya rtsa bzhi'i nad kyis zin :
'tsho byed sman pas sman sbyar kyang :
rgyal po dwangs par ma gyur nas :
slob dpon bram ze dge ba yis :
'bru bdun ngar gyi mi chen la :
rnam shes brgyad kyi khong gseng gsal :
sngags dang phyag rgyas byin gyis brlabs :
rgyal po'i glud du phul pa yis :
rgyal po snyung las grol cing thar :
de nas glud byung gang nas byung :
glud byung rgya gar yul du byung :
rgya gar chos kyi rgyal po la :
snyung nad tsi tsi dz+wa la byung :
de la cis phan dris pa las :
mo dang dpyad kyis mthong ngo zer :
de nas mo dang dpyad byas pas :
lan chags snyeg pa'i lha 'dre la :
glud dang yas rdzongs thongs shig zer :
slob dpon skye med rdo rje de :
spyan drangs gdan la bzhugs su gsol :
zhal du mthun pa'i skyems kyang drangs :
zhu ba tshig gsum snyan du gsol :
slob dpon skye med rdo rje yis :
'bru sna dgu yi ngar phye'i glud :
rgyal po'i sku yi tshad du byas :
sngags dang phyag rgyas byin gyis brlabs :
bden pa'i tshig gis bkrol nas phul :
snang srid lha 'dre glud la dgyes :
rgyal po snyung las grol par gyur :
de nas glud byung gang nas byung :
glud byung rgya nag yul du byung :
rgyal po kri kri 'od bzang gis :
bya ba log pa sna tshogs byas :
nyin mo ltas dang rtags pa ngan :
mtshan mo ltas dang rmi lam ngan :
bgegs chen langs shing gdon chen g.yos :
'jam dpal thugs kyi sprul pa'i sku :
kong tse 'phrul gyi rgyal po des :
skor mgo sum brgya drug cu las :
ngan pa gto dang glud kyis bcos :
nyes pa ma lus bsal zhing bsdus :
de nas glud byung gang nas byung :
bod kyi dam pa'i chos skyong ba :
rgyal po khri srong lde'u btsan des :
dpal gyi bsam yas bzhengs pa'i tshe :
bod kyi lha 'dre gdug pa can :
rgyal blon 'khor bcas thugs su zhugs :
'byung bzhi'i lus la 'du ba 'khrugs :
slob dpon pad+ma 'byung gnas kyis :
lha srin 'khor bcas dbang du bsdus :
rin chen ngar gyi mi mo la :
so so'i mthun rdzas bzhed pas bskor :
ji ltar 'dod pa spungs shing sbyar :
sngags dang phyag rgyas byin gyis brlabs :
bden pa'i tshig gis bkrol te btang :
rgyal po'i lus sems bde ba snyed :
de nas glud byung gang nas byung :
da lta khyim sgo lam srang 'dir :
rgyu sbyor yon bdag 'khor bcas kyi :
nad dang gnod pa bzlog pa dang :
chag che nyam nga bsgyur ba dang :
mi mthun phyogs kun bsal ba dang :
bde legs phun tshogs bsgrub pa'i phyir :
dregs pa so so'i mthun rdzas dang :
mi nor phyugs kyi mthun rdzas dang :
rang las 'byor dang gzhan las btsal :
dngos kyis 'byor dang yid kyis sprul :
dga' zhing spro ba'i sems kyis ni :
tshul dang mthun pa'i tshogs phreng can :
gus shing dad pas 'bul lags na :
bu lon lan chags bral bar mdzod :
kyai :
ngar gyi pha smros pa :
gnam la yang rtse yab :
ngar gyi ma smros pa :
sa la dog mo yum :
gnam sa gnyis las skyes pa'i ngar :
snying ni zho sha'i snying :
yid dran wal la la :
rus ni dung gi rus :
dkar mdangs yer re re :
sha ni bse yi sha :
smug mdangs khams se kham :
khrag ni mtshal gyi khrag :
dmar mdangs brengs se breng :
drod ni me yi drod :
tsha mdangs 'ur re 'ur :
dbugs ni rlung gi dbugs :
'gyu mdangs brengs se breng :
mgo ni go lcags mgo :
gdong skrag ya la la :
skra ni rba zer skra :
mdzes rgyan pu ru ru :
lag ni dbang po lag :
g.yab mdangs lings se ling :
mig ni lung thang mig :
mthong mdangs rgyangs se rgyang :
sna ni mo khab sna :
dri zhim phyings se phying :
so ni 'gron bu'i so :
bzhad skad ya la la :
lce ni le brgan lce :
smra skad sha ra ra :
rkang pa skyung mo'i rkang :
'gros stabs lams se lam :
gos ni bal tshon gos :
bzang gos lhab ma lhub :
ming med rang gi ming :
cho 'brang sha ra ra :
mi bas glud bzang ste :
dgos 'dod sna dgu tshang :
mi bas gsung snyan te :
tshangs pa lha yi gsung :
mi bas 'gro mkhas te :
khyu mchog ma he'i 'gros :
bza' bas kha dro ste :
ngad ldang thibs se thib :
mi bas nor che ste :
dkor cha sna tshogs brgyan :
phung po sna lnga tshang :
skye mched bcu gnyis tshang :
khams chen bco brgyad tshang :
lus ngag yid gsum tshang :
rten 'brel bcu gnyis tshang :
sgang bu mtho mtho nas :
gsung snyan kyu ru ru :
yas kyi yas gdon zlogs :
gshong bu dma' dma' nas :
'gros bzang ldems se ldem :
mas kyi mas gdon zlogs :
co co bdar bdar nas :
skyes pa dmag la chas pa 'dra :
pho bdud dal kha sgyur :
brgyan brgyan spung spung nas :
na chung bag mar chas pa 'dra :
mo bdud dal kha sgyur :
'di 'dra'i glud mchog 'di :
'phangs pa med par gtong :
spyi bdud dal kha sgyur :
srid pa'i lha 'dre yang :
mig gi dbang po yis :
yas dang glud la ltos :
rna ba'i dbang po yis :
brjod pa'i sgra la nyon :
dran pa'i dbang po yis :
bden pa'i don la soms :
glud dang rdzongs su 'bul :
bu lon lan chags 'jol :
dus min 'chi ba rnams brgyad zlogs :
chag che nyam nga sgyur du gsol :
lo kag zla kag thams cad zlogs :
za kag zhag kag dus kag zlogs :
kyai :
srid gsum 'di na gang yang rung :
'di na gnas pa'i gdon tshogs rnams :
tshur gshegs rgyal ba'i bka' la nyon :
'bru mchog ngar glud ya mtshan can :
sngon tshe lha dbang brgya byin glud :
da lta rgyu sbyor yon bdag glud :
glud bdag thams cad glud longs shig :
yas kyi bdag po yas longs shig :
rgyu sbyor sbyin pa'i bdag po yi :
rus pa'i glud 'di rdo la gtong :
rdo la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
sha yi glud 'di sa la gtong :
sa la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
khrag gi glud 'di chu la gtong :
chu la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
drod kyi glud 'di me la gtong :
me la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
dbugs kyi glud 'di rlung la gtong :
rlu la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
yid kyi glud 'di mkha' la gtong :
mkha' la gnas pa'i lha 'dre rnams :
glud dang lan chags 'di longs la :
'khor 'dir gnod pa ma byed cig :
sngon tshe bden pa'i byin rlabs kyis :
da lta rgyu sbyor yon bdag gis :
bsam pa rnam par dag pa dang :
rnal 'byor dam tshig ldan pa yi :
lhag bsam dag pas bshams pa yi :
mchod sbyin glud gtor 'di bzhes la :
khram la babs na khram kha phyis :
sho la babs na sho rde'u gtor :
rgyan la babs na rgyan kha spos :
rtsis la babs na rtsis kha phyungs :
bzung pa thongs la bcings pa khrol :
bdud kyi zhags pa kha sgyur cig :
mi bas glud dga' bya bas spu dga' 'o :
zhes bsngos te :
bzhi mdo'am chu bo'i gzhung la bskur ro :
!
de nas zor 'phang ba ni :
b+h+yo :
bla ma dkon mchog yi dam lha yi tshogs :
ma g.yel ma 'da' bdag gi grogs la byon :
chos skyong srung ma dam can rgya mtsho'i tshogs :
ma g.yel ma 'da' bdag gi grogs la byon :
ched du bsten pa'i dam can ma mo'i tshogs :
ma g.yel ma 'da' rang rang tha tshig longs :
las kyis chags pa'i lha 'dre dregs pa can :
dus la babs kyis da ni myur du byon :
ma dang sring mo bu mo bran mo'i tshogs :
slas dang phyi mo bran dang yang bran rnams :
do nub dus babs ma sring rgya mtsho 'dus :
do nub gzu dang dpang mdzod dkon mchog gsum :
do nub snang srid lha 'dres zhal lce chod :
ma nyes ma yo gzu dang dpang po mdzod :
da lta mtshan ma'i dngos po 'di la gzigs :
dus kyi tha mar las kyis mnar ba dag :
bka' dang gzhung bzhin dam tshig spyad dbang med :
yar bltas gnam la mar bltas sa la thug :
pha bos brag la ma bos chu ru 'dug :
'di 'dra'i dus na dam can las ma g.yel :
rang sngags nus pas rang srog chad ta re :
dus la babs kyis da ni dam la 'dus :

b+h+yo :
do nub dgra la zor zhig 'phen :
mu su ra yi thod pa ru :
khrag sna gsum gyi snyug chen la :
smyo byed dug gi sgro yang bskyon :
yungs dkar 'bar ba'i mde 'u gsar :
khro chung 'bar ba'i bcas kyis dkris :
zor gyi gzhu mchog lams se lam :
sngags kyi rgyud sgra chems se chem :
dam nyams dgra bo las ngan 'di :
dang por zhe sdang pha yis bskyed :
bar du 'dod chags ma yi mngal :
tha ma dri za lto bar 'khor :
de nas lnga phung lus su grub :
lnga phung rtsad nas gcad pa'i phyir :
lha mo nag mos zor 'phongs la :
mon mos sgyogs kyi dpung phul cig :
bal mos zor gyi kha sgyur cig :
srin mos zor gyi sgo ston cig :
dam nyams dgra bo las ngan 'di'i :
'go ba'i lha la khrag zor yA:
ming dang gzugs la khrag zor yA:
srog rtsa dmar la khrag zor yA:
snying rtsa rgyud la khrag zor yA:
pho rgyud rtsad nas chod la shog :
mo rgyud rmang nas skom la shog :
chung rgyud rtsad nas chod la shog :
dgra dpung rtsad nas chod la shog :
do nub dgra la dmag cig 'dren :
ma mo'i khrag sna dgra la sgyur :
ma mo'i dal yams dgra la thongs :
ma mo'i 'dun stangs dgra la thongs :
rtsis kyi rde 'u dgra la thongs :
nad kyi dal yams dgra la phob :
dam nyams dgra bo'i yul 'khor du :
ma mo'i ltas khram khril li li :
dar nag ru mtshon thibs se thib :
rims nad sna tshogs char ltar phob :
glo bur 'khrug pa'i skyin thang thongs :
srog rtsa dmar po rbad kyis chod :
tshe yi 'du byed gnad nas skums :
ma mo'i za res dgra la phob :
nad kyi na bun thul lu lu :
mtshon gyi char pa shar ra ra :
ma mo'i g.yab dar lings se ling :
ma mo ce spyang zhon pa ye re re :
ltas ngan yang sprul mang po thibs se thib :
mi rkang gling bu kyu ru ru :
spyug pa'i bshug glu tser re re :
ma mo smre sngags 'don zhing 'o dod 'bod :
dam nyams dgra la rtags phyungs shig :
sgrol cig dgra bo myur du sgrol :
sol cig lam gyi bar chad sol :
zlogs shig 'khor ba rgyud nas zlogs :
bdag la sdang ba'i dgra bo 'di :
lo dang zla bar ma 'jog par :
zhag dang za mar rtags phyungs shig :
bcol pa'i phrin las 'grub par mdzod :
ces brjod :
nye na mkhar la brdeg :
ring na phyogs su 'phang :
dul mos gdab :
'o dod 'bod :
smre sngags 'don :
gtor ma brdab :
zor mda' dang rdo 'phang ngo :
khrag zor 'di gnyan pas gang rung rung du mi bya'o :
ma mo'i zor bskul rdzogs so :
!
ma mo'i dam bca' bskul ba ni :
b+h+yo :
khyod ni bsten cing sgrub pa'i tshe :
ma dang bu ru bsten pa'i tshe :
gang yab gangs kyi brag phug tu :
li tsa byi ni dri med kyi :
spyan sngar khas blangs dam bcas bzhin :
ji ltar dam bcas ma g.yel cig :
rje dang 'bangs su bsten pa'i tshe :
bo do shan gyi brag phug tu :
su ka si ni'i spyan snga ru :
khas blangs dam bcas ji bzhin du :
ji ltar dam bcas ma g.yel cig :
ma dang sring du bsten pa'i tshe :
mgon po ma hA kA la yi :
gtsug lag chen po'i khang bzang du :
spyan sngar khas blangs dam bcas bzhin :
ji ltar dam bcas ma g.yel cig :
gcen dang gcung du bsten pa'i tshe :
khri rta sngon po'i ri kha ru :
bo de tshangs pa bla med kyi :
spyan sngar khas blangs dam bcas bzhin :
ji ltar dam bcas ma g.yel cig :
grogs dang grogs mor bsten pa'i tshe :
tsan dra pu tra'i mchod rten du :
slob dpon bram ze mchog sred kyi :
spyan sngar khas blangs dam bcas bzhin :
ji ltar dam bcas ma g.yel cig :
gtso dang 'khor du bsten pa'i tshe :
dbang phyug gtso mo khyod rang gis :
dur khrod rol thang nag po ru :
dkar mo 'od kyi bu mo dang :
dur khrod chen po'i gnas brgyad dang :
kun tu bzang mo'i mkha' dbyings dang :
sring mo brgya yi mgrin pa dang :
ma ru tse yi sgo 'gram du :
phyag na rdo rje'i spyan snga ru :
ji ltar khas blangs dam bcas bzhin :
dam bca' de las 'das gyur na :
rang srog snying la me 'bar te :
lus ni rdul phran tshig par 'gyur :
nga yi bstan pa mi bsrung na :
mgo ni tshal pa brgyar 'gas te :
snying yang nges par dum bur 'gyur :
de bas ma mo rang dam ni :
rang gis gsos te dam srungs shig :
ces bsgrag go :
!
de nas ma mo la gshegs skyems bya ba ni :
hU~M:
stong gsum stong gi 'jig rten na :
snang srid ma mo'i tshogs bcas dang :
nad bdag mi mo'i tshogs bcas rnams :
'di nas dpag tshad brgyad khri na :
lho phyogs gshin thang nag po na :
gshin rje chos kyi rgyal po yis :
chos kyi 'khor lo bskor ba yod :
khyod kyi 'byon sa de ru yod :
'di ru ma bzhugs de ru byon :
nad kyi dal kha de ru spos :
ma mo'i khram sna de ru sgyur :
las kyi rde 'u de ru khroms :
mtshon gyi gru gu de ru rkyongs :
nad kyi rkyal kha de ru phyes :
'di ru ma 'dug de ru byon :
khyod kyi bzhugs gnas 'di na med :
'di ni khrag 'thung dkyil 'khor yin :
'di na khyed kyi bzhugs sa med :
glud dang gtor ma 'di bzhes la :
rang rang gnas su bde bar gshegs :
gal te mi 'gro 'dug gyur na :
dpal chen che mchog khros pa yi :
sgrub chen bka' brgyad lha tshogs dang :
'jigs byed khro bcu'i lha tshogs kyis :
ma rungs bzhin du brlag par byed :
rnal 'byor bdag gi bka' la nyon :
rnal 'byor bdag la bsdo ba yi :
dam nyams dgra bo'i phyogs su byon :
dam nyams dgra bo'i srog rtsa chod :
tshe yi 'du byed gnad nas skums :
mi rabs bdun rgyud rtsad nas chod :
tshe dang bsod nams dpal 'byor stungs :
za thang dbang thang stung la shog :
pho rgyud rtsad nas chod la shog :
mo rgyud rtsad nas chod la shog :
chung rgyud rtsad nas chod la shog :
dgra dpung rtsad nas bshig la shog :
mi rabs rtsad nas chod la shog :
nor phyugs rtsad nas chod la shog :
lo thog rtsad nas chod la shog :
rnam shes tshogs brgyad sdus la shog :
snying khrag kha nas skyug la shog :
khong khrag rkub nas thon la shog :
dme dang nang 'khrug thong la shog :
phung bshig rgya 'dre slong la shog :
rims nad char bzhin phob la shog :
dmar nad khrag ltar phob la shog :
gzer nad phur ltar btsug la shog :
gag lhog chu ltar snyil la shog :
dam nyams dgra bo'i yul 'khor du :
steng nas gza' nad thog ltar phob :
'og nas klu nad chu ltar phob :
bar nas btsan nad gzer nad phob :
snang srid ma mo'i tshogs rnams kyis :
glud dang gtor ma 'di bzhes la :
sngon tshe pad+ma 'byung gnas dang :
rnal 'byor bdag gi bka' la nyon :
bcol pa'i phrin las khyed kyis sgrubs :
rnal 'byor bden pa'i bka' la nyon :
ces brjod :
tshogs lhag gtang :
rta bro brdung :
dmigs med kyi rgyas gdab :
bsngo ba smon lam bkra shis rnams bya'o :
'di ni nad zlog 'chi zlog :
gtor mdos gang byed kyi lhan 'debs su bya'o :
nad bdag stobs 'joms kyi gyer glud rabs dang bcas pa rdzogs so :
sa ma ya :
rgya rgya rgya :
byang lcags mdzod nag po nas ma mo'i zlog pa nyer gcig byon pa'i sde tshan no ///
/
