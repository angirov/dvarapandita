gshin rje tshe bdag nag po las :
shog dril nyer gcig pa bzhugs :[ \u0f88\u0f88 ]'jam dpal gshin rje'i gshed la phyag 'tshal lo :
'jam dpal gshin rje'i pho nya gza' bdud nag po sgrub pa ni :
lcags snod du ra khrag gis sbrus pa'i 'bru nag gi gtor ma khru gang ba bca':
de yi 'khor brgyad de las chung ba brgyad bshos phran nyi shu rtsa brgyad phyogs bzhir mdzub gang ba bzhi :
sha khrag gis brgyan cing bya nag dang mda' bya rog gi sgro can dar nag gi cod pan can gzug :
'bru nag gi tshom bu'i steng du bkod :
phyi nang gi mchod pas bskor :
rang tshe bdag tu gsal ba'i mdun du dur khrod kyi sa gzhi la thod pa'i gzhal yas khang gi dbus su khrag mtsho 'khrugs pa'i klong du :
bdag gi thugs ka nas hU~M 'phros pas :
de las gza' bdud nag po mgo bo dgu pa bya rog gi zhal dang bcu :
zhal gdangs shing nga ro sgrog pa :
spyan bsgrad cing phyag dang po gnyis kyis sbrul zhags dang chu srin gyi rgyal mtshan 'dzin pa :
'og ma gnyis rwa yi mda' gzhu 'gengs pa :
sku smad sbrul du 'khyil ba lus kun mig gis gang ba me rlung 'tshubs pa'i dbus su bzhugs pa :
de'i 'khor du biSh+Nu rA tsa sogs rA hu la brgyad :
nyi ma la sogs pa'i gza' chen brgyad :
rgyu skar nyi shu rtsa brgyad :
gdong mo mched bzhi rnams gsal bar gyur :
thugs ka'i 'od kyis spyan drangs la :
hU~M:
nam mkha' yangs pa'i dkyil 'khor nas :
gza' bdud 'khor dang bcas pa rnams :
dpal gyi spyan sngar dam bcas bzhin :
bstan pa bsrung phyir gshegs su gsol :
badzra sa mA dza :
hU~M:
dur khrod rol pa'i gzhal yas 'dir :
gza' bdud 'khor bcas bzhugs su gsol :
rdo rje 'chang gi spyan snga ru :
khas blangs dran gyis dam ma 'da':
he ru ka yi sprul pa ste :
'khor dang bcas la phyag 'tshal lo :
sa ma ya tiSh+Tha lhan :
badzra sa ma ya hU~M:
na mo na ma :
hU~M:
dgra bgegs gdug pa bsgral ba yi :
me tog bdug spos mar me dri :
zhal zas rol mo mchod pa rnams :
gza' bdud drag po'i tshogs la 'bul :
dkar gsum mngar gsum spos yon chab :
rin chen rgyan phreng dar zab dang :
'bru sna sman sna dar zab tshogs :
klu dang rgyu skar tshogs la 'bul :
rtsa brgyad stong sbyar sman chen dang :
nyon mongs chags bral rak+ta dang :
sna tshogs bza' btung gtor chen dang :
'dod yon tshogs kyi mchod pa 'bul :
gzhan yang mthun pa'i skong rdzas rnams :
'bul lo bcol ba'i phrin las mdzod :
ma hA pU tsa ho :
hU~M:
he ru ka yi sprul pa ste :
dam ldan rnal 'byor skyong mdzad pa'i :
gza' bdud dregs pa'i tshogs bcas la :
bstan pa bsrung phyir phyag 'tshal bstod :
bzlas pa bya ba ni :
lha sngags kyi mthar :
hri shag ru rag raM nA ga tsit+ta traM ma ma yo za 'gram ha he ga sha la dza :
ces bzla :
drag por bskul ba ni :
hU~M:
ki li sgrog pa'i dur khrod nas :
khrag mtsho me rlung 'khrugs pa nas :
gza' bdud nag po sku bzhengs shig :
'khor gyi dregs tshogs dgra la b+h+yo :
bstan pa'i dgra bgegs dam nyams rnams :
myur du khug la bsgral bar mdzod :
gza' bdud dmag tshogs dgra la ya :
dus la bab bo sa ma ya :
zhes bskul zhing gtor ma dgra phyogs su 'phang :
gtor mgron gshegs sam sku rten la bstim :
sa ma ya rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88 \u0f01\u0f83]:
gshin rje tshe bdag nag po las :
shog dril nyer gnyis pa bzhugs :[ \u0f01\u0f83]:[ \u0f88\u0f88\u0f88 ]'jam dpal gshin rje'i gshed la phyag 'tshal lo :
'jam dpal gshin rje'i bka' sdod gza' rgod khra tsha sgrub pa ni :
dmar gyi gtor mar khrag byugs la byin gyis brlab :
hU~M:
gza' bdud khra tsha nag po ni :
'jigs pa'i gzugs la gtum pa'i sku :
lcags kyi rta chung thog tu zhon :
lus la lcags khrab nag po gyon :
dug mda' nag po dgra la 'phen :
gshed kyi nyi mar rgyu byed cing :
phog na stong gsum brlag par byed :
gdong thug hur thums drag pos 'chi :
nam mkha'i khams su ye re re :
lcags kyi mi rta bdun du sprul :
dug gi kha rlangs phyogs bcur 'thul :
dmar gyi gtor ma 'di bzhes la :
dgra bo'i yul du da rgyug cig :
bcol pa'i phrin las 'grub par mdzod :
gtor ma khra tshar bskyed la dgra phyogs su 'phang :[ \u0f80]atsha :
yang sa bdag zin phung bskul ba ni :
dmar gyi gtor ma ra mgos mtshan pa dar zab 'bru sman dang bcas pa byin gyis brlabs la :
hU~M:
sa bdag zin phung nag po ni :
'jigs pa'i gzugs la gtum pa'i sku :
sku mdog nag po 'jigs pa'i dbu :
ral gri dgra satwa phyag na bsnams :
bdud rta nag po chibs su 'chib :
ber nag g.yang gzhi sku la gsol :
gshed kyi nyi mar rgyu byed cing :
sa bdag stong gi dmag dpung bcas :
khyod kyi thugs dam dus la bab :
dmar gyi gtor ma 'di bzhes la :
dgra bo'i yul du da rgyug cig :
bcol pa'i phrin las 'grub par mdzod :
gtor ma zin phung du bsam la dgra phyogs su 'phang ngo :
sa ma ya :
rgyaHrgyaHrgya :[ \u0f88\u0f88 \u0f01\u0f83]:
gshin rje tshe bdag nag po las :
shog dril nyer gsum pa bzhugs :[ \u0f01\u0f83]:[ \u0f88\u0f88 ]'jam dpal gshin rje'i gshed la phyag 'tshal lo :
dgra yul du gza' 'gyed pa ni :
dang po gza' yi mthun rdzas bsags shing zhag bdun bsgrub :
khyad par can gyi mthun rdzas gri lcags la kha T+wAM rtse gsum :
mgul du dar nag la gza' yi sku rten bris :
lcags kyi ga'u'i nang du gza' yi sku 'khor bla rdo rnams bzhag :
de rtags ldan bsgrub :
zhun chen dang ra gzhob bsres pa'i mar me :
dug khrag gis sbags pa'i dmar gtor khru gang :
de rnams kyang re re nas rtags ldan bsgrub :
gza' bdud gtso bo rang du bskyed pa mi bsdu mi gshegs pa de ga rang du bzhag :
de nas las la 'jug pa'i tshe :
gang du bya bar gza' rgod drag po'i thebs ldog zhib tu brtsi :
sa rub pa na ri rtse ru rten mdung bsham :
mchod gtor rgyas par bya :
sngar gyi mar me de nyid me rus sbar la gza' bdud rnams las la rngams par bsam :
sngar bsgrubs pa'i mar me de dmar gtor mdun du bzhag :
dmar gtor gcig dmag lto'i tshul du 'bul :
rten mdung bsgul zhing :
thal mo brdab la dmod bor ba ni :
gza' bdud kyi rgyal po rA hu la :
hu ya :
hu ya :
drag thong :
drag thong :
dam nyams dgra bos :
mi nga la lha med :
lha khyod la mthu med zer gin 'dug :
bla ma dang dpal he ru ka'i tha tshig dran par gyis :
ngas tshe gcig tu sgrub pa khyod yin mod :
da res mthu rtsal ci 'dug blta :
mngon rtags me yi phung po dang bcas te dgra yul du rgyug :
rgyug :
rgyug :
ces brjod :
de ltar byed par khas blangs par bsam :
de rnams mi mthong ba'i sa phag cig tu phyin la :
gza' bdud 'khor bcas me yi phung po dang bcas te :
gtor ma me dang bcas pa nam mkha' la sprin chad pa ltar gang du dmigs pa'i sar song bar bsam la :
thal mo brdab la srog sngags sham bu bcas bzla :
nam ma langs kyi bar du de ltar bya'o :
sgra dang rwa gzhob byung na song ba'i rtags :
nangs par sa der bsang gsol gtang zhing :
rten mdung dgra phyogs su g.yug cing tshur log :
sgrub khang nas skong gsol chad med bya :
mi la cang mi smra bar kha rog par 'dug :
gza' song ba'i skad thos nas 'ong ngo :
de ltar ma song na slar yang bskyar nas gtang ngo :
yang gtor ma de chu la brgyabs pas kyang 'ong ngo :
'di ni gza' tshe gcig tu bsgrubs pas 'byung ngo :
yang na slob dpon nus ldan gcig gis 'byung ngo :
de ma yin pas dka' 'o :
sa ma ya :[ \u0f88\u0f88\u0f88 \u0f01\u0f83]:
gshin rje tshe bdag nag po las :
shog dril nyer bzhi pa bzhugs :[ \u0f01\u0f83]:[ \u0f88\u0f88 ]'jam dpal gshin rje'i gshed la phyag 'tshal lo :
'jam dpal gshin rje'i bka' nyan 'chi bdag gi phrin las ni :
stegs bu la thod rwa gru gsum gyi nang du e gru gsum 'khor lo rtsibs brgyad ya yis mtshan pa zhig bris pa la gtor ma dmar nag gru gsum gtso 'khor dgu phyi nang gsang ba'i mchod pa dang bcas pa bsham :
rang nyid 'jam dpal gshin rje'i gshed du gsal ba'i mdun du gshin rje'i zhing khams 'jigs su rung ba'i dbus su thod mkhar srid pa'i rtse mor slebs pa :
khrag zhag 'babs pa'i nang du dbus su 'khor lo rtsibs brgyad pa lte bar pad nyir chu glang rab tu 'bar ba'i steng du :
bdag gi thugs ka nas thod dbyug yaHyis mtshan pa 'phros yongs su gyur pa las :
las kyi gshin rje sku mdog mun pa ltar gnag pa :
ma he rab tu khros pa'i bzhin can :
ngar sgra 'brug ltar sgrog pa'i gnam lcags kyi rwa rtse la me 'bar ba :
phyag g.yas thod dbyug srid rtser phyar zhing :
g.yon pas thod par khrag mtsho zhal du stob pa :
gcer bu rgyan med pa rtags gyen du bsgrengs pa la me 'bar ba :
zhabs gnyis 'dor stabs kyis glang rgod brdzis pa :
g.yon nas yum tsa mun tri ma he mo yi gdong pa can lcags kyu dang thod khrag 'dzin pa :
rtsibs rnams la ya ma daN+Di sogs las gshin brgyad 'khor lo dang lcags kyu 'dzin pa :
gzhan yang gshin rje ma mo lha srin sde brgyad kyi dmag tshogs 'khrigs par gyur :
bdag gi thugs ka'i 'od zer gyi las gshin 'khor bcas spyan drangs par bsam :
hU~M:
lho phyogs gshin rje'i grong khyer nas :
las kyi gshin rje 'khor dang bcas :
sngon gyi tha tshig dran gyis la :
gnas 'dir spyan 'dren gshegs su gsol :
badzra sa ma ya dza :
sa ma ya tiSh+Tha lhan :
badzra sa ma ya hU~M:
na mo na ma :
hU~M:
khrag gi yon chab dbang po'i me tog dang :
tshil chen dud pa zhun chen mar me sbar :
mkhris pa'i dri chab sha khrag zhal zas dang :
rkang gling rol mo dur khrod rgyan rnams kyis :
las gshin 'khor dang bcas pa mnyes gyur cig :
dgra bgegs bsgral pa'i snying khrag dron mo dang :
bdud rtsi sbyar ba'i myos byed 'bar ba chang :
sha khrag zhal zas sna tshogs gtor ma yis :
las gshin 'khor dang bcas pa mnyes gyur cig :
oM kA la rU pa ya ma rA dza sa pa ri wA ra ar+g+haM nas /
shab+da pU dza ho :
ma hA pany+tsa a mr-ita rak+ta ba liM ta khA hi :
hU~M:
'jam dpal gshin rje'i bka' nyan pa :
mthu dang rdzu 'phrul bsam mi khyab :
bstan pa bsrung bar zhal bzhes pa :
'khor dang bcas la bdag bstod do :
thugs kar nyi ma'i dkyil 'khor du ya yi mthar sngags phreng 'khor :
bdag gi thugs ka'i 'od zer 'phros snying khar phog pas sngon gyi dam bca' dran te ci bsgo ba'i las bsgrub par bsam :
oM kA la rU pa ya ma rA dza hU~M phaT:
ces bzlas mchod bstod byas la rang gnas su gshegs :
dam tshig pa rang la bsdu :
yang drag tu bskul na :
hU~M:
nyi ma lho phyogs pha ki na :
rim dgu'i sa 'og dmyal khams na :
thod pa lcags kyi grong khyer na :
yi dwags kun gyi sde dpon ni :
gson gshin kun gyi zam kha ba :
chos rgyal gshin rje dbyings nas bzhengs :
ma he'i gdong can srog gi bdag :
ngar skad sgrog pas sa 'og g.yo :
khyod kyi yum ni tsa muN+Ti :
'khor lo thun khrag lag na bsnams :
khyod kyi 'khor gyi pho nya ni :
ya ma daN+Di la sogs pa'i :
las kyi gshin rje chen po brgyad :
'khor gyi ma gshin dregs pa'i tshogs :
bdag gi las la da bskul gyis :
dgra bo thams cad gnyer du gtad :
ma g.yel ma g.yel phrin las mdzod :
dus la bab bo sa ma ya :
bstan pa'i dgra bo dam nyams 'di :
lo dang zla bar ma bzhag la :
zhag dang za mar ma 'gor bar :
da lta nyid du sgrol la shog :
las gshin dmag tshogs dgra la chos :
bcol pa'i phrin las grub par mdzod :
ces bskul zhing gtor ma dgra phyogs su 'phang :
sa ma ya rgya rgya rgya :[ \u0f88\u0f88 ]o rgyan mchog gyur gling pas 'og min karma'i gnas nas spyan drangs te de nyid du gtan la phab pa'o //

//
