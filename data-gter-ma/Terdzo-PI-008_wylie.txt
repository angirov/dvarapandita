\u0f88
thugs rje chen po sa yi snying po yid bzhin nor bu las :
sbas gnas 'grim pa'i cha rkyen gu ru yid bzhin rnam bzhi'i lo rgyus bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
ma 'ongs lnga brgya dus kyi mtha' ma la :
mtha' bzhi'i dmag mtshon dbus su brdol ba'i tshe :
dbus mi phal cher sbas gnas 'bros pa'i dus :
kha la shod dang pad+mo bkod chen por :
'gro ba'i lam yig rten 'brel bcas ka rnams :
dus gsum mkhyen pa sprul sku'i gsung bzhin du :
dbyangs can mtsho rgyal mi brjed gzungs kyis bzung :
srin shog leb bkod sa yi snying por sbas :
ma 'ongs sbas gnas 'grim pa'i mthun rkyen shog :
sa ma ya :
rgya rgya rgya :
de yang dus gsum mkhyen pa mchog gi sprul pa'i sku gu ru rin po che de nyid lho nub srin po'i yul du gshegs pa'i dus de'i tshe :
lha sras mu ne btsan po yab sras kyis dbu mdzad bod kyi rje 'bangs rnams kyis mang yul gung thang la kha thug par zhabs skyel byas :
gu ru rin po che la lha sras kyis smre sngags kyi sgo nas phyi mtha'i blang dor gyi zhu ba phul :
gu ru rin po ches lha sras yab kyis dbu mdzad rje 'bangs da lta ba dang ma 'ongs pa yongs la brtse bas dgongs te yid bzhin nor bu lta bu'i man ngag bcu gsum nyon mongs sdug bsngal zhi byed bag chags rang grol pad+ma snying tig gi zab chos gsungs :
lha sras kyis kyang ma 'ongs pa'i rje 'bangs sdug pa'i dus su dgos par gzigs te brag ri dug sbrul spungs 'dra'i rked pa dang :
brag dmar zang yag nam mkha' rdzong gsum du gter du sbas :
ma 'ongs bu rgyud rje 'bangs sdug bsngal skyob pa'i smon lam btab :
de las khyad par yid bzhin nor bu lta bu'i man ngag bcu gsum gyi nang tshan sbas gnas 'grim pa'i cha rkyen du gyur pa gu ru yid bzhin nor bu rnam bzhi'i sgrub pa las kha tshar dang bcas pa rnams :
mtsho rgyal bdag gis yi ge'i ris su byas te :
yid bzhin 'od mchog gi cha lag tu sbas gnas gsum gyi lam yig dang chabs cig par kong yul bu chu lha khang gi rang byung 'phags pa'i drung du sbas :
nam zhig lnga brgya dus kyi mtha' ma la :
sangs rgyas kyi bstan pa dgong kha'i dmar thag ltar gyur cing :
snod bcud thams cad 'khrug cing sdug bsngal gyi mtsho rdol :
smon lam gyi mthu stobs dang ldan pa'i dam sri'i 'gong po mang po che btsun gyi snying la zhugs pa'i dbang gis mtha' bzhi'i dmag sdud :
bod bde thabs kyi bca' ka dang rten 'brel thams cad log par bsgyur zhing :
dkar phyogs rnams mthu chung nag phyogs dam sri bdud 'gong rnams dbang btsan pas :
lo skor gyi bar du khrag dang mtshon cha'i char pa 'beb :
mdo stod mdo smad rnams hor sog gis 'dzin cing :
rim pas dbus gtsang dwags kong sogs sar khrims 'cha':
gnam nas char med than pa me ltar 'bar :
rtsi shing 'bru bcud thams cad skem :
nad du 'brum pa dkar nag :
gnyan nad tre tre ho :
tsha dbal gzer thung :
gag lhog gnyan rgod ma grags pas mi thog 'bud :
mi smyon dang khyi smyon mang :
rgya 'dre dang 'gong pos mi la gnod 'tshe byed pa 'ong :
ra sa dang bsam yas kyi gtsug lag phal cher sprul pa sdud par phyogs pa'i phyi nang gi rtags ngan pa sna tshogs 'ong :
stod go dkar gyi yul nas bdud rje nag po'i dmag mtsho brdol :
mnga' ris skor gsum la dbang byed :
thob :
dus de'i tshe nga sprul rnal 'byor pa rdo rje gro lod rtsal bya ba gnyis 'byung ste :
gcig ni dbus gtsang gi mtshams su khyi phag lo pa dang mdzod spu dang sme ba'i rgyan drug sha mtshan gyi stag gi ri mo yod pa hU~M chos nyid nyams su len zhing khyung gi lta bro dang ldan pa zang yag nam mkha'i rdzong gsum nas bod 'bangs skyob pa'i thugs gter 'byed pa gcig 'byung zhing :
rje rigs dung can rdo rje DA ki zhig gis grogs byas te bal bod mtshams kyi kha la shod kyi gnas sgo 'byed :
gcig ni shar mdo stod mdo smad kyi phyogs nas lug gi lo pa sha mtshan rgyan drug stag gi ri mo yod pa bla ma'i thugs sgrub nyams su len zhing dbang chen gyi lha bsgom dang ldan pas thugs sgrub dgongs pa'i gter kha 'byed pa gcig bya babs pa bzhin sbas gnas su 'byung :
rje rigs rdo rje mkha' 'gro mngon par shes pa dang sprul bsgyur gyi rtsal dang ldan pa byi glang lo pa zhig gis lam gyi grogs byas te :
pad+mo bkod che chung du bgrod cing las can rnams la sbas gnas kyi sgo dbye bar 'gyur ro :
sa ma ya :
rgya rgya rgya :
de'i tshe lam gyi bar chad zhi ba'i ched :
gu ru yid bzhin rnam bzhi'i chos bka' 'di rnams sbas gnas 'grim pa rnams kyis nyams su blangs pas lam gyi bar chad zhi ba dang mchog dang thun mong gi dngos grub thams cad bde blag tu thob par 'gyur ro :
sa ma ya :
rgya rgya rgya :
o rgyan chos rje gling pas mchims kyi yul bu chu gter khang nas spyan drangs pa'o //[ \u0f88 ]thugs rje chen po sa yi snying po yid bzhin nor bu las :
sbas gnas 'grim pa'i cha rkyen gu ru yi dam lhar sgrub bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]ma 'ongs bskal pa mtha' ma'i tshe :
nga sprul gter 'byin de dag la :
chos dang rdzas nor sbas gnas sogs :
lung thob gter kha 'byed pa yang :
bod mi bsod nams chung ba dang :
the tshom lta log dbang song zhing :
yid gnyis bdud kyis khyer ba yis :
dam tshig g.yel dang srung ma khros :
lta bsgom ting 'dzin bul ba yis :
zab gter sbas gnas 'byed mi nus :
de tshe nga nyid drag po rtsal :
yi dam lha dang dbyer med bsgrub :
pha nor bu yis lon pa dang :
sbas gnas 'byed par the tshom med :
sa ma ya :
rgya rgya rgya :
nga nyid dkon mchog gsum 'dus su :
khyed shes skyabs su 'gro ba dang :
'gro don zab gter sbas gnas sogs :
'byed phyir nga nyid drag po rtsal :
sgrub pa'i sems bskyed sngon btang nas :
rang nyid tha mal spyi gtsug tu :
pad sdong 'dab brgyad ge sar la :
nyi ma'i steng du hU~M mthing nag :
'od zer spro bsdus dran rdzogs su :
ma hA gu ru drag po rtsal :
smug mthing spyan gsum bzhad pa'i zhal :
gcer bu rus pa'i rgyan drug dang :
snyan la dung gi wang mig mdzes :
dbu skra dmar ser gyen du brdzes :
thod skam lnga yis dbu la brgyan :
phyag g.yas rdo rje nam mkhar gdengs :
g.yon pas lcags phur thur du bsgril :
zhabs gnyis g.yon brkyang stag steng bzhengs :
zhal nas hU~M pheM A ral+li :
sku las khro chung me char 'phro :
stong khams grags stong hU~M pheM sgra :
snang stong khro tshogs spro bsdu 'gyed :
bla ma rig 'dzin steng nas 'thib :
yi dam zhi khro 'khor gyis bskor :
mkha' 'gro sde lnga rol du khrid :
dpa' bo bro brdung khrabs se khrab :
dpa' mo glu len kyu ru ru :
chos skyong sde brgyad sha ra ra :
de ltar gsal ba'i gnas gsum las :
'od 'phros ye shes spyan drangs bstim :
hU~M:
bde gshegs kun 'dus rdo rje drag po rtsal :
log 'dren 'joms mdzad rdo rje gro bo lod :
thugs rje thugs dam dbang gis skur bzhengs la :
sgrub mchog bdag la dbang skur byin chen phob :
mchog dang thun mong dngos grub ma lus stsol :
bgegs dang log 'dren bar chad sol mdzod cig :
hU~M hU~M hU~M:
snang stong hU~M gi 'phro 'du dang :
grags stong hU~M gi rang gdangs kyis :
bde gshegs rtsa gsum thugs rgyud bskul :
las can 'gro ba'i don du gter 'don na :
dam tshig zol zog med pa'i dpa' gding gis :
yid gnyis the tshom med par gsol ba 'debs :
khyed nyid yi dam lha dang dbyer med pas :
pha nor bu yis lon par the tshom med :
gu ru yid bzhin nor bu la gsol ba 'debs :
bsam pa lhun gyis 'grub par byin gyis rlobs :
rtse gcig gdung bas gsol ba 'debs :
nga nyid yi dam lhar bstan te :
ci 'dod dngos grub stsol ba yi :
mtshan ma ston par the tshom med :
nga nyid rdo rje drag po rtsal :
yi dam zhi khro 'dus pa'i sku :
spyi gtsug bsgom zhing gsol ba 'debs :
sde brgyad srung ma mi ma yin :
lha srin zer gyis zhud byung na :
drag po rtsal gyi sku ru bsgom :
sku yis zhing khams yongs la khyab :
'jigs zil bzod med rab tu 'bar :
zhal nas hU~M sgra 'brug stong ldir :
zhabs gnyis rdo rje'i gar bsgyur bas :
stong gsum 'ur ldeg chem chem bsgom :
lha srin zer gyis zhud byung na :
dngangs skrag 'dir 'gyel khong khrag lud :
ci bgyi'i bka' nyan gsung sdod bsgom :
'phral du lus kyi stangs stabs dang :
ting 'dzin dmigs pa'i 'phro 'dur bcas :
dregs pa gzir ba'i sham bu 'di :
oM AHhU~M badzra gu ru rdo rje khro bo lod lo ka sarba sid+d+hi pha la hU~M hU~M hU~M:
oM AHhU~M badzra sarba duSh+TAM ta ka ha na da ha pa tsa hU~M phaT:
gnam rdo lhung ba lta bur bzla :
sde brgyad lha 'dre'i zer mi tshugs :
dbang lung bka' bsgo sgrub par 'gyur :
sa ma ya :
rgya rgya rgya :
gu ru yi dam lha sgrub yid bzhin nor bu gtso bo /
mchims kyi yul nas chos rje gling pas spyan drangs pa'o //[ \u0f88 ]thugs rje chen po sa yi snying po yid bzhin nor bu las :
sbas gnas 'grim pa'i cha rkyen phyag rgya bzhi sgrub bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ma 'ongs bskal pa mtha' ma la :
hor sog dmag dpung 'ur skad chems :
mi rnams zhe zhum zhe zhum byed :
byang nas 'khrug cing nub nas 'dzem :
dbus mi bsil bur sbas yul 'thor :
de tshe 'bru bcud thams cad skem :
rta phyugs rkang bzhi thams cad gum :
bod 'bangs mi phyed mu ges 'chi :
dben gnas lam srang 'grim 'grul rnams :
mi ngan ar jag chom pos brdung :
lam mi bgrod cing srog dang bral :
de dus nga nyid drag po rtsal :
phyag rgya sgo ma bzhi dang bcas :
gsol btab 'jigs pa de yis sel :
sa ma ya :
rgya rgya rgya :
skyabs 'gro sems bskyed sngon btang nas :
spyi gtsug gu ru drag po bsgom :
shar du 'gugs byed phyag rgya dkar :
gzhon mdzes phyag g.yas lcags kyu bsnams :
lho ru 'ching byed phyag rgya ser :
sgeg bzhad phyag g.yas zhags pa bsnams :
nub tu sdom byed phyag rgya dmar :
khro chas phyag g.yas lcags sgrog bsnams :
byang du myos byed phyag rgya ljang :
gtum rngam phyag g.yas dril bu bsnams :
kun kyang g.yon pa ka pA la :
gcer bu b+ha ga nu ma rgyas :
rus pa'i rgyan drug me tog phog :
g.yon brkyang gar gyis bzhugs par bsgom :
mi rgod ar jag chom po rnams :
'gugs 'ching sdom myos brtan bral bsgom :
grags stong hU~M dang ha ri ni sa :
byin phab gsol ba snying nas gdab :
lam srang 'jigs dang dben ri 'grim pa'i tshe :
bsad khyer jag pa chom pos nyen pa na :
yid gnyis the tshom med par gsol ba 'debs :
khyed nyid phyag rgya bzhi yi sgo mar bcas :
tso ra mi rgod brlag par the tshom med :
gu ru yid bzhin nor bu la gsol ba 'debs so :
bsam pa lhun gyis 'grub par byin gyis rlobs :
zhes pas gsol gdab mi rgod dang :
chom rkun bcing ba'i rten 'brel ni :
kham phor gsar pa'i nang du ni :
bya rgod gla ba spyang ki yi :
rgyus skud gsum bsgril byas pa la :
btsan dug g.yer ma thang phrom byugs :
dri ma ma phog rdza phor gzhug :
siM ha mu kha :
si na ra ma tri hring :
mi ha ra :
thar ni thar ni :
mi rgod chom po chings ya :
zhes bzlas mdud pa lan gsum bor :
rang srung shu dag nag po byugs :
chom po byung dus me la bsreg :
rgyus pa gum dang dgra jag rengs :
mnyam du 'gyur te theb pa yi :
'grol na phag gi tshil bu byug :
gu gul bdug na phan pa yin :
sa ma ya :
rgya rgya rgya :
gu ru phyag rgya bzhi skor yid bzhin nor bu gtso bo /
chos rje gling pas mchims kyi yul nas spyan drangs pa'o //[ \u0f88 ]thugs rje chen po sa yi snying po yid bzhin nor bu las :
sbas gnas 'grim pa'i cha rkyen gu ru gzhi bdag lam 'dren bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]ma 'ongs bskal pa tha ma la :
hor sog mtha' dag brdol ba'i tshe :
bod mi phal cher sbas gnas 'bros :
byin rlabs lung bstan ma thob cing :
dad dang dam tshig med pa dang :
lhag par dam log mi srun rigs :
sbas pa'i gnas la 'jug par byed :
de tshe sbas yul gnas srung khros :
kha char bu yug 'tshub mar 'khyil :
lam mi chod cing ltog 'khyags 'chi :
sbas yul mi rnyog sdug re bsngal :
de dus nga nyid drag po rtsal :
sbas gnas srung ma'i tshogs dang bcas :
mchod cing gsol btab 'di byas pas :
sbas yul bgrod par the tshom med :
sa ma ya :
rgya rgya rgya :
skyabs 'gro sems bskyed sngon 'gro bas :
spyi gtsug gu ru drag po bsgom :
grags stong hU~M gi byin chen phob :
sbas yul nags khrod dben sa snyog pa'i tshe :
kha char bu yug 'tshub cing lam 'gags na :
yid gnyis the tshom med par gsol ba 'debs :
khyed nyid gzhi bdag gnyan po'i tshogs bcas te :
bdag cag lam sna 'dren par the tshom med :
gu ru yid bzhin nor bu la gsol ba 'debs so :
bsam pa lhun gyi 'grub par byin gyis rlobs :
tshig tsam min par gsol ba 'debs :
dam tshig sdom pa nyams pa rnams :
tshogs mchod me mchod brgya rtsa dang :
gtor ma skong ba brgya rtsas bshags :
sgrib sbyong yi ge brgya pa 'don :
sbas yul gzhi bdag gnyan po la :
gtor ma bsang dang gser skyems dang :
dkar gsum sha khrag dbugs la sogs :
rang rang mthun pa'i rdzas kyis mchod :
rang nyid drag po rtsal du bsgom :
lha bsgom ting 'dzin mi g.yel bas :
gzhan phan byang chub sems kyis ni :
chos nyid bden pa'i chad tho bsgrag :
hU~M:
sngon tshe bskal pa'i dang po la :
o rgyan pad+ma 'byung gnas kyis :
dam la btags pa'i lha 'dre rnams :
chos nyid bden pa'i bka' la nyon :
rin chen gser skyems mchod pa dang :
rgyags brngan bsang mchod dgyes par bzhes :
bdag ni o rgyan chen po'i rgyud :
khyod ni lha 'dre g.yar dam can :
dam tshig 'brel pas sngon nas 'brel :
sbas gnas zab gter 'di dag kun :
sngon tsam dus nas khyod la bcol :
da tsam bdag la len par bskos :
g.yar po bdag tu ma bzung zhig :
mdo med col chung ma mdzad par :
pha yis sa mkhar bu la phog :
pha nor bu la cis mi sbyin :
lam gyi bar chad thams cad sol :
mthun rkyen bsam pa thams cad sgrubs :
sngon gyi tha tshig ma g.yel bar :
bcol pa'i phrin las grub par mdzod :
ces pa'i bden bdar rgyags brngan bya :
lam gyi bar chad sel ba dang :
mthun rkyen lam sna 'dren par 'gyur :
sa ma ya :
rgya rgya rgya :
gu ru gzhi bdag lam 'dren yid bzhin nor bu gtso bo :
chos rje gling pas mchims kyi yul nas bton pa'o //[ \u0f88 ]thugs rje chen po sa yi snying po yid bzhin nor bu las :
sbas gnas 'grim pa'i cha rkyen gu ru dpa' bo ging bzhi'i sgrub thabs bzhugs :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ma 'ongs bskal pa mtha' ma la :
mtha' mis dbus 'dzin dbus mi rnams :
sbas mtha' dben gnas snyog pa'i tshe :
stag gzig dom dred dug sbrul sogs :
mche ba can dang sbrang ma ni :
tre la ka dang tre ka sogs :
dug gi mchu can rnams kyis 'tshe :
nga nyid dpa' bo ging bzhi bsgrub :
gdug pa'i sems can gnod 'tshe zhi :
sa ma ya :
rgya rgya rgya :
skyabs 'gro sems bskyed sngon btang nas :
spyi gtsug gu ru drag po bsgom :
phyogs bzhir dpa' bo ging bzhi ste :
shar du 'dzin ging 'gugs byed mthing :
rdo rje lcags kyu g.yas na bsnams :
yum chen rdo rje ging mos 'khyud :
lho ru sgrol ma'i ging chen ser :
phyag g.yas rin chen ral gri bsnams :
yum chen rin chen ging mos 'khyud :
nub tu stobs mdzad ging chen dmar :
phyag g.yas pad dmar mi snying bsnams :
yum chen pad+ma ging mos 'khyud :
byang du rgyug ging pho nya ljang :
phyag g.yas rgya gram rgyu zhags bsnams :
yum chen las rab ging mos 'khyud :
g.yon rnams gsang ba'i rnge'u chung brdung :
dbu la ru mtshon lhabs se lhab :
stag lpags sham thabs sku la dkris :
dar gyi cod pan pu ru ru :
rus pa'i rgyan cha khro lo lo :
dril chung g.yer kha si li li :
bro brdung bshug glu kyu ru ru :
gzhan yang skyob byed srung ma bcas :
grags stong hU~M dang A ral+li :
byin dbab gdung bas gsol ba 'debs :
stag gzig dom dred dug sbrul mche ba can :
'brog chen 'jigs pa'i 'phrang la 'grim pa'i tshe :
yid gnyis the tshom med par gsol ba 'debs :
khyed nyid dpa' bo'i ging dang srung mar bcas :
gdug pa'i sems can skrod par the tshom med :
gu ru yid bzhin nor bu la gsol ba 'debs :
bsam pa lhun gyis 'grub par byin gyis rlobs :
zhes pas gsol gdab rten 'brel rdzas :
sbrang bu dug sbrul dug bsrung phyir :
mu zi gla rtsi sgog skya sogs :
stag gzig dom dred mche can rigs :
kha 'ching phyir du tsakra ni :
gcan gzan gzugs dod lce phyir phyung :
rdo rje rgya gram phyi skor du :
hU~M A ral+li stag gzig dom dred dug sbrul mche ba can gyi mchu chings gre sdoms :
zhes pa'o :
sngags kyis bskor zhing spyi gtsug tu :
mchod rten nag pos mnan par bri :
mgo nas dril te skud pas bcing :
sAts+tsha nag po'i 'og tu mnan :
rang sngags bzlas shing gcan gzan gyi :
kha bcing dpa' rtsal nyams par bsgom :
des ni mche ba dug mchu can :
gnod pa rnams las bsrung bar 'gyur :
sa ma ya :
rgya rgya rgya :
gzhan yang sbas yul gnas pa'i skyes bu rnams :
bar chad bsrung zhing mthu chen sgrub pa'i chos :
nga nyid rdo rje drag po rtsal dang ni :
ye shes mtsho rgyal bdud 'dul drag mo'i skor :
dang ma 'od mtsho 'ja' tshon 'khyil ba yi :
bdud ri nag po rnga sgra'i 'dabs na yod :
nam zhig bskal pa dus kyi mtha' ma la :
rje yi mnga' thang glo bur rgyal pos 'phrog :
ru bzhi'i bstan pa mtha' mis 'dzin pa'i dus :
'bangs la khrel med sde rigs sil bu 'thor :
chos byed rnams kyang yid 'byung skye ba'i dus :
pad+ma bdag dang rgyal sras chos rje yi :
smon lam las 'bras rdo rje bde ba rtsal :
chos rje gling pa de yis 'byin par 'gyur :
ji bzhin nyams su blangs na bar chad zhi :
sa ma ya :
rgya rgya rgya :
gu ru yid bzhin nor bu rnam bzhi'i sgrub thabs kha tshar dang bcas pa mtsho rgyal gyis bkod de :
rang byung thugs rje chen po'i mdun du sbas pa'o :[ \u0f88\u0f88\u0f88 \u0f88\u0f88 ]chos rje gling pas mchims kyi yul nas spyan drangs te sbas pa'i tshal du shog ser las bsgyur pa'o ///
/
