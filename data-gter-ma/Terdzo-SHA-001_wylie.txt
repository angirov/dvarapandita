@#:
rdzogs chen lta ba klong yangs las :
rdo rje sems dpa' 'bru gsum rgyal ba'i spyi sgrub bzhugs so :
\u0f88\u0f88\u0f88\u0f88\u0f88
sngon 'gro skyabs 'gro sems bskyed ni :
na mo :
dag pa dbyings kyi dkyil 'khor du :
thig le rang gsal tshom bu rgyas :
ye shes rig pa zang thal le :
bdag 'dzin bral bar skyabs su mchi :
rang rig gsal ba'i snying po can :
sgrib g.yogs med par zang thal le :
phyogs mtshams med par khyab gdal le :
gsal 'grib med par dwangs sing nge :
ngos lkog med par rjen ce re :
rgya mtshor gza' skar shar ba 'dra :
'du 'bral med par bum pa'i sku :
rang grol chen por skyabs su mchi :
sems bskyed pa ni :
ci ltar thog ma'i mgon po nyid :
ma bskyed gzhi la rdzogs pa'i sku :
gnas lnga 'od kyi mu khyud mdzes :
rig stong gsal bar chos longs sprul :
'pho 'gyur med par lhang nge shar :
'od phung nam mkha'i mtha' dang mtshungs :
sgo dang yul dang rig pa gsum :
'du 'bral med par sems bskyed do :
dngos gzhi bskyed bzlas rim pa ni :
ho :
snod ldan byang chub sems 'dod na :
bla med lam du 'jug pa ni :
rang rig gsal stong hur po 'di :
ma bris gsal ba'i dkyil 'khor mchog :
mi g.yo lhang nge rgya chad bral :
kun bzang yum chen ngang du bsgom :
de ltar ma rtogs sems can rnams :
yid gsum rkyen bzhis rang bcings pas :
sdug bsngal chen po snying re rje :
bzod blag med pa'i thugs rje yis :
rnam byang gzhi la rdzogs par bya :
'khor dang 'das pa'i chos rnams kun :
ngo bo stong la rang bzhin gsal :
rtsal shugs 'gag pa med pa la :
rang nyid skad cig dran rdzogs su :
sna tshogs pad+ma nyi zla'i steng :
'od khyim dbyings kyi pho brang du :
hU~M las bla ma rdo rje sems :
dri med dkar mdangs rig pa'i sku :
gzhon tshul phyed skyil rdor dril bsnams :
yum mchog rdo rje snyems ma yang :
dkar mo gri thod yab la 'khyud :
rin chen rgyan spras mtshan dper ldan :
blta bas mi ngom tshul dgus mdzes :
ye nas rang yin gsal yang gdab :
bdag gi snying nang zhi ba'i lha :
sum cu rtsa drug gsal bar bskyed :
klad pa dung khang gzhal yas khang :
khrag 'thung lnga bcu rtsa brgyad gsal :
rtsa mdud drug la thub pa drug :
'khor lo lnga la d+hA ki lnga :
dpa' bo mkha' 'gro dri med gsal :
kun kyang sku chung yungs 'bru tsam :
gsal 'tsher nyi zla'i snying po 'dra :
phyag mtshan rang rtags yum dang 'khril :
thugs rje'i spyan ni phul thag tsam :
'khor 'das chos kun gsal bar gzigs :
sna tshogs cer grol nyid du gsal :
bdag nyid de ltar gsal ba yi :
mdzod spu mgrin pa snying kha ru :
ye shes mu khyud lnga ldan zhing :
dkar dmar mthing kha'i thig le'i nang :
oM dkar AHdmar hU~M mthing gsum :
lhang lhang tser tser mer mer rnams :
thig le oM dkar 'od 'phros pas :
snang srid thams cad oM du gyur :
'od zhu ngag tu oM bzlas pas :
lus sgrib dag nas snang stong rtogs :
ma hA sku yi dbang thob bsam :
thig le AHdmar 'od 'phros pas :
snang srid thams cad AHru gyur :
'od zhu ngag tu AHbzlas pas :
ngag sgrib dag nas bde stong rtogs :
a nu gsung gi dbang thob bsam :
thig le hU~M mthing 'od 'phros pas :
snang srid thams cad hU~M du gyur :
'od zhu ngag tu hU~M bzlas pas :
yid sgrib dag nas gsal stong rtogs :
a ti thugs kyi dbang thob bsam :
oM dang AHdang hU~M gsum rtogs :
rnam rtog phra rags sbom gsum dag :
'dod chags zhe sdang gti mug grol :
gzugs khams 'dod khams stong khams sbyangs :
ngo bo rang bzhin thugs rjer ldan :
chos sku longs sku sprul sku thob :
oM AHhU~M gi snying po 'di :
sgra dbyangs dang bcas bye ba bzlas :
'di ni bsnyen pa'i rim pa 'o :
bzlas bsgom ma yengs de nyid las :
spyi gtsug pad+ma nyi zla'i steng :
bla ma kun bzang brgyud par bcas :
tho brtsegs tshul du bzhugs pa yi :
g.yas g.yon chos skyong dam can bskor :
sangs rgyas chos dang dge 'dun rnams :
dgyes tshul dngos grub bdag nyid can :
spung nge thibs se bzhugs par bsgom :
rang nyid 'bru gsum srog yig las :
'od zer phyogs bcur 'phros pa yis :
ye shes gsum ldan bla ma brgyud :
dbyings rig dbyer med zhi khro'i lha :
sgron ma bzhi ldan mkha' 'gro'i tshogs :
gsal stong lhang nge 'jam dpal sku :
grags stong seng nge pad+ma'i gsung :
rig stong 'dzin med yang dag thugs :
bde stong lhan skyes bdud rtsi'i lha :
snang stong hrig ge phur phrin las :
mi rtog so ma ma mo'i tshogs :
snang bzhi blo zad mchod bstod lha :
ma 'gags shar grol drag po'i tshogs :
snang la rang bzhin med pa'i sku :
rkyen gsum bral ba'i dbyings kyi nang :
'ja' 'od thig le'i pho brang du :
sprin phung ltar gtibs gdan bzhugs bsam :
de ltar don dam kun rdzob tshul :
ma 'gags rol pas spyan yang drang :
hU~M:
kun bzang ye shes snying po lhun grub mchog :
ma nor ma bcos sku yi lha tshogs gshegs :
snang stong dran stong rig stong so ma'i klong :
gsung gi lha tshogs thig le'i klong du gshegs :
ma 'gags rang byung ma yengs rang bzhin grol :
thugs kyi lha tshogs dbyings chen ngang du gshegs :
bar der brgyud pa'i bla ma la :
gdangs snyan tshig gis gsol ba gdab :
cir mi dgongs de'i ngang nyid las :
gzugs snang thams cad lha yi sku :
sgra grags thams cad 'bru gsum sgra :
dran rtog thams cad mi rtog pa :
ci mdzad rol pa'i phyag rgya bsgyur :
de ltar gsal ba'i ngang nyid la :
spyi gtsug rtsa brgyud bla ma rnams :
'bru gsum kha dog thig ler zhu :
bdag dang sems can thams cad kyi :
dung khang nang du khra mer bzhugs :
sgrib pa bag chags thams cad kun :
sol khu bdas ltar 'og sgor thon :
rgyu ma chus bkrus ci lta bar :
phyi nang med par zang thal dag :
shel sgong mchod rten lta bur gyur :
rkang mthil spyi gtsug phyi nang rnams :
bdud rtsis zho rkyal khengs ltar bsam :
oM las sku yi bdud rtsi dkar :
AHlas gsung gi bdud rtsi dmar :
hU~M las thugs kyi bdud rtsi mthing :
bdud rtsi gsum gyi byin rlabs kyis :
dug gsum dag nas sku gsum thob :
dbang bzhi thob nas rgyud bzhi grol :
sku bzhi mthar phyin zhing bzhi bgrod :
dga' bzhi myangs nas snang bzhi phyin :
gding bzhi thob nas gnyis chos zad :
ka dag zang thal chen por bsgom :
oM AHhU~M gsum bye bas 'grub :
rjes ni rdzogs rim ngo yang sprad :
dus gsum bde gshegs thams cad kyi :
yab kyi snying po oM yin te :
yum gyi+i snying po yi ge A:
yab yum gnyis med hU~M yin no :
dus gsum sangs rgyas thams cad kyi :
sku sgrub oM la gsung sgrub A:
thugs kyi sgrub pa hU~M yin no :
bskyed pa oM la rdzogs pa A:
gnyis med zung 'jug hU~M yin no :
bdag dang sems can thams cad kyi :
lus la oM gyis rgyas gdab pas :
mi 'gyur bde gshegs sku yi rigs :
ye shes lnga ldan dbang thob shog :
ngag la gsung gis rgyas gdab pas :
smra brjod yul 'das chos sgra dbang :
AHgrags stong chos sgra'i dbang thob shog :
sems la hU~M gis rgyas gdab pas :
spros bral blo 'das zhig pa'i ngang :
yang dag rdo rje'i don rtogs shog :
oM ni bde la AHni gsal :
hU~M ni mi rtog gnyis mtha' zad :
'khor 'das srog snying 'bru gsum 'di :
bla med sngags kyi rgyal po yin :
sangs rgyas kun gyis bstan pa yin :
'di las zab pa'i sgrub pa ni :
ma byung mi 'byung phyis mi 'byung :
oM gyis snang srid g.yo zhing 'gul :
AHyis khams gsum dbang du bsgyur :
hU~M gis skye med don bya 'o :
oM gyis snang nyams gsal bar byed :
AHyis rig pa tshad la phebs :
hU~M gis mi zad mya ngan 'das :
oM gyis 'dod khams sprul skur sbyor :
AHyis gzugs khams longs skur sbyor :
hU~M gis stong khams chos skur sbyor :
oM gyis mngon par sangs rgyas sbyor :
AHyis yang dag sangs rgyas sbyor :
hU~M gis 'khor ba dong sprugs pas :
'bad med 'dod zhig ngang la zhog :
ces gsungs pa'i don gyis rgyas gdab bo :
sa ma ya :
rgya rgya rgya :
