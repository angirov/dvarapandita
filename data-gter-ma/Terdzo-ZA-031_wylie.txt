yang zab thugs rje chen po rgyal ba rgya mtsho'i phyi sgrub kyi rgyun khyer rin chen snying po zhes bya ba bzhugs so //
phyogs dus rgyal ba rgya mtsho yi //
dkyil 'khor kun 'dus bla ma dang //
gnyis su med la phyag 'tshal te //
rgyun khyer rdo rje'i gsung bzhin 'god //
yang zab rgyal ba rgya mtsho'i phyi sgrub rgyun khyer du bya ba la sngon 'gro skyabs su 'gro ba ni /
na mo :
rgyal ba rgya mtsho 'dus pa'i sku :
bla ma thugs rje chen po la :
bdag sogs 'gro kun byang chub bar :
khyed shes dad pas skyabs su mchi :
sems bskyed pa ni /
ho :
mar gyur sems can thams cad kun :
sangs rgyas go 'phang thob bya'i phyir :
byang chub mchog tu sems bskyed nas :
thugs rje chen po bsgrub par bgyi :
dngos gzhi bskyed bzlas gnyis las thog mar bskyed rim yan lag bzhi rdzogs su bya ba ni /
hrI:
stong nyid dbyings las snying rje'i gdangs :
rang sems hrIHlas 'od 'phros pas :
snod bcud phung khams dbyings su sbyangs :
de yi ngang las 'byung rim steng :
rdo rje'i srung 'khor gzhal med khang :
mtshan rdzogs 'od zer 'bar ba'i nang :
pad nyi zla steng nyi zla'i dbus :
hrIHdmar yongs gyur skad cig gis :
rang nyid 'phags mchog spyan ras gzigs :
rgyal ba rgya mtsho sku mdog dmar :
zhal gcig phyag bzhi zhi chags nyams :
rtsa phyag thugs kar rdo rje bsdams :
lhag ma phreng ba pad+ma 'chang :
gsang ba ye shes rA ga'i mdangs :
DA ru thod pa bsnams pas 'khril :
dar dang rin chen rus rgyan can :
rdo rje pad+ma'i skyil krung gis :
snang stong 'od lnga'i klong na bzhugs :
snyoms zhugs sbyor mtshams bde chen sprin :
yi ge hU~M trAM oM AH'phros :
phyogs bzhir mi bskyod rin chen 'byung :
rnam snang don grub spyan ras gzigs :
mthing ser dkar dang ljang gu'i mdog :
rang 'od yum dang mnyam par sbyor :
rgyan dang phyag mtshan gtso bo ltar :
'od lnga'i thig le'i klong yangs su :
pad zla'i steng na dgyes par bzhugs :
sgo bzhir ha ri ni sa las :
rigs bzhi'i mkha' 'gro las kyi mdog :
gri gug thod 'dzin gar stabs kyis :
pad nyi bam ro'i gdan la rol :
gnas gsum zla nyi rdo rje la :
'bru gsum sku gsung thugs su rdzogs :
thugs srog 'od dang bde ba'i ros :
ye shes 'khor lo spyan drangs gyur :
badzra sa mA dza :
dzaHhU~M baM ho :
slar yang thugs ka'i 'od zer gyis :
dbang lha spyan drangs dbang bskur gyur :
oM sarba ta thA ga ta a b+hi She ke ta hrIHhU~M trAM oM AHa b+hi Shiny+tsa mi :
chu zhabs spyi bor brtan pa las :
tshe dpag med sogs gtsor gyur pa'i :
bde gshegs rigs lngas dbur brgyan gyur :
ces gsal brtan dag gsum gyi ting nge 'dzin la rtse gcig tu bslabs nas /
yan lag tu bzlas pa bya ba ni /
gtso bo'i thugs kar pad nyi'i steng :
ye shes sems dpa' rta mgrin dmar :
pad+ma b+hany+dza 'dzin pa yi :
thugs kar zla steng hrIHyig la :
sngags kyis bskor las 'od zer 'phros :
dkyil 'khor lha tshogs gsal bar byas :
gtso 'khor kun gyi thugs srog las :
'od 'phros rtsa gsum mchod cing bskul :
'gro drug sgrib sbyangs lhar byas te :
'khor 'das dwangs bcud bdag la thim :
dngos grub stsol zhing brtan par gyur :
ces pa'i dmigs pa dang ma bral bar /
oM AHhU~M hrIHoM ma Ni pad+me hU~M:
zhes rtsa bsnyen la bzlas pa'i dngos gzhi bya /
bsnyen sgrub dril ba ni snga ma'i sham du /
d+hu ma g+ha ye na ma swA hA:
ha ri ni sa sarba sid+d+hi hU~M:
zhes btags pa'ang ji ltar nus pa bzla /
rjes 'od gsal du 'jug cing ldang ba ni /
hU~M:
snod bcud lha dang gzhal yas khang :
mkha' la sprin bzhin dbyings su thim :
slar yang zung 'jug gnyug ma'i lha :
sku gsung thugs kyi phyag rgyas mtshan :
oM AHhU~M hrI:
bdag gi bsnyen bsgrubs dus gsum dge ba'i tshogs :
mkha' khyab 'gro ba rnams kyi don du bsngo :
kun kyang sa bcu lam lnga mthar phyin nas :
rgyal ba rgya mtsho'i go 'phang myur thob shog :
ces bsngo smon gyis rgyas gdab par bya'o //
'di'ang rang gzhan nyer mkho khyer bde'i ched du gter chen bla ma rin po che las gnang ba zhus te /
pad+ma gar dbang blo gros mtha' yas pa'i sdes rdzong shod bde gshegs 'dus pa'i pho brang du sbyar ba dge legs 'phel ///
/
