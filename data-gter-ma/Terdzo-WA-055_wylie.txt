zab bdun tshe dkar sman mchod ni /
chos sku kun bzang longs sku tshe dpag med //
rdo rje sems dpa' 'jig rten dbang phyug dang //
dbang gi lha mo in+d+ra b+hU ti la //
sman mchod 'bul lo tshe dbang dngos grub stsol //
dga' rab rdo rje shrI siM ha dang //
nA gArdzu na hU~M mdzad bi ma la //
tshe mchog grub pa'i rig 'dzin rgya mtsho la //
sman mchod 'bul lo tshe dbang dngos grub stsol //
mtsho skyes rdo rje lha lcam man+dA ra //
ye shes mtsho rgyal mnga' bdag yab sras dang //
lo chen bai ro gnyags chen dz+nyA na la //
sman mchod 'bul lo tshe dbang dngos grub stsol //
dpal gyi dbang phyug lang gro dkon mchog 'byung //
bdud 'joms rdo rje mchog gyur bde chen gling //
chos bdag skyes mchog brgyud par bcas rnams la //
sman mchod 'bul lo tshe dbang dngos grub stsol //
tshe bdag rigs lnga pho nya mgyogs ma bzhi //
DA ki dam can drang srong rig pa 'dzin //
gter bdag zhing skyong snang srid ka dag la //
sman mchod 'bul lo tshe dbang dngos grub stsol //
dngos grub blang ba ni /
gnas gsum du thig le byas la /
kA ya wA ka tsit+ta sid+d+hi pha la oM AHhU~M/
lcer myang la /
badzra a mr-ita swa daM ku ru ShA me /
zhes pa'ang nyer mkho'i dbang gis brag dmar g.ya' ma lung 'chi med tshe'i ke'u tshang du gu Nas so //

//
