\u0f01\u0f83:
dam chos sprul sku snying thig las :
'phags pa thugs rje chen po nam mkha' rgyal po'i phrin las rang gzhung 'gro don lhun grub nor bu pad+ma'i phreng ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
oM AHhU~M hrI:
oM ma Ni pad+me hU~M:
'phags mchog thugs rje can la phyag 'tshal lo :
de sgrub las byang rim pa 'di bzhin bya :
sngon 'gro dngos gzhi rjes gsum las :
dang po sngon 'gro'i las rim brgyad bstan no :
skyabs su 'gro dang sems bskyed dang :
sgrub rdzas bsham dang bshags sbyang dang :
bka' bsgo dang ni mtshams gcad dang :
byin gyis dbab dang mchod byin brlab :
sngon 'gro rnam pa rim dgu 'o :
na mo gu ru d+he wa d+hA kI nI:
sa ma yA rgya rgya rgya :
dang po skyabs sems bshags sbyang sngon song nas :
gsum pa bgegs la bka' bsgo ba ni :
bdag nyid skad cig gis dpal chen po pad+ma dbang chen sku mdog dmar nag shin tu khros pa zhal gsum phyag drug pa :
g.yas zhal dkar ba :
g.yon zhal sngo ba :
dbus zhal dmar nag tu 'bar ba :
spyan gsum sdang mig bar snang gi khams su gzigs pa :
sma ra smin ma me 'od 'phro ba :
zhal gdangs shing ljags 'dril ba :
gnam lcags kyi mche ba zang yag tu gtsigs pa :
dbu skra dmar ser srid pa'i rtse mo na me ltar du 'bar ba :
skra gseb na rta mgo ljang gu gsum gyis rta skad nam mkha'i dbyings su sgrog pas :
snang srid thams cad dbang du sdud cing bgegs dpung thams cad zil gyis gnon pa :
phyag drug g.yas gsum rdo rje kha T+wAM sbrul zhags :
g.yon gsum na dril bu b+han dmar lcags sgrog bsnams pa :
zhabs bzhi gyad kyi 'dor thabs su bsgrad pa :
sa bdag klu gnyan thams cad gnon pa :
yum mchog tsa ti dbang phyug ma dang gnyis med du 'khril ba :
dur khrod kyi chas brgyad dang dpal gyi chas dgus brgyan pa ye shes kyi me dpung 'bar ba'i klong du hrIHhrIHzhes pa'i sgra sgrog pas :
'jig rten gyi khams kyi bgegs dpung thams cad tshar gcod pa :
hU~M hU~M zhes pa'i sgra sgrog pas :
steng 'og phyogs mtshams thams cad ye shes kyi me dpung dang :
'ja' 'od dang yig 'bru dang mtshon cha la sogs pa rang snang las grub pa'i gzhal yas kyi khang chen po gcig tu bsam :
hrIHhU~M:
nga ni dpal chen dbang gi lha :
rta skad rngam sgrog bar chad sel :
rang rig rang 'khrul sems can rnams :
nyon mongs rnam rtog bag chags kyis :
lha dang 'dre bgegs gnyis snang yang :
rnam par rtog pa'i bgegs yin no :
'dre bgegs rang gi sems las byung :
sems nyid ye nas chos sku la :
bgegs dang bar chad ming yang med :
gnyis med rang grol chos sku'i mtshams :
'di la sus kyang 'da' mi 'gyur :
hrIHhrIHhU~M hU~M phaT phaT:
byin 'beb ni :
hU~M hrI:
rgyal ba'i zhing mchog ri bo ta la dang :
phyogs bcu'i zhing khams rab 'byams dpag med nas :
bla ma rig 'dzin rgyal ba rgya mtsho'i tshogs :
thugs rje chen po yab yum sras 'khor bcas :
dpa' bo mkha' 'gro bstan srung rgya mtsho rnams :
rang rang so so'i gnas nas sku skyod la :
gzhal yas dkyil 'khor 'di la byin chen phob :
sgrub mchog rnal 'byor rnams la dbang zhi skur :
sgrub rdzas bdud rtsi'i rgya mtshor bsgyur du gsol :
snang gsal zhun mar 'di la mdangs phyungs shig :
'dir tshogs skal ldan rnams la dngos grub stsol :
sarba ma hA gu ru Ar+ya lo ke shwa ra g+ha g+ha rA dza dz+nyA na d+hA ki sa pa ri wA ra a be sha ya A A:
mchod pa byin rlabs ni :
oM badzra a mr-ita sogs :
swa b+hA was sbyang :
stong pa'i ngang las rin po che'i snod yangs shing rgya che ba rnams kyi nang du :
oM AHhU~M:
lan gsum /
'od du zhu ba las byung ba'i lha rdzas las grub pa'i :
mchod yon :
zhabs bsil :
me tog :
bdug spos :
snang gsal :
dri chab :
zhal zas :
rol mo la sogs pa :
sa gzhi dang nam mkha' bar snang thams cad gang bar gyur :
oM AHhU~M:
badzra ar+g+haM AHhU~M:
de bzhin du /
badzra puSh+pe\u0f8e
badzra d+hU pe\u0f8e
badzra A lo ke\u0f8e
badzra g+han+d+he\u0f8e
badzra nai bid+ya\u0f8e
badzra shab+da AHhU~M:
ma hA b+ho d+hi tsit+ta g+ha Na g+hu h+ya sarba pU tsa ho :
oM AHhU~M:
sarba pany+tsa a mr-ita hU~M hrIHTha :
oM AHhU~M ma hA ba liM ta te dz+wa ba liM ta b+ha la b+ha ti gu h+ya sa ma ye hU~M hrIHTha :
oM AHhU~M:
ma hA rak+ta dz+wa la ma d+ha la hU~M hrIHTha :
de nas ting 'dzin rnam gsum ni :
a :
chos rnams kun gyi de bzhin nyid :
stong nyid bsam brjod bral ba yi :
thugs rjes kun tu snang ba yi :
sems can yongs la khyab par bsgom :
stong zhing snying rje'i ngang nyid las :
rang byung rgyu yi sa bon hrI:
a 'thas 'khrul pa'i zhen pa bzlog :
sgyu ma lta bu'i ting 'dzin bskyed :
gzhal yas khang bskyed pa ni :
rang byung rgyu yi sa bon las :
'od zer rnam pa lnga 'phros pas :
'byung ba rnam dag brtsegs pa'i steng :
rang byung lhun grub gzhal yas khang :
rnam dag 'od lnga'i dkyil dbus su :
sgrub gsum rig pas 'phrul /
de nas spyan 'dren pa ni :
ma lus sems can sogs /
hU~M hrI:
'phags mchog thugs rje chen po nam mkha'i rgyal :
chos kyi dbyings nas 'gro ba'i don phyir du :
gzugs kyi skur bzhengs pho brang gzhal yas 'dir :
'khor ba dong nas sprugs phyir gshegs su gsol :
'phags ma dus gsum sangs rgyas kun gyi yum :
nor 'dzin gsang 'dzin sgrol ma dkar sngon dang :
rgyal ba rigs lnga sems dpa' lcam dral rnams :
'khor ba dong nas sprugs phyir gshegs su gsol :
'gro drug don mdzad sprul sku thub pa drug :
gang la gang 'dul thabs sprul sna tshogs kyis :
sangs rgyas stong rtsa rgyal ba 'khor bcas rnams :
'khor ba dong nas sprugs phyir gshegs su gsol :
sgo skyong srung ma lha dang rig 'dzin dang :
dpa' bo mkha' 'gro dam can rgya mtsho'i tshogs :
rgyal chen sde bzhi nor lha rgya mtshor bcas :
'khor ba dong nas sprugs phyir gshegs su gsol :
hU~M hrI:
de ltar 'phags pa'i lha tshogs 'khor bcas ni :
mchod 'os bsgrub 'os 'khor dang bcas pa rnams :
gnas 'dir byon la sgrub mchog 'khor bcas la :
dbang gzhi bskur zhing byin gyis brlab pa dang :
bgegs dang log 'dren bar chad sel ba dang :
mchog thun dngos grub dam pa stsol ba dang :
'khor ba dong nas sprugs pa'i phrin las mdzod :
bzhugs su gsol ba ni :
hU~M hrI:
rnam dag lhun grub gzhal yas 'dir :
pad+ma nyi zla'i gdan stengs su :
thugs rje chen po'i lha tshogs rnams :
dgyes shing mi g.yo brtan par bzhugs :
ma hA gu ru Ar+Ya lo ke shwa ra g+ha g+ha rA dza dz+nyA na d+hA ki sa pa ri wA ra tiSh+Tha lhan :
phyag 'tshal ba ni :
hU~M hrI:
dus gsum rgyal ba thams cad kyi :
sku gsung thugs yon rin po che :
thugs rje chen po'i lha tshogs la :
gnyis su med par phyag 'tshal lo :
ma hA gu ru a+y+'A lo ke shwa ra g+ha g+ha rA dza dz+nyA na d+hA ki na mo pu ru sha ya ho :
mchod pa ni :
hU~M hrI:
thugs rje chen po'i lha tshogs la :
lha rdzas phyi yi mchod pa 'bul :
rang byung nang gi mchod pa 'bul :
gnyis med gsang ba'i mchod pa 'bul :
ba liM gtor ma'i mchod pa 'bul :
dam rdzas bdud rtsi'i mchod pa 'bul :
rigs drug bsgral pa'i rak+ta 'bul :
spang blang med pa'i mchod pa 'bul :
mchod par 'os pa rnams kyi thugs dam bskang :
bsten par 'os pa rnams kyi thugs dam bskang :
bsgrub par 'os pa rnams kyi thugs dam bskang :
ma hA gu ru Ar+Ya lo ke shwa ra g+ha g+ha rA dza dz+nyA na d+hA ki sa pa ri wA ra ar+g+haM sogs /
sman raka kha hi btags la mchod :
bstod pa bya ba ni :
hU~M hrI:
dri med pad sdong brtsegs pa'i mtsho gling du :
skye med chos skus gzhan don sna tshogs mdzad :
chos sku zhi zhal tshad med bzhi yi tshul :
'phags mchog thugs rje can la phyag 'tshal bstod :
rnam dag gsung mchog pad+ma rigs kyi lha :
sku mdog dmar po pad+ma rA ga'i mdog :
thabs shes dbyer med pad rdor tshe bum bsnams :
rigs mchog pad+ma'i rgyal la phyag 'tshal bstod :
phyag stong 'khor los bsgyur ba'i rgyal po stong :
spyan stong bskal pa bzang po'i sangs rgyas stong :
gang la gang 'dul de la der ston pa :
'phags mchog spyan ras gzigs la phyag 'tshal bstod :
rang byung gnyis med lhan cig skyes pa'i yum :
bde stong zag med bde bas tshims mdzad ma :
dga' bzhi don gyi snang srid dbang sdud ma :
gsang ye d+hA ki ma la phyag 'tshal bstod :
'phags pa'i sras dang sras mo'i tshul 'dzin pa :
nor 'dzin gsang 'dzin sgrol ma dkar sngon dang :
rgyal ba rigs lnga sems dpa' lcam dral dang :
thub drug sprul pa'i sku la phyag 'tshal bstod :
sangs rgyas stong rtsa tshad med sgo ba bzhi :
bdag skyob lha dang rig 'dzin srung ma dang :
rgyal chen sde bzhi nor lha rgya mtshor bcas :
dregs pa lcam dral dam can rgya mtsho dang :
bstod 'os kun kyang gus pas bstod par bgyi :
tshogs mchod yang gsang bla sgrub ltar du bya'o :
g+hu ru d+he wa d+hA ki nI sa ma ya rgya rgya rgya :
de nas bskul ba ni :
hU~M hrI:
ma g.yel ma g.yel bla ma rig 'dzin tshogs :
ma g.yel ma g.yel kun bzang snang mtha' yas :
ma g.yel ma g.yel 'phags mchog nam mkha'i rgyal :
ma g.yel ma g.yel yab yum sras 'khor tshogs :
ma g.yel ma g.yel dam can rgya mtsho'i tshogs :
ma g.yel ma g.yel pho nya las mkhan tshogs :
dus gsum sangs rgyas thams cad 'dus pa'i sku :
spyan ras gzigs dbang yab yum sras 'khor bcas :
po ta la yi gnas nas sku skyod la :
phrin las rnam bzhis 'gro ba 'dul ba dang :
'khor ba dong nas sprugs pa'i phrin las mdzod :
rgyal ba'i spyi mes kun bzang snang mtha' yas :
rang rig blo 'das lta ba'i gnas lugs la :
ye grol rtogs pa'i thugs dam rgyud bskul gyis :
nyon mongs las sgrib ma lus zhi ba dang :
'khor ba dong nas sprug pa'i phrin las mdzod :
longs sku thub chen rgyal ba rigs lnga'i tshogs :
rang rig rtog bral lta ba'i gshis lugs la :
ma bcos ye grol thugs dam rgyud bskul gyis :
rang rig ye shes rgyas par mdzad pa dang :
'khor ba dong nas sprugs pa'i phrin las mdzod :
sprul sku sras mchog sems dpa' lcam dral te :
rang rig rang grol spyod pa'i cho rol las :
rang shar rang grol thugs dam rgyud bskul gyis :
rang rig rang snang dbang sdud mdzad pa dang :
'khor ba dong nas sprugs pa'i phrin las mdzod :
pho nya las mkhan tshogs rnams sku skyod la :
dregs pa lcam dral bka' sdod bran g.yog rnams :
mthu stobs drag po'i klong nas sku skyod la :
dgra bgegs mtha' yi dmag dpung zlog pa dang :
thar pa'i gegs byed dgra bgegs rdul du rlogs :
ngo bo nyid sku rta mchog dbang gi lha :
rang rig 'khrul bral 'bras bu klong yangs la :
sku bzhi rang chas thugs dam rgyud bskul gyis :
rig grol dug lnga'i dgra bgegs bsgral ba dang :
'khor ba dong nas sprugs pa'i phrin las mdzod :
bka' srung dam can rgya mtsho sku skyod la :
dgra bgegs mtha' yi dmag dpung zlog pa dang :
thar pa'i gegs byed dgra bgegs rdul du rlogs :
pho nya las mkhan tshogs rnams sku skyod cig :
dregs pa lcam dral bka' sdod bran g.yog rnams :
mthu stobs drag po'i klong nas sku skyod la :
dgra bgegs mtha' yi dmag dpung zlog pa dang :
thar pa'i gegs byed dgra bgegs rdul du rlogs :
hU~M hrI:
'phags mchog thugs rje chen po'i lha tshogs rnams :
chos sku zhi ba'i ngang las ma g.yos kyang :
gdug pa 'dul phyir khro bo'i skur ston pa :
gzugs sku 'jigs pa'i cha lugs sna tshogs ston :
'gag med gsung dbyangs nga ro phyogs bcur sgrogs :
nyon mongs 'khor ba'i gcong nad rgyun chod la :
log rtog gnyis snang mnyam nyid dbyings su spor :
rang rig rang grol gtor ma 'di bzhes la :
phrin las rnam bzhi'i 'gro don lhun grub cing :
'khor ba dong nas sprugs pa'i phrin las mdzod :
hU~M hrI:
bka' gter bstan pa gnyan po bsrung mdzad pa :
'jig rten dang ni ye shes las grub pa'i :
chos skyong zhing skyong lcam dral 'khor dang bcas :
bka' sdod las mkhan pho nya bran g.yog rnams :
thun khrag dmar gyi gtor ma 'di bzhes la :
sngon tshe 'phags pa'i spyan sngar khas blangs bzhin :
dam ldan rnal 'byor bdag gis rbad bskul gyis :
mthu rtsal rdzu 'phrul phyung ba'i dus la bab :
phrin las rnam bzhi'i las rnams gang bcol pa :
skad cig thogs med myur du bsgrub tu gsol :
sangs rgyas bstan pa gnyan la 'tshe byed pa'i :
zhing bcu'i dgra bgegs thams cad myur sgrol la :
sdang dgra gnod byed za 'dre phung sri dang :
god 'dre chung sri 'gab 'dre 'byung po rnams :
skad cig myur sgrol thal ba rdul du rlogs :
bka' gter bstan par 'tshe byed cing :
dkon mchog dbu 'phang smad byed dang :
rnal 'byor yongs la 'tshe byed pa'i :
bar chad 'byung po thams cad rdul du rlogs :
sa 'og sa steng sa blar rgyu ba yi :
lha 'dre mi gsum dbang du sdus :
'byung bzhi'i lus la 'tshe byed pa'i :
nad gdon sdig sgrib zhi ba dang :
'khor ba dong nas sprugs pa'i phrin las mdzod :
dngos grub len pa ni :
hU~M hrI:
rnam dag bde ba chen po'i pho brang nas :
'phags mchog nam mkha'i rgyal po yab yum dang :
sras 'khor dam can rgya mtsho 'khor bcas kyis :
sku gsung thugs yon phrin las sna tshogs kyi :
dpag yas dngos grub sna tshogs bstsal du gsol :
phrin las gang brtsam lhun gyis grub pa'i dpal :
bum pa bzang dang dpag bsam nor bu'i tshul :
yid bzhin re skong chen po'i dngos grub ni :
da lta nyid du bdag la bstsal du gsol :
yang dag bla med don dam bcud kyi gter :
'bad med dgos 'dod 'byung ba'i rin po che :
gnas skabs mthu ldan 'bras bu phun tshogs shing :
mchog thun dngos grub dam pa bstsal du gsol :
lhag chad kha skong ba ni :
'phags pa'i lha tshogs 'khor bcas dgongs su gsol :
bdag cag ma rig lus ngag yid gsum gyi :
ma 'byor pa dang nyams chag ci mchis pa :
gnong 'gyod drag po'i sems kyis mthol lo bshags :
bzod par bzhes nas tshangs pa'i dngos grub stsol :
yi ge brgya pas lhag chad bskang :
ka dag klong yangs chen po'i ngang du bzhag par bya'o :
shis pa ni :
hU~M hrI:
bskal bzang sangs rgyas kun gyi ngo bo nyid :
'gro kun thugs rjes skyob pa'i gnyen gcig po :
gang 'dul thabs kyis 'gro blo'i mun sel ba :
bla ma nam mkha'i rgyal po'i bkra shis shog :
sna tshogs thabs sprul 'gro kun skyob mdzad cing :
mchog thun dngos grub dam pa char 'beb pa :
d+hA ki sras 'khor sgo ba sgo ma'i tshogs :
dkyil 'khor lha tshogs rnams kyi bkra shis shog :
phrin las gang brtsam thogs pa mi mnga' zhing :
gang la gang 'dul sprul bsgyur sna tshogs 'gyed :
ma ltar byams shing sring ltar gdung mdzad pa :
mkha' 'gro chos skyong rnams kyi bkra shis shog :
dus dang gnas skabs ma lus thams cad du :
sangs rgyas bstan pa rin chen dar rgyas shing :
skye 'gro yongs la bde skyid 'byung ba dang :
bsam don yid bzhin 'grub pa'i bkra shis shog :
bsngo ba ni :
na mo bdag cag dpon slob mched lcam 'khor bcas kyis :
'phags pa'i lha tshogs skyed rdzogs bsgrubs pa dang :
zag bcas zag med dge ba ci bsags mthus :
tshe gcig sangs rgyas 'khor ba dong sprugs shog :
bdag gzhan dus gsum dge ba ci bsags pa :
nam mkha'i mtha' khyab sems can ma lus pa :
bla med theg pa chen po'i snod gyur nas :
kun kyang rdo rje 'dzin pa'i sa thob shog :
ces rgyun spyod la gnas par bya'o :
e ma 'phags mchog nam mkha'i rgyal po yi :
sgrub thabs las byang nor bu pad phreng 'di :
o rgyan ma hA gu ru'i bka' bzhin du :
bud med mtsho rgyal bdag gis yi ger bkod :
bka' 'di ma 'ongs snying gi bu dang 'phrad par shog :
bdud mgon seng gdong yab yum sras la gtad :
thub par srungs shig badzra sa ma ya :
sing hA mu kha si na ra ma d+harma sa ma ya :
badzra rak+Sha rak+Sha :
sa ma ya rgya rgya rgya :
gter rgya :
sbas rgya :
zab rgya :
gnyan rgya :
man+t+ra gu h+ya :
d+ha thims :
sa ma ya :
rgya rgya rgya :
bdag 'dra rang bzhin rdzogs pa chen po'i rnal 'byor pa /
rig 'dzin bdud 'dul rdo rje yis /
sgro brag pad+ma 'od nas bton /
lo lnga'i bar du bka' rgyas gdams /
rig 'dzin chen po gar gyi dbang phyug chos rgya mtsho'i bka' yis bskul ba'i ngor /
rig 'dzin bdud 'dul rdo rje yis /
kaHgnam chos rgyal pho brang yang dben du /
shog ser ngos nas dag par phab pa yi /
yi ge'i rig byed o rgyan bstan srung ngo /
!
/kye ma da lta bzhugs dang ma 'ongs 'byon rnams kun :
yang dag don la rmongs pa'i sgrog gis bcings :
rtog ge'i go yul shes rab phran bu yis :
sgra don yin smra bka' gtsang ras chod mkhan :
mkhas 'dod me khyer sprel 'dra'i gang zag 'gas :
rang bzo ras chod rang tshugs babs col gyis :
byin rlabs na bun yal dang bar chad rgyu :
thar pa'i lam bgag grub thob skar tshogs bsgribs :
mi khoms gnas ldan rtog ges bzo bcos na :
bdud mgon yab yum bam ro pho mo yis :
srog rtsa chod la snying khrag thang la phos :
'chi nas rdo rje dmyal bar skyol cig sa ma ya :
k+She tra pA las bka' 'di dam par chongs :
tshul ldan rnams la mgon skyob grogs mdzod cig :
sa ma ya :[ \u0f88\u0f88\u0f88\u0f88\u0f88 ]shog ser bu la zhal bshus pa'i yi ge pa ni /
dus mtha'i ban sbrang sa ta d+harma pa ka ra'o //
ji srid 'jig rten bskal pa ma stongs bar //
de srid dam pa'i chos 'di ma rdzogs so //
sarba dza ga staM//

//
