gur drag phur mjug gi dbang rgyal 'gong 'dul byed shin tu bka' gnyan pas bka' rgya dog par bya'o :
\u0f88\u0f88\u0f88

na mo gu ru :
gur drag phur mjug sgrub pa ni :
dkyil 'khor gtor ma dpe'u ris ltar :
thig bcas bris la rten du bzhag :
rgyun bsnyen la ni med kyang chog :
dbang la 'dab brgyad tshom bu'i steng :
bum pa mchod gtor spyi ltar bsham :
mngon rtogs gcig gis bdag mdun dang :
bum gtor skad cig dran rdzogs bskyed :
de nas dmigs pa 'di ltar bya :
rtsa ba gsum gyi lha la skyabs su mchi :
sems can kun gyi smyo 'bog 'dul ba'i phyir :
bdag gis gur drag phur mjug can bsgrub bya :
stong pa'i ngang las gur drag phur mjug can :
zhal bzhi phyogs bzhir bltas nas rgyal 'gong 'dul :
phyag bzhi dang po gnyis kyis rdo rje dang :
sdig pa 'dzin te 'og gnyis gri kha T+wAM:
sku smad phur pa dbal dang ldan pa ni :
rgyal bsen snying khar 'bal mi thub par zug :
oM AHhU~M gis ye shes pa spyan drangs :
dbang lha rnams kyis dbang bskur rigs bdag mtshan :
de yi thugs kar hU~M las sngags g.yas bskor :
sngags de drag tu 'khor bas 'grub par 'gyur :
'od 'phros zangs mdog dpal gyi ri bo nas :
gur drag dpag med spyan drangs sib sib thim :
oM artsig nirtsig na mo b+ha ga wa te badzra kI li kI la ya hU~M phaT:
de yis gur drag phur mjug 'grub :
sa ma ya :
rgya rgya rgya :
kha thaM:
gu h+ya :
tab tshe :
las sbyor sngags dmigs 'di lta ste :
rang nyid gu ru drag por bsam :
rang gi me yi tshwa tshwa las :
rang 'dra'i gu ru drag po re :
gdon bgegs rgyal bsen mi tshugs bsam :
gzugs rnams thams cad gur drag bsam :
sgra rnams thams cad drag sngags bsam :
gnod byed rgyal bsen mi tshugs bsam :
rtsa sngags kyi mjug tu :
badzra mr-i ta :
badzra su mr-i ta :
badzra ho ra mr-i ta :
badzra hU~M mr-i ta :
badzra rak+sha mr-i ta :
badzra ma mr-i ta :
badzra k+Sha mr-i ta :
badzra yaM mr-i ta :
badzra d+hi mr-i ta :
badzra mr-i ta mr-i ta ye swA hA:
sa ma ya :
rgya rgya rgya :
kha thaM:
gu h+ya :[ \u0f88\u0f88\u0f88\u0f88\u0f88\u0f88   ]dbang sgrub dus bsnyen pa ci 'grub rjes /
ar+g+haM sogs /
hU~M:
rang byung lhun grub pad+ma 'byung gnas sku :
dus gsum sangs rgyas sku gsung thugs las sprul :
mthu rtsal rmad byung pad+ma he ru ka :
lha srin drag po 'dul ba'i stobs mnga' ba :
dbang drag pad+ma'i sku la phyag 'tshal bstod :
de nas slob ma 'dus khrus dang maN+Dal phul /[ \u0f88 ]'o na o rgyan rin po che'i zhal nas :
bdag 'dra o rgyan pad+ma yis :
rgya gar shar nub yul khams su :
theg pa dgu yi rnam 'phrul bstan :
nyan bshad sgom pa'i bstan pa spel :
gangs can bod kyi yul khams su :
chos rgyal yab sras dgongs pa bsgrubs :
rje 'bangs dad ldan lam la bkod :
mthu stobs rdzu 'phrul dpag med bstan :
lha srin sde brgyad dam la btags :
nga ni chos sku kun tu bzang :
snying po thig le'i klong du gnas :
nga ni longs sku zhi khro'i lha :
rtog tshogs lha dang ye shes shar :
nga ni sprul sku gsang ba'i bdag :
mtha' yas rgyud dang lung gi mdzod :
dga' rab rdo rje 'jam dpal dang :
klu sgrub hU~M mdzad pra b+ha wa :
bi ma mi tra d+hA na dang :
rom+bu gu h+ya shAn+tiM pa :
sangs rgyas gsang ba go ma d+he :
in+d+ra b+hU ti te lo pa :
nA ro bir+Wa shAn+tiM pa :
ku ku ri pa an+ta pa :
zla ba grags pa 'phags pa lha :
ma ti tsi tra zla ba bzang :
gup+ta la sogs thams cad de :
gcig yin tha dad yod ma yin :
pad+ma 'byung gnas bdag nyid kyang :
de rnams dang ni so so min :
nga yin nga ni kun tu bzang :
kun bzang kun tu khyab cing khyab :
kun byed kun rig kun tu gsal :
nga yi sku nyid zhi ba 'am :
'on te khro bor bsgom yang rung :
phyag rgya rgyan rnams gcig gam gnyis :
zhal phyag mang nyung ji lta bur :
bsgom yang 'khrul pa yong ye med :
ci phyir nga ni kun tu snang :
rang nyid gtso dang 'khor dang bcas :
mang nyung blo yi bye brag gis :
ji ltar gsal ba bsgom yang rung :
nga yi dngos grub nga dang mnyam :
pad 'byung nga yi sprul pa brjod las 'das :
sems can re re'i rtsa na nga re yod :
'khrul tshabs che ba'i stobs kyis mi mthong ngo :
nga yi brtse ba'i stobs kyis bzod blags med :
khyad par bod yul gdul byar gyur pa la :
nga ni lho nub zhing khams gar yod kyang :
thugs rje'i phrin las bod la rgyun chad med :
smon lam mos gus can la zhal yang ston :
nga yi sprul pa bod la rgyun chad med :
thugs rje phrin las myur ba nga las med :
zhi bas mi 'dul drag po'i thabs kyis 'dul :
zhi dang khro tshul khro thabs 'gro don mdzad :
sku gsung thugs dang yon tan phrin las lnga :
sprul pa yang sprul zhing khams bye ba 'gyed :
sems can bsod nams dman pas 'khrul tshabs che na yang :
nga la gsol ba snying nas mi btab ang :
nad kyis gzir na sman gso nga las 'byung :
bza' ba med na bza' btung nga las 'byung :
nyon mongs skom gyis gdung ba nga yis sel :
mgon skyabs med na mgon skyabs nga yis byed :
rten gnas med na rten gnas nga yis 'byung :
'jigs shing skrag na 'jigs skyob nga yis byed :
longs spyod dbul na longs spyod nga las 'byung :
ngan song 'jigs na skye sgo nga yis bkag :
bde chen thar lam 'dod na nga yis bskyel :
gnas skabs bde ba 'dod na nga las 'byung :
thun mong dngos grub thams cad nga las 'byung :
mchog gi dngos grub thams cad nga las 'byung :
tshe dang bsod nams 'dod na nga las 'byung :
nad gdon sdig sgrib sbyong na nga yis sreg :
dbang sdud 'dod na dbang sdud nga las 'byung :
dregs pa tshar gcod 'dod na nga las 'byung :
phrin las rnam bzhi 'dod na nga las 'byung :
dgos 'byung bsam 'grub pad+ma nga las 'byung :
ci dang ci bsam thogs med nga las 'byung :
tsha gdung nyon mongs nad rnams nga yis sel :
bar do'i 'phrang gi sngangs skrag nga yis sel :
sangs rgyas zhing khams snying por nga yis bskyel :
pad+ma bdag ni yi dam lha yi gtso :
'od gsal chos sku snying po'i don yang ston :
dgos 'dod kun 'byung pad+ma 'byung gnas yin :
zhes dang :
dz+nyA na DA ki sA ga ra :
gang gi ming tsam thos na yang :
ba spu 'khrugs shing mchi ma blags :
de yi chos dang rigs la dad :
de yang pad+ma rgyal po ste :
de dang phrin las phur pa yi :
rab 'byams dngos grub de yis ster :
zhes gsungs pas o rgyan yab yum dang phur pa yang gcig pa yin te :
da res lha 'di ni o rgyan yab yum dang lha rdo rje gzhon nu dbyer med pa drag po phur mjug can zhes bya ba yin te :
o rgyan rin po ches ma 'ongs lung bstan rnams las :
dus ngan snyigs ma lung bstan pa'i skabs su :
de 'dra'i dus su gza' bdud kha langs pas pe har rgyal po'i bstan pa dar bar 'gyur :
zhes pa dang :
de'i dus su pe har rgyal po mnga' thang dar bas :
mi rnams la smyo 'bog dang glo bur du 'chi ba mang bar gsungs shing :
rgya gar gyi paN+Di ta gser la chags pa gcig rdo rje 'jigs byed kyi grub pa thob khar gshin rje nag po hab shas srog gcod byas nas :
rgya 'dre nag po ha la zhes bya bar skyes te :
de bod du phyin nas nad ngan pas mi phyed phyags mas 'debs pa dang :
ma gcig lab sgron gyi skye ba sngon ma paN+Di ta rin chen grub kyis mu stegs pa mang po btul dus :
mu stegs kyi paN+Di ta gnyis smon lam log par btab ste 'phur nas ri rab kyi khong gseng du song nas shi :
de gnyis kyi skye ba smon lam gyi stobs kyis :
dam sri gcod pa'i cha lugs 'dzin pa :
shar nub gnyis su 'byung ste :
smyo 'bog dang na tsha drag po gtong bar byed pa dang :
gzhan yang dam tshig nyams pa thams cad pe har rgyal pos dbugs bsdus te :
'khor du skyes nas rgyal phran nam mkha' la sbur ma langs pa tsam 'byung bar lung bstan :
mi phyed smyon par 'gro zhing phal cher rang srog rang gis gcod pa'i dus :
rgya nag yul nas nor phyir 'gong po spun dgu 'brangs nas bod khams thams cad sil bur 'khrugs pa'i dus :
gangs can bod kyi khrod 'dir bla ma slob dpon dge bshes rje blon :
chos mthun rnams kyi srog dbugs len pa'i dus :
dge ba'i bshes gnyen che btsun gyi thugs dam rgya 'dre 'gong po'i tshogs kyis bar du gcod nas bde sdug gi bya ba la spyod pa'i dus :
de'i dus su phan thogs par dgongs nas :
sprul sku mi 'gyur rdo rje dgung lo bcu gsum pa bya lo cho 'phrul chen po'i tshes lnga nub gur drag phur mjug can zhal bzhi ka dmar po can gcig gis dngos su gsungs :
de ltar brgyud pa nye zhing byin rlabs kyi so ma nyams pa yin pas :
'di'i dbang bskur zhing bsnyen pa byed bcug pas srog rlung dang brgyal gzer gyi nad la phan pa lan mang du+u myong bas grub :
de lta bu'i dbang zhu ba'i phyir thog mar gsol ba 'debs pa 'di'i rjes zlos gyis :
rtsa ba gsum gyi lha tshogs dang :
bla ma drag po 'khor bcas la :
bdag gis rtse gcig gsol ba 'debs :
bdag la dbang bskur bstsal du gsol :
da skyabs 'gro sems bskyed 'di'i rjes zlos mdzod :
dkon mchog gsum la bdag skyabs mchi :
sdig pa mi dge so sor bshags :
'gro ba'i dge la rjes yi rang :
sangs rgyas byang chub yid kyis bzung :
sangs rgyas chos dang tshogs mchog la :
byang chub bar du skyabs su mchi :
rang gzhan don ni rab bsgrub phyir :
byang chub sems ni bskyed par bgyi :
byang chub mchog gi sems bskyed nas :
sems can thams cad mgron du gnyer :
byang chub spyod pa mchog spyad nas :
'gro phan sangs rgyas myur thob shog :
gsum mam tshig rjes ma gsum :
khyod ni rnal 'byor rigs su skyes :
nga yis ye shes rdo rje sbyin :
byin pas dngos grub thob par 'gyur :
t+ye th+yo dz+ya h+ya hU~M l+yo :
btsan dug sdong pos bdud rtsi bsgres pa'i dam chu sbyin par bsams la :
'di ni khyod kyi dmyal ba'i chu :
dam tshig 'das na sreg par byed :
dam tshig bsrung na dngos grub ni :
rdo rje bdud rtsi'i chu 'dis 'grub :
sa ma ya ka hi ha sa hU~M:
slar yang gsol 'debs 'di'i rjes zlos mdzod :
sangs rgyas kun gyi rang bzhin sku :
slob dpon khyed la bdag skyabs mchi :
mi bzad 'khor ba'i rgya mtsho las :
gtso bo khyed kyis bsgral du gsol :
ha ha ha ha ha ha ha :
hU~M hU~M hU~M hU~M:
da slob ma khyed rang rnams :
stong pa'i ngang las gur drag phur mjug can :
zhal bzhi phyogs bzhir bltas nas rgyal 'gong 'dul :
phyag bzhi dang po gnyis kyis rdo rje dang :
sdig pa 'dzin te 'og gnyis gri kha T+wAM:
sku smad phur pa dbal dang ldan pa ni :
rgyal bsen snying khar 'bal mi thub par zug :
oM AHhU~M:
gnas gsum yi ge gsum gyis mtshan pa las 'od zer 'phros pas lho nub rnga yab gling zangs mdog dpal ri pad+ma 'od kyi gzhal yas su o rgyan rin po che'i thugs kar phog pas :
skad cig gis gu ru drag po phur mjug can gyi sku gsung thugs su khros nas 'ur sgra chem sgra dang bcas te byon nas khyed rang rnams la thim par sgoms shig :
dbyangs rol mo spos dang bcas :
hU~M:
gur drag phur mjug lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan 'di la dbang mchog skur :
log 'dren tshe yi bar chad bsal du gsol :
rtsa sngags dang :
badzra A we sha ya a A:
zhes mang du brjod :
rdo rje mgor bzhag la :
tiSh+Tha badzra :
de nas bum pa thogs la :
hU~M:
'di ni gnam lcags gzhal yas khang :
de nang bla ma drag po ni :
gsal ba khyed kyi mgor bzhag pas :
bla ma drag po'i dbang thob shog :
kum b+ha sa ni a ye :
'ba' 'bu a yi ka ki ka ko :
rtsa sngags brjod cing bum pa mgor bzhag bum chu blud :
sku gzugs thogs la :
hU~M:
'di ni bla ma drag po'i sku :
skyes bu slob ma khyod kyi ni :
spyi bor bdag gis bzhag pa yis :
bla ma drag po'i dbang thob shog :
lhab lhab pa ljim pa ny+ya ha s+ya ye :
hA traM ka le ki le ka tA:
sa le si le pa tAM:
ba le bi le ba taM:
ha hU~M sa ti ma sa ti ma :
rtsa sngags :
kA ya a b+hi Shiny+tsa oM:
de nas rdo rje lag tu thogs :
hU~M:
'di ni bla ma drag po yi :
phyag mtshan gnam lcags rdo rje ste :
khyod kyi spyi bor bzhag pa yis :
bla ma drag po'i dbang thob shog :
rtsa sngags :
badzra a b+hi Shiny+tsa hU~M:
de nas ral gri lag tu thogs la :
hU~M:
'di ni bla ma drag po yi :
phyag mtshan ral gri 'bar ba ste :
khyod kyi spyi bor bzhag pa yis :
bla ma drag po'i dbang thob shog :
tIk+Shan a b+hi Shiny+tsa hU~M:
de nas sdig pa lag tu thogs la :
hU~M:
'di ni bla ma drag po yi :
phyag mtshan lcags sdig mgo dgu ste :
khyod kyi spyi bor bzhag pa yis :
bla ma drag po'i dbang thob shog :
rtsa sngags :
rak+sha a b+hi Shiny+tsa hU~M:
de nas kha T+wAM lag tu thogs la :
hU~M:
'di ni bla ma drag po yi :
phyag mtshan kha T+wAM 'bar ba ste :
khyod kyi spyi bor bzhag pa yis :
bla ma drag po'i dbang thob shog :
rtsa sngags :
tri shU la a b+hi Shiny+tsa hU~M:
mar me phul nas phyag 'tshal ba'i mos pas rjes zlos mdzod :
ma hA gu ru tsit+ta ma ma ta ri k+Sha Sha h+ya na h+ya :
'bras snye thogs la :
hU~M:
'di ni rin chen 'bras snye ste :
khyod kyi mgrin par bzhag pa yis :
drag po phur mjug gsung dbang kun :
ma lus khyod kyis thob par shog :
a k+Shi ha k+Shi pa :
k+Shi k+Shi k+Shi be ge na ha la swA hA:
keya keya he hi h+ye h+ye ka ti ka ka ti :
dung dkar thogs la :
hU~M:
dus gsum rgyal ba ma lus thams cad kyi :
g.yas 'khyil rtsa rjes yongs rdzogs dod pa 'di :
bu khyod snying khar bzhag pa'i byin rlabs kyis :
drag po phur mjug thugs dbang thob par shog :
a a a a a :
duM duM duM duM duM duM:
ha ha ha ha ha ha ha :
ka ti ma ya na :
ga ko bang ba ti :
zhing dbyug gam thod phreng thogs la :
hU~M:
slob ma rigs kyi bu khyod la :
zhing dbyug thod phreng dbang bskur bas :
drag po phur mjug lha tshogs kyi :
sku gsung thugs yon dbang thob shog :
g+hi hu ra ha gya :
he a :
hU~M hU~M:
da gtor ma 'di nyid gur drag phur mjug can mngon sum du gsal ba khyed rang gi spyi bor byon 'od du zhu khyed rang la thim par sgoms shig :
hU~M:
gtor ma 'di ni gur drag phur mjug can :
ma lus 'khor bcas lham mer bzhugs :
bu khyod la ni dbang bskur bas :
dbang bzhi yongs rdzogs thob par shog :
bcom ldan rigs bdag snang ba mtha' yas :
gu ru pad+ma 'byung gnas :
mkha' 'gro ye shes mtsho rgyal :
lha mchog rdo rje gzhon nu :
lha bzhi gcig bsdus gu ru drag po phur mjug can gyis slob ma 'di la byin gyis rlobs pa dang dbang bskur bar mdzad du gsol :
rgyal nad smyo 'bog srog rlung stod 'tshangs lji zhing 'thibs pa dang brgyal zhing 'bog pa'i nad thams cad da lta nyid du zhi bar mdzad du gsol :
pho gdon rgyal po 'gong po spun dgu :
dam sri dmar nag rgya 'dre gsar rnying :
gdug 'dre dam sri'i rigs thams cad kyi gnod pas mi tshugs par srungs shig :
dus da nas bzung ste byang chub ma thob kyi bar du rjes su 'dzin par mdzad du gsol :
ma nyiM ta ya ka tiM hu :
ha s+ya la s+ya se le ye :
l+ye l+ye s+ya t+ya h+ya hU~M h+ya :
oM AHhU~M artsig nirtsig na mo b+ha ga wa te badzra kI li kI la ya hU~M phaT:
badzra pA pa nan :
badzra rak+sha nan :
he lam nan :
b+ha la d+hA na nan :
gu h+ya ti la nan :
badzra d+hA d+hi nan :
ti la ti la nan :
badzra badzra ha phyung rak+sha rak+sha :
si ta 'u su nan :
rA tsa a mu ka :
tsit+ta rbad :
mAM sa rbad :
rak+ta rbad rbad :
kiM ni ri ti rbad rbad :
go ro tsa na rbad rbad :
ba su ta rbad rbad :
tsit+ta phyungs :
tsit+ta gtubs :
a tri la phi d+hi ye swA hA:
'o des drag po phur mjug gi dbang legs par thob pa yin pas da nas bzung ste :
rang nyid gu ru drag por bsgom :
rang gi me yi tshwa tshwa las :
rang 'dra'i gu ru drag po re :
gdon bgegs rgyal bsen mi tshugs bsgom :
gzugs rnams thams cad gur drag bsgom :
sgra rnams thams cad drag sngags bsgom :
gnod byed rgyal bsen mi tshugs bsgom :
de ltar nyams su len snyams pas rjes zlos mdzod :
ka ti ka pa ma ya :
a mr-ita la'i :
ha la ha la pa g+ha sa ma ya :
a d+he wa a sa ma ya :
na ra ka ga dzA swA hA:
maN+Dal phul :   sa gzhi spos sogs /
'di bka' rgya dgos shing shin tu gnyan pas mang dbang mi rung :
yon tan can nam sngon bsnyen sgrub 'ga' re thon kyang :
srog rlung brgyal gzer nad byung bas cis kyang ma phan pa la 'di'i gel dbang mang du bskur te :
'di'i mngon rtogs byin nas bsnyen pa byed bcug na nges par phan :
sngon du bsnyen sgrub ci mang ma thon pa'i gsar bus ni rgyun bsnyen phreng bskor ya zung tsam rung gi :
dus gcig tshan chen bzlas na mi non :
re zhig thu 'ong bas gong bsnyen gzhan song ma song dang bstun :
'di'i bsnyen pa 'bum phrag lhag song yang bde kha ma byung na :
las sbyor gyi dmigs pa dang sngags ring sbyar la bzlas pas nges par phan :
rang la rgyal nad sogs med kyang :
dus kyi dbang gis rgyal 'gong gi gnod pa che bar 'dug pa la :
dran rdzogs su bsgoms nas bsnyen pa cung zad rgyun bsnyen byas na rang srung gi mchog yin te :
rgyal 'gong gi rigs bye ba dung phyur sogs yod pas :
rang la gnod pa'i rgyal 'gong gang yin pa de'i snying dkar nag mtshams su sku smad phur pa'i rtse dam du zug par bsgom pa gnad yin no :
zhes pa gnam chos las byung ba'i sgrub thabs dang las tshogs /
gzungs dbang rnams dbang bshad kyis brgyan te khyer bde bar rA ga a s+yas bsgrigs pa'i yi ge pa ni dge slong brtson 'grus te /
'di la sba 'os gsal bar bkod pa'i nyes pa gang mchis ging gi mgon po 'khor dang bcas pa la bshags so //
bzod par bzhes shig
/'di bris pa'i dge bas 'di dang 'brel pa thogs tshad gdug 'dre'i gnod pa zhi nas lus sems bde ba dang ldan nas /
sdug bsngal dang bral bar gyur cig
/mang+ga laM/
b+ha wan+tu //

//
