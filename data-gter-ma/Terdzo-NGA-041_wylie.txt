@#//
yid bzhin nor mchog gi zhal shes yig chung rnams yod :
'di ni 'dra min dang po yin no :
'di cung zad bsdus pa yod do //
na mo gu ru :
'dir yid bzhin nor mchog gi las mtha' kun phyogs gcig tu zhal shes kyi gdam pa kun bri bar bya ste :
rje btsun mtshungs med dpal ldan bla ma dam pa rgyal ba'i dbang po d+harma kIrti dz+nyA na shrI b+ha dra dang dbyer med pa'i bcom ldan 'das ma yid bzhin 'khor lo la sgo gsum gus pa'i sgo nas phyag 'tshal zhing bzod par gsol la rjes su gnang ba'i bka' drin bstsal du gsol :
de yang thog mar srog bla'i las mtha' mos gus skyed byed kyi las mtha' ni :
rang nyid kyi lus la brten nas dmigs pa byed pa yin la :
gzhan rgyud log lta sgyur byed ni :
bdag bskyed srog bla'i dmigs pa kho na nyid gnas rnams su gsal gdab :
rdzogs rim rags pa'i ngang la bzhag :
gang la dmigs pa de mdun du bdag bskyed la :
rtsa gsum dang gnas bdun gsal gdab :
gnas rnams su gtso bo rang lus kyis byas pa'i grub chen bzhi dang bcas pa bsgoms la :
bsnyen pa bya zhing :
mthar rdzogs rim rags pa 'od phung du bya zhing :
de nas rang gi gnas kun nas 'od phung dang 'od zer 'phros :
mdun bskyed kyi gnas rnams su phog :
rdo khab len gyis lcags bsdus pa ltar kho'i gnas kyi 'od phung bsdus te rang gi gnas su bstim :
de ltar yang yang dmigs pa dang bsnyen pa bskor te bya'o :
u pa de sha :
!
ye shes ma rig 'joms byed kyi zhal shes las mtha' yod u pa de sha :
rang shes rab 'phel bar 'dod na /
las mtha' gzhung bzhin la :
rang la yid brten par byed pa'i slob ma gang dag shes rab bsgrub par 'dod na :
rang la ji ltar bsgoms pa bzhin las mtha'i dmigs pa phog la hrIM wA gI shwa ri mUM:
pra dz+nyA sid+d+hi pha la hU~M:
zhes pa'i bsnyen pa dang gsol 'debs la 'bad du gzhug :
!
tshe sgrub bdud rtsi zla zer gyi zhal shes gsal byed bzhugs :
rang tshe bsgrub par 'dod na :
las mtha' ltar sgom bzlas bya :
gzhan gyi rim gro'i tshe sgrub byed na :
bdag bskyed sgom bzlas rdzogs rim 'bring po 'od lus su byas te :
de'i ngang las mdun du bsgrub bya bsams la :
de'i gnas rnams su las mtha'i dmigs pa gsal btab ste bzlas pa bya :
thun mtshams su 'od phung du bsdus la rang dang dbyer med bya'o :
u pa de sha :
!
dbang sdud zhags dmar gyi las mtha' zhal shes :
dbang sdud sgos su bkol bar 'dod na :
rang gi gnas rnams su zhags dmar gyi dmigs pa bya :
pho 'gugs na pad+ma'i lcags kyu dang zhags dmar sgril ma :
mo 'gugs na rdo rje'i lcags kyu la zhags dmar spro bsdu'i dmigs pa ni dpe'u ris su bris pa ltar bsam mo :
zhal shes dngos :
oM ku ru kul+le hrIH
che ge wa shaM ku ru hoH
zhes bzlas shing rdzogs rim la mnyam par 'jog go :
u pa de sha :!
yi dam gyi las mtha' zhal shes :
byin rlabs ngag nus che bar 'dod na :
las mtha' gzhung ltar sgom bzlas dang mnyam gzhag bya zhing :
gzhan gyi smyo 'dul byed na :
rtsa gsum dang gnas bdun yar mar gsal btab la :
gtsug tor nor bu yi dam gyi rdzogs rim rags pa'i bar du bya zhing :
bum par khro chu thal rdeb kyi sgom bzlas rdzogs rim rags pa la bzhag :
de bzhin du 'khor lo rnams su spel te gong ltar bya zhing :
gnod byed gang rung bkug la :
de nyid kyi gzugs la g.yang bzhi brdab par bya'o :
dbyer med ngang rdzogs rim la bzhag go :
u pa de sha :
!
nor sgrub kyi zhal shes ni :
nor bsgrub par 'dod na :
las mtha' sgom bzlas rnams las mtha' ltar byas la :
zhal shes ni :
oM b+hai shrA ma Na ye sarba swasti mang+ga le :
oM pri yang+ku ru b+ha hu tA:
sogs las mthar gsal ba ltar bya zhing :
rdzogs rim la mnyam par gzhag go :
u pa de sha :
!
bka' lung gi las mtha' zhal shes yod :
dgra bo bsgral ba'i las mtha' ni :
las mtha' gzhung ltar :
rtsa gnas lha bskyed pa dang :
bzlas pa sogs byas la :
dong gru gsum pa zhig brus pa de la spyod lam bya ba ni :
lus kyi snyigs ma cung zad phyi rol du bud pa'o :
zhes pa ni :
dang por dong der rang gi zag pa dor bar bya'o :
dgra bo'i sha khrag gtor mar bsngo zhes pa dang :
bka' srung gi dngos gzhi'i skabs su gtor ma byin gyis brlabs la :
zhes pa ni :
dgra bo'i sha khrag 'bul ba kho na nyid de :
gtor sngags ni gzhung du gsal lo :
'og gi thun sgo gnyis su sgrol byed gtso 'khor skabs dang sbyar la bskyed :
zhes pa ni :
dri chu 'dor na gsang gnas dang :
dri chen 'dor na 'og sgor bskyod la :
dri chen dang dri chu dug gsum gyi rang bzhin du mos la :
skam thun dang gsher thun zhes pa ni de nyid do :
bsam bya rnams ni las mtha' rang nas gsal lo :
de rnams kyis las mtha' phrin las zur bkol gyi zhal shes kun rdzogs so :[ \u0f80]atsha :
!
rigs bsdus dmigs dbang gi gdams pa'i zhal shes yod :
dmigs dbang gi skabs su :
gong gi don byed gnyis pa zhes pa ni :
rang las sgrib ches pa'i dbang gis nyams rtogs ma skyes na :
mdun du bla ma bstan pa'i bdag po'i sku la rtsa gsum dang gnas bdun gsal btab la :
lha bskyed bzlas dang rdzogs rim rags pa 'od phung du bsdus la :
rang lus kyang rtsa gsum dang gnas bdun pa gong ltar la :
bla ma'i sku las 'od phung mar me gnyis chad kyi tshul du byung ba sogs dmigs dbang gi skabs kho na ltar bya'o :
maN+Dal thog mtha' bar gsum du 'gro ba zhal las shes zhes pa ni :
gdams pa 'di nyid zhu ba'i dus thams cad du :
gcod kyi nyams len kun las 'byung ba ltar :
rang lus kyi maN+Dal dbul bar bya'o :
de ltar yid bzhin nor mchog gi bskyed rdzogs kyi gdams pa kun ma lus pa bla ma'i ngag la ltos pa kun :
phyi rabs kyi las ldan slob ma kun la phan par bya ba'i phyir du bri bar gyis shig ces gdung rigs phun sum tshogs pa'i dpal gyi 'byor pas brgyan cing :
bka' brgyud rin po che'i bstan pa la nyin mor byed pa'i mthu mnga' ba rgya ston gdan sa pa nam mkha' legs pa rgyal mtshan dpal bzang po ste :
ga ga na sA d+hu d+hA dza shrI b+ha dra zhes bgyi ba'i gsung gis bskul ba las :
'bri khung gi phyogs su gnas pa'i snyom las pa skyu ra'i gdung rabs las bcu pa'i thog tu gnas pa :
rat+na rak+Sh+mI d+harma rA dza zhes bya bas :
mtshe'u kha bde ldan gyi gtsug lag khang du bris pa'o :[ \u0f80]atsha :
