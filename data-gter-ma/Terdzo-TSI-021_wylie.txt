@#//
dam chos sprul sku snying thig las /
rnam 'joms gsang sgrub   khro nag /kyi dbang chog rdo rje'i chu rgyun zhes bya ba bzhugs so //
na mo gu ru badzra bi dA ra Na ya /
rgyal kun gsang ba'i rdo rje ye shes dbyings //
rdo rje rigs kyi khro bo'i skur bstan nas //
mthu stobs rdo rjes bdud bgegs 'joms de la //
phyag byas dbang gi cho ga blta bder 'god //
de la gsum /
sbyor ba /
dngos gzhi /
rjes kyi bya ba'o //
dang po dkyil 'khor dang dbang rdzas sogs las byang du smros pa ltar tshogs par byas la /
bdag mdun bum sgrub bzlas pa ci 'grub dang gtor 'bul yan chad lhag med par gtang /
gnyis pa dngos gzhi ni /
slob ma rnams khrus bya /
bgegs bskrad cing srung 'khor bsgom /
sems bskyed gsal gdab /
mtshams sbyor gyi khyad par /
de'ang ston pa thams cad mkhyen pas 'phags yul du sdig spyod kyi rgyal po log pa'i snying po rnam smin gyi sdug bsngal las skyob pa'i ched du dpal gsang ba'i bdag po la byin gyis brlabs te /
rgyud sde thams cad kyi rtsa bar gyur pa rdo rje rnam par 'joms pa'i gzungs mdo gsungs shing /
de la brten nas grub brnyes rnal 'byor gyi dbang phyug rnams kyis sgrub thabs kyi bka' srol mang du mdzad cing skye dgu mtha' yas pa gnas skabs dang mthar thug gi 'jigs dang sdug bsngal las skyob par mdzad pa rnams kyi nang nas /
byin rlabs kyi gzi byin 'gran zla dang bral ba 'brog ban khye'u chung lo tsA'i skye mtha' khrag 'thung bdud 'dul nus ldan rdo rjes tsha ba sgro brag pad+ma 'od nas spyan drangs pa'i /
dam chos sprul sku snying thig gi cha lag sangs rgyas gnyis pa gu ru pad+ma'i zhal lung rnam 'joms skor gsum las /
gsang sgrub khro nag lha bcu dgu pa'i dkyil 'khor du dbang bskur ba la sogs spyi 'gre brjod nas maN+Dal 'bul du gzhug
/A+o~M tsak+Shurban+d+ha wa ra ma NA ya swA hAs mig dar bcing /
A+o~M A khaM bI ra hU~M gis me tog gtad la /
de nas gsol ba 'debs pa 'di'i rjes zlos mdzod /
e ma :
bla ma rdo rje 'dzin pa dgongs su gsol :
bdag cag skal ldan rigs kyi bu mchog rnams :
grangs med sdig sgrib ma lus kun sbyang phyir :
yang gsang rdo rje 'dzin rgyal dkyil 'khor du :
kun mkhyen bla mas gzhug par mdzad du gsol :
lan gsum /
de nas bla mas 'dri ba ni /
bu khyod su yin ci zhig bya //
gsang sngags zab mo'i dkyil 'khor 'dir //
'jug pa'i skal ldan las 'phro can //
brgya lam nas ni re 'ga' tsam //
rtsa gsum dam tshig srung nus sam //
'gro don rgya chen byed nus sam //
zhes dris pa'i lan gsol ba 'di'i rjes zlos mdzod /
bdag ni rigs kyi bu gcig po //
sngon sbyangs las 'phro can yin no //
rtsa ba'i dam tshig bdag gis bsrung //
thugs rjes dgongs la dbang bskur zhu //
zhes lan gsum gyis gsol ba gdab /
skyabs sems sdom gzung ni /
khyed rang rnams kyi mdun gyi nam mkhar bla ma rdo rje rnam par 'joms pa'i lha tshogs la skyabs gyur ma lus pas bskor nas bzhugs par mos la /
tshig rjes su don bsam pa'i sgo nas rgyun bshags yan lag bdun pa 'di'i rjes zlos mdzad par zhu /
na mo :
dkon mchog gsum la bdag skyabs mchi :
dkon mchog gsum la mchod pa 'bul :
sdig pa thams cad so sor bshags :
'gro ba'i dge la rjes yi rang :
sangs rgyas byang chub yid kyis gzung :
sangs rgyas chos dang tshogs mchog la :
byang chub bar du skyabs su mchi :
rang gzhan don gnyis rab bsgrub phyir :
byang chub sems ni bskyed par bgyi :
byang chub mchog gi sems ni bskyed bgyis nas :
sems can thams cad bdag gis mgron du gnyer :
byang chub spyod mchog yid 'ong spyad par bgyi :
'gro la phan phyir sangs rgyas 'grub par shog :
lan gsum /
dbang gi gzhi dgod pa ye shes pa dbab pa la dmigs pa 'di ltar du mdzod /
slob dpon gyi thugs ka'i 'od kyis slob ma'i ma dag pa'i snang ba thams cad stong par sbyangs par bsam la /
A+o~M swa b+hA wa shud+d+haHsarba d+harmAHswa b+hA wa shud+d+ho\u0f85 haM/
stong pa nyid du gyur /
stong pa'i ngang las pad nyi dregs pa'i gdan gyi steng du khyed rang rnams kyi rig pa'i ngo bo rdo rje hU~M yig mthing khas mtshan pa las 'od zer 'phros /
'phags pa mchod /
sems can gyi don byas /
dgra bgegs gdug pa can thams cad tshar bcad tshur 'dus /
yongs su gyur pa las gsang bdag rdo rje rnam 'joms sku mdog mthing nag zhal gcig phyag gnyis sna tshogs rdo rje dang dril bu bsnams pa zhabs 'dor thabs su bzhugs pa /
dur khrod rol pa'i chas kyis brjid cing rab khros me phung 'bar ba'i dbus su bzhugs pa'i dpral bar A+o~M/
mgrin par AH
thugs kar hU~M gis mtshan pa las 'od zer phyogs bcu'i zhing rab 'byams su 'phros pas sangs rgyas byang sems rtsa gsum lha tshogs thams cad /
rdo rje rnam par 'joms pa khro bo nag po'i lha tshogs kyi sku dang yig 'bru phyag mtshan gzi byin 'od phung gi rnam par kha char bu yug 'tshubs pa bzhin du byon nas /
khyed rang rnams kyi spyi bo nas mar lus ngag yid gsum la sib sib thim pas rgyud byin gyis brlabs pa'i mos pa mdzod cig
/rol mo'i sgra dang bcas spos bsreg
/A+o~M badzra b+hi dA ra Na e h+ye hi sarba sa pa ri bA ra badzra sa ma ya dzaHdza :
dzaHhU~M baM ho :
A+o~M badzra A be sha ya a A:
zhes lan gsum sogs brjod cing byin dbab /
ye shes pa brtan par byas pa'i mos pa mdzod cig
/byas la /
A+o~M su pra tiSh+Tha badzrA ye swA hA/
lan gsum rdo rje dang bcas me tog 'thor la rab tu gnas /
de nas me tog dor ba 'di'i rjes zlos mdzod /
e ma /
rdo rje rnam 'joms dkyil 'khor du //
rin chen me tog 'di dor bas //
sngon sbyangs las 'phro gang yod pa'i //
yi dam lha la bab par shog
/A+o~M badzra puSh+pe pra tIts+tsha hoH
de nas tshom bu'i dkyil 'khor du me tog 'dor gzhug la gar bab dang mthun pa'i gsang mtshan gdags pa ni /
dbus su rdo rje 'dus pa rtsal :
shar du rdo rje gtum po rtsal :
lho ru rat+na gtum po rtsal :
nub tu pad+ma gtum po rtsal :
byang du karma gtum po rtsal :
zhes btags /
pra ti gr-ih+Na i maM satwa ma hA bA la /
zhes me tog slob ma'i mgo bor bcing /
de nas mig 'byed pa ni /
ho :
ji ltar mig mkhan mig 'byed ltar :
bu khyod ma rig ling tog ni :
rig pa'i ngang du da dbye bas :
ye shes spyan dang ldan par shog :
A+o~M badzra tsak+ShuHpra be sha ya phaTaH
ces mig dar bsal la dkyil 'khor bstan te /
e ma skal ldan rigs kyi bu //
dpal chen kun 'dus gsang bdag gi
/dkyil 'khor mthong ba shin tu legs /
khyod la bdag gis dbang bskur bas //
dga' dang spro dang 'dun par gyis //
dkyil 'khor bzang po 'di la ltos /
khyod kyi lha ni 'di yin no //
dkyil 'khor 'di 'dra mthong ma thag
/mtshams med sdig pa byas pa kun //
de dag zad par gdon mi za //
sdig pa phal rnams smros ci dgos //
tshe 'dir dngos grub thob par 'gyur //
'o /
rigs kyi bu khyod 'og min chos kyi dbyings kyi pho brang du yang dag par rdzogs pa'i sangs rgyas rdo rje 'dus pa rtsal zhes bya bar 'gyur ro //
zhes zhing khams dang sangs rgyas su lung bstan /
de nas dngos gzhi'i dbang bskur zhu ba'i don du gsol ba 'debs pa 'di'i rjes zlos /
e ma :
dus gsum bla ma dgongs su gsol :
bde gshegs thugs kyi dkyil 'khor du :
bdag cag skal ldan bu mchog la :
dbang gi smin grol dngos grub stsol :
gsum /
de nas las bum spyi bor bzhag cing khrus byas la /
hU~M:
bum pa bdud rtsi'i bcud mchog gis :
skal ldan bu la dbang bskur bas :
nyon mongs nad gdon ma lus kun byang nas :
chos nyid don gyi dbang mchog thob par shog :
A+o~M badzra a mr-ita kuN+Da lI a b+hi Shiny+tsa hU~M:
'o skal ldan rigs kyi bu mchog khyod la bum pa'i chu'i dbang bskur pas nyon mongs pa'i nad gdon sdig sgrib thams cad zhi ba'i dbang mchog dam pa dang ldan par 'gyur ro :
'di skabs slob ma rnams kyis kyang /
gyur cig :
ces pa'i mthun 'gyur brjod srol yod 'dug
/de nas rnam rgyal bum pa thogs la :
hU~M:
bum pa skye med lha yi gzhal yang khang :
bcud mchog rnam par 'joms pa'i lha tshogs bzhugs :
dbang bzhi kun thob sgrib bzhi dag pa'i don :
skal ldan bu mchog rnams la bstsal du gsol :
A+o~M badzra bi d+ha dA ra Na kro ta kA ya a b+hi Shiny+tsa hU~M:
'o skal ldan rigs kyi bu mchog khyod la bum pas dbang bskur pas :
lus kyi sdig sgrib dag :
lus lha sgom pa la dbang :
'bras bu sprul pa'i sku thob pa'i dbang mchog dam pa dang ldan par 'gyur ro :
de nas khro nag gi sku thogs la :
hU~M:
chos dbyings ye shes ngang las ma g.yos kyang :
bgegs dpung 'joms phyir khro bo'i skur ston pa :
gsang bdag rdo rje rnam par 'joms pa yis :
skal ldan rigs kyi bu la dbang bskur bas :
rang rig ye shes lnga yi dbang thob shog :
A+o~M badzra b+hi dA ra Na kro ta badzra a b+hi Shiny+tsa hU~M:
'o skal ldan rigs kyi bu mchog khyod la rdo rje khro bo nag po'i dbang bskur pas :
ma rig sgrib lnga kun dag nas :
sku lnga ye shes lngar 'grub pa'i dbang mchog dam pa dang ldan par 'gyur ro :
de nas rim par gtum po rigs bzhi'i sku thogs la /
hU~M:
khro mchog rdo rje gtum po yis :
skal ldan rigs kyi bu la dbang bskur bas :
nyon mongs nad gdon ma lus kun zhi nas :
dbyer med bde ba chen po'i dbang thob shog :
A+o~M badzra kro ta hr-i da ya badzra a b+hi Shiny+tsa hU~M:
'o skal ldan rigs kyi bu mchog khyod la rdo rje gtum po'i dbang bskur pas :
nyon mongs nad gdon ma lus zhi ba'i dbang mchog dam pa dang ldan par 'gyur ro :
hU~M:
khro mchog rat+na gtum po yis :
skal ldan rigs kyi bu la dbang bskur bas :
tshe bsod dpal 'byor yon tan rgyas pa dang :
mnyam nyid bde ba chen po'i dbang thob shog :
A+o~M rat+na kro ta badzra a b+hi Shiny+tsa hU~M:
'o skal ldan rigs kyi bu mchog khyod la rat+na gtum po'i dbang bskur pas :
nga rgyal rnam par dag nas yon tan thams cad rgyas pa'i dbang mchog dam pa dang ldan par 'gyur ro :
hU~M:
khro mchog pad+ma gtum po yis :
skal ldan rigs kyi bu la dbang bskur bas :
snang srid ma lus dbang du sdud pa dang :
rang grol bde ba chen po'i dbang thob shog :
A+o~M pad+ma kro ta ha na badzra a b+hi Shiny+tsa hU~M:
'o skal ldan rigs kyi bu mchog khyod la pad+ma gtum po'i dbang bskur pas :
nyon mongs 'dod chags ma lus kun byang nas :
khams gsum srid gsum dbang du sdud pa'i dbang mchog dam pa dang ldan par 'gyur ro :
hU~M:
khro mchog karma gtum po yis :
skal ldan rigs kyi bu la dbang bskur bas :
drag po'i phrin las ma lus myur 'grub nas :
lhun grub bde ba chen po'i dbang thob shog :
A+o~M karma kro ta badzra a b+hi Shiny+tsa hU~M:
'o skal ldan rigs kyi bu mchog khyod la karma gtum po'i dbang bskur pas :
nyon mongs phrag dog rnam par dag nas :
phrin las gang brtsam pa thams cad thogs pa med par 'grub pa'i dbang mchog dam pa dang ldan par 'gyur ro :
de nas khro bcu'i sku thogs la :
hU~M:
dri za 'dul mdzad rnam par rgyal ba yis :
skal ldan rigs kyi bu la dbang bskur bas :
zhe sdang sdug bsngal rang grol dbang thob shog :
A+o~M ha ra ha ra badzra a b+hi Shiny+tsa hU~M:
hU~M:
gshin rje 'dul mdzad gshin rje gshed po yis :
skal ldan rigs kyi bu la dbang bskur bas :
nga rgyal sdug bsngal rang grol dbang thob shog :
A+o~M ma tha ma tha badzra a b+hi Shiny+tsa hU~M:
hU~M:
klu gdon 'dul mdzad rta mchog rgyal po yis :
skal ldan rigs kyi bu la dbang bskur bas :
'dod chags sdug bsngal rang grol dbang thob shog :
A+o~M d+hu na d+hu na badzra a b+hi Shiny+tsa hU~M:
hU~M:
gnod sbyin 'dul mdzad bdud rtsi 'khyil pa yis :
skal ldan rigs kyi bu la dbang bskur bas :
phrag dog sdug bsngal rang grol dbang thob shog :
A+o~M da ha da ha badzra a b+hi Shiny+tsa hU~M:
hU~M:
me lha 'dul mdzad dbyug pa sngon po yis :
skal ldan rigs kyi bu la dbang bskur bas :
nyon mongs sdug bsngal rang grol dbang thob shog :
A+o~M pa tsa pa tsa badzra a b+hi Shiny+tsa hU~M:
hU~M:
srin po 'dul mdzad mi g.yo mgon po yis :
skal ldan rigs kyi bu la dbang bskur bas :
gzung 'dzin sdug bsngal rang grol dbang thob shog :
A+o~M d+ha ra d+ha ra badzra a b+hi Shiny+tsa hU~M:
hU~M:
rlung lha 'dul mdzad gzhan gyis mi thub pas :
skal ldan rigs kyi bu la dbang bskur bas :
ser sna'i sdug bsngal rang grol dbang thob shog :
A+o~M d+hA ra ya d+hA ra ya badzra a b+hi Shiny+tsa hU~M:
hU~M:
dbang ldan 'dul mdzad khams gsum rnam rgyal gyis :
skal ldan rigs kyi bu la dbang bskur bas :
bag chags sdug bsngal rang grol dbang thob shog :
A+o~M dA ru Na dA ru Na badzra a b+hi Shiny+tsa hU~M:
hU~M:
steng gdon 'dul mdzad khro rgyal hU~M kA ras :
skal ldan rigs kyi bu la dbang bskur bas :
'khrul rtog sdug bsngal rang grol dbang thob shog :
A+o~M tshin+d+ha tshin+d+ha badzra a b+hi Shiny+tsa hU~M:
hU~M:
sa bdag klu gnyan 'dul mdzad stobs chen rgyal po yis :
skal ldan rigs kyi bu la dbang bskur bas :
ma rig sdug bsngal rang grol dbang thob shog :
A+o~M b+hin+d+ha b+hin+d+ha badzra a b+hi Shiny+tsa hU~M:
'o skal ldan rigs kyi bu mchog khyod la khro rgyal bcu'i dbang bskur pas :
steng 'og phyogs bcu'i bar chad thams cad rang sar dag nas :
stobs bcu yongs su rdzogs pa'i dbang mchog dam pa dang ldan par 'gyur ro :
de nas sgo ma bzhi'i dbang ni :
hU~M:
rang bzhin gnas nas sku skyod la :
phrin las bzhi sgrub sgo ma rnam bzhi yis :
skal ldan rigs kyi bu la dbang bskur bas :
phrin las rnam bzhi 'grub pa'i dbang thob shog :
A+o~M dzaHhU~M baM hoHa b+hi Shiny+tsa hU~M:
'o skal ldan rigs kyi bu mchog khyod la sgo ma bzhis dbang bskur pas :
tshad med pa bzhi rgyud la skyes nas :
phrin las rnam bzhis 'gro ba sems can rnams kyi don 'bad med lhun grub tu 'byung ba'i dbang mchog dam pa thob pa'i skal pa dang ldan par 'gyur ro :
mtha' rten byin rlabs gtor ma'i dbang bskur ba la dmigs pa 'di bzhin mdzod /
gtor snod rang byung rdo rje'i pho brang du gtor ma khro rgyal rnam par 'joms pa 'khor gtum po rigs bzhi ye shes khro bcu sgo ma bzhi bka' sdod phyag brnyan dang bcas pa dngos su gsal ba la /
mos gus drag pos gsol ba btab pas sku gsung thugs las byin rlabs 'od zer khro chung gi tshogs dpag tu med pa byon /
khyed rang rnams kyi sgo gsum la thim pas nad gdon bar chad thams cad bsal /
rdo rje gsum gyi rang bzhin dang dbyer mi phyed par gyur par mos shig
/dpal gtor thogs la /
gu ru pad+ma sid+d+hi hU~M hrIH
A+o~M AHhU~M/
ka dag chos sku sogs brgyud 'debs 'don srol ltar sbyar /
de nas gtor ma mgor bzhag la /
hU~M:
dpal gtor skye med chos dbyings pho brang nas :
'gag med gsal 'tsher thig le 'od kyi sku :
rdo rje rnam 'joms lha tshogs ma lus bzhugs :
dkyil 'khor lha tshogs thugs dam rgyud skul na :
skal ldan rigs kyi bu la brtan par mdzod :
rdo rje rnam 'joms sku dang dbyer med nas :
phrin las rnam bzhis 'gro ba'i don byed shog :
A+o~M badzra b+hi dA ra Na kA ya wA ka tsit+ta a b+hi Shiny+tsa hU~M:
'o skal ldan rigs kyi bu mchog khyod la :
rdo rje rnam par 'joms pa'i gtor mas dbang bskur pas :
bla ma dang rdo rje rnam par 'joms pa'i lha tshogs thams cad spyi gtsug nas mar rang gi snying dbus su zhugs nas :
me long la has btab pa bzhin :
bla ma rdo rje rnam par 'joms pa'i sku gsung thugs dang :
rang gi lus ngag yid gsum yi dam gyi lha dang gnyis med du 'grub par bsam la :
dmigs med khyab gdal chen po'i ngang du gzhag par bya'o :
zhes dang me tog 'thor la shis pa brjod /
gsum pa rjes dam tshig bsgrag gzung /
gtang rag maN+Dal sogs spyi 'gre dang /
mchod kha gsos la rjes chog mchod bstod nongs bshags sogs nas shis brjod kyi bar las byang ltar byas pas 'grub bo //
rdo rje khro bo'i phyag rgya stobs su gyur //
lus can kun gyi gdon bgegs rtsad nas gzhom //
dbyings kyi ngang du ye shes rig pa'i sku
/sangs rgyas kun dang mnyam pa nyid brnyes shog
/shin tu zab cing byin rlabs che bar grags pas rin po che gter chen po'i mdzod yongs su gang ba'i cha rkyen du 'chi med bstan gnyis g.yung drung gling pas dben gnas de bI ko Ti'i snying por gter gzhung la phyag len bde bar bsdebs pa dge legs 'phel ///
/
