rdo rje'i chos skyong rnams kyi skong gso nyung ngur bsdus pa 'dod rgu'i char 'beb ces bya ba bzhugs so //
oM swasti sid+d+haM/
bstan pa srung ba'i rdo rje'i chos skyong rnams la skong bshags kyi cho ga mdor bsdus su bya ba'i tshul ni /
yid dang mthun pa'i gnas su mchod gtor dang /
skong gtor sogs rgyas par 'du bya ba'am /
de tsam ma lcogs na mchod gtor dam can spyi'i gtor chog gi skabs ltar dang /
de'i mdun du skong gtor rin chen 'bar ba sman raka 'bul gtor bcas phyag len bzhin bsham /
bdag gi rnal 'byor gang rigs sngon du 'gro bas gtor ma byin rlabs nas gzung bstod pa'i bar dam can spyi gtor gyi cho ga ji lta ba bzhin la /
rjes 'brang bye brag pa gtong na skabs 'dir bya /
de nas gter bdag dang gzhi bdag la gtor ma phul /
bzlas pa byed na /
mgon po lcam dral 'khor bcas kyi thugs kar nyi ma la gnas pa'i hU~M yig la sogs pa'i mthar rang rang gi srog sngags rigs kyi kha dog can gyis bskor ba la /
bdag bskyed kyi thugs ka'i sa bon las byung ba'i 'od zer phog pas thugs kyi rgyud rab tu bskul pas ci 'dod pa'i phrin las rab 'byams thogs med du sgrub par mos la /
oM badzra he ru ka sa ma ya /
ma nu pA lA ya /
badzra he ru ka twe no pa tiSh+Tha /
dr-i D+ho me b+ha wa /
su to Sh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha hoH
b+ha ga wAna?/
sarba ta thA ga ta /
he ru ka mA me muny+tsa /
he ru ka b+ha wa ma hA sa ma ya satwa AHhU~M phaT/
ces he ru ka'i yig brgya dang /
bdag bskyed kyi bsnyen pa ci rigs gong gnon gyi tshul du bzlas pa sngon du 'gro bas /
oM b+hu ru ku ru i tsi ki byi u tsuSh+ma kro d+ha hU~M phaT/
ces sogs so so'i sngags spyi gtor gyi skabs nas 'byung ba bzhin dang /
thun mong du oM ma hA kA lA ya /
shA sa na u pa hA ri Ni /
e Sha a pany+tsi ma kA lo a yaM/
i daM rat+na tra yA ya /
a pa kA ri NaM ya di pra tI dz+nyA sma ra si ta dA/
i daM duSh+TAn kha kha khA hi khA hi /
mA ra mA ra /
gr-ih+Na gr-ih+Na /
b+han+d+ha b+han+d+ha /
ha na ha na /
da ha da ha /
pa tsa pa tsa /
di na me ke na hU~M phaT hU~M/
zhes ci nus bzla /
spro na mchod bstod kyang bya /
tshogs yod na skabs 'dir yi dam gyi las gzhung ltar byin rlabs nas bsgral bstab bar dang /
rtsa gsum skong gso sogs kyang gtong na 'dir bya /
de nas skong rdzas rnams a mr-itas bsang /
swa b+hA was sbyang /
stong pa'i ngang las b+h+rU~M las gnas khang dur khrod drag po'i zhing khams bsam gyis mi khyab par /
phyi nang gsang ba'i mchod pa spyan gzigs mthun rdzas rten rdzas skong rdzas la sogs pa thams cad srid zhi'i 'dod yon gyi rnam pa mkho rgu tshang ba /
bzang rgus 'byor pa /
mdzes rgus brgyan pa /
ngo bo ye shes sgyu ma'i rang bzhin bde ba'i rnam pa thams cad par 'char bas nam mkha'i khams gang bar gyur /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na hi maM ga ga khaM swA hA/
lan gsum dang /
badzra s+pha ra Na khaM/
zhes pas byin gyis brlabs shing zad mi shes par spel la /
hU~M/
rgyal ba yongs kyi bka' sdod dpa' bo che //
ma lus bdud sde'i ngo na rab khros pa //
rgyud gsum dam can rgya mtsho'i tshogs rnams kun //
thugs dam gnyan po bskang phyir 'dir gshegs shig
/rab 'byams nam mkha'i khyon rnams yongs gang ba'i //
rnam rol 'gag med phyi nang mchod pa'i sprin //
dngos su 'byor dang yid kyis rnam sprul pa'i //
bzhed rgu'i 'byor pa rgya mtshos thugs dam bskang /
khrag zhag ar+g+haM dbang po'i me tog bzhad //
gsur chen bdug spos zhun chen snang gsal sbar //
mkhris pa'i dri chab sha sna'i zhal zas mdzes //
snyan brjid rol mo'i sgra yis thugs dam bskang //
rtsa brgyad stong la sbyar ba'i a mr-i ta //
dgra bgegs snying khrag lbu phreng rak+ta'i mtsho //
'dod yon bza' bca' gtor ma dam rdzas tshogs //
dpag yas nam mkha' gang bas thugs dam bskang //
mig sman mdangs ldan rta mchog sga srab can //
brjid pa'i g.yag rgod lug nag rog po'i ra //
dpa' gtum khyi sogs phyi yi rten rnams kun //
sna tshogs rgyan gyis spras pas thugs\u0f8e
rngam brjid thod mkhar drag po'i gzhal med khang //
'bod pa'i g.yab dar dur khrod drag po'i chas //
rnam bkra'i dar snas mtshan pa'i bya rgod mda'//
mthun pa'i dam rdzas tshogs kyis thugs\u0f8e
sku gzugs glegs bam beng sogs phyag mtshan dang //
sna tshogs dkor nor gzugs rten bla rdo'i chas //
ri rab gling bzhi gling phran rtags rdzas bdun //
sra brtan dpa' bo'i chas kyis thugs\u0f8e
sku yi phyag rgya g.yo med gsal zhing brtan //
rlung sngags bzlas pas thugs dam rgyud bskul zhing //
sems nyid rang ngo shes pa'i rnal 'byor sogs //
bskyed dang rdzogs pa'i lam gyis thugs dam bskang //
de ltar thugs dam gnyan po bskangs pa'i mthus //
mchog thun dngos grub ma lus stsol ba dang //
thub bstan spyi dang bye brag gsang chen gyi //
ring lugs 'phel zhing rgyas pa'i 'phrin las mdzod //
ces thugs dam bskang /
bshags pa ni thal mo sbyar te /
hoH
rang bzhin chos kyi dbyings las ma g.yos kyang //
thugs rje'i dbang gis 'bar ba'i skur bzhengs pa //
rgyal ba'i bstan srung dam can rgya mtsho'i tshogs //
'khor bcas bdag la gsan cing dgongs su gsol //
bdag cag blun rmongs ma rig 'khrul pa'i yid //
las dang nyon mongs bag chags kyis dkrugs pas //
lha khyod bsnyen cing bsgrub par dam bcas kyang //
sku yi phyag rgya ma gsal don ma rtogs //
sngags kyi bzlas brjod ma dag lhag chad 'khrugs //
yid kyi ting 'dzin bying rgod rtog pas bslad //
dam rdzas ma tshang rten rdzas ma tshogs dang //
rgyu chung phud nyams 'bag btsog dri mas gos //
dus kyi mchod gtor 'gyangs shing chag pa dang //
bsnyen sgrub g.yel zhing las sbyor log pa sogs //
rtsa ba yan lag dam tshig nyams pa kun //
rab gnong 'gyod pa'i sems kyis mthol lo bshags //
mthol bshags bzod pa dang du bzhes nas kyang //
nyams chag sgrib pa'i tshogs rnams kun byang ste //
'gyur med tshangs pa mchog gi dngos grub stsol //
zhes dang /
yi ge brgya pa lan gsum sogs kyis thugs dam ma bskang ba rnams bshags par bya'o //
skabs 'dir gzhan las 'dod pa'i don la phrin las gsol ba gsungs na'ang gong du skong ba'i skabs don gyis tshang zhing /
gtor ma stob pa'ang tshang bas /
tshogs yod na rol zhing smon lam gdab /
lhag ma gtang /
yi dam gyi bskul ba yod na'ang byas nas /
gtor 'bul man dam can spyi gtor bzhin bgyis pas don 'grub pa yin no //
zhes pa 'di'ang dad ldan dkon mchog rgya mtshos bskul ngor 'gyur med rin chen rnam rgyal gyis bris pa'o //
slar yang gong 'og gi mdzes rgyan dang bcas bklags pas grub par mtsho skyes bla ma dgyes pa'i 'bangs mkhyen brtse'i dbang pos bsdebs pa dge legs 'phel //
mang+ga laM///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
