de nas brub khung /
swa b+hA was sbyang /
stong pa'i ngang las e las lcags bsregs kyi khang sgrom gru gsum bang rim dgu pa /
kha khyer dog cing gting zab pa /
'og na 'dod chags kyi khrag mtsho khol ba /
logs la zhe sdang gi me rlung 'tshub pa /
steng na gti mug gi mun pa gtib pa /
mtshon cha'i char 'bebs shing nad dang dug gi rlangs pa 'phyo ba /
than dang ltas ngan gyi cho 'phrul sna tshogs mi bzad par 'khrugs pa /
las byed gshin rje'i dmag tshogs seng ge ltar rngams pa /
stag ltar 'phyo ba /
srin po ltar khros pa /
sha za ltar rgyug pa /
rgyob rgyob dang sod sod kyi sgra 'brug ltar sgrog pas gang ba /
srid pa las kyi btson khang drag po de'i nang du nr-i dud kha yongs su gyur pa las /
dgra bo de nyid lus gcer bu rid pa /
mdog nag cing dran pa nyams pa /
mya ngan gyi phyag rgya can /
bu ga dgu nas rnag khrag 'dzag pa /
gnod byed thams cad 'dus pa'i ngo bor gyur /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi bka' bden pa dang /
dge 'dun gyi bka' bden pa dang /
gsang sngags dang rig sngags dang gzungs sngags dang snying po dang phyag rgya dang ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par bcom ldan 'das dpal chen rdo rje gzhon nu'i dkyil 'khor gyi lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis brdar ba /
phyi dgra yid la sems pa /
da dgra thad du 'dzug pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang skad cig yud tsam la dmigs pa'i rten 'di la khug cig
/oM badzra kI li kI la ya dgra bgegs gnod byed dzaHhU~M baM hoH
shI g+h+raM A na ya hU~M phaT/
ces lan gsum gyis dgug
/de nas pho nya gtang ba ni /
dzaH
dpal chen bka' sdod las kyi pho nya mo //
log 'dren 'gugs par byed pa'i lcags kyu thogs //
'khor bcas khyod kyis dgra bo'i bla srog rnams /
khug cig badzra aM ku sha ya dzaH
hU~M/
dpal chen bka' sdod las kyi pho nya mo //
log 'dren 'ching bar byed pa'i zhags pa thogs //
'khor bcas khyod kyis dgra bo'i yan lag rnams //
byad du chings shig badzra pA sha hU~M//
baM/
dpal chen bka' sdod las kyi pho nya mo //
log 'dren sdom par byed pa'i lcags sgrog thogs //
'khor bcas khyod kyis dgra bo'i dbang po rnams //
dam par sdoms shig badzra s+pho Ta baM//
hoH
dpal chen bka' sdod las kyi pho nya mo //
log 'dren myos par byed pa'i dril bu thogs //
'khor bcas khyod kyis dgra bo'i rnam shes yid //
myos su chugs shig badzra g+haN+De hoH
zhes 'gug 'ching sdom myos kyi las bskul /
de nas gab pa'i sngags drug spu gri'i dgongs par ldan pas bsgral ba'i thabs dngos ni /
rig pa mchog gi rgyud las /
lha dbral gzugs la dbab pa dang //
byad du gzhug dang smyo ru gzhug
/rdul du brlag dang zhal du bstab //
de la'ang pho nya 'phyong sngags rdzas //
ting 'dzin dmod pas las rdzogs bya //
zhes 'byung ba'i dang po lha dang phral ba la'ang drug gi
/dang po pho nya ni /
hU~M dzaH
dam tshig chen po'i dus la bab //
sprul pa chen po'i dus la bab //
phyag brnyan chen po'i dus la bab //
shwa na mu kha'i dus la bab //
bdag nyid chen mo'i dus la bab //
sa bdag chen mo'i dus la bab /
khyed kyi phrin las dus la bab //
mthu rtsal dbyung ba'i dus la bab //
ces pa bab brgyad bskul rjes su 'phyong ni /
gtogs shig grogs dang bral bar gyis //
zhes sbyar /
sngags ni /
oM badzra kI li kI la ya che ge mo ha sa ya ra ha sa ya ra hrIHdaN+Da hU~M phaT/
rdzas ni /
gu gul sogs kyi dbye rdzas kyis bdug cing bya rog dang 'ug pa'i dang rus phyir 'byed pa'i tshul bya /
ting 'dzin ni /
dkyil 'khor gyi lha tshogs dang rdo rje legs pa 'gong po 'khor bcas kyis bsgrub bya srung skyob byed pa'i lha dang phral nas bya spu rlung gis gtor ba ltar byer bar bsam mo //
dmod pa ni /
dgra dang dgra skyob pa'i lha gnyis bral bar gyur cig
/ces brjod pa'o //
gnyis pa gzugs la dbab pa la drug gi pho nya ni /
hU~M dzaH
dam tshig chen po'i dus la bab //
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
'phyong ni /
phob cig rnam par gzir bar gyis //
zhes sbyar /
sngags ni /
oM badzra kI li kI la ya che ge mo A be sha ya A be sha ya hU~M phaT/
rdzas ni /
yungs dkar gyis brab cing thal mo gnyis sbubs la 'beb tshul bya /
ting nge 'dzin ni /
dkyil 'khor gsum gyi lha tshogs las sprul pa yang sprul lcags kyu thogs pa mang po dang klu chen 'jog po 'khor bcas kyis dgra bo'i rnam shes bkug nas ling+ga la gnyis su med par bstims par bsam /
dmod pa ni /
che ge mo'i rnam shes ling+ga la thim par gyur cig
/ces brjod pa'o //
gsum pa byad du gzhug pa la drug gi pho nya ni /
hU~M dzaH
dam tshig chen po'i dus la bab //
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
'phyong ni /
zungs shig rgyob cig rnam par chings //
zhes sbyar /
sngags ni /
oM badzra kI li kI la ya che ge mo dzaHhU~M baM hoH
shI g+h+raM A na ya hU~M phaT/
rdzas ni /
tshon skud sna lnga'i skud pa dang yugs sa'i skra skud kyis yan lag rnams 'ching ba'i tshul bya /
ting nge 'dzin ni /
dkyil 'khor gsum gyi lha tshogs yang sprul dang bcas pa rnams dang srog bdag sgrol ging 'khor bcas lcags kyu zhags pa lcags sgrog thogs pa rnams kyis dgra bo ri dwags rgyar tshud pa ltar bcings par bsam /
dmod pa ni /
dgra bgegs gnod byed 'di gru gu thul du chings shig sdoms shig
/ces brjod pa'o //
bzhi pa smyo ru gzhug pa la drug gi pho nya ni /
hU~M dzaH
dam tshig chen po'i dus la bab //
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
'phyong /
rings par khug la smyo ru chugs //
zhes sbyar /
sngags ni /
oM badzra kI li kI la ya che ge mo dz+wa la pa ya dz+wa la pa ya hU~M phaT/
rdzas ni /
dug sna tshogs dang d+ha du ra'i khu bas brab /
ting nge 'dzin ni /
dkyil 'khor gsum yang sprul dang bcas pa dang gnam the 'khor bcas kyis smyo dug gi char phab pas dmigs bya sems myos lus skrangs dran med du gyur nas mu col du smra bar bsam /
dmod pa ni /
che ge mo smyo ru chugs 'bog tu chugs /
dran pa nyams par gyur cig
/ces brjod pa'o //
lnga pa rdul du brlag pa'i khongs su spu gri gcig shur gyi gdab las 'byung bas /
de yang /
bdag dpal chen por gsal ba'i thal mo gnyis thabs shes kyi rang bzhin nyi zlas mtshan pa'i bar du bsnyen phur yak+sha kro d+ha dus me'i tshwa tshwa 'phro bar mos la byin gyis brlab ste /
oM badzra kI li kI la ya hU~M phaT/
ces pa nyer gcig gi mthar /
('dir phyag bzhed du tshogs mtha' ma ltar bab brgyad dang /
byang chub mchog sems sogs sgrol tshig brjod la /
mchan /)
oM laM hU~M laM satwam+b+ha ya nAn /
mo hA g+ha ta ya /
b+ha ga wAn /
hrIHSh+TiHbi krita shrI badzra hU~M kA ra hU~M hU~M phaT phaT/
badzra kI li kI la ya /
dzaHhU~M baM hoH
sarba big+h+nAM/
badzra kI li kI la ya hU~M phaT/
badzra hU~M kA ra hU~M phaT/
hU~M kA ra hU~M a phaT/
ces spu gri'i gdab sngags brjod cing /
dmigs bya'i snying dkar nag gi mtshams su bsgril zhing gdab pas kho'i gzugs phung gi 'byung bzhi'i dwangs ma rim bzhin 'dus nas yal /
snying khar tshe rten a dkar po 'od kyi thig le'i dbus su kun gzhi nr-i dud kha'i gzugs su 'dus par /
phur rtse hU~M ldan btab pas nr-i thig le ar bcas bsdus nas rang la bstan pas a dkar po 'od kyi gong bu can de bdag gi snying gar thim /
tshe dpal gzi brjid 'bar /
slar yang hU~M las 'phros pa'i 'od kyi rtse las gzas po'i rnam shes a yig gi gzugs kyis 'og min du phaT phaT phaTaH
ces gnas spar nas rdor sems yab yum gyi sbyor mtshams su zhugs /
oM badzra kI li kI la ya hU~M phaT/
ces brjod pas rdor sems kyi sras su skyes par bsam pa ni thugs rje'i rjes 'dzin gyi phur bu zhes bya ste las ngan rnam smin gyi skye sgo bcad nas skye med kyi dbyings su sbyor ba'o //
de nas phyir mi ldog pa'i phyir /
khro bcu'i phur bus rim pa bzhin gdab ste spyi bor hU~M mdzad /
dpral bar rnam rgyal /
lte bar gshin rje /
mgrin par rta mgrin /
snying khar 'khyil ba /
dpung g.yon dbyug sngon /
dpyi g.yon mi g.yo ba /
dpyi g.yas 'dod rgyal /
dpung g.yas sum rgyal /
gsang bar stobs chen rnams kyi phur bu rang rang gi sngags kyis gdab bo //    ('di dag ni tshogs las skabs bzhin phyogs mtshams kyi khro mo brgyad dang /
khro bcu /
steng 'og gi khro mo gnyis bcas kyi phur gdab dang /
de rjes gri sgrol bcas phyag bzhed du skabs 'dir byed /
mchan /)
de nas rdul du brlag pa dngos la drug gi pho nya ni /
hU~M dzaH
dam tshig chen po'i dus la bab //
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
'phyong ni /
lus ngag rdul phran bzhin du rlogs //
zhes sbyar /
sngags ni /
oM badzra kI li kI la ya che ge mo da d+ha ya da d+ha ya hU~M phaT/
rdzas ni /
rdo rje tho ba dang gtun khung gru gsum bar du brdung /
ting nge 'dzin ni /
dkyil 'khor gsum gyi lha yang sprul dang bcas pa dang lha bdud rnam rol 'khor dang bcas pas rdo rje ri rab kyi tho ba thogs nas dmigs bya rdul du brlags par bsam mo //
dmod pa ni /
dgra bgegs gnod byed thal ba'i rdul du rlogs shig
/drug pa zhal du stob pa la'ang drug gi pho nya ni /
hU~M dzaH
dam tshig chen po'i dus la bab //
sprul pa chen po'i dus\u0f8e
phyag brnyan chen po'i dus\u0f8e
shwa na mu kha'i dus\u0f8e
bdag nyid chen mo'i dus\u0f8e
sa bdag chen mo'i dus\u0f8e
khyed kyi phrin las dus\u0f8e
mthu rtsal dbyung ba'i dus la bab //
'phyong ni /
badzra yak+sha kro d+ha khA hi //
zhes sbyar /
sngags ni /
oM badzra kI li kI la ya che ge mo b+hin+d+ha ya b+hin+d+ha ya hU~M phaT/
rdzas ni /
hom gzar du snyigs ma'i sha khrag stob cing /
ting nge 'dzin ni /
dkyil 'khor gsum gyi lha tshogs rnams kyi zhal du re ma tis grogs byas shing stob pas dgyes pa'i rkan sgra dang bcas pas rol par bsam /
dmod pa ni /
dgra bgegs kyi sha khrag lhag ma med par rol cig
/ces brjod /
de nas slar yang ling ro rnams bdud rtsi spar pa zhal du stob cing /
hU~M/
dug gsum dgra bgegs bsgral pa'i sha khrag rus //
srid gsum zhing kun gang ba'i longs spyod 'di //
sku gsum rol pa khrag 'thung zhal du stob /
khams gsum yongs sgrol dngos grub bstsal du gsol //
zhes phul bas lha thams cad mnyes te /
ha ha zhes bzhad /
hU~M hU~M zhes dngos grub bstsal /
phaT phaT kyis dgra bgegs dbyings su bsgral bar bsam mo //
zhes smad las rdo rje'i me char las bklag chog khol du phyung ba'o ///
/
