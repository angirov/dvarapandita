\u0f88
yi dam dmar nag 'jigs gsum las :
yig med u pa d+he sha :
'jam dpal dkar po ye shes sems dpa'i phyi sgrub bzhugs so :
\u0f88\u0f88\u0f88\u0f88\u0f88
'gro kun ma rig dri tshogs rab dben pa :
'jam mgon bla ma'i zhabs la gus pas 'dud :
bdag 'dra 'jam dpal pad+ma thod phreng gis :
ma 'ongs skal ldan skyes bu'i don ched du :
shes rab skyed byed chu skyes gzhon nu yi :
phyi sgrub zab mo dgos 'dod kun 'byung bstan :
da lta spel ba'i gnas med gter du sbos :
ma 'ongs nga sprul skyes bu kun dga'i mtshan :
rnal 'byor skal ldan de dang 'di 'phrad shog :
'phrad nas 'gro kun mun pa'i tshogs bcom nas :
bstan 'dzin ngang pa 'du ba'i pad rtsar shog :
dang po bcas kyi rim pa 'di bzhin bya :
maN+Dal dkar po mda' gang gru bzhi'i dbus :
'bras dkar gcal bkram tshom bu lnga ru bkod :
de steng many+dzi'i khri khar chos dbyings bum pa'i nang :
bum rdzas dang ldan bum chus sum cha bkang :
mgul chings dkar po kha rgyan gzungs thag brgyan :
de g.yas dkar dmar gtor ma lcog zlum dang :
g.yon du blo 'phel ril bu dkar por bcas :
dar dkar dri ma med pas kha kheb bya :
dar dkar dri med dag la lha bzo bas :
mngon rtogs dang mthun legs bris ba dkar gyi+i :
'o ma cu gang dri bzang tshon rtsis byug :
rgyab tu blo 'phel tsakra dbu can 'god :
rnam lnga la sogs mchod rdzas sna tshogs bsham :
yid 'ong bag dro brjid ldan dang 'dren bya :
rnal 'byor bde ba'i gdan 'dug rdor dril sogs :
dgos pa'i yo byad thams cad sta gon bsags :
dang po skyabs su 'gro ba sngon song nas :
gnyis pa khams gsum 'khor ba'i sems can gyi :
ma rig blo yi gti mug mun bsal nas :
shes rab snang ba phyogs med rgyas pa'i phyir :
'phags pa chu skyes gzhon nu bsgrub par bgyi :
de ltar sems bskyed tshad med rab bsgoms nas :
gsum pa bskyed pa lha yi dkyil 'khor sgom pa ni :
oM swa b+hA ba bi shud+d+haHsarba d+harmAHswa b+hA ba bi shud+d+ho\u0f85 haM:
gzung 'dzin gnyis snang bsdus pa'i chos rnams kun :
ye nas mi dmigs stong gsal snying rje'i ngang :
baM las bdud rtsi'i rgya mtsho dkar kyil ba :
dkar gsal dpag yas dri bsung ngad par ldan :
mtha' skor mar gad ni'u gsing ba gam 'khrigs :
rin chen sna tshogs gcal bkram ljon shing rgyas :
seng ge glang chen 'dod 'jo sna tshogs gnas :
chu gnas lha mi'i me tog sna tshogs spras :
ngang pa bung pas chos kyi sgra dbyangs sgrog :
rang gdangs 'ja' sprin thig le'i 'od phung klong :
de klong rang byung paM yig ljang ser las :
ge sar yal ga lo 'dab rab rgyas pa :
baiDUr+Ya ltar rab gsal nyi 'od 'bar :
dri bral pad+ma 'dab brgyad rab rgyas pa :
ge sar gur gum mdog ltar 'phro ba'i steng :
a las zla ba'i dkyil 'khor nya rgyas dbus :
rang rig ngo bo a dkar sa le ba :
'phro 'dus don byas rang nyid sku yi ni :
'jam dpal rdo rje gzhon nu chu skyes pa :
dkar gsal mdangs ldan rdo rje'i skyil krung bzhugs :
longs spyod rgyan rdzogs 'dzum mdangs 'od zer 'bar :
g.yas pas mchog sbyin g.yon pas ut+pa la :
lo 'dab rab rgyas yu ba thugs kar 'dzin :
pad steng chos rnams kun gyi rang bzhin nyid :
shes rab phar phyin stong phrag brgya pa yi :
rang byung baiDUr+Ya yi glegs bam 'dzin :
ye shes lnga ldan rang 'od thig klong gsal :
'og min chos dbyings yon tan brtsegs klong nas :
rang 'dra'i ye shes sems dpa' spyan drangs bstim :
phyi nang mchod pa maN+Dal dag gis mchod :
de ni bskyed pa sku yi dkyil 'khor ro :
badzra sa ma ya rgya rgya rgya :
gnyis pa bzlas pa sngags kyi 'phrul 'khor ni :
rang gi tsit+ta gyen lang 'khor lo'i dbus :
a dkar gsal ba'i mdun brtsam rtsibs drug la :
yas mar ma reg yig 'bru drug bkod la :
tsakra g.yas 'khor yig 'bru g.yon 'khor la :
blo rmongs ma rig mun pa'i smag rum du :
tshe rabs las sgrib sang sang dag par bsam :
oM wA kye daM na ma :
sngags 'di mi tshig bar ma chod pa yis :
'bum phrag drug bzlas grangs kyi bsnyen pa yin :
zla ba gcig rdzogs dus kyi bsnyen pa 'o :
rtags kyi bsnyen pa rab 'bring tha ma gsum :
skal ldan rang rang blo yi spyod yul rag :
rab kyis mngon sum 'bring rnams nyams snang dang :
tha ma rmi lam du yang zhal mjal zhing :
gsung thos pusti rnyed dang mtshon ngar rnyed pa dang :
mar me gtams dang me tog thu ba sogs :
'od dkar shel mchod rnyed dang lo thog rgyas :
ne'u gseng rgyas dang nyi zla shar ba dang :
dar phyar dung 'bud rol mo'i sgra sgrog sogs :
snag tshwa 'thung sogs spos dri bsregs pa dang :
nam mkhar 'phur zhing lus la me 'bar dang :
gos dkar gyon dang rgyan gos dkar po 'dogs :
chu bo che la gru gzings zam pa 'dzugs :
ltas bzang dga' ldan mtshan ma'i bsnyen pa 'o :
bsnyen tshe sha chang sgog btsong bud med spang :
rnam kun mdze yugs grib la shin tu 'dzem :
rtag tu gzhon nu chu skyes nga rgyal brten :
de ltar sgrub tshe thun skabs mchod bstod 'bad :
gtor ma 'bul zhing 'dod don gsol ba gdab :
dge rtsa mkha' khyab 'gro ba'i don du bsngo :
shis brjod pa sogs spyod mjug spyi ltar bya :
bka' 'di rdo rje g.yung drung rtsal la gtad :
las can snying gi bu dang 'phrad par shog :
thub par srungs shig badzra sa ma ya :
rgya rgya rgya :
!
yi dam dmar nag 'jigs gsum las :
yig med u pa d+he sha :
'jam dpal a ra pa tsa'i nang sgrub zab mo blo yi mun sel bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]'gro kun blo yi mun pa rab bsal ba :
'jam mgon bla ma mchog la gus phyag 'tshal :
bdag 'dra 'jam dpal 'od 'bar thod phreng gis :
ma 'ongs skal bar ldan pa'i skyes bu rnams :
blo gros spobs pa'i snang ba rab rgyas nas :
thos bsam sgom pa'i rgyan gyis legs mdzes shing :
bka' gter bstan pa'i bstan pa gsal byed phyir :
mi brjed gzungs thob shes rab rgyas byed pa'i :
'jam mgon bla ma'i nang sgrub zab mo bstan :
stegs bu mda' gang gru bzhi mnyam pa'i steng :
dri bzang sin+d+hu ra yis chag chag gdab :
de dbus tshom bu lnga ldan many+dzi'i khar :
bum pa mgul chings dmar ser gtsang chus bkang :
'bras bu can shing kha rgyan mkhar phor dang :
gzungs kyi rdo rje bum rdzas spyi mthun ltar :
g.yas su dpal gtor ral gri d+hIHsa mtshan bya :
g.yon du dbang snod rdzas kyi ril bus bkang :
de gong mngon rtogs ji bzhin sku rten dang :
gong bzhin gsung rten tsakra sogs bris 'god :
mtha' skor phyi mchod rnam lnga la sogs pa :
gzhan yang mchod pa'i bye brag rgyan ldan bsham :
sngon 'gro bca' gzhi'i rim pa badzra sa ma ya rgya rgya rgya :
de nas rnal 'byor bde ba'i stan 'dug la :
bla ma mgon po 'jam dbyangs dbyer med pa'i :
dkon mchog gsum la skyabs 'gro ci 'grub 'bad :
gnyis pa theg chen byang chub smon sems ni :
bdag gis khams gsum 'khor ba'i sems can gyi :
ma rig rmongs pa'i dri tshogs rab bsal nas :
blo gros spobs pa'i snang ba rab rgyas phyir :
'jam mgon bla ma'i sgrub zab nyams len bgyi :
de ltar sems bskyed bden brjod nan du bgyi :
dngos gzhi lha bskyed go rim 'di ltar bstan :
yan lag brgyad ldan mtsho chen rab rgyas pa :
mtha' skor ni'u gsing pad tshal rab rgyas shing :
chu gnas sna tshogs gcal bkram dri bsung ldan :
lha mi'i longs spyod dkor nor phun sum tshogs :
dpag bsam shing rgyas me tog 'bras bus brgyan :
mchod pa'i lha mo char sprin lta bur gtibs :
ngang ngur la sogs chos kyi sgra dbyangs sgrog :
mtsho dbus rab brtan bai DUr+Ya gsal ba'i :
ge sar lo 'dab pad+ma rgyas pa'i steng :
nya rgyas zla steng d+hIHyig dmar ser las :
gzi byin 'od phung bdag gi lus thim pas :
ma shes ma rig blun rmongs sgrib byang nas :
bdag lus 'od kyi phung por lham mer gyur :
bdag nyid dri bral 'phags pa 'jam dpal sku :
dmar gsal zhal gcig phyag gnyis mdzes 'dzum ldan :
dbu skra mthon mthing zur phud lnga ldan bcas :
bcu drug na tshod rdo rje'i skyil krung bzhugs :
rin chen rgyan rdzogs dar zab na bza' bklubs :
g.yas pas ma rig dri tshogs gcod byed gri :
gdengs ngom tshul 'dzin longs spyod rdzogs pa'i sku :
g.yon pas ut+pal yu ba thugs kar 'dzin :
pad steng chos rnams kun gyi rang bzhin mchog :
phar phyin stong phrag brgya pa'i glegs bam bsnams :
dwangs ma lnga ldan 'ja' thig 'od phung klong :
bag dro lhun chags gzi byin 'od 'bar bskyed :
'khor lo gsum las 'od 'phros 'og min gyi :
yon tan pad tshal rgyal ba'i pho brang nas :
rang 'dra'i ye shes sems dpa' spyan drangs bstim :
oM Ar+Ya many+dzu shrI sarba sa pa ri bA ra badzra sa ma ya dza :
pad+ma ka ma lA ya satwaM:
na mo pu ru sha ya ho :
mchod lnga gzugs sgra dris mchod bstod pa bya :
de nas bzlas pa sngags kyi dkyil 'khor ni :
rang gi snying gar pad+ma zla ba'i steng :
d+hIHyig dmar ser mtha' mar sngags kyis bskor :
lce rtsa d+hIHmgo gre phug mnyen gsal gtad :
rang nyid mchog gsum sangs rgyas thams cad kyi :
ngag gi dbang por bsam la gsang sngags kyi :
yang gsang 'di nyid smra bcad rgyun du bzla :
oM a ra pa tsa na d+hI:
de ltar bzlas pas nang rtags ni :
'dzin blo yangs shing blo gros spobs pa yi :
snang ba rgyas shing 'chad rtsod rtsom pa spro :
zhal mjal chos gsung lung bstan thob :
snag tshwa 'thung dang yi ge za :
glegs bam gri mtshon ngar ldan rnyed :
mkha' la 'phur dang rol mo sgrog :
mar me spar dang spos bsregs dang :
dar phyar rnga brdung nyi zla shar :
ral gri ut+pal shel mchod rnyed :
de rnams phyi nang gsang rtags so :
grangs bsnyen 'bum phrag brgyad yin zla ba gcig :
the tshom yid gnyis spangs byas nas :
de ltar bgyis pas snyan ngag dang :
rdo rje'i tshig rnams rang rdol 'byung :
the tshom g.yeng ba le lo spang :
rtse gcig bsgrubs pas 'grub 'gyur nges :
de nas bsdu ba'i rim pa ni :
rang lus d+hIHra gyur 'jam mgon bla ma yi :
nga rgyal dag dang ma bral shin tu gces :
dge rtsa mkha' khyab sems can don du bsngo :
ma 'ongs las can snying gi bu dang 'phrad par shog :
bka' 'di rdo rje g.yung drung rtsal la bcol :
thub par srungs shig badzra sa ma ya rgya rgya rgya :
!
yi dam dmar nag 'jigs gsum las :
yig med u pa d+he sha :
'jam mgon bla ma'i gsang sgrub blo gros pad tshal rgyas byed bzhugs so :[ \u0f88\u0f88 ]'gro blo'i mun sel 'jam mgon bla mar 'dud :
bdag 'dra 'jam mgon pad+ma thod phreng gi :
blo gros pad tshal rgyas pa'i bla sgrub mchog :
gsang ba bla med gnad kyi ti ka 'di :
las can snying gi bu dang 'phrad par shog :
thog mar bca' gzhi'i rim pa le brgan la :
gur gum gi waM li khri sin+d+hu ra :
a ru ba dmar chu sbyar 'jam dpal gyi :
sku 'dra mngon rtogs dang mthun legs par bri :
rgyab tu rtsa sngags dbu can gsal dag legs par bri :
de la bgegs bskrad rab gnas nan du bya :
yid 'ong shis pa'i dben gnas sgrub khang du :
gza' skar yar gyi tshes grangs bzang po la :
dbang stegs dbang khri bzang po'i stegs bu ni :
mda' gang dpang gang dkar dmar ni :
dri bzang chu yis chag chag gdab :
dkyil 'khor gru bzhi 'dab brgyad bum pas mtshan :
lte bar rtsibs drug 'bru drug a d+hIHdbu can mtshan :
sgo gru pad+ma rdor ra me ris mtshan :
grub na rdul tshon ma grub gnas skabs bstun :
de steng many+dzi'i khri khar 'jam dpal sku :
'jam dpal gnyis ldan sku nyid bzhugs su gsol :
sngar gyi bris sku dbang gnas rang la gzigs :
'dab mar rigs lnga'i phyag mtshan rdor dril dang :
na maHgzungs sngags 'khor lo gdugs ral gri :
dung dang po ti mda' gzhu rgyal mtshan dang :
shar du rnam rgyal bum pa dang :
lho ru dpal gtor a d+hIHsa mtshan :
byang shar las kyi bum pa dang :
shar lhor chos skyong pho rgyud dang :
lho nub srung ma mo rgyud dang :
nub tu tshe gtor nub byang nor lha dang :
byang du bka' srung gtor ma dang :
de phyir ga Na'i longs spyod dang :
phyi nang gsang mchod 'byor tshad bsham :
bla bre phur sogs bag dro brjid ldan bsham :
yul ri'i zo dor gtsang ma'i skyems kyis brngan :
bdag nyid sgrub pa mthar phyin 'dod don gsol :
bgegs gtor byin zhing bka' bsgo mtshams bcad bya :
sngon 'gro bca' gzhi'i rim pa badzra sa ma ya rgya rgya rgya :
gnyis pa skyabs 'gro sems bskyed sngon song nas :
ma hA shU dz+nyA tAs bsang sbyang nas /
gzung 'dzin gnyis snang bsdus pa'i chos rnams kun :
mi dmigs stong par gyur pa'i ngang nyid las :
rdo rje'i lte dbus gzhal yas khang chen po :
de dbus sna tshogs pad+ma 'dab brgyad dbus :
seng ges btegs pa'i pad+ma nyi zla'i steng :
d+hIHlas ral gri d+hIHdang yu bar muM:
de nyid yongs gyur bdag nyid dran rdzogs kyis :
'phags pa 'jam dpal ye shes sems dpa'i sku :
gser mdog 'od ldan zhal gcig phyag bzhi pa :
spyan dkyus ring zhing 'dzum pa'i zhal :
mthon mthing ral pa zur phud lnga pa 'phyang :
bcu drug na tshod rdo rje'i skyil krung bzhugs :
rus pa rin chen dar sna'i na bzas bklubs :
phyag gnyis ut+pal ral gri pusti bsnams :
phyag gnyis thabs shes mda' gzhu g.yon du 'gengs :
de yi pang g.yon reg bya rdo rje ma :
ljang gsal g.yas pas ut+pal yab la 'khyud :
g.yon pa le brgan phrag la lcibs tshul bsnams :
yid 'ong rgyan mdzes dar zab na bza' lhub :
bde bas mi bzod yab kyi sked la 'khril :
longs spyod rgyan rdzogs gzi byin 'od phung 'bar :
phyi rim 'dab ma brgyad bzhi zla ba'i steng :
shar du bdug spos dkar mo spos reng 'dzin :
lho ru puSh+pe ser skya me tog 'dzin :
nub tu A lo dmar gsal snang gsal 'dzin :
byang du gan+d+he ljang gu dung chos 'dzin :
g.yon rnams gtso la 'dud pa'i phyag rgya can :
dar zab rin chen rgyan gyis legs mdzes shing :
zhabs rnams sems dpa'i skyil krung pad skyil bzhugs :
shar lhor rin chen gser gyi bum bzang po :
lho nub rat+na dngul gyi bum bzang po :
nub byang gtan gsal pad+ma rA ga'i bum :
byang shar kun gsal mu men bum bzang po :
kun kyang dpag bsam shing gis kha brgyan pa :
'chi med bcud mchog bdud rtsis legs bkang ba :
lha tshogs de dag thams cad kyi :
gnas gsum 'khor lo 'bru bzhi las :
'od 'phros 'og min chos dbyings kyi :
yon tan brtsegs pa'i pho brang nas :
rang 'dra'i ye shes sems dpa'i tshogs :
spyan drangs gnyis med gus bstim bya :
oM AHhU~M Ar+Ya many+dzu shrI d+hIHmuM sarba sa pa ri bA ra sarba badzra sa ma ya dza :dza :
dzaHhU~M baM ho :
gnyis su med par bsam :
slar yang thugs ka'i sa bon las :
'od 'phros rgyal ba rigs lnga'i tshogs :
spyan drangs gsol btab dbang bskur ba'i :
chu yi lhag ma yar lud pas :
gtso bor mi bskyod yum la don yod grub :
rigs kyi yum chen bzhi la rigs kyi bdag :
d+hU pe rnam snang me tog rin chen 'byung :
mar me snang mtha' dri chab don yod grub :
rigs kyi bdag pos rgyas btab brtan bzhugs bsam :
sa bon mchod sngags kyi khA hi btags la mchod :
de nas bstod pa bya ba ni :
e ma ho :
gzhon nu mdzes pa'i dpa' bo ge sar las byung ba'i :
sgrib gnyis skyon bral legs skyes gur gum mdog 'dzum bzhad :
zhal gcig phyag bzhi dang po shes rab ral gri 'dzin :
g.yon gyi dang po ut+pal glegs bam thugs kar 'dzin :
mtha' gnyis thabs shes mda' gzhus bdud bzhi'i dpung tshogs bcom :
yum gyur gnyis med ye shes sems dpa' khyod phyag 'tshal :
chags bral reg bya yum gyur mar gad mdog 'dra zhing :
ut+pal dar dpyang 'dzin cing dga' bzhi mthar son ma :
bdug spos me tog mar me dri chab ma la sogs :
'gro don 'dod rgur sgyur ba'i yab yum gtso 'khor la :
bdag sogs lus ngag yid gsum dad pas phyag 'tshal bstod :
bzlas pa sngags kyi 'khrul 'khor ni :
thugs kar zla steng ral gri d+hIHmuM mtshan :
zla steng sngags 'god 'od zer ngang kyil bskor :
smra bcad yengs med gsang sngags rgyal po bzla :
oM AHhU~M Ar+Ya many+dzu shrI dz+nyA na sha ra d+hI:
spar she mUrtI a :
wA gI shwa ri muM:
bzlog pa'i tshul bzlas 'khor rnams kyi :
oM badzra d+hU pe hU~M:
puSh+pe trAM:
A lo ke hrI:
gan+d+he A:
gtso bo sum 'bum 'khor la sum khri bzla :
thun skabs su mchod bstod dang 'dod gsol bya :
mdun bskyed thugs kar gzhon nu chu skyes sngar bzhin bskyed :
spyan 'dren mchod dang bstod pa de bzhin no :
bzlas pa sngags kyi dkyil 'khor 'di ltar gces :
rtsa ba'i bzlas pa gong bzhin la :
gzungs sngags rgyal po 'di ltar ro :
a a sarba ta thA ga ta hr-i da ya :
ha ra ha ra :
oM hU~M hrI:
b+ha ga bAn :
dz+nyA nA mUrtI bA gI shwa ra ma hA pa tsa sarba d+harma :
ga ga na a ma la su :
pa ri shud+d+he d+harma d+hA tu dz+nyA na gar+b+ha A:
sngags 'khor la shes pa yengs med gtad cing :
smra bcad chu bo'i gzhung bzhin bzlas pa gces :
sngags 'ur 'khor zhing 'od kyi zer :
nyi ma'i zer thag lta bur nar 'phros pas :
gzhon nu chu skyes thugs kar 'khor lo dang :
yig 'brur phog pas 'khor lo g.yas su 'khor :
yig 'bru drug po dkar phreng g.yon du 'khor :
sems can kun gyi ma rig blo mun bsal :
shes snang rab rgyas mngon shes drug dang ldan :
'od zer phyir 'phros snod bcud thams cad kun :
thams cad sngags kyi yig 'brur gyur par bsam :
rtsa bsnyen 'bru drug 'bum phrag gnyis :
sngags ring lnga bcu rtsa bdun 'bum phrag gsum :
spyi dril 'bum phrag dgu :
de ltar bzlas tshe rtags mtshan gsum :
phyi rtags tshogs drug snang ba ni :
rmi lam sgyu ma lta bu ban bun 'byung :
'jig rten snang ba'i zhen 'dzin sgrog dang bral :
nang rtags dug lnga lam bslangs nas :
ye shes lnga yi gsal ba rtsol med 'byung :
gsang rtags blo yi mun pa rab rib sangs :
shes rab spobs pa'i snang ba phyogs med 'bar :
gnas skabs mi brjed gzungs thob nas :
'chad rtsod rtsom pa'i don la mi rmongs shing :
yon tan dpag med rgyud la 'char bar nges :
skabs su 'khor bzhi'i bsnyen pa ci 'grub bzla :
thun skabs gtor ma 'bul zhing bstod pa bya :
mi gtsang grib dang sgog btsong spang ba gces :
'jam mgon pad+ma thod phreng bka' bzhin du :
ye shes mtsho rgyal bdag gis yi ger bkod :
las can snying gi bu dang 'phrad par shog :
bka' 'di rdo rje g.yung drung rtsal la bcol :
thub par srungs shig badzra sa ma ya rgya rgya rgya :
!
yi dam dmar nag 'jigs gsum las :
yig med u pa d+he sha :
'jam mgon bla ma'i yang gsang gi sgrub pa shes rab skyed byed blo yi mun sel bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]blo mun bsal byed 'jam mgon bla mar 'dud :
bdag 'dra 'jam mgon pad+ma thod phreng gis :
ma 'ongs skal ldan bu yi don ched du :
'jam mgon bla ma yang gsang sgrub pa bstan :
dkyil 'khor sgrub rdzas bla med sgrub gzhung bzhin :
legs grub rnal 'byor bde ba'i gdan 'dug la :
ut+pal yal ga lo 'dab rgyas pa'i rtser :
me tog 'dab ma 'bum ldan ze'u 'bru'i dbus :
bdag nyid rnam smin phung po thul bsregs nas :
'phags pa 'jam dpal blo mun kun sel ba :
dmar ser zhal lnga phyag ni bcu ldan pa :
g.yas dkar rgyab dmar g.yon ljang steng gi zhal :
mthing ga spyan dkyus ring zhing 'dzum mdangs ldan :
g.yas g.yon dang po ral gri pusti bsnams :
ut+pal yu 'dzin dbyangs can yum la 'khyud :
g.yas rnams me long mda' dang rdo rje zhags :
g.yon rnams bum pa gzhu dang ut+pa la :
nor bu 'dzin cing rdo rje'i skyil krung bzhugs :
de pang dbyangs can sngon mo phyag gnyis kyis :
ral gri ut+pal pusti yab mgul 'khyud :
yab yum gnyis ka bcu drug gzi byin 'bar :
rin chen rgyan rdzogs dar zab na bza' lhub :
sgrib bral nya rgyas zla bar sku rgyab gtad :
'ja' thig 'od phung 'bar ba'i klong du bskyed :
yab yum gnyis med gnas gsum 'bru gsum las :
'od 'phros 'og min yon tan brtsegs zhes nas :
rang 'dra'i ye shes sems dpa' spyan drangs bstim :
gnyis med brtan bzhugs phyi nang gsang bas mchod :
thugs kar zla steng ral gri po ti ni :
sen gang hrIHd+hIHgnyis las 'od 'phros pas :
rgyal ba'i zhing khams rab 'byams dpag yas su :
rgyal kun mnyes mchod gzi byin thugs kyi dbang :
nyams rtogs rig gnas po ti'i tshul can kun :
hrIHd+hIHrnam gnyis rang gi lus la thim :   ril bu tsakra la /
yab yum sbyor byas dga' bzhi'i ye shes kyis :
rig stong blo gros dpag yas rab rgyas nas :
rgyal ba mnyes mchod sngar bzhin 'od zer bsdus :
de ltar sngags kyi 'khor lor dmigs pa rtse gcig gtad :
rlung ni bum can rtse gcig 'dzin pa gces :
de ni bskyed pa sku yi dkyil 'khor yin :
gnyis pa bzlas pa sngags kyi dkyil 'khor ni :
rang lce ral gri ya rkan kA li dang :
ma rkan A li rnams su gsal gdab la :
mi tshig ma chod gsang sngags rgyal po ni :
sarba ta thA ga ta :
hrIHd+hIHma me many+dzu shrI muM hrIHpra dz+nyA bar+d+ha sid+d+hi pha la hriM du du hrIHswA hA:
dus kyi bsnyen pa nyi shu rtsa gcig yin :
grangs kyi bsnyen pa 'bum phrag gcig gis 'grub :
khri phrag re bzlas ril bur phu btab la :
ril bu rlangs pa ma yal shin tu gces :
mi gtsang grib dang sgog btsong 'dzem pa gnad :
mi dang mi 'phrad mtshams dam shin tu gces :
de ltar 'bad pas rtags kyi rim pa ni :
nyi zla shar dang mkha' la 'phur ba dang :
zhal mjal gsung thos lung bstan thob par 'gyur :
yi ge po ti dril bu rnyed :
bud med bzang mos dkar mngar bcud chen sbyin :
'od phung dkar mthong me dpung mtshon rnon rnyed :
snag tshwa 'thung dang yi ge za ba rmis :
rnga chen dung sogs rol mo 'phar ba dang :
mgur ma tshigs bcad bstan bcos rtsom snying 'dod :
ka dag lhun grub rtogs pa mngon du gyur :
de ni gsang rtags yang dag go :
rtsa ba'i tan+t+ra las :
rang sar nges med klong du grol :
gzugs su snang ba snang thog nyid du rang sar grol :
dran rtog thams cad dbye bsal med de lhun grub ngang du grol :
zhes pa dang :
rang rig rang gis mthong bas yul gzhan med :
ces so :
gang snang shes rab stong pa'i dbyings su rdzogs :
de ltar ye shes pa rnams :
kun rdzob rtog pa ther zug tu 'dzin pa rnams :
ji ltar bsgrubs kyang 'grub par dka' ba yin :
rgyud las :
kri yog sde gsum u pa phyi rgyud kyis :
mi tshe bgrangs nas sangs rgyas par 'dod de :
lus ngag yid gsum bya byed rtsol bas bcings :
yang dag don la rgyang ring mthar mi phyin :
de ni ye klong nye 'dug ring du phyin :
mdun du bzhag nas rgyab tu tshol byed pa :
bya btsal ngang la rang bzhin don mi 'grub :
dus dang grangs la ltos pa'i mtho dman rnams :
mkha' la shar ba'i 'ja' tshon 'dzin pa ltar :
thug pa'i mtha' med zin pa'i mtha' med do :
zhes gsungs so :
lta ba mkha' la mdung mo bskor ba bzhin re dogs kyi mdud pa las grol te :
shes rab kyi tshad med mngon du gyur te 'jam dpal smra ba'i seng ge ltar 'gyur ro :
zhes so :
tho rangs nyi shar gyi tshe tshogs kyi 'khor lo rgya chen po bya :
bu mo mtshan ldan dang bcas dngos grub blang :
ril bu dang tsakra dar gyis dril la rin po che'i ga'ur 'jug :
mchan g.yon du bcang :
tshes bco lnga nam shar gyi dus ril bu re mid cing :
sngags stong phrag re bzla'o :
de ltar brtson pas paN+Di ta'i dbang phyug chen por 'gyur ro :
rtag par bzlas pa rgyun mi bcad :
snang ba 'jam mgon yab yum dang ma bral bar bya'o :
'jam dpal pad+ma thod phreng bka' bzhin du :
ye shes mtsho rgyal bdag gis yi ger bkod :
bka' 'di las can snying gi bu dang 'phrad par shog :
badzra sa ma ya rgya rgya rgya :
bka' 'di rdo rje g.yung drung rtsal la bcol :
thub par srungs shig badzra sa ma ya rgya rgya rgya :
!
yi dam dmar nag 'jigs gsum las :
yig med u pa d+he sha :
gsang ba snying sgrub yang gsang thig le :
'jam mgon bla ma zung 'jug gi sgrub pa gsang ba yang gsang khol du sbas pa bzhugs so :[ \u0f88\u0f88\u0f88\u0f88\u0f88 ]ma rig blo yi mun tshogs bsal byed pa'i :
'jam dbyangs bla ma yab yum gus pas 'dud :
bdag 'dra 'jam dbyangs pad+ma thod phreng gis :
shes rab blo 'phel bla sgrub mang bstan kyang :
snying sgrub thig le'i khol sgrub 'di las med :
da lta spel ba'i gnas med gter du sbos :
ma 'ongs snying gi bu yis 'di rnyed nas :
skal ldan mang po'i blo gros rgyas byed 'gyur :
dkyil 'khor sgrub rdzas sngar smos ji bzhin la :
'di ni shin tu gnyan pas mtshams dam bcad :
sgog btsong tshwa chang me nyi spang ba gces :
sngar bzhin mtshan ldan bu mo mnyam 'jug la :
bdag gzhan blo mun bsal phyir skyabs sems 'bad :
dus ni tshes gcig tshes brgyad tshes bcu dang :
bco lnga'i tho rangs rtse shar gang rung la :
bu mo mtshan ldan mnyam 'jug snying dum bzhin :
rang nyid 'phags pa 'jam dbyangs gsal ba yis :
gsang sngags rgyal po d+hIHd+hIHgrangs med brjod :
mtshan ldan bu mo dbyangs can ma ru gsal :
yum sngags hrIM hrIMHgrangs med brjod pa gces :
dus kyi bsnyen pa zhag ni nyer gcig la :
grangs kyi bsnyen pa stong phrag gcig gis 'grub :
'od zer spro bsdu snying dum sgrub gzhung bzhin :
zhag re rtse shar ba dmar 'o ma yis :
ril bu sbyangs la bu mo'i khar smod bya :
dbyangs can yon tan rang la 'dus par bsam :
tshogs 'khor bskor zhing dngos grub len chog bya :
A li kA li rten snying brgya rtsa brjod :
tsakra rab tu gnas shing dar zab dril :
rin chen ga'ur bcug cing mchan g.yon bcang :
rtag par bsnyen sngags rgyun mi chad par gces :
phyi nang yon tan 'jam mgon yab yum dang :
skal pa mnyam pa 'jam mgon tha tshig go :
the tshom byung na pad+mas bslus par zad :
de phyir snying dum tsit+ta'i thig le 'di :
mang du ma spel snying gi bu mchog la :
gser g.yu'i maN+Dal phul dang gcig brgyud gces :
skal med log lta can la a tham rgya :
'jam mgon bla ma pad+ma'i bka' bzhin du :
dbyangs can mtsho rgyal bdag gis yi ger bkod :
skal ldan snying gi bu dang 'di 'phrad shog :
'phrad nas skal ldan blo mun bsal byed shog :
bka' 'di rdo rje g.yung drung rtsal la gtad :
thub par srungs shig badzra sa ma ya rgya rgya rgya :
sku yi rgya :
gsung gi rgya :
thugs kyi rgya :
man+t+ra gu h+ya d+ha thim :
!
yi dam dmar nag 'jigs gsum las :
yig med u pa d+he sha :
zab gsang bla na med pa blo gros rgyas byed zung 'jug gi sgrub pa mkha' klong yangs pa bzhugs so :[ \u0f88\u0f88\u0f88\u0f88\u0f88\u0f88\u0f88 ]brdal khyab mkha' la nyi zla'i dkyil 'khor rgyas :
blo rmongs dman pa'i dri tshogs sel mdzad pa'i :
mkhyen rab 'jam mgon bla ma yab yum la :
bdag blo rtse gcig gus pas phyag 'tshal 'dud :
bdag 'dra 'jam mgon pad+ma thod phreng gis :
dbyangs can sprul pa mtsho rgyal 'brog ban la :
'jam mgon bla sgrub gsang ba'i thugs tig bstan :
spel ba'i gnas med rin chen sa la sbos :
ma 'ongs rtsod ldan bskal pa mtha' ma'i dus :
nga sprul las can skyes bus 'di rnyed nas :
skal ldan skyes bu mang po'i blo gros kyi :
pad tshal rgyas byed nyi zla zung du 'gyur :
ma 'ongs nga yi rjes 'jug skal ldan kun :
thos bsam sgom pa'i 'od stong 'gyed mdzad pa'i :
bla sgrub shes rab blo 'phel 'di la 'bung :
bkra shis yid 'ong dben pa'i gnas mchog tu :
shes rab blo 'phel gyi ril bu :
stong gsal sa la ma rdal gru bzhi pa :
mda' gang chags tshad yid 'ong khod snyoms dbus :
pad 'dab bzhi dbus many+dzi khri'u'i khar :
bla ma'i sku rten tshad ldan bzhugs su gsol :
bla ma'i sku   'jam mgon yab yum /   sogs tsakra de bzhin 'jug :
g.yas su bum pa g.yon du dpal gtor dang :
mdun du ral gri rgyab tu glegs bam dang :
dbang gzhung ji bzhin sgrub rdzas ril bu   mchod pa'i yo byad sna tshogs /   dgod :
sgog btsong spangs shing grib la rtag tu 'dzem :
mtshan ldan bu mo bcu drug sum cu man :
khrus byas rgyan gos yid 'ong legs par brgyan :
dri bral gos ldan dkar la yid spro gon :
skyabs sems yan lag bcu pa sngon song nas :
dkar phyogs skyong ba gtor mas tshims byas la :
bgegs bskrad mtshams bcad srung 'khor nan du bsgom :
de nas yab yum mnyam por 'jug la :
stong nyid snying rje'i ngang las pad zla'i steng :
d+hIHlas bdag nyid 'phags pa 'jam dpal sku :
dmar gsal zhal gcig phyag gnyis rdo rje'i skyil krung bzhugs :
spyan dkyus ring zhing 'dzum mdangs gzi 'od 'bar :
mthon mthing thor cog zur phud lnga dang ldan :
zar bu thur 'phyangs rigs lnga'i cod pan 'phur :
rin chen dar zab rgyan rdzogs rang 'od ni :
lnga ldan klong du nya rgyas zla ba la :
sku rgyab gtad cing 'gying bag zhi tshul ldan :
g.yas pas shes rab ral gri mkha' la phyar :
g.yon pas ut+pal 'dzin cing chos rnams kyi :
kun gyi rang bzhin phyir na glegs bam dang :
pad+ma 'dzin cing shes rab yum la 'khyud :
pang g.yon hrIHlas dbyangs can dkar sngo gsal :
g.yas pas pi waM yab 'khyud chos sgra sgrog :
g.yon pas shes rab rang bzhin glegs bam 'dzin :
yab kyi ljags 'jib zhabs gnyis sked la 'khril :
gcer bu skra grol b+ha ga nu ma rgyas :
dar zab yid 'ong rgyan mdzes rin chen brgyan :
zung 'jug bde rol blo gros pad tshal rgyas :
skye 'gag mtha' bral ka dag gzhi la 'jog :
de ltar gsal ba'i gnas gsum 'bru gsum las :
'od zer dpag yas nam mkha' gang 'phros pas :
'og min yon tan brtsegs pa'i pho brang nas :
rang 'dra'i ye shes sems dpa' spyan drangs nas :
gnyis med bstim zhing phyi nang gsang bas mchod :
de ni gsal snang sku yi dkyil 'khor yin :
gnyis pa bzlas brjod gsung gi dkyil 'khor ni :
yab yum thugs kar nya rgyas pad zla'i steng :
ral gri'i rtse la hrIHd+hIHgsal bar bsgom :
hrIHd+hI las /   'od 'phros rnam par rgyal ba'i zhing khams nas :
bla ma mchog gsum sku gsum rtsa ba gsum :
sangs rgyas rgyal sras byang sems thams cad kyi :
sku tshe mdzad phrin yon tan mi zad pa :
mkhyen brtse nus mthu gdul bya phrin las dang :
shes rab chos rig snyan ngag tshigs bcad kun :
po ti'i tshul du kha ba bu yug ltar :
nyi rdul 'khrigs bzhin snying dbus hrIHd+hIHra thim :
'byung ba'i bcud dang khams gsum sems can gyi :
tshe bsod dpal 'byor yon tan longs spyod kun :
'ub bsdus rang gi snying dbus thim pa yis :
mi brjed blo gros shes rab rab rgyas nas :
yon tan ma lus phun tshogs rab rdzogs shing :
bdag nyid smra ba'i seng ge zung 'jug gi :
mi shigs sra brtan rdo rje'i skur gyur pas :
paN+Di ta ni stong phrag mang pos kyang :
rgol kyang 'jigs med gding thob bsam :
smra bcad mi tshig bar ma chod par gces :
gsang sngags rgyal po 'di nyid bzlas par brtson :
oM hrIHd+hIHma me dI pa many+dzu shrI muM hrIHpra dz+nyA bar+d+ha du hrIHsid+d+hi swA hrI:
yang gsang bla med zab gsang snying gi thig :
gsang sngags rgyal po 'di nyid brgya bzlas pas :
nyi ma de nyid nas bzung sh+lo ka :
lnga stong lon pa 'di la the tshom med :
'bum phrag gcig bzlas mi brjed gzungs thob nges :
sgrub pa thon nas sku rten tsakra rnams :
mi lag mi 'grim rang gi lus la bcang :
tshes brgyad skar ma rgyal 'dzom dus bzang tshe :
mtshan ldan bu mo dang bcas dngos grub blang :
de nas dmigs med bsngo smon rgyas gdab bya :
e ma :
yang gsang bla med gnad kyi ti ka 'di :
mthong thos dran pas yon tan dpag med thob :
zhag bdun bsgrubs pas mngon sum zhal mthong 'gyur :
'bum phrag gcig bzlas mi brjed gzungs thob cing :
bdun 'bum bzlas pas tshe 'phos dus kyi tshe :
skyes ma thag tu smra shes 'gro shes nas :
skye ba dran cing mi brjed gzungs thob 'gyur :
mtshan dper ldan pa'i lus mchog thob pa dang :
gar skyes yul der bkra shis bde legs 'gyur :
the tshom byung na dus gsum rgyal bas bslus :
bka' 'di snying la chongs shig skal ldan snying gi bu :
skal ldan re la gcig brgyud ma gtogs pa :
mang du ma spel tsit+ta'i ga'ur chongs :
ye shes mtsho rgyal bdag gis yi ger bkod :
bka' 'di las can snying gi bu dang 'phrad par shog :
badzra sa ma ya rgya rgya rgya :
!
yi dam dmar nag 'jigs gsum las :
'jam dpal ye shes sems dpa' yab yum zung 'jug gi sgrub 'khor bla rdo tsakra'i
rim pa blo gros rab gsal las :
mkha' klong yangs pa'i skor rnams bzhugs so :[ \u0f88\u0f88\u0f88\u0f88\u0f88\u0f88 ]bdag 'dra rig 'dzin pad+ma 'byung gnas kyis :
kun bzang 'jam dpal smra seng la btud nas :
de sgrub log 'don rim pa gsal bar bkod :
ril bu sgrub 'di gdan 'khor le brgan la :
gur gum gi waM rgya skyeg chur phyungs pas :
lte bar mu khyud khyon yangs bskor :
de dbus ral gri log yangs la :
rtse mor hrIHbris 'dod gsol ni :
bdag rdo rje 'dzin pa che ge la :
blo gros spobs pa'i shes rab kyi :
snang ba rab rgyas mi brjed gzungs kyi dngos grub dam pa stsol cig :
de'i phyi rim mu khyud khyon yangs la :
me tog pad+ma 'dab brgyad bkod :
de dbus hrIHbaM bzhi legs par bri :
de rgyab 'khor lo rtsibs bzhi la :
shar du hrI:
lhor b+hai :
nub tu b+hai :
byang du b+hai :
de rgyab rten 'brel snying po bri :
gdan 'khor rim pa badzra sa ma ya rgya rgya rgya :
de nas yum gyi bla rdo le brgan la :
lte bar mu khyud khyon yangs bskor :
de dbus ral gri rtsal yangs legs par bris :
rtse la hrIHdang 'chang gzung hrI:
bar du gsang mtshan gyi mthar :
shes rab bskyed pa gang yin gyi 'dod gsol bri :
de rgyab mu khyud khyon yangs de la oM sa ra swa t+yai sngags tshan tshang bar bkod :
de rgyab pad 'dab bzhi'i rtser hrIHdang sngags tshan re tshang bar 'god :
de rgyab mu khyud la :
sa ra swa t+yai yi sngags mgo sprad spel ma gang shong 'god :
de rgyab A li :
de rgyab kA li :
de rgyab rten 'brel snying po rnams lhag chad med par gces :
yum gyi bla rdo srog gi 'khor lo badzra sa ma ya rgya rgya rgya :[ \u0f88\u0f88 ]de nas steng 'khor yab kyi bla rdo ni :
le brgan dmar ser shin tu legs po la :
lte bar mu khyud khyon yangs legs par bskor :
lte bar shes rab ral gri me 'bar bri :
rtse la hrIHdang 'chang gzung d+hIHgsal 'god :
bar du yum 'khor 'dod gsol ji bzhin la :
de rgyab mu khyud legs bskor la :
oM hrIHd+hIHma me dI pa tshang bar 'god :
de rgyab pad+ma 'dab brgyad la :
rtse la hrIHdang 'chang gzung d+hI:
de'i phyi rim mu khyud khyon yangs la :
oM hrIHd+hIHma me dI pa mgo sprad gang shong mthar :
gang yin 'dod gsol rig pa'i mda' yis bsnun :
de rgyab mu khyud la A li yig mgo nang bstan 'god :
de rgyab mu khyud kA li yig mgo phyir bstan bri :
de rgyab rten 'brel snying po lhag chad med par 'god :
me rlung gnyis i thi a tham rgya :[ \u0f88\u0f88 ]de nas steng 'khor dar dmar legs po la :
lte bar mu khyud khyon yangs dbus :
shes rab ral gri me 'bar rtser hrIHdang 'chang gzung d+hI:
'dod gsol rim pa gong bzhin spel :
de rgyab pad+ma 'dab brgyad la sa bon 'god pa gong bzhin no :
de rgyab mu khyud dag la ni :
oM hrIHd+hIHma me gang shong mthar 'dod gsol bri :
de rgyab mu khyud gsum la A li kA li rten 'brel snying po bri :
man+t+ra gu h+ya d+ha thim badzra sa ma ya rgya rgya rgya :[ \u0f88\u0f88 ]de nas 'jam dbyangs ye shes sems dpa' yi :
bla rdo'i rim pa dmar ser dar gos la :
lte bar mu khyud khyon yangs legs par bskor :
dbus su ral gri me 'bar rtse 'chang du :
d+hIHgnyis bar du 'dod don gsol ba ni :
rang gi ming mthar shes rab mchog bskyed 'dod gsol bri :
de rgyab mu khyud legs par bskor ba'i nang :
a ra pa tsa na d+hIHgang shong mthar :
shes rab mchog bskyed 'dod gsol 'jug :
de rgyab pad+ma 'dab bzhi bri :
shar du a :
lhor ra :
nub tu pa :
byang du tsa :
d+hIH'og na :
de rgyab mu khyud dag la yang :
sngags kyi rim pa gong bzhin gang shong 'god :
de rgyab mu khyud gsum ldan la :
A li kA li rten 'brel snying po dgod :
de rgyab me ri pa tras bskor :
man+t+ra gu h+ya d+ha thim :
badzra sa ma ya rgya rgya rgya :[ \u0f88\u0f88 ]de nas 'jam mgon dkar po'i tsakra ni :
dar gos dkar po'i lte bar mu khyud bskor :
ral gri'i rtse 'chang a as mtshan :
bar mjug 'dod gsol sngar smos bzhin :
de rgyab mu khyud dag la ni :
gsang sngags rgyal po 'di bzhin bkod :
oM wA kye daM na maHgang mthar 'dod gsol bri :
de rgyab pad+ma 'dab brgyad la :
rtse brgyad la a brgyad legs bkod la :
gsang sngags rgyal po re re dgod :
de rgyab mu khyud dag la ni :
gsang sngags rgyal po gang shong mthar :
'dod gsol gsol gdab sngar bzhin 'god :
de rgyab mu khyud gsum rim la :
A li kA li rten 'brel snying po 'god :
de rgyab 'ja' 'od pa tras bskor :
man+t+ra gu h+ya d+ha thim badzra sa ma ya rgya rgya rgya :[ \u0f88\u0f88\u0f88 ]de nas 'jam dpal ye shes sems dpa' yi :
sgrub pa'i bla rdo 'di ltar 'bri :
dmar ser le brgan gang rung la :
dmar po gsum gyi khu ba yis :
dbus su mu khyud khyon yangs bskor :
de dbus ral gri legs bris rtser :
d+hIHdang yu bar muM bris la :
bar du 'dod gsol gong bzhin 'jug :
de yi phyi rim mu khyud la :
gsang sngags rgyal po 'di nyid bri :
oM AHhU~M:
Ar+Ya many+dzu shrI dz+nyA na sha ra d+hI:
spar she mUrtI A:
bA gI shwa ri muM:
'dod don rim pa gong bzhin no :
lhag chad med par shin tu gces :
de rgyab pad+ma 'dab brgyad la :
dbus su d+hIHmuM brtsegs mar bri :
de rgyab pad+ma 'dab bzhi la :
ral gri'i thad mdung 'jug bri :
oM badzra d+hU pe hU~M:
bdag gi ma rig pa'i dri ma sol cig :
oM badzra puSh+pe trAM:
bdag blo rmongs pa'i mun pa sol cig :
oM badzra A lo ke hrI:
bdag blo'i pad+ma rgyas par mdzod cig :
oM badzra gan+d+he A:
bdag blo'i blo gros spobs pa'i snang ba rab tu rgyas par mdzod cig :
de rgyab mu khyud khyon yangs la :
gsang sngags rgyal po mgo sprad pa'i :
gang shong mtha' ru 'dod gsol 'jug :
de rgyab mu khyud gsum rim la :
A li kA li ye d+harmA rnams :
lhag chad med par gang shong bri :
de rgyab 'od zer pa tras bskor :
man+t+ra gu h+ya d+ha thim badzra sa ma ya rgya rgya rgya :[ \u0f88\u0f88\u0f88 ]de nas 'jam dpal blo mun kun sel gyi :
sgrub pa'i bla rdo tsakra'i rim pa ni :
dar gos dmar ser le brgan gang 'byor la :
lte bar mu khyud khyon yangs legs bskor ba :
de dbus ral gri me 'bar legs bris la :
rtse la hrIHdang 'chang gzung d+hIHgsal 'god :
'dod don gsol gdab sngar smos ji bzhin 'jug :
de yi phyi rim mu khyud legs bskor la :
gsang sngags rgyal po 'di nyid dag par bris :
sarba ta thA ga ta hrIHd+hIHma me many+dzu shrI muM hrIHpra dz+nyA war+d+ha sid+d+hi pha la hrIHdu du hrIM swA hA:
de yi phyi rim 'dab brgyad la :
phyogs bzhir 'dab lter d+hIHmuM bri :
gral 'jug :
pra dz+nyA tsit+ta sid+d+hi pha la hU~M:
mtshams bzhi'i lte bar hrIHmuM brtsegs pa'i mthar pra dz+nyA tsit+ta sid+d+hi pha la hU~M:
de rgyab mu khyud khyon yangs legs bskor la :
gsang sngags rgyal po gang shong mthar :
bdag blo blo gros spobs pa'i snang ba rab tu rgyas par mdzod cig :
de rgyab sngags mgo rtse sprod la :
gsang sngags rgyal po gang shong mthar :
blo gros spobs pa'i snang ba rab rgyas nas :
shes rab mchog gi dngos grub myur du stsol cig :
mi brjed gzungs kyi dngos grub myur du stsol cig :
hrIHd+hIHmuM hrIHkA ya bA ka tsit+ta sarba d+harma pra dz+nyA sarba sid+d+hi pha la hrIM hrIM sdus sdus dza dza puSh+TiM ku ru ye hU~M swA hA:
de rgyab mu khyud gsum rim la :
A li kA li rten 'brel snying po rnams :
gang shong lhag chad med par nan du bri :
de rgyab 'od zer pa tras legs par bskor :
man+t+ra gu h+ya d+ha thim badzra sa ma ya rgya rgya rgya :[ \u0f88\u0f88 ]de nas 'chi med tshe dbang myur stsol gyi :
bla rdo tsakra'i rim pa 'di bzhin bstan :
dar dmar dmar ser gang yang rung ba la :
rgyu legs kha gru 'jam pa'i lte ba la :
mu khyud khyon yangs bskor ba'i dbus lte ru :
rdo rje rtse lnga'i lte ba khyon yangs 'bri :
lte bar hU~MH
rtse ru hrIHA+oMH
hU~M 'og tu muM:
de nas phreng 'jug sngags 'di dag par bri :
oM AHhU~M hrI:
ma hA gu ru Ar+Ya many+dzu shrI ya mAn+ta ka ma m+ma aM a pa ri mi ta A yur+dz+nyA na puN+ye swA hA:
rdo rje'i yar rwar hU~M dang mar rwar phaT ces legs par bkod :
de rgyab mu khyud rim pa la :
gsang sngags rgyal po 'di nyid bkod :
rtsa sngags sngar bzhin gang shong bri :
rU pa tsit+ta d+he wI ma ma a pa ri mi ta A yur+dz+nyA na puN+ye sid+d+hi pha la puSh+TiM ku ru A:
'di 'chang ba po la 'chi med tshe yi dngos grub stsol :
de yi phyi rim pad 'dab brgyad :
lte bar hrIHmuM brtsegs ma'i mthar :
'chi med tshe yi dngos grub bdag la bstsal du gsol :
nad med bde ba'i dngos grub myur du stsol cig :
shes rab mchog gi dngos grub stsol cig :
mi brjed gzungs kyi dngos grub stsol cig :
rigs rgyud sras bu'i dngos grub stsol cig :
dam pa chos kyi dngos grub stsol cig :
dgos 'byung nor bu'i dngos grub stsol cig :
snyan grags dpal bskyed dngos grub stsol cig :
de rgyab 'khor lo rtsibs brgyad bri :
lte bar hU~M brgyad bri :
de rgyab mu khyud khyon yangs la :
gsang sngags rgyal por sham bu bcas pa gang mang mthar :
bdag la 'chi med tshe yi dngos grub myur du stsol cig :
nad med bde ba'i dngos grub myur du stsol cig :
dus ma yin pa'i 'chi ba brgyad las skyobs shig :
'chi bdag gshin rje'i khram kha zlog cig :
de'i phyi rim mu khyud gsum la :
A li kA li rten 'brel snying po rnams :
sngar bzhin lhag chad med pa gang mang bri :
de rgyab rgya gram mtshams bzhir rin chen bzhi :
'od zer pa tras legs par bskor :
sgrub pa'i tshe na gur du phub :
sgrub pa tshar nas dbang zhus dngos grub kyi :
tsakra lus la bcangs pa'i yon tan gyis :
dus min 'chi zlog tshe yi dngos grub thob :
'jigs pa brgyad skyob nad gdon bgegs las thar :
gdon chen bco brgyad dam sri pho mo yis :
nye bar mi nus me yi phung por mthong :
'di ni rdo rje pha lam 'jigs bral rdzong :
man+t+ra gu h+ya d+ha thim badzra sa ma ya rgya rgya rgya :
'di ltar sgrub pa rnams la 'bad pa'i tshe :
dam sri bgegs kyi rgab 'dre 'byung srid pas :
de nyid srung ba'i 'khor lo 'di bzhin bstan :
dar gos gzhi bzang sngo dkar gang rung la :
lte bar mu khyud khyon yangs bskor ba yi :
dbus su sngar bzhin ral gri legs par bri :
rtse 'chang gnyis la hU~M hU~M muM bris la :
bar du bdag che ge'i gong bzhin 'dod gsol 'jug :
de yi phyi rim mu khyud khyon yangs la :
oM tsaN+Da ma hA ro Sha Na hU~M phaT:
shes rab mchog tu sgrub pa la bar du gcod pa'i rgab 'dre bgegs rigs can gyi gnod pas mi tshugs par srungs shig rak+Sha rak+Sha :
de yi phyi rim pad+ma 'dab brgyad la :
phyogs bzhi'i lte bar hU~M brgyad legs par bri :
mtshams bzhir muM bzhi gsal dag legs par bri :
de yi phyi rim 'khor lo rtsibs brgyad bri :
pad rtse 'khor lo rtsibs brgyad lte bar hU~M brgyad bri :
rtsibs mchan rnams su sgrub pa la bar du gcod pa'i dgra bgegs thams cad mA ra ya rbad sod :
de yi phyi rim mu khyud khyon yangs la :
rtsibs mgo hU~M mgo yig mgo legs sprad la :
tsaN+Da ma hA ro Sha Na hU~M phaT:
'di nyid nan du gang shong bris pa'i mthar :
shes rab zab mo mchog tu sgrub pa la bar du gcod pa'i rgab 'dre god sri dam sri 'dre gdon bgegs rigs thams cad kyi gnod pas mi tshugs par srungs shig rak+Sha rak+Sha :
de rgyab mu khyud rdo rje'i ra bas bskor :
de rgyab mu khyud rim gsum la :
sngags gsum sngar bzhin dag par 'god :
de rgyab me ri sna lngas bskor :
sgrub pa ma 'jug gong du ni :
tsakra rim pa gnyis bris la :
gcig ni dkyil 'khor gur du phub :
gcig ni rnal 'byor rang gi lus bcangs pas :
sgrub pa mthar son bar gcod bgegs rigs kyis :
mi tshugs 'jigs med rdo rje'i rdzong dang mtshungs :
man+t+ra gu h+ya d+ha thim badzra sa ma ya rgya rgya rgya :
tsakra'i rim pa 'di dag la :
dri bzang bzang drug khu ba yis :
nan byugs dkyil 'khor dbus dag tu :
sgrub pa'i tshe na gur du phub :
sgrub pa thon nas lus la 'chang :
'di med mgon po 'jam pa'i dbyangs :
phyi nang gsang gsum sgrub 'jug pa :
lus yod khong snying med dang 'dra :
mgo yod dpral ba'i mig med 'dra :
lag rdum brag la 'dzeg pa 'dra :
bsgrubs kyang dngos grub thob mi 'gyur :
skal ldan snod ldan gus ldan rnams :
rin chen nor gyis mnyes byas nas :
bla ma la gus dam tshig bsrung :
sgru+ub la mi g.yel mna' rgyas btab :
gus ldan bu la gcig brgyud du :
'di sbyin dngos grub myur du thob :
'di yod lus srog dbang po tshang dang mtshungs :
dngos grub mchog thob 'di la the tshom med :
dkon mod rgyal khams 'grim dang mthong :
bden rdzun lag tu longs dang gsal :
snying gi bu la gcig brgyud ma gtogs par :
mang du spel na mkha' 'gro'i chad pa 'ong :
tsit+ta'i ga'ur chongs shig nga sprul bu :
gdung 'dzin skyes chen rnams dang snod ldan pa :
zung gsum yan la mi bstan dam du 'chang :
snying nor mdzod cig nga sprul snying gi bu :
bka' 'di dpal ldan sngags kyi srung mar brkos :
nga sprul las can bu la myur du sprod :
thub par srungs shig badzra sa ma ya :
skal med log lta can byung na dbang po snubs shig badzra sa ma ya rgya rgya rgya :
sku yi rgya :
gsung gi rgya :
thugs kyi rgya :
man+t+ra gu h+ya d+ha thim :
!
yi dam dmar nag 'jigs gsum las :
'jam dpal ye shes sems dpa':
zung 'jug mkha' klong yangs pa'i dngos grub 'byung gter rdzas kyi gdams pa bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]kun bzang 'jam mgon bla mar gus phyag 'tshal :
bdag 'dra rig 'dzin pad+ma 'byung gnas kyi :
ma 'ongs skal ldan rnams kyi don ched du :
mi brjed gzungs thob ye shes blo 'phel zhing :
'chad rtsod rtsom pa'i rin chen gter 'byed pa'i :
bshad sgrub bstan pa'i bdag por nges 'byin pa'i :
mchog thun dngos grub thob pa'i gdams pa 'di :
da lta rje 'bangs grogs gsum thugs dam mdzod :
spel ba'i gnas med rin chen brag la sbos :
rtsod ldan lnga brgya dus kyi tha ma'i tshe :
nga sprul chos rgyal thugs sras 'brog ban gyi :
skye mtha' snyan grags ldan des rnyed gyur nas :
las can skal ldan mtsho la ngang 'dus ltar :
ma bsdus skye bo'i tshogs rnams dbang bsdus nas :
bshad sgrub bstan pa yar gyi ngo bzhin du :
nub med 'phel rgyas dngos grub sdong po'i rdzas :
snying bas gces phyir snying gi bu mchog la :
gcig brgyud re las mang du spel gyur na :
chos bdag mkha' 'gro'i tshogs kyis chad pa chod :
de bas snying la chongs shig thugs kyi sras :
badzra sa ma ya :
rgya rgya rgya :
dngos grub gter mdzod rdzas kyi gdams pa ni :
a ru gser mdog sro lo dkar po dang :
spang rgyan dkar sngon gla rtsi mtshal dkar dang :
yung ba tsan+dan a gar spang spos dang :
dbang lag rgya snag shu dag shing mngar dang :
gi waM li sug sha sna skam sbyar nas :
dpa' bo bco brgyad sbyor ba zhib 'thag la :
sbrang dkar ba dmar 'o ma'i ril bu ni :
mtheb tshig tsam gyi ril bu bungs bskyed la :
dmar po gsum gyis sa bon dbu can bri :
ril bu 'od ldan rin chen snod blugs la :
dal dbus bzhugs gsol le brgan rgyan gur phub :
kha ni shar blta bde ba'i gdan 'dug la :
so thar skyabs 'gro theg chen blo rgya bskyed :
dal gyi bum pa gzhal med khang bzang dbus :
ser sngon pad+ma 'bum ldan nyi zla'i dbus :
ril bu re bzhin ral gri d+hIHdmar mtshan :
'od phung dmar po'i 'phro 'dus don gnyis byas :
tshur 'dus ril bu 'jam dpal smra seng dmar :
longs spyod rgyan rdzogs ral gri po ti 'dzin :
thugs kar b+h+rU~M las 'khor lo rtsibs bzhi dmar :
de steng ral gri d+hIHsa mtshan sngags kyis bskor :
d+hIHbdun ril bu re bzhin hrIHsngon las :
dbyangs can sngon mo longs spyod rdzogs pa'i sku :
rin chen rgyan rdzogs ral gri po ti bsnams :
thugs kar ral gri sor bzhi hrIHdmar mtshan :
yab yum gnas gsum sngags kyi 'khor lo las :
'od 'phros rang bzhin dag pa'i gnas mchog nas :
ye shes sems dpa' spyan drangs nan du bstim :
rgyal ba sras bcas bden grub blo yul gyi :
shes rab blo ldan mthong thos ma lus kun :
dngos byon rang gi blo mun kun bsal nas :
shes rab spobs pa'i blo gros snang ba ni :
rab rgyas 'chad rtsod rtsom pa'i blo gros mchog thob bsam :
ril bu dag la sgo gsum rtse gcig gtad :
the tshom gnyis 'dzin dang bral rtse gcig tu :
blo mun kun bsal gsang sngags rgyal po mchog :
smra bcad mi tshig gis ni bar ma chod :
gsang sngags rgyal po chu rgyun ji bzhin bzla :
oM hrIHd+hIHma me di baM many+dzu shrI muM hrIHpra dz+nyA bar+d+ha ni hrIHd+hIHswA hA:
de ltar bsgrubs pas rtags ni rab 'bring gsum :
rab kyis ril bu rgyal chen bzhir mthong zhing :
shes rab mgon po 'jam pa'i dbyangs dang mnyam :
dbyangs can ma mthong sangs rgyas zhing kun bgrod :
nyi zla shar mthong mngon shes du ma ldan :
'bring gis ril bu sgra dang 'od mthong na :
sgra dang snyan dngags kun la mkhas pa dang :
bstan bcos gzhung lugs rtsom la thogs med 'byung :
tha mas nyams snang rmi lam dag tu yang :
me tog sngon po thu dang zhing rmo dang :
snag tshwa 'thung dang nyams dga' bris klog 'don :
glegs bam rnyed dang mtshon cha ngar ldan rnams :
rnyed rmis shes rab blo gros mchog tu rgyas :
mi brjed gzungs thob yang dag don la mkhas :
dngos grub dam pa mchog thob the tshom med :
'jam mgon yab yum sangs rgyas byang sems dang :
paN grub 'phags pa'i tshogs kun 'od zhu nas :
dbyer med thim bsam dgug bstim nan du bya :
skar ma rgyal dang phur bu 'dzom pa'i tshe :
tho rangs zhag ni nyer gcig ril bu re :
zos pas shes rab mchog thob the tshom med :
rang gi bza' btung gang byas phud kyis ni :
'jam mgon yab yum rtag tu mchod par gces :
bla ma la gus 'gro la snying rje bskyed :
bla ma 'jam mgon yab yum gnyis med la :
rtag tu mos gus gdung bas gsol ba gdab :
dam tshig sel med dag snang mchog tu gces :
las 'phro dang ldan rab kyis nyin gcig 'grub :
skal ldan 'bring gis gnyis kyis nges 'grub cing :
tha mas gsum gyis the tshom med par 'grub :
bla ma 'jam mgon yab yum gus btud nas :
shes rab mchog thob mkha' spyod 'grub pa'i rdzas :
mang du ma spel snying gi ga 'ur chongs :
ma 'ongs nga sprul bu yis snying nor mdzod :
gdung 'dzin skyes chen rnams kyi lha mchog yin :
lha skal dang blangs dngos grub tshe 'dir 'grub :
ma 'ongs nga yi thugs sras gdung 'dzin pa'i :
gdung rabs nyi shu rtsa lnga yan chad du :
skal ldan gdung 'dzin skyes chen thams cad kun :
bslab mi dgos te blo gros klong yangs 'phel :
sgrub mi dgos te bstan srung bran du khol :
rbad mi dgos te dgra gdon shugs kyis 'dul :
mkhyen brtse nus pas 'gro kun thabs kyis skyong :
khyi phag lta bu'i spyod pa byas gyur kyang :
'jam mgon pad 'byung bdag dang dbyer med gyur :
rgyal kun phrin las kun 'grub gdung rabs 'phel :
bka' 'di rdo rje g.yung drung rtsal la bcol :
thub par srungs shig badzra sa ma ya :
skal ldan las can bu la myur du sprod :
badzra sa ma ya rgya rgya rgya :
man+t+ra gu h+ya d+ha thim :
!
yi dam dmar nag 'jigs gsum las :
yig med u pa d+he sha :
'phags pa 'jam dpal gyi tshe sgrub gnam lcags rdo rje 'chi bdag bdud 'joms bzhugs so :[ \u0f88\u0f88\u0f88\u0f88\u0f88\u0f88 ]na mo ma hA gu ru Ar+Ya \u0f83many+dzu shrI A yur+dz+nyA na sid+d+hi hU~M hrI:
'chi bdag bdud 'joms 'jigs bral tshe yi lha :
'jam mgon tshe bdag dmar po'i sku la 'dud :
'jam mgon tshe bdag 'od 'bar thod phreng ngas :
ma 'ongs skal ldan bu yi don phyir du :
'chi med bcud dril snying gi thig le 'di :
da lta mtsho rgyal 'brog ban gnyis la gdams :
spel ba'i gnas med rin chen brag tu sbos :
ma 'ongs snying gi bu dang 'phrad par shog :
badzra sa ma ya rgya rgya rgya :
dben zhing nyams dga' yid 'ong gnas mchog tu :
sgrub khang gang legs yid 'ong rgyan ldan dbus :
rgyas pa'i phyogs nas sa blangs stegs bu ni :
mda' gang gru bzhi dri bzang   sbrang chang tsha yi khaN+Das /   chag chag gdab :
de la rtsibs brgyad   ser po /   rdor ra me ri dang :
dal dbus many+dzi'i khri khar tshe gtor ni :
bcud lnga'i dpal gtor rat+na 'bar ba'i dbyibs :
ri rab pad+ma 'bar bas legs brgyan steng :
lcags kyu hU~M gis mtshan pa mdzes ldan bsham :
steng du dar zab dri med mdzes gur phub :
shar du tshe rten rdo rje mda' rgod gas chag med pa gtso :
lho ru srog rten mda' rgod sgro le brgan kha gru mdog ma nyams :
nub tu srog lus dbang thang rten :
gser gyi g.yung drung bum pa mtshan ldan la :
le brgan mgul chings ljon shing rtse ma nyams :
lo 'dab rgyun gnas 'bras can kha rgyan dang :
kha phor rang rang gzungs kyi rdo rjes brgyan :
rgyun 'bab gtsang chus bum pa sum cha bkang :
'bru bcud rtsi bcud me tog shing bcud dang :
g.yu 'brug tshe yi spyi ltar khan d+ha bum :
byang du 'chi med tshe yi dngos grub rten :
bkra shis mtshan ldan b+han+d+ha chang gis bkang :
shar du bla ma lha \u0f7cru yi dam dang :
nub tu mkha' 'gro byang du bstan srung dang :
nor lha bka' srung gtor ma gang bder bsham :
mtshams bzhir tshe zan tshe ril tshe yi 'brang rgyas dang :
sman gtor rak+ta phyi nang gsang mchod dang :
bag dro brjid ldan yid 'ong dang 'dren bsham :
bla ma yi dam mkha' 'gro'i gzhung bsrangs nas :
slar yang skyabs sems ci 'grub 'bad pa'i mthar :
mtshams bcad srung ba'i 'khor lo bcu nan du bsgom :
dngos gzhi pho brang gzhal yas khang bskyed pa ni :
oM ma hA shU dz+nyA tA badzra swa b+hA ba At+ma ko\u0f85 haM:
gzung 'dzin gnyis snang gis bsdus pa'i chos thams cad mi dmigs pa stong pa nyid du gyur :
stong pa'i ngang las gnam lcags kyi rdo rje rtse dgu pa ri rab mnyam pa'i lte bar :
b+h+rU~M:
las gzhal med kyi khang chen po'i dbus su 'jigs med sna tshogs rdo rjes btegs pa'i 'jigs med dbang chen seng ge'i khri :
pad+ma nyi ma'i gdan gyi steng du :
rang nyid dpal chen por gsal ba'i thugs kar nyi ma'i dkyil 'khor gyi steng du :
hU~M dmar gsal rgya mtshal gyi thig pa lta bu las 'od zer gyi tshogs dpag tu med pa 'phros :
snang srid 'khor 'das gnyis snang gis bsdus pa'i lha 'dre mi gsum tshe srog gi dwangs ma thams cad bsdus hU~M la thim :
hU~M yongs su gyur pa las tshe yi bdag po 'phags pa 'jam dpal sku mdog dmar gsal zhal gcig phyag gnyis pa :
spyan gsum zhi ma khro zhal 'dzum bag dang ldan pa :
dbu skra dmar ser zur phud gyen du sgreng zhing zar bu mthur du 'phyang ba :
zhabs gnyis rdo rje'i skyil krung du bzhugs pa :
ral pa'i gtsug tu mgon po tshe dpag tu med pa bcu drug lon pa'i lo tshod can :
gzi byin 'od phung dang ldan pa :
phyag mnyam gzhag gi steng du 'chi ba med pa'i tshe bcud kyis bkang ba'i gser gyi bum pa bsnams pa :
phyag g.yas pas tshe 'gugs shing brtan pa'i brdar lcags kyu dang rdo rje bsnams pa :
g.yon pa mnyam gzhag gi steng na 'chi ba med pa'i tshe bcud ye shes kyis gang ba'i bum pa bsnams pa :
dar dang rus pa dang rin po che'i rgyan sna tshogs kyis spras pa :
'ja' thig dang 'od phung 'bar ba'i klong du gzi byin 'od phung 'bar ba'i skur gyur :
rang yi dam du gsal ba'i khri 'og tu :
'chi bdag gi bdud bzhi la sogs pa tshe dang srog la bar du gcod par byed pa'i 'gong po rgyal bsen thams cad mnan pa :
rang yi dam du gsal ba'i mdun du dkyil 'khor gyi dbus su :
rin po che shel las grub pa'i sku gdung 'od rab tu 'bar zhing :
ri rab las kyang dpag mtha' yas pa bum pa'i dbus su 'khor lo sngon po rtsibs brgyad pa'i dbus su :
sngar smos bzhin sna tshogs rdo rje'i khrir 'phags pa 'jam dpal tshe dpag med :
gong bzhin no :
shar du sangs rgyas spyan ma :
lhor mA ma ki :
nub tu gos dkar mo :
byang du dam tshig sgrol ma :
shar lhor rgyas byed ma :
lho nub tu brtan byed ma :
nub byang du 'phel byed ma :
byang shar du lo 'dab ma :
de dag thams cad kyang dar dang rin po che'i rgyan sna tshogs kyis brgyan pa :
sku mdog sna tshogs bzhengs nas phyag g.yas pas tshe 'gugs par byed pa'i lcags kyu dmar pos lha 'dre mi gsum gyi tshe srog gi dwangs ma thams cad bkug nas :
phyag g.yon pas tshe yi bum pa 'dzin pa'i nang du blugs pas :
bum pa rnams kyang tshe'i bdud rtsis khengs shing :
bum mchu nas ngang lhud byung bar bsam :
de yi phyi rim la :
shar du rdo rje gtum po sngon po :
g.yas rgya gram g.yon lcags kyu bsnams pa :
lhor gshin rje gshed ser nag g.yas thod dbyug g.yon zhags pa bsnams pa :
nub tu pad+ma mthar byed dmar gsal g.yas ral gri g.yon lcags sgrog bsnams pa :
spyi gtsug ral gseb nas rta mgo ljang zhur rngam sgra sgrog pa :
byang du sme ba brtsegs pa ljang nag g.yas rgya gram dang g.yon bum pa bsnams pa :
thams cad kyang khro bo'i dpal chas thams cad yongs su rdzogs pa zhabs rnams 'dor thabs su bgrad pas tshe srog la bar du gcod par byed pa'i dgra gdon bgegs tshogs chung sri pho mo thams cad mnan pa :
ye shes kyi me rab tu 'bar ba'i klong du brjid pa'o :
shar gyi tshe yi rten rdo rje de nyid gser gyi rdo rje brag ri ltar sra la brtan pa :
lho yi mda' srog gi rten dpag bsam ljon shing yal ga lo 'dab rgyas shing me tog dang 'bras bus brgyan pa :
nub kyi bum pa de nyid ci 'dod thams cad 'byung ba 'chi ba med pa'i tshe srog gi rten tshe bcud gter gyi bum pa :
gser gyi g.yung drung dga' ba 'khyil pa de nyid tshe srog 'gyur ba med pa bla srog gi rten cis kyang mi chod pa mi shigs pa brtan pa :
rab tu sra ba rdo rje pha lam lta bur gyur :
byang gi b+han+d+ha chang gis gang ba de nyid tshe srog 'jigs bral bri gang dang bral ba :
'chi ba med pa'i bcud mchog :
nad gdon bgegs thams cad gzhom pa'i pany+tsa ya na g+hu ya dam par gyur :
de dag gi mkha' la rig 'dzin pad+ma 'byung gnas la sogs rig 'dzin drang srong rgyal ba rgya mtsho la sogs nyi rdul 'khrigs pa lta bur bzhugs shing 'chi med tshe yi dbang mchog bskur zhing :
tshe rten rdo rje'i skur byin gyis brlabs par bsam :
de yi phyi rim du khro bo dang khro mo'i tshogs dpag tu med pa rnams kyis zhal phyir gyu nas :
tshe dang srog la bar du gcod par byed pa'i rgyal bsen dam sri srid rkun pho mo rnams kyi gzugs phung phral zhing gsod gcod kyi las la brtson par gyur :
de'i phyi rol du rdo rje brag ri'i ra ba :
sra la brtan pa kun ldan du 'gyar 'gyur med pa rdo rje pha lam lta bur gyur :
de'i phyi rim du ye shes kyi me kha dog lnga rab tu 'bar ba'i gur khang chen por gyur :
de ltar gsal ba'i lha thams cad kyi spyi bor oM las 'khor lo dkar po oM gyis mtshan pa :
mgrin par AHlas pad+ma dmar po AHyis mtshan pa :
thugs kar hU~M las rdo rje sngon po hU~M gis mtshan pa :
gtso bo'i thugs kar ya las be con dmar po hU~M gis mtshan pa :
'od zer 'phros pas rang bzhin gyi gnas nas ye shes sems dpa'i tshogs dpag tu med pa spyan drangs :
phyi nang gsang bas mchod :
dzaHhU~M baM ho :
gnyis su med par gyur :
pad+ma ka ma lA ya satwaM:
na mo pu ru sha ya ho :
bdag bskyed kyi thugs kar rdo rje rtse lnga pa'i lte bar nyi zla kha sbyor gyi dbus su :
hU~M dmar po'i mtha' mar sngags kyi phreng bas bskor bar dmigs la :
oM AHhU~M hrIHma hA gu ru Ar+Ya many+dzu shrI ya mAn+ta ka :
ma m+ma aM:
a pa ri mi ta A yur+dz+nyA na puN+ye swA hA:
rang gi snying ga'i hU~M khog tu rang dang bsgrub bya'i tshe srog hrIHdmar po gsal 'tsher 'od phung dang ldan par bsgom :
g.yas skor du shes pa gtad :
ngag brjod dag par bzla :
sngags kyi 'od zer kyi li li 'khor bar dmigs :
snga dro thun gyi dang po 'o :
gung thun gyi tshe :
dal dbus kyi tshe gtor nang gi shel mchod kyi nang du 'jam dpal tshe dpag med gtso 'khor rnams la rang bdag bskyed kyi hU~M yig las 'od zer lnga ldan 'phros pas :
mdun bskyed kyi thugs kar phog pas mdun bskyed dang phyogs bcu'i sangs rgyas byang chub sems dpa':
rtsa gsum rig 'dzin grub pa'i tshogs thams cad kyi thugs dam gyi rgyud bskul :
de dag thugs rje ye shes kyi gzi byin rang dang bsgrub bya rnams la thim par bsam :
rtsa sngags kyi sham du :
rU pa tsit+ta d+he wI ma ma a pa ri mi ta A yur+dz+nyA na puN+ye sid+d+hi pha la puSh+TiM ku ru A:
zhes bzlas pa tsam gyis sngags kyi 'od zer rang gi gnas gsum brgyud cing 'phro 'du'i rlabs kyis 'od zer phyogs thams cad du 'phros pas :
'jig rten dang 'jig rten las 'das pa'i mchog gsum rtsa gsum lha dang mi dang :
lha ma yin la sogs pa'i tshe yi lha mor gyur pa rnams kyis kyang :
bdag gzhan gang gi tshe sgrub pa'i stongs grogs dang tshe 'phel ba'i slad du 'don par bsam la bzlas pa la 'bad par bya'o :
srod nas bzung ste phyi thun gyi cha la bab pa'i tshe :
bdag bskyed lha yi thugs kar dmigs bya'i rnam par shes pa nr-i dmar la 'tsher ba gsal bar bskyed pa de nyid kyang gzi mdangs dang bkrag mdangs phun sum tshogs par gyur :
sngags yig 'bru rnams las kyang 'od zer gyi tshogs bsam gyis mi khyab pa 'phros shing :
nr-i la thim pas bsgrub bya gang yin pa'i tshe dang bsod nams 'phel bar bsam :
tshe yi lha mo rnams kyi thugs ka nas rang 'dra ba'i lha mo mang po 'phros pas :
'jig rten 'das pa dang ma 'das pa'i tshe bsod dpal 'byor gzi brjid thams cad bkug nas :
byin rlabs nus mthu dngos grub rnam gnyis la sogs pa thams cad bsdus nas nr-i la thim pas gzi brjid dang ldan par gyur :
tshe rdzas rnams la thim pas :
de dag thams cad byin rlabs dang ldan par bsam zhing tshe 'dzab la 'bad :
tshe 'gugs pa'i cho ga 'di nyid nan tan gces :
hU~M hrI:
bcom ldan mgon po ye shes tshe dpag med :
dus gsum rgyal ba rgya mtsho tshe yi lha :
mtsho skyes rdo rje rig 'dzin tshe dpag med :
bdag cag dbang skur byin gyis brlab tu gsol :
'chi med tshe yi dngos grub bstsal du gsol :
sku yi rdo rje 'jam mgon tshe dpag med :
rang bzhin dbyings na bzhugs pa'i tshe bdag tshogs :
rig 'dzin tshe yi lha dang mkha' 'gro rnams :
'chi med tshe yi bcud kyis rab bkang nas :
phyag na lcags kyu tshe dar bum pa bsnams :
tshe dang ye shes sgrub pa'i las mdzad rnams :
bdag cag tshe bsod dpal 'byor rgyas par mdzod :
hU~M hrI:
bcom ldan tshe bdag 'phags pa 'jam pa'i dbyangs :
dpal dang gzi byin 'od phung ta la la :
dmar gsal khro 'dzum zhal gcig phyag gnyis pa :
longs spyod rgyan rdzogs lcags kyu tshe bum bsnams :
ral pa zur phud 'od dpag med pas brgyan :
'jigs bral khri la rdo rje'i skyil krung bzhugs :
khyod ni rgyal ba rig 'dzin tshe yi lha :
'jigs bral tshe dbang gzi byin dngos grub zhu :
hU~M hrI:
steng 'og phyogs mtshams ma lus thams cad nas :
tshe srid phywa g.yang dpal 'byor dbang sdus la :
'gyur med tshe yi g.yung drung rab rgyas nas :
tshe bsod rtag brtan rgyas pa'i dngos grub stsol :
hU~M hrI:
khyod kyi sprul pa tshe srog 'gugs mdzad ma :
spyan ma mA ki gos dkar dam tshig sgrol :
rgyas byed ma dang brtan byed 'phel byed ma :
bdud rtsi lo 'dab ma sogs tshe 'gugs ma :
gar stabs rnam 'gyur longs spyod rgyan rdzogs ma :
tshe srog 'gugs byed lcags kyu bum pa 'dzin :
phyogs bcu'i gnas nas phywa g.yang dpal khug cig :
hU~M hrI:
phyogs bcu dus gsum bde gshegs tshe yi lha :
sprul dang yang sprul pho nya glog ltar 'khyug :
longs spyod rgyan rdzogs lcags kyu tshe bum 'dzin :
bla tshe srog dbugs chad mthud nyams pa gsos :
tshe rdzas rnams la bcud chen phab tu gsol :
tshe rten rnams la gzi byin bskyed du gsol :
tshe g.yang rigs rgyud dpal skyed dngos grub stsol :
gzhan yang dkyil 'khor sgo bzhi'i phyogs gnas pa'i :
bdud 'dul stobs chen khro mchog rnam pa bzhi :
'jam dpal tshe yi lha tshogs thams cad kun :
bdag dang 'gro ba thugs rjes brtser dgongs phyir :
rang rang rgyan rdzogs lcags kyu bum pa 'dzin :
sgrub mchog rnal 'byor mched lcam 'khor bcas kyi :
tshe srog chad pa mthud la yar ba khug :
gas pa sbyor la nyams pa thams cad gsos :
'od zer dkar la 'tsher zhing snum la 'gril :
spyi bo'i gtsug nas lus la sib sib thim :
skye 'chi'i 'jigs bral tshe yi dbang thob shog :
oM shrI many+dzu puN+ye ya mAn+ta ka :
ma ma a pa ri mi ta A yuHpuN+ye swA hA:
rU pa tsit+ta d+he wI ma ma a pa ri mi ta A yur+dz+nyA na puN+ye sid+d+hi pha la puSh+TiM ku ru oM:
dzaHhU~M baM ho :
zhes nr-i dang tshe rten rnams la rim par bstim :
thun bar rnams su sman rag gtor ma sogs phyi nang gsang bas mchod :
'jam dpal tshe yi lha tshogs rnams la bstod pa ni :
hU~M hrI:
ka dag brdal khyab klong yangs pho brang nas :
rgyal kun dbang phyug mi zad dpal 'bar ma :
bla ma kun bzang 'jam dpal pad+ma 'byung :
bla ma tshe dpag med mgon sku la bstod :
hU~M hrI:
'gro kun tshe bdag 'jam dpal dmar po'i sku :
dmar gsal mdangs ldan zhi khro spel ma'i zhal :
'chi bdag bdud bcom dpa' bo he ru ka :
'jam dpal tshe bdag dmar po'i sku la bstod :
rdzogs sku dri bral gsang ba tshe bum 'dzin :
'gyur med rtag brtan rdo rje'i skyil krung bzhugs :
dar zab rat+na rus pa'i rgyan drug mdzes :
bla ma 'jam mgon tshe yi lha la bstod :
phyogs bzhir bzhugs mdzad tshe yi lha mo bzhi :
sangs rgyas spyan dang mA ma ki dang ni :
gos dkar dam tshig sgrol ma bzhi po yang :
tshe dbang grub par mdzad la phyag 'tshal bstod :
mtshams bzhir gnas mdzad sprul pa'i lha mo bzhi :
rgyas byed brtan byed 'phel byed lo 'dab ma :
rdo rje tshe dbang sgrub mdzad lha mo ste :
ye shes dpal 'bar ma la phyag 'tshal bstod :
'chi bdag bdud bcom khro chen sgo ba bzhi :
gzhan yang ye shes spyan mnga' tshe yi lha :
thugs rje'i klong nas bdud rtsi'i tshe char 'bebs :
zhi rgyas dbang sogs las kyi phrin las mdzad :
rgyal ba 'khor dang bcas la phyag 'tshal bstod :
bdag dang rgyu sbyor 'khor dang bcas rnams kyi :
tshe dbang longs spyod dpal 'byor bskyed du gsol :
'dod pa'i don kun myur du 'grub pa dang :
bdag gi las kyi 'bras bu mchis par mdzod :
de ltar tshul bzhin bsgrubs pa yis :
tshe 'phel dngos grub rtags mtshan 'di ltar 'byung :
rab ni tshe yi lha tshogs zhal mjal zhing :
'od dang dri bzang rol mo'i sgra rnams 'byung :
'bring ni nyams dga' bag dro rig pa dwangs :
byin chags dbang po gsal ba la sogs 'byung :
tha ma nyi zla shar zhing dngos su ltas rnams 'byung :
de ltar rtags kyi rim pa byung ba'i tshe :
lha tshogs rnams la phrin las bskul ba ni :
ga Na'i longs spyod 'byor tshad legs par bsham :
dri bsung bsreg cing rol mo sna tshogs ldir :
rnal 'byor pho mo chas ldan langs la :
tshe yi bskul ba ni :
hU~M hrI:
rang bzhin gnas nas tshe bdag 'khor dang bcas :
bcom ldan tshe yi bdag po gnad nas bskul :
rdo rje tshe dbang grub pa'i phrin las mdzod :
phyogs mtshams kun nas tshe yi lha mo rnams :
so so'i gnas nas thugs dam rgyud bskul na :
rdo rje tshe dbang grub pa'i phrin las mdzod :
shar phyogs dri za'i lag nas tshe khug la :
tshe bsod dpal 'byor rgyas pa'i phrin las mdzod :
lho phyogs gshin rje'i lag nas tshe khug cig :
tshe bsod dpal 'byor rgyas pa'i phrin las mdzod :
nub phyogs chu lha'i lag nas tshe khug cig :
tshe bsod dpal 'byor rgyas pa'i phrin las mdzod :
byang phyogs gnod sbyin lag nas tshe khug la :
tshe bsod dpal 'byor rgyas pa'i phrin las mdzod :
shar lho drang srong lag nas tshe khug cig :
tshe bsod dpal 'byor rgyas pa'i phrin las mdzod :
lho nub srin po'i lag nas tshe khug cig :
tshe bsod dpal 'byor rgyas pa'i phrin las mdzod :
nub byang rlung lha'i lag nas tshe khug cig :
tshe bsod dpal 'byor rgyas pa'i phrin las mdzod :
byang shar dbang ldan lag nas tshe khug cig :
tshe bsod dpal 'byor rgyas pa'i phrin las mdzod :
steng phyogs tshangs pa'i lag nas tshe khug cig :
tshe bsod dpal 'byor rgyas pa'i phrin las mdzod :
'og phyogs sa bdag lag nas tshe khug cig :
tshe bsod dpal 'byor rgyas pa'i phrin las mdzod :
bdud dang gshin rje'i lag nas tshe khug cig :
tshe bsod dpal 'byor rgyas pa'i phrin las mdzod :
lha dang drang srong lag nas tshe khug cig :
tshe bsod dpal 'byor rgyas pa'i phrin las mdzod :
tshe sgrub gzhan rnams skar tshogs dang 'dra zhing :
'di ni snying po'i nang nas nyi ma 'dra :
dper na lcags 'dul gnyen por lcags bzhin no :
'chi bdag gshin rje'i gnod tshogs 'joms pa'i phyir :
bla ma 'jam mgon tshe bdag dmar po yi :
gsang sgrub zab mo bdud bzhi dpung bcom 'di :
grogs kyi dam pa mtsho rgyal 'brog ban gnyis la gdams :
nyams su longs la yi ge'i ris su thob :
da lta spel ba'i gnas med pas :
'gyur med rin chen brag la gter du sbos :
ma 'ongs rtsod ldan dus kyi tha ma'i dus :
nga sprul snying gi bu dang 'phrad par shog :
badzra sa ma ya rgya rgya rgya :
!
yi dam dmar nag 'jigs gsum las :
yig med u pa d+he sha :
dbyangs can ma dmar mo'i sgrub pa :
shes rab skyed byed blo gros rab yangs bzhugs so :[ \u0f88\u0f88\u0f88\u0f88\u0f88\u0f88 ]bdag 'dra 'jam mgon pad+ma 'byung gnas kyis :
bshad sgrub bstan pa nub med rab rgyas phyir :
ma 'ongs skal ldan bu yi don ched du :
ma rig rmongs pa'i dri tshogs kun bcom nas :
blo gros shes rab snang ba rab rgyas pa'i :
snying gi gdams pa blo gros sgo 'byed pa'i :
dbyangs can dmar mo'i gsang sgrub 'di bzhin bstan :
ma 'ongs nga sprul bu yis snying nor mdzod :
badzra sa ma ya rgya rgya rgya :
skar ma rgyal phur 'dzom pa'i dus bzang la :
dbang gi phyogs nas dmar ser sa blangs nas :
ma rdal gru bzhi mda' gang 'jam legs la :
bzang drug sin+d+hu dri bzang chu gtsang gis :
chag chag gdab la pad+ma 'dab brgyad bri :
dbus su pad nyi'i gdan la tshon spungs dmar :
phyi rol 'ja' 'od me dpung rdor ras bskor :
rin chen bum pa tshad ldan mgul chings dmar :
bu mo rdo rje'i mda' ma phog pa yis :
rgyun 'bab chu blangs bum pa sum cha bkang :
me tog 'bras bu rgyas pas kha rgyan bya :
dung chos gzungs kyi rdo rjes spyi ltar brgyan :
bum rdzas ril bu'i gzhung bshad ji bzhin 'jug :
dal gyi dbus su many+dzi'i khri'u'i khar :
bum pa pad dmar snod du bzhugs su gsol :
dpal gtor ri rab sum brtsegs pad 'bum ldan :
lcogs zlum dmar po nyi zla nor bus brgyan :
rnam lnga la sogs mchod rdzas gang 'byor bsham :
yol ba bla re dbyangs can sku rten rnams :
bag dro lhun chags gzi brjid ldan par bsham :
de nas rnal 'byor gdan dmar steng 'dug la :
lus la khrus gsol dri bzang chu yis byugs :
skyabs 'gro sems bskyed stong nyid snying rje bsgom :
swa b+hA bas sbyang stong pa'i ngang nyid las :
paM las pad+ma dkar dmar 'bum ldan dbus :
de steng a las nya rgyas zla ba'i dbus :
rang rig ngo bo hrIMHdmar 'od du 'bar :
'phags pa mchod cing sems can thams cad kyi :
blo gros spobs pa'i snang ba rab rgyas nas :
ye shes 'od kyi kun gsal me long gyur :
de nyid 'od zhu rang nyid dbyangs can ma :
sku mdog dmar mo bye ru'i lhun po la :
nyi ma shar bzhin 'od zer dmar po yis :
'khor 'das snang srid 'od dmar phung pos khyab :
rab tu dmar gsal zhal gcig phyag gnyis ma :
sgeg cing chags pa'i nyams ldan zhi zhing 'dzum :
spyan dkyus ring ba'i ye shes spyan gsum gyis :
sems can kun gzigs tsha gdung sdug bsngal sel :
dbu skra snum 'bol ral pa mthon mthing 'phyangs :
dar dmar stod g.yogs sham thabs na bza' lhub :
dbu rgyan snyan rgyan mgul chu do shal mdzes :
phyag dpung zhabs dang se mo do la sogs :
rin chen sna tshogs 'bar ba'i rgyan gyis spras :
dar zab sna tshogs cod pan g.yeng zhing 'phur :
nu ma 'bur zhing gsang rgyas zung gis mtshan :
dwangs ma lnga ldan 'ja' thig 'od 'bar klong :
phyag g.yas ut+pal zla steng dgos 'dod kyi :
yid bzhin nor bu dbang rgyal skyabs sbyin bsnams :
g.yon pas ut+pal dang bcas blo gros kyi :
shes rab snang ba skyed byed me long bsnams :
bla ma snang mtha' yas kyis dbur brgyan pa'i :
gnas gsum 'bru gsum dkar dmar mthing gsum las :
'od zer dmar po lcags kyu'i dbyibs 'phros pas :
lho phyogs lnga ldan rgya mtsho 'khyil 'gram dang :
'og min yon tan brtsegs pa'i zhing mchog nas :
rang 'dra'i rgyal yum dbyangs can lha mo la :
sangs rgyas byang sems 'phags tshogs 'khor gyis bskor :
sprin phung gtibs bzhin gnyis med spyan drangs bstim :
ma ma hrIM hrIM dza dza :
dzaHhU~M baM ho :
badzra sa ma ya A be sha ya a A:
na mo pad+ma ka ma lA ya satwaM:
na mo pu ru sha ya a ti pU ho :
pra tIts+tsha ho :
phyi nang mchod pas mchod :
de ni bskyed pa sku'i dkyil 'khor gyi rim pa'o :
badzra sa ma ya rgya rgya rgya :
de nas bzlas pa sngags kyi dkyil 'khor ni :
rang gi snying gar pad 'bum zla ba'i steng :
hrIMHdmar ye shes 'od kyi phung por bsam :
de la gsang sngags rgyal po bklag thabs bskor :
de las 'od zer dmar po dpag med ni :
phyogs bcu kun 'phros rgyal ba'i zhing kun tu :
rgyal ba rgya mtsho'i tshogs la mnyes mchod 'bul :
phyogs bcu'i sangs rgyas byang sems 'phags pa'i tshogs :
nyan rang grub thob rig 'dzin dpag med dang :
gzhan yang sar gnas byang sems dpag med pa'i :
mthong thos blo gros snang ba rab rgyas pa'i :
paN grub rgya mtsho'i tshogs kun thams cad kyi :
shes rab rab rgyas blo gros snang ba kun :
shes rab ngo bor 'od phung zer thag sbreng :
hrIMHdmar ngo bo til sgong kha phyes ltar :
the+em mer nem mer snang grags kun gang nas :
bdag lus dang ni rang rig hrIMHla thim :
tshe rabs thog mtha' med pa'i las sgrib kun :
sbyangs nas shes rab tsha zer rab 'bar zhing :
blo gros spobs pa'i snang ba rab rgyas bsam :
yengs med dran pa'i 'dzin phur yang yang gdab :
yid gnyis the tshom spongs la gsang sngags kyi :
gcig chog rgyal po'i sngags 'di smra bcad bzla :
oM sa ra swa t+yai hrIM hrIM swA hA:
zhag bdun bsgrubs pas skal ldan rab 'bring mthas :
dngos nyams tha ma rmi lam dag tu yang :
rab ni zhal mjal chos gsung lung bstan thob :
'bring gis nyams snang tha mas rmi lam du :
'grub 'gyur 'di la the tshom za mi 'gyur :
tha ma'i tha ma rnams kyis rmi lam du :
'od phung dmar po mthong dang rgyab gos dmar po gon :
mar me thogs dang nyi zla shar ba dang :
gsung rab glegs bam rnyed dang mis ster dang :
snag tshwa 'thung dang yi ge 'bri rnams rmis :
zhag bdun bsgrubs pas rtags chen rdzogs pa yi :
go blo rtsom blo rtsod blo bshad blo dang :
blo gros spobs pa'i snang ba kun rgyas nas :
paN grub kun gyi dbang phyug chen por 'gyur :
'di 'dra'i gdams pa zab rgya khyad par 'phags :
dkon mod rgyal khams 'grim dang mthong bar 'gyur :
bden rdzun lag tu longs dang nges shes skye :
ma 'ongs nga sprul las can snying gi bus :
gdung 'dzin rig 'dzin skyes chen ma gtogs pa :
tsit+ta'i ga'ur rda thim badzra sa ma ya :
rgya rgya rgya :
dpal ldan sngags kyi srung mas bka' 'di srungs //
lta log bdud rigs byung na dbang po snubs //
bdag 'dra rnal 'byor nus ldan rdo rje yis //
lha rabs ri dbang rgyal po spun dgu'i gtso /
khro ri zil khrom dkar yag ke'u tshang nas //
snying thig grogs ldan rnams dang lhan cig tu //
spyan drangs lo dgu'i bar du gsang rgyas bsdams //
shing lug lo la rtag brtan chos sgar du //
shog ser sgra tshig gsal bar legs bsgyur ba //
rgyal sras nus ldan 'jigs med rdo rje 'o //
rnam dkar ngos na rnam dag legs bkra ba'i //
yi ge'i ris byed kun bzang rnam rgyal lo //
sarba mad+ga laM///
/
