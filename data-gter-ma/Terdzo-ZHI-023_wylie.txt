@#:
gter srung nor lha rma rgyal spom ra'i gsol kha g.yang 'bod bsang rabs dang bcas pa'i man ngag bka' rgya can bzhugs so :
khams pa ngag dbang kun dga' bstan 'dzin gyi zab gter \u0f80atsha /
gsang bdag gtum po la na mo :
g.yang skyob dgos 'dod kun 'byung ni :
shin tu dben zhing nyams dga'i sar :
gzhi gtsang dkar po'i steng dag la :
rten gyi gtor ma mchod rdzas dang :   gter srung rma rgyal spom ra'i g.yang skyob bsang rabs byed par 'dod na /
gtor ma 'bru dkar rin chen bsres //
rin chen 'bar ba nor bus mtshan //
'khor du lcog zlum pad 'dab dang //
rgya gram nor bus mtshan pa brgyad //
rma rigs sum brgya drug cu la //
ril bu brgya dang rtsa brgyad bskor //
mar gyi bya dang g.yag lug ra //
thud dang bur sbrang la sogs pa'i //
ril bu brgya sogs gang 'byor bsham //
de dag bcas kyi rim pa 'o //
mchan /
rnam lnga mda' dar me long dang :
bse byang mig dgu sor gdub dang :
stag gzig ras mo rnga ma dkar :
mtha' skor mar thud pu lu dang :
ja chang dkar mo lag g.yas bsham :
g.yang sgye g.yang rten bcas pa ni :
'bru dkar 'bru sna dngos grub rten :[ \u0f88\u0f88\u0f88]bkra mdangs gsal ba'i rten :[ \u0f88\u0f88\u0f88]snyan grags rgyas pa'i rten :
'bras dkar 'bru bcud rgyas pa'i rten :
gi waM bdud rtsi sman gyi rten :
ku sha byol song 'tsho ba'i rten :
yungs dkar dgra bgegs 'dul ba'i rten :
de bdun dar dkar na bza' nang :
gtum ste le brgan skud pa dkri :
nor bu 'bar ba'i dam phrug brgyab :[ \u0f88\u0f88\u0f88\u0f88]dkar po'i las grub rten :
rdo rje gzhon nu sor bcu pa :
mgul du dar dkar srog sngags bcas :
g.yang sgye phyugs g.yang sna tshogs rten :
me tog dkar po thams cad bkram :
spos bsreg mda' dar gyis g.yab cing :
phywa g.yang sprin ltar 'dus par bsam :
rang nyid gsang bdag gtum por gsal :
mchod bstod bzlas pa rgyas par bya :
sngags phyag sogs kyis byin brlabs nas :
rnga chung dal gyis brdung nas ni :
dpa' bo'i dbyangs kyis 'di skad do :
bswo bswo :
g.yang lha rma rgyal spom ra ni :
sku mdog dkar po chas dang ldan :
phyag g.yas mdung dar dkar po 'phyar :
g.yon pas gter gyi bum pa dang :
dgos 'dod stsol ba'i nor bu 'dzin :
sku la nor bu las grub pa'i :
dar dkar na bza' khra bo gsol :
chibs su rta dkar 'phur shes 'chib :
shar phyogs gangs ri'i rtse mo nas :
rma sman 'bum dang bcas pa rnams :
'dir gshegs brgyan pa'i mchod gtor bzhes :
bdag cag dpon slob 'khor bcas kyi :
dbul phongs sdug bsngal zhi ba dang :
rigs rgyud btsan dar che ba dang :
mnga' thang dpal 'byor dngos grub stsol :
lo ka'i khams rnams dbang du sdus :
sdang dgra'i dpung tshogs cham la phob :
god 'dre dbul sri rdul du rlogs :
bcol pa'i phrin las 'grub par mdzod :
oM AHbadzra ku li mil man swA hA:
rtsa sngags so :
nye snying ni :
oM badzra ku li mil man pA shaM ku ru ye swA hA:
de yis lha sras spom ra 'grub :
sa ma ya :
khyad par srid kyi g.yang sgrub ni :
kye :
rma rgyal yid bzhin nor bu ni :
sku mdog dmar po mdangs dang ldan :
g.yas pas ku sha'i rnga yab dang :
g.yon pas dung gi rdo rje bsnams :
dar dkar g.yab cing spyan 'dren na :
'dir byon mchod pa rgya mtsho bzhes :
rigs rgyud 'phel ba'i dngos grub stsol :
rigs rgyud 'phel ba'i phywa dang g.yang :
bstsal par bsam la sngags 'di bzla :
oM badzra ku li min man a yaM hu ru bdag la rigs rgyud sarba dzaHdzaHsid+d+hi pha la hU~M:
sngags de brgya stong khri bzlas na :
rtags ni nyi ma shar ba dang :
me tog dkar po 'phel ba dang :
byis pa mang po rtse ba sogs :
bzang rtags ma nges sna tshogs 'byung :
dung dang rdo rje mgul du 'chang :
de yi rgyud 'phel the tshom med :
sa ma ya :
rgyal khams yul khams bsdu 'dod na :
kye :
spom ra yid bzhin nor bu ni :
'jig rten skye 'gro pho mo dang :
zas nor gos dang yid bzhin gter :
'od zer sna lnga'i tshul du ni :
bdag gi dbang du 'dus par mdzod :
bswo bswo badzra ku li mil man yul khams 'gro ba pho mo'i zas nor longs spyod thams cad pA shaM ku ru ye swA hA:
brgya stong khri 'bum sa ya bzla :
rtags ni rlung nag 'tshubs ma dang :
kha char chen po 'beb pa dang :
nor lug 'tsho ba rtswa thu ba :
snye ma bsil ba :
rnga gshang dkrol ba :
dung 'bud pa :
ban+de bon po bya ru can 'du ba rtags ma nges pa sna tshogs 'ong bar 'gyur ro :
sa ma ya :[ \u0f80]atsha :
de nas sur dkar shug pa dang :
phye mar 'bru sna spos kyis mchod :
bsang khang zhi rgyas dbang drag brtsegs :
mda' dar dkar po phyogs bzhir g.yug :
raM yaM khaM:
oM AHhU~M:gis bsang sbyang spel :
sba smyug gling bu snyan par 'bud :
rol mo dbyangs bcas 'di skad do :
bswo bswo :
phyogs phyogs dag kyang pha ki na :
shar phyogs dung ri dkar po'i rtser :
rma yi dil ra khra bo nas :
g.yang lha rma rgyal spom ra ni :
sku mdog ser po gser gyi mdog :
rta ser li khri'i mdog can 'chib :
phyag g.yas sba lcag shel phreng bsnams :
g.yon pas ne'u le nor bu 'dzin :
sku la bse khrab 'bar ba gsol :
gcan gzan stag gi sham thabs can :
dbu la dung rmog mdzes pa la :
stag phru khyung chen ldems se ldem :
g.yas kyi stag dong khra bo la :
lha mda' li ma skar ltar 'khrugs :
g.yon gyi gzig shubs thil phran la :
sprul pa'i lha gzhu glog ltar 'khyugs :
rked kyi dngul shubs gser bkra la :
shes rab ral gri skar ltar shar :
sngon du khyung dang bya rgod lding :
rjes nas stag dang seng ge 'gro :
g.yas nas lha dmag dpungs se dpung :
g.yon na gnyan dmag kyi li li :
rma rgyal spom ra yab yum sras :
btsun mo blon 'khor yul lha'i tshogs :
bod khams yul gyi mnga' bdag ni :
bsang dang zhi ba'i mchod pa 'bul :
bdag dang rgyu sbyor yon bdag la :
brgyud 'dzin sras kyi dngos grub stsol :
longs spyod nor gyi dngos grub stsol :
snyan grags gdul bya'i dngos grub stsol :
mi snying sgul la mi 'gram chogs :
'gro ba pho mo chos la sgyur :
bswo bswo :
khu ye khu ye g.yang khu ye :
rma rgyal spom ra g.yang khu ye :
rma yi dil ra khra bo nas :
rma yi mi g.yang bswo khu ye :
rma yi rta g.yang bswo khu ye :
rma yi 'bri g.yang bswo khu ye :
rma yi 'bru g.yang bswo khu ye :
rma yi zog g.yang bswo khu ye :
rma yi zas g.yang bswo khu ye :
rma yi mar g.yang bswo khu ye :
rma yi bkrag g.yang bswo khu ye :
'jig rten khams kyi zas dang nor :
khu ye phywa dang g.yang du len :
bdag la dngos grub rgya chen stsol :
bswo bswo badzra ku li mil man :
mi nor zas gsum thams cad g.yung drung hrI:
tha mul gyir zhi A:
yaM yaM bing bswo raM raM bing bswo bswo :
sa ma ya :
de nas g.yang skyabs bya ba ni :
spos dang rol mo dbyangs dang bcas :
hU~M:
bcom ldan gsang bdag gtum po ni :
gdug pa can rnams 'dul mdzad pa :
sbrul dang dur khrod chas brgyad brgyan :
rdor dril bsnams la phyag 'tshal bstod :
khyod kyi bka' nyan gsung sdod pa :
ci 'dod re ba skong mdzad pa :
mthu chen stobs dang ldan pa po :
g.yang lha rma gnyan spom ra ni :
lha 'khor sum brgya drug cu rnams :
mda' dar dkar pos spyan 'dren na :
g.yang rten 'di la bzhugs su gsol :
khyed la mthun rdzas 'bul ba ni :
'bru mar las grub rin chen 'bar :
zlum po mar gyis byugs pa la :
rgya gram nor bu 'bar bas mtshan :
dkar gsum mngar gsum phye mar dang :
bdud rtsi gser skyems 'di 'bul lo :
li rgun sman gyi mchod pa 'bul :
nor gyi dngos grub bdag la stsol :
g.yang lha rma rgyal spom ra ni :
phyag g.yas rin chen bum pa'i nang :
'gro ba pho mo'i tshe bcud sdud :
g.yon pa'i phyag gis thugs ka ru :
yid bzhin nor bu rin chen bsnams :
dpag bsam ljon shing rgyas pa ltar :
dgos 'dod lhun gyis grub pa yi :
zad med dngos grub char ltar phob :
bdag cag dbul phongs sdug bsngal sol :
nyon mongs bkres skom 'joms mdzad pa :
dar dkar g.yab cing spyan 'dren no :
rma rgyal spom ra 'khor bcas kyis :
bdag dang rgyu sbyor yon bdag la :
phywa dang g.yang gi dngos grub stsol :
gnas 'dir bkra shis byin phob cig :
bkra shis gnas 'dir g.yang la 'dus :
rta glang rin chen gos dar 'bru :
'dod 'jo'i ba dang khrus rdzing bu :
rin chen dngos grub bdag la stsol :
mi nor zas gos dngos grub stsol :
'dod yon lnga yi longs spyod dang :
bla na med pa chen po'i nor :
ci 'dod phun sum tshogs pa yi :
dngos grub chen po bdag la stsol :
g.yang phyugs rma rgyal spom ra yi :
rang 'dra'i sprul pa yang sprul ni :
dpag med 'phros nas mda' dar dang :
khams gsum 'gugs pa'i lcags kyu thogs :
tshangs pa'i 'jig rten man chad dang :
'jag ma'i srin bu yan chad kyi :
lha klu 'byung ba rtsi shing bcud :
nor lha lha 'dre mi gsum dang :
rigs drug skye bzhi'i sems can gyi :
rtsi bcud bkrag mdangs ma lus pa :
bung bas rtsi 'jib ltar bsdus la :
bdag cag rnams la dngos grub stsol :
tshogs rdzogs sgrib byang bsod nams rgyas :
dus gsum sangs rgyas sems dpa'i tshogs :
g.yang lha rma rgyal spom ra dang :
bstan srung yul lha gzhi bdag rnams :
thugs dam rgyud bskul mthu stobs la :
nor bu rin chen rnga yab dang :
bkra shis rdzas rtags char pa 'beb :
bdag dang g.yang rten la thim nas :
bdag cag 'khor dang bcas pa rnams :
longs spyod dpal 'byor rgyas pa dang :
rigs rgyud 'phel ba'i dngos grub stsol :
bswo bswo badzra ku li mil man yul khams 'gro ba pho mo mi nor zas gsum brgyud 'dzin rigs rgyud rta drel dkor nor thams cad he sarba rat+na g.yung drung sid+d+hi sid+d+hi swA hA:
bswo bswo :
'bru mchog li khri yungs dkar 'bras :
gi waM ku sha bdud rtsi rgyal :
bdun po de yang g.yang gi rten :
rgyal srid sna bdun g.yang gi rten :
g.yang bshos ba liM g.yang gi rten :
rin chen 'bru sna g.yang gi rten :
mda' dar me long g.yang gi rten :
mchod pa spyan gzigs g.yang gi rten :
nub byang dpal ri lhun po na :
tsan dan sbrul gyi snying po skyes :
de ring tsan dan phur bu la :
rnga dkar srog sngags btags pa 'di :
bdag dang yon bdag g.yang rten lags :
bkra shis phywa g.yang thams cad rnams :
rdo rje lta bu'i sku la brten :
rma rgyal spom ra yab yum sras :
g.yang lha 'bum dang bcas pa rnams :
g.yang rten 'di la brtan bzhugs la :
sbra khyim 'di la byin phob cig :
bdag dang rgyu sbyor yon bdag la :
phywa dang g.yang gi dngos grub stsol :
rkyen ngan bar chad phyir la zlogs :
god 'dre dbul sri dgra la zlogs :
bse rag ltog 'gong the'u rang sogs :
mi mthun gnod pa phyir la zlogs :
mi yi tshe srings dpal skyed cig :
rta nor phyugs kyi sgab spel cig :
zhing gi 'bu srin kha chings la :
btsa' sad ser ba'i gnod pa zlogs :
lo 'bras rtag tu legs smin mdzod :
bkra shis rgya mtsho g.yang du 'khyil :
bde skyid bsam don lhun gyis grub :
kun kyang chos la longs spyod pa'i :
bcol pa'i phrin las 'grub par mdzod :    bdag sogs rnams kyi chos dang mthun pa'i don //
ji ltar bsam pa yid bzhin 'grub pa dang //
nad gdon bgegs dang bar du gcod pa sogs //
nye bar zhi bar byin gyis brlab tu gsol //
zhes sogs brjod /
zas phud mchod nas 'bras sA lu la phu gdab g.yang sgye nang la blugs /
me tog 'thor nas bkra shis brjod /
mchan /
bkra shis dpal 'bar 'dzam bu gling gi zas nor bdag la sid+d+hi stsol :
sa ma ya :
zhes rma rgyal spom ra yid bzhin nor bu'i bsang dang gsol ka g.yang skyabs nyung la don tshang ba 'di ni /
gnas bdag mdo rgyas til ri'i mgul nas rnyed pa ste ri mod dpon mgon po tshe ring gis rigs rgyud 'phel ba'i phyir du yang yang bskul phyir /
ngag dbang kun dga' bstan 'dzin nas bris pa bkra shis /
'di yi las tshogs dang /
sgrub skor tshan che ba zhig 'dug kyang slar shog ser rdo sgrom gyi nang du bcug nas rgya rim pa bdun gyis btab ste sbas so //
'on kyang 'di la don tshang ba yod lags /
bka' rgya /[ \u0f80]atsha /
bkra shis dpal 'bar tshe g.yang myur 'grub shog //
/
