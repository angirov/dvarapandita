\u0f88
bla ma'i thugs sgrub rig 'dzin bde 'dus las :
tshe sgrub rdo rje snying po 'od kyi drwa ba bzhugs so :
:
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bde gshegs sku lnga rigs 'dus lha la 'dud :
mdangs ldan dri med g.yu mtsho'i khye'u chung nga :
dang po'i sa ni kun bzang thugs nas so :
rigs lnga'i rgyal ba nga yi pha ma yin :
'gro drug sems can thams cad nga yi bu :
de dag skyob phyir srog sgrub dpag med sbas :
ma 'ongs tshe thung rkyen dang nad mang dus :
'chi med bcud bsdus sku lnga rigs 'dus bstan :
dbang thob dam ldan mos gus brtson 'grus can :
lta sgom ting 'dzin ldan pas nyams su longs :
rnal 'byor gar bsgrub phyi snod bde chen zhing :
nang bcud gzhal yas gzugs snang lha lha mo :
dran rig mgon po tshe mtha' yas pa'i sku :
'khor dang sku tshe mdzad pa bsam mi khyab :
gzung 'dzin rang grol 'khor 'das mnyam pa nyid :
dus gsum dus med bde ba chen po'i klong :
sa ma ya :
rgya rgya rgya :
de la sngon 'gro dngos gzhi rjes :
dang po yid 'ong dam pa'i sar :
ma rdal stegs bu spyi bzhin la :
thig gdab sgo rdzogs pad rdor me :
lte bar mig mang gling dgu'i dbus :
pad+ma 'dab bzhi hrIHsa mtshan bri :
phyogs mtshams ling tsher 'ja' thig le :
mdzes pa'i rgyan 'god spyi ltar mtshungs :
de dbus many+dzi'i khri 'u'i khar :
bum pa rgyun 'bab chu yis dgang :
sman sgrub bum rdzas so lnga btab :
kha rgyan ku sha rma bya'i mdongs :
dpag bsam shing dang gzungs rdor spras :
mdun du mtshan ldan b+han+d+ha'i nang :
dza gad a mr-ita yis bran :
dar dmar kha bcad shel me long :
tshe gtor zlum po'i gdan gyi khar :
pad+ma 'dab brgyad nyis brtsegs dang :
ze'u 'bru nyi zla brtsegs pa'i steng :
bla gtor pad+ma 'dab bzhi can :
mtshams bzhir tshe ril bzhi yis mtshan :
mdzes pa'i rgyan spros du mas spras :
'khor yug tshe ril mda' dar gzugs :
sman gtor rak+ta spyi bzhin bskor :
gzhan yang rgyan 'god mda' me long :
phur pa mdongs sgro tshon skud kyis :
dra ba ris sogs ci 'byor brgyan :
sa ma ya :
rgya rgya rgya :
dngos gzhi skyabs sems tshogs gsag dang :
bgegs mtshams byin 'beb mchod pa brlab :
lha bskyed spyan 'dren bzhugs phyag 'tshal :
mchod bstod dzapa? bskul tshe dzapa? bzla :
tshe 'gugs bstim dang sba ba las :
mraMp+pAd+yaM/:
dang po skyabs su 'gro ba ni :
ho :
bdag dang mtha' yas sems can kun :
ye nas sangs rgyas lhun grub pa :
mngon sum rang ngo shes phyir du :
bde gshegs 'dus par skyabs su mchi :
lan gsum :
gnyis pa sems bskyed ni :
smon 'jug dam bca' brtan pos :
ho :
sdug bsngal gsum gyis gzir ba'i 'gro :
bde chen sa la ma bzhag bar :
bla med dkyil 'khor 'dir zhugs nas :
yang dag sar 'god dam bca' 'o :
lan gsum :
gsum pa 'khor gsum yongs dag ni :
rdo rje slob dpon sangs rgyas dpal :
dus gsum bzhugs la phyag 'tshal lo :
mchog gsum bsten pa'i zhing gyur la :
gnyis med yid kyis skyabs su mchi :
dngos 'byor yid kyis rnam sprul pa'i :
dag pa'i mchod pa bzhes su gsol :
dngos grub chu bo gcod pa'i bgegs :
nyes byas ma lus bshags par bgyi :
phyogs bcu 'khor gsum dag pa'i chos :
ma chags spyod la rjes yi rang :
dag pa mtha' bzhi'i dri ma med :
rdzogs pa'i byang chub sems bskyed do :
bde gshegs dbang phyug sems can la :
dag pa gsum gyi lus 'bul lo :
tshe rabs bgrangs pa'i las rnams kun :
bsdus te byang chub chen por bsngo :
lan gsum :
bzhi pa bgegs la gtor ma ni /
oM badzra a mr-itas bsang :
swA b+hA was sbyang :
stong pa'i ngang las stong gsum dang mnyam pa'i snod du phyi rol tshim byed kyi 'dod yon longs spyod gang la gang 'dod kyi gter chen por gyur :
nam mkha' mdzod kyi sngags lan gsum brjod :
hU~M:
gsang chen lhun grub dkyil 'khor 'dir :
glags blta 'tshe byed gdon bgegs rnams :
'dod yon 'di khyer rang gnas dengs :
'tshe na rdo rje 'bar bas gzhom :
hU~M bzhi'i sngags kyis bskrad :
lnga pa srung gur ni :
hU~M:
gdod nas rnam dag dkyil 'khor 'dir :
ye shes rol pa'i lha yis gang :
rdo rje 'khor lo mtshon cha me'i :
gur phub rlung yang rgyu mi nus :
oM badzra tsakra tIk+Sh+Na kI la ya dz+wa la raM raM hU~M phaT:
drug pa byin dbab pa ni :
hU~M:
rtsa gsum rgyal ba rab 'byams rnams :
sku gsum zhing nas 'dir gshegs la :
gnas mchog 'di ru byin chen phob :
sgrub mchog rnams la dbang bzhi skur :
sgrub rdzas 'di la bcud chen phob :
dkyil 'khor 'di la bkrag mdangs skyed :
gzhal yas 'di la brtan par bzhugs :
mchog dang thun mong dngos grub stsol :
oM AHhU~M badzra gu ru de wa DA ki nI badzra sa ma ya dzaHdza :
bdun pa mchod pa byin brlab ni :
oM AHhU~M:
dngos bshams yid sprul mchod pa'i sprin :
thams cad nam mkha' mdzod bzhin du :
'bad pa med par lhun gyis grub :
kun bzang mchod sprin chen por gyur :
ar+g+haM nas /
shab+da AHhU~M:
brgyad pa sman gtor rak+ta brlab :
oM AHhU~M:
dug lnga sel ba'i sman mchog dang :
rgyu drug bsgral ba'i rak+ta che :
'dod yon mi zad gtor chen po :
thams cad ye shes bdud rtsir gyur :
oM AHhU~M sarba pany+tsa a mr-ita hU~M hrIHTha :
oM AHhU~M ma hA rak+ta dz+wa la maN+Da la hU~M hrIHTha :
oM AHhU~M ma hA ba lin+ta te dzo ba lin+ta ba la ba te gu h+ya sa ma ya hU~M hrIHTha :
dngos gzhi ting 'dzin gsum dang dgu pa lha bskyed ni :
hrI:
skye med ye shes chen po las :
'gag med thugs rje'i 'od zer shar :
zung 'jug rgyu yi ting 'dzin sems :
hrIHyig dmar las 'od lnga 'phros :
ma dag snod bcud thams cad sbyangs :
'byung lnga rim gyis brtsegs pa'i steng :
srid pa'i sbyor ba yongs su zad :
rnam grol bde ba'i dngos grub brnyes :
zhing gi yon tan bsam mi khyab :
thar pa chen po'i gzhal med khang :
gru bzhi sgo bzhi rta babs brgyad :
ling tshe dgu ldan pad 'dab brgyad :
mtshan nyid thams cad rdzogs pa'i dbus :
lte bar rma byas btegs pa'i khrir :
pad+ma nyi zla brtsegs pa'i steng :
hrIHlas bcom ldan tshe dpag med :
dmar gsal bye ru'i sdong po la :
nyi 'od 'bum gyi 'od zer can :
skyil krung mnyam gzhag tshe bum 'dzin :
longs spyod rdzogs sku'i rgyan gyis brgyan :
yum mchog lha mo tsaN+Da lI:
dmar mo pad+ma'i phreng bas mdzes :
skra grol gcer mo bde nyams 'khril :
g.yas pa mda' dar mgul nas 'khyud :
g.yon pa tshe bum yab la stobs :
snang stong ye shes chen por bzhugs :
yab kyi gnas lngar gzugs tshor dang :
'du shes 'du byed rnam shes rnams :
dag pa'i bdag nyid bcom ldan 'das :
tshe lha rigs lnga 'od klong bzhugs :
yum gyi gnas lngar sa dang chu :
me rlung nam mkha' rnam dag pa :
yum chen lnga po ye nas rdzogs :
thugs kyi rdo rje'i lte ba ru :
nyi zla'i gwa 'u kha sbyor nang :
ting 'dzin sems dpa' hrIHdmar mthar :
sngags phreng 'gal me lta bur 'khor :
de las 'od zer phyogs bcur 'phros :
tshur 'dus ling tshe brgyad la phog :
shar du mA kI lhor spyan ma :
nub tu gos dkar byang sgrol ma :
dkar ser dmar ljang g.yas mda' dar :
g.yon pa 'byung bzhi'i bcud bum bsnams :
yum bzhi mtshams bzhir rim pa bzhin :
rgyas 'debs dkar mo mda' gzhu 'gengs :
tshe 'phel ser mo kha T+wAM 'dzin :
rmongs byed dmar mo rgyal mtshan 'chang :
za byed ljang gu rdor dril 'dzin :
phyi rol 'dab brgyad phyogs bzhi ru :
lA se dkar mo me long 'dzin :
mA le ser mo phreng 'dzin lho :
gIrtI dmar mo pi waM nub :
nIrtI ljang mo rnga yab byang :
de dag bzhi yi mtshams bzhi ru :
bdug spos dkar ser spos khang 'dzin :
me tog dmar ser me tog phreng :
mar me dmar ljang mar me 'dzin :
dri chab dkar ljang dri'i dung phor :
shar sgor sgo ma lcags kyu 'dzin :
lho sgor sgo ma ser mo zhags :
nub sgor sgo ma lcags sgrog dmar :
byang sgor sgo ma dril bu ljang :
thams cad lha yi mdza' na mo :
mdzes sdug bde ba'i lang tsho can :
pany+tsa li yi gos kyis brgyan :
skyil krung phyed pa'i gar stabs rol :
lha tshogs kun gyi gnas gsum du :
oM dkar AHdmar hU~M mthing gsal :
de las 'od 'phros mkha' dbyings gang :
sku gsum bde chen zhing khams nas :
ye shes lha tshogs spyan drangs thim :
bcu pa spyan 'dren ni :
hrI:
bde chen chos sku'i zhing khams su :
'od mtshan stong 'bar lha yi lha :
bcom ldan mgon po tshe dpag med :
dad pa'i zhing 'dir gshegs su gsol :
rigs lnga yab yum tshom bu dang :
sems dpa' sems ma sgo skyong bzhi :
ma lus gnas 'dir gshegs shing bzhugs :
mos pa'i bu la rab dgongs la :
bgegs dang log 'dren bar chad sol :
tshe bsod dpal dang 'byor drug spel :
mchog dang thun mong dngos grub stsol :
oM a pa ri mi ta A yur+dz+nyA na puN+ye sid+d+hi sa ma ya dzaHdza :
bcu gcig pa bzhugs gsol ni :
hrI:
chos nyid mnyam pa chen po la :
gshegs bzhugs gnyis su ma mchis kyang :
ma rig rtag 'dzin sbyang phyir du :
rdo rje'i stan la tiSh+Tha lhan :
bcu gnyis pa phyag 'tshal ba ni :
hrI:
'khor 'das bde chen g.yung drung lha :
'du 'bral med pa'i dkyil 'khor lha :
rtsol med gdung ba'i shugs drags pos :
lus kun btud de phyag kyang 'tshal :
oM na ma na mo hU~M:
bcu gsum pa phyi mchod ni :
hrI:
snang zhing srid pa'i 'dod yon rnams :
ye shes lnga yi rgyan du che :
kun bzang mchod pa'i sprin phung du :
dngos bshams yid kyis sprul te 'bul :
oM A ha ra A ha ra badzra puSh+pe nas /
shab+da pra tIts+tsha ye swA hA:
bcu bzhi pa nang mchod ni :
hU~M:
gzugs mdzes yid 'ong sgra snyan ma :
dri ro reg bya chos rnams 'bul :
bde chen 'du 'bral med par bzhes :
mchog dang thun mong dngos grub stsol :
rU pa shab+da gan+d+he ra sa spar+she d+harma d+hA tu pU dza ho :
bco lnga pa rtags brgyad mchod pa ni :
hU~M:
rab 'byams zhing kun yongs khengs pa'i :
bkra shis rdzas dang rgyal srid bdun :
bdag pos bzung dang ma gzung kun :
mos pas rgyal ba rnams la 'bul :
ma hA sarba pU dza hU~M:
bcu drug pa sman mchod ni :
oM AHhU~M:
dgongs pa'i dbyings nas ye shes brda brgyud shar :
kun bzang rigs lnga dga' rab shrI sing :
rig 'dzin rnam brgyad pad+ma sam+b+ha war :
sman mchod 'bul lo mchog thun dngos grub stsol :
sarba pany+tsa a mr-ita kha raM khA hi :
bka' yi sdud po snyan brgyud rgya mtsho'i gter :
ye shes mtsho rgyal gzung ma rnam lnga dang :
nam mkha'i snying po rgyal sras lha rje la :
sman mchod 'bul lo mchog thun dngos grub stsol :
sarba pany+tsa a mr-ita kha raM khA hi :
'gro 'dul sprul pa'i gar mkhan chos kyi bdag :
zla 'od gzhon nu sgyu 'phrul rdo rje dang :
bka' babs rig 'dzin bde 'dus dkyil 'khor la :
sman mchod 'bul lo mchog thun dngos grub stsol :
sarba pany+tsa a mr-ita kha raM khA hi :
rdo rje chos srung dpal mgon lcam dral dang :
sman btsun g.yu sgron yul gzhis gnas kyi bdag :
bde gshegs snying pos khyab pa'i 'gro kun la :
sman mchod 'bul lo mchog thun dngos grub stsol :
sarba pany+tsa a mr-ita kha raM khA hi :
bdud rtsi las dngos grub blang :
ho :
sngon gyi rgyal ba thams cad kyang :
dam rdzas bdud rtsi 'di la dgongs :
bla na med pa'i dam tshig rdzas :
myang bas dngos grub rnam gnyis thob :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
zhes mtheb srin nyi zla'i gwa'us blangs shing gnas gsum du gtugs la myang :
bcu bdun pa rak+ta'i mchod pa ni :
hrI:
dug gsum bsgral pa'i khrag chen po :
dung chen snod du dmar chen bskyil :
dkyil 'khor gsang ba'i lha la 'bul :
khams gsum 'khor ba stongs gyur cig :
ma hA rak+ta khA hi :
bco brgyad pa gtor ma'i mchod pa ni :
hrI:
stong gsum mnyam pa'i snod chen por :
srid pa'i 'dod yon lhun por spungs :
bkod pa khyad par 'phags pa 'di :
dkyil 'khor lha tshogs rnams la 'bul :
ma hA ba liM ta khA hi :
bcu dgu pa sbyor mchod ni :
hrI:
snang ba yab la stong pa yum :
gnyis med zung 'jug lhun gyis grub :
'du 'bral med pa'i sbyor mchod bzhes :
khams gsum 'od skur grol bar mdzod :
oM pad+mo yo gi nI badzra pra be sha ya phaT:
nyi shu pa de kho na nyid kyi mchod pa ni :
hrI:
kun tu bzang po'i yon tan ni :
rnam thar sgo gsum lhun gyis grub :
gdod nas rnam dag mchod chen po :
dang po'i dbyings su 'bul bar bgyi :
d+harma d+hA tu pU dza ho :
nyer gcig pa ngo mtshar bstod pa ni :
oM:
rdo rje'i sku la bgres rgud med :
gzi brjid lhun chags zil gyis gnon :
blta bas mi ngoms mtshungs mtha' bral :
'gyur med rdo rje'i sku la bstod :
A:
yan lag drug cu tshangs pa'i dbyangs :
rang rang skad ltar dam chos ston :
dbyangs can bdud rtsis ngoms par mdzad :
'gag med rdo rje'i gsung la bstod :
hU~M:
rig stong thugs ni nam mkha' 'dra :
bde gsal mi rtog mkhyen brtser ldan :
gdul bya mi 'dor bu ltar brtse :
ye shes rdo rje'i thugs la bstod :
swA:
rang bzhin yon tan bsam mi khyab :
snang srid 'khor 'das yongs kyi mgon :
don gyi nor bu rin po che :
dgos 'dod kun 'byung khyed la bstod :
hA:
zhi rgyas dbang drag mdzad pa yi :
phrin las cho rol bsam mi khyab :
gang la gang 'dul skur ston pa'i :
sgyu 'phrul dkyil 'khor yongs la bstod :
nyer gnyis pa dzapa? bskul ni :
hrI:
dam ye gnyis med thugs ka ru :
nyi zla'i gwa 'u kha sbyor nang :
ting 'dzin sems dpa' hrIHdmar gyi :
phyogs bzhir nr-i b+h+rU~M aHdzaHbzhi'i :
mtha' nas brtsam ste sngags phreng bskor :
'od 'phros nad gdon sdig sgrib dag :
ye shes lnga yi ngo bor gyur :
rgyun mi chad pa'i 'od zer gyis :
phyogs bcu'i bde gshegs thams cad mchod :
tshur 'dus byin rlabs tshe bcud bsdus :
rang lus rdo rje snying po'i sku :
gsal stong 'dzin med srog grub nas :
sku gsung thugs kyi 'od zer 'bar :
khams gsum srid gsum dwangs bcud kun :
aHnri b+h+rU~M dzaH'i rnam par bsdus :
thugs kyi rdo rjer gnyis med thim :
'chi med rdo rje'i srog thob gyur :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
mchong smug nyi zla'i gwa 'u'i nang :
thugs srog hrIHdmar 'tsher bkrag ldan :
tshe yi dwangs ma aHdkar g.yas :
srog gi dwangs ma nr-i ljang g.yon :
bsod nams dwangs ma b+h+rU~M smug mdun :
dbang thang dwangs ma dzaHljang rgyab :
de mthar sngags kyi phreng bas bskor :
de las 'od 'phros phyogs bcu yi :
bde gshegs mchod cing thugs rgyud bskul :
byin rlabs dngos grub bdag la bstim :
sgrib gnyis sbyangs shing dbang bzhi thob :
brtan g.yo snod bcud tshe bkrag dang :
'byung ba bzhi yi dwangs ma'i bcud :
skye 'gro'i tshe srog bsdus te bstims :
sha khrag drod dbugs khams nyams gsos :
slar yang 'od zer tshwa tshwa 'phros :
phyogs mtshams steng 'og kun khyab cing :
lha klu gdon bgegs 'byung po dang :
dri za grul bum mi 'am ci :
nyi zla sgra gcan dbang phyug dang :
sde brgyad skar ma 'od ldan dang :
snod bcud 'byung ba'i dwangs ma sogs :
dpal 'byor tshe bcud thams cad bkug :
bdag mdun bsgrub byar thim par dmigs :
bsnyen sgrub las gsum chig sgril sngags :
'bum phrag bco lngas rdo rje'i tshe :
thob 'gyur 'di la som nyi med :
tho rangs brgya re chag med bzlas :
dus min 'chi dang bdud bzhi 'joms :
gang zhig tshe zad dus thems kyang :
'di bsgrubs lo bdun nges par bsrings :
ye shes lnga dang gnyis su med :
tshe dang ye shes stsol mdzad pa'i :
bsam 'phel 'di ni snying gi nor :
dus ngan skyob phyir pad+mas sbyin :
dz+nyA na badzra hrI:
sa ma ya :
rgya rgya rgya :
mi nub rgya :
!
thun mthar tshe 'gugs bya ba ni :
mda' dar thogs la :
hrI:
sngon gyi bskal pa'i dang po la :
ka dag zab gsal pho brang du :
tshe bdag kun bzang 'od mi 'gyur :
thog mtha' bar med ye shes brdal :
lhun grub rgyal ba rab 'byams rnams :
sngon gyi thugs dam ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
hrI:
lnga ldan longs sku'i zhing khams nas :
bcom ldan mgon po tshe dpag med :
gsang ba'i lha mo tsaN+Da lI:
tshe lha rgyal ba rgya mtsho'i tshogs :
sngon gyi thugs dam ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
hrI:
zla gam dbang chen phug pa ru :
pad+ma sam+b+ha man+d+hA ras :
'chi med dkyil 'khor zhal phyes tshe :
tshe lha zhi khro mngon sum byon :
ji srid 'khor ba ma stongs bar :
rdo rje'i sku ru dbang bskur zhing :
sangs rgyas phrin las bdag por gsol :
sngon gyi dam bca' ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
hrI:
byang phyogs chos rgyal don dgongs tshe :
brag dmar gsang ba'i phug pa ru :
pad+ma badzra yab yum gyis :
las can rje 'bangs rgya mtsho la :
bde 'dus smin grol gdams pa phab :
lnga brgya'i tha mar thug pa'i tshe :
'gro rnams bu bzhin skyong bar bzhed :
sngon gyi dam bca' ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHAH
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
hrI:
rang snang bde ba chen po'i zhing :
dbus kyi ri bo ma la ya :
gnam lcags 'bar ba'i rtse mo nas :
'od gsal sgyu 'phrul rdo rje la :
rtsa gsum DA ki'i sprin phung gtibs :
dam can rgya mtsho glog ltar 'khyug :
sngon gyi dam bca' ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-iHdzaHsarba sid+d+hi pha la hU~M:
hrI:
da lta rnal 'byor bdag cag gis :
ye shes klong gsal dkyil 'khor 'dir :
rig pa rang snang tshe yi lha :
rdo rje snying po'i dkyil 'khor rnams :
thog med dus nas da bar gyi :
las smon shugs kyis rgyud bskul nas :
gdung ba'i nga ros 'bod lags na :
thugs rje ma chung bde gshegs rnams :
sngon gyi thugs dam ma g.yel bar :
'dir gshegs dkyil 'khor byin phob la :
tshe bum 'di la drod cig skyed :
tshe chang 'di la ngar zhig thogs :
tshe ril 'di la bcud cig spel :
tshe mda' 'di la tshad cig phob :
tshe srings srog skyobs dpal skyed la :
mi shigs rdo rje'i tshe mchog stsol :
oM hU~M trAM hrIHA:
mUM lAM mAM pAM tAM:
dz+nyA na badzra A yu She hU~M b+h+rU~M nr-i dzaHsarba sid+d+hi pha la hU~M:
zhes brjod :
mchod bstod bya :
rjes kyi las khrid la bcu bzhi las :
dang po tshogs byin brlab ni :
hU~M:
zag med bde chen snod nang du :
snang srid bde chen tshogs su spungs :
raM yaM khaM gis bsreg gtor bkrus :
oM AHhU~M gis sbyangs spel bsgyur :
bla na med pa'i dam tshig rdzas :
rgya che gting zab mchod pa'i sprin :
ngo mtshar dgyes skong chen por gyur :
raM yaM khaM:
oM AHhU~M ha ho hrI:
gnyis pa tshogs zhing spyan 'dren ni :
hU~M:
bla ma yi dam zhi khro dang :
dpa' bo mkha' 'gro chos srung rnams :
tshogs gtor mgron du spyan 'dren no :
tshogs khang 'di ni sprul pa'i zhing :
rnal 'byor pho mo dam tshig gtsang :
tshogs mchod 'dod yon lhun gyis grub :
'og min zhing dang bde ba can :
pad+ma 'od dang nyer bzhi'i yul :
dur khrod brgyad nas 'dir gshegs shig :
gu ru de wa DA ki nI badzra sa ma ya dzaHdza :
gsum pa tshogs dang po 'bul ba ni :
hU~M:
rtsa gsum dkyil 'khor lha tshogs rnams :
'dod yon tshogs kyi mchod pa 'bul :
sku gsung thugs mchog mnyes nas ni :
dam bskangs dngos grub rnam gnyis stsol :
badzra gu ru de wa DA ki nI g+ha na tsakra pU dza khA hi :
bzhi pa bar pa bshags pa ni :
hU~M:
bdag sogs nyon mongs dbang gyur pas :
mi dge bcu dang mtshams med lnga :
sdom gsum dam tshig nyams chag rnams :
tshogs kyi mchod pas bskang zhing bshags :
badzra sa ma ya bi shud+d+ho\u0f85 haM:
lnga pa tha ma bsgral bstab ni :
e nr-i tri dza :
hU~M:
ma rig gnyis 'dzin gdon bgegs rnams :
gnyis med ye shes mtshon gyis gtubs :
rnam shes chos sku'i klong du phaT:
gzugs phung tshogs kyi 'khor lor 'bul :
ma hA mAM sa rak+ta go ro tsa na kiM ni ri ti khA hi :
drug pa lhag ma ni /
dkyil 'khor gyi byang shar du zhing lpags kyi steng du phud lhag bzhag ste :
hU~M:
tshe lha'i spyan sngar dam bcas shing :
dkyil 'khor chen po'i mtha' la gnas :
legs nyes stangs 'dzin dam tshig skyong :
phud la 'tshal skal mi ldan pa'i :
lhag mar dbang ba kun la 'bul :
bzhes nas bdag cag mchod yon gyi :
rkyen ngan bar gcod thams cad sol :
mthun rkyen bsam pa 'grub par mdzod :
uts+tshiSh+Ta b+ha lin+ta b+hak+Sha sI swA hA:
bdun pa thugs dam bskul ba ni :
hU~M:
dgongs shig rig 'dzin bde 'dus dgongs :
mdzod cig phrin las rnam bzhi mdzod :
snyigs ma'i sems can nyam thag rnams :
'gong po spun dgu'i dbang song ste :
nad mtshon mu ge'i bskal pa slebs :
mi 'dod rkyen ngan thog babs tshe :
gdung ba'i nga ros 'bod lags na :
las ngan bzlog pa'i dus la bab :
'gro kun skyob pa'i dus la bab :
thugs rjes gzigs la mthu ma chung :
mchog thun dngos grub da stsol cig :
brgyad pa chad tho ni :
hU~M:
sngon tshe 'og min chos kyi dbyings :
rgya chad phyogs bral zhing khams su :
rang byung ston pa kun bzang gis :
rigs lnga zhi khro'i 'khor tshogs la :
dgongs brgyud chos 'khor bskor ba'i tshe :
ye shes dbyings kyi srung ma yis :
bstan pa srung bar dam bcas ltar :
mchod gtor bzhes la phrin las mdzod :
hU~M:
de 'og bskal pa bar ma la :
ri rgyal me ri 'bar ba ru :
bcom ldan rdo rje sems dpa' yis :
slob dpon dga' rab rdo rje la :
brda' brgyud ston par dbugs dbyung tshe :
'od gsal snying po'i bka' srung gis :
mel tshe byed par ma chad dam :
mchod gtor bzhes la bstan pa srungs :
hU~M:
tha ma gangs can bod yul 'dir :
chos rgyal khri srong lde'u btsan gyis :
pad+ma sam+b+ha spyan drangs te :
srid pa'i lha 'dre dam la btags :
theg dgu rgyud sde'i chos 'khor bskor :
rje 'bangs nyi shu rtsa lnga la :
rang rang bka' babs chos gtad dus :
bka' gter srung ma yongs rdzogs kyis :
bstan pa srung bar ma chad dam :
tha tshig dran pas mchod gtor bzhes :
'dzam gling bde ba'i phrin las mdzod :
hU~M:
lnga brgya dus kyi tha ma 'dir :
smon lam las sad skyes bu la :
pad+mas zhal gzigs dbang bskur zhing :
ye shes DA kis gter sgrom sprad :
smon lam gtad rgyas dbugs dbyung tshe :
dpal mgon sde lnga lcam dral gyis :
phrin las byed par dam nos ltar :
o rgyan rjes 'jug dpon slob dang :
bstan pa skyong ba'i yon bdag rnams :
mtho ba dgung la reg pa dang :
dma' ba bu bzhin skyong ba yi :
rgyab rten phrin las rnam bzhi mdzod :
dgu pa brtan ma skyong ba ni :
hU~M:
rten 'brel bcu gnyis brtan ma'i tshogs :
nag mo dmar mo dkar mo 'bum :
mchod gtor 'di bzhes sgrub pa po'i :
phrin las thogs med sgrub par mdzod :
ma ma :
khA khA:
la la :
le le :
ta ta :
te te :
sring 'gro ma :
pany+tsa rak+ta ba lin+ta khA hi :
bcu pa dam sri mnan pa ni :
hU~M:
dug gsum 'bar ba'i btson khang du :
zhing bcu'i dam nyams khug cig dza :
sku gsum lhun grub dpal chen gyis :
bros mnan nam yang ldang med gyur :
hU~M hU~M hU~M:
oM laM:
AHlaM:
hU~M laM:
satwaM b+ha ya rak+Sha nan :
bcu gcig pa dngos grub blang ba ni :
hU~M:
bzhengs shig 'chi med tshe yi lha tshogs rnams :
sprul pa yang sprul ye shes 'khor lo'i lha :
gnyis med rol pa chen po'i ngang nyid las :
mchog dang thun mong dngos grub char ltar phob :
grub chen brgyad dang mthu rtsal snyan grags dang :
nyams rtogs rdzu 'phrul mngon shes dbang bsgyur stobs :
'khor dang gdul bya zhing khams mdzad phrin sogs :
bcom ldan khyed dang mnyam pa'i dngos grub stsol :
rtsa sngags mthar :
kA ya wA ka tsit+ta sid+d+hi pha la hU~M hU~M hU~M:
rdzas rnams kun la dngos grub blang :
bcu gnyis pa bzod gsol ni :
hU~M:
rmad byung gsang ba'i dkyil 'khor 'dir :
mos pa'i skal ldan bdag cag rnams :
bying rmugs rgod 'gyod the tshom gyi :
dri ma'i dbang gyur nongs kun bshags :
yi ge brgya pa bzla :
bcu gsum pa bsdu chog ni :
hU~M:
rang byung rang shar rang grol lhar :
mtha' gnyis mtshan ma ma mchis kyang :
rtag 'dzin sbyang phyir dbyings su bsdu :
chad pa'i mtha' bral sgyu ma'i ngang :
badzra mu :
bcu bzhi pa bsngo smon ni :
ho :
dus gsum bsags pa'i dge tshogs rnams :
khams gsum 'gro ba'i don du bsngo :
rigs drug sdug bsngal ka nas dag :
phyir mi ldog par sangs rgyas shog :
bco lnga pa bkra shis ni :
hU~M:
rig 'dzin 'dus pa'i thugs rje dang :
dkon mchog gsum gyi bden pa dang :
skal ldan rnal 'byor smon lam gyis :
sgrub la bar gcod med pa dang :
dkyil 'khor bzang po lhun chags shing :
nad gdon zhi ba'i bkra shis shog :
tshe dpal rgyas pa'i bkra shis shog :
mos pas dbang sdud bkra shis shog :
dgra bgegs tshar gcod bkra shis shog :
'dod rgu 'byung zhing bsam pa 'grub :
'jig rten bde zhing lo legs dang :
sangs rgyas bstan pa dar zhing rgyas :
thams cad mkhyen thob bkra shis shog :
e ma pad+ma'i snying gi thig :
sku lnga rigs 'dus tshe yi lha :
bde gshegs 'dus pa'i srog sgrub 'di :
mA ra tI ka 'chi med phug :
bdag dang mgon po gnyis su med :
'chi med dngos grub rnam gnyis thob :
zab brgya'i nang gi snying thig 'di :
bdag gi snying gi bum par bskyil :
da lta chos rgyal dag pa'i 'khor :
skal ldan rig 'dzin rnams la gdams :
ma 'ongs snyigs ma'i mthar thug tshe :
'byung lnga'i bcud shor dpal kun nyams :
skye 'gro dus min 'chi rkyen mang :
mgon med 'gro rnams nyam thag 'ong :
bde gshegs 'dus pa'i srog sgrub 'di :
de dus 'gro ba skyob phyir bzhag :
mtsho rgyal DA ki'i brdar thobs la :
'gyur med rdo rje'i khri zhabs sbos :
nga sprul des spyod smon lam thob :
bdag gis dbang bskur dbugs dbyung ba'i :
da lta'i rgyal sras mchog grub khyod :
ma 'ongs 'di nas shar gyi phyogs :
sgam zhes bya ba'i ri bo na :
grub thob nga dang gnyis su med :
zla 'od gzhon nu bstan pa'i bdag :
skye mtha' sa byi nyi ma'i ming :
ting 'dzin rgyal po des rnyed nas :
'gro don dpag med byed par shog :
bka' gter srung mas chos 'di skyongs :
las can bu la sprod cig rgya :
sku gsung thugs yon phrin las kyi rgya rgya rgya :
me stag zla ba drug pa'i tshes bco lnga la skal ldan ting 'dzin rgyal pos mchims phu gur dkar phug rdo rje'i khri zhabs nas spyan drangs te DA ki'i brda yig las bshus te ma dpe 'dab gter la bzhugs so //
slad nas chog khrigs cung zad 'don bder bsgrigs pa mang+ga laM//

//
