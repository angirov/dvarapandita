ye shes rab 'bar las :
rtsa ba'i sgrub pa bzhugs so :
rgyal bsen bcal du bkram pa'i gdan stengs su :
hU~M yig dmar nag tshwa tshwa 'phro ba las :
bdag nyid drag po che mchog dmar nag 'khrugs :
zhal gsum phyag drug zhabs bzhi 'dor stabs bsgrad :
g.yas dkar g.yon ljang dbus dmar spyan dgu 'khrugs :
zhal gdangs mche gtsigs ljags 'dril smin ma 'bar :
rdo rje tho ba bskal pa'i me dpung g.yas :
b+han khrag lcags sdig lcags phur g.yon na 'dzin :
yum mchog rdo rje phag mo sku mdog mthing :
phyag g.yas gri gug g.yon pas thod khrag stob :
thod skam dbu rgyan rlon pa'i do shal dang :
glang chen ko rlon stag sham sbrul chun dang :
zhing lpags g.yang gzhi dur khrod chas rnams rdzogs :
bde chen 'khor lor 'jam dpal gshin rje gshed :
longs spyod 'khor lor dbang chen rta mgrin dmar :
chos kyi 'khor lor gsang bdag rdo rje 'dzin :
sprul pa'i 'khor lor mkha' 'gro sde lnga shar :
bde skyong 'khor lor yak+sha me dbal 'khrugs :
rang mdun shar du rdo rje drag po rtsal :
lho yi phyogs su rat+na drag po rtsal :
nub kyi phyogs su pad+ma drag po rtsal :
byang gi phyogs su karma drag po rtsal :
kun kyang gnam lcags rdo rje lcags sdig 'dzin :
phyi rol gnam lcags 'khor lo rtsibs bcu la :
dpal chen thugs sprul rab 'jigs khro rgyal bcu :
zhal gsum phyag drug sku smad gnam lcags phur :
nyams pa'i snying gar gzir ba'i tshul du bskyed :
thugs kar pha lam rdo rje'i lte ba ru :
nyi gdan dbus su hU~M yig dmar nag mthar :
ye shes rab 'bar gsang ba'i snying pos bskor :
'bar 'khrugs zer gyis log 'dren gdon bgegs 'dul :
rab 'bar tshwa tshwas rgyal bsen 'gong po gzir :
bdud bgegs log 'dren gshed du lhun gyis grub :
de ltar gsal ba'i gnas gsum 'od zer gyis :
rang bzhin dbyings nas ye shes lha mchog bskul :
sa ma ya :
ye shes rab 'bar rtsa ba'i sgrub pa ni :
mtsho rgyal lang gro'i rjes 'jug don mdzad phyir :
drag po gsum la bka' yi gnyer bcol ba :
dus su skal par ldan pa'i spyod yul te :
gter rgya :
gtad rgya :
sbas rgya :
gsang rgya :
sa ma ya :
zhes gnam chen brag dkar gyi dkyil 'khor nas mkha' 'gro ral gcig mas spyan drangs pa ste /
sgrub pa po zab mo'i bka' babs su mthong ba'i phyir /
lha dang bla mas byin gyis brlabs pa'i pho brang du /
rdzogs chen pa klong gsal snying pos dag par phab pa'o //

//
