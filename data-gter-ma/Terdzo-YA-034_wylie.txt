\u0f01\u0f83:
thugs rje chen po mi tra snying thig 'phags pa spyan ras gzigs 'jig rten dbang phyug yi ge drug pa'i sgrub thabs bzhugs so :
\u0f88\u0f88\u0f88
rgya gar skad du :
Ar+yAb lo ki te shwa ra Sha Da k+Sha ra sA d+ha nA ma :
bod skad du :
'phags pa spyan ras gzigs 'jig rten dbang phyug yi ge drug pa'i sgrub thabs zhes bya ba :
'phags pa 'jig rten dbang phyug la phyag 'tshal lo :
sngon nas don dam thugs chud snying rje'i dbang gis ye shes sku :
gnas mdzad 'gro ba kun la bu bzhin mnyam gzigs nas :
sdug bsngal rgya mtsho'i rdzing las 'gro ba sgrol mdzad pa'i :
skyob pa'i dpal mchog 'jig rten mgon por 'dud :
gdod nas rnam dag ye shes rdo rje'i sku :
glo bur sprin 'dus bsgribs pa'i 'gro la phan don du :
ye shes nyi ma theg mchog rdo rje'i gsang lam che :
sgrib pa myur sel sgron me lta bu bri bar bya :[ \u0f88\u0f88 ]mi tra snying thig las :
'phags pa 'jig rten dbang phyug gi sgrub thabs ni :
mi tras :
bla ma dkon mchog la gus shing :
snying rje byang chub sems sbyangs te :
dbang thob dam tshig ldan pa yis :
sgrub la brtson pa'i rnal 'byor pas :
bkra shis byin chags yid 'ong gnas :
rab dben skye bos 'tshe ba bral :
phyin nas mchod sbyin sngon song nas :
rten dang mchod pa rim bzhin bsham :
khrus byas bshags sdom smyung bar gnas :
zhes gsungs pa ltar bya :
dngos gzhi mi tras mdzad pa'i gzhung las :
rang gi snying gar hrIHbltas la :
'od kyis 'phags pa spyan drangs shing :
phyag 'tshal mchod 'bul la sogs pa :
bsod nams tshogs ni gsag par bya :
'gro la snying rje chen po dang :
byang chub sems sgom mnyam par bzhag :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
dngos rnams thams cad rab sbyangs te :
stong pa nyid kyi ngang nyid las :
rlung dang rgya mtsho ri rab steng :
b+h+rU~M las rin chen gzhal yas khang :
gru bzhi pa la sgo bzhi pa :
rta bab la sogs rnam par mdzes :
pho brang chu skyes 'dab drug la :
sna tshogs pad+ma 'dab brgyad dang :
sku gsung thugs kyi dkyil 'khor gsal :
dbus su pad+ma zla ba'i steng :
hrIHlas pad dkar hrIHsa mtshan pa :
'phro 'dus yongs su gyur pa las :
'phags pa 'jig rten dbang phyug sku :
zhal gcig pa la phyag bzhi pa :
dang po thugs kar thal mo sbyar :
g.yas 'og mu tig phreng ba 'dzin :
g.yon 'og pad+ma dkar po bsnams :
sku mdog dung dang kun da 'am :
kha ba'i ri 'dra dkar ba la :
thugs rjes yud tsam dmar ba'i spyan :
zhal ni 'dzum pa'i mdangs dang ldan :
sku ni me g.yo drang por te :
zhabs gnyis mnyam pa'i skyil krung bzhugs :
dbu skra mthon mthing lcang lor 'khyil :
a mi de was spyi gtsug brgyan :
mtshan bzang sum cu rtsa gnyis ldan :
dpe byad bzang po brgyad cu gnyis :
rin chen sna tshogs rgyan gyis spras :
le brgan dar gyi na bza' lhubs :
'jig rten gsum gyi mgon po ni :
yum sras 'khor bcas bskyed par bya :
de yi gnas gsum byin brlabs te :
spyi bo mgrin pa snying kha ru :
rdo rje gsum gyi snying po ni :
kha dog gsum ldan 'od zer 'phros :
phyogs bcu'i bder gshegs spyan drangs la :
mchod de gsol ba btab pa ni :
ye shes bdud rtsi'i chu rgyun gyis :
sku gang dri dag rigs bdag mtshan :
de nas thugs ka'i sa bon las :
'od zer 'phros pas 'og min nas :
ye shes sems dpa' spyan drangs la :
mchod cing gnyis med bsre bar bya :
rang sems rnam dag lhar gsal ba :
snang la rang bzhin med pa yi :
chu zla me long gzugs brnyan nam :
nam mkha' yi ni 'ja' tshon ltar :
mtha' gnyis las 'das lha yi sku :
gdos bcas sku ni med pa yi :
zung 'jug sgyu ma chu zla ltar :
rnal 'byor pa yis rtag tu bsgom :
de ltar gsal ba'i thugs ka ru :
pad zla hrIHdkar tha ma ru :
dus gsum sangs rgyas thams cad kyis :
byin gyis brlabs pa'i gsang sngags 'di :
'khor bar bsam la bzlas par brtson :
oM ma Ni pad+me hU~M:
'di ni mtshan gyi rgyal po ste :
mi mthun dri ma spong byed cing :
'dod pa'i 'bras bu kun ster bas :
yid bzhin nor bu lta bu 'o :
de ltar thugs kyi 'od zer gyis :
snod bcud sbyangs te sku la bsdu :
sku yang gsung yig rim pa bzhin :
thig le dmigs med thugs su bsdu :
dmigs med phyag rgya chen po la :
mtshan ma'i rtog pa rab zhi ba :
chos dbyings dag pa'i ngo bo nyid :
rang rig kun tu 'od gsal ba'i :
de bzhin nyid kyi ngang la bzhag :
de la zung 'jug lha yi sku :
gsal te spyod lam rnam bzhi ru :
ma yengs chu bo'i rgyun ltar bsgom :
snang grags dran gyur sku gsung thugs :
shes bzhin lha yi lam khyer bya :
zhes gsungs ltar du sgrub pa mchog :
gzhan yang bsod nams tshogs gsag phyir :
mdun gyi maN+Dal mchod bstod sogs :
las byang mchod bstod tshul bzhin byed :
rjes su bsdu dang rgyun spyod byed :
de las byung ba'i bsod nams kyang :
'gro don byang chub chen por bsngo :
de ltar zla drug bsgoms pas 'grub :
lo drug bsgoms nas don chen brnyes :
'bum bye sa ya dung phyur gyis :
gzhan don 'grub cing zag med 'grub :
sna tshogs las la dbang bsgyur 'gyur :
lnga brgya'i dus mthar 'jig rten du :
thub pa'i bstan pa bdud kyis bcom :
bstan pa rin chen nyams gyur tshe :
'phags pa 'jig rten dbang phyug la :
gsol ba btab pas thugs rje che :
myur du bdag gzhan don 'grub shog :
ma 'ongs 'gro ba kun don du :
mi tra dzo ki'i bka' bzhin du :
o rgyan yul gyi dge slong pa :
pad+ma sam+b+ha bdag gis bsgyur :
bod yig bod skad gtan la phab :
'gro kun bde ba'i lam la bkod :
smon 'jug sems bskyed mtha' ru phyin :
bdag gzhan dgos dgu nam mkha'i mdzod :
phrin las rgya mtsho'i gling du bsgyur :
bdag yin ni 'od dpag med yin te :
bstan pa thugs rje chen po spel :
de yang dgos pa'i don gcig yod :
'jig rten 'khor ba ma stongs bar :
'phags pa'i thugs rje zad mi 'gyur :
'phags pa'i thugs rje ma zad bar :
pad 'byung phrin las zad pa med :
phrin las nam mkha'i mdzod chen la :
'khor lo bsgyur ba'i rgyal po dang :
ming ni pad+ma rgyal po zer :
srid pa ma lus gnas dag nas :
srid pa'i mtsho de skem gyur cig :
sa ma yA:
rgya rgya rgya :
g+hu h+ya :
zab rgya :
stag sham pa'i gter ma yang dag pa'o ///
/
