@#:
slob dpon rin po ches mnga' bdag la gdams pa'i bdud rtsi dbang lag gi bcud len bzhugs so :
kun spang zla 'od kyi zab gter /
gu ru pad+ma 'byung gnas la phyag 'tshal lo :
o rgyan pad+ma 'byung gnas kyis :
phyi rabs rnal 'byor don ched du :
dbang po lag pa'i bcud len 'di :
mkha' 'gro gsang ba ye shes la zhus :
bsam yas kyi byang phyogs su mnga' bdag khri srong lde'u btsan la gdams so :
des sras mo drug btsan la gdams pa'o :
sras mos spa gro'i brag stod du :
brag sog po khros pa 'dra ba'i pha wang sdig ru can gyi 'og tu sbas so :
gter srung spa gro'i jo bo brag skyes la gtad do :    phyis lha rje kun spang zla 'od kyis stag gi lo la bton to /
de yang dbu rtse'i byang phyogs bkra shis brag dmar gyi lung pa ri bo mthon mthing gi drung du :
chu bo lo hi ta'i 'gram sgrol mas zhabs kyis bcags pa'i sar :
slob dpon pad+mas mnga' bdag la gdams pa :
rje lags :
dbang lag gi bcud len la :
sbyar thabs dang las tshogs gnyis las :
rtsa ba la sman sna bdun :
dbang lag sos ka'am g.yur las dus btus la :
sad kyis ma khyer ba :
ma rul ba :
ma zags skam sred legs par byas la :
rab tshad snyim pa gsum :
'bring tshad do :
tha ma gang ngo :
do la a ru ra rgya gar ma bdun :
ba ru ra lnga :
skyu ru ra snyim pa gang :
de rnams khram khrum brdungs la :
chu bre gsum la bsrings la :
dgun dus zhag nyer gcig mnan :
dbyar zhag bdun no :
de skol la ma 'dred par khaN+Da bya :
de la ba dmar mo'i mar dang 'bri mar srang lnga'am bcu :
sbrang srang bcu gcig dang sbyar la :
de khaN+Da dang bsres te zas su bya'o :
sbyar tshad sman mar dang 'dra'o :
de la rtswa a wa :
lcags phye :
go snyod :
lcags sbrul :
pho rog dang 'ug pa'i mig :
go bo'i bya thal rnams sbyar nas zos na mig shin tu gsal bar 'gyur la :
sa 'og steng gi lha 'dre thams cad mthong bar 'gyur ro :1)
yang dbang lag dang :
ma nu pa tra :
ut+pal sngon po :
dar ya kan :
zar ma'i me tog :
rgya skyegs :
gro ga'i thal ba :
dung thal rnams sbyar te zos na :
rna ba 'on par mi 'gyur te :
rna bas lha 'dre mi gsum gyi sgra thos par 'gyur ro :2)
yang dbang lag :
da byid kyi sha :
mchil pa'i sha :
cong zhi :
sdig srin :
mthing ril gyi sha :
lug thug 'bras bus sbyar te zos na :
stobs glang po che dang mtshungs so :
dmang po rnams rabs mi 'chad shin tu ro btsa' bar 'gyur ro :3)
yang ra mo shag :
nye shing :
a shwa gan+d+ha :
lca ba :
'bras bu gsum gyi khu ba gdus pa :
dbang lag sbrang ngam bu ram dang sbyar la :
kha tshar bzang drug :
gi waM:
glang sha :
sha chen :
go snyod :
a byag :
mtshal :
dung phye :
lcags phye :
brag zhun :
cong zhi :
a 'bras :
gu gul rnams zhib par btags te :
tshes gsum nas nyer gsum bar zos na tshe bskal par thub bo :4)
mgyogs pa rlung dang 'dra :
stobs glang chen 'dra :
bkrag mdangs nyi zla 'dra :
rgan po bcu drug lon par 'gyur :
skra dkar nag por gyur pa ste :
dpral bar gnyer ma dang bral bar 'gyur ro :
yang dbang lag dang :
rtswa ku sha :
nyung dkar :
bya ngang pa'i snying :
g.yer ma :
ru rta sbyar nas zos na :
thos pa 'dzin par 'gyur ro :5)
yang dbang lag dang :
sin+d+hu ra :
ut+pal :
rtsa khu byug :
rdo rje zil pa :
pad+ma'i khrag :
sbrang rtsir sbyar te dpral bar thig le byas na :
gang la bltas pa dga' zhing dbang du 'gyur ro :6)
yang dbang lag dang :
a shwa gan+d+ha :
so ma rA dza :
d+hA d+hu ra sbyar te gang la byin pa de dbang du 'gyur ro :7)
yang dbang lag :
dres ma'i rtsa ba :
ug chos :
a shwa gan+d+ha'i rkang 'bras bu rtsa ba :
kho shogs sbrang dang sbyar te byin na :
gang la dmigs pa 'gugs par 'gyur ro :
yang dbang lag dang :
gu gul nag po :
btsod dang :
btsan dug :
ra dug :
bong dug :
gla rtsi :
sgog skya :
khyi lud :
dri chen :
rta bon pa :
spru nag :
yugs sa'i zhabs ma :
sol ba'i me la bsregs te du bas bdug na :
bgegs thams cad bros :8)
zho nyes chang nyes thams cad thub bo :9)
yang dbang lag dang :
gla rtsi :
shing kun :
shu dag nag po :
sman chen :
bse ru nag po rnams zhib par btags te :
mgul du btags na :
'gos pa'i nad rims thams cad thub par 'gyur ro :10)
yang dbang lag dang :
ldum bu re ral :
bong nga dkar dmar :
lcags phye :
zangs phye :
spang rtsi do bo rnams zhib par btags nas zos na :
dug rigs thams cad thub bo :11)
yang dbang lag dang :
rgya tshwa :
sdig srin :
bu ram :
sbur ba :
rgya mtsho gser gyi bye ma rnams sbyar nas btang na :
chu 'gags sel lo :12)
yang dbang lag dang :
ze tsha :
go bo'i sha :
kha ru tshwa :
pi pi ling :
lga :
rgyam tshwa :
bu ram de rnams sbyar la btang na :
grang skran thams cad sel lo :13)
yang dbang lag dang :
se 'bru :
a ru ra :
cong zhi :
shing tshwa :
'u su :
pi pi ling :
na le sham :
bu ram rnams sbyar te btang na :
pho mchin ma zhu ba dang :
pho stod na ba sos so :14)
yang dbang lag dang :
a 'bras :
sra 'bras :
'jam 'bras :
sdig srin rnams bu ram la sbyar nas btang na :
mkhal ma grang gzhi thams cad sel lo :15)
yang dbang lag dang :
ru rta :
ma nu :
cu gang :
ba ru ra :
ba sha ka :
gi waM:
ka ra sbyar nas btang na :
ro stod gzer ba sel lo :16)
yang dbang lag dang :
kha ru tshwa :
byi tang ka :
rtsi bo che :
pho ril :
rgyam tshwa :
bu ram rnams sbyar nas btang na pho ba gzer ba sel lo :17)
slob dpon pad+mas mnga' bdag la gdams nas :
mnga' bdag gis phyag bzhes mdzad pa'o :
sa ma ya :
mnga' bdag gi sras kyis spa gro brag stod du sbas pa las /
phyis lha rje kun spang zla 'od kyis stag lo la bton pa'o //
las 'phro can dang 'phrad par shog //
/
