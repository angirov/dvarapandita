gag lhog gnyan rims sogs srung ba'i gdams pa ni /
skyabs sems sngon du 'gro bas /
oM swa b+hA wa sogs /
stong pa'i ngang las rang nyid skad cig gis //
ngo bo bcom ldan rdo rje phag mo la //
rnam pa lcags kyi phag rgod 'jigs rung ba //
nad rims gdon bgegs za ba'i nus ldan gyur /
oM nir sing yer b+hed swA hA:
zhes thog mar gdan gcig gi steng du khri phrag gcig bzla ba bsnyen pa dang /
de rjes rgyun khyer zhogs pa lto stong la brgya rtsa sogs ci nus bzlas la sna bug g.yon du phu tshar gsum gdab /
srung ba byed na shog bu nar mor sngags 'di tshar bdun sogs gang rigs bri /
gla rtsi /
shu dag
/btsan dug
/a ru ra rnams kyis byug
/skud pa kha dog sna lnga la gsham nas bsgril la gdags /
yul khams bsrung na /
dar cog la sngags 'di bri nas rdzas khyab par byug la gzug
/gzhan gso na gangs chu bskol grangs la sngags btab nas blud /
skrangs pa 'bur yod pa'i rigs la mtha' mes bskor /
dkyil du sngags bdab bo //
lho byang gi gter kha gnyis ldan gyi man ngag lag khyer ma /[ \u0f80]atsha :   sngags 'di dpal sa skya'i man ngag rgyal po'i dkor mdzod las kyang byis pa'i rims srung du gsungs snang /
!
rims srung khyad par can bzhugs /
jo bo rje nas brgyud pa'i rims srung a li mar grags pa lag len can ni /
tad+ya thA/
a li ta li ha li ha d+hA rA ke rak+Sha /
dz+wa ri na tsan+tu hi ka na tha mi ha ar+ya swA hA 'chang ba po la rims nad thams cad srungs shig rak+Sha rak+Sha /
zhes bri /
shing kun /
kha che /
yungs dkar /
shu dag
/mu zi rnams byugs /
tad+ya thA'i rgyab tu oM AHhU~M brtsegs mar bri /
mjug nas yar dril /
rab gnas rang sngags dang rten 'brel snying pos bya /
mi lag mi brgyud par mgul du gdags /
shin tu zab bo //
'di jo bo rje nas brgyud /
zur ngag dbang phun tshogs kyis yol mo sprul skur gsan pa'i lag blangs ma'o //
gter kha rnying pa 'ga' re las kyang 'byung gsungs /
!
'brum pa srung ba ni /
rgya shog la gu gul nag po dang rgya snag gis /
oM a mA ra Ni dzI ban+ti ye swA hA/
oM badzra pa ra du ye 'chang ba po la 'brum nad thams cad rak+Sha rak+Sha swA hA/
zhes bris la rten 'brel snying po brgya rtsas rab gnas bya /
gsham nas dril /
pho'i dpung pa g.yas dang mo'i dpung pa g.yon du btags pas nges par thub bo //
jo bo rje'i gdams pa /[ \u0f80]atsha /
!
'brum srung rdo rje ma ni /
rgya shog la rgya snag gis rdo rje rtse gsum me 'bar ba bris pa'i yar gyi dbus rwar :
phroM ni phaT:
mar gyi dbus rwar :
ru ta ni phaT:
ces brtsegs mar mgo gyen bstan du bri :
lte bar :
oM ru Ni phaT 'chang ba 'di la 'brum nad rak+Sha rak+Sha :
zhes bri :
rdzas ni gla rtsi :
shu dag nag po :
sgog skya'o :
rab gnas byas la gsham nas dril :
skud pa nag pos khyab par dkri :
la chas btums shing mgul du gdags :
dam tshig 'gom yug ma shor gces :
mnga' bdag nyang gis phra mo brag nas spyan drangs pa'i las tshogs :[ \u0f80]atsha :
gter chen rdo rje'i phyag len ma'o //
!
//'go nad srung ba'i 'khor lo ni /
ma dang mkha' 'gro rnams la
phyag 'tshal lo //
'khor lo 'di gro shog la zla ba gang yang rung ba'i tshes gcig la bris nas /
gcig bsregs la gzhan rnams dud pa la bdug go
/de'i
thal ba'ang byug bya rgod spu dang nyung dkar btums /
lug skyis thum bya /
mgo la g.yon skor lan gsum /
de nas gong ba g.yon du gdags /
de nas
tshes gcig nam byung 'khor lo bkrol nas mgo la chos skor lan gsum byas la gdags so //
mkha' 'gro ma'i brda yig yin pas rab gnas mi dgos /
btags pas chog
/sreg 'khor gro ga la bri'o //
sgom dang dmigs pa gang yang med do //[ \u0f80]atsha :
bla ma pad+ma'i gdams pa'o //
sarba mang+ga laM/
shu b+haM/
[<!TCC Tibetan character 4,37 undefined in unicode!> \u0f88 ]rims srung za yig rin chen phun tshogs gter ma /
rdzas la khyung lnga byug
/nangs snga gzhan dang ngag ma 'dres par za /
A brgya brgya bzlas pas rab gnas bya /
bye ring las so ///
/
