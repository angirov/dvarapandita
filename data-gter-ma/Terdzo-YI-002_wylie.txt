@#//
mkhas pa zangs gling dbang phyug gis mdzad pa'i gtad zlog zab mo'i phyag len zab gnad du bkod pa bzhugs so //
'jig rten drag po'i mgon la phyag 'tshal lo //
ma 'ongs dus kyi snyigs ma la //
drag sngags sbyor ba rbod gtong gis //
skam gtad rlon gtad gang yang rung //
bshig pa'i 'khor lo 'di yin no //
thebs ldog rtsis la thebs dus su //
skam rlon gnyis char bcug par bya /
kho yis skam rlon gang bcug pa'i //
sde brgyad rnams dang dam tshig gcig
/de phyir de rnams bshig cing hrul //
lo rer gsum gsum bskyar la 'jug
/dgun dus skam dang dbyar dus rlon //
de ltar dam tshig gcig zlog yin //
dgos gnad   skam rlon gnyis ka /bshig cing bar du zhal shes ltar ling+ga 'jug pa /   gnad 'beb mtshon //
ngan gtad sems 'chang 'dun gros mkhan //
rang srog bcad de btsun par rig
/sa ma ya /
de yi lag len bca' thabs la /
glang g.yag 'og can rwa g.yas pa //
mi rta khyi gsum rdung myong rab //
'bring po de gnyis rwa gang rnyed //
tha ma gang byung rwa rtse tshang //
gas chag med pa'i rwa nang du //
bul yod sa drod lud kyis sbas //
bar rul bul mngon skam nang du //
zhi zlog klu sman   rwa nang du /'dzom par blugs //
drag zlog khrag sna dug sna blugs //
dar tshon sna lnga 'bru sna dang //
dug rigs med pa'i sman rnams dang //
dkar gsum mngar gsum ci 'dzom gyis //
rwa nang sum cha bkang la bzhag
/de nas 'khor lo kha sbyar bltab //
tshon skud kyis bcings re bas btums //
de phyir tshon skud sna lngas dkris //
la cha spra tshil rgya yis btab //
sbyong ba bya zhing 'byung sngags bzla //
de nyid rwa nang bcug byas la //
slar yang gong gi rdzas kyis bkang //
spra tshil la chas bsdams byas nas //
chu yis mi 'jig lag tshags gnad //
re nag sgril zhing skud pas bsdam //
yang na khyi thod gas chag med //
klad khung nang bca' lag len rnams //
gong bzhin byed pa mthong bas shes //
sa ma ya /
drag zlog byed na dug sna dang /
khrag sna rnyed tshad ro sol dang //
dur khrod bsregs thal mi rta khyi //
rus phye rbab rdo'i phye mas bkang /   rwa'i nang /
yugs skras bcings shing zhabs mas btums //
lag len bca' thabs gong ltar ro //
zhi bar spang kong klu gtor gtang //
chu gtor zhi ba'i las gzhung bsrang //
drag por gser skyems gzu dpang dang //
bden bkug bskul dang drag gtad bya //
sman rag dmar sbreng zor du 'phang //
sngags pa nang 'gras byung ba'i tshe //
mkhas grub zangs gling dbang phyug gis //
DA ki ma yi bka' dang bstun //
mi mthun phyogs rnams zlog pa'i phyir //
bshig 'khor man ngag 'di byas pas //
byad stems mkhan kun kha re skyengs //
sa ma ya /
zab /\u0f80atsha /
@#//
ngan gtad bshig 'khor 'bri ba'i thabs //
gro shog skam 'thas gzhi ma la //
zhi drag gang byed skyob gtong la //
pho 'khor mo 'khor so sor bri //
rang gzhan kha rlangs dri med gtsang //
pho 'khor mu khyud rtsibs brgyad bca'//
lte ba la /
phu phu /
spu ta spu ta bdag che ge mo la pha rol gyis rbad 'dre rbod gtong mnan gtad byas pa thams cad kho rang la zlog
/rtsibs brgyad la /
phu phu gnyis re bri /
rtsibs mchan la /
rtsibs rtser bskyon pa'i tshul du pha rol ngan sngags che ges byas pa'i rbod gtong mnan gtad nus pa ci yod /
spu ta spu ta mnan 'dre ma hA kro d+ha ya hU~M si ti si ti ya hU~M/
zhes bri /
mtha'i mu khyud la /
phu ma ni si ni a lo gan+d+he hoH
si ni sa kha'i ga kha'i nA ga le nA ga le a ge a ge nA ga rA tsa nA ga rA tsa tsi tsi dzi tsi 'du she 'du she 'du sa ya 'du sa ya nA ga rA tsa pha rol che ge mos rbad 'dre rbod gtod mnan gtad bsam sbyor ngan pa byas pa thams cad kho rang la zlog zlog rul rul /
ces yig mgo phyir bstan tshag spang bris bsub med pa bri /
de'i phyi la ru sbal skye mched dod pa dang mchod rten bcu phyogs bcur bkod tshul gyis bri /
mo 'khor pad+ma 'dab brgyad la /
lte ba la /
phu phu spu ta spu ta bdag che ge mo la pha rol gyis rbad 'dre rbod gtong mnan gtad byas pa thams cad kho rang la zlog
/'dab brgyad re re la /
phu phu si ti si ti phu phu phaT phu phu zlog zlog
/phu phu si ti si ti phu phu spo ta spo ta phu phu hU~M phu phu spo ta ya phu phu b+hi ti /
mu khyud sngags pho 'khor dang mtshungs /
mo 'khor sngags rnams mgo nang bstan dang g.yon skor du bri /
lhag chad bris bsub tshag spang /
'khor lo gnyis thig gcig la drangs nas 'dod gsol mang nyung med pa ru sbal pho dang gzugs stobs che chung med par bris mthar pad+ma 'dab ma bcu bris pa pho 'khor gyi mchod rten re dang kha sbyor yong ba byed /
zhi drag skabs bstun rdzas rnams byug
/pho sngags   drag zlog byed na /dmod pa sbyar ba   bzlas /gnyis //
skam thun brab cing zlog pa byed //
mtshan mo sngags dang   bzla zhing /dmod pa sbrel //
rlon thun rdeg cing gshed du dbab //
zhag rdzong bris bltab brla nang gzhug
/lag len gong bzhin byas la gtad //
sa ma ya /
rgya rgya rgya //
\u0f80atsha /
!
sbyong khrus dag byed ni /
dang po rang 'thag ling+ga gnyis bar ro //
gdong gcig skra yis 'khor lo dkris //
ku ku rA tsa'i thod par bcug
/kho yi ming la dug khrag byug
/zer yang dkar gsum mngar gsum byug
/drag po'i man ngag \u0f80atsha /
!
gtad rul 'dzud pa'i lag len bzhugs so //
dpal dregs pa'i bdag po la phyag 'tshal lo //
gtad rul gyi zhal shes ni /
dang po 'khor lo legs par bris la mgo nas dril bltab cing chung ngu byas la tshon skud sngo dmar gyis rim pa gsum du dkris la bcad /
de nas rgyab tu gsum dkris la bcad /
de yugs sa mo'i dor rtas dril /
de tshon skud kyis gong ltar dkris /
de la chas legs par dril /
de rang gi brla g.yas la lan gsum bskor ba phyir byas /
de nas rkang pa g.yas la phyi skor lan gsum byas /
de nas rang 'thag gi lte khung du lan gsum drang /
de nas glang rur bcug la kha g.yam pas bcad de re bas legs par phur la dril te dres thig gis dam par bcings /
rang la gnod dogs yod pa'i mtsho la ci mang bskyur /
skam la yang khyi mgo gas chag med pa'i nang du gong ltar byas la /
la btsas sam mchod rten rnam rtog yod pa'i sar bcug
/'khor lo'i lte ba'i ming rus la gla rtsis byugs /
'khor lo bri ba /
bca' gzhi byed pa /
mtsho la bskyur ba sogs la yang rlung sna g.yas nas rgyu ba zhig nges par dgos /
'khor lo bri ba dang mtsho la bskyur ba gnyis lto stong la bya /
lan ci mang bzang ngo //
rgyu chung la phan yon che ba yin no gsung ngo //
'khor lo 'di 'jug dus gser skyems btang //
'dod gsol 'di ltar bya /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
yi dam lha tshogs rnams kyi bka'\u0f8e
dpa' bo mkha' 'gro rnams kyi bka'\u0f8e
chos skyong srung ma rnams kyi bka'\u0f8e
yul lha gzhi bdag rnams kyi bden pa dang /
chos nyid don dam pa'i bden pa dang /
chos can rgyu 'bras bslu ba med pa'i bden pa dang /
rnal 'byor pa bdag gi sngags dang rdzas dang rten 'brel gyi bden pas bdag cag dpon slob yon mchod 'khor dang bcas pa la gzhan gyis phung bshig rbod gtong mnan gtad sbyor ba ngan pa byas pa thams cad shigs shig
/zlog cig
/sgyur cig
/rul cig
/brlag cig
/med par gyur cig
/ces brjod la thal mo lan gsum du brdab /
klu gnyan dregs pa can khyed rnams dang /
bdag cag 'khon med cing bsdum byas pa yin pas gshed dang bdud du ma gnod cig
/lha dang dpal du mdzod cig
/zhi ba dang bde legs su mdzod cig
/ces brjod la me tog 'thor ro ///
/
!
na mo ya mA ri /
gter ston gyi rus rgya /
mtshan skyes bu zangs gling dbang phyug tu grags pa /
drag sngags la mkhas pa chen po des bsam yas mchod rten nag po nas 'khor lo spyan drangs shing /
DA ki mas man ngag dngos su gnang ba'i gtad rul nag po zangs gling ma'am /
ru sbal kha sbyor gyi 'khor lor grags pa 'di la gzhung tshigs gcad lhug dang /
tshig zur 'dra min mang du snang na'ang /
'khor lo dang lag len phal cher gcig cing phyag len bar ma chad pa'i gdams zab thugs rtsis can yid ches pa yin no //
de la dang po 'khor lo bca' ba ni /
rgya shog la klu sman gyis byugs nas skam pa dang /
rgya snag gtsang mas gzhung ltar bri /   tshon 'byed na /
pho 'khor gyi ru sbal ser po dang /
mo 'khor dmar por byed par snang ngo //
lte ba'i yi ge sgor mor bri ba dang /
phreng du bri ba gang yang rung /
sgor mor bri na steng nas brtsam ste 'khor bar bri /
pho 'khor la yig mgo phyir bstan nas g.yas skor dang /
mo 'khor yig mgo nang bstan g.yon du bskor /
'khor lo gnyis rgya che chung med par byed /
pho 'khor la 'khor lo rtsibs brgyad dang /
rtsibs mchan yi ge gzhung gsal ltar /
mo 'khor la pad+ma 'dab brgyad la sngags gzhung ltar las /
pad mchan la yi ge 'bri rgyu med /
'bri ba'i tshe zas dkar gsum za zhing gtsang sbra la gnas pa dang rang gzhan gyi kha rlangs dang dri ma sogs ma phog pa gal che /
gtad rul rkyang pa la 'khor lo gnyis kho nas chog
/phyir zlog drag las byed na de'i bar du ling+ga man ngag ltar bcug
/bdag gi zhes pa rang gi ming dmigs bsal yod na /
klu'i dug sogs spangs ba'i phyir gla rtsi dang gur gum byugs /
de steng klu la mi gnod pa'i phyir brag zhun dang klu sman gyis mnan /
rlon gtad byed na glang nag po'i rwa phyi nang thams cad klu sman gyis byugs /

rwa rtser yang klu sman dang dkar gsum mngar gsum blugs /
de nas 'khor lo rang 'thag gi 'og tu 'dren pa sogs zhal shes ltar dang /
khyad par 'byung ba lnga'i khrus spyi ltar nan tan du byas nas mo 'khor gyi steng du pho 'khor kha sbyar g.yas g.yon nas bltabs la mgo nas mar bsgril /   khyi thod du 'jug na gru bzhir bltebs nas chings spyi ltar byed gsungs /
tshon skud sngo dmar gyis dkris nas bcug
/de steng yang klu sman /
rin po che /
'bru sna /
dar sna /
dkar gsum mngar gsum sogs sha chang dang gla rtsi'i dri med pa'i gtsang ma ci 'byor blugs /
kha la chas chu mi 'gro bar dam du bcad /
re bas dril /
rtswa thig gis bsdams pa la rgyas btab /
skam gtad byed na gzhan gong ltar la /
'jug snod khyi dkar po'i thod par byas na legs /
klu sman rigs dmigs bsal ma 'byor yang chog go
/gnyis pa las la 'jug pa ni /
sngags pa rang nyid tho rangs snga bar langs la yi dam gyi las gzhung bsrang zhing chos skyong la phrin las bcol /
gzhi bdag la gtor ma gtang /
khyad par srung 'khor nan tan bsgom /
'di rang la ni /
bcas chog gi man ngag tu gsungs pas sger du lha sgom sngags bzlas kyi bsgrub pa med /
'on kyang phyag len phal cher la gshin rje yang zlog gi srung zlog dang 'brel bar mdzad srol ltar 'grub na legs gsungs /
de nas rlon gtad la klu thebs dang /
skam gtad la sde brgyad thebs dus dang bstun /
mtsho'am chu mig chu yi rba 'khor sogs klu bdud drag po gnas pa'am /
la btsas dang mchod rten snying pa lam gyi bzhi mdo sogs sde brgyad drag po gnas pa'i sar 'gro /
pha rol pos gang du gtad rgyab pa'i dogs pa dmigs bsal yod na der bcug pas las shin tu myur bar gsungs /
rab lam la zhugs nas dang /
de ltar ma byung yang gnas der sleb nas tshur gnas de mi mthong ba'i sar ma sleb bar rang dang grogs rnams ngag gcad /
rtsa chu dang mchil ma phyir 'dor mi dgos pa byung na bzang /
las dngos ni /
der slebs nas rlung g.yon rgyu dang bstun bdag nyid yi dam gyi nga rgyal brtan pos gser skyems lan gsum sogs gtang /
ma nyes pa'i dpang gzug
/bden pa bdar /
dmod mo bcas /
snod de nyid lan gsum bskor ba'i mthar mtsho sogs kyi gting du gting rdo bcas 'phang /
skam gtad yin na mnan pa spyi ltar bya /
gang ltar yang pha rol pos gang la gtad pa'i sde brgyad rnams kyis mngon sum du gus pa'i tshul gyis blangs te rang gi bka' bzhin sgrub pa'i dmigs pa drag tu bya'o //
de nas phyi mig mi blta bar log la gom pa gsum re'i mtshams su tho re brtsigs nas tho bdun brgyab /
srung 'khor gsal bar bsgom mo //
gal te drag las 'brel bar byed na 'khor lo kha sbyar gyi bar du dgra bo'i ling+ga bcug
/phyi rol nas yugs sa ma'i dor rtas dril /
tshon skud sngo dmar gyis bcings pa hom khung du bcug
/gshin rje yang zlog sogs drag po'i las gzhung bsrangs nas /
nyin mo yungs dkar dang mtshan mo yungs nag ste ke tshe'i 'bras bu la drag sngags bzlas pas brab pa sogs gzhung gsal zhag bdun gyis mtshan rtags ma mthong ba'i bar du bsgrub /
de nas drag bskul sogs dang bcas mngon spyod kyi gtad khram spyi ltar sba ba yin kyang rgyun du phyag bzhes su mi mdzad do //
gsum pa phan yon ni /
de ltar bgyis pas spyir lung pa gcig gi mnan gtad ngan thabs byas pa thams cad dus gcig la rul bas yul khams spyir bde zhing bkra shis dang dge legs 'byung /
khyad par rang dang sbyin bdag sogs gang gi don du byed pa de la pha rol pos ngan gtad byas pa thag nye ring gang du yod kyang rul zhing zhig pas nus pa mi 'byung ba dang /
byad gtad las grol bas bde skyid phun sum tshogs pa 'phel bar 'gyur ro //
de yang pha rol bas gtad gang du rgyab yod shes dka' bas /
rlon gtad dang /
skam gtad gnyis ka bya zhing /
lan gcig gis ma 'grub na yang yang bskyar bas nges par 'grub bo //
zhes pa'ang lag len gyi zhal shes phal cher gsal bar bkod pa ste /
'gro kun byad gdon gtad khram gyi g.yul las bi dza yan+tu /
mang+ga laM///
/
