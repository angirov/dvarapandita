@#//
srid pa ma mo'i las mtha' mdos bcu kun gyi phrin las don bsdebs gsal ba bzhugs so //
mdos bcu gang gtang yang sgrub po gzhan phan byang chub sems dang ldan pas bde ba'i stan la 'dug ste :
skyabs 'gro sems bskyed sngon du 'gro bas rtsa ba gsum gang yang rung ba'i bdag bskyed mchod bstod bzlas pa dang bcas pa legs par grub nas :
mdos rnams sngags drug phyag drug gi byin gyis brlabs nas mgron rnams tshims pa'i 'dod dgu'i 'byor pas gang ba'i dmigs pa rgya bskyed la rnga drag tu brdung zhing mdos gzhung la 'jug par bya ste :
mdos bcu gang gtang yang stod kyi las drug dang :
stod 'phyang :
bar gyi las gnyis :   so so'i mdos smreng dang sham bu /mchan /
smad 'phyong :
smad kyi las brgyad po bcas kun la sbyor roH
de nas /
@#:
srid pa ma mo'i las mtha' stod kyi las drug bzhugs so :
bcom ldan 'das dpal chen he ru ka la phyag 'tshal lo :
stod kyi las drug la :
dang po dbang du bsdu ba :
gnyis pa byin gyis brlab pa :
gsum pa gser skyems gtang ba :
bzhi pa khungs drang ba :
lnga pa tshugs bca' ba :
drug pa bsnyen pa bya ba'o :
dang po dbang du sdu ba ni :
oM swA b+hA was stong par sbyang :
stong pa'i ngang las pad+ma nyi zla dang :
ma mo bsnol ba'i gdan la rang rig hU~M:
yongs gyur mngon rdzogs rgyal po he ru ka :
zhal gsum phyag drug mthing dkar dmar ba'i zhal :
thod skam dbu rgyan rigs lnga'i prog zhus mdzes :
g.yas gsum rdo rje khyung khra sbrul zhags 'dzin :
g.yon gsum dung dmar zhing dbyug gwa'u bsnams :
zhabs bzhi gyad kyi 'dor thabs rab tu bsgrad :
rdo rje rin chen gshog pa lding zhing brjid :
dur khrod chas brgyad sku la rab tu spras :
gsang ba'i yum mchog nyid bzhi bde mchog sbyor :
g.yas pa kha T+wAM g.yon pas dung dmar stob :
rtag rgyal ma lnga rje mo bcu bzhi dang :
sman mo nga brgyad dbang phyug nyi shu brgyad :
bka' srung 'khor tshogs ma lus sprin ltar gtibs :

gtso bo'i thugs kar nyi steng hU~M mthing mthar :
rtsa sngags bai DUr phreng 'dra rang sgrar bcas :
'khor las 'od 'phros snang srid dregs pa'i tshogs :
dbang bsdus zil mnan thams cad las la bkol :
ci bsgo'i bka' nyan phrin las kun sgrub gyur :
oM gu h+ya dz+nyA na shrI he ru ka gu h+ya dz+nyA na kro d+hI shwa rI satwaM ma ma yo gi ni ru lu ru lu hU~M b+h+yo hU~M:
zhes brgya stong gi bar bzla'o :
gnyis pa byin gyis brlab pa la :
sbyang dang byin gyis brlab pa gnyis las :
dang po 'bru gsum gyis sbyong ba ni :
bdag lhar gsal ba'i thugs ka'i hU~M las :
yi ge raM yaM khaM gsum spros te :
hU~M las raM 'phros pas :
raM 'od du zhu mer 'bar bas :
mdos kyi dngos po dang mtshan 'dzin rnams bsregs :
raM dz+wa la maN+Dal raM:
hU~M las yaM 'phros 'od zhu rlung du gyur :
mdos kyi dngos po bag chags ngan pa thams cad gtor :
yaM maN+Da la yaMH
hU~M las khaM 'phros 'od zhu chu ru gyur :
mdos kyi dngos po dang rnam par rtog pa ma lus pa bkrus :
khaM maN+Da la khaM:
phyi ltar sngags phyag rgya drug gis mdos 'dod yon lngar byin gyis brlab ste :
chos nyid rnam dag thal mo khong stong du :
snying gar bcangs nang shAkya thub par gsal :
thugs ka'i a las 'od 'phros nyes skyon dag :
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
nam mkha' mdzod ni thal mo khong stong du :
sor mo rtse sprad dpral bar bcangs pa'i nang :
rin 'byung thugs ka'i swA ser 'od 'phros pas :
mdos gtor la phog bdud rtsi'i rgya mtshor gyur :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
bdud rtsi thal sbyor thal mo phyir bskyed de :
kha 'gram bzhag nang mtha' yas thugs ka nas :
raM dmar 'od 'phros bdud rtsi'i rgya mtshor gyur :
oM a mr-ita kuN+Da lI ha na ha na hU~M phaT:
rgya chen shugs ldan snying gar mdzub mo sgreng :
don grub thugs ka'i hA ljang 'od 'phros pas :
mdos gtor la phog mos pa bzhin du gyur :
na maHsarba ta thA ga ta a wa lo ki te oM sam+b+ha ra sam+b+ha ra hU~M:
ye shes skar mda' khu tshur snying gar bcangs :
g.yon pas mchog sbyin 'degs steng mi bskyod pa'i :
thugs ka'i hU~M las 'od 'phros so sor thob :
oM dz+nyA na a wa lo ki te na maHsa man+ta s+pha ra Na rasmi b+ha wa sa ma ya ma hA ma Ni du ru du ru hr-i da ya dz+wa la ni hU~M phaT:
dbang bsgyur 'khor lo sor bsnol mthe bong gshib :
spyi bor bcangs nang rnam snang thugs ka nas :
dzaHdmar 'od 'phros 'dod yon so sor phul :
dgyes nas bdag gi dbang du 'dus par gyur :
na maHsa man+ta bud+d+ha naM gra he shwa ri pra b+ha dz+yo ti ma hA sa ma ya swA hA:
sngags dang phyag rgya bdun nam gsum gsum bya :
nang ltar 'bru lngas spel ba ni :
oM b+h+rU~M trAM hrIHA:
lan gsum brjod pas :
oM las ye shes lnga dang ldan par gyur :
b+h+rU~M las rin chen gzhal yas khang dang ldan par gyur :
trAM las 'dod pa'i yon tan lnga dang ldan par gyur :
hrIHlas gsung dbyangs yan lag drug cu dang ldan par gyur :
AHlas bza' btung bdud rtsi'i rgya mtsho dang ldan par gyur :
gzugs brnyan rnams kyang srog chags dngos su gyur te :
lus mdzes shing lta na sdug pa :
ngag snyan pa :
yid dwangs pa :
lag na 'dod pa'i yon tan lnga'i rdzas thogs pa :
re re la yang mang po bsam gyis mi khyab pa 'phros nasaH
rgyal ba rgya mtsho snang srid ma mo rigs drug sems can bu lon lan chags kyi bdag po :
snang srid lha 'dre thams cad re re la yang mdos ri rab gling bzhi skye 'gro sems can 'dod yon gyi bye brag bsam gyis mi khyab pa re re so so'i spyod yul dang mthun par gyur :
gsang ba ltar byin gyis brlab pa ni :
mdos kyi dngos po de dag rang bzhin gyis rnam par dag pa skye 'gag med par byin gyis brlabs par gyur :
gsum pa gser skyems gtang zhing bden stobs brjod pa ni /
hU~M:
sangs rgyas rkang gnyis gtso ste bden pa'i mchog :
chos nyid chags dang bral te bden pa'i mchog :
dge 'dun 'dus pa'i gtso ste bden pa'i mchog :
bden pa'i mchog ni dkon mchog gsum gyi bka':
dkon mchog bka' la mi nyan gang yang med :
srid pa rlung gis mi bskyod gang yang med :
'byung ba sa la mi brten gang yang med :
'bab pa'i chu la mi 'thung gang yang med :
mthun pa'i rdzas la mi mgu gang yang med :
mtho ba srid pa'i rtse mo man chad nas :
dma' ba dmyal khams bco brgyad yan chod duH
'phags pa'i spyan gyis gzigs pa thams cad kun :
byams sdug brtse ba'i sems kyis mgron du gnyer :
mgron gyi rigs su gyur pa thams cad kun :
'dir byon bde gshegs rgyal ba'i bka' la nyon :
ces bden pa'i bka' bsgo zhing gser skyems btang ngo :
bzhi pa khungs drang ba ni :
hU~M:
dang po su dang su yi bka':
slob dpon dga' rab rdo rje yis :
che ste dri'u rta khal gyi mdos :
chung ste 'bru mchog ngar gyi mdos :
yang chung mon lug bla sgang glud :
byas te de ni su la phan :
rA dza in+d+ra bo d+hi la :
byas te de ni de ru phan :
bar du su dang su yi bka':
slob dpon klu sgrub snying po yis :
che ste dri'u rta khal gyi mdos :
chung ste 'bru mchog ngar gyi mdos :
yang chung mon lug bla sgang glud :
phan pa su yi don du byas :
rgyal po chen po sku rgyal don :
byas te de ni de ru phan :
de nas su dang su yi bka':
slob dpon pad+ma 'byung gnas kyis :
che ste dri'u rta khal gyi mdos :
chung ste 'bru mchog ngar gyi mdos :
yang chung mon lug bla sgang glud :
phan pa su yi don du byas :
rgyal po khri srong lde btsan la :
byas te de ni de ru phan :
da lta su dang su yi bka':
da lta rnal 'byor bdag gi bka':
che ste dri'u rta khal gyi mdos :
chung ste 'bru mchog ngar gyi mdos :
yang chung mon lug bla sgang glud :
phan pa su yi don du byas :
de ring rgyu sbyor yon bdag la :
byas pa de ni de ru phan :
nam mkha' gang ba'i lha 'dre la :
sa gzhi gang ba'i mdos glud 'bul :
mdos bdag rnams ni mdos la byon :
glud bdag rnams ni glud la byon :
ces khungs drangs nas slob dpon rnams kyis kyang mdos byin gyis brlabs cing lha 'dre rnams yid ches par bsam :
lnga pa mdos kyi tshugs bca' ba ni :
b+h+yo :
srid pa'i rgyal mo man chad nas :
grong rgyug bsen mo yan chad kyi :
ma mo'i 'khor tshogs ma lus dang :
nag po bkrag med man chad nas :
shor ba satwar thogs yan chad kyi :
bdud kyi 'khor tshogs thams cad dang :
skyes bu klu btsan man chad nas :
shor ba phreng thogs yan chad kyi :
btsan gyi 'khor tshogs thams cad dang :
lha dbang brgya byin man chad nas :
yul bdag lha gnyan yan chad kyi :
lha yi 'khor tshogs thams cad dang :
nyi zla khyab 'jug man chad nas :
bra nye smin drug yan chad kyi :
gza' dang rgyu skar thams cad dang :
klu rgyal dga' bo man chad nas :
sa srin klu srin yan chad kyi :
klu dang sa bdag ma lus dang :
gnam lha byang chub man chad nas :
grong rgyu'i rgyal phran yan chad kyi :
rgyal po'i 'khor tshogs ma lus dang :
gnam the'u dkar po man chad nas :
god 'dre sris rkun yan chad kyi :
the'u rang 'khor dang bcas pa dang :
dmu rje btsan po man chad nas :
dmu phran bde ba yan chad kyi :
dmu yi 'khor tshogs thams cad dang :
bgegs rigs stong phrag brgyad cu nas :
gdon chen bco lnga yan chad kyi :
bgegs kyi 'khor tshogs ma lus kun :
rang rang so so'i gnas mchog nas :
gnas 'dir spyan 'dren gshegs nas kyang :
gtan du bzhugs pa'i gnas med kyang :
skad cig yud tsam 'dir byon la :
gnyan po mdos kyi tshugs la byon :
zhe sdang gdug pa'i sems dang ni :
'dod chags tsha ba gti mug rmongs :
nga rgyal khro zhing gtum pa dang :
phrag dog gnod pa'i sems 'chang bas :
ma byon gdug rtsub zhi bar gyis :
tshong pa rin chen gling phyin ltar :
dga' mgu rangs pa'i sems dang bcas :
phan pa byang chub sems skyed la :
gnas 'dir yud kyis myur bar byon :
snang srid lha 'dre thams cad kun :
yod dam med ni yas la ltos :
bden nam rdzun ni smreng la nyon :
do nub khab sgo lam srang nas :
ma bsad pa yi stong zhig 'jal :
ma brkus pa yi 'jal zhig sprod :
ma chags pa yi bu lon 'jal :
mdos 'bul glud 'bul bdag gis 'bul :
mdos bzhes de ni glud bzhes shig :
na mi phod pa'i glud du 'bul :
'chi mi phod pa'i glud du 'bul :
'bul ba nged kyis ma nor ro :
bzhes pa khyed kyis ma 'khrul mdzod :
ces brjod pas dper na mgron po'i gral rim bzhin lha 'dre thams cad mdos kyi tshugs la byon par bsam :
drug pa bsnyen pa bya ba ni :
rang nyid yi dam lhar gsal bas dzapa? bzla ste :
hU~M he ru ka kro d+hI shwa rI satwaM hU~M ha he phaTaHma mo sa ma ya yo gi ni ru lu ru lu b+h+yo :
zhes zhag gsum du 'bum tsho bsgrang ngo :
rang dang ma mo'i 'phro 'du bya'o :
stod kyi las drug rdzogs so :
@#:
de nas mdos bcu kun gyi stod 'phyang ni :
hU~M:
ngas ni de ring mdos gtong ngo :
ngas ni yas dang thags sogs nas :
ma ma yo gi ni ru lu ru lu b+h+yo :
gang yin par sgyur zlog bya'o :
mdos bcu kun gyi stod 'phyang ngo :
@#:
mdos bcu'i bar gyi las gnyis bzhugs so :
de nas bar gyi las gnyis las :
dang po smreng ni :
gang byed kyi so so'i gzhung skabs 'dir gyer ro :[ <!TCC Tibetan character 4,37 undefined in unicode!> ]mdos bcu'i kha sgyur sham bu ni /
mdos chen glud bzang 'di bzhes la :
nad gdon rnam rtog zhi bar mdzod :
tshe dbang longs spyod bsod nams spel :
lha 'dre mi gsum dbang du sdus :
dgra bgegs gnod byed thams cad sgrol :
rbod gtong sngags zor byad kha zlog :
na ba gsos la shi kha chod :
lo zla zhag dus za skag zlog :
dgra bgegs dmag dpung g.yos pa zlog :
ltas ngan brgyad cu rtsa gcig zlog :
ces sham bu gdags so :
chos dbang gsang rdzogs kyi tshig yin /
!
ma mo'i khrag mdos kyi sham bu ni /
srid pa'i ma mo 'khor bcas kyis :
'dod dgu'i dkor cha 'di bzhes la :
yon bdag mi nor rta phyugs kyi :
nad kha rims kha zhi ba dang :
chag che nyam nga'i 'gal rkyen kun :
zlog pa'i 'phrin las mdzad du gsol :
ma mo'i khrag mdos kyi sham bu yin :[ <!TCC Tibetan character 4,37 undefined in unicode!> ]gnyis pa 'phyong mdor bsdus te gyer ba ni :
hU~M:
rnal 'byor dbang phyug bdag cag gis :
dka' dgu bsags nas mthun dgu bsdebs :
dka' ba mi las btsal ba'i mdos :
sra ba brag las brkos pa'i mdos :
rdzas dang yas kyis gzhi bzung nas :
sngags dang phyag rgyas byin gyis brlabs :
ting 'dzin dag pas 'dod dgur bsgyur :
bca' bca' de ni brdar brdar nas :
skyes pa dmag la chas pa 'dra :
btags btags de ni brgyan brgyan nas :
na chung bag mar chas pa 'dra :
bris bris de ni bkod bkod nas :
stag gzig tshang nas thon pa 'dra :
snang srid lha 'dre thams cad kun :
srid pa'i mdos chen 'di la gzigs :
'phan gdugs nam rgyang gur la ltos :
za 'og gur khyim phub pa 'dra :
shing bris mang po 'khrigs la ltos :
'jig rten snang srid mkha' la shar :
mda' 'phang mang po 'khrigs la ltos :
mkha' la 'ja' tshon shar pa 'dra :
ri rab gling bzhi gling phran bcas :
mthun pa'i rdzas dang yas kyis bskor :
lha srin dam rdzas gnyan po bsags :
'di lta bu yi mdos chen 'di :
bdag dang rgyu sbyor 'khor bcas kyi :
tshe dang srog gi glud du 'bul :
yul dang mkhar gyi glud du 'bul :
nor dang rdzas kyi glud du 'bul :
chag che nyam nga zlog tu gsol :
bcol ba'i phrin las 'grub par mdzod :
ces spyir bsngo'o :
bsdu na 'dis yong ngo :
rgyas par 'phyong chen le'u bcu pa ltar bya'o :
de nas rim par bsngo ba la :
dang po ngar glud kyi 'phyong ni :
b+h+yo :
ngar glud smra mkhas 'gro shes 'di :
'byung ba rin chen lnga las grub :
mi bas glud bzang mdangs yal le :
bza' bas kha dro ngad thibs se :
rgyu ni rin chen sna lnga la :
rkyen ni sngags dang phyag rgyas bsgyur :
sku gsung thugs la mar me gsum :
dbang po lnga la rin chen lnga :
rnam shes brgyad la 'bru sna brgyad :
snang srid lha 'dre'i spyan lam du :
res 'ga' skyes pa brgya ru brdzu :
bro brdung gar byed khyugs se khyug :
skyes pa pho yi glud du 'bul :
skyes pa pho yi chag che zlogs :
res 'ga' mo btsun brgya ru brdzu :
glu len gar byed khyugs se khyug :
za ma mo yi glud du 'bul :
mo rgyud rnams kyi chag che zlogs :
res 'ga' khye'u zur phud can :
rtse bro dgod mdangs ya la la :
byis pa chung gi glud du 'bul :
byis pa chung gi chag che zlogs :
glud 'di snang srid lha 'dres bzhes :
mi 'di sngags 'chang bdag la zhu :
chag che nyam nga zlog tu gsol :
srog chags kyi 'phyong ni :
b+h+yo :
snang srid lha 'dre srog gi bdag :
'jig rten dregs pa'i thugs dam ni :
mthun pa'i srog chags rnams kyis bskang :
rta dang glang po ma he dang :
bya khyi ra lug mdzo dang rtol :
'bri g.yag bong drel phag pa dang :
sha ba gna' ba dgo ba dang :
rkyang gtsod gla ba ri bong dang :
stag gzig dom dred 'phar ba dang :
g.yi sram spyang ki la sogs dang :
rma bya ne tso shang shang dang :
bya rog go bo lcung ka rgod :
ngang pa khrung khrung byi 'u sbrang :
mthun pa'i srog chags 'di rnams kyi :
kha dog rnam lnga gsal ba la :
yan lag 'gro mkhas khrigs se khrig :
dbang po lnga las 'dod yon 'phro :
nor dang phyugs kyi glud du 'bul :
bdag dang rgyu sbyor 'khor bcas kyiH
chag che nyam nga zlog tu gsol :
rgyal mtshan gyi 'phyong niH
b+h+yo :
dar zab rgyal mtshan dpa' brjid ldan :
lha srin sku dang gnyis su med :
rgyu sbyor lus kyi glud du 'bul :
'khor bcas thugs dam des bskangs nas :
nad dang gnod pa zlog tu gsol :
rgyang bu'i 'phyong ni :
b+h+yo :
rgyang zhes bya ba 'dod dgu 'byung :
bu ni yid du 'ong ba ste :
snyan pa'i sgra skad si li li :
lha srin gsung dang gnyis su med :
rgyu sbyor ngag gi glud du 'bul :
'khor bcas thugs dam gnyan po bskangs :
rgyu sbyor nad gdon zlog tu gsol :
nam mkha'i 'phyong ni :
b+h+yo :
nam zhes bya ba yangs pa la :
mkha' zhes bya ba cir yang snang :
nam mkha' 'ja' ris 'od zer 'phro :
lha srin thugs dang gnyis su med :
bdag dang rgyu sbyor 'khor bcas kyi :
rnam shes yid kyi glud du 'bul :
snang srid lha 'dre'i thugs dam bskangs :
rgyu sbyor chag che nyam nga zlog :
shing bris kyi 'phyong ni :
b+h+yo :
dgos 'dod 'byung ba'i dpag bsam shing :
srid pa spyi dang mthun par bris :
dregs pa'i sku gsung thugs su shar :
bdag dang rgyu sbyor 'khor bcas kyi :
yul mkhar zhing gi glud du 'bul :
dregs pa lha srin thugs dam bskangs :
rgyu sbyor chag che nyam nga zlog :
pho gdong gi 'phyong ni :
b+h+yo :
gser gyi pho shing stag pa la :
spyan khro sma ra dbu skra ser :
skyes pa pho yi bla thang zer :
skyes pa pho yi glud du 'bul :
lha srin pho rgyud thugs dam bskangs :
rgyu sbyor chag che nyam nga zlog :
mo gdong gi 'phyong ni :
b+h+yo :
g.yu yi glang ma 'phan bzang la :
bzhin legs 'dzum mtshar mo yi rigs :
za ma mo yi bla thang zer :
za ma mo yi glud du 'bul :
lha srin mo rgyud thugs dam bskangs :
rgyu sbyor chag che nyam nga zlog :
mda' 'phang gi 'phyong ni :
b+h+yo :
mon yul lho smyug ldem pa la :
bya rgyal rgod kyi sgro yis brgyan :
kha dog mdzes pa'i dkris kyis bcings :
skyes pa pho yi glud du 'bul :
dregs pa'i sku gsung thugs bkod de :
sku gsung thugs kyi thugs dam bskangs :
chag che nyam nga zlog tu gsol :
b+h+yo :
gsom shing dag la 'phang byas nas :
rin chen 'phang lo mdzes pas brgyan :
dkris ni 'byung lnga'i 'od zer 'phro :
za ma mo yi glud du 'bul :
dregs pa mo rgyud sku gsung thugs :
bkod de thugs dam dbyings su bskangs :
chag che nyam nga zlog tu gsol :
mdos spyir 'bul ba ni :
b+h+yo :
dregs pa lha srin tshur nyon dang :
bdag cag rnal 'byor dbang phyug gis :
'byung ba lnga dang 'bru sna lnga :
rin chen lnga dang rab sbyar nas :
srid pa spyi dang mthun pa'i mdos :
ri rab gling bzhi gling phran bcas :
mkha' 'gro dregs pa'i dam rdzas bshams :
'dod yon lnga yi 'od zer 'phro :
pho glud g.yas na sha ra ra :
mo glud g.yon na 'khyil li li :
chung glud mdun na khrigs se khrig :
mdzes pa'i rgyan cha mang pos brgyan :
snyan pa'i sgra skad si li li :
'dod yon sbrang char sha ra ra :
khyod kyi thugs dam gnyan po bskangs :
bdag dang rgyu sbyor 'khor bcas kyi :
gnod byed dam nyams dgra bgegs zlog :
mi mthun rkyen ngan thams cad zlog :
pho rgyud dal kha g.yas su sgyur :
mo rgyud dal kha g.yon du sgyur :
spyi bdud dal kha mkha' la sgyur :
chag che nyam nga zlog tu gsol :
khyod kyi thugs dam dus la bab :
sman raka gtor mchod rgya chen dang :
rang rang mthun rdzas 'di bzhes la :
rnal 'byor rgyu sbyor 'khor bcas kyi :
mi mthun gnod pa zhi ba dang :
tshe dbang longs spyod rgyas par spel :
log lta thams cad dbang du sdus :
bar gcod dgra bgegs myur du sgrol :
bcol pa'i phrin las 'grub par mdzod :
ces mdos bsngo :
phrin las bcol :
bar gyi las gnyis so :
@#:
mdos bcu kun gyi smad 'phyong ni :
kun gyi sham bur sbyar :
b+h+yo :
srid pa gsum gyi b+h+yo zlog mkhan :
shar gyi phyogs nas sogs nas /
mkha' ltar b+h+yo la rbab ltar dril :
mdos bcu kun gyi smad 'phyong ngo :
@#:
mdos bcu'i smad las don brgyad bzhugs so :
de nas smad kyi las brgyad las :
dang po rdzongs btab pa :
gnyis pa pho brang skyod pa :
gsum pa sgo dbye ba :
bzhi pa lung bstan pa :
lnga pa sring bzhir las bcol ba :
drug pa lam bstan pa :
bdun pa zor brdeg pa :
brgyad pa pra brtag pa'o :
dang po rdzongs btab pa niH
hU~M:
srid gsum gdug pa 'dul mdzad pa :
phyag mtshan phyag na mtshon cha bsnams :
khams gsum sems can khrag 'thung zhing :
skye 'gro'i srog la mnga' yang mdzad :
mdos bdag chen mo mdos bzhes shig :
glud bdag chen mos glud bzhes shig :
mi glud zan gyi rang bzhin 'di :
sha dang khrag gi mdangs kyis bkra :
rin chen dbyig gi gter chen 'di :
dang po su dang su yi bka':
slob dpon dga' rab rdo rje yi :
che ste dre'u rta khal du bkal :
chung ste zan glud mdos byas te :
phan pa su yi don du byas :
rgyal po chen po ha kri yis :
dgra bgegs bzlog pa'i phyir du byas :
de 'og bskal pa bar ma la :
slob dpon klu sgrub snying po yis :
zan glud mdos su byas pa 'di :
rgyal po mya ngan med pa yi :
sku rgyal dgra bgegs bzlog phyir byas :
de 'og bskal pa tha ma la :
slob dpon pad+ma 'byung gnas kyis :
mdos dang glud du byas pa 'di :
rgyal po khri srong lde'u btsan gyi :
bar gcod dgra bgegs bzlog phyir byas :
da lta rnal 'byor bdag cag gis :
mdos glud khams su bcas pa 'dis :
rgyu sbyor yon bdag 'khor bcas kyi :
keg dang dgra bgegs dal kha zlog :
mdos bdag chen mo mdos bzhes shig :
glud bdag chen mo glud bzhes shig :
yas bdag chen mos yas bzhes shig :
hU~M:
mdos bdag chen mo dpon g.yog bzhi :
de ring 'dir ni mdos dpung skyod :
dgra bgegs 'byung po zlog tu gsol :
skye 'gro rtsi shing nags tshal dang :
rol pa chas kyis brgyan pa 'di :
skye 'gro so sor mchod lags na :
mgron gyi bdag po ma lus kun :
mdos glud gtor ma 'di bzhes la :
bdag dang rgyu sbyor yon bdag gi :
sngon gyi dgra bgegs lan chags zlogs :
'phral gyi rkyen ngan thams cad zlogs :
mdos dang glud kyi dpung la gshegs :
hU~M:
phyogs bcu bkod pa'i zhing khams nas :
khro mo 'bar tshogs man chad nas :
bgegs rigs stong phrag brgyad cu dang :
mgron gyi rigs su gyur pa yi :
lan chags bdag po 'khor bcas kun :
mdos glud 'di yis tshims gyur nas :
ma lus thams cad zlog tu gsol :
hU~M:
'dzam gling shar lho nub byang dang :
mtshams bzhi steng 'og bcu yi ni :
dgra bgegs thams cad zlog cing sgyur :
yas kyi bdud du babs pa sgyur :
mas kyi sri ru langs pa sgyur :
bar gyi btsan du 'khrugs pa sgyur :
sdang ba dgra yi steng du b+h+yo :
gnod pa bgegs kyi steng du b+h+yo :
za ba sri yi thog tu b+h+yo :
bdag dang rgyu sbyor 'khor bcas kyi :
chag che nyam nga zlog tu gsol :
bon po'i dzo zor dgra la b+h+yo :
byol zor phur zor btang ba zlog :
mu stegs bon po'i ngan sngags zlog :
rmi lam mtshan ma ngan pa zlog :
dus tshod ma yin 'chi ba zlog :
za 'dre phung sri thams cad zlog :
dgra jag ngan dgu thams cad zlog :
mdos bdag mdos dang bcas te gshegs :
glud bdag glud dang bcas te gshegasaH
rang rang gnas su da bzhud cig :
b+h+yo b+h+yo :
zlog zlog :
sgyur sgyur :
bar ro :
gnyis pa pho brang skyod pa ni :
hU~M:
skyod do gshegs so ma sring bgegs kyi tshogs :
pho brang de ni da skyod 'tshal :
chibs kha de ni da sgyur 'tshal :
shar gyi sgo mas sgo dbye 'tshal :
shar phyogs dung sgo dkar po phyes :
shar gyi 'phrang pas 'phrang sol 'tshal :
rnam par rgyal bas 'phrang sol cig :
mdos 'gro de ni shar du 'gro :
glud 'grim de ni shar du 'grim :
shar phyogs rgyal po yul 'khor srung :
dri za 'bum gyi 'khor gyis bskor :
khyed kyang mdos kyi bdag po ste :
mdos bdag mdos dang bcas te gshegs :
glud bdag glud dang bcas te gshegs :
da gshegs de ni da re ran :
pho brang de ni da skyod 'tshal :
chibs kha de ni da sgyur 'tshal :
hU~M:
skyod do gshegs so ma sring bgegs kyi tshogs :
pho brang de ni da skyod 'tshal :
chibs kha de ni da sgyur 'tshal :
lho yi sgo mas sgo dbye 'tshal :
lho phyogs gser sgo ser po phyes :
lho yi 'phrang pas 'phrang sol 'tshal :
gshin rje gshed pos 'phrang sol cig :
mdos 'gro de ni lho ru 'gro :
glud 'grim de ni lho ru 'grim :
lho phyogs rgyal po 'phags skyes po :
gshin rje 'bum gyi 'khor dang bcas :
khyed kyang mdos kyi bdag po ste :
mdos bdag mdos dang bcas te gshegs :
glud bdag glud dang bcas te gshegs :
da gshegs de ni da re ran :
pho brang de ni da skyod 'tshal :
chibs kha de ni da sgyur 'tshal :
hU~M:
skyod do gshegs so ma sring bgegs kyi tshogs :
pho brang de ni da skyod 'tshal :
chibs kha de ni da sgyur 'tshal :
nub kyi sgo mas sgo dbye 'tshal :
nub phyogs zangs sgo dmar po phyes :
nub kyi 'phrang pas 'phrang sol 'tshal :
rta mgrin rgyal pos 'phrang sol cig :
mdos 'gro de ni nub tu 'gro :
glud 'grim de ni nub tu 'grim :
nub phyogs rgyal po spyan mi bzang :
grul bum 'bum gyi 'khor dang bcas :
khyed kyang mdos kyi bdag po ste :
mdos bdag mdos dang bcas te gshegs :
da gshegs de ni da re ran :
pho brang de ni da skyod 'tshal :
chibs kha de ni da sgyur 'tshal :
hU~M:
skyod do gshegs so ma sring bgegs kyi tshogs :
pho brang de ni da skyod 'tshal :
chibs kha de ni da sgyur 'tshal :
byang gi sgo mas sgo dbye 'tshal :
byang phyogs g.yu sgo sngon po phyes :
byang gi 'phrang pas 'phrang sol 'tshal :
bdud rtsi 'khyil bas 'phrang sol cig :
mdos 'gro de ni byang du 'gro :
glud 'grim de ni byang du 'grim :
byang phyogs rgyal po rnam thos sras :
gnod sbyin 'bum gyi 'khor dang bcas :
khyod kyang mdos kyi bdag po ste :
mdos bdag mdos dang bcas te gshegs :
glud bdag glud dang bcas te gshegs :
da gshegs de ni da re ran :
pho brang de ni da skyod 'tshal :
chibs kha de ni da sgyur 'tshal :
gsum pa sgo dbye ba ni :
b+h+yo :
snang srid yongs rdzogs mdos gtong gis :
rgyal ba zhi khros dpung skyed cig :
steng phyogs zla gam gnam sgo phyes :
ye shes mdos lam steng du bstan :
snang srid yongs rdzogs lha rnams gshegs :
'khrul 'khor mdos bsal phyir ma ldog :
rta gdong dkar mos shar sgo phyes :
pho nya'i tshogs kyis mdos 'di skyol :
mi ldog phrin las 'grub par mdzod :
phag gdong nag mos lho sgo phyes :
pho nya'i tshogs kyis mdos 'di skyol :
mi ldog phrin las 'grub par mdzod :
sprel gdong dmar mos nub sgo phyes :
pho nya'i tshogs kyis mdos 'di skyol :
mi ldog phrin las 'grub par mdzod :
spyang gdong sngon mos byang sgo phyes :
pho nya'i tshogs kyis mdos 'di skyol :
mi ldog phrin las 'grub par mdzod :
bzhi pa lung bstan pa ni :
gser skyems phyogs bzhir 'bul zhing :
hU~M:
phyogs phyogs nyi ma shar phyogs na :
dung lung dkar po'i nang shed na :
dung gi rta pho go cha btsan :
bang re mgyogs la bya ma rgyug :
dung gi mi pho che ba re :[  ]smra re mkhas la ldab mi ldib :
de na mi bzang rta re mtshar :
de na 'gro mkhas gtam re sdug :
de na 'khor mang longs spyod che :
de na gser bzang g.yu re mtshar :
de na stag gzig ri mo bkra :
ya bdud pho brang de ru skyod :
ma bdud pho brang der skyod 'tshal :
rgyal po'i pho brang der skyod 'tshal :
btsan gyi sho rde'u de ru mdzod :
ma mo'i 'du sa de ru 'tshal :
the'u brang kyal ka de ru mdzod :
srin mo'i tshogs sa de ru mdzod :
phyag gi sor rdel de ru phongs :
ku re kyal kha de ru mdzod :
'di na sdod pa'i yul ma mchis :
'di na bzhugs pa'i gnas ma mchis :
mdos 'di 'bul lo slar ma ldog :
glud 'di 'bul lo sgab ma ngan :
tshe 'di 'gugs so snyan ma sra :
hU~M:
phyogs phyogs nyi ma lho phyogs na :
gser lung ser po'i nang shed na :
gser gyi rta pho go cha btsan :
bang re mgyogs la bya ma rgyug :
gser gyi mi pho che ba re :
smra re mkhas la ldab mi ldib :
sogs 'gre /
hU~M:
phyogs phyogs nyi ma nub phyogs na :
zangs lung dmar po'i nang shed na :
zangs kyi rta pho go cha btsan :
bang re mgyogs la bya ma rgyug :
zangs kyi mi pho che ba re :
smra re mkhas la sogs /
hU~M:
phyogs phyogs nyi ma byang phyogs na :
g.yu lung sngon po'i nang shed na :
g.yu yi rta pho go cha btsan :
bang re mgyogs la bya ma rgyug :
g.yu yi mi pho che ba re :
smra re mkhas la sogs nas /
snyan ma sra :
lnga pa sring bzhi la las bcol ba ni :
b+h+yo :
rnal 'byor gling bzhi'i dkyil 'khor nas :
stag srin de ni zor ba'i gdong :
bam srin de ni dred kyi gdong :
'brog srin de ni chu srin gdong :
kong srin de ni ba lang gdong :
dbu dgu phyag ni bzhi pa ste :
do nub zor gyi dpung mdzod cig :
zor bdag chen mo gshegs su gsol :
drug pa lam bstan pa ni :
b+h+yo :
da ni mdos kyi lam bstan 'tshal :
mdos kyi lam bstan dgung la bstan :
dgu tshigs skya mo dgung gi lam :
lam der zhugs la slar ma ldog :
da ni mdos kyi lam bstan 'tshal :
mdos lam chu bo'i gzhung la bstan :
gzhung chen de ni rgyun chad med :
lam der zhugs la slar ma ldog :
da ni mdos kyi lam bstan 'tshal :
mdos lam sa gzhi'i lam la bstan :
sa gzhi de ni g.yo 'gul med :
lam der zhugs la slar ma ldog :
da ni mdos kyi lam bstan 'tshal :
mdos lam chos kyi dbyings su bstan :
dbyings chen de la skye 'gag med :
lam der zhugs la slar ma ldog :
hU~M:
srid pa'i mdos bdag pho mo rnams :
lam bstan shar gyi phyogs su bstan :
shar gyi phyogs su lam bstan na :
dri za pho mos 'bod lhang lhang :[  ]srid pa'i mdos chen khyod song la :
bdag cag yon mchod 'khor bcas la :
gnod pa'i rkyen dbang ma gtang zhig :
chag che nyam nga zlog tu gsol :)
!
srid pa'i mdos bdag pho mo rnams :
lam bstan shar lho mtshams su bstan :
shar lho mtshams su lam bstan na :
me lha pho mos 'bod lhang lhang :
srid pa'i mdos chen sogs 'gre /
srid pa'i mdos bdag pho mo rnams :
lam bstan lho yi phyogs su bstan :
lho yi phyogs su lam bstan na :
gshin rje pho mos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan lho nub mtshams su bstan :
lho nub mtshams su lam bstan na :
srin po pho mos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan nub kyi phyogs su bstan :
nub kyi phyogs su lam bstan na :
klu lha dkar pos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan nub byang mtshams su bstan :
nub byang mtshams su lam bstan na :
rlung lha pho mos 'bod lhang lhang :[  ]srid pa'i mdos chen khyod song la :
bdag cag yon mchod 'khor bcas la :
gnod pa'i rkyen dbang ma gtang zhig :
chag che nyam nga zlog tu gsol :)
srid pa'i mdos bdag pho mo rnams :
lam bstan byang gi phyogs su bstan :
byang gi phyogs su lam bstan na :
gnod sbyin pho mos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan byang shar mtshams su bstan :
byang shar mtshams su lam bstan na :
dbang ldan pho mos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan steng gi phyogs su bstan :
steng gi phyogs su lam bstan na :
tshangs pa pho mos 'bod lhang lhang :
srid pa'i mdos chen sogs /
srid pa'i mdos bdag pho mo rnams :
lam bstan 'og gi phyogs su bstan :
'og gi phyogs su lam bstan na :
sa bdag pho mos 'bod lhang lhang :
srid pa'i mdos chen khyod song la :
bdag cag yon mchod 'khor bcas la :
gnod pa'i rkyen dbang ma gtang zhig :
chag che nyam nga zlog tu gsol :
bdun pa zor rdeg pa la :
zor lam bstan pa :
zor bskul ba :
zor 'phang ba gsum gyi :
dang po mdos lam phye la phud gtor zhing :
b+h+yo :
zor lam shar gyi phyogs su bstan :
ma mo'i khrag zor gnyan chen po :
drag po dpal gyi gtor chen po :
shar gyi dri za pho mo ni :
dri za pho ni lkugs shing brgyal :
dri za mo ni khrag tu skyug :
dri za phru gu dmyal thag chod :
sdang ba'i dgra la 'phang ba'i tshe :
thal ba'i rdul du rlog par byed :
gnod byed bgegs la 'phang ba'i tshe :
gnam lha dkar po khrag tu skyug :
'byung po pho mo rdul du rlog :
b+h+yo :
zor lam lho yi phyogs su bstan :
ma mo'i khrag zor gnyan chen po :
drag po dpal gyi gtor chen po :
lho yi gshin rje pho mo ni :
gshin rje pho ni lkugs shing brgyal :
gshin rje mo ni khrag tu skyug :
gshin rje phru gu dmyal thag chod :
sdang ba'i dgra la 'phang ba'i tshe :
thal ba'i rdul du rlog par byed :
gnod byed bgegs la 'phang ba'i tshe :
gnam lha dkar po khrag tu skyug :
'byung po pho mo rdul du rlog :
b+h+yo :
zor lam nub kyi phyogs su bstan :
ma mo'i khrag zor gnyan chen po :
drag po dpal gyi gtor chen po :
nub kyi klu dbang pho mo ni :
klu dbang pho ni lkugs shing brgyal :
klu dbang mo ni khrag tu skyug :
klu dbang phru gu dmyal thag chod :
sdang ba'i dgra la 'phang ba'i tshe :
thal ba'i rdul du rlog par byed :
gnod byed bgegs la 'phang ba'i tshe :
gnam lha dkar po khrag tu skyug :
'byung po pho mo rdul du rlog :
b+h+yo :
zor lam byang gi phyogs su bstan :
ma mo'i khrag zor gnyan chen po :
drag po dpal gyi gtor chen po :
byang gi gnod sbyin pho mo ni :
gnod sbyin pho ni lkugs shing brgyal :
gnod sbyin mo ni khrag tu skyug :
gnod sbyin phru gu dmyal thag chod :
sdang ba'i dgra la 'phang ba'i tshe :
thal ba'i rdul du rlog par byed :
gnod byed bgegs la 'phang ba'i tshe :
gnam lha dkar po khrag tu skyug :
'byung po pho mo rdul du rlog :
de nas zor bskul ba ni :
b+h+yo :
shar lho nub byang phyogs bzhi dang :
steng 'og mtshams bzhi thams cad du :
'phen no 'phen no zor 'phen no :
mtho ba rnams kyang zhabs skums shig :
dma' ba rnams kyang dbu dmod cig :
klu gnyan rnams kyang dbu chums shig :
bar ma rnams kyang sku zur cig :
yul lha yul btsan sku zur cig :
'phrang pa rnams kyis 'phrang sol la :
sgo ma rnams kyis sgo phyes shig :
khrag gi de ni zor 'phen pas :
sku la de ni phog ta re :
yungs dkar de ni zor 'phen pas :
sku la de ni phog ta re :
mtshe yi de ni zor 'phen pas :
sku la de ni phog ta re :
gtor ma'i de ni zor 'phen pas :
sku la de ni phog ta re :
khrag zor de ni mda' bas tsha :
yungs zor de ni rbab pas drag :
mtshe zor de ni mdung bas rno :
kong zor de ni thog bas drag :
do nub zor lam sgo phyes shig :
zor 'phang ba ni :
b+h+yo :
nga ni dpal chen he ru ka :
snang srid yongs rdzogs mdos gtong ngo :
sde brgyad dregs pa zhal sgyur ro :
mdos bdag kun kyang mdos longs shig :
glud bdag kun kyang glud bzhes shig :
zor bdag kun kyang zor rgyob cig :
lha dang dam can ma lus kun :
sngon gyi dam tshig cher dgongs la :
zhal dang khram kha dgra la sgyur :
gnod byed bgegs dang dgra yul du :
bde gshegs yongs rdzogs drag rtsal phyungs :
dam can dbang gi phrin las mdzod :
pho nya yongs kyis shan pa mdzod :
snang srid lha 'dre'i pho brang thobs :
dgra bgegs srog dbugs longs spyod mdzod :
mtshon cha rims nad char du phob :
dgra bgegs yul khams brlag par mdzod :
b+h+yo b+h+yo :
zlog zlog :
sgyur sgyur :
ces mdos zor dgra phyogs su bskyal lo :
rnal 'byor pa 'khor dang bcas pas b+h+yos gdab :
srung ma bskul :
brtan ma bskyang :
dung dang rol mo'i sgra bsgrag :
me dang dul mo go mtshon dang bcas te bskyal lo :
gsang ba mdos bcu'i phrin las don bsdebs gsal ba rdzogs so :
r+ts+yau r+ts+yau r+ts+yau :
sa ma ya :
rgya rgya rgya :
brgyad pa pra brtag pa ni :
mdos glud rnams kha nang du bstan pa dang :
lam du 'gyel ba dang :
bya khyis mi za ba dang :
snod stong khyer nas tshur 'ong ba dang 'phrad pa rnams ngan no :
!
rmi lam du yang rkun ma dang :
jag pa dang :
khyim mis g.yeng ba dang :
dmag byed pa dang :
ston mo byed pa dang :
khram 'debs pa dang :
khyim gsal rnams rmis na shin tu ngan pas bskyar nas bya'o :
thebs pa'i rtags ni /
mdos glud dgra phyogs su 'phyong ba dang :
kha gtad phyogs su rlung chen po rgyab nas langs te mdos rjes su 'gro ba dang :
thog ser btsan thabs su mdos kyi phyi bzhin du 'brang ba dang :
rnal 'byor pa'i rig pa la ngar thogs pa dang :
bya khyi dang gcan gzan rgyug pa sogs 'byung ngo :
@#:
mdos kyi las khrid bstan pa ni :
dang po mdos gang yin yang rang bzo spangs la gzhung bzhin du slob dpon mkhas pa'i lag khrid ltar 'khrul med bshams :
de nas chu gtor gtong :
'grub na cha gsum gtor ma gtong zhing /
dkar gsum mngar gsum gyis lha 'dre mchod :
yi dam gang byed kyi gzhung bsrang :
de nas stod kyi las drug dang :
stod 'phyong :
bar gyi las gnyis :
smad 'phyong :
smad kyi las brgyad rnams bya'o :
mdos kyi lag len pra khrid bcas pa rdzogs so :
slob dpon pad+ma 'byung gnas kyis ngan lam rgyal ba mchog dbyangs :
'brog mi dpal gyi ye shes :
rgyal po khri srong lde'u btsan gsum la gdams te mkho mthing lha khang gi rnam par snang mdzad kyi sku rgyab la sbas so :
sa ma ya :
r+ts+yau r+ts+yau r+ts+yau :
rgya rgya rgya :
mkho mthing rnam snang gi thugs gter nas yar 'brog gnyan gyi smyon pa raka shag gter ston gyis spyan drangs te sras g.yung drung rgyal mtshan dang /
phag 'brong sogs la brgyud de bya lha mchog bzang po la bab pa'o //
mang+ga laM///
/
