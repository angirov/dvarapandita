dpal bka' 'dus chos kyi rgya mtsho'i las byang gi mchod phreng cung zad spros pa'i skabs su /
thog mar phyag rgya gar mchod ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
phyag rgya bcu drug gar gyi mchod pa 'bul :
bzhes nas mchog dang thun mong dngos grub stsol :
oM shrI badzra rA ga nIrti ho :
phyi nang gi nyer spyod ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
'dod yon rnam mang phyi yi mchod pa 'bul :
bzhes nas mchog dang thun mong dngos grub stsol :
oM shrI badzra rA ga puSh+pe d+hU pe A lo ke gan+d+he nai bid+ya shab+da sarba pU dza hU~M:
gsang mchod ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
ting 'dzin zab mo rtogs pa'i mchod pa 'bul :
bzhes nas mchog dang thun mong dngos grub stsol :
oM shrI badzra rA ga ma hA dz+nyA na ho :
kun bzang mchod pa ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
snang srid gzhir bzhengs kun bzang mchod pa 'bul :
bzhes nas mchog dang thun mong dngos grub stsol :
oM shrI badzra rA ga sa man+ta pU dza ho :
bdud rtsi sman mchod ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
rtsa brgyad stong sbyar sman gyi mchod pa 'bul :
bzhes nas mchog dang thun mong dngos grub stsol :
ma hA pany+tsa a mr-ita khA hi :
brgyud mchod ni /
gdod ma'i mgon po chos sku kun tu 'chang //
longs spyod rdzogs sku dpal ldan rdo rje sems //
sprul sku gsang bdag phyag na rdo rje la //
sman mchod 'bul lo mchog thun dngos grub stsol //
sarba pany+tsa a mr-ita khA hi /
rig 'dzin yongs kyi gtso mchog kuny+dza ra //
rigs ldan chen po de ba bzang skyong dang //
ye shes mkha' 'gro las dbang chos kyi 'tshor //
sman mchod 'bul lo mchog thun dngos grub stsol //
sarba pany+tsa a mr-ita khA hi /
dkyil 'khor kun bdag o rgyan pad+ma 'byung //
man+dA ra ba ye shes mtsho rgyal ma //
rgyal sras lha rje mchog grub rgyal po la //
sman mchod 'bul lo mchog thun dngos grub stsol //
sarba pany+tsa a mr-ita khA hi /
sprul pa'i gter chen yar rje o rgyan gling //
pad+ma 'od gsal mdo sngags gling pa'i zhabs //
bka' 'dus rig 'dzin rtsa brgyud bla ma la //
sman mchod 'bul lo mchog thun dngos grub stsol //
sarba pany+tsa a mr-ita khA hi /
bde gshegs zhi ba spyi dpal rtsa ba'i lha //
byang chub nyi shu'i ye shes dkyil 'khor pa //
mkha' 'gro chos srung dam can gter bdag la //
sman mchod 'bul lo mchog thun dngos grub stsol //
sarba pany+tsa a mr-ita khA hi /
'khor 'das mnyam nyid bde ba chen po'i ngang //
snang srid rtsa gsum rgyal ba'i dkyil 'khor du //
gdod nas rnam dag byang chub sems kyi lhar //
sman mchod 'bul lo mchog thun dngos grub stsol //
sarba pany+tsa a mr-ita khA hi /
dngos grub blang ba ni /
ma hA a mr-ita sarba sid+d+hi pha la oM AHhU~M:
rak+ta 'bul ba ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
rgyu drug bsgral pa rak+ta'i mchod pa 'bul :
bzhes nas mchog dang thun mong dngos grub stsol :
ma hA rak+ta khA hi :
gtor ma 'bul ba ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
snod bcud yongs rdzogs gtor ma'i mchod pa 'bul :
bzhes nas mchog dang thun mong dngos grub stsol :
ma hA ba liM ta khA hi :
sbyor sgrol don mchod ni /
hU~M:
dpal chen bka' 'dus dkyil 'khor lha tshogs la :
zag med bde chen ye shes rgyas pa'i phyir :
sbyor sgrol zung 'jug bde stong mchod pa 'bul :
bzhes nas mchog dang thun mong dngos grub stsol :
sta na ga Na ma hA su kha d+hA tu a a :
zhes pa'ang rdzong shod bde gshegs 'dus pa'i thugs gnas he ru ka'i tshogs khang chen mor 'di nyid kyi sgrub chen bgyis pa'i skabs su pad+ma gar gyi dbang phyug gis bsdebs pa dge legs 'phel //
