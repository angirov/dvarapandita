dam chos rdzogs pa chen po sde gsum las :
gsang skor khrid kyi byin rlabs bzhugs so :[ \u0f88\u0f88\u0f88 ]na mo gu ru :
gsang skor khrid kyi byin rlabs ni :
dkyil 'khor bum pa bsnol ba'i steng :
bum pa chas lnga ldan pa byas :
gtso dbus rigs lnga bsgom par bya :
slob mas sman 'bru rin po che :
dri lnga snying po'i maN+Dal 'bul :
gsol ba 'debs pa 'di lta ste :
e ma ho kun tu bzang :
gdod ma'i bla ma dgongs su gsol :
bdag ni rnam par grol 'dod pas :
theg pa'i yang rtse gnang du gsol :
slob dpon gyis :
e ma rang rig byang chub sems :
'di la mos pa shin tu dkon :
theg pa'i rtse mo don gnyer ba :
shin tu ngo mtshar sbyin chog kyang :
bdag ni kun tu bzang po ste :
gzugs kyi sku ru lta mi 'tshal :
sa ma ya i dan na ra kan :
slob dpon gyis bum pa thogs te brda don bshad :
slob ma kun tu bzang por bskyed la byin chen dbab :
hU~M:
dbyings kyi bum pa rig pa'i bcud :
dbyer med kha rgyan brjod dang bral :
dbyings kyi rang bzhin me long dang :
shes rab rang bzhin mda' yis brgyan :
'od zer mtha' yas dar gyis bklubs :
lu gu rgyud ni shel gyis mtshon :
thig le rma bya'i sgro dang ldan :
chos nyid mngon sum snang ba yi :
spros bcas bum pa'i dbang bskur ro :
hU~M:
mtshan ma bral ba dbyings kyi ngang :
dmigs med rang gsal rig pa'i bcud :
bsam mi khyab pa'i kha rgyan la :
stong pa chen po'i mda' yis brgyan :
bde ba me long dbyer med shel :
rlung lnga dag pa rma bya'i sgro :
rtsa khams dag pa dar gyis brgyan :
phung po yongs grol dbang bskur bas :
nyams snang gong du 'phel gyur te :
spros med gsang dbang thob par shog :
hU~M:
dbyings las mi 'da' yum gyi mkha':
rig pa thabs mchog bde ba che :
gnyis med mnyam sbyor bcud kyis bkang :
yon tan yongs rdzogs kha rgyan la :
yum gyi rkyen bzhi mda' yis brgyan :
yab kyi rgyu bzhi me long gsal :
dbyer mi phyed pa shel gyis spras :
bde ba mkha' khyab dar gyis bklubs :
bde stong dbyer med dbang bskur bas :
rig pa tshad la phebs gyur te :
rab tu spros med sher dbang thob :
hU~M:
pha mtha' bral ba dbyings kyi ngang :
bsam las 'das pa rig pa'i bcud :
smra brjod bral ba kha rgyan la :
mtshan nyid bzhi ldan mda' yis brgyan :
ye nas dag pa me long ste :
dbyings rig gnyis bral shel gyis brgyan :
stong yangs sna tshogs dar gyis bklubs :
rdzogs pa chen po'i dbang bskur bas :
chos nyid zad sar phyin gyur te :
shin tu rnam par grol bar shog :
hU~M:
bsgom bya med pa dbyings kyi ngang :
bsam las 'das pa rig pa'i bcud :
brjod las 'das pa kha rgyan te :
dbyer med stong pa'i shes rab mda':
'gags med ci shar me long brgyan :
skye 'gag gnyis med shel gyis brgyan :
lhun gyis grub pa dar gyis bklubs :
zhing khams lnga ru dbang bskur bas :
thams cad lhun rdzogs thob par shog :
gtang rag 'bul zhing khas blang ngo :
gsang skor byin rlabs rim pa 'o :
sa ma ya rgya rgya :[ \u0f88\u0f88 ]sprul pa'i gter chen mchog gyur gling pas pad+ma shel phug nas spyan drangs pa'i shog ser las phab rim bzhin mtsho skyes bla ma dgyes pa'i 'bangs mkhyen brtse'i dbang pos bris pa'o ///
/
