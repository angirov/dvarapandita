@#//
gnyan chad pa'i lugs kyi gza' bdud nam mkha'i hom khung gi lo rgyus sgrub thabs las mtha' dang bcas pa bzhugs so //
dpal dregs pa'i bdag po la na mo //
a mu ka mA ra ya g+hu ha nA ma /
gza' rgod drag sngags spu gri mdzad pa'i mkhan po ni /
rgya gar ke'u tshang dgu'i bdag po /
sems dang chos su 'dres pa /
ting nge 'dzin las su rung ba /
rig pa klong nas shar ba'i slob dpon shrI sing has mdzad nas slob dpon pad+ma la gnang /
des mnga' bdag khri srong lde'u btsan de las can du gzigs nas /
chos 'khor bsam yas su byon /
rdzogs chen gyi yang zhun lta bur sems don bzhi pa gnang /
bstan pa bsrung ba'i don du /
slob dpon pad+ma de srin po'i kha gnon la bzhud pa'i dus su spa gro skyer chu'i lha khang du khyung ru smug po'i mchu nang du bse'i gwa'u sen gang bka'i rgya dang bcas nas sbas /
lan gcig dus kyi tha ma la :
las can gcig gis rnyed par shog :
ces smon lam gdab bo //
phyis bla ma grum dang /
spa gro'i yon bdag nag po mkhar gyis bton /
de la gnang khyung lung gi bya rtsa snubs ban ston pas zhus /
de la pu rang gi sngags pa spun drug po'i dpon /
dge bshes gnyan chad pa des gtsang du bla ma la chos zhur byon nas mar la byon pa'i dus su /
bla ma'i zhal nas /
chos skyong 'di yang gdan drongs gsungs pas /
kho bos chos brgyad spangs pa la bstan pa bsrung mi 'tshal zhus nas ma bzhes so //
phyis gnas gzhi nyang chung gi chos dpon du gyur nas sde pa la dgra byung nas dgos pa byung ba la nye gnas la khrab skya chung ma bzang po gcig dang /
snam bu phrug chung ma bzang po gcig bskur nas zhur btang bas /
bla ma'i zhal nas /
chos skyong de'i dpe nga la med /
gzhes ning kho rang la gdan drongs byas pas ma khyer /
ngas kho la /
chos skyong mang po bslabs yod pas de tsho tshags gyis /
khyod rang nga yi 'dir zhag shas sdod gsungs nas /
de'i bar du ras thad cig drubs nas /
'di la gang 'dod kyi dngos grub yong bas dug por ma song bar du gon cig gsung /
der nye gnas kyis ci yod dam snyam bsnams nas zur gcig na mkhregs pa gcig 'dug nas bltas pas dpe 'di 'dug go
/bshang shog gcig la bris nas 'di la zhal gdams mi dgos gter ma yin pas dpe thob chos thob tu yod cing /
'phel gyis dogs pas de tsug byas pa yin gsungs /
chig brgyud las med ma spel cig gsungs pa'i yig phrin dang /
sgrub thabs 'di sbas gda' 'o //
de nas dge bshes gnyan chad pas nyams su blangs pas rtags thon nas babs chen po byung ste mthu che bar grags so //
de la ldan ston gyis zhus pa'i lo rgyus ni /
gnyan gyi gnas gzhi'i phyugs rnams zhags 'gro bas phyags nas snyag pa byas pas ma byung bas /
gnas brtan dang grwa pa rab byung rnams gros byas pas gnas brtan la grwa pa rab byung btsun pa rnams na re /
nged kyis kha mchu mi 'ong bas 'gyes pa yin /
khyed rang gang legs mdzod byas pas gnas brtan na re /
sde pa 'di zhig na shi ba dang mnyam pas khyod rnams ma 'gyes shig
/bstan srung gcig 'dzug dgos zer /
der bstan srung gi gros byas pas su yang khas len pa ma byung /
ldan ston na re /
slob dpon gnyan chad pa la chos skyong zab mo gcig yod par 'dug pas /
ngas zhus la yong gi
/nga la phyag rten skur byas pas gnas brtan gyis khrab gcig dang /
mar tshud gcig bskur nas zhur btang bas /
slob dpon gyi zhal nas /
chos skyong 'di yis khyed rang la 'go bar 'dug gi gsungs nas byin to //
gter dpe ru song bas 'di ka bzhin nyams su blangs pas chog gi gsungs nas bsgrubs pas babs chen po byung /
ldan ston ro zan bya ba mthu che bar grags so //
phyis ka ba la sbas so //
de nas gnyos 'bum khris bton /
khong la skyog bya zhu can gyis zhus /
de la rat+ne shwa ras zhus /
de la khu ban gyis /
de la mar pa'i sprang pos /
de la bon zhig a g.yung ngas zhus /

@#//
gza' bdud dug gi spu gri las bar snang hom khung ma bzhugs /
a mu ka mA ra ya /
gza' rgod dug gi spu gri /
mA ra ya gsad pa'i sbyor ba /
nam mkha' hom khung ma'i sgrub thabs 'di la /
don rnam pa lnga ste /
sgrub pa'i bca' gzhi bstan pa /
sngags bzlas shing rtags kyi rim pa /
'gyangs na rkyang khol lam du gzhug pa /
las mi byed na bdud po ar la gtad pa /
las mjug gnan sreg 'phang gsum bya ba dang lnga'o //
dang po phung sa gsum gyi 'brub khung gcig bya /
shog bu'am ta la'i lo ma la ru tra du yod kyi ling ga bya /
dpung pa g.yas su a mu ka satwaM b+ha ya /
g.yon pa la ka tsa satwaM b+ha ya /
dpral bar rus /
snying gar ming /
lte bar tsha /
bla la bla dwags /
rgyab tu lha dang dbye ba'i sngags bri /
rgyab tu 'ug sgro glan /
mdun du pho rog sgro /
tshon skud sna lngas rgya gram bcings /
ling ga mgo mjug bzlog la brub khung du gzhug
/ro g.yam la rdo rje rgya gram bris pas kha bcad /
de mal 'og tu dong brus par bcug la sas g.yogs /
dmar gtor gcig bsham mo //
gnyis pa sngags dang rtags ni /
dang po 'bod sngags 'di smra bcad byas la zhag bcu bzhir grims par bzla'o //
hri shag ru ram /
nA ga tsit+ta tram /
ma ma yong za 'gram ha hi /
yo gi she la dza dzaH
zhes bzlas pas /
ban d+he nag po ral pa can zhag gnyis gsum nas gtor ma len du 'ong ste /
dmar gtor de nub kyi rigs la gtong ngo //
'ong du ma gtub na gtor ma gtar gzung ngo //
bsnyen sngags la shar bzla /
des 'ong nges so //
de nas rbad sngags bod sham la /
spra'i shag spra'i shag
/ha ha /
tshal pa tshal pa /
rum rum /
nyig nyig
/zhud zhud /
'ur 'ur /
rgyug rgyug
/ke ta ke ta rbad rA hu la ru tra'i snying dang nang rol la rbad /
sha rus pags pa la rbad /
bla tshe srog la rbad /
ces bzlas te zhag bdun du 'o //
rtags dgra bo dngos su bsad pa dang /
snying ster ba dang /
lings byed pa dang /
thog tsheg pa la sogs pa'i rtags 'ong /
de ltar ma byung na las 'gyangs pa yin pas /
'gyangs pa lam du gzhug pa'i man ngag ni /
shog bu la mu khyud rim pa gnyis bskor la /
bar khyams la 'khor lo rtsibs bzhi bya /
lte bar 'bod sngags /
rtsibs mchan rbad sngags /
mu khyud la gsad sngags bris la /
ru tra'i rU pa sbyar /
skud pa sngon dmar btags la /
skud pa chu shing gi phur pa la gtod la klad la bskor ro //
de bzhin byas kyang dgra la rtags med par nang du rtsub na /
bzhi pa ar la gtad pa ni /
shog bu la rtsibs brgyad bris te /
phyi rol la gza'i zhal phyag bri 'o //
rtsibs brgyad la /
sde brgyad kyi srog sngags brgyad bkod /
de rang gi gdan gyi 'og tu gzhug go
/rang ye shes kyi rA hu la lus gcig la mgo dgu pa /
ro smad sbrul du 'khyil ba /
phyag bzhi g.yas gnyis na chu srin gyi rgyal mtshan dang mda' 'dzin pa /
g.yon gnyis sbrul zhags dang gzhu 'dzin par bskyed la rbad sngags bzla /
de dus brtul zhugs dang ldan pa gal che 'o //
de dus rang la nyen yod pas bsrung ba dang /
bskul gyi shog chung logs na yod do //
de bzhin byas pas dgra dngos su bsad pa dang snying khyer ba 'ong ngo //
de byung dus rU pa 'brub khung nas bton la /
thod pa dum bu drug pa'i nang du bcug go
/sngags 'di zhag gsum du dug khrag dang yungs dkar la bzlas pas brab bo //
he ba hi par kha rdor ti shod zan zon ma la thun rbad /
ces bzla 'o //
thun brab cing thal mo brdab /
thun brab pa dang gzhob tu bun bun song bar bsam /
'di lha bsgom du med /
rten pa'i rdzas med /
dgra bar snang gi hom khung du gsod pa'i man ngag shrI siM ha'i gdams pa 'di /
bdag 'dra las can ban chung gis /
spa gro'i skyer chu'i lha khang nas khyung ru khra mo'i nang nas bse'i gwa'u sen gang nas /
bka'i rgya dang bcas te rnyed /
gnan sreg 'phang gsum gyis las mjug brtul ba ni /
sa bdag gdug pa can gnas pa'i chu mig tu /
chu mig gi phugs su gru gsum gyi sar /
sha ru'am /
dgo rus dong gru gang mtho gang brus la de'i khar mdzo rkang gi sgyed pu gsum btsug la /
de'i steng du thod pa dum bu drug pa de ling ro dang bcas pa dug khrag gis phyed tsam gang ba byas te bzhag
/dang po bud shing tsher ma can gyis me btang /
rdzas khol ba dang /
thod pa de kha sbubs la g.yogs /
tshes bco lnga dang dgu stong la gtad /
de dus rang brtul zhugs dang ldan pa gal che 'o //
zor 'phang ba na /
yog skra spyi bor bcings la /
gta' gtor de khyer la dgra yi khang pa la brdeg
/'di sgrub pa nyer gcig las mi 'gor ro //
ji ltar 'gor yang zla ba gcig la 'grub bo //
sa ma ya /

!
dpal phyag na rdo rje la phyag 'tshal lo //
dgra bar snang gi hom khung du gsad pa nam mkha'i hom khung ma'i yig phran 'di la don bzhi ste /
gtor ma dang gsol mchod kyis thugs dam bskang ba /
bstod bskul gyi las rim gyis sde dpon dgra la rbad pa /
srung ba'i yig chung gis rang gi hom khung dgag pa /
lha lnga dbye ba'i yig chung gis dgra yi hom khung dbye ba dang bzhi'o /
dang po mchod thabs kyis thugs dam bskang ba ni /
phye phud gtsang ma la gza'i gtor ma gru gsum mtheb kyus bskor bar sha dang ra khrag gis bran /
de bar snang gi lding khri'i steng du bzhag go
/dar nag gi yol bas bcad do //
de sgrub pa ma thon gyi bar du rten gtor du bca' 'o //
yang na gtor ma gru gsum pa kha mig dod pa byas pa mtheb kyus bskor ba sha khrag gis bran la nub re la re re bzhin gtang /
der ban nag gtor ma len du 'ong de len ma 'dod na /
rtag gtor dang sbrags la gtar bzung la /
bsnyen sngags mas yar ldog la bzla 'o //
gnyis pa bstod bskul gyis chos skyong dgra la rbad pa ni /
hU~M:
gza' bdud chen po rA hu la :
'jigs byed chen po drag rtsal can :
pha ni srin la ma ni klu :
klu srin tshogs pa'i mthu bo che :
lus po gcig la mgo bo dgu :
mgo lus med par mig gis gang :
sku ni 'jigs pa'i dud kha la :
phyag g.yas chu srin rgyal mtshan 'phyar :
g.yon pas rwa yi mda' gzhu bsnams :
lho nub mtshams nas sku bzhengs shig :
tshes grangs bzhi yi srod dag la :
nub nas shar du rgyu tsa na :
ma mo yongs kyi dmag dpon byed :
rims nad 'beb pa'i mthu bo che :
ma mo'i king kang dgra la b+h+yo :
zhes sogs kyis bskul pa khrag mtsho ltar ro //
rjes la /
phyo phyo dam nyams dgra la phyo :
gza' mchog nyi ma dgra la chos :
sogs brjod do //
dzaHhU~M baM ho :
kha bsgyur dkar po khu dza tsa tsa khug shag thum 'ub :
hri shag bu ru 'ub dza dza :
ma da nag po dzaHdza :
ma smri pra shag za sad dza :
ging rang bu shag lcags kyi tha ram dza :
yag sha kha tham thogs med dza :
mgrin pa bcu za byed kha thun dza :
rbud ya rbud ya yak+sha thun :
snying chen gzung lcags sgrog nag pos sdoms :
gnam mthing nag po gtibs :
mi reng skya bo sod :
sprin lam dmar po phye :
che ge mo tsit+ta mA ra ya rbud :
hri hu don thul 'ubs :
rA tsa trig nan :
ces rbad do //
don gsum pa srung ba'i yig chung gis rang gi hom khung sgo gcad pa ni /
skyes pa grir shi ba'i srin lag g.yas pa bcad pa'i rlud bu bshus la /
de'i nang du gdung sha rI ram dang /
gi waM gis gtsor byas pa'i bzang drug dang /
gu gul gla rtsi shu dag rnams blugs pa'i kha legs par bkyig la rang gi spyi gtsug tu gdags so //
de srung ba'i mchog yin no //
don bzhi pa lha lnga dbye ba'i yig chung gis dam nyams dgra bo'i hom khung dbye ba ni /
hom khung la gsum ste phyi'i hom khung ni nam mkha' stong pa /
nang gi hom khung dgra yi tshangs bug
/gsang ba'i hom khung dgra yi kun gzhi'i rnam shes /
hom khung de rnams kyi sgo 'gags pa ni /
'go ba'i lha yin pas lha lnga dbye shes dgos /
de dbye thabs la bya rog gi sgro la /
trag ya mkha' lding mA ra ya dza :
'ug pa'i sgro la /
dgra yi lha lnga'i sngags 'di bris la bslan no //
trag rag sha phye :
sgro gnyis du bar bdug la /
lha dang dbye ba'i 'brel ba'i sngags 'di bzla 'o //
mA ra ya dza :
klu yi /
b+ha ya sang klu min shu nan ye lcags ku ta ki hU~M phaT:
ces bzlas te lha dang phral lo /
!
/'di'i brgyud pa ni /
bla ma gnyan chad pa nas mar brgyud de /
sngags nag gsang sngags rdo rje la yongs 'dzin bdud 'joms rdo rje nyid kyis bstan srung la zhus pa lags /
ya /   gshin rje /
ma /   ma mo /
rA dza /   rgyal po /
du /   btsan /
tri /   bdud /
phu /   klu /
tri /   gza'/
de nyid rkyang pa la yang lho brag phyogs su dka' ba spyad nas /
gsang sngags rdo rje las gsan pa'i lo rgyus dang bcas /
mthu ldan dbang po'i sde la dgyes bzhin du gnang ba'o //
de nyid kyi dpe rgyun khungs thub las zhus ///
/
@#:
gza' bdud thebs ldog las mtha' bzhugs so :
gza' bdud chen po'i las rim las :
dgra bo lha dang dbral ba ni :
pho rog dong ru g.yas pa la :
a r+n+ri trag rak+sha mA ra ya phye :
zhes pa bri :
'ug pa'i dong ru g.yon pa la :
ming rus bri :
dud ngan bdug ste rlung la phyar :
sgrub pa thon nas me la bsreg :
thal ba chu bo'i gzhung la bskur :
smyo 'bog khrag tu skyug par nges :
gza' bdud dug gi spu gri 'o :
lha dang dbye ba'i rdzas lnga ni :
yugs sa ma yi zhabs ma dang :
ko krad khyi lud skam po dang :
btsan dug sha chen rdzas lnga yi :
dud pas ling+ga bdug par bya :
gong gi pho rog 'ug pa'i sgro :
ling ga dag la gdags par bya :
rang nyid dud pa de la 'dzem :
srung ba'i zhal shes so :
sa ma ya :
rgya rgya rgya :
!
gsang bdag che la phyag 'tshal lo :
gza' rgod drag po'i gdong gtad las :
dam nyams dgra bo lcog 'gyel thabs :
ke tshe shang tshe phye phul gang :
shing tshwa ze tshwa kha ru tshwa :
dgra bo'i rjes sa snabs lud dang :
dri chen dri chu zag pa'i rdzas :
gang 'dzom phye ma byas la ni :
a bar skyur gsum khu bas sbrus :
sor brgyad gzugs byas dbang lnga dod :
ling+ga ming rus bla dwags bcas :
ri bong lpags sam gro gar bri :
lce la che ge mo nga long bri :
yan lag bzhi dang mgo 'dam du :
bdud po che ge mo 'di zo :
bris te gong gi gzugs nang gzhug :
mi khyi rta yi khrag gis byugs byas la :
bzhi brgyad bcu gcig bco lnga dang :
bco brgyad nyer gnyis nyer lnga dgu :
shing gcig sa phug brag dmar ri sul mchod rten dang :
chu mig gnyan dang lha rten bcas :
rim pas gza' bdud 'ong ste rgyu :
dgra bo'i gzugs de gdong btsug la :
rwa yi gzhu dang skyer pa'i mda':
gri lcags mde 'u pho rog sgro :
mda' gzhu de nyid lag thogs la :
rang nyid gza' bdud mgo dgu bsgom :
rgyu phyogs ngos su bsdad byas la :
kha ni ling ga ngos su blta :
sngags 'di brgya stong bzlas par bya :
oM AHhU~M rak+sha rA hu la :
mA ra tsa sha dza :
che ge mo nr-i mA ra ya rbad :
rgyu rtags gzugs la ser kha 'byung :
de dus gzugs la mda' de bsnun :
yang na thog mdil gong bsnyen can :
phur pa'i rtse la bskyon te brdeg :
mi bsad gri mda' yin kyang rung :
gza' yi yang snying rgyud gzer las :
gza' rgod bdud po lcags gzhug bkrol :
rgyu dus brgyad la 'gron bu ni :
bu che mig med gcig dag ni :
chu phor gang gi nang du gzhug :
kha ru dud pa bya bal ma :
yang na pha wang dbus su gdab :
rgyu rtags gzhung ral nar gyis 'ong :
de dus khyi nag dom spre sbrul :
sha yi phye btab khab rgyab la :
sgong chu ma zad bar du sdod :
de man rtsal chen mda' 'phang 'dra :
tsan+dan dkar po 'gron bu ni :
ldan pa g.yon la btags par bya :
g.yas pa pho rog sgro yang gzug :
gu gul mu zi sgog skya byugs :
de ni rang gi sgrib shing yin :
yang na sla nga'i snod gtsang du :
chu blug dud pa pha rol gdab :
rgyu rtags gzhung ral nar gyis 'ong :
smyug dong bag phyes bkang bzhag na :
rgyu dus u b+hi 'gas par byed :
sgo nga dag la khab rgyab bzhag :
rgyus na bug par chu dor 'ong :
sba lcag bag phye la btsug na :
rgyu rtags sba lcag 'dar 'khril 'ong :
rgyu dus bya pho mtshal lu ni :
srug zer dus na rgyu ba yin :
gtor ma ling ga'i gdong btsug la :
las la sbyor zhing phrin las bcol :
tshes grangs dus brgyad dgra bo 'gum :
the tshom med do sa ma ya :
rgya rgya rgya :
oM AHhU~M rak+sha rA hu la :
mA ra tsa sha dza :
khrag rtsa rbud :
khrag rtsa rbad :
snying rtsa rbud :
mA ra ya khas khas :
bre gu gser thig dag la ni :
de nyid 'bum du bzlas byas te :
lce la byugs na las rnams 'grub :
o rgyan pad+ma bdag 'dra yis :
khyung ru 'bar ba'i mchu nang du :
bse yi gwa'u sen gang nang :
bka' yi rgya dang bcas nas sbas :
be dkar dgra blas bka' 'di srungs :
lan gcig dus kyi tha ma la :
las can gcig gis rnyed par shog :
shrI siM ha'i u pa de sha :
o rgyan pad+ma la gdams pa 'o :
oM to pha ram :
to ma ram :
te le te pre de :
zhes tho rangs brgya rtsa re bzlas gser gyis bris la mgul du thogs :
gnad dam pa'o :
sa ma ya :
rgya rgya rgya :
!
bla ma rnams dang yi dam lha :
mkha' 'gro rnams la bzod par gsol :
bskal pa dus kyi tha ma la :
dus mtshams 'jig pa'i snga ltas ni :
bdag 'dra pad+ma 'byung gnas kyis :
ma 'ongs don du shes pa'i don :
lnga brgya dus kyi tha ma la :
bsnyen sgrub gnyis kyi long med par :
dam nyams glo bur byung ba'i tshe :
ma nyes dam la bsdo ba 'byung :
de ltar byung ba'i dus tshod na :
dug rnams 'dus pa'i drag sngags mkhan :
me lce khro chu khol ma yi :
gnam lcags thog gi mtshon cha las :
phyung pa'i las 'di bstan par bya :
las kyi gshin rje gza' la yin :
dgra bo zas kyi skal par gtad :
spyir yang gza' yi bstan pa dar :
skye 'gro'i srog dbugs yongs la rgyug :
drag gtad 'di la smros ci dgos :
da ni rdzas kyi rim pa bstan :
ske tshe shang tshe yungs dkar phul gang la :
a bar skyur gsum bsgral bya'i khu bas sbru :
shing tshwa rgya tshwa kha ru tshwa gsum btab :
dmigs pa'i dgra bo de'i gzugs dod par bya :
de nas mi khyi ra gsum gyi tsit+ta'i gdan la bzhag :
mi khyi rta gsum gyi khrag gis byug :
dgra yi ming rus bris pa snying gar bslan :
yan lag bzhi dang mgo bo la bdud po 'di long bya ba bri :
ri gsum rtse'am lung gsum mdo :
yang na thang chen dkyil dag tu :
dus brgyad gza' dang dpral ba thug byas la :
gdong phyogs dag tu bzhag nas ni :
dug gi kha chu thog gi bu yug can :
gza' chen kha drangs rbad sngags bzla :
pra gyis shag :
pra gyis shag :
ha ha :
tshal pa tshal pa :
rug rug :
nyig nyig :
chem chem :
rA hu la :
che ge la khA hi khA hi :
sha la rol :
khrag la rol :
dbugs la rol :
gzugs phung la khA hi :
dgra bo che ge mo la da rol cig :
bzhes shig khA hi khA hi :
zhes brgya rtsa brgyad bzla :
rA hu la rang gis khyer nas ling ga gas 'gro bas :
nyin phyed na rgyu bas nam phyed na 'chi 'o :
gdong bzlas byed na thun mtshams bar pa la 'chi 'o :
ji ltar 'gor yang bzla dus las mi 'gyang shin tu 'jigs :
bdag 'dra pad+ma 'byung gnas kyis :
phyi rabs bstan pa bsrung phyir du :
rgya gar shar nub chu bzhin nyul :
drag sngags mang po'i sgra yang bsgyur :
lha srin sde brgyad rnams kyi srog kyang shes :
man ngag mang po'i khog snying phyung :
sgra don mang po'i las thabs nas :
ngan sngags 'bum dang nyer gcig sbas :
de las khol du phyung ba yi :
gnam lcags srog gi spu gri 'di :
las can gcig dang 'phrad par shog :
sa ma ya kha tham :
gsum spogs byas na sa la gnas pa'i byang chub sems dpa' yin yang 'gum par 'gyur ro :
bstan pa'i spyi dgra byung yang ma spel cig :
shin tu skyi g.ya' zhing sdig che 'o :
sa ma ya :
kha tham :
drag po gza'i gdong gtad :
o rgyan pad+ma'i dbu bsnyung ma :
a sing yo ni :
rgya rgya rgya :
@#:
man ngag las kyi me long la na mo :
shag dang la nye med pa'i mi :
dgra glo bur du byung na :
de la yid 'phrog drag po gtang ba'i las mtha' gza' rgod gnad la dbab pa'i thabs :
zla ba gang yang rung ba'i nya la ri gangs ma nag po la ri sna chad pa gcig tu :
mi stag gam sprel lo pa gnyis kyis phyin la :
gro phye la dgra bo'i gzugs dod pa gcig byas la gro shog la ling+ga ming rus bris pa rta khrag gis byug :
bag zan la mi mo'i snying dang mgo bo dpral bar slan :
gza'i gzugs dang kha sprad la mi gnyis kha shar du bltas te :
gtor gzhi'i lha dang tshogs mchod rdzas bshams nas sngags 'di bzlas pas kho gar 'dug dang gar gnas shes nas 'ong ngo :
sngags ni :
ya ma hri sa :
ya ma rbad :
snying khrag khaM khaM sa rbad rbad :
rbud rbud :
thibs sod :
mA ra ya snying khrag phyung rbad ya b+h+yo b+h+yo :
zhes nyi ma shar dros kyi bar bzla'o :
'di zol med lam du bsgrub na nyi ma shar dros kyi las mtha' 'o :
dgra bo zla phyed 'gyangs na gu ru'i bka' rdzun te bka' chad 'ong ngo :
gza'i gzugs dod par byed pa gal che :
zab :
sa ma ya :
chos rgyal chen po pha bkra shis stobs rgyal ba'i phyag dpe las sngags 'chang mthu stobs grags pas dag par bshus pa'o ///
/
@#:
gza' bdud chen po'i zhal gdams gnad kyi shog dril byon :
badzra pA Ni la na mo :
gza' chen po'i zhal gdams dang :
bla rdo dang :
bsrung ba bca' gzhi :
sgom thabs :
lus kyi gnas tshul :
ling+ga'i bca' gzhi :
sbyin sreg :
gnan pa :
dug dbyung :
zhud sel :
mtho byang :
lo rgyus dang bcas pa bstan pa ni :
gza' bdud kyi bla rdo la :
rdo pha bong long bu'i logs drug la :
sngags 'di mtshal gyis dbu can du bri la :
oM pa sha mi ki ru ru ma ma ti ki dza la ti swA hA:
yig 'bru bco lnga yod :
lhag chad med par legs par bris nas :
bla rdo 'khor lo'i dkyil du legs par dril la de ra rog po'i snying gi nang du :
dar sna lnga dang bcas pa gzhug :
de nas dar nag gis btum la zangs dang lcags kyi gwa'u kha sbyor nang du gzhug :
de nas rang gi mchan khung g.yon du drod dang ma bral bar bcang ngo :
de ltar bcangs na lus dang grib ma bzhin du mi 'bral bar 'khor bar 'gyur :
gwa'u ya gab dag la bla rdo'i sngags bris :
ma gab la sngags 'di bris :
oM te phag ram to ma ram se te hrid te :
de la khyab 'jug dgug bstim byas nas rab gnas legs par bya :
bkra shis mang du brjod nas lus la bcangs nas bsgrub na gza' bdud bu bas kyang nyan par 'gyur ro :
bla rdo 'di kun la med pas gsang bar bya'o :
mkhas pas mthong na ngo mtshar skye'o :
gzhan gyis shes pa yod re kan no :
de bas dam pa shin tu gces :
de ni bla rdo dngos su bstan pa'o :
de nas bsrung ba bstan pa ni :
skyes pa grir shi ba'i srin lag g.yas pa rlid bur bshus la de'i nang du gdung sha rI ram dang :
gi waM dang :
bzang drug gu gul nag po dang :
gla rtsi dang chu dag nag po rnams blugs la :
de dar tshon sna lngas kha dam par bkyigs la rang gi spyi bor gdags :
de ni bsrung ba bstan pa'o :
de nas sgom thabs bstan pa ni :
rang gza' bdud dkar po mgo dgur bsgom :
de yi spyi bor phyag rdor bskyed :
snying gar bla ma gu ru bsgom :
de mdun du gza' bdud nag po bya rog mgo dang bcu :
phyag bzhi dang po gnyis chu srin sbrul zhags dang ral gri bsnams pa :
'og ma gnyis po mda' gzhu bsnams pa :
sku mdog dud kha sbrul mjug 'khyil ba :
mgo lus med par mig gis gang ba gcig bdag gi mdun du bka' nyan las byed pa gcig tu bsgom :
de ni sgom thabs bstan pa'o :
de nas lus kyi gnas lugs bstan pa ni :
sgrub pa'i dus su rang gi lus la re ba'i gos gyon :
mgo la re ba'i zhwa gyon :
gdong la ro sol byug :
'og tu stan nag po bting :
kha lho nub mtshams su bstan la bsgrub bo :
de ni lus kyi gnas lugs bstan pa'o :
rgya rgya rgya :
de nas sgrub pa'i gnas bstan pa ni :
brag nag po'i phug pa kha lho nub mtshams su lta ba'am :
lung pa nag po mdo lho nub mtshams su lta ba'i khang pa phyags dar legs par byas la spos chus legs par gtor nas :
der stegs bu mda' gang gru bzhi pa gcig brtsigs :
de'i steng du brub khung nag po rgyar khru gang ba :
dpangs su mtho gang pa gcig brtsigs :
rta nag dang ra rog khyi nag dang gsum gyi snying khrag gis chag chag gdab bo :
dkar gsum mngar gsum mchod pa'i rdzas rnams bzhag go :
de ni bca' gzhi bstan pa'o :[ \u0f80]atsha :
de nas gtor ma bstan pa ni :
gtor ma'i dbyibs gru gsum la :
mig mang po dod par byas la :
bshos bu chung ba brgyad kyis mtha' ma bskor :
de'i mtha' mar skyu gu dang ril bu brgyad kyis bskor :
ling dmar brgyad kyang btsug la ra sha ra khrag ra mchin rnams kyis legs par brgyan :
de la dar sna btags la brub khung steng du bzhag go :
de ni gtor ma bstan pa'o :[ \u0f80]atsha :
de nas ling+ga bstan pa ni :
ro ras sam :
shog bu la ling+ga legs par bris la :
dpung pa g.yas su :
ka ta satwaM b+ha ya nan :
bri :
mu ka satwaM b+ha ya nan :
g.yon du bri :
dpral bar rus bri :
snying khar ming bri :
'doms su bla dwags bri :
'bod rbad gsad gsum gyi sngags kyis mtha' ma bskor :
ling ga gsum du byas la :
gcig la bdud po nga long :
bdud po che ge mo nga zo :
nga sod :
ces bris la :
dgug gzhug legs par byas la nyungs dkar rtser bskyon la gtor ma la btsug go :
ling ga gcig la dgra bo che ge nga dang pho lha gnyis phrol :
nga dang zhing lha gnyis phrol :
zhes rim par bri la pho rog dang 'ug pa gnyis kyi dong ru'i bar du btsug go :
pho rog dong ru g.yas pa la :
a nr-i trag rak+sha mA ra ya phye phye :
zhes bris :
'ug pa'i dong ru g.yon pa la dgra yi ming bri :
yugs sa'i zhabs ma :
mdze pho'i ko krad btsan dug :
sha chen :
gu gul lnga'i dud pas bdug la :
shing se ba'i dbyug pa'i rtse la gdags pa rlung la phyar ro :
dud pas bdug thabs zhal las shes so :
gcig la :
dgra bo che ge mA ra ya sod sod :
dgra bo che ge mA ra ya dza dza :
che ge mA ra ya sod sod :
ces bris la rang gi mal 'og tu shing la byas pa'i brub khung gru gsum mtho gang bar mgo thur du bstan la bzhag go :
rdo rje rgya gram gyis kha bcad :
de'i steng du rang gza' mgo dgu pa :
sku smad lcags phur zur gsum pa :
dgra bo'i snying dkyil du thems se brgyab par bsgoms la 'dug go :
nyi ma snga dro lha yi nyi ma yin pas 'gugs 'dren mi bya'o :
nyi ma'i gung la dgra bo lha dang 'byed kyin ling ga la 'gugs 'dren drag tu bya'o :
lha dang bdud gnyis 'thabs pas bdud rgyal te lha dang dgra bo gnyis dbye bar bsam mo :
nyi ma dgong mo gtor ma'i ling gar 'gugs 'dren drag tu byas la bdud pho la phul bas dgra bo'i sha zos khrag 'thung bas dgra bo brlags par bsam mo :
nam gyi gung la dgra bo gnyid log pas de dus dgra bo'i bla mi sdod 'khyams pas 'gugs 'dren drag tu bya'o :
drag tu byas pas dgra bo'i bla rang gi mal 'og gi ling ga la thim par bsam :
de'i snying gar rang gi sku smad lcags kyi phur pa gtad pas dgra bo shi bar bsam mo :
de ni ling ga'i bca' gzhi bstan pa'o :
da ni gnan pa bstan pa ni :
rang nyid dmigs ltas rdzogs pa dang :
dgra yi phyogs su skyer pa'i hom khung gsum du brtsegs la ling ga gsum po la dgug gzhug drag tu byas la me la bsreg go :
gza' bdud chen pos sha zos khrag 'thung bar bsam mo :
de nas ling ro'i thal ba de sol ba dang ma 'dres par byas la :
ling ro'i thal ba de tshil lam la cha dang bsres la gzugs legs par bcos la :
de'i nang du dgra yi ming rus bcug la :
gzugs de glang sha pa'i sa'i rwa g.yas pa'i nang du bcug de la chas kha dril la klu yod sar gnan no :
de'i steng du khro bos bro brdung ngo :
lag pa'i khru thabs zhal shes so :
de ni gnan pa bstan pa'o :
da ni zhal gdams bstan pa ni :
gong ma'i 'khor lo de :
shog bu gtsang ma la mu khyud rim pa gsum du bskor la dbus kyi lte ba la :
hri sha ruHbri :
phyi ma la rtsibs brgyad bri :
rtsibs brgyad la :
hri sha ruHbriH
mu khyud phyi ma la gtum po'i snying po bri :
de gtum po'i lto bar gzhug :
'khor lo rdo pha bong long bur dril la de ra rog po'i tsit+tar bcug :
de dar nag gis dril la lcags dang zangs kyi gwa'u kha sbyar nang du bcug :
dar sna lnga'i lung thag btags :
lus dang ma bral bar rgyun du bcang ngo :
gwa'u ya gab zangs la byas pas lha 'dre mi gsum dbang du 'du 'o :
tshe dang bsod nams spel bar 'gyur :
ma gab lcags la byas pas bstan pa'i ru tra sgrol phyir gza' brgyad bran du khol bar 'gyur ro :
de ni bla rdo'i zhal gdams so :
de nas gza' yi tho byang bstan pa ni :
gza' rgod dug gi spu gri la le'u nyi shu rtsa bzhi yod :
de la bla rdo srung ba sgom thabs 'di gsum dang mi ldan na :
rang srog rang gis bcad pa yin :
rang gi tshabs rang gis bcad par 'dug go :
nam mkha'i hom khung ma la sgrub thabs mi 'dra ba nyi shu rtsa bzhi yod :
de la bla rdo srung ba sgom thabs 'di gsum dang mi ldan na khong du spu gri zos pa dang 'dra bar yod :
lcang lo can gyi sgrub la rigs mi 'dra ba lnga yod :
de la bla rdo srung ba b+heM thabs 'di dang bca' gzhi 'di med na khong du dug sbrul zhugs pa dang 'dra bar yod do :
gangs ri thod dkar ma la sgrub thabs rigs mi 'dra ba lnga yod :
de la bla rdo srung ba b+heM thabs 'di med na lag rdum brag la 'dzegs pa dang 'dra ba yod do :
lho brag mkho mthing ma la sgrub thabs rigs mi 'dra ba gnyis yod do :
de la gnad 'di med na long ba gser gling du phyin pa dang 'dra bar yod do :
de la sogs te gza' bdud kyi sgrub skor brgya rtsa brgyad yod do :
de rnams thams cad la gnad 'di med pa'i thabs med do :
gnad 'di med na mi nor thams cad la gnod par 'dug go :
gnad 'di rnams dang ldan na mi nor thams cad 'phel bar yod do :
de ni tho byang bstan pa'o :
da ni zhal gdams snying gi lto tshil bstan pa ni :
gong gi lha dang dbye ba'i ling ga de la khyi nag po'i spu la skud pa byas la 'ug sgro gnyis la btags :
pho rog sgro la shi skra'i skud pas btags :
skud pa 'khal lugs zhal shes so :
gong gi las mjug sdud pa de la me nang du rA hu la bskyed :
rA hu la zhal thams cad gdangs par bsam la :
gong gi ling+ga gsum po de dang ra sha ra khrag ra mchin :
dkar gsum mngar gsum dang bcas pa rnams sreg rdzas la phul bas dgra bo'i sha zos :
khrag 'thung bar bsam mo :
gza' bdud mnyes nas bdag la zas nor longs spyod kyi dngos grub ster bar bsam mo :
de ltar byas pas mi nor zas gsum zla ba yar gyi ngo bzhin rgyas par 'gyur ro :
gza'i ol ba yang de yis 'gog par 'gyur ro :
dug 'byin pa ni :
sgrub pa thon pa'i shul de ru :
bong dug :
thar nu :
spyang tsher dang :
gu gul nag pos 'brub khung bkru 'o :
dkar gsum mngar gsum rat+na dang :
rtsi sman sna tshogs ni bsres byas nas rin chen snod du blugs la de dang mda' bya rgod ma'i mgul du rma bya dang dar skyer kha gang gdags la :
zhal gcig 'brub khung du gzhug :
de nas rang phyag na rdo rje'i ting nge 'dzin du zhugs la :
zhag gsum mi dang lab ma 'dres par ngag mtshams dam par byas nas :
phyag na rdo rje'i gzungs chus sgrub khang la gtor :
rdo rje sems dpa'i gzungs chus rang gi chas gos la gtor :
de ltar byas na dug dbyung la bkra shis par 'gyur ro :
mda' dar gyi g.yug lugs zhal las shes so :
de nas sngags byang bstan pa ni :
oM a kro te ka hri shag ru rag ram na ge tsit+ta traM ma ma yang za 'gram ha hi yo gi sha la dza dza :
zhes bzlas pas zhag bdun na sngags pa nag po gos nag gyon pa'am :
ging pa'am :
btsun pa'am :
ras pa'am :
'jig rten 'od kyis khengs pa'am :
nam mkha' na me stag rgyu ba'am :
'ja' tshon gyi gur phub pa'am :
nyi ma shar ba'am :
rnal 'byor pa'i tshogs mang po 'tshogs pa'am :
ra lug gi khyu chen po 'dug pa'am :
dgra yul mes khengs pa'am :
nam mkha' la 'phur ba la sogs 'byung ngo :
de ltar ma byung na gtor ma gtar bzung zhing dgongs pa bskyed la sngags bzla 'o :
zhag gsum la mi yong mi srid do :
gsang sngags 'di bzla 'o :
sngags 'di rtags dang sbyar la bzlas :
mang na tshig go :
ni ta pa ki la tsa ki :
me ru ru kye me shan pa wong :
nyag thum ril rbad ya :
zhes bzlas pas rmi ltas 'byung ngo :
rab dngos :
'bring nyams :
tha na rmi lam du 'byung ngo :
de ltar byung ba dang rbad sngags 'di bzla 'o :
a kro te ka hri shri ru ma ma za ka la rbad dza dza :
sarba duSh+TAn sha truM che ge mA ra ya rbad dza dza :
de ltar bzlas pa dang rmi ltas su mtshon brdar ba dang :
dmag la 'gro ba dang :
ri dwags khyis ded pa dang :
sems can mang po g.yang chen po la ded pa dang :
btson 'dzin pa dang :
rgya 'dzug pa dang :
jag la 'gro ba la sogs pa'i rmi ltas 'byung ngo :
de ltar byung ba dang gsad sngags 'di bzla 'o :
srog /   pa rA hu la :   gza' yin /
gshin rje /   ya ma :
klu /   nA ga :
lha /   de ba :
gnod sbyin /   yak+sha :
srin po /   rak+sha :
dgra lha /   d+ha sha g+h+rI ba :
dgra ming /   che ge mA ra ya rbad   spu gri 'bru bzhi /   sod sod :
ces bzlas pa dang :
g.yag bsad pa dang :
sha zos pa dang :
snying khyer ba dang :
bshas byed pa dang :
nang rol mang po za ba dang bcas pa 'byung ngo :
pa rA hu la'i drag sngags 'di lha srin sde brgyad po'i dpung bskyed pa yin :
dgra la mi 'gro ba'i dbang med pa yin :
pa rA hu la bzlas na zlog pa mkhan stong gis zlog par mi 'gyur ro :
pa rA hu la yi sngags 'di khyab 'jug gi sgrub skor kun la med pas gsang ba gal che'o :
rtags rnams rdzogs pa dang gnan pa'i las bya'o :
rmi ltas phur pa dang rtags kyi zhag grangs dang bcas pa zhal las shes so :
ling+ga bri ba'i dus dang tshes grangs dus tshod :
gza' dar rgud brtsi ba dang :
bri lugs bri ba'i rdzas rnams dang :
kha'i lta phyogs rnams dang rang gi kha dang ling+ga'i kha dang bcas pa rnams zhal las shes so :
de nas dug srung bstan pa ni :
rang nyid lcags kyi sdig pa 'jigs su rung ba rwa g.yas pa zeng zeng byas pas me 'ur 'ur gyen la 'bar ba :
rwa g.yon pa zeng zeng byas pas chu thur la shab shab 'babs pa :
sgal pa lcags ma 'grigs yod pa :
rwa g.yas pa'i mes dug rlangs bsreg pa :
g.yon pa'i chus bkru ba :
rang sdig par gyur pa'i bka' 'og tu :
rang gi 'khor dang nor phyugs thams cad tshud par bsgoms la :
sngags 'di bzla 'o :
oM su b+hi ra tan me swA hA:
zhes bzlas pa'i dug rlangs kyis :
khyab 'jug gi dug zhi ste rang gi 'khor nor thams cad la dug rlangs mi 'byung ngo :
de nas zhud kha sel ba ni :
oM te phag ram to ma ram se te hri te :
des zhud kha sel lo :
to phag ram to gser gyis bris nas rang gi mgul du btags na rang gi 'khor nor thams cad bsrung bar 'gyur ro :
de nas srung ba bstan pa ni :
oM pa sha mi ki ru ru ma ma ti ki dza la ti swA hA:
zhes bzlas so :
sngags 'di'i grangs dang yon tan rnams zhal las shes so :
srod la phyag rdor bsnyen pa brgya rtsa re :
sum b+hi ra brgya rtsa re :
pa sha mi ki brgya rtsa re :
te phag ram to brgya rtsa re bzlas so :
de ltar bzlas na srung ba gzhan mi dgos :
rta mgrin bsnyen pa zhal las shes so :
de ni zhal gdams bla rdo srung ba sgom thabs sngags 'di rnams mang nas phyin na :
nyi ma gcig la ser ba lan stong phab kyang thog gi nyes pa mi 'byung ngo :
de bas gnad 'di rnams dang ldan na nad pa la gdon tshab can rgyab kyang drag thal byed pa dang bsrung ba 'dogs pa la sogs byas kyang nyes pa mi 'byung ngo :
bla rdo'i srung ba sgom thabs bsnyen pa 'di dang ma bral bar lus la bcang na dus kyi gtor ma chag kyang nyes pa mi 'byung ngo :
longs spyod dngos grub rgyun mi 'chad do :
phyi la khyi bzhin 'brang bar 'gyur ro :
'di yi lo rgyus ni :
grub thob me long rdo rjes sgrub pa mdzad pa'i dus su gza' bdud pho mgo dgu pa dngos su zhal mjal ba'i dus su :
tshes brgyad kyi tho rangs skar chen shar ba dang byung nas :
gza' bdud pho mgo dgu pas srog snying mdongs gsol du phul ba 'di la :
bla rdo :
srung ba :
sgom thabs :
dug 'byin :
zhud kha sel ba :
bca' gzhi 'di rnams phul nas nam mkha' la yal lo :
khong thugs yid ma ches nas gzhan la spel na nga'i snying khrag thang la pho gsungs nas :
bka' dam par gdams nas nam mkha' la yal lo :
de nas grub thob me long rdo rjes spel ba'i gnas med pas lho brag mkho mthing gi brag go na :
brag spyang mo thur du rgyug pa dang 'dra ba gcig yod pas :
de yi lto bar gter la sbas :
las can gcig dang 'phrad par shog :
ces bka' rgyas btab bo :
sa ma ya :
rgya rgya rgya :
mkho mthing lha khang ma'o :
de nas lho brag mkhar chu'i bla ma phyag rdor ba thugs dam la bzhugs pa'i dus su :
lho brag mkho mthing gi brag spyang mo thur du rgyug pa 'dra ba gcig las :
nyin bzhin rlung nag 'tshubs pa :
mtshan bzhin me 'byung ba 'od 'phro ba gcig 'dug pas :
khong gis der tshogs kyi 'khor lo bskor nas bzhugs pas :
brag gi gshor nas tshur rlung gis shog dril gcig khyer byung bas :
de gzigs pas gza' bdud mgo dgu pa'i bla rdo :
srung ba sgom thabs :
bca' gzhi dang bcas pa 'di 'dug pas :
khong gis zhag bdun bsgrubs pas :
mthu dang longs spyod snyan grags chen po thob byung ngo :
bla ma phyag rdor ba la :
dwags po du lung ba'i ston pa kun dga' rgyal gyis ber thul gcig :
ja sig gcig :
dar yug gcig phul nas zhus te :
zhag bcu gnyis bsgrubs pas zla ba gcig na mi nyi shu rtsa gcig shi'o :
kho rang gi mi nor thams cad 'phel bar byung ngo :
ston pa kun dga' rgyal la dpon chos dpal bzang pos phrug lcam gcig :
zangs chung gcig :
lcags sgyed gcig dang bcas pa rnams phul nas zhus so :
khong gi ma bsgrub pa la mthu dang snyan grags chen po byung ngo :
dpon chos dpal bzang po la bla ma brag mkhar bas g.yu zho bzhi ri ba gcig :
'bri dmar zho gsum ri ba gcig :
gser zho bzhi dang bcas pa phul nas zhus pas snying na bas dgra thams cad lo gcig gi ring du shi ste mthu'i grags pa chen po byung ngo :
khong gis bdag la man ngag sbyin pa'i gtang rag la gnang bas 'di bdag la yid ches shing :
khungs btsun rigs gsang bar bya'o :
'di'i bka' lung zhu ba dang 'bri ba'i dus su :
nas bre gsum gyi khar dmar gtor che ba gcig bzhag :
de la ra sha ra khrag gis brgyan mda' bya rgod ma'i steng du dar le brgan dmar po g.yas g.yon gyi mu tshang pa gcig btags la gtor ma la gzugs :
gtor ma'i g.yas su ra sha lag pa g.yas pa gcig bzhag :
g.yon du bdud rtsi bum pa gang bzhag ra tshil dang spos kyi dud pa btang la rol mo'i sgra dang bcas te chos skyong rA hu la la gtor ma 'bul lo :
gyer ba'i dbyangs dang bcas te bstod do :
'dod pa'i don la gsol ba btab :
dngos grub blangs :
nongs pa bzod par gsol :
dge ba bsngo :
bkra shis brjod do :
drag sngags thog dang 'dra ba snang srid sil bur gtong ba chos skyong rA hu la yi las yang dag pa rdzogs so :

@#:
spu gri nag po bzhugs :   pra dun rtse'i ka zhu nas /
sngags pa dbang chen gyis bton /
badzra pA Ni la na mo :
spu gri nag po drang srong khyab 'jug gi las gza' nag po khyab 'jug la dgra bo zas su gtad pa ni :
tshe gsum phye ma phul gang la :   ske tshe /
shang tshe /
yungs tshe /
ra gsum bsgral ba'i khu bas sbru :   a ru ra /
ba ru ra /
skyu ru ra /
tshwa gsum btab la 'dra 'bag bya :   rgya tshwa /
rgyam tshwa /
kha ru tshwa /
tsit+ta gsum gyi rten la bzhag :   mi /
rta /
khyi gsum /
rak+ta gsum gyis khyab par byugs :
gro ga'am shog bu la /   ming rus bris la snying gar slan :
yan lag drug la   gza' rA hu la che ge mo sogs bri /nga longs bri :
ri gsum rtse dang lung gsum mdo :
dus brgyad 'gyu dus gdong du bzhag :
drang srong kha gdangs sngags 'di bzlas :
pra byid shag pra byid shag :
ha ha :
tshal pa tshal pa :
nyig nyig :
rgyug rgyug :
chem chem :
rA hu la khA hi khA hi :
sha la rol :
khrag la rol :
dbugs la rol :
mAM sa la rol :
gzugs phung la khA hi :
bla tshe dbugs mdangs la khA hi :
che ge mo 'di la rol :   dam nyams dgra bo che ge mo 'dis sangs rgyas kyi bstan pa gnyan po bshig go
/dam nyams pa 'di bzhes shig kha raM khA hi /
rol cig khyed la 'bul lo //
ma gtang zhig
/ming dang rus su bcas pa khyed la 'bul lo //
byas la 'bul lo //
bzhes shig :
bsngos shig :
ces pa brgya rtsa brgyad bzlas :
gzugs dang ling ga sbrags la bzhag :
khyer na gas nas 'ong :   'chor mi srid /
log pa'i gdong du 'chi bar 'gyur ro :   srung zlog gis mi thub /
'gor yang zla ba dag nas yong :   myur du 'ong /
rang gi kha lta phyogs shes par bya :
rang la srung ba ldan par bya :   tshur log nyen yod /
drang srong nag po spu gri yi :
gu ru pad+ma'i gdams pa :
byang pra dun rtse'i gter ma :
rgya rgya rgya :
gza' nag po kha gdangs pa la dgra bo zas skal du gtad pa 'di :
o rgyan pad+mas byang pra dun rtse'i lha khang gi ka zhu la sbas :
de la stod pa'i sngags pa dbang chen gyis bton pa 'di :
lag len gsum byas dgra gsum bsad :
de nas ston pa nam bzang gis zhus :
gser srang bdun phul ston ra'i nya la lag len byas pas :
zla ba phyi ma'i tshes bco lnga la bsgral thub bo :
'di las zab pa yod re kan :
ma spel tsit+ta nyid la stims :[ \u0f80]atsha :
sngags 'chang mthu stobs kyis bris so //
@#//
ngan sngags mu stegs rde'u nag po bzhugs so //
bla ma dam pa rnams la phyag 'tshal lo //
rgya gar yul gyi bye brag za hor gyi yul /
mtsho a kun 'khun gyi 'gram na /
brag lcong mo 'dra ba gcig dang /
sdig pa thur la rgyug pa 'dra ba gcig gi bar du /
slob dpon a tsar+Ya grags pa'i ye shes kyis gzigs pas /
dug sbrul dngul rgyab pa gcig gi kha na mthing shun la gser gyis bris pa gcig dang /
sbal pa gser sbal rkang gsum pa gcig dug sbrul kha na khyer ba mthong ngo //
gar song bltas pas dur khrod chen po bstan brag gi 'og tu sbas nas dug gi kha chus chag chag 'debs pa mthong ngo //
der bong nga nag po'i nags tshal skyes pa mthong /
slob dpon gyis dug gis mi tshugs pa'i sgrub pa mdzad nas gter nas bton no //
slob dpon gyi thugs kyi nying khu a tsar+Ya dmar po la gnang /
a tsar+Ya dmar pos /
bram ze mthong ba'i reg chod la gnang /
des mya nam glang yul gyi brag dmar po chu srin kha gdangs pa 'dra ba gcig gi 'og tu sbas pa de /
bsam yas kyi kha yig la yod pas /
dge bshes dbang shag gis gter nas bton no //
ngan sngags 'di yi ming ni /
mu stegs rde'u nag po yin /
'di yi lugs kyi dgra la mthu byed na /
g.yag gam 'bri yi lci ba la dgra bo'i ling ga byas la /
shog bu la dgra bo'i ming rus bris la nang du gzhug
/lcags kyi phur pa sor bzhi pa gcig dgra bo'i ling ga'i mkhal ma'i thog tu rgyab la bzhag
/zangs kyi sbu gu sor bzhi pa ling ga'i lte ba'i khung du btsugs la /
sbu gu la mchu gtad par bya'o //
sngags bzlas /
ngan sngags 'di yin no //
rgyug rgyug cho /
sha zan hor mo mgyogs mo /
shugs la breng /
hur thum mug rtsa la breng /
ro la thibs /
tsakra warti rbud /
snying khrag kha la tig ram /
srog gi mgo la rgyob /
snying tsit+ta dmar po shag
/tshal tshal tsa le /
sgrub pa byed pa'i dus su /
nyin stong mtshan stong rdeg
/rang gi nus tshad zhag bdun bsgrub par bya'o //
sgrub pa thon pa'i dus nyi ma rgas pa'i zer la /
dgra bo pho log gis btab nas 'chi kha mig sna rtse lce rtse la khrag zags nas 'ong /
rtags ni spyang ki sngon po'i kha nas khrag dmar tsar re ba dang /
lcags kyi mi reng gis de yi snying bton nas 'ong /
bdag la khyi yi mgo khyer ba byung skad /
khyi mgo sngun du khyer ba yang yong /
sngun du me 'bar ba la sogs pa yang yong ngo //
bar snang la lcags kyi spyang mos dgra bo'i snying bton pa yong ngo //
'di ni thun mong ma yin pa'i ngan sngags so //
phyugs mas mi la 'dzing du 'ong ba dang /
phyugs steng du rdzogs pa dang /
phyugs la 'od 'ong ba'i thabs la /
rta phyugs phyugs lug gang khyer ba'i gzugs byas la /
nang du dgra bo'i ming rus bris la gzhug go
/yang na gzi gong la ming rus bris la gzhug
/de nas sngags 'di bzlas /
rgyug cho sha zan hor mo mgyogs mo /
shugs la breng /
shag ti tshal pa rbad /
dam nyams dgra bo'i yul du thog rgyob cho cho /   chil chil zer /
zhes bzlas la gzugs brnyan klad la bskor te dgra phyogs su kha bltas la /
rang gi 'gram pa g.yas pa la sa dkar byug
/g.yon la nag po byug
/brang brdungs cho nges 'debs /
dam nyams dgra bo 'di mi phyung mgo nas phyung /
shing phyung rtsad nas phyung /
nyi ma dgong ka nyi zer la bskyon te dgra phyogs su 'phang ngo //
des rta phyugs la me 'bar ba dang /
mi skad smra ba dang /
mi 'dzing ba la sogs pa 'ong ngo //
ban rgan nga ma gsad zer du 'ong ste dgra bo dar cig kyang sdod mi tshugs so //
ngan sngags 'di khol ba la /
bal po raka gcod gang na med /
sa ma ya kha tham /
zab zab /
!
rgyug rgyug cho /
sha zan hor mo mgyogs mo /
shugs ma 'breng /
ur thum mugs tsa la breng /
ro la thibs /
tsakra warti rbad /
snying khrag la tigs raM/
srog gi mgo la rgyob /
snying tsit+ta dmar shag
/tshal tshal tsa le /
'di'i dpe shin tu dkon /
kho bo sngags 'chang mthu stobs pas /
byang bdag po mtshungs med bkra shis stobs rgyal pa'i shog dril la bshus so ///
/
@#:
gza' bdud rA hu la dang lha mo re ma ti gnyis kyi cho 'phrul khyad 'phags bzhugs so :
dpal ldan bla ma dam pa dang :
gsang bdag che la phyag 'tshal lo :
gsang bdag gong bsnyen song ba yis :
bka' srung 'di nyid bsgrub par bya :
'di yi bya thabs bstan pa ni :
shin tu dben zhing nyams spro ba'i :
brag khrod lung gsum 'dus pa'i sar :
phad bu nag po'i nang dag tu :
'byung po spre 'u'i thod pa'i nang :
rdo ba pha bong long bu la :
logs drug mtshal gyis tri drug bri :
tri drug tha ma drug po la :
pho sngags mo sngags bris la bskor :
dar dmar dril la thod pa yi :
ag tse'i nang du bcug par bya :
pho 'khor 'khor lo rtsibs brgyad dang :
mo 'khor pad+ma 'dab brgyad nyid :
kha sbyor bar du ling 'khor bcug :
'khor lo'i yig mgo gyen du bstan :
ling+ga'i mgo bo thur du bstan :
legs par dril la tshon skud lngas :
rgya gram dag tu bcings par bya :
bsnyen dus sprel thod nang du gzhug :
rbad gsad byed tshe kha ru bcug :
de ni bcas kyi rim pa 'o :
sa ma ya :
rgya rgya rgya :
da ni sgrub pa'i rim pa la :
gza' dang ma mo gnas pa'i sar :
zhag grangs nyi shu rtsa gcig tu :
bsnyen sngags 'di la 'bad par rigs :
de bas myur bar 'grub kyang srid :
rtags dang sbyar cing bsgrub par bya :
de yi drag sngags 'di yin no :
ra tri ra tri :
ru tri ru tri :
re ma tri re ma tri :
gi gu drug la ra btags drug :
zhabs kyu gnyis dang yig rkyang bzhi :
yig 'bru bcu bzhi'i drag sngags 'di :
re ma ti yi sngags su bshad :
yA yA:
khas khas :
phob ya :
du tri du tri :
phob ya :
na ro gnyis dang gi gu gnyis :
ra btags gnyis dang zung bsdebs bzhi :
ya bzhis brgyan pa'i bsnyen pa 'di :
gza' bdud chen po'i sngags su bshad :
spyi dril :
sngags 'bru nyer drug yod :
'di la smra ba bcad la bsgrub :
thun mtshams ag rtse'i khung bu ru :
mchil ma mi btab hu hu bya :
nyin mtshan dus drug sngags rgod brab :
de yis 'grub par the tshom med :
ar la gtad dam ma 'grub spog :
mtshams dang bskyed rim phrin las dang :
mchod gtor la sogs 'di la med :
kha gsal don 'dril dka' las chung :
dam tshig spre 'u'i thod pa ni :
mis ma mthong bar mchan khung bcang :
sngags tshig mi la bshad mi bya :
dam tshig de las bsrung rgyu med :
de ni sgrub pa'i rim pa yin :
sa ma ya :
rgya rgya rgya :
da ni rtags kyi rim pa la :
thod pa'i nang du me 'bar dang :
'od khyim byung na 'grub rtags yin :
bud med nag mo ral pa can :
'og tu bong bu zhon byas nas :
gcer gri thogs pa la sogs 'byung :
de ni ma mo'i cho 'phrul yin :
mi thung gri thogs mon dang a tsa ra :
ban+d+he khyi dang spre'u 'od dmar 'byung :
de ni gza' bdud cho 'phrul yin :
thog tshag thug chom dngos su 'ong :
rtags kyi rim pa 'di rnams ni :
rang dang pha rol dgra bo dang :
gnyis ka la ni 'byung ba yin :
sa ma ya :
rgya rgya rgya :
grub rtags de rnams rdzogs pa dang :
las sbyor dgra la 'di ltar rbad :
thod pa'i kha ni dgra la bstan :
bra ma'i lcag gis thod pa brab :
thod pa'i phyi mar sngags gsum bris :
mtshal dang rgya khrag bsres byas nas :
'khor lo gsum dang sprel thod la :
bri ba'i snag tshar shes par bya :
bsnyen sngags rbad sngags btags pa 'di ltar yin :
ra tri ra tri :
ru tri ru tri :
re ma tri re ma tri :
yA yA:
khas khas :
phob ya :
du tri du tri :
phob ya :
ra tri ra tri rgyug rgyug :
ru tri ru tri rgyug rgyug :
re ma tri re ma tri rgyug rgyug :
tri tri yA yA:
khas khas :
che ge mo la rgyug rgyug :
ces pas dgra la rbad do :
de nas dgra la cho 'phrul 'di ltar 'ong :
mtshan mo me 'bud rang 'thag phyir la 'khor :
thog tshag 'od dang bud med a tsa ra :
ban+d+he byi dang spre 'u 'od dmar dang :
smyo 'bog brgyal nad la sogs dngos su 'ong :
nor rdzas phyi ru rbad par gyur pa na :
gang yin nor la zug rngu 'byung gyur zhing :
nor snyag nor dgos phyir skyol zer ba dang :
zas nor de la cho 'phrul 'khor nas 'ong :
'di yi srog sngags nar ma bgrang gyur na :
nor stor ba la rang gis ma tshor kyang :
kho yis tshor nas cho 'phrul 'byung bar nges :
sa ma ya :
rgya rgya rgya :
da ni gsad pa'i rim pa ni :
'khor lo gsum po sprel thod kha nang brdzang :
bsnyen sngags gnyis po'i steng du gsad sngags 'di dag gdags :
ra tri ra tri che ge mo mA ra ya :
ru tri ru tri che ge mo mA ra ya :
re ma tri re ma tri che ge mo mA ra ya :
tri tri /
yA yA:
khas khas che ge mo mA ra ya :
'di ni gsad pa'i man ngag gdams pa'o :
sa ma ya :
rgya rgya rgya :
'di yi man ngag zhal gdams la :
skabs su bsnyen pa byas pas chog :
lan gcig grub nas bskyar zhing sgrub mi dgos :
sprel thod mchan khung du bcangs nas :
skabs su bsnyen sngags bzlas la brab :
dgos dus 'khor lo khar bcing la :
rbad gsad gang byed rigs pas sbyar :
rbad la bra ma'i lcag gis brab :
gsad na nyungs thun khrag thun dang :
zangs dang lcags kyi bye mas brab :
'di yang zab pa'i man ngag go :
nor rdzas thams cad kho rang ni :
gnyis po dag la gnyer du bsngo :
'khor lo gnyis kyi lte ba ru :
rang gi mi nor zas gsum rnams :
srungs shig skyobs shig ces pa 'bri :
dgra la rbad dus zas nor ni :
khyer pa khyer shog byas la rbad :
ltas ngan rnams la 'di las zab pa med :
bcas dang 'khor lo'i rim pa ni :
dpe ris bzhin du ma 'phyug par :
mkhas pas yid gzhung bri bar bya :
phying bar stag rtse klu btsan gyis :
bka' 'di srungs shig sa ma ya :
nam zhig chos la dgra dar dus :
cho 'phrul gnam lcags rgyal po 'di'i :
gsang spyod zab mo las la khol :
shes rab blo ldan gcig dang 'phrad par shog :
gter 'di byi ba lo zla ba dang po'i tshes brgyad kyi nyin rgyu skar mgo la gter ston shes rab me 'bar gyis stag rtse brag nas che bzhi gsum dang bcas nas nyi ma rtse shar la bton pa'o :
des bla ma sman lung pa shAkya gzhon nu /
des bla ma mtshar steng ba rang grol rin chen la /
des bla ma tsa ri ba bsod nams bzang po la /
des lho pa badzra d+hA dza la /
des bdag la'o //
shin tu dge'o ///
/
@#:
gza' yi rjes gcod dang :
phyi lam gcad pa bzhugs so :   snying ri lugs /
bcom ldan 'das phyag na rdo rje la phyag 'tshal lo :
bdag 'dra pad+ma 'byung gnas kyis :
dus kyi bskal pa tha ma la :
nad kyi bskal pa dar ba'i dus :
sde brgyad bdud du babs pa'i dus :
gza' rgod khyab 'jug chen po yis :
skye 'gro'i bdud du babs pa la :
brtag pa gso ba rjes gsum las :
'di ni rjes gcod man ngag go :
brtag pa gso ba byas rjes la :
yang yang brtag la khyab 'jug gi :
dug lnga lus sam ma lus brtag :
dug med mtshan ma shar ba dang :
phyi rjes gcad pa 'di lta ste :
rdzas sngags cho ga dag dang gsum :
rdzas dang btags dang bdug pa'o :
btags pa zil gnon 'khor lo dang :
rdzas bsnyen sbrags nas 'dogs pa yin :
bdug pa zil gnon rdzas rnams kyis :
bu ga dgu ru bdug par bya :
sngags kyi phyir rjes gcad pa ni :
oM hriM ma kri a yu swA hA:
a ya ma pre du te sha la na :
nad pa'i blo la bzung byas la :
ma brjed rgyun du bgrang ba yin :
cho gas phyi rjes gcad pa ni :
yi dam gang byed sham bu la :
dkar gtor dmar gtor gnyis bcas la :
sde brgyad rigs drug rnams la sbyin :
rigs gsum mgon po'i gzungs bsgrang zhing :
yum gyi gzungs chog rgyas par bya :
rA hul zlog pa'i mdos chen dang :
mdos mi btang ba'i yum mchog zin :
rigs gsum yum bsgrags de rjes la :
khro bo'i bstod pa 'di ltar bya :
hU~M:
chos dbyings gnyis med spros pa kun bral kyang :
thugs rjes sems can don du sku sprul pa :
gdug pa 'dul mdzad drag po khros pa'i sku :
mthing nag 'jigs pa hU~M gi nga ro sgrog :
dbu skra dmar ser rgyal rigs thod du bcings :
smin ma sma ra me stag tshwa tshwa 'phro :
spyan gsum dmar zhing sdang mig lha srin 'dul :
ljags kyi glog dmar lha srin dngangs su 'jug :
mche ba gtsigs pas log 'dren snying yang 'dren :
rje'u rigs mgul rgyan dug gsum dbang du sdud :
sku stod glang chen ko rlon gti mug rtsad nas gcod :
sbrul gyi sku rags zhe sdang gnas su dag :
stag gi sham thabs ser sna rnam par dag :
thod pa'i do shal nga rgyal gnas su dag par mdzad :
phyag g.yas gnam lcags rdo rjes bgegs rigs stong phrag 'dul :
bram ze dmar po snyan gyi rgyan du che :
gdol pa nag po dpung rgyan khyud 'khor can :
dmangs rigs zhabs brgyan 'gyings pa'i dpa' chas can :
phyag g.yon sdigs mdzub gza' skar bran du khol :
zhabs kyi dor stabs klu bdud gzir zhing gnon :
ba spu mtshon cha'i bu yug dgra bgegs dmyal thag gcod :
me dpung dbus na 'gying zhing gdug pa 'dul :
dpal chen zil gnon sku la phyag 'tshal bstod :
oM badzra tsaN+Da ma hA ro Sha Na hU~M phaT:
ces pas sgra dbyangs rnga sgra dang bcas pas bstod do :
de nas bum pas dbang bskur cing :
'bru zan nad pa'i lus la dril la :
ngar mi skye mched dod pa la :
mtshon sna lngas sgrog tu bcug la :
rgyu sbyor yon bdag 'di zhes pa :
sngon chad khyab 'jug zhags pas bsdams :
mi gtsang rnam pas gza' dang 'khon :
lus kyi spyod lam rtsing pa yis :
sde brgyad rnams dang yon bdag 'gras :
dug lnga'i 'byung ba 'khrugs su bcug :
de la rnal 'byor bdag gis ni :
dus gsum sangs rgyas bden pa dang :
chos nyid skye med bden pa dang :
'dus pa'i dge 'dun bden pa dang :
rnal 'byor bdag gi bden pa yis :
gza' dang sde brgyad thams cad la :
mi gtsang bkrus so 'khon pa sbyangs :
'gras pa bsdums so nyams pa gsas :
glud 'bul khrims 'jal chad pa gsabs :
bden pa'i mchod pa 'di phul bas :
rgyu sbyor yon bdag 'di zhes pa :
drang srong chen po'i lag nas thar :
sde brgyad yongs kyi kha nas thar :
dug lnga'i bcings pa da khrol lo :
zhes brjod la ngar mi'i tshon sna gtub :
yon bdag nyid la lan gsum bskor ro :
mdos la bcug la mdos sa gtsang sar bskyal :
de nas cho ga'i rjes lam bya :
de nas smon lam bkra shis brjod :
rgyu sbyor yon bdag che ge mo zhes bya ba 'di nyi zla ltar mdangs gsal bar gyur cig :
sa gzhi ltar brtan par gyur cig :
ri rgyal ltar 'pho 'gyur med par gyur cig :
dpal phyag na rdo rje ltar gang gis kyang bskyod du med par gyur cig :
nad med cing tshe ring bar gyur cig :
de nas bkra shis gsol te :
rgyu sbyor che ge mo 'di'i yul la bkra shis pa lcang lo can lags te :
de bzhin du yul che ge mo 'di bkra shis par gyur cig :
rigs kyi bdag po la bkra shis pa dpal phyag na rdo rje lags pas :
de bzhin du yon bdag 'di la sde brgyad kyis mi tshugs shing bkra shis par gyur cig :
kun la byams pa dang :
sde brgyad 'dul ba dang :
thams cad mkhyen pa'i bkra shis thob par gyur cig :
bkra shis par gyur cig :
ngo dro bar gyur cig :
ces brjod bkra shis kyis bskul bar bya :
de nas rjes gcod 'khor lo btags :
'di ni rjes gcod cho ga ste /
o rgyan pad+ma bdag gis ni :
snyigs ma'i dus su dar ba'i smon lam btab nas bsam yas su gter du sbas so :[ \u0f80]atsha :
na mo gu ru rat+na d+hA ki nI:
gza' lam gcod pa'i man ngag la :
gcod pa'i yul ni rnam pa gnyis :
yul dang gang zag gnyis yin no :
yul la gza' lam zug pa na :
mkhar gyi steng ngam sgo ltag tu :
rigs gsum thugs kyi rten btsug la :
srog shing dag la snying po bri :
'og tu yab yum sras gsum po'i :
'khor lo rim pas gnan par bya :
steng du rgyal mtshan rgya yis gnan :
spyan ras gzigs la pad+ma ste :
gsang bdag rdo rje 'phags pa ral gris mtshan pa'o :
de la rab tu gnas byas la :
khang pa'i phyogs bzhir 'bru brgyad dgod :
gza' kha tra ru tra ye hU~M phaT:
des ni yul gyi gza' lam chod :
gang zag dag la lam zhugs na :
rigs gsum 'khor lo'i 'og tu ni :
yab yum sras gsum 'khor lo bris :
phyag mtshan la sogs gong bzhin la :
shu dag   spyan ras gzigs /bong nga   phyag rdor /yung ba   'jam dpal /gsum :
rigs gsum dag la ma nor byug :
dar sna gsum   dkar sngo ser /gyis rim pas dril :
stag dkar be smug skyer ba la :
phur pa byas la phur pa la :
sngags gsum   oM ma Ni pad+me hU~M/
oM badzra pA Ni hU~M/
oM wA gI shwa ra muM/   bris la 'khor lo la :
bsdebs nas btags pas gza' lam chod :
nad gsos rting la rjes gcad dang :
lam chod ma shes mkhan po de :
ltag chu ma chod rdzing nang du :
chu yi rgyun mi chad dang mtshungs :
rjes dang lam ni chod pa na :
'bab chu chad pa'i rdzing dang mtshungs :
bdag 'dra pad+ma 'byung gnas kyis :
bod yul bsam yas byams khang du :
'chug med sde brgyad gnad la bor :
'jig rten lha srin ma lus btul :
khyung 'dab ka ba sbrul mgo la :
rdo rje rigs kyi rgya yis btab :
lnga brgya'i dus su las ldan gyis :
rnyed nas sems can mgon du shog :
ces smon lam btab nas sbas so :
de nas khams pa khra mos lcags pho khyi'i lo la gter nas bton pa'o :[ \u0f80]atsha :
@#//
drang srong chig shur gyi bsnyen sgrub las sbyor gsum gsal
bar lag khrid du nyams su len tshul bzhugs so //
gu ru pad+ma sid+d+hi hU~M hrIH
rig 'dzin pad+ma brgyud par bcas pa'i zhabs la phyag 'tshal lo //
drang srong chig shur gyi bsnyen sgrub las sbyor gsum gsal bar lag khrid du nyams su len tshul ni /
mngon rtogs dang mthun pa'i thang ka'am tsakli mdun du bshams pa'am /
dmigs la /
de'i mdun du drag gtor dgu bskor gcig dang /
rgyun gtor gsol ka dkyus bzhin sman raka dang bcas pa bsham /
skyabs sems sngon song rang nyid yi dam lha'i sgom bzlas bgyis pa'i mthar /
mdun bskyed du dmigs nas /
swA b+hA bas sbyang /
stong pa'i ngang las rlung nag 'jigs su rung ba'i nang du pad+ma nyi zla gnod byed dgra bo gan rkyal du bsgyel ba'i steng du /
ra las khyab 'jug rA hu la lus po gcig la mgo bo dgu yod pa /
steng phyogs bya rog gi zhal dang bcu /
rtsa ba'i zhal gsum gshin rje'i zhal g.yas ljang g.yon nag dbus dud kha /
spyan dgu thur du gzigs pa /
bar pa gsum ni bdud zhal g.yas mthing g.yon dmar dbus mthing nag
/spyan dgu bar snang khams la gzigs pa /
steng ma gsum ni lha'i zhal g.yas ljang g.yon dmar dbus dkar /
spyan dgu gyen du gzigs pa /
shin tu rngams pa'i gzugs can mche ba gtsigs shing sma ra ag tshom bskal pa'i me stag 'phro ba /
mgo lus thams cad mig gis gang zhing /
phyag g.yas chu srin zhags pa dang g.yon pas rwa yi mda' gzhu bsnams pa /
sku smad sbrul mjug tu 'khyil ba /
sku la dur khrod kyi chas dang sbrul gyis brgyan pa /
ye shes kyi me 'bar ba'i dbus na bzhugs pa'i phyogs bzhir /
shar du ma las stag srin zor gdong ser nag stag mgo stag sham can /
zor ba bsnams nas nyi ma la zhon pa /
lhor ra las bam srin dred gdong sngo nag dred mgo dred lpags gyon cing /
sbrul zhags bsnams nas zla ba la zhon pa /
nub tu tsa las rkong srin ba glang gdong dmar nag glang lpags gyon pa /
zangs gri bsnams shing sdig pa la zhon pa /
byang du sha las 'brog srin chu srin gdong ljang nag g.yang gzhi gyon cing /
be con bsnams pa smigs bu la zhon pa /
de rnams kyi dpral bar oM/
mgrin par AH
thugs kar hU~M/
thugs ka'i hU~M las 'od zer 'phros pas gza' bdud rA hu la gar bzhugs pa'i gnas nas /
zhes sogs bskyed chog rgyas pa'i skabs bzhin drangs /
las byang don bdun ma bzhin spyan 'dren bzhugs gsol sogs de bzhin du byas nas /
bzlas pa'i skabs su rak+sha rA hu la rak+mo trag tra dzaH
zhes khyab 'jug gdong mo bzhi dang bcas pa'i 'bod pa 'di bsnyen pa bskyal /
rtags la /
mi reng sngon po lag pa khrag tu dmar ba me 'bud pa sogs gzhung bzhin 'byung gi bar du bzlas /
rjes las byang gi dus su bdud rtsi 'bul ba gtor ma'i skabs su gsol kha la dmigs nas gong gi bsnyen sngags mjug tu /
ba liM ta khA hi /
btags pa lnga'am bdun gyis phul /
spro na gsol kha bya /
slar spyan 'dren sogs yig chung bzhin tshang bar byas mtshams /
gsol kha rgyu dus brgyad la phyogs mtshams tha dad dang rgyun du lho nub mtshams su sgrub khang gi phyi rol 'bul /
de 'dra ba thun gnyis bzhi sogs rang gang 'dod skabs dang sbyar /
de ltar bsnyen rtags thon nas las sbyor gyi dang por srog las dang /
than dang /
ser ba sogs gang sgrub gzhung bzhin ling+ga sogs bca' gzhi tha dad gang 'grub bshams nas de skabs bsnyen sgrub las gsum chun gcig tu dril ba yin pas /
gong gi sngags la /
rgyug cho sha zan hor mo mgyogs mo shugs la breng /
hur thums mugs rtsa la breng /
ro la thibs tsakra warti rbud /
snying khrag kha la tig raM/
che ge mo'i srog gi mgo la rgyob /
che ge'i snying tsit+ta dmar po shag
/tshal tshal tsa le myags rbad /
zhes sogs gsad pa'i skabs dang than gyi skabs /
thog ser skabs sngags bsgyur ba des de bzhin btang res mtshams /
sbug gu la thud thud zhes phu re dang gsum las /
dmigs pa /
mtshon cha'i dug gi rlung so sor gsal bzhin pas 'debs la /
de ma yin par sngags bsgrang ba'i ring /
rang nyid yi dam lha'i nga rgyal dang ldan pas yid la ci 'dod pa bzhin mdun du rA hu la 'khor dang bcas pas bka' sdod tshul du bsam /
de nas gzhan gyi dmigs pa mi dgos zhes pa'i don yin /
rtag gtor dgung bstod /
dang po bsnyen pa'i skabs bsang sbyang byin rlabs spyi mtshungs kyis brlabs nas /
chos skyong rA hu la 'khor dang bcas pas bdag gi las myur du 'grub pa'i phrin las mdzod cig
/nye bar 'grub pa'i tshe /
mchod gtor bzang po 'di khyed la gtang rag tu 'bul lo //
zhes khas blangs la gtor ma de la dmigs nas mi bsngo /
yi dam lha'i sngags kyi mjug tu /
oM AHhU~M badzra rak+Sha rak+Sha ye swA hA/
zhes srung bas rgyas gdab /
las sbyor sdebs /
srog ser than gsum gang 'dod gang bsgrub pa'i tshul bzhin /
dper na /
dam nyams dgra bo 'di zhes bya ba dus da lta nyid du myur du sgrol ba'i phrin las mdzod cig
/de ltar bsgrubs pa'i rtags gsal por byung ba'i tshe zhes 'don pa bsgyur nas gtor ma gtong bar khas blangs /
de ltar yang bsnyen sgrub kyi skabs su thun grangs ci tsam byed pa bzhin gtor skyus kha gso /
sman raka bran /
sbyang spel sgyur ba la sogs gtor ma byin gyis brlabs nas rgyun gtor bsngo ba'i gong du drag gtor gyi khas blang byas nas /
rgyun gtor tshul bzhin 'phral mar gtong /
dur zan gyi sdong bu yang chan ma phur byed zer ba phra mo shig mchan bu 'dug na yang /
dbang shag gi gter kha las sbu gu sor bzhi pa bshad pa 'di 'dod /
drang srong chig shur gyi bsnyen sgrub las gsum gsal bar lag khrid du nyams su len tshul 'di ni /
byang phyogs sa skyong gi rigs skyes gter 'byin byed pa sngags 'chang dbang po'i sdes sbyar pa'o ///
/
