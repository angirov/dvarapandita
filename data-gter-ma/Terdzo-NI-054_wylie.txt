za yig nor bu'i bang mdzod kyi zhal shes bzhugs so //
na mo gu ru de wa DA ki nI/
za yig nor bu'i bang mdzod las /
zhal shes kyi rim pa gud du sbas pa ni /
(1)tshe dang bsod nams rgyas par 'dod na /
mdun mkhar tshe dpag med spyi ltar gsal ba'i sku las 'od zer 'phros /
rgyal ba sras dang bcas pa'i sku gsung thugs kyi bcud dang /
skye 'gro'i tshe bsod thams cad bsdus /
tshe dpag med pa'i sku la thim /
sku 'od du zhu za yig la thim /
de zos pas tshe dang bsod nams rgyas par bsam zhing /
oM badzra A yu She puN+ye puN+ye ma hA puN+ye swA hA/
zhes pa'i sngags 'di brgya'am nyi shu rtsa gcig las mi nyung bar bzla'o /
(2)shes rab skyed par 'dod na /
za yig de d+hIHdmar ser 'od 'bar bar gyur pa las 'od 'phros rgyal ba'i mkhyen rab ma lus pa'i bcud bsdus d+hIHla thim /
de 'od du zhu nas rang la thim /
rang mkhas pa'i dbang phyug tu gyur par bsam la /
oM wA gI shwa ri muM pra dz+nyA sid+d+hi pha la hU~M/
zhes pa'i sngags 'di brgya rtsa sogs bzla'o /
(3)/rtsod pa las rgyal bar 'dod na /
za yig sngags 'gyur gyi skabs ltar dmigs la bza'/
pha rol po de'i mgrin pa'i nang gser gyi mchod rten gyis khengs pas ngag mnan par bsam la /
oM puN+ye ma hA puN+ye swA hA/
zhes pa'i sngags 'di brgya rtsa bzla'o //
pha rol po'i dri rdzas gang rnyed dang sbyar ba'i ling+ga ming rus ldan pa rang gi stan 'og tu bcug
(4)/dbang sdud skabs /
rang yi dam du gsal ba'i thugs ka nas 'od zer lcags kyu dang zhags pa rnam par 'phros /
spyi dang sgos gang rung la phog
/snying nas bsdus /
rang la thim /
dbang du gyur par bsam mo /
(5)gtad dang byad kha zhi ba'i skabs /
rang bla ma yi dam gang rung du bsgoms nas zos pas /
sngags kyi mthus byad ma mkhan rang dbang med par phar zlog par bsgom /
(6)sa bdag gi nad zhi ba'i skabs /
rang khyung ngam gsang bdag tu bsgom /
rdzas la bong nga dmar po bsnan /
(7)
(8)ngag 'grol gyi skabs /
pha rol gnod byed byad ma sogs satwam+b+ha ya nan zhes pa bris la rang 'og tu bcug
/za yig zos pas lce ral gri 'bar bar gyur te /
mi mthun pa'i phyogs thams cad bsregs shing gcod par bsam /
(9)
(10)gzer dang smyo 'bog zhi byed kyi skabs /
za yig brten rjes rlung phyir 'bud cing /
dmigs pa ba spu'i bu ga nas nad phyir bun bun song bar bsam /
(11)nad rims zhi ba'i skabs /
rang lus yi ge a dkar pos gang bar bsam /
sgo dgu la mchil ma byug
(12)/rmi ngan zhi ba'i skabs /
za yig zos pas rang lus hU~M 'od zer 'phro bar gyur par bsam /
(13)mtshon srung skabs /
oM tad+ya thA zi ze phaTaH
oM tsi tsi druM druM gril gril laM laM sod swA hAH
zhes bzla /
(14)
(15)sa gnyan brkos pa sogs kyi gnod pa zhi ba'i skabs /
za yig brten pas rang lus phyag rdor gyi ngo bo gnam lcags rdo rje rtse dgu pa me 'bar bar gyur par bsam /
(16)
(17)chung sri pho mo'i bar chad srung ba'i skabs /
a ya ma du ru tsa sha na hU~M phaT/
ces pa'i sngags kyis rab gnas byed /
za yig brten pas bsgrub bya'i lus rdo rjer gyur par bsam /
(18)sngags nus rgyas byed skabs /
za yig brten pas rang gi ya so dpa' bo dang /
ma so dpa' mor gyur /
sngags bzlas pa tsam gyis sku yis gar mdzad /
gsung gis sngags sgra sgrog pas zhi rgyas dbang drag gi las gang yin thams cad 'grub par bsam /
(19)
(20)rtsod pa rgyal ba gong gi rtsod rgyal dang mtshungs /
(21)gnyan dang khong lhog srung skabs /
za yig zos pas kho rang gi khong pa'i nang khyung gis gang ste til gyi gong bu ltar gyur par bsgom /
(22)grib sel gyi skabs /
rdzas la a mr-ita sel med bsnan /
zos rjes /
e ho shud+d+he shud+d+he /
yaM ho shud+d+he shud+d+he /
raM ho shud+d+he shud+d+he /
laM ho shud+d+he shud+d+he /
baM ho shud+d+he shud+d+he /
e yaM raM laM baM hoH
nyams chag sdig sgrib thams cad sarba pA paM shud+d+he a a aH
zhes bzla'o /
(23)/shu thor srung ba'i skabs /
rdzas la gla rtsi bsnan /
oM ga ru Da swA hA/
nA ga rA dza sod /
ces pas rab gnas bya /
(24)longs spyod 'phel ba'i za yig la /
rdzas rin po che lnga /
snying po lnga /
dri lnga /
sman lnga /
'bru lnga rnams byug
/rang tshe dpag med du bsgoms la za'o //
yig chung 'di cung 'dra min gnyis las btus te bris pa dge
/mang+ga laM///
/
