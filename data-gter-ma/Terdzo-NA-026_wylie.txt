@#//
mnga' ris rig 'dzin chen po'i zab gter drag po dbu dgu'i gter srung ma ning sde brgyad dang brtan ma'i mchod phrin bzhugs so //
bka' srung gsang ba'i yang tig bzhugs so :
yang gsang bla ma'i sku la phyag 'tshal lo :
bla med yang gsang rgyud kyi bka' srung gi :
sgrub thabs yang snying gsang ba snying gi bcud :
phyi rabs las can skal ldan don du bzhag :
dur khrod la sogs dben pa'i sa phyogs su :
phyi nang gsang ba don gyi rten dang bcas :
sman raka gtor ma mchod tshogs tshul bzhin bsham :
bdag nyid dpal ldan rdo rje drag po rtsal :
gsal bsgom ngang nas rdzogs rim bzlas pa bya :
mdun du dur khrod che chung e dbus su :
dgra bgegs gdan steng hU~M las dpal chen po :
khro rgyal ma ning nag po ha la'i mdog :
zhal gcig phyag gnyis gri gug thod khrag 'dzin :
tsan+dan bing chen rked btsugs dar nag gsol :
gser ska rin chen rgyan ldan dur khrod chas :
mdun du b+h+yo las dpal ldan lha mo nag :
bong bu drel zhon ral gri ne'u le 'dzin :
re lde'i smad sham til mar sku lus khyab :
lan bu g.yon 'phyang snyan gong seng sbrul 'phyo :
nyi zla lus 'char ma mo'i tshogs kyis bskor :
hU~M b+h+yo'i sgra sgrog sde brgyad dregs pas bskor :
dur khrod thod mkhar me rlung 'tshubs dkyil nas :
sangs rgyas bstan srung mgon po 'khor dang bcas :
ma mgon sde brgyad sprul pa'i dmag tshogs rnams :
u tsa la dang bsil ba tshal chen po :
ma la ya dang ha ha rgod pa nas :
rngam chen 'khrugs pa'i tshul gyis gshegs su gsol :
gtsug lag khang dang dur khrod pho brang 'dir :
brtan par bzhugs la zhal ston phrin las mdzod :
phyi nang gsang ba mchog gi mchod pa'i tshogs :
legs par sbyar ba phyi nang rgya mtsho'i sprin :
nam mkha' gang bar byin gyis brlabs nas kyang :
che mchog thugs sprul mgon po'i thugs dam bskang :
'dod khams dbang phyug lha mo'i thugs dam bskang :
phyi nang gsang ba drag po rtag chags kyi :
sde brgyad dregs pa pho mo'i thugs dam bskang :
nag po stong dang bdud po khri yi tshogs :
sha za 'bum sde ma mo bye ba'i tshogs :
sprul pa dung phyur rnams kyi thugs dam bskang :
mchod bzhes dam bskang phrin las rnam bzhi mdzod :
oM shrI ma hA kA la re ma ti a ya ma du ru tsa sha na hU~M phaTaH
ma hA pany+tsa ba liM ta rak+ta pi pa hoH
puSh+paM:
d+hU paM:
dI paM:
gan+d+haM:
nai bid+yaM:
shab+da pU tsa me g+ha sa mu dra s+pha ra Na khA hi :
'di kho nas phrin las thams cad 'grub par 'gyur ro :
yang gsang bla med don gyi bka' srung 'di :
snying gi bu mchog gcig dang 'phrad par shog :
s+ya /mya /y+ya /:
rgya /rgya /rgya /:
'di'i bka' 'di sbyin par 'dod na :
sgrub gtor lhar bskyed slob bu khrus bya :
yon 'bul :
lha bskyed bstim bya'o :
bla med yang gsang yang tig la :
lo rgyus lung bstan bskyed rdzogs kyi :
rtsa ba dbang bskur cho 'phrul dang :
gnad them bcas pa brgya rtsa brgyad :
pad+ma rgyal pos them du bstan :
gang du'ang btsal bas mi rnyed kyi :
las can bu yi dpal du shog :
bka' srung gnyan gyis bya ra mdzod :
dus mthar pad+ma rgyal po rtsal :
ye shes rig pa rang gsal dang :
'di 'phrad 'gro ba'i dpal du shog :
s+ya /mya /y+ya /:
rgya /rgya /rgya /:
kha tham :
!
slob dpon chen po pad+ma 'byung gnas rig 'dzin 'dus pa'i sku la phyag 'tshal lo :
nag mo bzhin mi sdug gi bu mo bdud mo chen mo bzhi dang :
dmar mo khro gnyer can gyi bu mo gnod sbyin ma chen mo bzhi dang :
dkar sham bzhin bzang ma'i bu mo sman btsun ma chen mo bzhi dang :
bod khams skyong bar khas blangs dam bcas pa rnams la mchod gtor 'bul ba'i rim pa ni :
rin po che'i snod du bshos bu gru bzhi bzhi dang :
gru gsum bzhi :
sman bshos bzhi ste :
rgyan dang ldan pa bcu gnyis bsham :
gzhan yang sman raka la sogs mchod yon dang spyan gzigs bshams la :
rang yi dam du skad cig gis bskyed :
sngags drug phyag rgya drug gis byin gyis brlabs la :
dzaHhU~M baM hoHsa spyan drangs la 'di skad do :
hU~M b+h+yo :
sbrags kyi yang rdzong zhes bya'i gnas mchog nas :
bdag nyid chen mo rdo rje kun grags ma :
sku mdog sngon mo chibs su rta nag bcibs :
mi lpags gyon nas phyag na khram bam phyar :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
lho bal mtshams zhes bya ba'i gnas mchog nas :
dpal ldan ha ri rdo rje g.ya' ma skyong :
sku mdog dkar mo chibs su seng ge bcibs :
dar dkar gyon zhing gser gyi rdo rje bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
gangs kyi brin zhes bya ba'i gnas mchog nas :
gangs kyi yum chen rdo rje kun tu bzang :
sku mdog dkar mo chibs su gtsos pho bcibs :
ras gos gyon nas gser gyi phyag shing bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M hrI:
'brog gi do nag zhes bya'i gnas mchog nas :
'brog chen 'khor 'dul rdo rje bgegs kyi gtso :
sku mdog dkar mo za le 'bri la zhon :
ro thul gyon zhing dung gi tshugs shing bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
jo mo gangs zhes bya ba'i gnas mchog nas :
gangs dkar sha med rdo rje spyan gcig ma :
sku mdog dkar mo gnyan mdzo dkar mo zhon :
gtsod kyi pags gyon g.yu 'brug zhags pa bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
rong gi kha rag zhes bya'i gnas mchog nas :
kha rag khyung btsun rdo rje dpal gyi yum :
sku mdog dmar mo bong bu rog po zhon :
dar nag gyon nas bdud kyi khram shing bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
rma chen spom ra zhes bya'i gnas mchog nas :
rma ri rab 'byams rdo rje drag mo rgyal :
sku mdog dmar mo gnyan pho rwa can zhon :
chu srin g.yang gzhi gyon zhing sbal pa bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
bo dong nags rgyal zhes bya'i gnas mchog nas :
gser chen mkha' lding rdo rje klu mo ste :
sku mdog ser mo rkyang bu kha dkar zhon :
sram thul gyon zhing phyag na gser mda' bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
kong yul zhes bya bres sna'i gnas mchog nas :
kong btsun de mo rdo rje bod khams skyong :
sku mdog smug po bong drel gwa pa zhon :
dar nag gyon zhing nad kyi rkyal pa bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
sman gcig phur thang zhes bya'i gnas mchog nas :
btsan la la ro rdo rje sman gcig ma :
sku mdog dkar mo sha ba yu mo bcibs :
dar dkar gyon zhing phyag na mda' dar bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
g.yar mo thang zhes bya ba'i gnas mchog nas :
mo btsun ug chos rdo rje g.yar mo skyong :
sku mdog dmar skya rnga mo gwa pa zhon :
gang ral gyon zhing ne'u le'i rkyal pa bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
bod yul ting shos ti rtsi'i gnas mchog nas :
g.yu yi dril snyan rdo rje gzugs legs ma :
sku mdog ljang gu g.yu 'brug sngon po zhon :
dar sngon gsol nas rin chen sgrom bu bsnams :
'dir byon bka' yi gtor ma 'di longs la :
bdag gis bcol pa'i phrin las grub par mdzod :
hU~M b+h+yo :
bod yul brtan ma bcu gnyis khyod :
bal yul shod kyi gting zhig tu :
a su ra yi brag phug tu :
slob dpon pad+ma 'byung gnas kyis :
zhing chen bsgyel ba'i gdan steng du :
rnam lnga zhing gi tshogs gral du :
lag tu rdo rje gtad nas kyang :
rdo rje 'dzin pa'i gral du bzhag :
thar pa thob par lung yang bstan :
bdag cag rnal 'byor sgrub pa po'i :
re ba thams cad skong ba dang :
bsam pa thams cad bsgrub bo zhes :
ji ltar khas blangs dam bcas pa'i :
bcol pa'i phrin las grub par mdzod :
ces pas gtor ma gtang ngo :
badzra gats+tshaHsa mgron rnams so so'i bran g.yog dang bcas pa bsam gyis mi khyab pa rang rang gi gnas la gshegs par bsam :
dge ba'i rtsa ba bsngo'o :
brtan ma'i gtor 'bul slob dpon chen po pad+ma 'byung gnas kyis mdzad nas :
dag pa'i 'khor lnga la gdams pa rdzogs so :
yang gter snying po'i gter srung du byon pa'o :
