@#//
rje btsun sgrol ma la bsten pa'i dgra jag 'ching ba'i man ngag gi lag len bzhugs so //
oM swasti sid+d+haM/
'di'i lo rgyus rnams ni gzhan du gsal /
'di'i lag len gyi bya thabs la /
thog mar shog bu ling+ga dpe chung ltar bris la ra yi rwa rtse ma nyams pa zhig 'du byas te /
oM swA b+hA wa shud+d+ha sarba d+harmA swA b+hA wa shud+d+ho\u0f85 haM/
stong pa nyid du gyur /
stong pa'i ngang las mdun du ra ru de nyid gnam lcags kyi khang sgrom sgo med mun pa'i gling nag la gting zab pa zhig tu gyur /
de'i nang du gnod byed thams cad gan rkyal du gnas par gyur /
ces bsam zhing ngag tu'ang brjod de /
rang nyid yi dam sgrol mar bskyed pa'i thugs ka nas 'od zer dzaHlcags kyu'i dbyibs can zhig 'phros pas gnod byed thams cad bkug nas ling ga la thim par gyur /
ces brjod cing yid la'ang bsam /
de nas /
na mo rje btsun rtsa ba dang brgyud par bcas pa'i dpal ldan bla ma dam pa rnams kyi bden pa dang /
sangs rgyas kyi bden pa\u0f8e
chos kyi bden pa\u0f8e
dge 'dun gyi bden pa\u0f8e
gsang sngags dang /
rig sngags dang /
gzungs sngags dang /
snying po dang phyag rgya ting nge 'dzin gyi bden pa dang /
bcom ldan 'das ma sgrol ma'i lha tshogs rnams kyi bden pa dang /
bden pa chen po'i byin rlabs kyis bdag la sdang ba'i sems dang ldan pa rnams skad cig gis ling ga 'di la thim par gyur cig
/ces pa lan gsum brjod /
de nas /
badzra aM ku sha dzaH
badzra pA sha hU~M/
badzra s+pho Ta baM/
badzra g+haN+De hoH
dzaHhU~M baM hoH
badzra a shags ma ya phye phye /
badzra \u0f88
shag phye phye /
bdag la gnod par byed pa'i dgra bo 'di rnams 'go bar byed pa'i lha dang phye phye /
zhes dgug gzhug lha dbye rnams ngag tu'ang brjod cing yid la'ang bsam mo //
de nas ling+ga'i lto bar gri rus bcug la lteb ste mgo mjug ldog pa ra ru de'i mthil du bcug la gnod byed thams cad dngos su brub par bsam mo //
de'i steng du re ba nag pos bcad la mun nag gi gur khang rlung nag gi rdo rje rgya gram gyis mnan par bsam mo //
de'i steng du nyungs dkar nyi shu rtsa gcig btsug la 'phags pa 'jam dpal gyi sprul pa gser gyi seng ge nyi shu rtsa gcig gis dgra bo'i lus mnan par bsam la sngags bzla 'o //
de'i steng du re ba nag pos bcad la mun pa'i gur khang rlung nag rdo rje rgya gram gyis mnan par bsam mo //
de'i steng du rde'u dkar po nyi shu rtsa gcig spyan ras gzigs kyi sprul pa dung gi glang po che nyi shu rtsa gcig gis dgra bo'i ngag mnan par bsam la sngags bzla 'o //
de'i steng du re ba nag pos bcad la mun nag gi gur khang rlung nag rdo rje rgya gram gyis mnan par bsam mo //
de'i steng du rde'u nag po nyi shu rtsa gcig bcug la phyag na rdo rje'i sprul pa lcags kyi spyang mo nyi shu rtsa gcig gis dgra bo'i yid mnan par bsam la sngags bzla 'o //
de'i steng du re ba nag pos bcad la sngar bzhin du bsam mo //
de'i steng du sAts+tsha rab gnas can gcig gi nang du ming rus mi gcig pa mang du bris te bcug la mnan /
suM las ri yi rgyal po ri bo mchog rab tu gyur par bsam /
de nas kha la chas bcad cing tAM yig gis mtshan pas rgyas btab nas tAM yig de nyid rje btsun sgrol mar bskyed do //
de nas thi gu nag po phyi bsgril du bkal ba la sngags nyi shu rtsa gcig btab la de nyid kyis ra ru de ka ba la bcings nas bskor ba g.yon skor du byed cing sngags nyi shu rtsa gcig tshan gsum la sogs pa mang du bzla'o //
chos bskor du lan re byas kyang rdzas rnams don med du 'gyur ro //
bskor ba nyi shu rtsa gcig re dang sngags nyi shu rtsa gcig bya'o //
de ltar byas pas dgra jag chom rkun rnams rengs par 'gyur ro //
bsam ngan byed mi rnams kyang bsam ngan 'gyur te rang nyid la 'dun par 'gyur ro //
bskor ba nyi shu rtsa gcig re sngags nyi shu rtsa gcig re bya'o //
gong bsnyen ci mang bya ba gal che'o //
sngags ni 'di'o //
ka sha ka sha
/drag thal drag thal /
snying la chod chod /   snying chod snying chod zer ba'ang gda'/
mchan /
ya ya tse tse nan nan /
rbad rbad /
kha la rak+sha rbad /
snying la rak+sha rbad /
rus pa la rak+sha rbad /
rtsa la rak+sha rbad /
sha la rak+sha rbad /
khrag la rak+sha rbad /
gzugs phung la rak+sha rbad /
dran rig la rak+sha rbad /
lus ngag yid gsum chings shig satwaM b+ha ya nan /
gnod byed dgra jag gi lus ngag yid gsum chings nan rengs rmugs thibs /   'di'i sngags kyi dngos gzhi dran rig la rak+sha rbad nan yan yin pas dpe thams cad mthun par snang /
de man spel tshig dang 'di la rgyas bsdus dang 'dra min ci rigs snang ngo //
mchan /
zhes pa ci mang bzlas nas thun 'jog khar /
bdag la nyi ma phyogs bzhi mtshams brgyad nas dgra jag chom rkun chas pa thams cad kyi lus ngag yid gsum chings shig
/'u chu khams pa /
shang lcags khams pa /
kung sa khams pa /
keg shing khams pa /
ji me khams pa la sogs rus chen lnga yi rkun ma dang jag pa thams cad chings shig
/nyi ma /
zla ba /
mig dmar /
lhag pa /
phur bu /
pa sangs /
spen pa /
sgra gcan te /
drang srong gza' brgyad la skyes pa'i rkun ma dang jag pa thams cad chings shig
/lo byi ba /
glang /
stag
/yos /
'brug
/sbrul /
rta /
lug
/spre'u /
bya /
khyi /
phag ste lo skor bcu gnyis la skyes pa'i rkun ma dang jag pa thams cad chings shig
/lo zla ba zhag dus tshod tshes grangs kyi steng du dgra jag dang chom rkun chas pa thams cad chings shig
/ces sogs dang /
gzhan yang bden tshig brjod pa dang /
bden pa brdar ba smon tshig sogs gang shes byas la ka ba la 'chings ma tshar bar gyi lag len gong du bshad pa rnams ma 'chugs par gal che'o //
zab \u0f80atsha /
gdams pa 'di sde pa yug nas phyag len gnang bzhin pa'o ///
/
!
tA rA na ma :
jag pa mgo 'khor gyi gdams pa ni /
bag phye'i glud sor bzhi pa gcig bcos la mi gang yod kyi grangs glud de'i brla g.yas la ri mo rgyags /
gcig rang yin na ri mo mi dgos /
yang mang po yod cing grangs mi thebs na tshod tsam gyi ri mos chog cing /
rab tu dgos cha de kha'i kha phor rnyed na rab /
ma rnyed na phor pa che ba zhig kha sbubs pa'i 'og tu glud de gan rkyal du bzhag la /
sngags ni glud la 'debs mi dgos kyi /
rang de kha'i gzhogs su bsdad la rab khri /
'bring stong phrag gsum bzhi /
tha ma yang stong phrag gcig tsam bgrang zhing /
dmigs pa ni /
kho rang dngos lcags khang du tshud de 'gro sa gang yang med par bsam mo //
sngags ni /
oM khu mi khu mi thib swA hA/
zhes pa'o //
de ltar byas pas gang du yang mi thar bar 'gyur ro //
shin tu zab pa'i gdams pa \u0f80atsha /
!
rje btsun sgrol ma la phyag 'tshal lo //
'di'i sgo nas dgra jag 'ching ba la rdzas dang sngags dang ting nge 'dzin gsum las /
rdzas ni /
ra rog po'i rwa g.yas pa me chu ma phog pa /
yungs dkar nyi shu rtsa gcig
/rde'u dkar po nyi shu rtsa gcig
/nag po nyi shu rtsa gcig
/ra rog po 'og can gyi spu /
g.yag 'og can gyi rtsid pa /
sAts+tsha /
re ba nag po rnams dgos //
'khor lo dpe'u ris ltar bris nas /
sla nga'i nang du bcug nas dgug gzhug drag tu byed /
dgra jag thams cad lcags kyi khang sgrom nag po'i nang du tshud par bsam /
de'i steng du rje btsun ma bzhugs nas dgra jag thams cad gar yang mi thar bar bsam /
de nas sngags 'di bzla /
ka sha ka sha
/drag thal drag thal /
snying chod snying chod /
ya ya tse tse nan nan /
rbad rbad /
kha la rak+sha rbad /
snying la rak+sha rbad /
rus pa la rak+sha rbad /
rtsa la rak+sha rbad /
sha la rak+sha rbad /
khrag la rak+sha rbad /
gzugs phung la rak+sha rbad /
dran rig la rak+sha rbad /
dgra jag chom rkun thams cad kyi lus ngag yid gsum gyi nus stobs rnams thums thums /
ril ril /
shag shag
/rmongs rmongs /
bying bying /
thib thib /
myogs myogs /
rengs rengs /
mA ra ya rbad nan /
chings shig
/de nas las la sbyar dus /
ling+ga lag khrid ltar lteb nas /
ra dang g.yag rgod spus ling ga dril nas ra ru'i nang du bcug   mthil du ra spu dang g.yag rtsid cung zad 'jug dgos /
ra ru lcags kyi khang sgrom me 'bar ba'i nang du dgra jag thams cad tshud par bsam /
de'i steng du g.yag rgod dang ra yi spu cung zad bzhag
/de'i steng du yungs dkar nyi shu rtsa gcig bzhag
/'bru re la sngags /
oM wA gI shwa ri muM/
re re bzla /
'jam dbyangs kyi sprul pa gser gyi seng ge nyi shu rtsa gcig gis dgra bo'i lus mnan par bsam /
de'i steng du g.yag rgod dang ra yi spu rnams cung zad bzhag
/sngags ring dgu dgu re'am nyi shu rtsa gcig 'don /
rlung gi mun pa drag po rdo rje rgya gram gyis mnan par bsam /
de'i steng du rde'u dkar po nyi shu rtsa gcig btab nas /
spyan ras gzigs kyi sprul pa dung gi glang chen nyi shu rtsa gcig gis dgra bo'i ngag mnan par bsam /
oM ma Ni pad+me hU~M brjod /
de'i steng du g.yag rgod dang ra yi spu cung zad bzhag sngags ring dgu'am nyi shu rtsa gcig brjod /
rlung gi mun pa nag po rdo rje rgya gram gyis dgra jag thams cad mnan par bsam /
de'i steng du rde'u nag po nyi shu rtsa gcig btab nas phyag na rdo rje'i sprul pa lcags kyi dom nag nyi shu rtsa gcig gis dgra bo'i yid mnan par bsam /
oM badzra pA Ni hU~M nyi shu rtsa gcig brjod /
de'i steng du g.yag rgod dang ra'i spu cung zad bzhag
/rlung gi rdo rje rgya gram gyis dgra jag chom rkun thams cad mnan par bsam /
de'i steng du sAts+tsha bzhag
/rje btsun ma bzhugs nas dgra jag thams cad mun pa'i gling du tshud nas gar yang mi thar bar bsam /
de nas ra ru'i kha re ba nag pos gcad /
g.yag rgod dang ra spu'i thi gus bsdam /
tAM yig mtshon pa'i the'u rgyags de ra ru g.yag rgod dang ra spu'i thi gus ka ba la bsdams nas /
skabs skabs su dgug gzhug byas nas dgra jag chom rkun thams cad ra ru lcags kyi khang sgrom me 'bar ba'i nang du tshud nas cis kyang mi thar bar bsam /
de'i steng du sAts+tsha rje btsun mar bskyed nas dgra jag thams cad mi thar bar bsam /
thun 'jog khar ra ru la g.yon skor dgu re byed /
g.yas skor spang /
ha rak+sha rbad /
he rak+sha rbad /
stum rak+sha rbad /
hU~M rak+sha rbad /
phaT rak+sha rbad /
'di phreng gcig la bris nas dkyil du gri rus kyi yi ge Ni bris la ling ga'i dkyil du mgo mjug bzlog nas bcug pa gnad yin /[ \u0f80]atsha /
shu b+haM/
!
'di'i lag len mthong ba brgyud pa bar ma chad pa las 'ongs pa ni /
thog mar dug shog la dgra bo'i ling ga mtshan nyid tshang ba'i snying gar nr-i yig dzaHbzhi sgrom gyi dbus su tshud pa'i rgyab phyogs nas /
ka sha ka sha sogs kyi mthar spel tshig dang dmod mo gang shes yig mgo nang bstan g.yon skor du bris pa'i yig gzhug nang du bcug
/tshul de bzhin gyis ling ga'i phyi rol mgo phyogs nas g.yon skor du /
ka sha ka sha la sogs kyi mthar /
dgra bo 'u chu khams pa'i dgra jag chom rkun bsam sbyor ngan pa thams cad chings shig
/de bzhin /
je me /
kung sa /
keg shing /
shang lcags zhes pa so sor gong ltar sbyar ba'o //
yang na dkyus su gsal ba ltar dang /
gza' nyi ma la skyes pa'i dgra jag chom rkun thams cad chings shig
/sogs gza' brgyad so sor spel ba'am /
yang na dkyus ltar /
byi ba'i lo la skyes pa'i sogs lo skor bcu gnyis so sor spel ba'am dkyus ltar bya ba ste rgyas bsdus gang 'os /
nyi ma phyogs bzhi mtshams brgyad kyi dgra jag chom rkun thams cad chings shig
/khyad par du yul 'di dang sa cha 'di zhes bya ba'i dgra jag chom rkun thams cad chings shig
/ces dang /
rus kyi sde tshan dang /
bla dwags dang /
ming dmigs bsal yod na bcug pas shin tu zab //
de'i mthar dza khram gyis bskor /
rkang pa gnyis la /
'gro ba bshol cig
/ces bri /
gri rus chung ngu la nr-i mjug ldog pa zhig bris /
shog bu nar mo la /
ha rak+sha rbad sogs phreng gcig rdzogs par bris /
de thams cad la dug khrag gis byug
/'jug snod ra 'og can gyi rwa co //
yungs dkar /
rde'u dkar po rdo zhun zhes chu tshan gyi khrod du 'byung ba'i rdo hril dkar po chung chung dang /
nag po lcags rdo la byed pa lugs gcig dang /
yang chu chen kha'i rde'u dkar nag mi khyis ma 'gom pa la byed pa'ang snang bas gang rnyed nyer gcig re /
sAts+tsha rtsi tshon ljang gu gsol ba'i nang du sgrol ma'i sngags yi ge bcu pa dang /
rigs lnga'i sngags sam sa bon gyi mthar rten 'brel snying po dang /
phyogs dang dus thams cad dang rus chen sde lnga thams cad kyi dgra jag chom rkun thams cad chings shig
/gnon cig
/b+han d+ha ya /
satwaM b+ha ya nan /
zhes bris par chos sman dang dri bzang gis byugs pa'i shog dril re bcug
/rab gnas mdor bsdus bya /
gzhan yang re tshal dang /
ro ras sogs 'og tu dgos pa'i yo byad rnams 'du bya ba ni sbyor ba'o //
dngos gzhi skyabs sems sngon du 'gro bas sgrol ma'i bdag bskyed rgyas bsdus ci rigs pa'am /
rang yi dam gang byed kyi rnal 'byor la gnas pa rtsa sngags kyi mthar /
ka sha ka sha sogs btags pa ci nus bzla /
de nas yungs dkar 'jam dpal gyi sprul pa gser gyi seng ge dang /
rdel dkar spyan ras gzigs kyi sprul pa dung gi glang chen /
rdel nag phyag rdor gyi sprul pa lcags kyi dom nag rnams su mos la /
rigs gsum so so'i snying po'i mthar ka sha ka sha sogs btags pa stong phrag las mi nyung bas bsgrubs rjes /
ra ru lcags kyi khang sgrom du bskyed pa dang /
ling+ga la dgug bstim sogs gzhung ltar yid ches par bya /
gri rus ha rak+sha sogs sngags byang gis dkris la mgo mjug ldog ste ling ga'i nr-i dang mig lto sbyar du yong ba byas la bcug
/shi lteb tu bgyis pa ro ras kyis dril /
tshon skud kyis bcings /
g.yag rgod kyi rtsid pa dang ra 'og can gyi spus g.yogs /   lug nag gi spu zer ba'ang snang /
ra ru'i rtser g.yag rtsid dang ra spu cung zad bcug
/de steng ling ga bcug la g.yag rtsid dang /
ra spu /
ro ras sam re tshal rnams kyis mtshams gcad /
de nas yungs dkar nyer gcig blugs pa sogs gzhung ltar la /
so sor rigs gsum snying po'i mthar drag sngags btags pa re dang rdzas re re sprad la bcug
/tAM yig gis mtshan pa'i the'u rgyags pa yan stan thog gcig tu grub na legs shing /
gang ltar yang nyin gcig la tshar bar bya'o //
rjes ni /
de ltar bsgrubs pa'i ra ru de nyid g.yag rtsid dang ra spu'i thi gu nag po phyi bsgril du byas la ka ba'i smad ngos su bcings /
ka sha ka sha mgo re nan /
drag thal drag thal snying re chod /
ya ya tse tse snying re chod /
ces nyer gcig   'di la drag sngags ring ba bzlas kyang chog
/mchan /btab la bskor ba g.yon skor bya /
dgra jag chom rkun thams cad lcags kyi khang sgrom mun pa nag po'i gling du tshud par bsam la 'jigs pa med pa'i gdengs bskyed /
skabs skabs su yid kyis gnod byed bkug bstim dang drag sngags shub bur bzlas la g.yon skor mang du bya /
'di gzhi byes gang du yod pa tsam gyis dgra jag chom rkun srung zhing 'ching bar the tshom med /
stabs gcig tu rdzas dang bca' gzhi mang du bsgrigs nas sgrub pa mnyam du byas /
rang dang gzhan gang dgos la sbyin pas chog
/'on kyang dus nam du'ang g.yas skor gtan nas ma phog par bya /
gal srid g.yas skor phog pa byung na nang gi rdzas rnams phyung nas sgrub pa bskyar dgos so //
bka' gdams pa'i dge ba'i bshes gnyen brtson 'grus grags pa la rje btsun sgrol mas dngos su gnang ba'i jag chings ra ru mar grags pa'i lag len dmar khrid du bstan pa \u0f80atsha /
mang+ga laM b+ha wa tu ///
/
