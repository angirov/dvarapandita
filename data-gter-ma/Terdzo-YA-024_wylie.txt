\u0f88
zab lam bde gshegs kun 'dus las :
'chi med tshe yi sgrub pa'i lo rgyus bzhugs so :
\u0f88\u0f88\u0f88\u0f88
e ma ho :
rgya gar mkhas pa pad+ma 'byung gnas nga :
gdul bya'i mos ngor ji snyed sprul pa'i gar :
chu zla'i rol par bsam mi khyab ston kyang :
ngo bo mi 'gyur kun bzang snang mtha' yas :
rgyal ba rgya mtsho'i khyab bdag spyi mes yin :
de phyir nga bsgrub sangs rgyas kun bsgrub 'gyur :
lha gzhan bsgrub kyang nga nyid sgrub pa ste :
bzang ngan phyogs ris 'di zhes dbye ba med :
'on kyang sngon gyi smon lam khyad par gyis :
pad+ma'i rigs su bsgrub na dngos grub myur :
phrin las mtha' rgyas gzhan snang dbang du sdud :
'gal rkyen mi 'byung byang chub go 'phang nye :
de phyir las ldan rje 'bangs 'dir 'dus dang :
snyigs dus 'gro la brtse ba'i thugs rje yis :
bde gshegs kun 'dus 'chi med sgrub pa'i thabs :
zab lam kun gyi snying po dwangs ma'i bcud :
kha tshang don 'dril mthar thug 'di kho na :
thugs kyi bcud phyungs yi ge'i ris su bkod :
'di ni sngon chad gzhan du spel ba med :
de phyir gces par bzung nas nyams su longs :
spyir na 'dzam gling tshe la nges med cing :
khyad par lnga bdo tshe yi snyigs ma'i dus :
tshe ni yun thung glo bur rkyen gyur mang :
phal cher dus min 'chi bdag bdud kyis 'dzin :
de yi gnyen por gnas skabs mthar thug gi :
'chi med bsgrub na tshe sgrub 'di nyid gces :
de la phyi nang gsang ba'i tshe sgrub dang :
'chi med byin rlabs tshe dbang skur thabs dang :
bogs 'don man ngag bcud len rnam gsum dang :
'gal rkyen zhi byed 'chi bslu'i cho ga sogs :
kha tshang don 'dril man ngag snying po'i bcud :
zab lam tshe sgrub kun gyi mthar thug yin :
pad+ma 'byung gnas dgongs pa'i gnad 'dus 'di :
sngon chad rgya bod gnyis su grags pa med :
gces tshad srog la phangs tshad mig bzhin du :
'tsho shes bya ba man ngag gnad them yin :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
'chi med tshe yi dbang bskur bzhugs :[ \u0f88\u0f88\u0f88 ]bde gshegs tshe yi lha la phyag 'tshal lo :
skal pa dang ldan pa rnams kyis dus ma yin par 'chi ba la sogs te 'gal rkyen rnams zhi zhing tshe yun ring du gnas pa'i ched du dbang bskur na dben pa'i gnas su rdzas rnams sgrub pa'i skabs bzhin tshang bar bshams nas tshe 'gugs pa'i phrin las bcol ba yan chad byas nas lha la me tog phul nas :
bcom ldan 'das thugs rje chen po tshe'i lha tshogs rnams kyis slob ma rnams la 'chi med tshe'i dngos grub bstsal du gsol :
tshe dang bsod nams dang ye shes rgyas par mdzad du gsol :
zhes gsol ba 'debs par bya'o :
de nas dbang bskur ba ni :
slob mas maN+Dal phul la :
e ma ho :
pad+ma rnam par rgyas pa yi :
sangs rgyas rnams ni thams cad kyi :
thugs kyi gsang chen dam pa 'dir :
bdag ni mgon pos rjes bzung ste :
gegs med pa dang 'chi med pa'i :
tshe yi dngos grub bstsal du gsol :
zhes gsol ba 'debs :
skyabs 'gro sems bskyed dang tshogs gsag bya :
de nas slob dpon lhar gsal ba'i thugs ka nas khro bo'i rdul phran me'i tshwa tshwa 'phro ba glog ltar 'khyug pa mang po spros slob ma la bar du gcod pa'i bgegs thams cad bsregs bcom me dang khro bo rnams slob ma la zhu lugs su 'dres pa'i dwangs ma 'od dmar po las lha'i skur bsgom :
de'i snying gar ga'u tshe rten hrIHrnams gsal btab :
tshe 'gugs pa'i dmigs pa gsal zhing bskul gyi 'phyang gtong :
de nas bum pa'i dbang bskur ba'i tshe nam mkha' gang ba'i sangs rgyas tshad med pas dbang bskur bas lus kyi spyi bo nas rkang sen gyi bar bdud rtsis mer khrig gang bar bsam la :
hrI:
dus gsum sangs rgyas thams cad kyi :
sku gsung thugs las byung ba yi :
'chi med bdud rtsi'i chu rgyun 'dis :
bu khyod la ni dbang bskur bas :
rig 'dzin grub pa ma lus pa'i :
tshe yi dngos grub thob par shog :
oM b+h+rU~M badzra A yu she sid+d+hi sid+d+hi a b+hi Shiny+tsa hU~M:
zhes dbang bskur bum chu sbyin :
de nas bla ma'i thugs dam bskul bas thod pa'i nang gi lha tshogs rnams kyis 'khor 'das kyi tshe bcud thams cad bsdus pa slob ma'i snying gar bzhag pas lha tshogs rnams snying ga'i tshe rten la thim par bsam zhing :
hrI:
rnam dag rdo rje ka pA lar :
ye shes lnga ldan rdo rje'i tshe :
sku gsung thugs kyi dkyil 'khor nas :
'chi med tshe yi bdud rtsi 'dis :
bu khyod la ni dbang bskur bas :
rig 'dzin grub pa ma lus pa'i :
tshe yi dngos grub thob par shog :
oM b+h+rU~M badzra A yu she sid+d+hi sid+d+hi a b+hi Shiny+tsa hU~M:
lha tshogs zhu ba'i bdud rtsi lce la byin rlung rngub pa'i sbyor bas dwangs ma tshe rten la bstim :
de nas bcud len gyi rdzas la tshe bcud bsdus pa byin la :
hrI:
lha dang rig 'dzin thams cad kyi :
'chi med grub pa'i dam tshig rdzas :
bdud rtsi'i bcud mchog dam pa 'dis :
bu khyod la ni dbang bskur bas :
rig 'dzin grub pa ma lus pa'i :
tshe yi dngos grub thob par shog :
oM b+h+rU~M badzra A yu she sid+d+hi sid+d+hi a b+hi Shiny+tsa hU~M:
rlung rngub pa dang bstun nas za'o :
de nas tshe sba ba ni :
hrI:
mi 'gyur cis kyang mi shigs pa'i :
zhes sogs kyis tshe sba zhing stong pa'i dbyings su rgyas 'debs par bya'o :
de nas smon lam gdab :
bkra shis brjod :
dam bca' blang zhing yon 'bul lo :
zab lam tshe yi dbang bskur byin rlabs kyi snying por dril ba rdzogs so :
sa ma ya :
rgya rgya rgya :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
'chi med tshe yi phyi sgrub bzhugs :[ \u0f88\u0f88\u0f88 ]rigs 'dus tshe yi lha la phyag 'tshal lo :
zab mo'i lam 'dir zhugs pa'i rnal 'byor pa rnams kyis :
'chi ba med pa'i tshe'i dngos grub bsgrub par 'dod na :
gnas ni nub phyogs kyi sa gzhi bud+d+has bcags pa brag dmar po bum pa'am rdo rje 'dra ba yod pa nags tshal dang chu mig rgyas pa 'tshe ba med cing dben pa'i gnas su bya'o :
dus ni zla ba yar gyi ngo tshes dang gza' skar bkra shis pa la brtsam par bya'o :
grogs ni lta spyod mthun pa dam tshig dang ldan pa skyo ngal med par don sgrub pa la brtson pa gces so :
rdzas ni sel dang 'dre can ma yin pa'i bza' btung dang sgrub pa'i dam rdzas rnams 'dzom par bya'o :
de rnams tshang nas dang por gzhi bdag la gtor ma btang bar chad ma byed ces bka' bsgo :
de nas ri rgyud bzang po'i sa dang :
pho mo dpal chen nyal po byas pa'i sa la stegs bu khru gang pa gcig byas la :
bdud rtsi lnga dang mtshal dang li khris byugs nas rkyang nul bya :
tshon gyis chos 'byung brtsegs ma gcig gi dbus su pad+ma 'dab bzhi zla gam sgo gcig nub tu bstan pa bya'o :
gzhi dmar po'i phyi la rdo rje dang 'od zer dmar po 'phro ba bri'o :
de'i dbus su bum pa gtsang ma mgul chings dmar po dkris pa'i nang du rgyun 'bab kyi chu dang :
sman lnga dang spos lnga dang 'bru lnga dang rat+na lnga dang bcud lnga rnams blug :
de'i khar thod pa dum bu gcig pa'i nang du tshe rdzas rnams chang dang bur sbrang la sbyar bas bkang :
dar dmar pos kha bkab nas bzhag :
dkyil 'khor gyi mthar gtor ma dang bdud rtsi dang mchod pa lnga rnams bsham :
thams cad kyang kha dog dmar por bya'o :
rang yang chas dmar po dang ldan pas kha nub tu bstan nas 'dug :
mtshams gcod pa dang skyabs 'gro sogs sngon 'gro rnams las byang gi khog phub nas dngos gzhi la 'jug par bya'o :
de nas chos thams cad stong pa nyid du sbyangs nas :
hU~M zhes brjod nas de'i sgra gdangs nam mkha' gang ba la mnyam par bzhag :
de'i ngang nas rdo rje'i gur khang me dpung dang bcas pa skad cig gis grub pa'i dbus su b+h+rU~M dz+nyA na maN+Da la :
zhes brjod pas b+h+rU~M las pad+ma rA ga'i gzhal yas khang zla gam gnam sgo dang ldan pa kha dog dmar po 'od zer 'phro ba'i dbus su paM pad+ma ma d+ha la :
a tsan+d+ra ma d+ha la :
ma sUr+ya ma d+ha la pad+ma dang zla ba nyi ma'i gdan la rang gi rig pa hrIHlas rdo rje dmar po lte ba la hrIHsa mtshan pa de las 'od zer 'phros brtan g.yo snod bcud kyi mi shigs pa'i dwangs ma 'od kyi gong bur sad pa hrIHla 'dres te yongs su gyur pa las skad cig gis bde gshegs kun 'dus gar dbang tshe yi bdag po sku mdog dmar po zhal gcig phyag bzhi pa spyan gsum pa zhi zhing 'dzum khro chags pa'i nyams gsal ba phyag dang po gnyis thugs kar thal mo sbyar ba'i bar du bdud rtsi'i bum pa 'dzin pa :
'og ma gnyis ut+pal dang pad phreng 'dzin pa :
zhabs skyil krung du bzhugs pa :
rat+na dang me tog dmar po'i rgyan can :
yum gsang ba ye shes kyi d+hA ki ma dmar mo gcer bu skra grol ba rus pas brgyan pa :
phyag bzhi'i dang po gnyis lcags kyu dang bum pa 'dzin pa 'og ma gnyis DA ma ru dang kha T+wAM 'dzin pa :
yab kyi spyi bor snang ba mtha' yas bdud rtsi'i lhung bzed bsnams pa :
thugs kar rta mgrin dmar po khro bo rta skad bzhad pa rdo rje rgya gram dang bum pa 'dzin pa :
de'i thugs kar rdo rje rgya gram gyi gdan la nyi zla kha sbyor gyi ga'u'i dbus su tshe rten a dkar po 'od kyi rang bzhin dkar la 'tsher ba snum la 'dril ba gcig bsam :
ga'u'i nang ting 'dzin sems dpa' hrIHdmar po mar me lta bu'i mthar sngags phreng shin tu phra bas bskor ba gsal la dwangs pa gcig bsgom :
phyi'i pad+ma 'dab bzhi la mkha' 'gro sde bzhi yab yum rnams bsgom :
de rnams kyi phyag g.yas pa thams cad lcags kyu g.yon pa thams cad bdud rtsi'i bum pa 'dzin pa'o :
thams cad kyi sku las 'od dmar ser 'phro ba gsal bar bsgom :
sku gsung thugs byin gyis brlabs :
ye shes lngas dbang bskur :
hU~M gi 'od zer gyis ye shes pa spyan 'dren bya'o :
oM:
thugs rje chen po spyan ras gzigs :
gar gyi dbang phyug tshe yi lha :
tshe dbang dngos grub mchog stsol phyir :
thugs dam dbang gis brtser dgongs la :
'dir gshegs bdag la dngos grub stsol :
oM lo ke shwa ra A yur+dz+nyA na badzra sa ma ya dza :
zhes spyan drangs dzaHhU~M baM ho :
rang dang gnyis su med par bsam :
de nas mchod pa rnams 'bul te :
hrI:
pad+ma rnam par rgyas pa yi :
dkyil 'khor chen por mchod pa 'bul :
me tog spos dang mar me dang :
dri chab bshos gtsang rol mo 'bul :
'chi med bdud rtsi rak+ta dang :
'dod yon lnga ldan gtor ma 'bul :
gnyis med sbyor ba'i byang sems dang :
dug gsum bsgral ba'i dgyes mchod 'bul :
a la la ste dgyes par rol :
dgyes par rol nas dngos grub stsol :
sarba ma hA pU dza sa ma ya sid+d+hi AHhU~M:
zhes mchod pa thams cad phul nas bstod pa bya ba ni :
oM:
bcom ldan mgon po ye shes tshe yi bdag :
rgyal ba kun gyi thugs rje'i rnam 'phrul las :
'gro ba rnams kyi skye shi gcod pa po :
'chi med dngos grub kun stsol bcom ldan 'das :
khyod la dad pas rtag tu phyag 'tshal lo :
bdag cag bgegs dang 'chi las rnam grol ba'i :
'chi ba med pa'i ye shes rdo rje'i tshe'i :
dngos grub ma lus thob par mdzad du gsol :
zhes bstod pa byas nas bzlas pa bya'o :
ting 'dzin sems dpa' hrIHlas 'od zer dmar po ze re re 'phros pa rang gi zhal nas thon :
spyi bo'i rigs bdag gi thugs rgyud bskul :
de'i thugs ka nas 'od zer dpag med 'phros :
'khor 'das gnyis ka'i snod kyi 'byung bzhi'i mdangs dang bcud :
bcud kyi tshe dang bsod nams ye shes sogs dwangs ma thams cad 'chi ba med pa'i bdud rtsi 'od zer dkar dmar gyi rnam par bsdus pa phyag gi lhung bzed kyi bdud rtsi la reg pas de nyid sor gyis khol zhing lud pa'i rgyun spyi bo nas zhugs snying ga'i hrIHdang sngags phreng la reg :
de rnams las kyang bdud rtsi'i dwangs ma chil chil 'phel zhing babs pa ga'u'i nang gi tshe rten la thim pas de nyid bkrag mdangs gzi brjid 'bar zhing je cher 'phel bas nyi zla'i ga'u kha phag gis bye ba hrIHsngags phreng dang bcas pa las A li kA li'i skud pa lu gu rgyud du byung ba gdan gyi rdo rje rgya gram gyi rwa bar nas mar zhugs :
rwa bar gzhan nas slar gyen du song bas bar med du bcings pas cis kyang mi shigs par bsam :
de las cher 'phel ba'i dwangs ma'i 'od kyis lus gang ba la mnyam gzhag brtan po bya zhing :
oM AHhU~M hrI:
oM ma Ni pad+me hU~M:
A yur+dz+nyA na nr-i b+h+rU~M hU~M dza :
zhes 'bum phrag gsum du grangs rdzogs par bzla'o :
thun gyi mtshams su spos dang me tog dang bdud rtsi la sogs pa'i mchod pa 'bul zhing :
hrI:
bcom ldan bde chen chos kyi sku :
mi shigs rdo rje tshe yi bdag :
mkha' dang mnyam pa'i thugs rje yis :
'khor 'das kun gyi bcud sdus la :
sgrub mchog bdag la bstsal du gsol :
'chi med rdo rje'i tshe dbang skur :
A yuHsid+d+hi nr-i b+h+rU~M hU~M dza :
hrI:
bcom ldan thugs kyi rol pa las :
ma 'gags cir yang shar ba'i lha :
dbang gi rgyal po rta mchog dpal :
gsang ba ye shes yum dang bcas :
thugs dam dbang gis brtser dgongs la :
'khor 'das kun gyi tshe bcud sdus :
sgrub mchog bdag la bstsal du gsol :
A yuHsid+d+hi nr-i b+h+rU~M hU~M dza :
zhi rgyas dbang dang drag po yi :
phrin las bzhi mdzad mkha' 'gro'i tshogs :
sprul pa yang sprul 'khor dang bcas :
thugs dam dbang gis brtser dgongs la :
'khor 'das kun gyi tshe bcud sdus :
sgrub mchog bdag la bstsal du gsol :
A yuHsid+d+hi nr-i b+h+rU~M hU~M dza :
ma mo bdud rgyal dmu dang klu :
gza' dang gdong mo gshin rje dang :
ging dang the 'gong la sogs pa :
sde brgyad lag nas tshe phrogs shig :
tshe bdag rnams kyis tshe khug cig :
srog bdag rnams kyis srog skyobs shig :
tshe dang srog ni spel du gsol :
dpal dang g.yang ni bskyed du gsol :
mthu rtsal 'byung ba'i dus la babs :
dus la bab bo sa ma ya :
A yuHsid+d+hi nr-i b+h+rU~M hU~M dza :
zhes tshe 'gugs spos bsreg rol mo dkrol :
de'i tshe bdag gi thugs ka nas 'od zer 'phros pas :
'khor tshogs thams cad kyi rgyud bskul :
de rnams las rang 'dra ba'i sprul pa dpag tu med pa nyi zer gyi rdul phran bzhin 'phros pas 'byung ba bzhi'i mdangs bcud dang lha klu gnod sbyin rig 'dzin grub pa sogs tshe bskal pa dang mnyam par gnas pa rnams kyi tshe bcud bkrag dang gzi mdangs thams cad lcags kyus bsdus nas tshe yi bum par bstims :
de nyid sor ro ro khol ba'i dwangs ma kha zhag lta bu gtso bo'i zhal du drangs :
sku'i dbyibs brgyud thugs ka'i tshe rten la thim pas 'chi ba med pa rdo rje tshe yi srog thob par bsam mo :
de nas tshe bstim pa ni sgrub rdzas kyi tshe'i lha tshogs rnams kyi thugs ka nas mi shigs pa'i tshe yi dwangs ma 'od kyi rnam par byung nas rang gi snying ga'i tshe rten la sib sib thim par bsam zhing rtsa ba'i sngags kyi mthar A+oM a pa ri mi tA A yur+dz+nyA na sid+d+hi nr-i b+h+rU~M hU~M dza :
dzaHhU~M baM ho :
zhes rdzas rnams snying gar gtug go :
de nas tshe sba ba ni :
hU~M:
mi 'gyur cis kyang mi shigs pa'i :
stong pa'i go cha bla na med :
mtshan ma'i rtog pa kun spangs nas :
thams cad kun las rgyal bar gyur :
ma byung mi 'byung 'dus ma byas :
chos kyi dbyings su tshe sbas pas :
sangs rgyas kyis kyang gzigs mi 'gyur :
A yur+dz+nyA na d+harmA At+ma ko\u0f85 haM:
zhes brjod pas gzhal yas khang 'khor la thim :
'khor gtso bo la :
yum yab la :
yab ye shes sems dpa' la :
de ting 'dzin sems dpa' la thim :
de nam mkha' la 'ja' yal ba ltar yal nas stong gsal nam mkha' lta bu'i ngang la mnyam gzhag bya :
de nas mkha' la sprin shar ba ltar lha'i skur ldang bar bya'o :
de nas tshogs 'khor bskor :
bsngo ba dang smon lam gdab :
bkra shis brjod pa sogs rjes kyi bya ba rnams bskyang :
bde gshegs kun 'dus zab lam tshe dpag med du sgrub pa'i phyi sgrub rdzogs so :
sa ma ya :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
'chi med tshe yi nang sgrub bzhugs :[ \u0f88\u0f88\u0f88 ]gnyis pa nang ltar sgrub pa'i thabs la shin tu dben pa'i gnas su skyabs 'gro la sogs te sngon 'gro rnams sngar ltar byas nas :
lus bde lugs su bsrangs te tshe dbang mgon por gsal ba'i spyi bor bla ma 'od dpag med bsgom :
snying gar rta mgrin bsgom :
lte bar me'i chos 'byung rno la tsha ba'i nang du gsang ba ye shes kyi mkha' 'gro ma bsam :
de nas lus kyi dbus su d+hU ti dkar dmar mda' shing tsam pa gsal la dwangs pa yar sna smin mtshams mar sna gsang ba ye shes kyi dbu gtsug nas zug par bsgom :
g.yas g.yon du ro rkyang gnyis yar sna sna bug mar sna chos 'byung gi nang du zug pa :
de nas dbugs phyir 'gro ba'i tshe lte ba'i mkha' 'gro ma'i thugs ka nas 'od zer dmar po mar me lta bu zhig dbu ma'i nang na yar dmar breng gis song :
'od dpag med kyi bdud rtsi la reg pas sor gyis khol zegs ma'i 'od zer gyis 'khor 'das snod bcud kyi chos bcu bzhi 'chi med bdud rtsi'i rnam par bsdus :
dbugs nang du 'jug pa'i tshe spyi bo nas nar gyis babs pas dpral ba'i 'khor lo gang :
de'i dga' ba la sems bsres nas lce chung gis bdud rtsi gzhib :
yid bzlas byed :
de bzhin du rlung 'gro 'ong gis bdud rtsi bskul ba dang babs pas mgrin pa dang :
snying ga dang :
lte ba dang :
gsang gnas kyi bar khyab par bkang :
mchog dang khyad par dang lhan skyes kyi dga' ba rnams la sems bsres bdud rtsi gzhib pas yid kyi bzlas pa bya :
rlung rngub pa'i rjes su bum pa can dang sbyar nas gzhib pa dang :
bzla ba la yun bsring :
rjes su rang ngo bskyang :
yang rlung phyir bsal bas lte ba'i mkha' 'gro ma'i thugs ka nas 'od zer 'phros :
ro rkyang gi lam nas rlung dang mnyam du phyir song :
'khor 'das thams cad la phog nang du rlung rngubs pas 'khor 'das snod bcud kyi 'byung bzhi'i dwangs ma tshe dang bsod nams dang ye shes kyi bcud thams cad bsdus thig le dkar dmar du gyur pa ro rkyang brgyud chos 'byung gi nang du slebs pa lte ba'i mes bzhu ba'i dwangs ma dkar dmar cher 'phel gsang gnas nas lte ba'i bar brtan pa'i dga' ba la sems bsre bum can dang sbyar nas sngags bzla rang ngo bskyang ngo :
de bzhin du snying ga dang mgrin pa dang spyi bo'i bar du brtan pa'i lugs ldog gi dga' ba bzhi la sems bsre rlung dang sbyar nas sngags bzla rang ngo bskyang ba rnams bya'o :
de nas rlung rngub pas ro rkyang brgyud lte ba'i me'i chos 'byung la phog pas me dmar 'ur gyis 'bar rnal 'byor ma yang me'i ngo bor 'dres nas 'chi med kyi bdud rtsir zhu dwangs ma thig le dmar po gsal zhing 'tsher bar gyur :
de'i 'od gyen du song snying ga'i rta mgrin la phog 'od kyi thig ler zhu ba de las kyang 'od zer gyen du 'phros spyi bo'i bla ma la phog pas 'chi med kyi bdud rtsi 'od kyi gong bur zhu ba'i dwangs ma thig le dkar po gsal zhing 'tsher ba snum la 'dril bar gyur pa dbu ma nas zhugs pa dang :
lte ba'i thig le dbu ma nas gyen du song ba gnyis snying gar gcig tu 'dres pa'i 'od kyis lha sku dang rtsa la sogs pa yang gcig tu gyur pa'i dwangs ma rdo rje rtse lnga pa lte ba la hrIHyig gis mtshan pa gsal zhing dwangs pa 'od kyi gong bur 'bar bas 'chi ba med pa rdo rje tshe'i sku thob par bsam zhing bum pa can dang sbyar nas yid bzlas bya :
rtsol bral blo las 'das pa'i ngo bo 'chi med gnyug ma'i rang babs la mnyam gzhag brtan po bya :
rgyun gyi rnal 'byor ni cir snang lha sku'i lam khyer dang mi 'bral bar bya'o :
nang sgrub tshe'i gdams pa dwangs ma'i bcud dril tu gdams pa rdzogs so :
sa ma ya :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
'chi med tshe'i gsang sgrub bzhugs so :[ \u0f88\u0f88\u0f88\u0f88 ]gsum pa gsang ba ltar tshe sgrub pa ni :
tshe lam gyi phyag rgya pad+ma can mtshan nyid dang ldan pa btsal la rgyud dag par byas nas :
shin tu dben zhing 'gol ba'i gnas su mkha' 'gro chos skyong la tshogs gtor phul nas 'dod chags bde stong 'chi med kyi lam du longs par gsol ba btab gzhi bdag la gtor ma byin nas bar chad ma byed ces bka' bsgo :
rang gzhan gyi lus gso ba sogs pho nya'i sngon 'gro rnams tshang bar bya'o :
de nas rang nyid tshe dbang mgon po dang yum gsang ba ye shes kyi mkha' 'gro mar bskyed :
byin gyis brlabs rang gi gsang gnas hU~M las rdo rje nor bu'i bu gar oM:
yum gyi gsang gnas AHlas pad+ma 'dab ma brgyad pa 'od zer 'bar ba'i ze 'brur hrI:
de nas phan tshun lta ba dang rgod pa dang :
lag bcangs dang :
dbang po gnyis sbyor gyi rim pas chags pa bskul zhing byang chub kyi sems dwangs snyigs phyed par byas la :
lus kyi dbus su d+hU ti gsal zhing dwangs pa de la brten pa'i 'khor lo lnga gdugs kyi rtsibs ma ltar rgyas pa :
spyi bor bdud rtsi'i thig le haM dkar po dwangs shing 'dzag pa :
snying gar tshe'i dwangs ma mi shigs pa'i thig le hrIHdmar po gsal zhing 'tsher ba :
lte bar gtum mo'i thig le AHdmar po tsha zhing 'bar ba bsgoms la :
phyag rgya dang yan lag thams cad kyis ji ltar bde bar 'khyud la steng 'og gi sgo sbyar nas rdo rje 'greng zhing brtan par byas pa dal bus bsrub cing sgul skyod byas pas chags pa'i rlung gis lte ba'i a yig bskul bas de las me lce glog ltar 'khyug cing gsal ba spros pas rtsa sbubs thams cad kyi thig le g.yos shing khyad par spyi bo'i haM la reg pas shin tu gsal ba'i 'od zer 'phros pas 'khor 'das kyi tshe bcud thams cad bsdus nas haM la 'dres :
haM las byang chub kyi sems chu rgyun bzhin 'dzag pas spyi bo'i rtsa 'khor gang ba'i dga' ba la mnyam par bzhag :
de bzhin du mgrin pa dang snying ga rnams su mchog dga' dang khyad par gyi dga' ba rnams la sems bsres nas dbu ma'i sgor byang sems rgyun mi chad par sgra dang bcas nas a thung gi me la babs pas zhu sor ro ro khol bar bsams la lhan skyes kyi dga' ba'i ye shes la sems bsre :
de tshe phyag rgya'i pad+ma'i nang du tshe'i lha tshogs thams cad gsal bar dmigs pa la bde ba chen po'i mchod pa phul bas shin tu tshims shing mnyes nas mnyam par sbyor ba'i sbyor mtshams dang phyag gi bum pa las 'chi med kyi bdud rtsi dwangs ma skya chil gyis babs pa rdo rje'i lam nas rang gi hU~M gi sbyor bas drangs shing phyag rgyas phaT kyi sbyor bas phul la drangs pa lte ba'i me la sngar ltar sor sgra dang bcas nas khol zhing zhu ba'i dwangs mas 
tshe bcud thams cad lugs ldog gi dga' ba bzhis rim par drang zhing mi shigs pa 'chi med kyi bdud rtsi'i snying po snying ga'i hrIHla 'dres pa la sems rtse gcig tu mnyam par bzhag nas yid kyi bzlas pa bya :
de ltar yang yang bskyar zhing thun rjes mal phyag rgya 'od du zhu nas gsang gnas kyi lha rnams la thim :
de rnams dwangs ma'i thig le 'chi ba med pa'i bdud rtsi'i snying por zhu ba rdo rje'i lam nas lte ba'i me la bzhu zhing 'dren pa dang snying gi thig le la bsre bar bya'o :
'di la dbab pa dang 'dren pa dang 'gram pa dang bsre ba la sogs pa ni thabs lam gyi gzhung la goms par bya'o :
'dis kun rdzob kyi thig le chags pa dang bcas pas chags bral du bzhu btul byas pas dwangs ma stobs su gyur cing des don dam byang chub kyi sems 'phel zhing brtan pas zag pa med pa'i ye shes 'chi med kyi sku 'pho ba chen por mngon par byang chub par 'gyur ro :
'dod chags bde stong tshe'i sgrub thabs gsang ba'i snying por bsdus pa rdzogs so :
sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 ]rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
'chi med bcud len rnam gsum bzhugs :[ \u0f88\u0f88\u0f88 ]bde gshegs tshe yi lha la phyag 'tshal lo :
lam 'di nyid kyi rnal 'byor pa rnams kyis dus ma yin par 'chi ba la sogs te rkyen ngan pa rnams sel ba dang :
ting 'dzin gyi bogs 'don cing nyams rtogs kyi yon tan skyed pa dang 'chi ba med pa'i lus grub pa'i phyir du bcud len bya ba gces so :
de la gsum du bstan pa'o :
dang po phyi'i rdzas bcud du len pa ni :
'bras bu gsum cha snyom pa dang :
gcig gi phyed cha'i dbang po lag pa dang :
se 'bru dang :
bdud rtsi zil pa can gsum cha snyom pa dang :
de'i gcig gi phyed cha'i rtsa a ba dang sbrul sha dang :
mchil pa'i sha rnams cha snyom pa dang :
de'i gcig gi phyed cha'i na le sham dang :
bzang po drug dang brag zhun cha snyom pa dang :
de'i gcig gi phyed cha'i mtshal dang :
gi waM dang :
ldong rtse rnams cha snyom phye mar byas pa dang :
mar bre gang :
'o ma bre gsum :
chu zho gcig rnams bsres te+e ran pa'i me la btsos pas dang por chu thim :
de nas 'o ma thim :
de nas mar gyi snying po lus pa de dang :
dug dang bral ba'i sbrang rtsi'i dwangs ma bzhur ba dang ka ra dkar po gsum cha snyom pa la sngar gyi sman phye ma rnams 'dres par sbol ba'i lde gu bdud rtsir byin gyis brlabs pa nangs re bzhin zho gnyis re zos na bad kan la sogs pa'i lus la zhugs pa'i nad rnams 'jig cing gzugs bzang por 'gyur ba dang lo sum brgya 'tsho bar 'gyur ro :
yang na dbang po lag pa dang 'bras bu gsum cha snyom ste mar dang sbrang rtsi'i dwangs ma la sbyar ba zla ba gsum zos na nad byang zhing skra dkar 'jig go :
drug brten na dbyangs snyan pa dang :
tshil bu dang ldan par 'gyur ro :
dgu brten na lus bzang ba dang yid ltar mgyogs pa thob bo :
lo gcig brten na stobs glang po che dang mnyam zhing lo sum brgya 'tsho bar 'gyur ro :
gnyis pa nang gi bcud len ni rang ngam gzhan nad med dam tshig dang ldan pas 'bras dang nas phye dkar gsum sogs zos pa'i dri chen de'i dri chu'i nang du nyin phyed sbangs pa'i khu ba dwangs snyigs phyed pa bsgul skyod med par phyir pho la slar yang mkhar gzhong la sogs pa'i snod du dri chus sbyangs shing dkrugs pa'i dwangs ma snod gtsang mar bzhur ba grib skam byas pa'i phye ma dang :
rta dang ba lang dang ku ku dang glang po che dang mi sha ste sha lnga dang :
rdo rje zil pa dang dmar rtsi dang dri chen dang dri chu dang rkang mar la sogs pa bdud rtsi lnga rnams gzhi'i bcu cha gcig dang mnyam pa dang :
dngul chu dang tsan dan dang sih+la dang gla rtsi dang ga pur dang mu zi dang gu gul dang :
gi waM dang :
li shi dang :
kha che dang :
dzA ti dang :
tsha ba gsum rnams de'i yang bcu cha'i tshad dang mnyam pa dang :
de dang mnyam pa'i a ru ra rnams phye mar byas pa rnams mar dang sbrang rtsi dul mas bsdus pa'i ril bu ril ma tsam byas pa byin gyis brlabs te 
tho rangs dri chu bar pa grang mos phul te tshes gcig la ril bu gcig dang gnyis la gnyis dang de bzhin du nangs ma re la ril bu re re bsnan pas bco lnga'i bar dang :
mar ngo'i gcig nas bzung ste nangs ma re re bzhin phri bas stong gi nyin ril bu gcig gi bar brten par bya'o :
de ltar lo gcig tu brten pas bad kan la sogs pa 'byung 'khrugs kyi nad dang :
mdze la sogs pa gdon 'khrugs kyi nad dang :
rtsa khams thor pa sogs rlung 'khrugs kyi nad dang 'gal rkyen rnams sel zhing gzugs bzang zhing rtsa mi mngon pa dang stobs che ba dang :
mdangs mtshar ba dang yid ltar mgyogs pa dang :
dbyangs snyan pa dang ting 'dzin rtsol med du skye bar 'gyur zhing :
lo sum brgya 'tsho bar 'gyur ro :
rang gi bdud rtsi drod ldan dri chu grang mos phul te lo gcig tu brtul shugs kyis brten na phan yon sngar dang mnyam pa thob par 'gyur ro :
gsum pa gsang ba'i bcud len ni :
lus skyil krung mnyam gzhag drang por bsrang mgrin pa cung zad bkug :
lce lce chung la reg par bzlog ste :
rang lus tshe dbang mgon po'i spyi bor haM dkar po thur lta :
lce chung gi rtser sum dkar po :
snying gar hU~M dkar po rnams gsal zhing dwangs la 'dzag pa :
lte bar a dmar po 'bar ba lta bur bsam :
de nas 'og rlung bskyod pas lte ba'i a las rlung me'i drod can byung bas snying ga'i hU~M bsros :
de'i nus pas lce chung gi sum bsros :
de'i nus pas spyi bo'i haM bsros :
bde ba'i ngo bor ltem me zhu ba dngul chu 'khyor ba ltar bsam :
steng rlung cung zad mnan pas lce chung gi sum las 'chi med kyi bdud rtsi 'o ma'i rgyun ltar babs te snying ga'i hU~M la zhugs :
hU~M gi nus pa cher rgyas pas snying kha'i rtsa thams cad bdud rtsi'i dwangs mas dkar mer gang bas dbang po'i sgo thams cad du skya chil chil g.yo zhing lus thams cad gang bar bsam :
de ltar lte ba'i rlung drod kyis gong gi yi ge rnams bskul bas lce chung gi sum las 'chi med kyi bdud rtsi'i rgyun mi chad par 'dzag par bsams la :
lce phugs su bzlog ste dal bus 'jibs pas lce chung las bdud rtsi ji tsam 'dod pa 'ong bas 'jibs shing mid la rlung kha sbyor du 'ching :
yang mtshan mo'i phyed la babs pa na rlung kha sbyor du bzung la spyi bo'i bdud rtsi la sangs rgyas thams cad kyi 'chi med kyi bdud rtsi 'o ma ltar dkar zhing gsal ba babs pas rtsa thams cad nas zhugs rkang mthil nas rim gyis spyi bo'i bar gang bar bsam zhing hU~M gi yid bzlas bya :
de'i mthar rang gi dri chu lcags sam kham phor so mar blugs pa la sha lnga dang 'bras bu gsum cha mnyam pa dang :
de'i drug cha'i lcags phye rnams dri chu cung zad dang sbyar nas btags te dbang po gtsang ma'i rdo rje zil pa dang rak+ta dang sbyar nas lcags dkar gyi snod du sngar gyi dri chu la mtshan mo'i thun gsum pa rdzogs nas nyi ma 'char ka'i bar btsos te :
sangs rgyas rnams kyi sku gsung thugs kyi bdud rtsi dkar dmar mthing ga dwangs shing gsal ba bstims nas oM AHhU~M brgya rtsa sogs bzlas la lag g.yas pa'i mthe bos mthe'u chung mnan lhag ma gsum rkyang ba snod kyi khar sbubs la :
rtsa sngags dang yig brgya lan gsum bzlas te 'chi med kyi bdud rtsir bsam mo :
bdud rtsi de nyid zho gsum re dang bud med gtsang ma'i nu zho hub gsum re sbyar nas nyal khar 'khur ba bkang zhing bsrubs pa zla ba drug tu btung bas lus bkrag mdangs rgyas pa dang dbang po gsal ba dang :
gzhon sha chags pa dang :
rdo rje lta bu'i lus su 'gyur zhing rtsol med kyi ting nge 'dzin rgyud la skyes nas myur du mchog gi bden pa mthong ste 'chi med tshe'i rig 'dzin 'grub par 'gyur ro :
bcud len gyi dus thams cad du zas kyi spang bya ni lan tshwa ches pa dang ri sgog sha rul chang skyur rtsub pa'i zas rnams so :
spyod lam gyi spang bya ni me dang nyi mas gdungs pa dang :
nyin mo'i gnyid dang rngul phyir 'byin pa'i drag shul rnams so :
brten par bya ba'i zas ni sha sogs 'jam bcud snum dro dang ldan pa rnams so :
spyod lam gyi brten bya ni :
lus ngag yid gsum dal zhing bag yangs pa zug rngu dang bral ba'o :
thugs rje chen po gsang ba tshe yi sgrub pa'i cha rkyen bcud len gyi gdams pa snying por dril ba rdzogs so :
sa ma ya :
rgya rgya rgya :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //[ \u0f88 ]zab lam bde gshegs kun 'dus las :
chi med las tshogs 'chi bslu rnam gsum bzhugs :[ \u0f88\u0f88\u0f88 ]bde gshegs kun 'dus lha la phyag 'tshal lo :
rnal 'byor pa la 'chi ba zug pa'i ltas su :
shes pa g.yeng ba dang rmi lam 'khrugs pa dang tshe gzugs nyams pa dang :
byad shor ba dang rlung 'them pa sogs 'chi ba'i rtags mthong na de nyid zlog pa'i thabs bya'o :
de la bla ma dang mkha' 'gro la tshogs mchod dang spong dag bya :
tshwa tshwa gdab :
srog bskyab :
'byung ba'i rten 'brel dang tshe sgrub ci nus su bya'o :
de nas 'chi ba bslu ba dngos ni tshe'i dkyil 'khor bris pa'i lho phyogs su :
dur g.yam la ro sol gyis chos 'byung gru gang pa zhig bris pa'i khar ro thal dang bra nag tshig nag bsres pa'i phye la 'chi bdag gi gzugs dbyug pa dang zhags pa thogs pa kha gdangs pa zhig bcos :
sre mog dang ro sol gyis byugs :
de'i mdun du dug gi me tog dang nya'i gsur tshil chen gyi ting lo mkhris pa'i chu 'bru nag dang sha rjen rnams bzhag :
lcags kyi phor pa gcig dang kham phor bcu'i nang du zan chang bcu bcu nya sha dang sha rjen dang sran chan dang khrag dang khur ba dang thug pa dang sgog btsong dang zho dang mar dang bu ram la sogs pas brgyan pa bcu bsham :
sngags bzlas pa'i spos chus bsgrub bya'i lus bkrus pa'i khrus khus 'bru sna'i ngar phye sbrus pa'i zan la de'i gzugs khru gang pa gcig byas la lto bar 'byung bzhi'i 'khor lo 'jug :
spyi bo dang phyogs bzhir mar me lnga sbar phrag pa g.yas g.yon la stag pa dang glang ma'i byang bu la 'chi bdag pho mo'i khram bris pa btsugs rang gi gos dang rgyan gyis g.yogs :
de'i mtha' na stegs bur rin po che sna tshogs dang 'bru sna dang sha mar bu ram dang sman sna dang spos sna dang dar zab dang tshos dang tshwa sogs rdzongs chas rnams bsham :
re ba nag po'i khar bsgrub bya bzhag :
tshon skud kyis 'khor bcu dkris pa'i sne mo gshin rje la gtad gzhan yang dgos pa'i rdzas thams cad tshang bar bsham mo :
de nas rdzas rnams sngags dang phyag rgya la sogs pas byin gyis brlabs nas mang por spel :
rang lha'i nga rgyal shugs drag pos 'chi bdag 'khor bcas bden pa'i stobs kyis bkug nas gzugs dang gnyis med du gyur par bsam zhing :
oM badzra A kar+Sha ya dzaHdzaHhU~M baM ho :
zhes brjod nas me tog la sogs pa byin la snying rje byang chub kyi sems bsgom zhing :
oM:
gang dag chos rnams thams cad kyi :
rgyu dang 'bras bu'i mtshan nyid ni :
mngar dang kha ba'i sa bon las :
'bras bu so sor smin pa bzhin :
dge dang mi dge'i las rnams kyi :
'bras bu yang ni de bzhin te :
de bas zhe sdang gdug rtsub sogs :
mi dge'i las rnams kun spongs la :
zhi zhing byams pa'i sems kyis ni :
'gro ba 'di la phan mdzad gsol :
zhes brjod pas de'i gdug rtsub kyi bsam pa zhi nas bdag gis ji ltar bsgo ba'i bka' nod cing gtor ma rnams dga' bas len par bsam la :
gtor ma bcu byin gyis brlabs la :
rang gi lag g.yas pa'i mthil du zla ba'i dkyil 'khor gyi dbus su bdud rtsi 'byung ba'i oM dkar po bsam :
sngags brjod pas bdud rtsi'i rgyun babs pa gtor ma dang 'dres nas 'chi bdag 'khor bcas kyis gsol bas mnyes shing tshims par bsam nas :
oM na maHsarba ta thA ga ta a wa lo ki te oM sam+b+ha ra sam+b+ha ra hU~M:
zhes tshar bcu brjod gtor ma dang pos bsgrub bya la byabs shing :
oM:
'chi bdag gshin rje nag po 'khor dang bcas pa khyed rnams kyis gtor ma bzhes la che ge mo 'chi ba'i nad gdon bar chad thams cad myur du zhi bar mdzad du gsol :
zhes gtor ma lcags snod du bzhag :
rtsa sngags kyi mthar A+oM a kA la mr-i t+yu dz+wa ra duSh+TAM sarba shAn+tiM ku ru ye swA hA:
zhes bdun bzlas nas bden pa'i stobs brjod de che ge mo 'chi bdag gi zhags pa las thar bar gyur cig :
gshin rje'i khram las thar bar gyur cig :
mi mthun pa'i phyogs thams cad las thar bar gyur cig ces brjod nas tshon skud rim pa gcig dkrol nas glud la dkri khram ris gcig bsub :
gtor ma gnyis pa nas bcu pa'i bar du bsngo ba dang las bcol ba dang zhags pa las 'grol ba dang khram bsal ba rnams sngar ltar bya'o :
de nas glud bsngo ba ni :
ngar mi phung khams skye mched thams cad rdzogs pa longs spyod bsam gyis mi khyab pa dang bcas pa byin gyis brlabs nas :
hU~M:
'bru bzang ngar gyi mi bo che :
khams lnga'i rang bzhin nyid las grub :
rnam shes tshogs brgyad yang dag ldan :
gzugs mdzes sgeg 'gros lams se lam :
smra mkhas ngag snyan kyu ru ru :
sems ni rtog dpyod hrigs se hrig :
mdzes pa'i gos rgyan pu ru ru :
bza' btung longs spyod spungs se spung :
'di 'dra'i glud bzang ya mtshan can :
ting 'dzin sngags dang phyag rgya dang :
chos nyid rol pa'i mthu las grub :
mi bas glud dga' bzhes su gsol :
bzhes nas che ge mo 'di la :
gdug rtsub sems kyis khro ba spongs :
bzung pa thongs la bcings pa khrol :
zos pa skyugs la shi ba gsos :
zhi dang byams pa'i sems kyis ni :
'chi ba'i 'jigs pa zhi bar mdzod :
ces bsgrub bya'i lo grangs sogs bsngo zhing bsgrub bya la bskor nas 'chi bdag gi gzugs kyi mdun du spung :
de nas rdzongs chas rnams nam mkha' mdzod kyi sngags dang phyag rgyas spel nas tshim par bsngo zhing :
hU~M:
'chi bdag gshin rje 'khor bcas la :
mthun pa'i dkor cha rdzongs su 'debs :
'dod yon rin chen sna lnga dang :
'bru dang sha mar bu ram thud :
chan dang khur ba mar me dang :
sman dang spos dang dar zab dang :
gos dang rgyan cha du mar bcas :
'dod yon longs spyod rgya chen 'di :
de ring che ge mo 'di yis :
'chi bdag 'khor bcas spyan lam du :
mi shes pa dang bag med pas :
nyes shing 'gal ba gang bgyis pa :
nongs shing bshags pa'i skong du 'bul :
srog gi rin dang glud du 'bul :
ma bsad pa yi stong du 'bul :
ma rkus pa yi 'jal du 'bul :
ma chags pa yi bu lon du :
'bul lo bzhes shing bsnams nas kyang :
thugs kyi brnags pa zhi ba dang :
zhi dang phan pa'i bsam pa yis :
'chi ba'i 'jigs pa bsal du gsol :
zhes brjod cing rdzongs chas rnams gzugs kyi mthar spung ngo :
de nas sngags bzlas pa'i spos chus khrus byas khrus khu glud la bstim :
rang nyid 'chi ba'i 'jigs pa thams cad dang bral bar bsam mo :
de nas yas rnams kha bsgyur la :
ting nge 'dzin gyi nga rgyal drag po dang ldan pas 'di skad brjod :
hU~M:
nyon cig 'chi bdag gshin rje'i rgyal :
khyod ni las kyi rdzu 'phrul can :
'gro ba'i srog bdag chen po khyod :
shi ba kun gyi gshin bu rje :
gson po skos la 'debs pa po :
dge sdig shan thang 'byed pa po :
'khor dang bcas pa khyed rnams la :
de ring che ge mo 'di yi :
tshe dang srog gi glud 'bul lo :
dgyes shing mgu bar gyur nas kyang :
bzung pa thongs la bcings pa khrol :
bka' dang dam las ma 'da' bar :
mchod sbyin bzang po 'di snoms la :
song zhig gzhan du 'gro bar gyis :
phyin chad gnod pa ma mdzad cig :
sngon gyi lan chags yod na yang :
mchod sbyin 'di yis bral bar gyis :
bdag nyid chen po sangs rgyas bka'i :
tshig las 'das na rdul du rlog :
de bas bgegs chen khyod song la :
dam tshig gnyan las ma 'da' zhig :
ces brjod cing drag po'i sngags bzla gu gul bsreg thun gyis brab rol mo dang bcas rdzas rnams lho phyogs kyi grong zad pa'i mthar bskyal lo :
de nas srung 'khor bsgom :
bsgrub bya gdan dkar po'i khar bzhag la spos chus gtor :
rdo rje snying khar bzhag la :
oM:
sangs rgyas chos dang dge 'dun dang :
lha dang 'jig rten skyong rnams kyi :
bden pa'i stobs dang gzi brjid kyis :
'chi bdag bdud kyi g.yul ngo las :
rgyal bar gyur cig de ring khyod :
mi 'gyur tshe srog brtan gyur cig :
ces smon lam dang bkra shis bya'o :
yang na sngar bzhin dbang bskur bar bya'o :
tshe zad pa la sogs pa'i mtshan ma rnams 'di byas pas grol bar 'gyur ro :
des kyang ma bzlog na bskyar nas bya'o :
'dis ni ji ltar tshe zad pa'i 'gro ba yang lo lngar tshe bsring bar nges pa'o :
sa ma ya :[ \u0f88 ]nang ltar 'chi ba bslu ba ni :
hU~M las rdo rje'i rwa gur brtan po'i nang du b+h+rU~M las thod pa ja ril srubs med kyi khang pa rdo rje'i rang bzhin can gyi nang du rang sems ngo bo yi dam rnam pa keng rus su gsal ba'i snying gar hrIHmar me lta bu gsal zhing 'tsher bar bsgom :
de las 'od zer 'phros rmi lam gyi mtshan ma de sogs srung 'khor gyi rtser bkug mtshon chas bcad cing mes bsregs dwangs ma bdag la bstims nas dbugs khug pa re la b+h+rU~M nyer gcig re bzla'o :
steng rlung bzung 'byin pa na phyir zlog dang thal mo gdab :
des ni dus min 'chi ba'i mtshan ma rnams skad cig la zhi bar 'gyur ro :
sa ma ya :[ \u0f88 ]gsang ba ltar 'chi ba bslu ba ni :
tho rangs mi tshig ma 'dres pa la :
lus gnad bsrang yi dam gyi lhar bsgom rlung ro bsal nas lus kyi dbus su d+hU ti gsal zhing dwangs pa'i sbubs stong gi nam mkhar thig le dkar po yungs 'bru tsam gsal la 'tsher ba zhig bsgom :
lte bar raM dmar po 'bar zhing tsha ba gsal zhing dwangs la rno ba gcig bsgom :
de nas rlung steng du 'gro ba na gtum mo'i me glog ltar gsal bas phyogs bcu'i sangs rgyas byang sems dpa' bo mkha' 'gro snod bcud thams cad 'chi med kyi bdud rtsir zhu :
rlung nang du 'ong ba na phyi nang gi sangs rgyas thams cad kyi bdud rtsi spyi bo'i thig le la thim pas cher 'phel 'chi med kyi bdud rtsi 'o ma'i rgyun ltar 'dzag pas rtsa dang lus thams cad gang ba 'gal me lta bu'i ting nge 'dzin la nyams len rtse gcig tu byas pas dus ma yin par 'chi ba'i mtshan ma thams cad zhi bar 'gyur ro :
'chi ba bslu ba'i man ngag snying por dril ba'o :
pad+ma bdag gis gdams pa 'di'i sgo nas mnga' bdag rgyal po'i sku tshe'i bar chad bsal cing phyi rabs kyi 'gro la brtse bas las ldan gyi rje 'bangs rnams la gdams pa'o :[ \u0f88\u0f88\u0f88 ]rgya rgya rgya :
gter rgya :
sbas rgya :
gtad rgya :
rig 'dzin gter bdag gling pas sha 'ug ltag sgo bde chen ye shes kyi 'khor lo nas spyan drangs pa'o //
dge'o ///
/
