pad+ma gsang thig gnas 'dren skabs bdag 'jug gi dbang nang nang gses sku gsung thugs dbang sogs sbyor dgos pa'i zur byang dkyus bkod yin /
bum dbang gi karma ka la sha a b+hi Shiny+tsa hU~M:
zhes pa'i mtshams /
de'i rjes 'brel du sku gsung thugs kyi dbang bskur ba la /
dang po lha sku phyag rgya'i dbang bskur ba ni /
dkyil 'khor gyi lha tshogs rnams kyi sku las ye shes kyi sku gnyis pa re spros te khyed rang gi dpral bar thim pas rdo rje sku yi byin rlabs lus la zhugs par mos shig
/gtso sku thogs la /
oM AHhU~M:
chos sku stong gsal ma bcos spros dang bral :
longs sku gsal la ma 'dres gu ru'i sku :
sprul sku sna tshogs thabs kyis 'gro don mdzad :
sngon tshe pad 'byung khyed dang smon lam gcig :
da lta bdag dang slob ma'i stangs bzung ste :
srog gi phyir yang mi gtong sgrub lags na :
ye shes rab 'byams dbang chen bskur du gsol :
kA ya badzra a b+hi Shiny+tsa hU~M:
zhes dang /
hU~M/
chos rnams rnam dag sogs lha dbang zur byang 'dir sbyar nas /
gnyis pa gsung bzlas pa sngags kyi lung sbyin pa ni /
lha tshogs rnams kyi mgrin pa nas sngags kyi phreng ba dpag tu med pa byung /
khyed rang gi mgrin par thim pas gsung gi byin rlabs rgyud la zhugs par bsam la phreng ba sbrel te /
rtsa sngags oM AHhU~M badzra gu ru pad+ma sid+d+hi dz+nyA na A yu She hU~M b+h+rU~M nr-i dza :
oM bo d+hi tsit+ta ma hA su kha dz+nyA na d+hA tu A:
oM ru lu ru lu hU~M b+h+yo hU~M:
oM AHhU~M ma hA gu ru sarba sid+d+hi hU~M:
lan gsum re bzla /
de brtan par bya ba'i slad du sngags phreng mgrin par bzhag ste dbang bskur bar bsam la /
A:
brjod pa kun gyi gzhi ru gnas gyur pa'i :
ngag la rdo rje'i sngags kyi dbang bskur pas :
grags stong rdo rje'i rol mor 'byams klas pa :
mi 'gag gsung gi dbang mchog thob par shog :
wA ka badzra a b+hi Shiny+tsa A:
thugs 'od gsal gyi dgongs pa ngo sprad pa'i slad du dwangs gsal me long snying gar bzhag ste /
spros bral don gyi ye shes rgyud la 'phos pa'i mos pa mdzod cig
/hU~M:
ma bcos spros dang bral ba'i rang rig pa :
'od gsal ka nas dag pa gdod ma'i gshis :
ye grol lhun 'byams dgongs pa'i srog gtad pas :
mi shigs thugs kyi dbang mchog thob par shog :
tsit+ta badzra a b+hi Shiny+tsa hU~M:
de ltar rdo rje'i sku gsung thugs su lhun gyis grub pa la /
sgeg sogs mchod pa'i lha mo las rang snang gi sku gnyis pa re 'phros te 'dod yon gyi rol pas mnga' gsol ba'i mos pa mdzod cig
/trAM:
dga' ba bzhi dang stong pa bzhi :
lha yi phyag rgyar rang shar ba'i :
sgeg sogs mchod pa'i lha mo yi :
yon tan rab 'byams dbang mchog bskur :
oM badzra lA s+yai mA l+ye gIrtI nirtI puSh+pe d+hU pe A lo ke gan+d+he AHhU~M:
brjod cing mnga' gsol /
de nas rdo rje dril bu lag tu gtad cing bdag po chen po'i dbang bskur ba ni /
hU~M:
khyod ni rdo rje slob dpon te :
las rnams ma lus kun byos shig :
sku gsung thugs kyi dam bzung la :
khams gsum dag pa'i sa la skyol :
badzra kA wA tsi sa ma ya b+ho d+hi tsit+ta A:
sku gsung thugs kyi dam tshig sbyin /
dkyil 'khor gyi phrin las sgo ma'i sku las sku gnyis pa re 'phros te khyed rang gi lag tu gtad pas las bzhi'i phrin las lhun gyis grub par bsam la /
hrI:
tshad med bzhi po gnas dag pa'i :
mi shigs sprul pa'i sgo ma bzhi :
lha sku phyag rgya'i dbang bskur pas :
phrin las rab 'byams dbang thob shog :
dzaHhU~M baM hoHa b+hi Shiny+tsa hU~M:
des mtshan ma rdzas kyi dkyil 'khor du bum pa'i sogs gsang dbang nas bdag 'jug mthar dbyung /
'di ltar bdag 'jug nang mi gsal ba dbang chen nang 'gro dgos pa 'don chog dkyus ma'i skabs 'jug bder zur byang bzos pa yin zhing /
sku dang gsung bzlas lung tsam las gzhan dgos min gsal kha mi 'dug kyang /
rtsa dkyil gyi lha sngags yongs rdzogs dang bdag chen dbang bcas dbang chog dkyus ltar byas pas mi rung ba med snyam gyis zab chos khyad par can 'di rang gzhan lag tu len pa'i skabs 'dra byung na 'jug pa bde phyir dwags po sprul skus 'di ltar dkyus su bris pa yin no ///
/
