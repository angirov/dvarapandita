'gugs byang gnubs lugs su grags pa ni /
na mo rtsa brgyud bla ma rgyal ba zhi khro'i tshogs //
dpa' bo mkha' 'gro dam can srung mar bcas //
sngags 'chang bdag gi sngags dang ting nge 'dzin //
dkon mchog gsum sogs bka' yi bden pa dang //
phrin las 'jam dpal shor sang nyi ma khros //
gshin rje gshed po king kang dmar nag dang //
las kyi mtha' sdud nag po ti pa tsa //
ma lus 'khor dang bcas pa'i bden pa'i mthus //
bla ma'i sku dgra bstan dang bstan 'dzin smod /
khyad par sngags 'chang bdag dang sbyin pa'i bdag
/rgyu sbyor mi nor 'khor dang bcas pa la //
snga dgra lag bdar phyi dgra yid la sems //
da lta gnod cing 'tshe ba'i dgra dang bgegs /
kha 'jam snying rtsub zhe nas dmod pa dang //
do bsdos phod btsugs bsam ngan sbyor rtsub byed //
mthu dang nus pa bu lon bzhin du snyog
/'gro lam rtsang 'dzug za lam dug sbyor gshom //
ming yig gzugs ling bkod pa 'di rnams kyi //
rnam shes bla tshe srog dang bcas pa rnams //
gnam sa gling bzhi gling phran ri rab gseng //
nyi zla'i go bar chos bon srung ma'i skyabs //
gang na gnas kyang ling+ga 'di nyid la /
khug cig badzra aM ku sha ya dzaH
rke nas chings shig badzra pA sha hU~M//
yan lag sdoms shig badzra s+pho Ta baM//
myos par gyis shig badzra g+haN+De hoH
dgra bo srung skyob byed pa'i lha srung rnams //
phyes shig badzra pra we sha ya phaT//
dbyer med stims shig A we sha ya A//
brgya rtsa'am nyer gcig brjod //
