A+o~M swasti /
chos nyid zhi ba'i gnas lugs ni //
rnam 'gyur khro bor 'bar ba'i gzis //
bdud dpung mthar mdzad lhag pa'i lhar //
btud nas de sgrub snying por dril //
'dir nyang gter drag dmar che 'bring gang rung gi sgrub thabs dang 'brel bar lu gu rgyud kyi byin rlabs byed na /
maN+Dal zla gam dmar po sgo gcig pa bris pa'am lha grangs kyi tshom bu bkod pa'i dbus su /
many+dzi la gtor ma rin chen 'bar ba sku rten gyis brgyan pa bkod /
de'i g.yas su gsung rten bdud rtsis gang ba'i thod pa /
g.yon du thugs rten rdo rje /
mtha' mchod gtor gyis bskor /
bdag mdun dbyer med kyi sgrub mchod gong bzhin che 'bring gang rung byas nas /
slob ma rnams khrus byas /
bgegs bskrad /
sngon 'gro'i chos bshad byas nas maN+Dal phul /
dus gsum sangs rgyas 'dus pa'i sku :
bla ma rdo rje 'dzin pa yis :
bdag ni 'khor ba'i du khaHlas :
bsgral phyir byin gyis brlab tu gsol :
lan gsum gyis gsol ba btab /
skyabs sems dang yan lag bdun pa bya /
slob dpon gyi thugs ka nas 'od 'phros /
slob ma la phog pas 'od gsal du sbyangs nas hU~M las drag po'i skur mngon rtogs ltar bskyed pa la /
sku rten gtor ma lhar gsal ba'i spyi bor A+o~M/
de las 'od zer 'phros sangs rgyas thams cad lha sku'i rnam pas spyan drangs spyi bo nas sib sib thim par bsam la spyi bor bzhag ste /
A+o~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro dbang du bsdu ba'i phyir :
dam rdzas gtor mas dbang bskur bas :
sku yi byin rlabs lus la zhugs :
lus kyi sgrib pa dag gyur nas :
mi 'gyur tshe yi dngos grub stsol :
gu ru de wa DA ki nI zhes dang rtsa sngags kyi mthar kA ya a b+hi Shiny+tsa A+o~M/
zhes bskur pas lus kyi mgrin pa yan chad pad+ma he ru ka'i dbur dmar lam gyis gyur par bsam pa ni sku'i byin rlabs so //
gsung rten ka pA la'i bdud rtsi'i steng du AH
de las 'od zer 'phros sangs rgyas thams cad yig 'bru'i rnam pas spyan drangs mgrin pa nas thim par bsam la b+han+d+ha mgrin par bzhag ste /
A:
bla ma rnams kyi byin rlabs dang :
yi dam lha yi ting 'dzin dang :
mkha' 'gro dbang du bsdu ba'i phyir :
dam rdzas bdud rtsis dbang bskur bas :
gsung gi byin rlabs ngag la zhugs :
ngag gi sgrib pa dag gyur nas :
snying po lung gi dngos grub stsol :
gu ru de wa DA ki nI dang rtsa sngags mthar wA ka a b+hi Shiny+tsa A:
zhes bdud rtsi sbyin /
lte ba yan chad pad+ma he ru ka'i sku stod kyi rnam par dmar lam gyis gyur par bsam pa ni gsung gi byin rlabs so //
thugs rten rdo rje'i lte bar hU~M/
de las 'od zer 'phros sangs rgyas thams cad phyag mtshan gyi rnam pas spyan drangs snying ga nas thim par bsam la rdo rje snying gar bzhag ste /
hU~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro dbang du bsdu ba'i phyir :
dam rdzas rdo rjes dbang bskur bas :
thugs kyi byin rlabs sems la zhugs :
yid kyi sgrib pa dag gyur nas :
skye med rdo rje'i dbang thob shog :
gu ru de ba DA ki nI dang rtsa sngags mthar tsit+ta a b+hi Shiny+tsa hU~M:
lte ba man chad pad+ma he ru ka'i sku smad kyi rnam par dmar lam gyis gyur par bsam pa ni thugs kyi dbang ste rdzas la brten pa'i dbang gsum mo //
bla mas drag sngags tshar gcig brjod bzhin du thugs ka nas sngags kyi 'od zer slob ma la spros pas /
lha sku rgyan dang cha byad rdzogs par bkra lam gyis gsal thobs shig ces pa ni sku'i dbang ngo //
slob dpon gyi thugs ka nas sngags kyi phreng ba thon pa zhal sgo nas byung /
slob ma'i khar zhugs te snying ga'i sa bon gyi mthar 'khor bar dmigs la sngags kyi rjes zlos lan gsum byas te sngags kyi bzlas lung sbyin pa gsung gi dbang ngo //
lha sku'i gsal snang 'od gsal du bsdus nas sems spros bral du 'jog pa ni thugs kyi dbang ngo //
slob ma'i rjes kyi bya ba dang /
dkyil 'khor gyi rjes chog ni gzhan dang 'dra'o //
rnam 'a~Xgyur bgegs tshogs thogs me~Xd du //
mthar byed rdo~X rje~X thod phreng rtsal //
sgrub thabs kun la 'jug bde'i dbang //
nyang gter gdams pa'i bcud dril mchog
/nyang lugs drag po che 'bring gnyis ka la 'jug pa'i dbang gi le'u tshan no ///
/
