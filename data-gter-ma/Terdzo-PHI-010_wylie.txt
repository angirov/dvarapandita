ye shes rab 'bar las /
bdud mo khrag ral ma'i mdos kyi zin bris bzhugs so :[ \u0f88\u0f88\u0f88\u0f88\u0f88\u0f88\u0f88\u0f88 ]he ru ka dpal pad+ma'i sku la 'dud :
snyigs dus lha 'dre 'khrugs pas nad yams dar :
de la phan pa'i khrag ral mdos kyi 'phyong :
mdun bskyed bsgom pa ni :
mdos yas rnams sngags drug phyag drug gis byin brlabs nas :
oM badzra yak+Sha hU~M:
oM swa b+hA wa sogs /
sku gzugs mi dmigs pa stong pa nyid du gyur :
stong pa'i ngang las yi ge ma yongs su gyur pa las :
bdud mo nag mo dud pa'am sol ba'i mdog can khrag gi ral pa dmar po thur du bshal ba :
spyan gnyis nyi zla ltar bsgrad pas 'jig rten sreg pa :
zhal gdangs pa las nad yams khrag gi kha phru 'thor ba :
nga ro nam mkha'i mthongs su 'bod pa :
nad sprin sngo dmar rlangs pas bar snang sgrib pa :
mche ba gangs ri ltar gtsigs shing skye 'gro'i srog dbugs sdud pa :
mig dang sna nas nad kyi dud sprin kham dmar 'khrigs pa :
nu ma 'phyangs pa las khrag gi rgyun 'dzag pa :
thal mo gnyis bar snang khams su brdabs pas thal dud yul khams khengs pa :
rked pa ri rab zom la brten pas sa nad me ltar 'bar ba :
zhabs gnyis kyis rgya mtsho dkrugs pas dmu chu skya rbab bying chu 'thor ba :
sku mdog nag mo gcer bu mi sdug pa'i 'gyings bag sgeg pa'i tshul du 'dug pa'o :
de'i phyi rol du mon mo nag mo gcer bu b+ha ga rgyas pa :
nu ma 'phyangs shing kha gdangs mche ba gtsigs pa :
sdang mig bsgrad cing ral pa kham ser thur du bshal la gyen du sgreng ba :
lag gnyis khram shing dang nad kyi rkyal pa thogs pa :
zhabs gnyis phar 'gro ba'i tshul du 'dug pa :
'khor du nad yams kyi bdag mo :
rims yams kyi bdag mo :
sha za khrag 'thung dam sri za 'dre shi gshed gson 'dre yul 'dre rgya 'dre srin mo bdud mo'i tshogs bsam gyis mi khyab pas bskor bar bsam :
zhes dang :
bden pas bkug pa ni :
na mo :
sangs rgyas kyi bka' bden pa dang :
chos kyi bka' bden pa dang :
dge 'dun gyi bka' bden pa dang :
gu ru pad+ma drag po rtsal ye shes rab 'bar gyi bden pa dang :
bde gshegs yongs 'dus sgrub chen dkyil 'khor dgu'i bden pa dang :
rje 'bangs nyer lnga :
klong gsal rdo rje snying po'i brgyud 'dzin dngos slob brgyud pa dang bcas pa'i bden pa'i stobs kyis :
bdud mo khrag gi ral pa can :
nad yams kyi bdag mo rgya 'dre srin mo'i rigs su gtogs pa thams cad skad cig gis 'dir khug cig :
aM ku sha dza :
dzaHhU~M baM ho :
ces rol mo dang bcas pa lan gsum mam bdun gyis bkug :
sa ma ya :
mdos spyan 'dren ni :
hU~M:
sngon gyi bskal pa'i dang po la :
sogs nas :
mi rung chag chen tha dag zlogs :
zhes yan chad :
de nas glud lan chags bsngo ba ni :
na maHsa man+ta b+hud+d+ha naM:
na maHsarba ta thA ga ta sogs lan gsum gyis bsngos nas :
na mo sangs rgyas kyi bden pa dang :
sogs nas :
stong par gyur cig :gi yan chad kyis brgya rtsa brgyad bsngo bar bya'o :
nad bdag mo'i glud bsngo ba ni :
kye :
rin chen ngar gyi mi mo 'di :
zhes sogs nas :
de bas 'gro la ma gnod cig :
yan chad :
de nas thog mar bdag nyid bskyed rim dang ldan pas :
hrI:
mnyam nyid chos sku'i rang bzhin gyi :
sogs nas :
rnal 'byor bdag gi grogs mdzod cig :
yan chad brjod :
de nas yul khams su nad yams thu bar byung na thun dang drag sngags kyis ling+ga mdos bcas thun sngags rnams kyis gzhung ltar brab bo :
de nas mdos phyir spags nas yak+sha me dbal gyi lha 'dre'i tha tshig bsgrag :
bskul ba bya :
chad mdo 'don nas :
gnas 'dir ma 'dug gzhan du dengs :
sogs nas :
de bas tshul 'di rtogs par gyis :
sa ma ya ho :
yan chad kyis mdos skyel :
de nas gzhung gi brtan ma phul :
gtor gzhong sbub nas rta bro brdung :
bkra shis bsngo ba smon lam bya :
sa ma ya :[ \u0f80]atsha :
gu h+ya :
!
de nas khrag ral gyi mdos kyi 'phyong rdzas la :
tha mar khrag sna rnyed tshad blugs pa'i khrag kong bcu drug :
sgo nga la mtshal gyis b+h+yo zlog bris pa bcu drug :
rdo dkar la nad yams zlog bris pa bcu drug :
khram shing la b+h+yo zlog bris pa bcu drug :
mar me bcu drug :
mda' bkra 'phang bkra bcu drug re :
pho tang mo tang rgyang bu rnams bcu drug re :
nam mkha' 'ja' khra bcu drug :
rtsang mtshe yungs dkar sogs kyis brgyan :
rgyas par brgya rtsa brgyad kyis bskor :
gdugs nag po phub :
ko gru'am 'khar gzhong du lug nag khrag gis bkang ba'i dbus su bzhag :
'og dur khrod kyi sa la maN+Dal gru bzhi zlum skor zur gsum bang rim gsum pa zla gam gyis mtshan pa bya :
khrag gi rba rlabs 'khrugs pa'i dbus su bsham mo :
sa ma ya :
rgya rgya rgya :
kha thaM:[ \u0f80]atsha :
ces pa 'di ni lcags mdud slob ma chos nyid rang grol gyis zhus pa'i ngor klong gsal rdo rje snying pos smras pa'o //
sarba dA mang+ga laM///
/
