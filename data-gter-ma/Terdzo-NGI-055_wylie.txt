'byung lnga'i skong ba'i las bye brag pa rnams la 'dod gsol rgyas par bya bar spro na /
chu skong las /
yams rims zhi bar /
lha srin ma mo'i kha rlangs sogs phyi nang 'byung 'khrugs kyi yams dang rims nad thams cad shAn+tiM ku ru swA hA/
dus 'khrugs zhi bar /
kla klo'i 'tshub 'gyur sogs skal ngan dus kyi 'khrugs pa thams cad shAn+tiM ku ru swA hA/
tshe spel bar /
bdag cag rnal 'byor pa'i tshe mi mnyam shing gong nas gong du 'phel ba dang tshe srog rdo rje ltar sra zhing brtan la yun ring du gnas par gyur cig puSh+TiM ku ru oM/
ye shes rgyas 'dod /
bdag cag rnal 'byor pa'i nyams rtogs bde stong gi ye shes chen po puSh+TiM ku ru oM/
!
sa skong las /
tshe bsring bar /
bdag cag rnal 'byor pa'i tshe mi mnyam shing gong nas gong du 'phel ba dang tshe srog rdo rje ltar sra zhing brtan la yun ring du gnas par gyur cig puSh+TiM ku ru oM/
dge 'dun sogs dbang sdud /
phyogs bcu'i dge 'dun gyi sde chen po sogs 'jig rten khams kyi lha 'dre mi gsum rje blon btsun mo mnga' 'bangs sde ris /
zas nor longs spyod dpal 'byor mnga' thang stobs rtsal gzi brjid thams cad rang dbang med par bdag sgrub pa por mos pa rnam bzhi'i tshul du ma ma wA shaM ku ru hoH
dgra bgegs tshar gcod /
bstan dang 'gro la gnod cing 'tshe ba'i dgra bgegs 'byung po thams cad mA ra ya rbad phaT/
mchog gi don /
rnal 'byor pa bdag gis chos nyid kyi bden pa mngon sum du rtogs shing /
sa lam gyi yon tan mthar phyin te tshe 'dir zung 'jug rdo rje 'chang chen po'i go 'phang thob par gyur cig ma hA dz+nyA na rat+na sid+d+hi pha la hoH
!
me skong las /
bgegs zhi bar /
stong phrag brgyad cu'i gdon gyi rigs su gyur pa thams cad kyis bdag 'khor dang bcas pa la sdang ba dang sdang ba'i sems dang /
gdug pa dang gdug pa'i sems dang /
drag shul dang drag shul gyi sems las gyur pa'i gnod cing 'tshe ba thams cad shAn+tiM ku ru swA hA/
nad zhi bar /
rlung mkhris bad kan 'dus pa las gyur pa'i sngon las 'phral rkyen gyi nad thams cad shAn+tiM ku ru swA hA/
tshe rgyas par /
bdag cag rnal 'byor pa'i tshe mi mnyam shing gong nas gong du 'phel ba dang tshe srog rdo rje ltar sra zhing brtan la yun ring du gnas par gyur cig puSh+TiM ku ru oM/
bsod nams rgyas par /
bdag dang sems can thams cad kyi 'jig rten dang 'jig rten las 'das pa'i zag bcas dang zag med kyi bsod nams dge tshogs thams cad puSh+TiM ku ru oM/
ye shes dbang sdud /
gang dag ye shes kyi spyan dang ldan pa'i rtsa gsum chos srung rgya mtsho ma lus pa rnams kyi sku gsung thugs yon tan phrin las phun sum tshogs pa thams cad ma ma wA shaM ku ru hoH
'jig rten dbang sdud /
'jig rten khams kyi lha 'dre mi gsum rje blon btsun mo mnga' 'bangs sde ris /
zas nor longs spyod dpal 'byor mnga' thang stobs rtsal gzi brjid thams cad rang dbang med par bdag sgrub pa por mos pa rnam bzhi'i tshul du wA shaM ku ru hoH
dgra tshar gcod par /
bsgral ba'i zhing bcu tshang zhing nyams pa bdun dang ldan pa'i dgra bo byad ma thams cad mA ra ya rbad phaT/
bgegs tshar gcod par /
bstan dang bstan 'dzin yongs la skabs blta zhing glags tshol ba /
rnal 'byor pa bdag gi lus ngag yid gsum la bar du gcod pa'i nag phyogs gdon bgegs log par 'dren pa'i tshogs thams cad u tsaT+Ta ya mA ra ya phaT/
mchog grub ched /
rnal 'byor pa bdag gis chos nyid kyi bden pa mngon sum du rtogs shing /
sa lam gyi yon tan mthar phyin te tshe 'dir zung 'jug rdo rje 'chang chen po'i go 'phang thob par gyur cig /
!
mar me'i skabs la 'di sbyar shes dgos /   rnal 'byor pa bdag gis gnas lugs phyag rgya chen po mchog gi dgongs pa zab mo mngon du 'gyur ba dang /
de'i byin rlabs kyis /
zhes pa yan chod mar me'i mchog gi skong ba'i skabs /
las bye brag pa lnga yi 'dod gsol thams cad kyi dbur sbyar /
rlung skong skabs la mi dgos /
(spos dang mar me gnyis ka la /
zhi ba shar la /
bdag cag gi nad gdon sdig sgrib nyes ltung dam tshig nyams chag ma dang mkha' 'gro'i bka' chad la sogs te mdor na mi mthun pa'i phyogs thams cad shAn+tiM ku ru swA hA/
rgyas pa lho la /
bdag cag gi tshe bsod dpal 'byor stobs rtsal gzi byin nyams rtogs ting 'dzin ye shes yon tan thams cad puSh+TiM ku ru oM/
dbang nub la /
'khor ba dang mya ngan las 'das pa'i snod bcud kyi dge mtshan yid du 'ong ba'i dngos po ma lus pa thams cad bdag la mos pa rnam bzhi'i tshul du wA shaM ku ru hoH
drag po byang la /
bstan dang 'gro la 'tshe ba'i 'byung po mi dang mi min bsgral ba'i zhing du gyur pa thams cad mA ra ya rbad phaT/
!
rlung skong gi mchog la /
bdag cag gis gnas lugs phyag rgya chen po mchog gi dgongs pa zab mo mngon du 'gyur ba dang /
phrin las rnam pa bzhi la mnga' dbang 'byor bar gyur cig
/ma hA sid+d+hi sa ma ya hoH
!
mar me'i mchog gi dbus la /
sems can thams cad kyi rgyud la de kho na nyid kyi ye shes chen po ma nor ba ston cing rgyas par byed pa'i las kyi nus mthu phun sum tshogs pa la mnga' dbang 'byor bar gyur cig
/ma hA dz+nyA na sarba karma ku ru hoH
!
mar me'i mchog gi las bzhi ni gong ltar ram /
yang na dug lnga'i rnam rtog zhi ba /
rig rtsal ye shes rgyas pa /
rlung sems dbang du 'du ba /
ma rig bdag 'dzin tshar gcod pa /
gzung 'dzin cha dang bcas pa dbyings su sangs shing /
ye shes phyogs med du rgyas pa sogs kyi sgo nas bzhag kyang chog gsungs //
las rab gling pas gter chen bla ma'i gsung nyams med du bris pa'o //
mang+ga laM///
/slar yang mchod skong gzhung dang bstun nas sbyor bde'i yig chung dang /
dkyus ltar ma tshang ba 'ga' shas gong 'og rdo rje'i gsung don mthun gsol 'os kho na bsdebs te rang 'dra'i blo dman 'jug bder byas pa tsam la nongs na zhu dag pa pad bkod sgam sprul pas snying nas bshags so //
