mtshon cha'i 'jigs pa las rab tu rgyal ba'i thabs dar mdud zab khyad ma lag tu lon nges pa myong bas grub pa ni /
zhag gsum ngag bcad la gong bsnyen 'bum tsho gcig bya /
de nas nangs par tho rangs rgyun du ngag ma gtang gong du sngags brgya stong gang 'grub bzla /
sngags bzla dus dmigs pa rang nyid lcags kyi kha T+wAM gar bsgoms nas /
sngags bzlas rjes /
mtshon gyi ming med rdo rje'i lus su gyur par bsam /
mtshon cha char du babs kyang gnod par mi 'gyur ro //
las sbyor ni /
dar dmar gyi srung skud dar dmar dri nag sogs med pa la rdo rje'i mdud pa gsum brgyab /
mdud pa re la sngags stong phrag re bzlas la /
de rang gzhan su rigs kyi mgo'am ske /
lag g.yon pa lta bu gang rigs la btags pas lo re'i nang du mtshon mi phog cing phog kyang mi thub pa ni lag len myong bas grub pa yin no //
zad khyad la gdengs khel blo thub pa'i khyad nor gzhan la med pa'i khyad chos bsam 'phel gyi nor bu'o //
za yig mtshon srung mtshon bsnyen sogs gzhan mang du yod pa rnams ni rdzas mi 'dzom pa dang /
bsrung bya mang ba sogs kyis bslus pa mang /
srung skud brjes mtshams kyi lo zla tshes grangs ma nor na gdams pa 'dis bslu bar mi srid do //
des na dus ma nor ma brjed par bya'o //
yang g.yul du zhugs pa'i dus tshod nges pa can yod na srung skud btags /
sngags chu lus la byugs /
nas dkar po gsum la sngags stong rtsa btab nas mid na go khrab sum brtsegs gyon pa las kyang blo thub bo //
mtshon cha char du babs kyang rang lus rdo rje pha lam dang 'dra'o //
dam tshig ni /
srung skud la bud med /
bya rog
/khyi /
zhim bu rnams kyis ma reg ma 'gong bar gal che 'o //
yang le lo can la srung skud dgos dus ma gtogs btags mi dgos /
dben par sbas la tshags bya /
sngags ni /
nag po shrI kha la khel /
zhes pa 'di kho na'o //
'di ni gzhan la med pa'i gdams pa zab khyad can yin pas 'chol bar spyod na mkha' 'gro ma rnams kyis chad pa chod /
sa ma ya /
rgya rgya rgya /
smrag kha thi /
'di bya pa bkra shis dar rgyas /
ngag dbang kun dga' snying po /
yug pa nor bu dbang rgyal /
grub chen kun dga' rdo rje sogs kyis gtan la phab pa bslu mi srid pa yin no ///
/
!
mtshon cha'i 'jigs pa srung ba'i sgom bzlas bzhugs so //
bla ma sangs rgyas chos tshogs la //
byang chub bar du skyabs su mchi //
rang gzhan don gnyis rab bsgrub phyir //
byang chub mchog tu sems bskyed do //
oM swA b+hA wa sogs /
stong pa'i ngang las skad cig gis //
rang lus lcags kyi kha T+wAM ga
/sngon po me 'od rab 'bar ba //
cis kyang gzhom du med par gyur //
nag po shrI kha la khel /
zhes ci nus bzlas mthar /
mtshon cha'i 'jigs pas mi tshugs pa'i //
gzhom med rdo rje'i lus su gyur //
dge 'dis bdag gzhan 'gro ba kun //
phyi nang mtshon cha'i 'jigs pa sogs //
mi mthun phyogs las rnam rgyal ba'i //
dkon mchog gsum gyi bkra shis shog
/ces brjod /
'di nyid thog mar zhag gsum mtshams bcad la /
ngag gcad shin tu dam pas bsnyen pa 'bum phrag gcig bya /
de nas rgyun du tho rangs ngag ma gtang gong du sngags brgya stong gang 'grub bzlas pas mtshon cha char du babs kyang gnod par mi 'gyur ro //
sarba mang+ga laM///
/
@#//
mtshon srung ral gri ma 'di'i lo rgyus dang phan yon ni /
thang khal chen mos 'khrugs dus /
thang chung ba'i bza'
tsho lnga bcu la btags pas /
thams cad la mtshon gyis ma phog
/'ga' zhig gos rkyang pa'i steng du
mda' babs kyang ma phigs so //
de bzhin du yid ches par gyis shig
/'di bri ba'i tshe lhag chad byung
nas bsrub dgos byung na mi phan pas bskyar la bri'o //
gri rtses brad na nus pa nyams 'gro
/'dogs pa'i tshe snyug ma phra mo rtsi ma shog bu'i zhing dang mnyam pa'i nang du bcug la ral gri yu ba'i phyogs nas bsgril /
lung smyug ma'i sbubs nas drangs /
'gong yugs la 'dzem zhing mgrin par gdags /
ral gri'i rgyab la ye d+harmA bri /
rak+Sha rnams ma reg par thad kar bri /
rab gnas spyi dang mthun /
shin tu zab par gda'o //[ \u0f80]atsha :
@#//
byang chub gling pa'i gter ma mtshon srung gi sngags rgod shin tu zab par grags pa ni /
oM AHhU~M/
oM sa ti a ta /
wa n+ya ya /
spu ta ya /
sba la kha /
ni saM/
khri su thu /
b+h+ya ti pa tsa ri ri ka tra /
tshu ya ng+ha ra mun ya mu raM/
mu spe lo ha /
badzra dz+ha hi li ha se khA hI/
d+h+ra hoM d+ha raM a phu ta /
mu raM se /
badzra ka hi /
ho ra phu to na hU~M/
si d+hi g+hi /
A+oM si d+hi rA tsa /
ta ra ka ta phaT/
ta ro ka ta ma ku ta ra ni /
oM la tha b+he /
ta phaT ta ra ta /
oM le a g+he /
b+ha tse ko la /
b+h+ya wa tsam ke ra /
saM b+ha d+ha /
mo b+hi le /
a tho a ma g+ha na /
sa ta d+ha nu /
ke na keM
/ma ru lam b+ho /
ma hA yam /
oM tsasti /
oM dzing yi d+ha /
oM tshing chu phu swA hA/
mdung so hi b+ho /
dar skud dmar pos khong dkris bcas rang sngags dang ye d+harmA brgya rtsas rab gnas bya /
la ril byas nas gdags /
zab bo //
yi ge gcad mtshams ma 'khrul bar gal che'o //
rgya rgya rgya /
gter chen bla ma'i rgyun gyi phyag bzhes ma'o //
mang+ga laM///
/
@#//
rgya zi nag po'i mtshon srung bzhugs so //
a tsar+Ya'i man ngag shin tu gsang ba 'di chig brgyud ma gtogs gzhan la spel na nus pa nyams pas gser srang gang gi bka' rgya dang bcas te dam par bya'o //
'di la rdzas ni khab rgya zi nag po longs ma spyad pa'o //
sngags ni /
oM chi ti mo la dza 'a dza tsa ko
/zhes 'bum tsho gcig khab kyi mig tu'o //
ko tsi dza 'a dza la mo ti chi oM/
zhes khab kyi rtse mo la'o //
so sor 'bum tsho re btab la rang gi dpung mgo g.yon pa'i gos kyi gseb bam /
gos shor dogs na dpung mgo'i pags pa'i gseb tu bcugs nas sngags 'di gdab /
oM mtshon ni gri sod /
'bum tsho gcig gdab /
'di dang ma bral na rang ma shi bar du mtshon gyi 'jigs pa med do //
\u0f80atsha /
yang snying gi dum bu'i man ngag a tsar+Ya nag po'i mtshon sbyor rgya zi nag po'i mtshon sgrub 'di la gsum /
rdzas /
dmigs pa /
sngags so //
dang po ni /
khab rgya zi nag po'i mig tu skud pa ma bsgril ba zhig brgyus te dpung g.yon gyi gong ba'i nang du gdags /
khyi /
zhim bu /
bud med gsum gyis ma mthong bar bya /
gnyis pa ni /
rang a tsar+Ya nag po 'jigs su rung bar bsgom /
gsum pa ni /
a tsar nag po'i lcags kyi ngar dril dril /
mtshon sna lnga la rbad rbad /
lcags kyi ngar dril dril /
mtshon ngar zhi zhi /
mda' rtse grum grum /
mdung rtse grum grum /
gri rtse grum grum /
mtshon dgu pa'i ngar chum chum /
mA ra ya rbad rbad /
shin tu gsang ba gal che /
sngags 'bum phrag gdab /
gal la thug nas gos 'phrog shor na khab khong du mid pas lus kyi dngos po gnam lcags rdo rje dang mtshungs so //
zab rgya /[ \u0f80]atsha /
sarba thA mang+ga laM///
/
