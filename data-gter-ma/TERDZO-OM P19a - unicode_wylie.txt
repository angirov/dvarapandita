A+o~M swasti /
rgyal kun ye shes gcig bsdus pa //
'jam pa'i rdo rje drag po'i skur //
rnam rol de la gus btud nas //
sgrub thabs dbang gi cho ga bshad //
'dir 'jam dpal khro bo yang zlog me'i spu gri'i sgrub thabs dang 'brel bar rnon po nang gcod kyi dbang bskur ba la gsum ste /
sbyor ba yo byad kyi gshom dang /
dngos gzhi sgrub pa'i thabs /
dbang gi cho ga'o //
dang po yo byad bsham pa ni /
stegs bu khebs ldan gyi khar 'bru tshom bkod /
dbus su many+dzi la gtor ma bra gzugs khram ris can 'khor bzhi pa sku gzugs kyi tsakli dang mda' dar nag pos brgyan pa bzhag
/mthar chu gnyis sngon 'gro'i nyer spyod /
sman rag
/gzhi bgegs kyi gtor ma sogs nye bar mkho ba'i yo byad rnams tshogs par bya'o //

//gnyis pa sgrub pa'i thabs la /
sngon gtor skyabs sems mchod rdzas byin gyis brlab pa rnams sngon du 'gro bas /
A+o~M swa b+hA wa shud+d+haHsarba d+harmAHswa b+hA wa shud+d+ho\u0f85 haM/
chos thams cad stong nyid du sgom pa de bzhin nyid kyi ting nge 'dzin no //
d+harma d+hA tu a /
snying rje chen po kun tu snang ba'i ting nge 'dzin no //
bo d+hi tsit+ta hU~M/
rang rig hU~M yig mthing nag 'bar ba rgyu'i ting nge 'dzin no //
hU~M las e yaM raM baM laM rnams spros pa las nam mkha' rlung me chu sa'i dkyil 'khor gyi steng du b+h+rU~M las byang chub chen po'i mchod rten gyi bum pa'i nang du sna tshogs rdo rje'i lte bar /
ya ma ti ra baM 'chi bdag gshin rje pho mo dang ma he glang rgod pho mo'i steng du pad nyi zla ba'i gdan la /
hU~M las rdo rje hU~M gis mtshan pa yongs su gyur pa las /
A+o~M a kro te ka ya mAn+ta ka hU~M phaT/
rang nyid 'jam dpal gshin rje'i gshed mthing nag dkar mthing dmar ba'i zhal gsum phyag drug pa /
A ral+li'i sgra sgrog pa /
g.yas gsum 'khor lo ral gri rdo rje /
g.yon gsum lcags kyu gtun shing sdigs mdzub /
gar gyi nyams dgus rol zhing dur khrod kyi chas brgyad rdzogs pa /
zhabs bzhi g.yon brkyang ba'i stabs kyis ye shes kyi me 'bar ba'i dbus na bzhugs pa /
de'i thugs kar gser gyi 'khor lo rtsibs bzhi pa'i rtsibs la 'jam dpal zhi ba bzhi zhal nang du gzigs nas srung ba /
zlog pa'i dus su khro bo dmar nag ral gri dang zhags pa 'dzin pa phyir gzigs te zlog pa'i las mdzad pa /
'khor lo'i dbus su byang chen mchod rten gyi bum par pad nyi zla ba'i steng du rdo rje rtse lnga pa'i lte bar nyi zla kha sbyor gyi nang du b+h+rU~M yig gi khog par hU~M mthing nag e ka ya ma'i sngags kyis bskor ba /
hU~M gi thig ler bla ma slob dpon khog par rang gzhan bsrung bya /
zhabs kyu'i nang du yul 'khor nor rdzas rnams chud pa /
rang gi thugs ka nas b+h+yo dang ya dmar nag g.yon g.yas su 'phros /
g.yon du b+h+yo las yum ma mo khrag mig ma lcags kyu dang thod khrag 'dzin pa khro mo'i chas can /
g.yas su ya las sras mchog ya ma rA dza bshan gri dang dgra snying 'dzin pa mi lpags kyi gos can /
gnyis ka'ang smug nag khro zhing gtum pa'i nyams can zhal gcig phyag gnyis pa 'khor tshogs du mas bskor ba /
de dag gi thugs kar nyi ma la b+h+yo dang ya yig he ka dang g+h+ri ma'i sngags kyis bskor ba /
rang gi spyi bor bla ma slob dpon /
g.yas su pho rgyud khro bo'i rang bzhin /
g.yon du mo rgyud khro mo'i rang bzhin /
'og tu yul mkhar sa zhing /
mdun du mi nor 'khor 'bangs rnams gsal ba dang /
thugs ka'i hU~M las hU~M b+h+yo raM 'phros pa las khro bo dang khro mo me'i tshwa tshwa 'phro bas bgegs dang bar chad srung zhing byad phur thams cad zlog pa'i las mdzad pa /
de'i phyi rol du b+h+rU~M hU~M A+o~M trAM hrIHAHtIk+Sh+Na maN+Dal yaM raM baM laM e hU~M phaT/
rim bzhin 'phros pa las /
gser gyi gwa'u kha sbyor dang /
rdo rje sngon po /
'khor lo dkar po /
rin po che ser po /
pad+ma dmar po /
sna tshogs rdo rje /
ral gri rlung me chu sa nam mkha' lcags kyi gur khang rnams kyi bar mtshams so sor rigs dang mthun pa'i khro bo rang rtags kyi phyag rgya 'dzin pas srung zlog gi las mdzad pa /
de dag gi phyi rol du ye shes kyi me dpung 'bar ba'i bar snang du A li kA li'i phreng ba 'khrigs shing dgra bgegs rdul du rlogs shig ces pa'i rang sgra 'brug ltar sgrog pa /
thams cad kyi gnas gsum du yi ge 'bru gsum gyis mtshan pa las 'od zer 'phros pas rang bzhin gyi gnas nas ye shes pa srung ba'i gur khang dang bcas pa spyan drang par bsam la /
hU~M/
dad pa dang ni dam tshig gis //
'jam dpal gshin rje yab yum spyan 'dren no //
'og min chos kyi dbyings kyi pho brang che //
gru gsum mthing nag 'bar ba'i gzhal yas nas //
'phags pa'i rgyal po khro rgyal gshin rje'i gshed //
bdag dang mtha' yas sems can don slad du //
thugs rjes dgongs te gnas 'dir gshegs su gsol //
A+o~M many+dzu shrI ya mAn+ta ka ya ma rA dza ma mo e ka tsA ti sa ma ya dzaH
zhes spyan drangs /
hU~M:
gru gsum mthing nag 'bar ba'i gzhal yas su :
gshin rje ma he nyi zla pad+ma'i steng :
khro rgyal gshin rje yab yum 'khor bcas rnams :
brkyang bskum 'gying bag rngam brjid tshul gyis bzhugs su gsol :
sa ma ya tiSh+Tha lhan :
zhes bzhugs su gsol /
hU~M:
dgra bgegs ma lus thal bar rlog byed pa :
khro rgyal gshin rje'i gshed la phyag 'tshal lo :
ma mo khrag mig ma la phyag 'tshal lo :
sras mchog ya ma rA dza 'khor dang bcas la phyag 'tshal lo :
a ti pU ho :
pra tIts+tsha ho :
zhes phyag bya /
hU~M:
'phags pa'i rgyal po khro rgyal gshin rje'i gshed :
yab yum sras 'khor sprul pa'i tshogs bcas la :
dngos 'byor yid kyis sprul pa'i mchod tshogs 'bul :
me tog bdug spos mar me dri chab zhal zas dang :
sil snyan la sogs mchod pa 'bul lo bzhes su gsol :
bdud rtsi sman gyi mchod pa 'bul lo bzhes su gsol //
dam rdzas gtor ma'i mchod pa 'bul lo bzhes su gsol //
rak+ta 'dod chags dug lnga'i mchod pa 'bul lo bzhes su gsol //
sbyor sgrol rnams kyi mchod pa 'bul lo bzhes su gsol //
ar+g+haM pA d+yaM puSh+pe d+hU pe A lo ke gan+d+he nai bid+yA shab+da AHhU~M swA hA/
zhes dang /
khyad par du gtor ma raM yaM khaM gis bsregs gtor bkrus /
A+o~M AHhU~M/
dgra bgegs kyi sha khrag bdud rtsi'i rang bzhin du gyur /
A+o~M sarba pany+tsa a mr-ita kha raM khA hi /
ma hA ba lin+ta kha\u0f8e
ma hA rak+ta kha\u0f8e
ma hA mAM sa kha\u0f8e
ma hA kiM ni ri ti kha\u0f8e
ma hA go ro tsa na kha\u0f8e
ma hA tsit+ta kha\u0f8e
ma hA ba su ta kha raM khA hi /
bo d+hi tsit+ta ma traM ru dra pra be sha ya phaT/
ces mchod /
a+yai :
chos sku skye ba med pa las :
spros bral bde chen dag pa'i sku :
rang bzhin gnyis su med pa'i gsung :
ma bsgribs don dam rdzogs pa'i thugs :
'gran zla kun bral yon tan ldan :
'gro kun 'dul mdzad phrin las rdzogs :
sku gsung thugs dang yon tan phrin las kyis :
sems can don mdzad khro rgyal gshin rje'i gshed :
yab yum sras 'khor bcas la phyag 'tshal bstod :
ces bstod /
bdag gis tshe rabs thog ma med pa tshun chad nas :
da lta'i lus 'di blangs pa yan chad du :
lus kyis sdig byas spyod pa ngan du spyad :
ngag gis tshig 'khyal smra ba ngan du brjod :
yid kyis blo nor log par sems la sogs :
'dod khro gti mug dbang gis ci spyad pa :
bkram pa'i lha tshogs khyed la bzod par gsol :
zhes dang oM ya ma rA dza sa ma ya ma nu pA lA ya /
ya ma rA dza te no pa tiSh+Tha /
dr-i D+ho me b+ha wa /
su to Sh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sid+d+hi m+me pra yats+tsha /
sarba karma su tsa me tsit+taM/
shre yAMHku ru hU~M/
ha ha ha ha ho /
b+ha ga wAna?/
sarba ta thA ga ta /
ya ma rA dza mA me muny+tsa /
ya ma rA dzo b+ha ba ma hA sa ma ya satwa AH
zhes ya ma rA dza'i yig brgyas tshangs par gsol te lha dang bdag dbyer med mthu nus dang ldan par bsam mo //
de nas bdag gi thugs ka'i hU~M las 'od zer sprul pa'i khro tshogs dang bcas pa 'phros /
rang gzhan bsrung bya thams cad kyi tshe srog nr-i yig gi rnam pa gnod byed kyis sbas bskung byas pa thams cad phrogs /
gnod byed thams cad tshar bcad /
tshe srog hU~M gi rnam pas bsrung bya'i snying gar thim pas bkrag mdangs gzi brjid dang ldan par gyur /
slar yang 'od zer 'phros bla ma yi dam rgyal ba sras dang bcas pa thams cad kyi thugs rje'i byin rlabs brtan g.yo snod bcud kyi yon tan thams cad bsdus /
sngar bzhin thim pas bkrag mdangs gzi brjid nus stobs dang ldan par bsam la /
A+o~M a kro te ka ya mAn+ta ka hU~M phaT:
ces a kro bcu gcig pa dang /
A+o~M a kro te ka ya mAn+ta ka ha na ma tha b+hany+dza hU~M phaT:
ces bcu bdun pa ci rigs bzlas pa'i rjes su /
A+o~M e ka ya ma du ru tsakras srungs :
he ka ya ma du ru tsakras srungs :
g+h+ri ma ya ma du ru tsakras srungs :
sarba tsit+ta gzer thum b+hig nan trig nan rbad ya zlog ya :
saM g+h+r-i wa ri nr-i b+h+rU~M hU~M dza :
bdag mi nor 'khor dang bcas pa la rak+Sha rak+Sha :
zhes ci 'grub bzla ste srung ba'o //
zlog pa ni /
thugs ka dang ba spu'i khung bu nas sprul pa'i khro tshogs nam mkha' gang ba spros /
gnod byed thams cad bsregs gtor sbyangs /
lhag ma rnams kyang mtshon cha'i 'khor los bcad nas rdul phran bzhin brlags par bsam la /
A+o~M e ka ya ma du ru tsakras zlog :
he ka ya ma du ru tsakras zlog :
g+h+ri ma ya ma du ru tsakras zlog :
sarba tsit+ta gzer thum b+hig nan trig nan rbad ya zlog ya :
dgra bo byad ma lha srung dang bcas pa'i sha la rgyug :
snying la mA ra ya rgyug :
dbugs la rgyug :
srog la mA ra ya rgyug :
khrag la rgyug :
rtsa la mA ra ya rgyug :
hU~M phaT:
byad ma lha srung dang bcas pa mA ra ya zlog ya :
zhes bzla /
phyag dang po gnyis zla nyir bsam pa'i bar du dgra bgegs thams cad rdul du brlags par bsam zhing thal rdeb bya ste zlog pa'o //
thun mtshams su gtor ma la dmigs bya dgug bstim bya /
A+o~M AHhU~M lan gsum gyis dgra bgegs kyi sha khrag bdud rtsi'i rang bzhin du spel /
rtsa sngags la gtor sngags btags pa gsum mam bdun gyis phul la /
e :
gzhan yang khro rgyal chen po khyod rnams la :
phrin las bcol ba 'di rnams da mdzod cig :
rdo rje slob dpon sku la smod pa dang :
yi dam smod cing brnyas par byed pa dang :
dkon mchog gsum la smod cing chos skyong smod :
bsnyen sgrub zab mo'i bar chad byed pa dang :
mched la 'khu zhing dam las ldog pa dang :
dam tshig can la gnod pa byed pa yi :
sdang ba'i dgra dang gnod par byed pa'i bgegs :
rings par khug la srog dang da phrol cig :
dbang du sdus la rdul du da rlogs shig :
bcol pa'i phrin las myur du grub par mdzod :
ces 'dod don gsol /
bstod bskul gzhung gsal ci rigs pa byas la srung zlog gi skabs phyed par bya /
mthar srung 'khor nas ting 'dzin sems dpa' hU~M yig gi bar rim gyis bsdus nas 'od gsal du 'jug
/slar yang tshe bdag nag po zhal gcig phyag gnyis kyis 'khor lo dang lcags kyu 'dzin pa'i skur langs te gnas gsum du 'bru gsum 'god /
a kro bcu gcig pa bzlas nas smon lam shis brjod sogs bya'o //
!
//gsum pa dbang gi cho ga ni /
sngar bshad pa'i yo byad kyi bsham dang ldan pas /
bdag mdun dbyer med kyi sgrub mchod bzlas pa yan chad sngar ltar byas /
las bum la dmigs te /
A+o~M kA la rU pa ya ma rA tsa hU~M phaT/
ces pa'ang ci rigs pa bzla zhing lha bskyed pa med kyang chog
/ting nge 'dzin gyis dbang blangs la /
slob ma'i bya ba khrus byas /
gral du 'khod la bgegs bskrad /
mtshams sbyor ci rigs pa las /
'dir phyogs bcu dus gsum gyi de bzhin gshegs pa thams cad kyi ye shes gcig tu bsdus pa'i bdag nyid bcom ldan 'das 'phags pa 'jam dpal dbyangs khro bo'i skur bzhengs pa ni gshin rje gshed yin zhing /
de la rdo rje theg pa'i lam 'dir sgrub pa'i bka' srol ji snyed cig mchis pa las /
khyad par du gyur pa'i gdams pa 'di'i dbang du byas na /
grub pa brnyes pa'i slob dpon chen po gtsug lag dpal dges tshe bdag nag po'i rgyud kyi snying po'i bcud phyung ste man ngag tu dril nas o rgyan chen po la gtad /
des bal po bA su d+hA ra la gnang /
de nyid kyi drung du rig sngags 'chang ba'i dbang phyug gnubs sangs rgyas ye shes kyis lan bdun byon pa'i tha ma la gdams pa 'di gzhan la mi spel ba'i bka' rgya dang bcas nas gnang /
de lta bu'i gnubs ban chen po de ni spyir mdo rgyud thams cad dang khyad par bskyed rdzogs gsum gyi don la mkhas shing grub pa thob /
sa bzhi pa'i rtogs pa mngon du gyur /
bye brag yi dam gshin rje'i gshed dang mi lab pa bzhin du gyur /
chos tshul 'di nyid kyi sgo nas 'gro phan rgya cher mdzad /
sde brgyad dregs pa can thams cad bran du khol ba sogs bod yul du byon pa'i sngags 'chang chen po 'gran gyi do zla med pa yin no //
des snyigs dus sngags pa nang rgyas byed pa'i dus su sangs rgyas kyi bstan pa srung ba'i btsas su dgongs nas phung po ri bo che dang mkho mthing gnyis su smon lam gyi gtad rgya dang bcas nas gter du sbas pa las /
ri bo che'i gter rnams rgya zhang khrom gyis spyan drangs /
de la lha rje gnubs chung du grags pa ye shes gzung gis zhus shing mkho mthing gi gter yang thon pas gter kha snga phyi gnyis ka'i bka' babs /
rje btsun mi las mthu nus kyi grags pa thon pa yang bla ma 'di'i drin las byung ba yin /
de la mtshur ston rin chen rdo rjes zhus te khong gis dbon gzhon ston la mthu byas pas /
de'i zlog pa'i rim gro mes ston gyis byas pas mthu log ste cho 'phrul chen po byung ba las /
mtshur ston gyis kha rag tu rang gi bla ma bal po dbang phyug rdo rje'i drung du lo rgyus zhus pas /
rol po mes ston las zlog pa mkhas pa gtsang gi rgyal khams na med /
nga'i zlog pa yang zhun la sogs pa dang khyed rang phyag cha urmo la mkhas te des kyang mi bzlog
/yang zlog zab pa gcig dgos pas gtsang rong gi lha rje gnubs chung la zhus shig pa'i lung bstan pa ltar snam bu tshos ma bdun gyi phyag rten dang bcas te zhus /
rang yul du log nas bsgrubs pas cho 'phrul cher song /
slar yang rta pho ngang zhur gcig dang gser srang 'ga'i phyag rten dang bcas te zhus pas gdams pa lhag ma med pa'i dbu snyung dang bcas rdzogs par gnang /
mtshur ston gyis kyang rang gi bu rgyud min pa gzhan la mi spel ba'i gtsigs bzung /
de nas mtshur ston gyi sras 'jam dpal lo bco brgyad lon pa dang dbang nge lo bcu gnyis lon pa ste yab sras gsum gyis sgrub pa'i sngags rgyun byas pas /
mes ston dpon g.yog bzhi khrag skyugs nas shi
/de nas dbon gzhon par mthu zug ste lo gsum gyi khongs su pho ngo drug cu 'jig rten pha rol du bsgral /
de nas rim bzhin grub brnyes sngags 'chang chen po du ma las brgyud pa 'jam dpal gshin rje'i gshed yang zlog me'i spu gri zhes bya ba /
skor gsum mtshan bzhi gnad gsum ste don tshan bcu'i bdag nyid can gyi gdams pa zab mo de nyid dang 'brel ba'i rnon po nang gcod kyi byin rlabs zab mo sgrub pa la slob dpon gyi bya ba rnams sngon du grub /
slob ma'i bya ba maN+Dal phul /
hoH
yang gsang gshed po'i dkyil 'khor du //
bdag ni 'jug par 'tshal lags kyi //
rdo rje slob dpon dkyil 'khor gtso //
dpa' bos bdag la bka' drin stsol //
ces lan gsum gyis gsol ba btab /
rdo rje slob dpon sangs rgyas dpal //
sogs kyis rgyun bshags bya /
mdun gyi gtor ma dang slob dpon dbyer ma mchis pa dregs pa chu glang pad nyi zla ba'i gdan la 'jam dpal gshin rje'i gshed mthing nag dkar mthing sogs mngon rtogs bzhin 'bru gsum gyis mtshan pa /
zhes pa'i bar gyis gsal 'debs su 'jug
/de'i thugs ka nas 'od zer 'phros pas slob bu'i sdig sgrib nyon mongs bag chags dang bcas pa sbyang /
swa b+hA ba brjod /
stong pa'i ngang las pad+ma dang zla ba'i dkyil 'khor gyi steng du d+hIHyig ser po yongs su gyur pa las 'phags pa 'jam dpal gur gum gzhon nu'i mdog can zhal gcig phyag gnyis pa /
g.yas shes rab kyi ral gri dpung pa'i thad sor phyar zhing /
g.yon ut+pala'i sdong bu thugs kar gzung ba'i 'dab ma snyan gyi thad kar bye ba'i steng na sher phyin gyi glegs bam bsnams pa /
zhi zhing 'dzum pa'i nyams can dar dang rin po che'i rgyan thams cad kyis brgyan pa /
de'i spyi bor A+o~M/
mgrin par AH
thugs kar hU~M/
hU~M las 'od zer 'phros pas 'jam dpal gshin rje'i gshed yab yum sras 'khor dang bcas pa kha char bu yug 'tshubs pa ltar spyan drangs te slob ma la thim par bsam zhing /
rtsa ba'i sngags kyi mthar tiSh+Tha ma hA kro d+ha A be sha ya A be sha ya dz+nyA na maN+Dal A be sha ya a AH
zhes bzla zhing spos dang rol mor bcas pas byin dbab /
tiSh+Tha badzra zhes spyi bor rdo rje bzhag ste brtan par bya /
de ltar byin dbab pa'i rkyen gyis rgyu 'jam dpal 'bras bu gshin rje'i gshed kyi sku mthing nag dkar sogs nas /
'bar ba'i dbus na bzhugs pa /
bar gyis gsal btab /
dbang dngos la dang po sku'i byin rlabs dbang bzhi'i tshul du bskur ba ni /
slob dpon dang gtor ma'i lha'i gnas gsum du 'bru gsum sgom du bcug la /
slob dpon dang gtor ma gtso bo'i lha'i dpral ba'i A+o~M las 'od zer dkar po dpag med 'phros /
khyed rang gi dpral bar thim pas bum pa'i dbang thob /
lus kyi dri ma dag
/lus 'jam dpal gshin rje'i gshed kyi sku dang gnyis su med pa'i mthu can du byas par mos shig byas la /
gtor ma spyi bor bzhag ste /
dpal ldan rdo rje sku 'chang ba //
rdo rje mi phyed sku dang ldan //
deng bdag sangs rgyas sku 'dzin pa //
sku yi rdo rjer dbang bskur ro //
a kro dang /
A+o~M e ka ya ma du ru tsakra kA ya a b+hi Shiny+tsa A+o~M/
zhes dbang bskur /
de bzhin du slob dpon dang gtor ma gtso bo'i lha /
khyad par ma mo khrag mig ma rnams kyi mgrin pa'i AHlas 'od zer dmar po 'phros /
khyed rang gi mgrin par thim pas gsang ba'i dbang thob /
ngag gi dri ma dag
/ngag 'jam dpal gshin rje'i gshed kyi gsung dang gnyis su med pa'i mthu can du byas par mos shig
/ces mgrin par bzhag ste /
dpal ldan rdo rje gsung 'chang ba //
rdo rje mi phyed gsung dang ldan //
deng bdag sangs rgyas gsung 'dzin pa //
gsung gi rdo rjer dbang bskur ro //
a kro dang /
he ka ya ma du ru tsakra wA ka a b+hi Shiny+tsa AH
yang slob dpon dang gtor ma gtso bo'i lha /
khyad par sras mchog ya ma rA dza rnams kyi thugs ka'i hU~M las 'od zer sngon po 'phros /
khyed rang gi snying gar thim pas shes rab ye shes kyi dbang thob /
yid kyi dri ma dag
/yid 'jam dpal gshin rje'i gshed kyi thugs dang gnyis su med pa'i mthu can du byas par mos shig
/ces snying gar bzhag ste /
dpal ldan rdo rje thugs 'chang ba //
rdo rje mi phyed thugs dang ldan //
deng bdag sangs rgyas thugs 'dzin pa //
thugs kyi rdo rjer dbang bskur ro //
a kro dang g+h+ri ma ya ma du ru tsakra tsit+ta a b+hi Shiny+tsa hU~M/
yang slob dpon dang gtor ma'i lha gtso 'khor thams cad kyi gnas gsum gyi yig 'bru gsum las 'od zer dkar dmar mthing gsum dpag med 'phros /
khyed rang gi gnas gsum du thim pas dbang bzhi pa thob /
sgo gsum gyi dri ma bag chags dang bcas pa dag
/'jam dpal gshin rje gshed kyi sku gsung thugs dang gnyis su med pa'i mthu can du byas par mos shig byas la /
gtor ma lag tu gtad la /
dpal ldan rdo rje gsum 'chang ba //
rdo rje mi phyed gsum dang ldan //
deng bdag sku gsung thugs 'dzin pa //
rdo rje gsum du dbang bskur ro //
a kro dang /
sarba tsit+ta gzer thum b+hig nan trig nan rbad ya zlog ya :
sarba sid+d+hi a b+hi Shiny+tsa hrIH
zhes pa ste /
de dag ni sku'i byin rlabs dbang bzhi'i tshul du bskur ba'o //
gnyis pa gsung bzlas pa'i lung sbyin pa ni /
dpon slob gnyis ka'i thugs kar nyi ma'i steng du hU~M yig mthing nag sngags phreng gis g.yas su bskor ba /
slob dpon gyi sngags phreng las sngags kyi 'od zer shangs bug g.yas nas thon /
slob ma'i sna bug g.yon nas zhugs /
snying ga'i sngags phreng la thim par bsam zhing /
slob dpon gyi phreng ba la 'jus te a kro bcu gcig pa dang bcu bdun pa /
srung sngags rnams kyi rjes zlos lan gsum /
sngags phreng kha phyir bltar g.yon skor du dmigs nas zlog sngags kyi rjes zlos lan gsum gyi mthar phreng ba mgrin par bzhag ste /
bcom ldan 'das 'jam dpal gshin rje'i gshed po'i gsung sngags kyi nus pa thams cad slob ma'i rgyud la 'jug par gyur cig
/dzaHhU~M baM hoH
zhes byin gyis brlab /
de ni gsung sngags kyi dbang bskur ba'o //
gsum pa thugs kyi dbang ni /
de ltar bskyed rim dang bzlas brjod kyi rnam pa thams cad kyang ngo bo spros med rang bzhin rnam par mi rtog pa chos dbyings ka dag chen por ngo sprod pa ni thugs kyi dbang bskur ba'o //
rjes dam tshig khas blang ba dang /
maN+Dal /
yon 'bul sogs dang /
cho ga'i rjes chog gtang rag mchod bstod /
bzod gsol gshegs bsdu bsngo smon shis brjod rnams spyi ltar bya'o //
'di'i sku'i byin rlabs dbang bzhi'i skabs dmigs pa'i rnam pa sngar bzhin la /
dang po gsum po so so'i bstod ring gi mthar khro rgyal gshin rje'i gshed kyi dbang bskur ro //
zhes sogs sbyar ba dang /
bzhi pa la /
gzhan yang khro rgyal chen po khyed rnams la :
sogs phrin bcol gyi tshig brjod par snang ba spro na de bzhin du bya zhing /
dkyus su smros pa nyid kyis kyang don tshang zhing legs pa'ang yin no //
rnam 'a~Xgyur 'gag me~Xd khro bo'i rgyal //
sgrub thabs dbang tshig rdo~X rje~X 'dzin //
sngon byon rnams kyis rgyas bshad mod //
'dir ni 'jug bde snying por dril //
'jam dpal gshin rje'i gshed yang zlog me'i spu gri'i sgrub thabs rnon po nang gcod kyi dbang dang bcas pa'i le tshan no ///
/
