@#//
rnam 'joms mthing ga'i sgrub thabs khrus chog dang bcas pa bdud rtsi'i snying po bklag pas kun shes zhes bya ba bzhugs so //
oM swasti /
rgyal ba kun gyi thugs rdo rje /
khro bo'i skur bzhengs bdud bzhi'i dpung //
rnam par 'joms mdzad lhag pa'i lhar //
btud nas sgrub thabs mdo tsam bkod //
de la rdzas bsham pa /
bdag bskyed /
bum sgrub /
khrus chog dang bzhi las /
dang po ni /
gtsang ma'i stegs bu khebs dang ldan pa'i khar rdul tshon nam ras bris kyi bum gdan pad+ma 'dab ma brgyad pa'i steng du /
rin po che las grub pa'i bum pa dri bzang po'i chus sum gnyis gang ba rdzas nyer lnga'i bcud ldan /
dar sngon po'i mgul chings /
ku sha dang rma bya'i sgro chun gyi kha rgyan can /
mchod yon gyi dung chos /
gzungs thag rdo rje dang bcas pa bkod /
mthar chu gnyis nyer spyod lnga dang /
rnam 'joms rtsa ba'i mchod gtor bla gtor dkar po pad 'dab bzhi dang ril bus mtshan pa rgyan ldan sha chang gi dris ma gos pa rgyab tu bkod pa 'jig rten las 'das pa dang /
'jig rten pa'i gtor ma zlum po mtheb kyu ril bus mtshan pa cha gnyis dang /
gtor zlum mtheb kyu ril bu ting lo changs bus bskor ba sha chang la phug 'bras chan sogs kyis brgyan pa gcig ste cha gsum po mdun du bsham mo //
gnyis pa bdag skyed ni /
bdag dang 'gro ba nam mkha' dang mnyam pa'i\u0f8e
nam mkha'i gnas su\u0f8e
sangs rgyas chos dang tshogs\u0f8e
rnams kyis skyabs su 'gro /
bdag dang mtha' yas\u0f8e
sems can thams cad bde ba dang sogs kyis sems bskyed /
dkon mchog gsum gyi bden pa dang sogs kyis gnas byin brlab /
phun sum tshogs pa'i zhing 'di dag tu sogs kyis dril bu gsil zhing mchod pa'i yo byad byin gyis brlab /
ma lus sems can kun gyi mgon gyur cing /
sogs kyis spyan 'dren /
khrus gsol /
brtan bzhugs bar /
ji snyed su dag sogs bzang spyod kyi yan lag bdun pa /
phyogs bcu na bzhugs pa'i sogs kyis sems bskyed gzung ba rnams chos spyod nang ltar sngon du 'gro bas /
rang gi snying gar pad nyi la hU~M yig sngon po /
de las 'od 'phros lus gang sdig sgrib sbyangs /
sna bug nas phyir 'phros pas rdo rje rnam par 'joms pa la sangs rgyas dang byang chub sems dpa'i tshogs kyis bskor ba badzra sa mA dzaH
zhes tshogs zhing spyan drangs la /
oM badzra bi dA ra Na sa pa ri wA ra ar+g+haM pra tIts+tsha swA hA/
de bzhin du /
pA d+yaM/
puSh+pe /
d+hU pe /
A lo ke
/g+han+d+he /
nai bid+yA/
shab+da rnams sbyar bas mchod /
dkon mchog gsum la bdag skyabs mchi //
sdig pa thams cad so sor bshags //
'gro ba'i dge la rjes yi rangs //
sangs rgyas byang chub yid kyis gzung //
sangs rgyas chos dang tshogs mchog la //
byang chub bar du skyabs su mchi //
rang gzhan don kun bsgrub bya'i phyir //
byang chub sems ni bskyed par bgyi //
byang chub mchog gi sems ni bskyed bgyis nas //
sems can thams cad bdag gis mgron du gnyer //
byang chub spyod mchog yid 'ong spyad par bgyi //
'gro la phan phyir sangs rgyas 'grub par shog
/ces yan lag bdun pa dang /
sems can bde dang ldan gyur cig
/sdug bsngal kun dang bral bar shog
/bde dang rtag tu mi 'bral zhing //
chos kun mnyam nyid rtogs par shog
/ces tshad med bzhi bsgom /
gong du gnas dang yo byad byin rlabs sngon du song grub pas mchod rdzas byin rlabs zur du mi mdzad pa phyag len no //
bdag bskyed dngos gzhi ni /
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM gis stong par sbyang /
stong pa'i ngang las paM las pad+ma dang raM las nyi ma'i dkyil 'khor gyi steng du hU~M las sna tshogs rdo rje'i lte ba la hU~M gis mtshan pa /
de las 'od 'phros rdo rje'i sa gzhi ra ba drwa ba gur bla bre ye shes kyi me dpung 'bar ba'i srung 'khor gyi dbus su pad nyi la gnas pa'i hU~M las rdo rje sngon po rtse lnga pa lte ba la hU~M gis mtshan pa /
de las 'od 'phros /
'phags pa mchod /
sems can gyi don byas /
tshur 'dus yongs su gyur pa las /
rang nyid rdo rje rnam par 'joms pa sku mdog mthing nag zhal gcig phyag gnyis spyan gsum pa /
mche ba gtsigs shing khro gnyer bsdus pa /
ral pa dmar ser 'bar ba /
g.yas rdo rje rtse lnga pa phyar zhing g.yon dril bu dkur brten pa /
dar sngon po'i stod g.yogs dang stag lpags kyi sham thabs 'chang ba /
rin po che dang sbrul gyis brgyan pa /
zhabs g.yon brkyangs pa'i stabs can /
phyogs bcur sprul pa'i khro bcu dang bcas pa /
me dpung 'bar ba'i dbus na bzhugs pa'o //
dpral bar oM/
mgrin par AH
thugs kar hU~M/
de las 'od zer 'phros pas rang bzhin gyi gnas nas rdo rje rnam par 'joms pa 'khor dang bcas pa badzra sa mA dzaHsa spyan drang /
oM badzra bi dA ra Na sa pa ri bA ra ar+g+haM pra tIts+tsha swA hA/
de bzhin du /
shab+da'i bar sbyar bas mchod /
dzaHhU~M baM hoH
gnyis su med par gyur /
slar yang snying ga'i hU~M las 'od zer 'phros pas dbang gi lha rigs lnga 'khor dang bcas pa badzra sa mA dzaH
pany+tsa ku la sa pa ri bA ra ar+g+haM pra tIts+tsha swA hA/
sogs nas /
shab+da'i bar sbyar bas mchod /
oM sarba ta thA ga ta a b+hi Shiny+tsa tu mAM/
zhes gsol ba btab pas /
ji ltar bltams pa tsam gyis ni //
lha rnams kyis ni khrus gsol ltar //
lha yi chu ni dag pa yis //
de bzhin bdag gis khrus bgyi 'o //
oM sarba ta thA ga ta a b+hi She ka te sa ma ya shrI ye hU~M/
zhes dbang bskur /
sku gang /
dri ma dag
/chu'i lhag ma yar lud pa las rdo rje sems dpas dbu brgyan par gyur /
slar yang /
oM badzra bi dA ra Na sa pa ri bA ra ar+g+haM pra tIts+tsha swA hA/
de bzhin du /
shab+da'i bar gyis mchod /
rang gi snying gar rdo rje'i lte bar hU~M gi mthar sngags kyi phreng bas bskor ba las 'od zer 'phros /
sdig sgrib nad gdon thams cad sbyang bar gyur /
'di skad bdag gis thos pa dus gcig na /
bcom ldan 'das rdo rje la bzhugs te /
zhes pa nas /
lag na rdo rjes rab tu smras so //
zhes pa'i bar tshar gcig gi rjes su /
na mo rat+na tra yA ya /
na mash+tsaN+Da badzra pA Na ye /
ma hA yak+Sha se nA pa ta ye /
tad+ya thA/
oM tru Ta tru Ta sogs nas /
badzra ang+ku sha dz+wa lA ya swA hA'i bar rtsa sngags dang /
na mo rat+na tra yA ya /
na mash+tsaN+Da badzra pA Na ye /
ma hA yak+Sha se nA pa ta ye /
tad+ya thA/
oM ha ra ha ra badzra sogs nas /
b+hin+d+ha b+hin+d+ha badzra hU~M phaT kyi bar snying po /
na mash+tsaN+Da badzra kro d+hA ya /
hu lu hu lu sogs nas /
a mr-ite hU~M phaT kyi bar nye snying ste /
sngags tshan gsum po sbrags par tshar gcig 'don /
de nas sngags tshan gsum po so sor phral te rang gi mos pa dang sbyar te bzla ba las /
rtsa sngags bdun tsam bzlas na /
snying po nyer gcig tsam dang /
nye snying brgya dang brgyad tsam bzla ba dper mtshon pa tsam yin /
gang ltar yang bzlas pa 'jog pa'i mthar /
sdig pa thams cad byang ba dang //
sdug bsngal thams cad med par byed //
nas /
tshe dang bsod nams 'phel bar 'gyur //
sdig pa kun las rnam par thar //
zhes pa'i bar gyis phan yon brjod /
de man 'don mi dgos pa gsung rgyun yin no //
gsum pa bum sgrub ni /
mdun bskyed kyi mchod pa rnams la bsang chu 'thor zhing /
oM badzra a mr-ita kuN+Da lI ha na ha na hU~M phaT/
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM/
gis bsang sbyang /
rnam dag chos dbyings ngang nyid las //
rang byung mchod pa'i phung po ni //
kun bzang mchod pa'i sprin lta bu //
dpag yas nam mkha' gang bar gyur //
oM badzra ar+g+haM AHhU~M/
oM badzra pA d+yaM AHhU~M/
de bzhin du /
shab+da AHhU~M/
zhes pas byin gyis brlab /
sngar bkod pa'i bum par /
oM badzra a mr-ita kuN+Da lI ha na ha na hU~M phaT/
oM swa b+hA bas bsang sbyang /
stong pa'i ngang las paM las pad+ma dang AHlas zla ba'i dkyil 'khor gyi steng du b+h+rU~M las rin po che'i bum pa yangs shing rgya che ba /
zhabs zhum pa /
lto ba ldir ba /
mgrin pa phra ba /
kha g.yel ba /
mchu 'phyang ba /
lha'i gos kyi mgul rgyan dang /
dpag bsam shing gi kha rgyan can /
nang bdud rtsi'i rgya mtshor 'khyil ba'i dbus su pad nyi la hU~M las rdo rje sngon po rtse lnga pa lte ba la hU~M gis mtshan pa /
de las 'od 'phros /
'phags pa mchod /
sems can gyi don byas /
tshur 'dus yongs su gyur pa las /
rdo rje rnam par 'joms pa sku mdog mthing nag zhal gcig phyag gnyis spyan gsum pa /
mche ba gtsigs shing khro gnyer bsdus pa /
ral pa dmar ser me ltar 'bar ba /
g.yas rdo rje rtse lnga pa 'phyar zhing g.yon dril bu dkur brten pa /
dar sngon po'i stod g.yogs dang stag lpags kyi sham thabs 'phyang ba /
rin po che dang sbrul gyis brgyan pa /
zhabs g.yon brkyangs pa'i stabs can /
phyogs bcur sprul pa'i khro bo bcu dang bcas pa /
me dpung 'bar ba'i dbus na bzhugs pa'o //
dpral bar oM/
mgrin par AH
thugs kar hU~M/
de las 'od zer 'phros pas rang bzhin gyi gnas nas rdo rje rnam par 'joms pa 'khor dang bcas pa badzra sa mA dzaH
zhes rdo rje bsdu ba'i rgya dang bcas /
ma lus sems can kun gyi mgon gyur cing //
bdud sde dpung bcas mi bzad 'joms mdzad lha //
dngos rnams ma lus ji bzhin mkhyen gyur pa'i //
bcom ldan 'khor bcas gnas 'dir gshegs su gsol //
oM sarba ta thA ga ta badzra bi dA ra Na sa pa ri bA ra e h+ye hi /
zhes pas spyan drang /
oM badzra bi dA ra Na sa pa ri bA ra ar+g+haM pra tIts+tsha swA hA/
de bzhin du /
shab+da'i bar sbyar bas mchod /
dzaHhU~M baM hoH
gnyis su med par gyur /
slar yang snying ga'i hU~M las 'od zer 'phros pas dbang gi lha rigs lnga 'khor dang bcas pa badzra sa mA dzaH
pany+tsa ku la sa pa ri bA ra ar+g+haM pra tIts+tsha swA hA/
de bzhin du /
shab+da'i bar sbyar bas mchod /
oM sarba ta thA ga ta a b+hi Shiny+tsa tu mAM/
zhes gsol ba btab pas /
ji ltar bltams pa tsam gyis ni //
lha rnams kyis ni khrus gsol ltar //
lha yi chu ni dag pa yis //
de bzhin bdag gis khrus bgyi 'o //
oM sarba ta thA ga ta a b+hi She ka ta sa ma ya shrI ye hU~M/
zhes dbang bskur sku gang dri ma dag chu'i lhag ma yar lud pa las rdo rje sems dpas dbu brgyan par gyur /
ces dbang bskur nas /
mchod pa ni /
rab 'byams rgya mtsho dpag med na //
mchod yon ji snyed yod pa dang //
bdag gis gus pas bshams pa 'di //
bcom ldan 'khor dang bcas la 'bul //
oM badzra bi dA ra Na sa pa ri bA ra ar+g+haM pra tIts+tsha swA hA/
de bzhin du /
zhabs bsil /
me tog
/bdug spos /
snang gsal /
dri chab /
zhal zas /
sil snyan dang /
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da'i bar rim bzhin bcug pas mchod /
bstod pa ni /
de bzhin gshegs pa thams cad kyi //
mthu stobs gcig tu bsdus pa'i bdag
/rdo rje khro bo'i skur ston pa //
rnam par 'joms la phyag 'tshal bstod //
de nas bum bskyed kyi thugs ka'i rdo rje'i lte bar bsgrub bya gang yin de gsal gdab nas gzungs thag nas bzung ste /
bdag gi thugs ka'i sa bon sngags phreng dang bcas pa las spros pa'i 'od zer bsgrub bya'i lus la phog pas /
nad gdon sdig sgrib thams cad zhi nas tshe dang bsod nams ye shes rgyas par gyur par bsam /
'di skad bdag gis thos pa dus gcig na /
zhes pa nas /
lag na rdo rjes rab tu smras so //
zhes pa'i bar tshar gcig
/de nas /
na mo rat+na tra yA ya /
na m+sh+maN+Da badzra pA Na ye /
ma hA yak+Sha se nA pa ta ye /
tad+ya thA/
oM tru Ta tru Ta /
zhes pa nas /
ha na ha na a mr-ite hU~M phaT kyi bar sngags tshan gsum ka sbrel ba tshar gcig bton rjes /
de nas sngags tshan gsum so sor phral te bzla ba las /
bzla lugs dper mtshon na /
rtsa sngags bdun tsam /
snying po nyer gcig
/nye snying brgya rtsa tsam re ste /
de las mang bar rang gis gang nus bzlas pas legs par 'gyur ro //
mthar bum pa'i lha la /
oM badzra bi dA ra Na sa pa ri bA ra ar+g+haM pra tIts+tsha swA hA/
nas /
shab+da'i bar gyis mchod /
de bzhin gshegs pa sogs shwa lo kas bstod /
yi ge brgya pa lan gsum dang /
ma rnyed yongs su ma tshang dang //
gang yang nus pa ma mchis pa //
'dir ni bgyi ba gang nongs pa //
de kun khyod kyis bzod mdzad rigs //
zhes bzod gsol bya /
badzra muH
ye shes pa gshegs /
oM AHhU~M gis mchod yon phul bas /
dam tshig pa 'od du zhu ste bum pa'i chur gyur par bsam zhing /
'jig rten las 'das pa'i gtor ma chu gtsang gis bran la /
oM badzra a mr-ita kuN+Da lI ha na ha na hU~M phaT/
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM gis bsang sbyang /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M/
zhes byin brlab /
rang gi snying ga'i 'od zer gyis rdo rje rnam par 'joms pa 'khor dang bcas pa badzra sa mA dzaH
zhes gtor mgron spyan drang /
oM badzra bi dA ra Na sa pa ri bA ra i daM b+ha liM ta kha kha khA hi /
zhes lan bdun gyis phul la /
de bzhin gshegs pa sogs shwa lo kas bstod /
mchod sbyin gtor ma 'di bzhes la //
rnal 'byor bdag cag 'khor bcas la //
sogs nas /
yid la 'dod pa kun 'grub mdzod //
ces pa'i bar gyis 'dod don gsol /
'jig rten pa'i gtor ma cha gsum bzhin gtang ngo //
bzhi pa khrus chog ni /
bsgrub bya mdun du 'khod pa la bgegs bsal ba ni /
mtheb kyu'i gtor ma bskor ba'i tshul gyis /
oM sarba big+h+nAn na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM ba lin+ta swA hA/
zhes lan gsum gyis gtor ma gzed zhal du bzhag
/yang ting lo dang changs bu bskor tshul gyis rdo rje gsor zhing dril bu 'khrol bas /
oM sum+b+ha ni sum+b+ha hU~M/
gr-ih+Na gr-ih+Na hU~M/
gr-ih+NA pa ya gr-ih+NA pa ya hU~M/
A na ya ho b+ha ga wAn bid+yA rA dzA ya hU~M phaT/
ces lan gsum gyis gtor ma gzed zhal du bzhag
/badzra ma hA shrI he ru ko\u0f85 haM/
rang nyid skad cig gis rdo rje hU~M mdzad khro bo'i rgyal po 'jigs su rung ba'i skur gyur pa'i dpral bar oM/
mgrin par AH
thugs kar hU~M/
hU~M las 'od zer 'phros pas khro bo'i sprin rab 'byams dpag tu med pa badzra sa mA dzaHsa spyan drangs par bsam zhing /
hU~M/
ye shes bskal pa me ltar 'bar ba'i 'od //
ma rig gdug pa'i mun khams thams cad bsregs //
zhe sdang gshin rje'i 'jigs pa thams cad 'joms //
dpa' bo chen po dpa' mtshan stag lpags can //
log 'dren srin po'i mtha' gnon dgra 'dul ba //
rig pa'i rgyal po khro rgyal bzhugs so 'tshal //
log 'dren 'dul ba'i slad du spyan 'dren na //
'gro ba'i don du mchod phyir gshegs su gsol //
zhes khro bo nam mkha' gang bar bzhugs pa la /
oM badzra kro d+ha rA dza sa pa ri bA ra ar+g+haM/
nas /
shab+da pra tIts+tsha swA hA/
zhes mchod nas /
hU~M/
chos nyid stong pa gnyis med ngang nyid las //
'jig rten spyod pa'i tshul yang mi spang zhing //
thabs la mkhas pas 'jigs byed skur ston pa /
khro chen 'bar ba'i tshogs la phyag 'tshal bstod //
ye shes zhi ba'i ngang las ma g.yos kyang //
sku yi cha lugs za byed rngam stabs can //
gsung gi nga ro 'brug stong ldir ba'i sgras //
ma lus dbang du sdud la phyag 'tshal bstod //
lhag pa'i ye shes rol pa ston mdzad cing //
sdigs pa'i mtshon cha sna tshogs phyag na bsnams //
nyon mongs dug chen rtsad nas 'joms mdzad pa'i //
sbrul gdug rgyan gyis brgyan la phyag 'tshal bstod //
bskal pa'i me ltar 'bar ba'i klong dkyil na //
dpa' bo'i stangs stabs brkyang bskum tshul du bzhugs //
nyi zla 'bar ba'i spyan gyi sdang mig gis //
bgegs dpung sreg par mdzad la phyag 'tshal bstod //
gtum chen dus mtha'i me ltar gzi brjid 'bar //
glog stong 'khyug 'dra'i khro gnyer mche ba gtsigs //
rngam pa'i nga ro 'brug sgra stong bzhin sgrog
/khro rgyal bgegs tshogs 'dul la phyag 'tshal bstod //
hU~M/
'jigs pa'i hU~M sgra nges sgrog cing //
bgegs rnams ma lus 'joms mdzad pa //
dngos grub ma lus stsol ba'i lha //
bgegs kyi dgra la phyag 'tshal bstod //
ces bstod nas /
na mo /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
bden pa chen po'i byin gyi rlabs kyis /
bsgrub bya 'di nyid la gnod cing 'tshe ba'i 'byung po gdug pa can g.yog dang 'khor du bcas pa thams cad 'dir ma gnas par gzhan du dengs shig
/gal te mi 'gro na de bzhin gshegs pa thams cad kyi thugs gnyis su med pa'i ye shes las byung ba'i khro bo ye shes kyi rdo rje me rab tu 'bar ba 'dis khyed rnams kyi mgo bo tshal pa brgyar 'gas par 'gyur ta re /
sum+b+ha bzla zhing gu gul gyi dud pas bdug
/yungs thun gyis brab /
rol mo'i sgra dang bcas pas gtor ma phyir dor ba rnams zhi drag phyed ma'i sgo nas bgegs sbyong ba'o //
de nas sdig pa sbyong ba ni /
bsgrub bya'i mdun du til dang /
g.yas g.yon du me chu bshams la /
khyed rang gi tshe 'khor ba thog ma med pa nas bsags pa'i sdig pa dang sgrib pa thams cad snying gar yi ge kaM nag po'i rnam par gnas pa lte ba'i gtum mo'i ye shes kyi mes ded /
sna sgor sdig pa rwa can gyi rnam pas 'thon nas mdun gyi til la thim pa de nyid g.yas su ye shes kyi mer bsreg
/g.yon du chos nyid kyi rgya mtshor dor bar gyur par bsam la /
oM sarba pA paM da ha na b+hasmiM ku ru swA hA/
zhes lan gsum la sogs pas me chur dor la /
bsgrub bya 'di nyid kyi tshe 'khor ba thog ma med pa nas bsags pa'i sdig sgrib thams cad shAn+tiM ku ru swA hA/
zhes me yang chu blugs nas phyir dor /
dngos gzhi bkru byab srung gsum las /
khrus ni /
rang gi snying ga'i 'od zer gyis rdo rje rnam par 'joms pa la sangs rgyas dang byang chub sems dpa'i tshogs kyis bskor ba mdun gyi nam mkhar badzra sa mA dzaH
zhes spyan drang /
oM badzra bi dA ra Na sa pa ri bA ra ar+g+haM pra tIts+tsha swA hA/
nas /
shab+da'i bar gyis mchod cing /
de bzhin gshegs pa thams cad sogs shwa lo kas bstod nas /
'di skad bdag gis thos pa dus gcig na /
zhes pa nas rtsa sngags /
snying po /
nye snying yan chad tshar gcig rdzogs par bton la /
de nas bum pa thogs te khrus chu spyi bo nas blug bzhin du /
na mash+tsaN+Da badzra kro d+hA ya /
hu lu hu lu /
tiSh+Tha tiSh+Tha /
b+han+d+ha b+han+d+ha /
ha na ha na /
a mr-ite hU~M phaT/
sarba pA paM shAn+tiM ku ru swA hA/
sarba big+h+nAM shAn+tiM\u0f8e
sarba ro gaHshAn+tiM\u0f8e
sarba duSh+TAn shAn+tiM\u0f8e
sarba dz+wa re shAn+tiM\u0f8e
sarba u pa dra be shAn+tiM\u0f8e
sarba a kA la \u0f72mr-i t+yu shAn+tiM\u0f8e
sarba dur sap+ni shAn+tiM\u0f8e
sarba dur+Ni mit+te shAn+tiM\u0f8e
sarba tsit+ta byA ku le b+h+yaHshAn+tiM ku ru swA hA/
zhes bum pa'i chus khrus byas shing kha bshal lo //
byab pa ni /
rma bya'i sgro chun lag tu thogs nas /
'o rma bya'i sgro mdongs kyi dbus su zla ba la sngags phreng 'khod pa de las 'od zer 'phros pas nad gdon sdig sgrib thams cad sbur ma rlung gis ded pa bzhin byabs nas khrus chu la thim par mos pa mdzod /
byab la /
na mash+tsaN+Da badzra kro d+hA ya /
nas /
a mr-ite hU~M phaT/
sarba pA paM a pa na ye swA hA/
sarba big+h+nAM a pa\u0f8e
sarba ro gaHa pa\u0f8e
sarba duSh+TAM a pa\u0f8e
sarba dz+wa re a pa\u0f8e
sarba u pa dra be a pa\u0f8e
sarba a kA la mr-i t+yu a pa\u0f8e
sarba dur sap+ni a pa\u0f8e
sarba dur+Ni mit+te a pa\u0f8e
sarba tsit+ta byA ku le b+h+yaHa pa na ye swA hA/
zhes brjod cing byab par bya'o //
srung ba ni /
na mash+tsaN+Da badzra kro d+hA ya /
nas /
a mr-ite hU~M phaT/
sarba pA paM rak+ShaHrak+ShaH
sarba big+h+nAM rak+ShaHrak+ShaH
sarba ro gaHrak+ShaHrak+ShaH
sarba duSh+TAM rak+ShaHrak+ShaH
sarba dz+wa re rak+ShaHrak+ShaH
sarba u pa dra be rak+ShaHrak+ShaH
sarba a kA la mr-i t+yu rak+ShaHrak+ShaH
sarba dur sap+ni rak+ShaHrak+ShaH
sarba dur+Ni mit+te rak+ShaHrak+ShaH
sarba tsit+ta byA ku le b+h+yaHrak+ShaHrak+ShaH
zhes brjod cing /
spyi bo /
mdun /
rgyab /
dpung pa g.yas /
g.yon /
dpyi g.yas /
g.yon te gnas bdun du rdo rje rgya gram re bkod /
de las 'od 'phros te lus rdo rje'i go khrab kyis zhu lugs su g.yogs par bsams shing /
mthar rdo rje spyi bor bzhag la /
rgyal ba sras bcas bden pa'i byin rlabs dang //
rdo rje rnam par 'joms pa'i mthu stobs kyis //
'gro ba 'di ni bdag gis bsrung zin gyis //
'di la sus kyang gnod pa ma byed cig
/ces brjod /
sdig pa thams cad byang ba dang //
zhes sogs nas /
tshe dang bsod nams 'phel ba dang //
sdig pa kun las rnam par thar //
zhes pa yan chod brjod pas phan yon bstan /
mthar me tog 'thor zhing /
phun sum tshogs pa mnga' ba sogs kyis bkra shis rgyas bsdus ji tsam nus pa rol mor bcas te bya'o /
!
/yang gnas rten dang mgon khang sogs la khrus gsol bya dgos na /
gang du bya ba'i gnas der zhi drag phyed ma gsum gyis bgegs sbyong ba gong du bshad pa sor bzhag las /
bden stobs skabs /
bden pa chen po'i byin gyi rlabs kyis /
deng 'dir khrus kyi cho ga zab mo sgrub pa la bar du gcod pa'i sogs bsgyur ba'i sbyong ba sngon du 'gro bas /
khrus dngos ni /
gang 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas /
rig pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba /
kha lo sgyur ba /
bla na med pa /
lha dang mi rnams kyi ston pa sangs rgyas bcom ldan 'das de la yo byad thams cad dang ldan pa'i khrus 'di gsol bar bgyi'o //
zhes dang /
khrus kyi khang pa shin tu dri zhim pa //
shel gyi sa gzhi gsal zhing 'tsher ba bstar //
rin chen 'bar ba'i ka ba yid 'ong ldan //
mu tig 'od chags bla re bres pa der //
de bzhin gshegs pa rnams dang de sras la //
rin chen bum pa mang po spos kyi chus //
yid 'ong legs par bkang ba glu dang ni //
rol mor bcas pa du mas khrus bgyi 'o //
zhes shwa lo ka gnyis kyis khrus khang bskyed nas /
ji ltar bltams pa tsam gyis ni //
sogs shwa lo ka gcig
/'di ni khrus mchog dpal dang ldan //
thugs rje'i chu ni bla na med //
byin brlabs ye shes chu yis ni //
ci 'dod dngos grub stsol bar mdzod /[  ]/rgyal ba'i sku gsung thugs mchog la //
nyon mongs sgrib pa mi mnga' yang //
sems can sgo gsum sgrib sbyong phyir //
gtsang ma'i chab kyis sku khrus gsol /[  ]/'di ni sbyin pa'i rang bzhin chu //
ser sna'i dri ma sbyong mdzad cing //
gtong ba dri yis legs bsgos chus /
khrus legs mdzad la sku khrus gsol /[  ]/'di ni tshul khrims rang bzhin chu /
khrims 'chal dri ma sbyong mdzad cing //
tshul khrims dri yis legs bsgos chus /
khrus legs mdzad la sku khrus gsol /[  ]/'di ni bzod pa'i rang bzhin chu /
khong khro'i dri ma sbyong mdzad cing //
bzod pa dri yis legs bsgos chus /
khrus legs mdzad la sku khrus gsol /[  ]/'di ni brtson 'grus rang bzhin chu //
le lo'i dri ma sbyong mdzad cing //
brtson 'grus dri yis legs bsgos chus /
khrus legs mdzad la sku khrus gsol /[  ]/'di ni bsam gtan rang bzhin chu //
rnam g.yeng dri ma sbyong mdzad cing //
bsam gtan dri yis legs bsgos chus /
khrus legs mdzad la sku khrus gsol /[  ]/'di ni shes rab rang bzhin chu //
shel 'chal dri ma sbyong mdzad cing //
shes rab dri yis legs bsgos chus /
khrus legs mdzad la sku khrus gsol //
zhes pa rnams kyi mtshams so sor /
oM sarba ta thA ga ta a b+hi She ka te sa ma ya shrI ye hU~M/
zhes dang /
de dag sku la mtshungs pa med pa'i gos //
gtsang la dri rab bsgos pas sku phyi 'o //
zhes shwa lo ka phyed /
oM hU~M trAM hrIHAHkA ya bi sho d+ha na ye swA hA/
zhes sku 'phyi zhing /
de nas de la kha dog legs bsgyur ba'i //
na bza' shin tu dri zhim dam pa 'bul //
gos bzang srab la 'jam pa sna tshogs dang //
rgyan mchog brgya phrag dag kyang dbul bar bgyi //
oM badzra wA sa se pra tIts+tsha swA hA/
zhes gos zung 'bul lo //
de nas nye snying kho na'i mthar /
sarba pA paM sogs sngags tshan bcu po btags pas bum chu 'thor zhing khrus gsol bar bya'o //
de ltar khrus gsol grub nas /
sdig pa thams cad byang ba dang //
sogs phan yon brjod nas /
mjug gi cho ga la mdun gyi lha la mchod bstod /
gsol gdab /
yig brgya /
gzod gsol /
gshegs gsol /
smon lam /
bkra shis rnams bya bar gsungs pas /
ye shes pa mdun gyi nam mkhar bzhugs par bsam la /
oM badzra bi dA ra Na sa pa ri bA ra ar+g+haM pra tIts+tsha swA hA/
de bzhin du /
shab+da'i bar gyis mchod /
de bzhin gshegs pa thams cad kyi //
sogs shwa lo kas bstod nas /
oM badzra bi dA ra Na sa pa ri bA ra kA ya bA ka tsit+ta sarba sid+d+hi pha la hU~M AH
zhes dngos grub gsol /
yig brgya bzla /
ma rnyed yongs su ma tshang dang //
sogs kyis bzod par gsol nas /
badzra muH
mdun gyi ye shes pa gshegs /
rang nyid dam tshig par gsal ba'i dpral bar oM/
mgrin par AH
thugs kar hU~M yig gis mtshan par gyur par bsam la /
smon lam rgyal po 'di dag mchog gi gtso //
mtha' yas 'gro ba kun la phan byed cing //
kun tu bzang pos brgyan pa'i gzhung grub nas //
ngan song rgyud rnams ma lus stongs par shog
/ces smon lam btab cing /
bkra shis kyi tshigs su gcad pa rgya cher brjod par bya'o //
!
//yang rnam 'joms ljang sngon lugs su bya bar 'dod na /
cho ga'i bya ba 'di kho na las /
rdo rje rnam par 'joms pa sku mdog ljang sngon zhal gcig phyag gnyis spyan gsum pa /
zhal khro 'dzum mche ba'i myu gu gtsigs pa /
ral pa'i thor tshugs can /
g.yas sna tshogs rdo rje thugs kar gtod cing /
g.yon des yu ba byas pa'i dril bu dkur brten pa /
zhabs rdo rje'i skyil krung gis bzhugs shing dar dang rin po che'i rgyan can gzi byin mtha' yas pa mnga' zhing ma lus pa'i sprul pa 'chang ba'o //
zhes bskyed pas gtso rkyang du byed pa'i khyad par ro //
rdo rje'i rigs mchog lhag pa'i lha'i //
sgrub thabs khrus kyi cho gar bcas //
snying po'i lag len khyer bde ba //
brjod 'dis 'gro la phan gyur cig
/ces mdo khams pa nges don bstan 'dzin gyis bskul ba'i ngor 'gyur med rdo rjes dar rgyas chos gling gi dben gnas su bkod pa'i yi ge pa ni dge sbyong blo gsal rgya mtshos bgyis so'i mtha' can la mkhan chen au Di ya nas nag 'gros mdzad pa nyid lung rgyun ma bzhugs stabs /
zhal bsgyur phran bus brgyan te gter mdzod kyi cha rkyen du bzhugs su gsol ba po blo gros mtha' yas so //
dge legs 'phel ///
/
