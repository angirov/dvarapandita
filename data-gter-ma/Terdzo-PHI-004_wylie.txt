@#:
shin tu gnyan pa ma mo'i khrag mdos bzhugs so :
dpal he ru ka la phyag 'tshal lo :
ma mo bsten pa'i rnal 'byor par :
ma mo 'khu ldog byung ba dang :
dgra yi zas gos 'dres pa dang :
dgra bo bsgral pa'i gtang rag dang :
mi nad phyugs nad gcod pa dang :
dgra la rbad pa la sogs pa :
gang la'ang mdos 'di med thabs med :
de la spyi don rnam gsum ste :
dang po rdzas gsag pa :
bar du spyan 'dren pa :
tha ma bcol zhing dgra la rbad pa'o :
dang po bca' tshogs la :
kham sa la ma traM bya :
de'i dkyil 'khor du mkhar bad dang bcas pa bya :
mkhar de'i dkyil du ma mo'i sku bzhugs :
mda' bzhi :
'phang bzhi :
nam mkha' rgyang bu bzhi :
phyogs bzhir ma mo'i sku rta zhon bzhi :
bya khyi rnga mong lug nag g.yag nag :
drel nag nad rkyal bkal ba bzhi :
bud med mar me thogs pa rnams phyogs re re bzhin bya'o :
nam mkha' kun zhal dang bcas pa steng nas phub :
ma traM gi steng du rma bya'i mdongs :
nal bu'i snying :
spos dang gsur chen gyi dud pa :
tshil chen gyi mar me :
khrag sna'i gtor ma :
bdud rtsi rak+ta la sogs pa bzang bar bsham :
de la yi ge 'bru gsum gyis mdos gtor ma mo dgyes pa'i yo byad dpag tu med par byin gyis brlabs la :
yi dam gang yin gyi phrin las gzhung bsrangs la :
oM ma ma trag rak+sha kha mun tra :
snying kha la rak+sha mo :
yak+sha mo dun b+h+yo :
ya ma la tsakra snying kha rag ma mo dun b+h+yo :
ma ma tsakra kro ta ma ma b+h+yo dza dza :
zhes nyer bzhis 'bod /
de nas spyan 'dren pa ni /
tshil chen dang spos bsreg :
chang phud gtor la 'di skad do :
b+h+yo :
'di nas dpag tshad stong phrag pha rol na :
byang lam dmar po gya ma gyu :
byang ri dmar po khya ma khyug :
byang brag dmar po lhab ma lhub :
byang mtsho dmar po mar la mer :
byang thang dmar po'i dkyil shed na :
bswe yi sku mkhar ldems se ldem :
bswe logs dmar la rdul mi chags :
bswe zur rno la sbrul mi 'khril :
bswe bad smug po byas pa'i mkhar :
bswe mkhar nang na bzhugs pa'i ma mo ni :
khrag 'thung 'bar ba'i pho nya mo :
mi ro rta ro'i khri la bzhugs :
srin mo 'bum gyi pho nya 'gyed :
khrag gi ral pa dmar po la :
lcags kyi ser chen 'beb pa mo :
spyan ni nyi ma'i dkyil 'khor 'dra :
do nub bu yi gnas 'dir byon :
khyod kyi dpral ba'i dkyil shed na :
sme ba'i rma chen sprul pa 'gyed :
srin mo nag mo chen mo rnams :
dpag tshad kyis kyang sku ma bsleb :
sku mdog nag mo phyag gnyis ma :
dpral ba de yi dkyil shed na :
sme ba smin drug 'dra ba yod :
zhal nas khrag dang zhag 'dzag ma :
ma mo'i phrag pa g.yas pa na :
srin mo'i rgyal mtshan phyar ba ma :
srin mo'i phrag pa g.yon pa na :
thod pa gsar rnying phreng bas brgyan :
phyag g.yas sor mo'i 'du byed ni :
lcags spyang mang po'i 'phro 'du byed :
dgra bgegs rnams kyi snying nas 'gugs :
g.yon gyi phyag rgya'i 'phro 'du yi :
thod zhal nyams pa'i gshed po ste :
dgra bgegs thams cad rdul du rlog :
sbrul nag gdug pas sku la brgyan :
mi lpags rlon pa'i sham thabs can :
zhabs g.yas mi thod khri la bzhugs :
g.yon pa keng rus khri la bzhugs :
mtshan nas 'bod kyis da tshur byon :
dar nag g.yab mos 'debs so da tshur byon :
mdos dang gtor ma mchis so da tshur byon :
!
ma mo khyed la mthun pa'i dam rdzas ni :
dgra bgegs bsgral pa'i pags pa la :
dmigs pa'i yid kyis bkug byas nas :
srid pa mo yi thang la byas :
thang dkyil bswe mkhar gru bzhi la :
mthun pa'i dam rdzas bshams pa ni :
ngar glud rgyan can bcu gcig gis :
ma gcig lha mo'i thugs dam bskang :
skyes bu ging chen thugs dam bskang :
dre'u nad rkyal bkal ba bzhi :
mthun pa'i dam rdzas yin pa'i phyir :
ma gcig lha mo'i thugs dam bskang :
skyes bu ging chen thugs dam bskang :
yab gcig gshin rje'i thugs dam bskang :
ma mo bdun 'bum thugs dam bskang :
phyogs bzhir mgyogs pa'i rta pa bzhi :
bya nag bzhi dang khyi nag bzhi :
bzhes pa'i bskang rdzas yin pas na :
ma gcig lha mo'i thugs bskang :
yab gcig gshin rje'i thugs\u0f8e
skyes bu ging chen thugs\u0f8e
ma mo bdun 'bum thugs\u0f8e
lug nag bzhi dang g.yag nag bzhi :
bud med mar me thogs pa bzhi :
ma mo'i mthun rdzas yin pas na :
ma gcig lha mo'i thugs dam bskang :
yab gcig gshin rje'i thugs\u0f8e
skyes bu ging chen thugs\u0f8e
ma mo bdun 'bum thugs\u0f8e
mdos bdag chen mos mdos longs shig :
glud bdag chen mos glud longs shig :
ma mo'i thugs dam 'dis bskangs la :
rnal 'byor bcol pa'i phrin las grub par mdzod :
yang cig thugs dam bskang ba ni :
nam mkha' 'ja' ris bkra ba dang :
rgyang bu 'phur lce mdzes pa dang :
le brgan 'bar ba'i gdugs kyis phub :
sha sna khrag sna tshil dmar dang :
spos rgod gsur gyi dud pa dang :
mda' 'phang 'jol rgod mdzes pa dang :
sha chen dmar gyi gtor ma dang :
dza gad bdud rtsi sman phud dang :
rak+ta khrag gi rgya mtsho dang :
snying sna'i gsur dang dar nag 'phen :
na chung lag pa'i g.yab mo dang :
nal bu'i snying dang gser skyems sogs :
mthun pa'i dam rdzas bshams pa 'dis :
ma gcig lha mo'i thugs dam bskang :
yab gcig gshin rje'i thugs\u0f8e
skyes bu ging chen thugs\u0f8e
ma mo bdun 'bum thugs\u0f8e
las mkhan bdun gyi thugs\u0f8e
khyed kyi thugs dam 'dis bskangs la :
rnal 'byor bcol pa'i phrin las grub par mdzod :
b+h+yoH
ma mo khyod la 'bod pa brgya yod kyang :
dam tshig ldan pa'i rnal 'byor pa :
bdag gis gdung bas bos tsam na :
bya rgod nam mkhar bskyod pa bzhin :
lding zhing lding zhing da tshur byon :
zhing skyong gzan la bab pa bzhin :
'dur zhing 'dur zhing da tshur byon :
ming pos phu nas g.yab 'debs na :
ma gcig mda' na bzhugs kyang da tshur byon :
ming pos mda' nas kus 'debs na :
sring mo phu na bzhugs kyang da tshur byon :
ma khyod rje ltar bsten no gong ma lji :
ma ltar bsten no mthu ma chung :
sring ltar bsten no phrag ma dog :
bran ltar bsten no snying ma ring :
grogs mor bsten no gzhung ma ngan :
do nub ma yi gnas 'di ru :
mthun pa'i dam rdzas 'ben du 'dzug :
srog gi snying pos gnad nas 'bod :
dbyangs kyi nga ros spyan 'dren gyis :
mdos 'di bzhes la dgra bgegs sgrol :
ma mo 'bod pa'i dus na snyan ma sra :
g.yab pa'i dus na spyan ma rtul :
sgrub pa'i dus na gong ma g.yel :
rbad pa'i dus na mthu ma chung :
bsten pa'i tshe na rgyang ma ring :
bskul ba'i tshe na bang ma lji :
rnal 'byor lus dang grib bzhin 'grogs :
tshe dang dbang thang nor phyugs spel :
mi nor zas gsum mtha' nas skyor :
dgra bo mi nor rtsad nas chod :
mdos dang gtor ma 'di bzhes la :
gnod cing 'tshe ba'i dgra bgegs la :
mi nad phyugs nad sna tshogs thongs :
la lar nad rims dal yams thongs :
nag mo khyod kyi zas skal ni :
nub gcig mi 'bum tsit+ta za :
nub gcig mi 'bum snying khrag 'thung :
dam nyams dgra bo las ngan gyi :
tsit+ta phyungs la zhal du gsol :
snying khrag dron mo zhal du gsol :
lcags kyu yis ni snying nas drongs :
zhags pa yis ni chings la shog :
lcags sgrog can gyis sdom la shog :
dril bu can gyis myos su chugs :
bsgral ba'i phyag rgya'i dus la bab :
ma gcig e ka dzA Ti ma :
dgra bo'i yul mkhar rmings nas sgyel :
dgra bo'i skye rgyud rtsad nas chod :
sha zo khrag thungs snying khrag 'jibs :
glad khrag rol la rus pa mur :
bdag gis ma nyes ma lan no :
ma gcig lha mo nag mo yis :
dgra bgegs ma lus sgrol la shog :
ces gtor ma bdud rtsis bran la 'bul :
spos bsreg mar gsur gzhung du gtong :
tha ma las bcol dgra la rbad pa ni :
mdos dgra phyogs su kha bstan la 'di skad do :
b+h+yo :
da ni mdos kyi zhal sgyur ro :
da ni mdos kyi lam bstan no :
ma gcig e ka dzA Ti ni :
gshin rje mang po nyi li li :
ging bdud mang po 'du ru ru :
bya gcan mang po spungs se spung :
do nub mdos 'dis dgra bgegs sgrol :
gnod pa'i dgra bgegs rdul du rlogs :
sdang ba'i dgra bo las ngan 'di :
mchan khung g.yas nas kha phyes la :
snying rtsa dmar po chod la shog :
steng gi pho la glang 'thab thongs :
'og gi chung mar thog rdzis thongs :
mchan gyi bu la pho glang thongs :
sgo yi nor phyugs phyags mas thobs :
mu yi zhing la sad ser thongs :
sgo khyim nang rnams brlag par gyis :
las ngan dgra bgegs ma bsgral na :
yi dam lha mo khyod phung nges :
rnal 'byor bsten pa'i don re chung :
de bas dgra bgegs brlag par mdzod :
do nub mdos 'di dgra sgor skyol :
ma g.yel ma 'da' mthu mo che :
ma 'phang ma g.yel dam tshig can :
mdos kyis dgra bgegs brlag par gyis :
mdos 'dis rnal 'byor nyams chag skongs :
mdos 'dis dam tshig zhig pa gsos :
mdos 'dis nyes pa ma lus bskangs :
dpal ldan lha mo nag mo yis :
sangs rgyas bstan pa srung ba dang :
bdag cag re ba skong ba'i phyir :
mdos 'di longs la dgra bgegs sgrol :
bcol pa'i phrin las myur du mdzod :
gal te las 'di ma mdzad na :
rdo rje 'dzin pa thugs khros te :
snying khrag 'jib ste na raka 'gro :
de bas dgra bo myur du sgrol :
gshin rje nag po'i zhal du skyol :
shan pa nag po dgra la chos :
mun pa nag pos srog la yA:
ging chen dmar pos srog rtsa chod :
ma mo bdun 'bum srog la yA:
ma mo spu gri'i mche ba can :
mdos 'dis dgra bo choms la shog :
dam nyams dgra la phur bus thobs :
lo dang zla bar ma bzhag cig :
zhag dang za mar sgrol la shog :
ces lha mo'i srog la gser gyi mdos :
nyams chag zhig ral gso ba yin :
ma mo'i zor sngags ni :
trag rak+sha ma mun tra b+h+yo :
ru lu ru lu mA ra ya thun yA:
trag rak+sha snying la b+h+yo :
mA ra ya thun yA:
yu tra yu tra mA ra ya thun yA:
sha khrag sha khrag mA ra ya thun ya :
trag mo rab snying trag snying trag mA ra ya thun yA:
trag mo trag mo mA ra ya thun yA:
ces zor sngags 'di lan gsum bgrangs la 'phang na :
tshangs pa'i lha yang brlag par 'gyur :
dgra dang bgegs la smros ci dgos :
lha mo'i srog mdos 'di shin du gnyan pa yin no :
gar thod thod du mi bya'o :
ma mo'i 'khu ldog 'byung ngo :
dgra bo'i zas gos 'dres pa dang :
nyams chag byung na shes par gyis :[ \u0f88\u0f88\u0f88 ]gu h+ya :
kha thaM:
slob dpon pad+mas ma mo gdug pa za byed kyi rgyud nas bkol ba /
gter ston khyung po dpal dges bsam yas has po ri nas spyan drangs shing sngags pa khro rgyal 'bar la gnang ba nas brgyud pa'o //
mang+ga laM///
/
