[<!TCC Tibetan character 3,182 undefined in unicode!>]:
thugs chen gsang ba 'dus pa'i dbyug bcos yid bzhin nor bu bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
dpal thugs rje chen po gsang ba 'dus pa la phyag 'tshal lo :
bdag nyid pad+ma 'byung gnas kyis :
'byung bzhi'i lus su snang ba la :
tsha grang 'du ba'i nad la sogs :
rnal 'byor lus kyi gegs sel phyir :
nyams len dbyug pa'i rim pa bri :
de yang gsang 'dus rgyud las :
gegs sel dbyug pa'i man ngag ni :
'di la brda don 'phrin las gsum :
rgyu ni smyag shad sba dkar de :
zhes pas :
ji ltar nyams su blang ba ni :
sba'am smyag shad la sbom phra ni sba lcag tsam la khru gang pa de'i rtse mo cung zad brus te :
gser gyi yig bdun dang :
bsnyen pa bdun 'bum sngags pa'i yungs dkar gzhug la la chas bsdam :
de la brda don phrin las gsum las :
brda yi dbyug pa ni :
rgyud las :
drang la 'dril zhing snum la mnyen :
ma bcos lhun gyis grub pa'i brda :
zhes pa de kho na'o :
dbyug don rang la ngo sprad pa ni :
rgyud las :
rang byung yin pas drang po la :
thams cad rdzogs pas 'dril ba 'o :
'khor 'das kun gyi gzhi de snum :
gang ltar srid pa de ltar mnyen :
zhes pas :
don rang gi sems nyid dang sbyar ba'o :
don gsum pa :
phrin las dbyug pas nad gdon 'joms :
zhes pas :
'di la lnga ste :
brdeg tu rung ba dang mi rung ba dang nad kyi srang dang log gnon dang bla gnas rtsi ba'o :
dang po brdeg tu rung ba'i nad ni :
mgo yi nad la tshigs pa dang po nas sor bzhi yar 'jal bar rdeg go :
mdun gyi skra mtshams dang por brdeg :
yang rlung mgo bo 'khor 'tham gzer la sogs la ltag pa'i bdud sgo :
mchog ma :
spyi gtsug :
mur gong 'phar rtsa'i g.yas g.yon du rdeg go :
rna ba 'on pa la rna ltag dang rlung la rtse chung mdun du shin tu ran par brdeg :
mjing pa rengs pa dang 'khyog pa la ltag pa'i g.yas g.yon du brdeg :
lce mi bde ba la rna shal sor gcig rgyab tu brdeg :
lkog ma'i steng g.yas g.yon du brdeg :
lag pa'i zha rengs thams cad la dpung mgo sogs dpung mgo'i 'brel mtshams su rdeg go :
snying mi dga' ba :
'phyor 'dar :
stod rgyas pa :
gzer :
smyo ba rnams la tshigs pa bdun pa :
dgu dang :
bdun gyi nu bar du 'o :
glo rlung dang bad kan nad la :
tshigs pa bzhi par ro :
bad mkhris la gnyis pa :
grang rlung khong pa grang bas sbos pa la tshigs gsum pa 'o :
sgregs pa :
skyugs pa :
mchin dri'i nad dang :
mchin skran :
bad rlung zhugs pa la :
tshigs pa dgu bdun g.yas g.yon nas tshon re mar 'jal bar brdeg :
pho ba'i gcong dang :
me drod nyams :
lhen :
lcags dreg :
skran rnams la :
tshigs pa bcu gnyis pa dang :
lhen sna nas mdun du gzhal bar rdeg go :
de'i 'og tshon gang lhen dang lcags dreg zas mi len pa la phan no :
sbos 'khru 'khrog pa rgyu nad 'byams pa la lte ba'i g.yas g.yon tshon re re dang gnyis gnyis par rdeg go :
rgyu mar grang rlung zhugs nas sbos 'khrog na :
lte 'og tshon gang bzhi gsum rdeg go :
mkhal ma'i grang rlung chu ser la rgyab tshigs bcu bzhi bco brgyad pa'o :
chu kha sra ba dang snyi nur bu'i nad la bco brgyad pa'o :
dri chu bsdams pa dang :
thig le 'chor ba la tshigs pa bcu dgu pa dang :
de'i g.yas g.yon sor lngar rdeg go :
bshang gci'i bar du yang rdung ngo :
bud med khrag 'byams pa :
'khyil ba :
mo nad khrag skran rnams la tshigs pa bcu gsum pa dang spu na gu'i g.yas g.yon dang gong du rdeg go :
mid gcus :
ig bu :
skad 'gags :
skyur dang kha zhan na og dong du rdeg go :
pho glang pho log sbos rting pa :
pho thor rang du tshad lta'i brdeg :
byang khog rgyangs dang :
stod 'tshang la mchan 'og sor bzhi dang sog mchan la'o :
pus mo na ba la me long mtshams su :
rkang pa gum zha rengs na ba la :
dpyi mig gnyis dpyi dang brla'i 'brel mtshams gang 'os pa'i sar rdeg go :
de dag ni rdeg rung zhing phan pa'i gnas so :
de yang shin tu skrangs log che ba dang :
nad zug che zhing snying ma dga' na tshod blangs nas bya ste bla ma'i phyag len shes par bya'o :
!
gnyis pa mi rung ba'i nad la ni :
tshad pa'i rigs ma smin pa :
rgyas pa :
'khrug :
rims :
khrag :
gnyan :
chu ser :
byis pa chung ngu la sogs la mi rung ngo :
rdeg pa'i gnas mi rung ba ni :
'jings pa :
sna gong :
mkhur tshos :
mchu :
og rus :
nya bzhi :
'phar rtsa gnyis :
mchan 'og chu rgyus :
gnyer po che :
pus mo'i me long :
mkhal ma :
ngar gdong :
gru mo la sogs spang ngo :
!
gsum pa srang bstan pa ni :
spyi gtsug snying gi srang :
'dan pa g.yas g.yon glo ba'i srang :
spyi gtsug gi mdun rgyab sor bzhi :
de gnyis kyi g.yas g.yon zur du mgo'i srang ngo :
dpral bar mchin srang :
ltag pa mkhal srang :
skra mtshams gyen du sor bzhi mchog srang :
sna khrag gcod na dpral dkyil dang de'i sor gnyis zur du'o :
rna ba'i sor re phyogs bzhi rna ba'i srang :
ltag pa'i bdud sgo mig gi srang :
de'i g.yas g.yon tshon gang mig gi srang :
gzhan dgos pa'i gnad srang gang rung yul du rdeg go :
!
bzhi pa logs non ni :
nad gar yod sar mnan na phan snyam byed pa dang :
rjes yod pa dang :
gzer ba la phan no :
rdeg tshe zug yod bzhag tshe med na yang phan no :
rdeg bzhag gnyis ka la zug che :
drod che :
'ong lhang nge rlangs pa 'od na 'phro gcod do :
de la dri chus byug :
gla rtsi dang :
rdzas rgod byug go :
khrag 'dra na khas btsir :
khab kyis gtsags la khrag dbyung :
yang rkam ra btab :
des ma phan na rwa btsug rang bya'o :
dbyug rjes su 'brum thor byung na yang khab gtsags sam kha 'jing bya :
phal du 'phar rtsa la khab gtsags spang :
!
spyi don lnga pa brdeg tu mi rung ba'i bla gnas bstan pa ni :
tshes gcig la rkang pa'i mthe bong :
gnyis long mo'i tshigs :
gsum byin pa'i nywa :
bzhi pus mo'i steng :
lnga sgyid khug :
drug dpyi mig tshigs :
bdun mkhal ma'i steng :
brgyad rtsib log :
dgu dpung mgo :
bcu lag ngar :
bcu gcig lag mthil :
bcu gnyis ske :
bcu gsum rna ltag :
bcu bzhi za 'gram :
bco lnga mgo lus khyab par gnas so :
de ltar du :
skyes pa g.yon la yar rim par 'gro zhing bcu drug nas g.yas phyogs nas mar rim par 'beb par shes par bya'o :
mo la tshes gcig g.yas nas yar go log tu shes par bya'o :[ <!TCC Tibetan character 3,182 undefined in unicode!>]:[ \u0f88\u0f88\u0f88\u0f88\u0f88 ]man ngag logs su gab pa dbyug pa'i zhal gdams ni :
thog mar yig bdun bye ba'am bdun 'bum thems pa'i rnal 'byor pas gong bzhin dbyug pa la sgrub pa dang :
dbyug pa rta mgrin tu bskyed :
ye shes pa 'gug bstim bya :
rten 'brel snying pos rab gnas bya'o :
de nas rtag tu rnal 'byor pas lus dang grib ma ltar brten na srung ba'i mchog tu 'gyur ro :
gdon bgegs dang nad pa :
'go ba'i nad la sogs pa thams cad la dbyug pas rdeg cing rang dang dbyug pa gnyis dbang gi skur gsal bas the tshom med par brtul zhugs bya'o :
des ni gdon bgegs la sogs gang la yang thogs pa med de :
skad ngan tse re re bros so :
dang po rdeg tshe rnal 'byor pa thugs rje chen po'i bskyed rim gsal bar bsgom :
nad pa dang gdon la phan pa dang snying rje byang chub kyi sems kha tsam ma yin pa sgom khag che'o :
nad pa de gus pa bskyed the tshom med cing bsran che ba gces so :
rdeg tshad ni dang po dbyug pa'i rang ljid tsam bya'o :
skyon par brdegs pa'i skrangs ma byung ba dang bags kyis shed cher gtang ngo :
res chung du gtang zhing res mos su bya'o :
skrangs mdog dmar phyur ba khrag smug po chu ser gnyis la khab gtsags rung ngo :
skrangs ma 'gyur ba rnams gtsags pa spang ngo :
skrangs mdog nag na chu ser nag po 'jib par bya'o :
mkhregs na nad gzhi che bas yun ring brdeg :
sngo skya grang ba :
ser sob mkhris pa :
skya sob rlung yin pas ba spu bye tsam la bzhag go :
dbyug rjes stod gzer 'gyangs na ha ring po bton lus sprugs :
smad nad tsam la ran par 'chag :
'khrab :
long la rting 'phangs res mos su brdeg :
rlung langs na gsus pa dang :
ol stong :
dbyug shul ma gtogs pa bku mnye bya :
rjes g.yar sgo'i thal bas 'phur ro :
snying rlung :
smyo 'bog :
rig pa 'phyo ba :
dran pas mi zin pa :
khong pa grang lhung dang :
sbo ba dang :
steng thog 'khor ba rnams la :
dbyug shul min pa'i srang rnams su tsha 'od dang :
snum mnan bya'o :
des ni gong gi nad gdon bgegs :
bsgom skyon thams cad sel lo :
sman dang rim gro la sogs mi dgos te :
gcig chog yid bzhin nor bu lta bu'o :
yang rnal 'byor pa dbang gi bsnyen pa them pas dbyug pa la dar sna lnga dang lha 'dre mi gsum gyi bla rdo dang :
mkha' 'gro'i srog 'khor btags la bse lam mkha' 'gro'i las sbyor 'bum bzlas nas mi nor zas gsum gang 'dod sham bu btags nas g.yugs na thams cad dbang du sdud de :
the tshom med par 'ong bas me mchod dang tshogs 'khor la brtson par bya'o :
e ma :
man ngag rin chen gser lta bu :
gsang 'dus rgyud las o rgyan ngas :
bkol te phyi rabs don du yang :
gnam skas brag la sbas te bzhag :
ma 'ongs las can bu gcig dang :
'phrad nas 'gro don mthar rgyas shog :
gter rgya :
zab rgya :
gtad rgya :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]shog ser ngos nas thad dkar du zhus so /
khyi yi lo la gter ston rat+nas rnyed //
'gro ba rnams la phan pa rgya chen shog //
/
