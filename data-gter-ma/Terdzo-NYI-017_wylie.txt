d+ha~M:
thugs rje chen po 'khor ba las sgrol las :
dpal mgon ma hA kA la lcam dral bdun cu'i las byang bzhugs so //
\u0f88\u0f88\u0f88\u0f88\u0f88\u0f88
spyan ras gzigs dbang thugs rje'i sprul pa las :
khams gsum dbang du sdud phyir khro bo'i sku :
dbang gi nga ros dregs pa 'dul mdzad pa'i :
khro rgyal bgegs dpung 'joms la phyag 'tshal lo :
ma hA kA la lcam dral dpal mgon bdun cu dang bcas pa'i phrin las kyi rim pa 'di la spyi don gsum ste :
sngon 'gro dngos gzhi rjes gsum las :
sngon 'gro mtshams gcod :
mchod pa byin rlabs bshags pa sogs bla ma'i las byang ltar shes par bya'o :
dngos gzhi bskyed pa spyan 'dren bzhugs phyag mchod bstod rnams so :
dngos gzhi bdag bskyed bla ma'am rta mchog rol pa gang rung du gsal la :
bdag bskyed lha'i nga rgyal dang ldan pas :
hU~M:
chos rnams rang gi sems nyid de :
sems ni spros dang bral bar bsgom :
de ltar ma rtogs sems can la :
khyab pa'i snying rje kun tu snang :
de la rang sems rgyu yi dngos :
mthing nag hU~M gi ngang du gsal :
de las 'byung ba rim brtsegs pa :
e las nam mkha' mthing nag 'bar :
yaM las rlung nag khyab par brdal :
ra las rak+ta'i rgya mtsho 'khyil :
suM las zhing chen sa gzhis khyab :
keM las rus pa'i ri rab steng :
raM las 'bar ba'i me dpung 'khrigs :
b+h+rU~M las dur khrod gzhal yas khang :
phyi rol rin chen lnga las grub :
nang du spre 'u lug dang ni :
mi dang spyang ki'i thod pa ni :
skam rlon rtsig pas rab brtsegs pa :
ka ba ka zhu gdung la sogs :
zhing chen las grub zhing lpags kyi :
gral lcam thog gis legs par phub :
khrag zhags chu 'bab 'od du 'bar :
sgo bzhi rgyan dang rta babs brjid :
ye shes me dpung klong du gsal :
de dbus gru gsum gdan steng du :
pad nyi pho bdud mo bdud steng :
rgyu yi yi ge hU~M mthing las :
de las ma hA kA la che :
sku mdog smug nag 'bar ba la :
zhal gcig phyag gnyis spyan gsum pa :
mche gtsigs ljags 'dril sdang mig bgrad :
sma ra ag tshom me ltar 'bar :
snyan nas bskal pa'i 'brug sgra sgrog :
shangs nas bskal pa'i 'thor rlung 'bud :
zhal gdangs ljags 'dril mche ba gtsigs :
dbu skra dmar ser gyen du brdzes :
dar dmar cod pan sbrul gyis bcing :
glang chen zhing dang stag lpags brgyan :
dar nag ber chen dgu brtsegs gsol :
gser ska rin chen sku sked bcings :
mi mgo skam rlon do shal 'phyang :
thod pa skam po'i dbu rgyan la :
rigs lnga'i sangs rgyas rtse rgyan spras :
zhabs gnyis dor stabs swag l+h+wam mdzes :
phyag gnyis tsan dan beng chen la :
sgo gsum lha bdud btsan dmag tshogs :
'gyed byed gsor ba'i tshul du 'dzin :
de ltar gsal ba'i g.yon phyogs su :
ma gcig dpal ldan lha mo ni :
sku mdog char sprin mdog 'dra ba :
mi sdug srin mo khros 'dra'i gzugs :
sku stod zhing chen g.yang gzhi gsol :
sku smad re ba'i sham thabs can :
ral pa lan bu spyi bor bcings :
thod skam dbu rgyan thod rlon gyi :
phreng ba do shal dug sbrul gyi :
phyag gdub zhabs gdub brjid par spras :
seng ge sbrul gyi snyan cha can :
lcags sgrog sil snyan zhabs la brgyan :
phyag g.yas gnam lcags ral gri phyar :
phyag g.yon thod rlon tsit+ta gsol :
chibs su bong bu gwa dmar 'chib :
me rlung dbus su bzhugs par bskyed :
lcam dral yab yum bka' nyan pa'i :
'khor tshogs dpal mgon bdun cu ni :
lha brgyad klu brgyad gza' brgyad dang :
phyogs skyong bcu dang rgyal chen bzhi :
'jigs byed dgu dang rgyu skar gyi :
lha mo nyi shu rtsa brgyad sogs :
rang rang cha lugs rdzogs par bskyed :
dpal mgon yab yum 'khor bcas rnams :
dus gsum sangs rgyas thams cad kyi :
bstan pa dam pa bsrung ba'i phyir :
sngags kyi bdag pos dbang bskur nas :
thar pa thob pa'i ming yang btags :
skyed pa rkyen gyi snying po 'byung :
oM shrI ma hA kA la hU~M hU~M:
oM di wi kA li hU~M:
oM ru i a bi ga g+ha b+h+ri ga :
oM phu phu phu phu phu phu phu phu :
oM me shir pu bi shul kr-i a dz+h+yo :
oM in ag ya ne b+ha bA ku i b+h+ra bri :
oM d+hi b+hi bi bai :
oM A kri ro mr-i a su su a ma sU ha tsi shwa bi a dz+ya ma mU sU u shra a d+ha sha su u re :
oM b+he b+ha b+hi b+hu b+hai b+ho b+haM b+ha :
shrI nA tha e ka ha ta ri :
sa ma ya dza dza :
e a ra li DA ki dzaHpheM pheM:
de nas spyan 'dren pa ni :
hU~M:
rang bzhin lhun gyis grub pa'i pho brang nas :
bskyed cing yid kyis sprul pa'i dkyil 'khor 'dir :
ma hA kA la yab yum spyan 'dren gyis :
chos dbyings skye med dbyings las ma g.yos kyang :
khams gsum bstan pa'i ru tra bsgral ba'i phyir :
thugs dam dbang gis gnas 'dir gshegs su gsol :
srid pa'i legs nyes kun gyi bya ra mdzad :
lha chen brgyad po 'khor bcas gshegs su gsol :
rtsi bcud 'bru rnams smin cing char 'beb pa :
klu chen brgyad po 'khor bcas gshegs su gsol :
'jig rten khams 'dir legs nyes bya ba ston :
gza' chen brgyad po 'khor bcas gshegs\u0f8e
phyogs bcu skyong zhing sna tshogs las sgrub pa :
phyogs skyong bcu po 'khor bcas gshegs\u0f8e
rgyal ba'i bstan srung phyogs bzhi'i bgegs tshogs 'joms :
rgyal chen sde bzhi 'khor bcas gshegs\u0f8e
legs nyes stangs 'dzin bka' yi bya ra byed :
'jigs byed dgu po 'khor bcas gshegs\u0f8e
tshes grangs la dbang dus tshes las byed bdag :
rgyu skar lha mo 'khor bcas gshegs\u0f8e
gzhan yang rgyal ba'i spyan sngar khas blangs pa'i :
drag rtsal stobs mnga' gang na su bzhugs pa :
'khor dang bcas pa gnas 'dir gshegs su gsol :
oM shrI ma hA ka la de wi d+harma pA la shrI nA thA e ka ha ta ri sarba sa pa ri wA ra dzaHhU~M baM ho :
de nas bzhugs su gsol ba ni :
hU~M:
yid kyis sprul zhing bskyed pa'i gzhal yas su :
nyi zla pad+ma bam chen gdan khri la :
ma hA kA la lcam dral 'khor bcas rnams :
dam tshig ye shes dbyer med brtan par bzhugs :
oM shrI ma hA kA la de wi d+harma pA la sarba sa pa ri wA ra pad+ma ka ma le sUr+Ya ru tra maN+Dal tiSh+Tha lhan :
de nas phyag 'tshal ba ni :
hU~M:
chos sku skye med dbyings las ma g.yos kyang :
drag po gtum chen 'bar bar sku bzhengs pa :
gdug pa ma lus 'dul ba'i mthu bo che :
ma hA kA la lcam dral la phyag 'tshal :
sangs rgyas bstan pa gnyan po srung mdzad cing :
snang srid dbang bsgyur legs nyes kun gyi bdag :
mkha' dang shugs la sdod pa'i mthu stobs can :
'khor tshogs dpal mgon bdun cu la phyag 'tshal :
oM shrI ma hA kA la de wi d+harma pA la shrI nA tha e ka ha ta ri sarba sa pa ri wA ra a ti pU ho :
pra ti dza ho :
na mo pu ru sha ya ho :
de nas mchod pa 'bul ba ni :
hU~M:
ma hA kA la 'khor dang bcas pa la :
rmad du byung ba'i bdud rtsi rak+ta dang :
'dod yon longs spyod rgyan gyi gtor ma 'bul :
khams gsum gdug pa 'dul ba'i phrin las mdzod :
mi sha rta sha phag sha sha sna'i tshogs :
de dag snying dang khrag gi rgya mtsho'i tshogs :
dam rdzas mchod pa rmad byung spyan gzigs dang :
spos dang me tog mar me zhal zas dang :
sgra snyan gu gul dkar nag dud pas mchod :
gang dmigs bcol ba'i las kun 'grub par mdzod :
sha khrag chang dang dkar gsum mngar gsum dang :
sman sna rin chen dar zab chu sna dang :
me tog 'bru sna rtsi thog khur ba sogs :
dgyes pa'i dam rdzas sna tshogs mchod pa 'bul :
gang dmigs bcol ba'i las kun 'grub par mdzod :
dar zab rgyal mtshan 'phan gdugs bla re dang :
sna tshogs cod pan ru dar mda' mdung gri :
khrab rmog phub dang gcan gzan pags pa dang :
spyan gzigs dkor cha mthun pa'i rten du 'bul :
gang dmigs bcol ba'i las kun 'grub par mdzod :
rta nag lug nag g.yag rgod 'brong khyi dang :
bya rog bya nag rkang bzhi phyugs dang ni :
las byed mi nag gcan gzan stag gzig sogs :
dgyes pa'i spyan gzigs sna tshogs mchod pa 'bul :
gang dmigs bcol ba'i las kun 'grub par mdzod :
oM shrI ma hA kA la de wi d+harma pA la shrI nA tha e ka ha ta ri sarba sa pa ri wA ra a mr-ita rak+ta b+ha liM ta mAM sa tsit+ta ba su ta puSh+pe :
d+hU pe :
A lo ke :
gan+d+he :
nai bid+ya :
shab+da sarba mu drA pU tsa me g+ha kha kha khA hi khA hi :
de nas bstod pa ni :
hU~M:
srin po'i gzugs kyis gdug pa can :
tshar gcod byang chub sems dpa' ste :
grong khyer sum brtsegs 'jigs byed pa :
byang chub khyod la bdag bstod do :
smug nag zhal gcig phyag gnyis pa :
rab 'jigs srin po khros 'dra'i gzugs :
dur khrod chas dang ber chen gsol :
rgyan cha rdzogs la phyag 'tshal bstod :
rigs lnga'i sangs rgyas dbu brgyan zhing :
phyag gnyis tsan+dan beng chen gsor :
sgo gsum las mkhan dmag tshogs 'gyed :
drag shul can la bdag bstod do :
khyod sngon rgyal ba'i spyan snga ru :
khas blangs dam bcas mthu bo che :
dam bca' ma bsnyel las kun sgrub :
dam ldan khyod la bdag bstod do :
dpal ldan lha mo srid gsum bdag :
gdug pa'i kha'i rlangs dgra bgegs 'joms :
rnal 'byor dam ldan bu bzhin skyong :
srid gsum bdag mo khyod la bstod :
lcam dral yab yum bka' nyan pa'i :
lha klu gza' dang phyogs skyong dang :
rgyal chen 'jigs byed rgyu skar gyi :
lha mor bcas la bdag bstod do :
gzhan yang bstan pa srung mdzad pa'i :
lha srin sde brgyad dregs pa'i tshogs :
chos byed sgrub pa skyong mdzad pa'i :
mthu ldan rnams la bdag bstod do :
rjes kyi rim pa ni :
tshogs byin rlabs mchod bsgral bstab :
bskang bshags lhag bskul gtor skyong mnan pa sogs rjes gcod do :
tshogs byin gyis rlab pa :
tshogs la bdud rtsi gtor la :
raM yaM khaM:
hU~M:
raM las ye shes me byung bas :
dngos dang dngos 'dzin mtshan ma bsregs :
yaM las ye shes rlung byung bas :
dngos dang dngos med mtshan ma gtor :
khaM las ye shes chu byung bas :
dngos dang dngos 'dzin mtshan ma sbyangs :
sgyu ma lta bu'i ting 'dzin gyis :
tshogs kyi 'bags btsog sbyang bar bya :
raM yaM khaM:
zhes pas sbyangs :
oM AHhU~M:
zhes lan gsum gyis tshogs bdud rtsir byin gyis brlab :
de nas tshogs la spyan 'dren pa ni :
hU~M:
spros bral chos dbyings dag pa nas :
lhun grub ye shes skur shar ba :
rtsa brgyud bla ma'i tshogs rnams dang :
yi dam dkyil 'khor lha tshogs dang :
dpal mgon gtso 'khor lcam dral rnams :
ye shes tshogs la gshegs su gsol :
tshogs kyi mchod pa dam pa 'bul :
a la la te bzhes su gsol :
sku gsung thugs kyi dngos grub bstsal du gsol :
oM ma hA kA la sa pa ri wA ra g+ha na tsakra la khA hi :
na mo :
bdag cag ma rig sgo gsum gyis :
dam tshig gnyan las 'gal gyur te :
lus kyi sdig pa dngos su bgyis :
ngag gis tshig 'khyal ngan du brjod :
sems kyis log par bltas pa sogs :
nyon mongs dbang gis nongs bgyis pa :
tshogs kyi mchod pas mthol lo bshags :
nyams chag 'gal 'khrul bgyis pa kun :
tshogs kyi mchod pas mthol lo bshags :
mchod pa bzhes la dngos grub stsol :
de nas tha ma bsgral ba ni :
ling ga la dgug gzhug byas la gri dang phur pa bsgril zhing :
hU~M:
ma hA kA la 'khor bcas rnams :
mngon spyod drag po'i phrin las mdzod :
mtshon cha 'bar ba'i char phob la :
gnod byed dgra bgegs rdul du rlogs :
oM shrI ma hA kA la dgra bgegs mA ra ya rbad :
de nas bstab pa bya ba ni :
ma hA kA la lcam dral dang :
'khor tshogs dpal mgon bdun cu rnams :
zhing bcu tshang ba'i dgra bgegs kyi :
phung po lnga po zhal du bstab :
'byung ba lnga po zhal du bstab :
nyon mongs dug lnga zhal du bstab :
sha khrag rus gsum zhal\u0f8e
bla tshe srog gsum zhal\u0f8e
dam sri 'byung po zhal\u0f8e
dgra bgegs thams cad zhal\u0f8e
gsol cig rol cig kha raM khA hi :
ma hA go ro tsa na kha raM khA hi :
kiM ni ri ti kha raM\u0f8e
ba su ta kha\u0f8e
a mr-ita kha\u0f8e
ga Na tsakra kha\u0f8e
b+ha ling+ta kha raM khA hi :
zhes bstab bo :
de nas dngos grub blang ba ni :
hU~M:
ma hA kA la lcam dral dang :
'khor tshogs dpal mgon bdun cu'i tshogs :
'gyur med sku yi dngos grub stsol :
'gag med gsung gi dngos grub stsol :
'khrul med thugs kyi dngos\u0f8e
brjod med yon tan dngos\u0f8e
thogs med phrin las dngos\u0f8e
'chi med tshe yi dngos\u0f8e
'dzad med nor gyi dngos\u0f8e
nus pa mthu yi dngos\u0f8e
bkrag dang gzi mdangs dngos\u0f8e
bu tsha rigs rgyud dngos\u0f8e
'khor dang longs spyod dngos\u0f8e
mchog dang thun mong dngos grub stsol :
de nas tshogs lhag gtang ba ni /
hU~M:
ma hA kA la lcam dral la :
lhag sdud tshogs kyis bskor ba ni :
dbang phyug mkha' 'gro ging lang ka :
ma bdun sring bzhi 'bar ma brgyad :
mgyogs ma bzhi dang pho nya'i tshogs :
lhag la dbang ba'i dam can rnams :
lhag ma'i gtor ma 'di bzhes la :
bcol pa'i phrin las 'grub par mdzod :
oM uts+tshiSh+Ta ba liM ta ha ri te b+h+yo swA hA:
de nas bskul bya ba ni :
hU~M:
sangs rgyas bstan pa bsrung ba yi :
dpal ldan ma hA kA la che :
smug nag zhal gcig phyag gnyis pa :
dur khrod chas dang ber chen gsol :
phyag gnyis beng chen gsor zhing brdeg :
bstan pa'i dgra bgegs thal bar rlog :
sngon tshe rgyal ba'i bka' bzhin du :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
b+h+yo :
sangs rgyas bstan pa bsrung ba yi :
dpal ldan lha mo srid gsum bdag :
rab 'jigs stong gsum khus sgra 'debs :
phyag gnyis ral gri thod khrag bsnams :
mi sdug 'jigs pa'i chas kyis spras :
sngon tshe rgyal ba'i bka' bzhin du :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa srung mdzad pa'i :
dbang phyug nag po tri shUl 'dzin :
brgya byin dkar po rdo rje 'dzin :
tshangs pa ser po pad+ma 'dzin :
khyab 'jug ljang gu lag bzhi na :
'khor lo be con mdung nor bu :
tshogs bdag dkar po lag bzhi na :
la phug rin chen gzhong pa dang :
phreng ba nor bu lcags kyu 'o :
b+h+ring gi ri ser bum pa 'dzin :
'dod lha dmar po lcags kyu thogs :
gdong drug ljang gu mda' mdung gsor :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa bsrung mdzad pa'i :
mtha' yas dkar po ut+pal 'dzin :
'jog po dmar po dgra satwa 'dzin :
stobs rgyu nag po sbrul zhags 'dzin :
rigs ldan dkar po rin chen 'dzin :
nor rgyas ser po bum pa 'dzin :
dung skyong ser po phur pa 'dzin :
pad+ma dmar po me tog 'dzin :
chu lha dkar po sbrul zhags 'dzin :
kun kyang sbrul gyi gdengs ka can :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~MH
sangs rgyas bstan pa bsrung mdzad pa'i :
pa sangs dkar po shing 'bras 'dzin :
phur bu sngon po po ti 'dzin :
zla ba mdog dkar ku mu ta :
lag pa ser po ut+pa la :
mig dmar bum pa me sgron 'dzin :
sgra gcan dud kha ral gri 'dzin :
nyi ma ser po dbyug pa 'dzin :
spen pa nag po dgra satwa thogs :
kun kyang rang rang chas kyis brgyan :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa bsrung mdzad pa'i :
brgya byin lag na rdo rje thogs :
gshin rje thod pa'i dbyug pa 'dzin :
chu lha sbrul gyi zhags pa bsnams :
gnod sbyin ne'u le'i rkyal pa thogs :
me lha bgrang phreng spyi blugs 'dzin :
srin po nag po ral gri 'dzin :
rlung lha ljang gu ba dan 'dzin :
dbang ldan lag na rdo rje thogs :
tshangs pa gdong bzhi pad+ma 'dzin :
sa lha mdog ser bum pa 'dzin :
kun kyang rang chas bzhon pa 'chib :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa bsrung mdzad pa'i :
'jigs byed mthing nag kha T+wAM 'dzin :
bri mi ta dkar rin chen 'dzin :
'jigs byed sngo nag rtse gsum 'dzin :
ka dpe dmar nag thod dbyug 'dzin :
b+he ra ljang nag 'khor lo 'dzin :
b+he shan dmar nag mda' gzhu 'dzin :
b+he ti sngo nag dgra satwa 'dzin :
ka la dur skya ral gri 'dzin :
ga ti sngo skya gri gug 'dzin :
kun kyang rang rang cha lugs can :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa bsrung mdzad pa'i :
smin drug dmar po bum khrir bzhugs :
snar ma ljang gu khri la bzhugs :
mgo ser sha ba'i khri dang bcas :
lag dmar gdug pa sbrul la zhon :
nam so dmar po pad+mar gnas :
rgyal ljang bum pa'i khri la bzhugs :
skag ljang bya rog khri la bzhugs :
mchu ser me tog las byung ba :
gre dkar pad+ma'i steng du 'dug :
sbo ljang rin chen khri la bzhugs :
me bzhi ser po glang po zhon :
nag ljang rma bya'i khri la bzhugs :
sa ri dmar mo spyang mo zhon :
sa ga ljang gu ra dkar gnas :
lha mtshams ser po bya rog zhon :
snron ni dmar po 'bol khrir bzhugs :
snubs ljang sa bdag rus sbal zhon :
chu stod ser po 'bol steng gnas :
chu smad ljang gu tsit+ta zhon :
byi zhin mdog dkar gdan dang bcas :
gro zhun ser mo ku mud bzhugs :
mon gre ljang gu glang dkar gnas :
mon gru dmar po dar gdan steng :
khrums stod ljang gu gser khri la :
khrums smad mdog ser khri ldan la :
nam gru dmar po rta la zhon :
tha skar ljang skya mi la zhon :
bra nye sngon po 'khor lor zhon :
kun kyang lha mo'i chas dang ldan :
ma nges phyag mtshan sna tshogs bsnams :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
hU~M:
sangs rgyas bstan pa bsrung ba yi :
yul 'khor srung dkar pi waM 'dzin :
'phags skyes sngon po ral gri 'dzin :
spyan mi bzang dmar mchod rten 'dzin :
rnam sras ser po ne'u le 'dzin :
rab 'jigs sra ba'i go char bcas :
sngon tshe rgyal ba'i bka' lung bzhin :
dam rdzas gtor ma 'di bzhes la :
bdag cag rnal 'byor 'khor bcas kyi :
mi mthun phyogs rnams zhi ba dang :
tshe dang longs spyod rgyas par spel :
log lta ma lus dbang du sdus :
bstan pa 'jig pa myur du sgrol :
bcol pa'i phrin las 'grub par mdzod :
de ltar dpal mgon bdun cu'i tshogs :
sngon tshe bskal pa'i dang po la :
bcom ldan dpal chen he ru yis :
dam btags bka' yi gnyer yang gtad :
de nas ra sa 'phrul snang du :
slob dpon pad+ma thod phreng gis :
mnga' bdag yab sras mtsho rgyal sogs :
rje 'bangs 'khor dang bcas pa la :
'phags pa 'khor ba las sgrol gyi :
sgrub chen dbang bskur mdzad pa'i tshe :
ma hA kA la lcam dral dang :
dpal mgon bdun cu rtsa lnga yis :
dngos su rang gzugs bstan nas ni :
rang rang srog gi snying po phul :
sangs rgyas bstan pa bsrung ba dang :
dam chos sgrub pa'i gang zag gi :
phrin las rnam bzhi sgrub pa la :
chos 'khor gnyan po skyong ba sogs :
khas blangs dam bcas ma g.yel bar :
rgyan gyi gtor ma 'di bzhes la :
dgra rnams thams cad gzhom pa dang :
bgegs rnams thams cad 'dul ba dang :
phrin las rnam bzhi bsgrub par mdzod :
rmi lam ngan dang mtshan ma ngan :
bya byed ngan pa med par mdzod :
'jig rten khams 'dir lo legs shing :
bde legs phun sum tshogs pa dang :
yid la 'dod pa kun 'grub mdzod :
de nas gtor ma bla ma'i las byang ltar chad tho brtan skyong sogs rjes gcod bya zhing :
mgon po 'khor bcas rten yod na bstim :
med na gshegs su gsol zhing :
rang lus yi dam lha'i nga rgyal gyis bsrung :
de ltar dpal ma hA kA la dpal mgon bdun cu rtsa lnga'i las byang o rgyan ma hA gu ru'i bka' bzhin bdag 'dra mtsho rgyal gyis ra sa 'phrul snang gi steng khang glo 'bur nub tu mthing shog leb la yi ger btab pa 'di :
phyi rabs o rgyan gsung gi sras dang 'phrad par shog :
gu ru d+he wa DA ki nI sarba sa ma ya :
rgya rgya rgya :
zab rgya :
gter rgya :
sbas rgya :
gtad rgya :
d+ha thim :
bdag 'dra gar gyi dbang phyug rtsal gyis mthing shun sngon mo'i leb nas dag par phab pa'o ///
/
