@#//
mgon po yul 'khor srung gi bskang gso bdud dpung kun 'joms zhes bya ba bzhugs so //
sog zlog pa'i dag snang mar grags pa'o //
na mo gu ru rat+na tri mU la de wa kro d+ha b+h+yaH
yun ring srid lam 'khyams pas dub gyur cing //
las dang nyon mongs rkun pos rab mnar pa'i //
nyams thag 'gro ba'i skyabs gcig rdzogs sangs rgyas //
u rgyan zhes grags mgon des 'di gsungs so //
spyan ras gzigs dbang zhing khams kha ba can //
yun du bde dang bstan pa gnas bya'i phyir //
mtha' dmag sde dang dpung bcas zlog pa'i lha //
de yi mchod phreng rim pa gsal bar bya //
de la rang yi dam gyi rnal 'byor rdzogs par byas la /
mchod rdzas rnams byin gyis brlab pa spyi ltar bya /
de nas lha bskyed ni /
mdun gyi nam mkhar b+h+rU~M las gzhal yas khang phyi rin po che sna lnga nang thod pa tshar gsum brtsigs pa /
gru bzhi sgo bzhi rgyan rta babs mtshan nyid yongs su rdzogs pa'i dbus su pad+ma
nyi zla /
nyon mongs pa dug lnga dang du ru ka'i lha bdud po dbang phyug
/phya sangs khra mgo can smad sbrul mjug tu yod pa /
mgo g.yas su bstan te gan rkyal bsgyel ba'i steng du /
yi ge hU~M mthing nag gcig khra thabs su babs /
de las skad cig khro ba'i rgyal po stobs po cher bskyed de /
de'ang mthing nag 'bar ba khro tshul dkar dmar zhal //
dbu gsum phyag drug zhabs bzhi dor stabs bsgrad //
rdo rje rtse dgu zhags pa lcags sgrog g.yas //
g.yon pa satwa re phur bu ral gri phyar //
gar dgu'i nyams ldan dur khrod chas gsol bskyed //
de yi mdun du rgyal chen yul 'khor srung //
zhal gcig phyag gnyis dpa' bo'i rgyan drug gsol //
zhags pas dmag gi dbang po rtsa lag bsdams //
chibs su rtsal chen shugs drag seng ge 'chib //
btsun mo las kyi mkha' 'gro chen mo bzhi //
sras mchog rgyal po chen po rnam pa gsum //
mgon po gtsang ris bdun cu rtsa lnga dang //
dri za 'bum gyi tshogs dang bcas pa bskyed //
gnas gsum yi ge gsum gyi byin gyis brlabs /

/bdag mdun gyi lha rnams kyi thugs ka'i hU~M las 'od 'phros pas /
lcang lo can dang /
ri rab kyi shar phyogs lha yi grong khyer chen po yul 'khor srung gi pho brang chen po spos kyi ngad ldan dang /
sum cu rtsa gsum gyi lho phyogs rtsub 'gyur tshal nas /
dpal mgon yul 'khor srung 'khor dang bcas pa spyan drangs /
spyan 'dren ni /
spos dang rol mo dang bcas pas 'di skad do //
hU~M/
'phags pa'i zhing khams byang phyogs ro ldan yul //
ye shes snang ba bkod pa'i gzhal yas khang //
lcang lo can gyi pho brang chen po na //
bde gshegs 'dus pa phyag na rdo rje'i sku
/dus mtha'i bstan pa bsrung bar zhal bzhes pa'i //
'chol ba'i khro rgyal bdud 'dul mthu bo che //
chos kyi dbyings nas 'gro don skur sprul pa //
'khor dang bcas pa gnas 'dir gshegs su gsol //
dzaH
shar phyogs nor bu shel gyi gzhal yas su //
chos kyi go bgos bzang po'i khri brtsegs steng //
'jig rten dge bar skyong mdzad thugs dam can //
dpal mgon mthu stobs dbang phyug gshegs su gsol //
btsun mo las kyi mkha' 'gro chen mo bzhi //
sras mchog rgyal po chen po rnam pa gsum //
gtsang rigs dpal mgon bdun cu rtsa lnga dang //
dri za 'bum phrag gnas 'dir gshegs su gsol //
mched dang sras dang tsha bo sprul pa dang //
yang sprul blon po sde dang dpung dang bcas //
'byung po nyer brgyad gnod sbyin bye ba phrag
/srin po mi bsrun drug khri bzhi stong dang //
gdug pa can gyi dri za bye ba stong //
sde brgyad ma rungs dmag dpon g.yog 'khor bcas //
gzhan gyi mi thub 'od dang rdzu 'phrul can //
ma lus gnas 'dir spyan 'dren gshegs su gsol //
oM badzra sa ma ya dzaH
zhes spyan drangs /
phyag 'tshal ni /
dus gsum sangs rgyas thams cad kyi //
mthu stobs gcig tu bsdus pa yi //
gsang ba'i bdag po rdo rje 'chang /
khro bo'i dbang po khyod phyag 'tshal //
zab cing rgya chen gzigs pa po //
yul 'khor srung dang 'phags skyes po //
spyan mi bzang dang rnam thos sras //
rgyal chen bzhi la phyag 'tshal lo //
a ti pU hoH
pra tits+tsha hoH
zhes phyag bya /
bstim zhing bzhugs gsol ni /
dzaHhU~M baM hoH
gnyis su med par bstim /

bdag dang 'gro la thugs brtse'i phyir //
nyid kyi rdzu 'phrul mthu yis ni //
ji srid mchod pa bdag 'bul na //
de srid bcom ldan 'khor bcas bzhugs //
badzra sa ma ya tiSh+Tha lhan /
mchod pa ni /
ji ltar sngon gyi rgyal ba la //
rgya chen rgyun mi chad pa yi //
kun bzang mchod pa'i sprin phung gis //
bla med mchod pa ji bzhin du //
de bzhin khro rgyal stobs po che //
dpal mgon 'khor dang bcas pa rnams //
dngos 'byor yid las byung bas mchod /

/dag cing dri med yid 'ong ba'i //
rnam dag zag med bdud rtsi'i chu //
lha rdzas dam pa'i bsang gtor 'di //
mgon po 'khor dang bcas la 'bul //
de bzhin du /
dag cing dri med yid 'ong ba'i //
rnam dag zag med bdud rtsi'i chu //
lha rdzas dam pa'i zhabs bsil 'di //
mgon po 'khor dang bcas la 'bul //
dag cing dri med yid 'ong ba'i //
rnam dag zag med bdud rtsi'i chu //
lha rdzas dam pa'i mchod yon 'di //
mgon po 'khor dang bcas la 'bul //
dag cing dri med yid 'ong ba'i //
rnam dag zag med bdud rtsi'i chu //
lha rdzas dam pa'i zhal bsil 'di //
mgon po 'khor dang bcas la 'bul //
zhes chu bzhi 'bul /
chu dang thang las skyes pa yi //
lha rdzas me tog ji snyed pa //
sa dang bar snang gang ba 'di //
mgon po 'khor dang bcas la 'bul //
lhan cig skyes dang sbyar ba yi //
lha rdzas dri zhim bla na med //
bdug spos dam pa 'di dag ni //
mgon po 'khor dang bcas la 'bul //
nyi zla nor bu bai DUr+Ya //
rtsi mar zhun mar gsal ba'i me //
mun pa'i tshogs 'joms sgron me 'di //
mgon po 'khor dang bcas la 'bul //
tsan dan ga pur gur gum sogs //
dri bsung phun tshogs sbyar ba'i chu //
lhan cig skyes pa'i ngad ldan pa //
mgon po 'khor dang bcas la 'bul /
kha dog dri dang ro ldan zhing //
bza' ba mchog dang yang dag ldan //
zhal zas bdud rtsi'i rgya mtsho 'di //
mgon po 'khor dang bcas la 'bul //
bla med zab mo'i don ston cing //
shes rab mchog gi rjes 'gro'i dbyangs //
lha yi rol mo stong phrag bcu //
mgon po 'khor dang bcas la 'bul //
oM pra ba ra sat+ka ra pro k+Sha naM/
pa d+yaM/
ar+g+haM/
any+tsa ma naM/
badzra puSh+pe /
d+hU pe /
A lo ke
/g+han+d+he /
nai wid+yA/
shab+da pra tits+tsha swA hA/
sa gzhi spos kyis byugs shing me tog bkram //
ri rab gling bzhi nyi zlas brgyan pa 'di //
sangs rgyas zhing du dmigs te phul ba yis //
'gro kun rnam dag zhing la spyod par shog
/maN+Dal pu dza me g+ha sa mu dra s+pha ra Na sa ma ye swA hA/
kha dog dbyibs dang rgyan ldan yid 'ong gzugs //
zab cing rgyun chags zin dang ma zin sgra //
sna dbang tshim phyir dri zhim bdug spos dri //
ro mchog brgya ldan bla med bdud rtsi'i zas //
lus dbang tshim byed lha rdzas dar gyi gos //
dgos pa kun tshang re ba yongs rdzogs pa //
yid bde chos kyi mchod pa bla na med //
mgon po 'khor dang bcas la dbul bar bgyi //
pany+tsa kA ma gu na pU dzi te AHhU~M/
srid pa'i gdung skyob rin chen gser gyi gdugs //
bkra shis rdzas mchog dam pa gser gyi nya //
dgos 'dod kun 'byung gter chen bum pa bzang //
chags bral 'khor 'das dbang sdud pad+ma mchog
/dge legs dgos pa kun 'byung g.yas 'khyil dung //
'gyur med rin chen las grub dpa' be'u dang //
log lta bdud las rgyal ba'i rgyal mtshan dang //
stong gsum kun la dbang bsgyur 'khor lo ste //
lha mi'i dpal ster don kun grub pa'i rdzas //
mgon po 'khor dang bcas la dbul bar bgyi //
aSh+Ta mang ga la pU dzi te AHhU~M/
'khor lo nor bu btsun mo blon po dang //
glang po'i dbang po rta mchog dmag dpon dang //
mi dbang rin chen sna bdun 'di dag kyang //
mgon po 'khor dang bcas la dbul bar bgyi //
sap+ta rat+na pU dzi te AHhU~M/
sra brtan spobs dang bcas pa'i gser gyi khrab //
bcu drug gling can rin chen dngul gyi rmog
/thog can zhol ma spang leb bcas pa'i phub //
rab brjid spa zhing brtan pa'i go cha 'di //
mgon po 'khor dang bcas la dbul bar bgyi //
badzra warma pU dzi te AHhU~M/
ral gri rtse gsum rdo rje mdung thung dang //
mda' gzhu dgra satwa satwa re tho ba dang //
dbyug to gtun shing be con 'phang mdung go
/dam shing phur bu lcags kyu zhags pa dang //
wa mda' khyung mda' de bzhin mda' bo che //
lcags sgrog 'khor lo kha T+wAM ga la sogs //
mgon po 'khor dang bcas la dbul bar bgyi //
bstan pa'i dgra rnams gzhom phyir bzhes su gsol //
bi shwa khat+ga pU dza me g+ha AHhU~M/
yid bzhin nor bu dbang gi rgyal po dang //
lha klu mi yi rin chen ma lus dang //
dar zab ras chen stag gzig lpags pa dang //
snam bu la sogs lha mi'i mkho dgu dang //
'bri g.yag rta phyugs la sogs phyugs kyi khyu //
'dod dgu'i spyad byar gyur pa thams cad kyang //
mgon po 'khor dang bcas la dbul bar bgyi //
gzhan yang mchod par 'os pa'i dngos po kun //
nam mkha'i mthar thug gang bar rnam sprul nas //
ngo mtshar rmad byung mchod pa'i sprin phung 'di //
mgon po 'khor dang bcas la dbul bar bgyi /
khyed cag 'byor pas phongs pa ma lags kyang //
sngon tshe rgyal ba'i spyan sngar zhal bzhes bzhin //
sangs rgyas bstan pa dam pa bsrung ba dang //
'gro ba yongs su bskyab pa'i slad du bzhes //
ma hA pU dza me g+ha sa mu dra s+pha ra Na sa ma ye hU~M/
dman pa'i yul 'das rgyal ba'i dam rdzas mchog
/ye shes skyed pa'i rgyu mchog dam tshig rdzas //
dngos grub ma lus kun gyi gzhir gyur pa //
bdud rtsi dza gad dpa' bo chang gis mchod //
ma hA su ra a mr-ita khA hi /
rtsa brgyad stong sbyar bdud rtsi a mr-ita //
dug lnga gnas bsgyur ye shes sgrub pa'i rdzas //
ro mchog yon tan kun dang ldan pa 'di //
gsol lo rol cig dbang dang dngos grub stsol //
sarba pany+tsa a mr-ita khA hi /

chos sku kun bzang yab yum zhal du sarba pany+tsa a mr-ita khA hi /
ces bgre'o //
longs sku zhi khro rab 'byams zhal du sarba\u0f8e
sprul sku rdo rje 'chang chen zhal du sarba\u0f8e
ston pa rdo rje sems dpa'i zhal du sarba\u0f8e
rgyal ba shAkya thub pa'i zhal du sarba\u0f8e
dpal chen phyag na rdo rje'i zhal du sarba\u0f8e
sprul sku dga' rab rdo rje'i zhal du sarba\u0f8e
slob dpon sangs rgyas gnyis pa'i zhal du sarba\u0f8e
dus gsum rgyal yum mtsho rgyal zhal du sarba\u0f8e
chos rgyal khri srong lde'u btsan zhal du sarba\u0f8e
gnyags lo ye shes gzhon nu'i zhal du sarba\u0f8e
sprul sku zhig po gling pa'i zhal du sarba\u0f8e
mkhas grub blo gros rgyal mtshan zhal du sarba\u0f8e
mnyam med rtsa brgyud bla ma'i zhal du sarba\u0f8e
khro rgyal stobs po che'i zhal du sarba\u0f8e
dpal mgon mthu stobs dbang phyug zhal du sarba\u0f8e
yum chen mkha' 'gro sde bzhi'i zhal du sarba\u0f8e
sras mchog rgyal chen rnam gsum zhal du sarba\u0f8e
mched 'khor sprul pa yang sprul zhal du sarba\u0f8e
dpal mgon bdun cu rtsa lnga'i zhal du sarba\u0f8e
dri za 'bum phrag rnams kyi zhal du sarba\u0f8e
'khor tshogs dam can rgya mtsho'i zhal du sarba pany+tsa a mr-ita khA hi /
hU~M/
gdod nas dag pa chos kyi dbyings //
ma dag dag pa chen po'i ngang /
rgyal ba'i sku gsung thugs kyi dbyig
/ma lus gnas 'dir bdag la thim //
kA ya sid+d+hi oM/
wAk+ka sid+d+hi AH
tsit+ta sid+d+hi hU~M/
hU~M/
stong gsum ban+d+ha'i snod yangs su //
mtha' dmag bsgral pa'i mAM sa dang //
rak+ta'i rgya mtsho chen po ni //
bsad khrag rba klong 'khrugs pas mchod //
ma hA mAM sa rak+ta kha kha khA hi khA hi /
hU~M/
dam nyams bsgral pa'i dmar chen po //
sha rus ri rab spungs pa la //
rak+ta'i zham chu rgya mtshor 'khyil //
don snying nang rol bcas pa yi //
dmar chen gtor ma'i mchod pa 'bul /
mngon spyod phrin las rdzogs phyir bzhes //
ma hA ba liM ta kha kha khA hi khA hi /

shar phyogs na ni gnas bsrung po //
'jig rten skyong ba gzi brjid can //
shar   phyogs dag ni skyong byed pa //
rdzu 'phrul che la stobs kyang che //
mchod sbyin gtor ma 'di bzhes la //
rnal 'byor bdag cag 'khor bcas dang //
bdag gis bcol pa'i yul rnams su //
bar gcod thams cad zhi ba dang //
dngos grub ma lus stsol ba dang /
khyad par mtha' dmag du ru ka
/zlog cing 'byung ba med par mdzod //
de bzhin du phyogs gzhan gsum gyi lho phyogs na ni\u0f8e
nub phyogs na ni\u0f8e
byang phyogs na ni\u0f8e
zhes rgyal chen gsum gyi ming du sbyar nas sngar ltar phrin las bcol la /
bstod pa ni /
hU~M/
ma skyes chos dbyings dag pa'i ngang nyid las //
'gag med rol pa ye shes khro bo'i rgyal //
bdud 'dul mthu stobs dbang phyug gsang ba'i bdag
/bde gshegs 'dus pa'i khro mchog stobs po che //
'chol ba'i khro rgyal srid gsum bdud kyi dgra
/drag shul stobs kyis dgra bgegs thal bar rlog
/'jigs byed 'jigs par byed pa'i drag shul can //
dpal chen dregs pa 'dul la phyag 'tshal bstod //
'jigs rung dus mtha'i me ltar 'bar ba'i sku
/glog dmar 'khyug 'dra'i ljags 'gril mche ba gtsigs //
dbyings nas khros pa'i sku mdog char sprin 'dra //
srin po'i gzugs can khyod la phyag 'tshal bstod //
sku ni rnam dag ye shes gsum rdzogs pa'i //
gdug pa 'dul phyir rnam par 'gyur ba'i zhal //
hU~M phaTaHnga ros khams gsum 'khor ba 'jig
/bzhad pa'i gad rgyangs can la phyag 'tshal bstod //
sdang mig nyi ma 'khyil 'dra'i gzi 'od kyis //
bdud tshogs sde dang dpung bcas sreg byed cing //
skal pa'i 'thor rlung shangs nas bus pa yis //
pha rol dmag tshogs 'thor mdzad khyod la bstod //
sma ra rdzi smin rdo rje'i me char 'bar //
mtha' mi skal pa 'bum du sreg mdzad cing /
kham nag ral pa srid rtser 'khyil pa las //
me lce'i phreng ba 'phro mdzad khyod la bstod //
'bar ba'i sku can nyi ma 'bum gyi gzi //
dpa' bo'i stang stabs zhabs kyis sa 'og g.yo //
mi bzad 'jigs pa'i khro gnyer glog ltar 'khyug
/dpal chen bdud kyi dgra la phyag 'tshal bstod //
bzhad pa'i nga ros sum cu rtsa gsum 'jigs //
kun mkhyen thogs med las kyi stobs dang ldan //
snying rje'i dbang gi 'gro la zhi zhing brtse //
dngos grub kun gter khyod la phyag 'tshal bstod //
phar phyin drug ldan phyag g.yas rdo rje yis //
lta ngan log pa'i ri bo snyil mdzad cing //
zhags pa ring pos khams gsum dgra tshogs 'ching //
dgra bgegs yan lag sdom mdzad khyod la bstod //
gnam lcags satwa res bdud kyi mgo lus gtub //
sgrol byed phur bu dgra bgegs snying la 'debs //
ye shes ral gris 'khor ba'i skye rgyun gcod //
ru dra gdul dka' 'dul mdzad khyod la bstod //
che ba'i che mchog dpa' bo'i rgyal rtags su //
rab 'jigs dur khrod 'bar ba'i chas kyis bklubs //
dbang bskur rngam pa 'gran zla med pa'i sku
/gzi brjid 'od zer kun tu 'bar la bstod //
ye shes lnga ldan sku lnga yongs rdzogs pas //
nyon mongs lnga dang du ru ka yi lha //
bdud po phya sangs bsgyel pa'i gdan steng du //
'bar ba'i gar gyis bzhugs pa de la bstod //
log 'dren srin po'i mtha' gnon dgra 'dul ba //
rig pa'i rgyal po ye shes rol pa'i lha //
che btsan dpe med rnam par 'gyur ba'i sku //
gar gyi dbang phyug khyod la phyag 'tshal bstod //
hU~M/
'jig rten skyong mdzad chos nyid bden pa gzigs //
tha tshig btsan pos thub pa'i bstan pa srung //
pha rol dpung gi 'jigs pa thams cad srung //
rgyal po chen po khyod la phyag 'tshal bstod //
hU~M/
dpal ldan srid gsum mgon po yongs kyi rje //
bde gshegs bstan pa srung ba'i thugs dam can //
bdud kyi dmag dpung zlog pa'i mthu bo che //
nag po chen po khyed la phyag 'tshal bstod //
rab 'jigs chu nag rlabs ltar 'tsher pa'i sku
/zhal gcig phyag gnyis dpa' bo'i rgyan drug gsol //
stong chen 'jig rten rgal ba'i zhags pa yis //
dmag gi dbang po rtsa lag 'ching la bstod /
khams gsum dbang sdud ber nag sku la gsol //
drag sngags 'brug stong ldir 'dra'i nga ro sgrog
/brnag pa'i thugs kyis dmag dpung thal bar rlog
/nyams pa'i gshed ma chen po khyod la bstod //
ha ha'i gad mos lha srin dmag dpung sdud //
gshug pa'i sgra chen las mkhan dmag la 'gyed //
gang bskul sa ru mi ro tshar ma tsher //
dgra sde rtsad nas gcod mdzad khyod la bstod //
rtsal chen 'jigs pa seng ge chibs su 'chib //
dri za 'bum gyi tshogs dang lhan cig tu //
stong gsum gom pas gzhal ba'i rkang stabs kyis //
nyams pa'i srog dbugs sdud la phyag 'tshal bstod //
'jigs byed ba spu'i khung bu re re las //
dri za gnod sbyin bdud srin gshin rje grul //
'dab bzang srul po lus srul mi 'am ci //
sde brgyad ma rungs dmag dpung mtshon cha can //
mkha' lding bya khra gcan zan gdug pa'i tshogs //
sha khrag dbugs la rngams pa'i mi bsrun pa //
grangs med 'phro bas bstan pa'i dgra bgegs kyi //
sha rus rngams zas byed la phyag 'tshal bstod //
hU~M/
sngon tshe grong khyer chen po rtsa mchog tu //
mgon po yongs kyis bzlog par ma nus pa'i //
bdud kyi dmag dpung grangs med khyod kyis bzlogs //
lha rnams yongs kyis lha ru bkur la bstod //
sprul sku shAkya thub pa'i spyan snga ru //
'khor dang mdo sde 'dzin pa skyong ba dang //
mi yi 'jig rten skyong bar zhal bzhes pa'i //
bka' srung chen po khyod la phyag 'tshal bstod //
pho brang lcang lo can gyi gnas mchog tu //
dpal chen gsang ba'i bdag po'i spyan snga ru //
phyi mtshams yongs su bsrung bar zhal bzhes pa //
srung ma chen po khyod la phyag 'tshal bstod //
rdo rje gdan mtshungs chos 'khor bsam yas su //
slob dpon sangs rgyas gnyis pa'i spyan snga ru //
dus mthar mtha' dmag bsrung bar zhal bzhes pa'i //
bstan srung chen po khyed la phyag 'tshal bstod /
khyod ni rgyu yi bstan pa bsrung ba'i phyir //
sku mdog dkar po dngul gyi ya lad bgos //
zhi zhing mdzes tshul phyag gnyis pi wang sgreng //
sde snod bstan pa skyong la phyag 'tshal bstod /
khyod ni 'bras bu'i bstan pa bsrung ba'i phyir //
sku mdog sngo ljang mngon spyod sa la bzhugs //
gdug pa 'dul zhing phyag mtshan pi wang sgreng //
rgyud sde'i bstan pa srung la phyag 'tshal bstod /
khyod ni pha rol g.yul ngo bzlog pa'i phyir //
rta mchog bra nag rting dkar chibs su 'chibs //
sku mdog ljang sngon dri za'i rgyud mangs rdung //
phas kyi rgol ba zlog la phyag 'tshal bstod /
khyod ni gsang chen bstan pa bsrung ba'i phyir //
sku mdog dmar nag 'bar ba khro chu'i mdog
/zhal gcig phyag bzhi glang chen rab brtan bcibs //
bla med bstan pa srung la phyag 'tshal bstod //
'jigs pa'i btsun mo chen mo rnam pa bzhi //
las bzhi lhun grub rigs bzhi'i mkha' 'gro ma //
bcol ba'i las kun thogs pa med par sgrub //
phrin las bdag mo chen mo bzhi la bstod //
'jigs rung mi bzad srin po khros pa'i gzugs //
nag po'i rtsa lag thams cad mthar byed cing //
'jig rten skyong mdzad mthu byin rdzu 'phrul can //
rgyal po chen po 'phags skyes po la bstod //
'dab bzang dbang po pha rol dpung gnon pa //
gzhan gyis mi thub grags mthu rdzu 'phrul can //
chos kyi spyan ldan 'jig rten dge bar skyong //
rgyal po chen po spyan mi bzang la bstod //
bde gshegs bstan pa'i srung ma mthu bo che //
bdud dang lha mi'i dmag tshogs zlog byed cing //
gnod sbyin dbang po 'dod dgu'i dpal ster ba //
rgyal po chen po rnam thos sras la bstod //
bde gshegs bstan pa srung ba'i dge bsnyen mchog
/'jigs pa'i gzugs chen rngam pa'i cha lugs can //
bdud 'dul 'khor gyis bskor ba'i drag rtsal can //
dpal mgon bdun cu'i tshogs la phyag 'tshal bstod //
so so'i spun zla bu dang tsha bo dang //
sprul pa yang sprul nying sprul sde dang bcas //
blon po mngag gzhug ru 'dren pho nya dang //
'khor du gtogs pa kun la bdag bstod do //
'dod gsol ni /
hU~M/
dpal ldan mgon po 'khor dang bcas pa rnams //
phyi nang gsang ba'i mchod sprin rgya mtsho dang //
ting 'dzin sngags dang phyag rgyas byin brlabs pa'i //
rgya chen mchod sbyin gtor ma 'di bzhes la //
bde gshegs bstan pa phyogs bcur rgyas pa dang //
dkon mchog gsum gyi dbu 'phang dgung du phyor //
bstan 'dzin rnams kyi sku tshe legs brtan zhing //
rnam dkar phrin las rgyas par mdzad du gsol /
khyad par rnal 'byor bdag cag yon mchod kyi //
'gal rkyen nad gdon bar gcod kun zhi zhing //
tshe dang blo gros bsod nams rab rgyas te //
thos bsam sgom sgrub 'phel bar mdzad du gsol //
bdag gi 'dod pa'i phrin las gsol ba ni //
mtha' mi'i sde rigs thams cad phung ba dang //
ye 'drog du ma'i chad pas gzir nas ni //
bod kyi yul 'dir 'byung ba med par mdzod //
gtum zhing rtsal ldan kla klo ma rungs pa //
gdug pa'i sems kyis mtha' dbus kun tu rgyug
/bstan dang skye dgu'i bde skyid 'joms byed pa'i //
hor sogs gdug pa'i dmag dpung zlog par mdzod //
ces bstod cing phrin las bcol lo //
de nas bzlas pa bya ste /
rang stobs po cher gsal ba'i thugs kha dang mdun du rgyal chen gyi thugs khar nyi ma'i steng du rdo rje nag po rtse dgu pa re bsam /
de'i lte bar yi dam la hU~M nag po nyi ma la gnas pa /
bka' sdod la nyi steng dzaHnag po /
de'i mthar sngags kyis bskor ba las 'od zer 'phros pa'i rtse mo las thog dang mtshon cha'i char /
me lce'i phung po dang khro bo khro mo grangs med pa 'phros te /
du ru ka'i dmag la sogs pa dgra rnams bcom zhing tshar bcad mes bsreg rdul du brlag par bsam la sngags bzla'o //
oM badzra kro d+ha ya /
ma hA kro d+ha ya /
kro d+ha ya /
kro d+ha ya /
hu lu hu lu /
tiSh+Tha tiSh+Tha /
du ru ka'i dbang po rtsa lag sdoms /
u khrang gra ha ma ni /
u b+ha na la tsha tsha /
gu gu rA dza ni /
la b+ha b+hi kun tshe 'du /
hU~M rA dza ya /
b+ha g+ha b+ha gi ni pa tshe /
ko se phaTaH
ku ta tsa li ye phaTaH
tri rA dza gu pa gu pa /
this tis phaT phaTaH
du ru ka'i dbang po rtsa lag nan rbad rbad /
ces bzlas /
bsnyen bsgrub skabs yin na stong tshar song ba dang /
phyi mchod dang sman raka re 'bul lo /
!
/de nas tshogs bya ba ni /
spyi ltar byin gyis brlabs la /
hU~M/
bla ma yi dam mkha' 'gro chos skyong tshogs //
ye shes tshogs la spyan 'dren gshegs su gsol //
lus ngag yid gsum gus phyag 'tshal //
phyi nang gsang gsum mchod pa 'bul //
sku dang gsung dang thugs su bskang //
gzugs sgra dri ro reg bya chos //
mdzes snyan dri zhim ro bda' zhing //
reg bde glu gar chos yid tshim //
'dod yon mchod pas thugs dam bskang //
sku gsung thugs kyi dngos grub stsol //
hU~M/
dur khrod gsang ba mchog gi dkyil 'khor 'dir //
gsang ba'i dkyil 'khor gzhung bzhin bshams nas kyang //
bsgrub rdzas gnyan po gzhung bzhin bshams lags na //
bla ma yi dam mkha' 'gro chos skyong gi
/thugs dam nyams chag thams cad gnyan bskangs la //
rnal 'byor bdag gi g.yar dam sor stsol cig
/oM ru lu ru lu hU~M b+h+yoHhU~M/
hU~M/
dus gsum bla ma bde gshegs yi dam lha //
'jigs byed 'bar ba'i khro rgyal stobs po che //
dpal ldan mgon po mthu chen yul 'khor srung //
btsun mo sras dang blon 'khor bcas pa dang //
chos skyong pho rgyud mo rgyud thams cad dang //
dregs pa sde brgyad bod kyi lha rabs tshogs //
sgo srung 'phrang srung gnod sbyin pho mo brgyad //
'khor dang bcas pa ma lus thams cad kun //
tshogs kyi mchod pa dam pa bzhes su gsol //
ma hA ga na tsakra khA hi /
bskang gso ni /
hU~M/
rtsa brgyud bla ma rnams kyi thugs dam bskang //
yi dam lha tshogs rnams kyi thugs dam bskang /
khro rgyal stobs po che'i thugs dam bskang //
mgon po yul 'khor srung gi thugs\u0f8e
btsun mo sras 'khor sprul pa'i thugs\u0f8e
lha rdzas phyi mchod rnam lngas thugs\u0f8e
'dod pa'i yon tan drug gis thugs\u0f8e
rgyal srid rin chen bdun gyis thugs\u0f8e
bkra shis rdzas mchog brgyad kyis thugs\u0f8e
phyi nang gsang ba'i mchod pas thugs\u0f8e
thugs dam gnyan po bskang ba'i dam rdzas ni //
dmar zal ba yi 'o mas thugs dam bskang //
glang tshil me tog mdzes pas thugs\u0f8e
glang gsur rgyun chad med pas thugs\u0f8e
glang tshil zhun mar gsal bas thugs\u0f8e
glang mkhris g+hi hang byug pas thugs\u0f8e
bcud ldan bag phye'i bshos bus thugs\u0f8e
sha gsur thod rtsam 'gam phyes thugs\u0f8e
sman sna spos sna'i dud pas thugs\u0f8e
pi wang rol mo'i sgra yis thugs\u0f8e
sil snyan glu gar dbyangs kyis thugs\u0f8e
dgra bgegs sha khrag srog dbugs mdangs kyis bskang //
bdud rtsi rak+ta dza gad dpa' bos bskang //
ba glang snying gis brgyan pa'i gtor mas bskang //
ro mchog brgya ldan yid 'ong bdud rtsi'i zas //
bza' dang btung ba ma tshang med pas bskang //
kun bzang mchod pa'i sprin gyis thugs dam bskang //
zhi rgyas dbang drag las bzhis thugs\u0f8e
rnam dag tshul khrims gtsang mas thugs\u0f8e
lhag bsam snying rje byang chub sems kyis bskang //
rtsa ba yan lag dam tshig gtsang mas bskang //
lta ba mkha' ltar dag pas thugs dam bskang //
sgom pa gsal 'grib med pas thugs\u0f8e
spyod pa blang dor bral bas thugs\u0f8e
'bras bu rang byung lhun grub thugs\u0f8e
rlabs chen 'gro don spyod pas thugs\u0f8e
bskang ba med de khams gsum yongs kyis bskang //
sbyor ba med de srid gsum yongs kyis sbyor //
sgrol ba med de khams gsum yongs kyis sgrol //
ye sbyor ye sgrol chen pos thugs dam bskang //
rtsa brgyad stong la sbyar ba'i bdud rtsi dang //
pad+ma mAM sa sbyar ba'i rak+ta dang /
khyad par rmad du byung ba'i gtor ma dang //
sha chen spos kyi dud sprin lang long dang //
'bru mar zhun chen snang gsal mar me dang //
rnga dung cha lang thod rnga dril bu dang //
'bru bcud stong las sbyar ba'i dza gad dang //
rnal 'byor tshogs kyi longs spyod rgya ches bskang //
g.yar dam gsos la mchog gi dngos grub stsol //
oM ru lu ru lu hU~M b+h+yoHhU~M/

da ni zlog sgyur dus la babs //
bdag cag dpon slob yon mchod kyi //
ltas ngan brgyad cu rtsa bzhi zlog
/ye 'drog sum brgya drug cu zlog
/glo bur bdun brgya nyi shu zlog
/nad rigs bzhi brgya rtsa bzhi zlog
/bgegs rigs stong phrag brgyad cu zlog
/dus min 'chi ba bco lnga zlog
/rmi lam mtshan ltas ngan pa zlog
/lo skeg zla skeg zhag skeg zlog
/mo rtsis ngan pa thams cad zlog
/byad ka rbod gtong thams cad zlog
/skyes pas mda' zor 'phen pa zlog
/bud med dmod zor 'phen pa zlog
/za mas dug g.yos shom pa zlog
/zhang zhung tso dmar 'phen pa zlog
/bon po'i rwa zor 'phen pa zlog
/ban+d+he'i chos zor bden tshig zlog
/tshe yungs gtor zor 'phen pa zlog
/'byung po'i thod zor 'phen pa zlog
/mu stegs ngan sngags byed pa zlog
/klu yi byad du bcug pa zlog
/gshin rje'i 'khor lo bskor pa zlog
/bdud kyi khram la btab pa zlog
/ma mo'i khrag zor 'phen pa zlog
/drang srong gza' yi king kang zlog
/rgyal po'i smyo 'bog gtong ba zlog
/btsan gyi gzer thabs gtong ba zlog
/dmu yi 'thibs nad gtong ba zlog
/the'u rang sris la rku ba zlog
/lha 'dres g.yos chen g.yos pa zlog
/mi nyag yongs kyi 'bog le zlog
/yas kyi bdud du g.yos pa zlog
/mas kyi sri ru langs pa zlog
/bod khams phung byed gros ngan zlog
/gtso bo'i mdun gros ngan pa zlog
/dbus gtsang nang 'khrug byed pa zlog
/rgyal khams phung byed dus 'khrug zlog
/gdug pa mtha' mi'i dmag tshogs zlog
/mi mthun phyogs rnams thams cad kun //
gtan nas zlog pa'i phrin las mdzod //
ces 'phyong btang /
tshogs phud 'bul ba ni /
hU~M/
dus gsum bla ma bde gshegs yi dam lha //
che mchog khro bo'i dbang phyug stobs po che //
dpal mgon mthu stobs dbang phyug yul 'khor srung //
btsun mo sras dang sprul pa 'khor gyi tshogs //
bdud kyi dmag dpung zlog pa'i lha tshogs rnams //
tshogs kyi mchod pa bzhes la dngos grub stsol //
ma hA ga na tsakra khA hi /
bshags pa ni /
thog med dus nas da lta'i bar //
sdig pa'i las rnams gang bgyis dang /
khyad par lha mchog khyed rnams kyi //
thugs dang 'gal bci bgyis pa //
zhal zas tshogs kyi mchod pas bshags //
yi ge brgya pa brjod /
de nas tshogs zan la dgra bo dgug gzhug byas la /
hU~M/
dpal chen stobs po che yi bkas //
nga ni sgrol ging chen po ste /
khams gsum skye 'gro'i srog gi bdag
/rgyal chen sde bzhi bran du khol //
sprul pa'i khro bo mi bsrun pas //
rab 'byams zhing khams thams cad khyab //
las ngan gdug pa'i dgra dang bgegs //
gar yang bros pa'i sa med kyis //
da lta nyid du bsgral bar bya //
ye shes 'bar ba'i mtshon cha 'dis //
btab na lha yang brlag 'gyur na //
dgra dang bgegs la smros ci dgos //
thal ba bzhin du brlag par gyis //
badzra rbad tsit+ta khram trig nan e hur thums dzaHmA ra ya rbad /
haM shaM tri trig nan hur thums mA ra ya rbad /
tir+Ya ka kha thuM sUr+ya pra ti mun+tsa thibs du ru ka mA ra ya rbad /
ces bsgral /
bstab pa ni /
hU~M/
gsang bdag dpal chen 'jigs byed stobs po che //
dpal mgon mthu stobs dbang phyug yul 'khor srung //
btsun mo sras dang sprul pa 'khor gyi tshogs //
sngon gyi thugs dam bzhin du las mdzod cig
/bstan pa 'jig pa'i ma rungs dgra bo dang //
bod kyi phan bde 'joms pa'i mtha' dmag dang //
sgrub la bar du gcod pa'i dam sri rnams //
bzhes shig bdud 'dul khro rgyal stobs po che //
bzhes shig mthu stobs dpal mgon yul 'khor srung //
bzhes shig btsun mo sprul pa mched dang sras //
bzhes shig gtsang rigs dpal mgon bdun cu lnga //
bzhes shig bka' nyan pho nya 'khor gyi tshogs //
dgra bo'i srog dbugs bla tshe sha khrag mdangs //
don snying rus pa rkang mar zhag dang bcas //
lhag ma med par bstab bo zhal du bstabs //
gdug pa'i sbyor ba thams cad rgyun chod cig
/ma hA mAM sa rak+ta tsit+ta ba su ta king ni ri ti go ro tsa na kha kha khA hi khA hi /
de nas rnal 'byor pa rnams tshogs la rol /
lhag gtor byin gyis brlabs la /
hU~M/
bka' yi pha 'bab lhag ma'i mchod pa 'di //
'dod pa'i yon tan kun gyis rab brgyan te //
'khor tshogs thugs dam bzhin du ci bder rol //
yar gnas phud bdag phud kyis bskangs zin gyis //
mar gnas bran g.yog lhag mas tshims par mdzod //
bsten cing sgrub bo rnal 'byor yon mchod kyi //
bdud dang 'gal rkyen bar chad mtha' dmag zlogs //
bcol pa'i phrin las dus 'dir 'grub par mdzod //
oM u tsiSh+Ta ba ling ta b+hak+Sha si swA hA/
zhes btang /
de nas bskul pa ni /
hU~M/
ri rgyal lhun po'i shar phyogs na //
pho brang chen po spos ngad ldan //
rgyal po chen po yul 'khor srung //
sku la thos pa'i dug yod de //
snyan gyi ut+pal da phyungs la //
bstan la sdang ba'i /   che ge zhes bya'i dgra bo dang //
mtha' yi dmag rnams dag gi ming //
der ni thos pa'i dug spros la //
dgra bo kha phung brlag tu chugs //
dri za 'bum gyi dmag dang bcas //
dmag dpung skyed la ru mtshon phyor //
thu ba brdzes la phrag pa phud //
phyo phyo rgyal chen dmag la chos //
phyo phyo lha chen dgra la chos //
phyo phyo mtha' mi'i steng du chos //
bsad rtags mtshan ma khyer la shog
/hU~M/
ri rgyal lhun po'i lho phyogs na //
pho brang chen po chos kyi 'phags //
rgyal po chen po 'phags skyes po //
sku la reg pa'i dug yod de //
che ge zhes bya'i dgra bo dang //
mtha' mi'i dmag dpung 'di dag la //
reg pa tsam gyis lus sems phrol //
grul bum 'bum gyi dmag dang bcas //
dmag dpung skyed la ru mtshon phyor //
thu ba brdzes la phrag pa phud //
phyo phyo rgyal chen dmag la chos //
phyo phyo lha chen dgra la chos //
phyo phyo mtha' mi'i steng du chos //
bsad rtags mtshan ma khyer la shog
/hU~M/
ri rgyal lhun po'i nub phyogs na //
pho brang chen po rgya mtsho'i gling //
rgyal po chen po spyan mi bzang //
sku la mthong ba'i dug yod de //
che ge zhes bya'i dgra bo dang //
mtha' yi dmag dpung 'di dag la //
ltos shig rgyal chen da ltos shig
/shel dkar mchod rten da sdus la //
spyan las mthong ba'i dug chen thongs //
che ge zhes bya'i dgra bo dang //
mtha' yi dmag dpung 'di dag kun //
me tog sad kyis khyer ba bzhin //
dbang po yan lag nyams su chugs //
lus po rul myag dum bur thongs //
mdze rigs bco brgyad me ltar sbor //
chu lha 'bum gyi dmag dang bcas //
dmag dpung skyed la ru mtshon phyor //
thu ba brdzes la phrag pa phud //
phyo phyo rgyal chen dmag la chos //
phyo phyo lha chen dgra la chos //
phyo phyo mtha' mi'i steng du chos //
bsad rtags mtshan ma khyer la shog
/hU~M/
ri rgyal lhun po'i byang phyogs na //
pho brang chen po lcang lo can //
rgyal po chen po rnam thos sras //
sku la kha rlangs dug yod de //
dug sbrul nag por khyod sprul te //
che ge zhes bya'i dgra bo dang //
mtha' yi dmag dpung 'di dag la /
kha rlangs nad kyi bu yug thongs //
'du ba rnam bzhi 'khrug tu chugs //
bzhi brgya rtsa bzhi'i nad char phob //
lus dang sems su phrol la shog
/gnod sbyin bye ba'i dmag dang bcas //
dmag dpung skyed la ru mtshon phyor //
thu ba brdzes la phrag pa phud //
phyo phyo rgyal chen dmag la chos //
phyo phyo lha chen dgra la chos //
phyo phyo mtha' mi'i steng du chos //
bsad rtags mtshan ma khyer la shog
/b+h+yoH
btsun mo blon po ru 'dren dang //
stag seng 'phar spyang dom dred sogs //
sprul pa yang sprul tshogs rnams kyang //
rgyal po chen po'i bka' byung gis //
ma rungs mtha' dmag 'di dag la //
bzhi brgya rtsa bzhi'i nad char phob //
stong phrag brgyad cu'i 'dre dmag thongs //
sde brgyad 'byung po'i za kha gtod //
'chi bdag gshin rje'i chad pa phob //
glo bur stabs nyes ye 'drog thongs //
ma mo'i dal yams char du phob //
snying khrag thungs la srog dbugs longs //
zhon pa'i rta rnams dmyal thag chod //
'byung ba rnam shes bkrag mdangs sdus //
rtsa rgyud khrag dang bla mtsho skems //
mtha' dmag dpung dang bcas pa yi //
gzugs phung sha khrag srog dbugs rnams //
zas su gtad do rngams zas gyis //
ming tsam med par rdul du rlogs //
zhes bskul lo //
de nas dgra phyogs su gtor ma 'phang ba la sogs pa gsang sngags spyi ltar zur gsal shes par bya'o //
nang du log nas rang lus bsrung /
dge ba bsngo /
bkra shis brjod /
dmigs med kyi rgyas gdab bo //
bskul pa 'di ni shin tu gnyan te /
rgyal chen bzhi po mtshang nas bskul ba yin pas bstan pa'i don du drag las dang gtor zor 'phen pa la bya yi rang gar byed mi rung ngo //
rgyun gtor yin na /
tshogs lhag yan zin nas /
'dod don gsol /
nongs pa bshags /
lha rnams gshegs su gsol ba'am rten la bstim /
dge ba bsngo ba la sogs pa bya'o //
rtsa brgyud rig 'dzin bla ma rdzogs sangs rgyas //
chos dang 'dus pa rgya mtsho'i bden pa dang //
dpal mgon yul 'khor srung gi mthu stobs kyis //
mtha' dmag bskal brgya'i bar du zlog gyur cig
/bkra shis so //
dge'o ///
/
sog zlog pa chen po blo~X gro~Xs dang nus mthu mchog gis gsang chen bstan pa'i rgya~Xl mtsha~Xn 'dzin par mdzad pa'i dag snang mar grags pa'o //
