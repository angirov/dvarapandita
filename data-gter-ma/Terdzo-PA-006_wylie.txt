rgya can rdo rje gro lod gyi brgyud 'debs byin rlabs myur stsol bzhugs so //
chos sku snang mtha' longs sku spyan ras gzigs //
sprul sku pad 'byung gu ru mtshan brgyad dang //
rgya gar rig 'dzin bod kyi rje 'bangs la //
gsol ba 'debs so bdud las rnam rgyal shog
/byin rlabs sgo 'byed rig 'dzin rdo rje chos //
rdo rje'i rgyal tshab me tog man+dA ra //
mkhar chen mtsho rgyal rdo rje thogs med la //
gsol ba 'debs so bdud las rnam rgyal shog
/pad+ma phrin las 'gro 'dul gter bdag gling //
ngag dbang klu sgrub ngag dbang 'jigs med zhabs //
'gyur med mchog grub pad+ma tshe dbang la //
gsol ba 'debs so bdud las rnam rgyal shog
/'jigs med go cha bstan 'dzin 'phel rgyas dang //
brgyud srol kun 'dus 'khor lo'i dbang phyug sogs //
byin rlabs char 'beb rtsa brgyud bla ma la //
gsol ba 'debs so bdud las rnam rgyal shog
/'chol ba'i khro rgyal rdo rje gro bo lod //
phyag rdor gshin rje rta mgrin me dbal dang //
sgo skyong lha tshogs chos srung bcas pa la //
gsol ba 'debs so bdud las rnam rgyal shog
/'chol ba'i khro rgyal rdo rje gro lod kyi //
lha sngags ye shes rnal 'byor la brten nas //
rgyal 'gong dam sri la sogs 'byung po rnams //
tshar chod mchog dang thun mong dngos grub stsol //
ces pa'ang brgyud 'debs snga ma la kha skong bcas mkhyen brtse'i dbang pos bris pa dge /

//
