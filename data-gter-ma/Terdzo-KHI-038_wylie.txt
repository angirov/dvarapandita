@#//
gsang thig skor gsum las /
rdo rje gzhon nu phyag rgya gcig pa'i tshogs mchod phrin las bcud thig ces bya ba bzhugs so //
grub mchog kun gyi thugs dam lha //
bdud 'dul khro bo chen po la //
gus pas phyag byas tshogs mchod tshul //
nyung ngur 'bri la dge legs stsol //
lha 'di la tshogs mchod 'bul bar 'dod cing phrin las rgyas pa blos mi lcogs pa dag gis /
dpal gtor sman raka phyi mchod tshogs kyi rdzas ci 'byor pa bshams la /
gter gzhung gi bdag bskyed bzlas pa ci 'grub byas nas mthar dbang len 'grub min gang bdes chog
/de nas gtor ma bran la gtor 'bul phrin bcol bcas grub pa dang /
tshogs rdzas chu chang nang mchod kyis sbyangs la /
hU~M:
rang byung rig pa'i ye shes kyis :
raM yaM khaM gis dngos 'dzin sbyangs :
b+h+rU~M las dbyings kyi ka pA lar :
oM hU~M trAM hrIHAHrnams kyis :
bde gshegs rigs lnga'i dam tshig rdzas :
kha dog dri ro nus par ldan :
oM ga Na tsakra kA ma gu Na hU~M hrIHThA:
tshogs zhing spyan 'dren pa ni /
hU~M:
chos kyi dbyings kyi pho brang nas :
bcom ldan rdo rje gzhon nu dang :
srung ma dam can 'khor dang bcas :
srid pa'i phur bu sgrub pa dang :
dbang dang dngos grub stsol ba'i phyir :
ye shes khro bo gshegs su gsol :
ye shes khro bo gshegs nas kyang :
rtags dang mtshan ma bstan pa dang :
kI la ya yi dngos grub stsol :
badzra sa mA dza :
mchod pa ni /
hU~M:
ye shes lnga yi cho 'phrul las :
'dod yon mchod sprin bsam mi khyab :
bsod nams ye shes tshogs rdzogs phyir :
dkyil 'khor lha tshogs rnams la 'bul :
ga Na tsakra pU dza ho :
skabs 'dir skong ba spro na /
hU~M:
ma bcos spros med de bzhin nyid dbyings las :
bde chen lhun grub 'bar ba'i skur bzhengs pa :
bcom ldan dpal chen rdo rje gzhon nu dang :
yum mchog sgrol ma 'khor lo rgyas 'debs ma :
rdo rje phur bu'i rig pa 'dzin rnams dang :
khro bcu yab yum za byed gsod byed tshogs :
sras mchog nyer gcig khro mo sgo ma bzhi :
shwa na bdag nyid sa bdag skyes bu'i tshogs :
phur pa'i srung ma dam can rgya mtshor bcas :
mi mngon dbyings nas gnas 'dir skur bzhengs la :
dam rdzas phyi nang gsang ba'i tshogs mchod dang :
bdud rtsi rak+ta gtor ma'i mchod pa bzhes :
thugs dam gnyan po chos kyi dbyings su bskang :
dam tshig nyams chag 'gal 'khrul mthol zhing bshags :
bdag cag dpon slob yon mchod 'khor bcas kyi :
sgo gsum longs spyod bcas pa srung ba dang :
sku gsung thugs kyi dngos grub bstsal du gsol :
nad gdon bar chad thams cad zhi ba dang :
tshe bsod dpal 'byor thams cad rgyas pa dang :
khams gsum srid gsum dbang du sdud pa dang :
dgra bgegs thal bar brlag pa'i phrin las mdzod :
byad kha phur kha thams cad zlog tu gsol :
bkra shis bde legs 'byung bar mdzad du gsol :
tshar grangs lta bu shin tu bsdu skabs skong ba 'di ma byas kyang chog
/bshags pa ni /
hU~M:
thog med dus nas da lta'i bar :
ma rig lus dang ngag sems kyis :
bag med spyod pas dam 'gal ba :
tshogs kyi 'khor los bskang zhing bshags :
sa ma ya shud+d+he a :
bsgral ba ni /
hU~M:
ma rig gnyis 'dzin dgra dang bgegs :
rnam thar gsum gyi e dbyings su :
ye shes phur pa'i mtshon gyis bsgral :
lha tshogs rnams kyi zhal du bstabs :
ma traM ru dra mA ra ya mAM sa rak+ta kiM ni ri ti kha raM khA hi :
gal te yun thung ngus tshar grangs gsag dgos pa byung na /
oM AHhU~M:
oM badzra kI li kI la ya sa pa ri wA ra ma hA ga Na tsakra pU dza kha kha khA hi khA hi :
hU~M:
dpal chen 'khor dang bcas rnams kyis :
mchod pa rgya mtsho 'di bzhes shig :
nyams chag rgya mtsho ma lus bshags :
thugs dam rgya mtsho ma lus bskang :
dngos grub rgya mtsho bstsal du gsol :
phrin las rgya mtsho ma lus sgrubs :
zhes pa la grangs gzung ngo //
de nas brda'i 'bul len bcas tshogs la rol /
lhag ma /
oM AHhU~M:
dpal gyi bka' nyan dam tshig can :
lhag ma'i gtor ma 'di bzhes la :
sngon tshe dpal gyi bka' lung bzhin :
bcol pa'i phrin las 'grub par mdzod :
uts+tshiSh+Ta ba liM ta khA hi :
des tshogs kyi phrin las grub cing /
rjes mchod bstod ni /
oM shrI badzra ku mA ra d+harma pA la sa pa ri wA ra puSh+pe d+hU pe A lo ke gan+d+he nai bid+yA shab+da pra tIts+tsha swA hA:
ma hA pany+tsa a mr-ita rak+ta ba liM ta kha raM khA hi :
hU~M:
thabs kyi spyod pas 'gro don du :
byams dang snying rjes gang 'dul ba :
sangs rgyas phrin las rdzogs mdzad pa'i :
phur pa phrin las lha la phyag 'tshal bstod :
yig brgya dang /
ma rnyed yongs su sogs kyis nongs pa bshags /
hU~M:
dpal chen rdo rje gzhon nu dang :
yum chen 'khor lo rgyas 'debs kyis :
bde chen gsang ba'i mkha' klong nas :
mchog dang thun mong dngos grub stsol :
rtsa sngags mthar /
kA ya wA ka tsit+ta sarba sid+d+hi hU~M:
zhes dngos grub blang /
hU~M:
snang srid phur bu'i dkyil 'khor rnams :
thugs kyi thig le chen por thim :
dpal chen po yi dbyings nyid las :
sku gsung thugs kyi dkyil 'khor gsal :
zhes bsdu ldang bya /
gats+tsha gats+tsha swa b+hA wA nAM/
zhes mgron thabs 'jig rten pa gshegs /
hU~M:
mi gnas ye shes dkyil 'khor du :
sku gsung thugs su lhun grub nas :
rdo rje gzhon nu'i go 'phang thob :
'gro ba kun gyi dpal du shog :
hU~M:
rig 'dzin rtsal 'chang byin rlabs kun gyi bdag :
srid pa'i phur bu dngos grub kun gyi gter :
ma mo mkha' 'gro myur mgyogs phrin las can :
phur pa'i dkyil 'khor lha yi bkra shis shog :
ces bsngo smon dang shis pa brjod pas dge legs su bya'o //
dpal chen dgyes pa'i nyi 'od kyis //
lha min mun tshogs rab bsal nas //
gnas skabs mthar thug grub gnyis kyi //
dge mtshan rgyas pa'i dpal du shog
/ces pa'ang nye bar gnas pa karma nor 'phel nas don du gnyer ba'i ngor /
'chi med bstan gnyis g.yung drung gling pa rtsal gyis gter gzhung rnams kyi dgongs pa bsdebs pa dge legs 'phel //

//
