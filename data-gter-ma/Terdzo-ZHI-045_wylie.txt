dgongs gter thugs kyi klong gsal las klu rgyal dga' bo sgrub pa ni :
na maHsu ga ta nA ga ya :
rang gi mdun du klu'i rgyal po dga' bo sku mdog gser lta bu phyag gnyis bum pa thogs pa sku smad sbrul du 'khyil ba sbrul mgo bcu bzhi'i gdengs ka can spyi bor nor bus brgyan par bskyed :
oM AHnA ga nan da swA hA:
zhes bzlas :
gzhan la sbyin na sbrul lag tu gtad :
'dod gsol byas :
oM ha shwa na A li kA li r-i r-i nA ga nan da su pra tiSh+Tha :
zhes brjod :
byang chub sems dpa' phyag na rdo rje'i sprul pa klu'i rgyal po dga' bo'i sgrub thabs zab mo 'di sprul sku mi 'gyur rdo rjes stobs chen glang gi lo'i lo mgo la dgongs gter las phab pa yang klu'i dge bsnyen gnas pa'i bla mtsho dang nye ba'i sku mkhar rtser yin pas 'jig rten thams cad lo legs pa dang char chu dus su 'beb pa'i rten 'brel du gyur cig :
@#//
dgongs gter las klu'i rgyal po dga' bo'i sgrub thabs klu mchod tshar mang gsog thabs khyer bder bkod pa bzhugs //
bka' gtad kyang yod /
na mo su ga ta nA ga ya /
phyag na rdo rje'i sprul pa klu'i rgyal po dga' bo'i sgo nas klu mchod brgya rtsa stong rtsa byed par 'dod na /
dkar gtor che legs 'dab ma lnga btags pa zhig snod gtsang mar bzhag
/theb tshe nang du changs bu ting lo bzhag
/ra dkar ba dkar 'bri zal gyi 'o ma rnyed na rab /
ma rnyed na 'o phud gtsang ma de dag la klu sman phye ma btab /
de nas rang yi dam gang rung bsgoms nas /
rang gi mdun du klu'i rgyal po dga' bo sku mdog gser lta bu phyag gnyis bum pa thogs pa sku smad sbrul du 'khyil ba /
sbrul mgo bcu bzhi'i gdengs ka can spyi bor nor bus brgyan pa /
'khor rigs lnga'i klu rigs thams cad kyis bskor bar gyur /
hU~M/
klu rgyal dga' bo sku mdog ser //
phyag gnyis thugs kar bum pa 'dzin //
sbrul mgo bcu bzhi'i gdengs ka can //
sku smad gdug pa sbrul du 'khyil //
gnas 'dir spyan 'dren gshegs su gsol //
'khor tshogs rnams kyang spyan 'dren na //
kun kyang dgyes pa'i gdan la bzhugs //
bdag dang rgyu sbyor yon bdag gis //
gus pas khyed la phyag 'tshal lo //
oM nA ga rA tsa sa pa ri wA ra badzra sa mA dza /
tiSh+Tha lhan /
a ti pU hoH
gsum mam bdun brjod /
klu rgyal dga' bo la gnod pa'i //
gdon khyod bdag gis bkar ba 'o //
mtheb kyu ting lo 'di bzhes la //
gdon khyod ma gnas gzhan du dengs //
gal te 'gro bar mi byed na //
ga ru DaHyis za bar byed //
de bas ma 'dug phyir dengs shig
/de lan gsum lan bdun nam /
khroM ga ru DaHtsa le tsa le hU~M phaTaH
ces phyir dor /
'di man nas /
hU~M/
klu yi rgyal po dga' bo la //
dkar gsum mngar gsum 'bru sna dang //
klu sman sna tshogs mchod pa 'bul //
bdag dang yon bdag mgon skyabs mdzod //
klu nad thams cad zhi bar mdzod //
rgyal rigs rje'u rigs bram ze'i rigs //
dmangs rigs gdol pa'i rigs gyur pa'i //
snang zhing srid pa'i klu rnams la //
dkar gsum mngar gsum 'bru sna dang //
klu sman sna tshogs mchod pa 'bul //
bdag dang yon bdag mgon skyabs dang //
klu nad thams cad zhi bar mdzod //
oM nA ga ra tsa nA ga nA gi sa pa ri wA ra i dam ba liM ta kha kha khA hi :
ar+g+haM sogs /
bsnyen pa ni /
oM AHnA ga nan da swA hA:
zhes bzlas skabs su ci 'grub chog
!
/gzhan la sbyin na zan la byas pa'am bris pa'i sbrul lag tu gtad la /
klu'i rgyal po dga' bo 'khor dang bcas pas slob ma 'di la srung ba dang skyob pa dang mgon dang stongs grogs mdzad du gsol /
zhes sogs 'dod gsol byas la /
oM ha shwa na A li kA li r-i r-i nA ga nan da su pra tiSh+Tha :
zhes bka' gtad thob pa yin pas maN+Dal phul /
!
hU~M/
klu yi rgyal po dga' bo dang //
rgyal rigs rje'u rigs bram ze'i rigs //
dmangs rigs gdol pa'i rigs gyur pa'i //
klu rnams kun dang bdag cag dang //
yon bdag 'di phyi snga ma kun //
thugs dang 'gal ba gang gyur pa //
mthol lo bshags so bzod par mdzod //
de yan mchod pa dang bshags pa tshang bar gsog
/hU~M/
klu yi rgyal po dga' bo dang //
rigs lnga'i klu rnams thams cad ni //
rang rang gnas su gshegs su gsol //
oM nA ga rA tsa nA ga nA gi sa pa ri wA ra dengs dengs byer byer song gats+tsha /
zhes brjod /
gong gi mtshams rnams su ril bu 'bru sna gso zhing 'o ma blugs la tshar grangs gsog
/mthar mtsho'am chu chen nam chu mig nang du phul /
chu mig nang du bcug na bya khyi mi 'gro bar bya /
gro dang dkar gsum gyi rigs chu la btab na nya shi zer ba thos pas mi 'debs /
zhes dgongs gter gyi don rA ga a s+yas gtan la phab pa'i yi ge pa ni brtson 'grus rgya mtsho ste gzhan phan 'gro don rgya chen por gyur cig
/char 'bod dus /
char gyi rgyun chen myur du phob //
srid btsal nor sgrub dus /
klu g.yang dngos grub bstsal du gsol //
zhes sbyar /
mang+ga laM///
/
