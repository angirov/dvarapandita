@#//
pad+ma dbang chen yang gsang khros pa'i 'chi med tshe'i rdzong chung gi nyams len bzhugs so //
oM swasti sid+d+haM/
rigs brgya'i khyab bdag rje btsun 'od dpag med /
khros pa'i zlos gar pad+ma he ru ka
/rig 'dzin dbang po mtsho skyes rdo rje'i zhabs //
rnam gsum dbyer med zhabs pad spyi bos mchod //
mthar byed tsha gdung bye bas nyam thag rnams //
pad+ma'i zhal gyi chu 'dzin las 'ongs pa /
'dar 'phyar gdams pa bsil ba'i mchod sbyin 'dis //
sim par gyis la 'chi med bde chen skyongs //
'dir au DI ya na'i mkhan po ma hA a tsar+Ya pad+ma saM b+ha was grub pa mchog gi ded dpon dpal ldan grub thob 'dar 'phyar la /
nags rgyal ri bo'i ngogs su dngos su gnang ba'i gdams pa /
'chi med tshe'i rdzong chung du grags pa'i don gyi bcud phyung ba pad+ma dbang chen yang gsang khros pa'i sgo nas tshe'i dngos grub sgrub par byed pa'i thabs /
zab pa las kyang ches zab pa 'di nyid nyams su len pa'i tshul la gnyis te /
rnal 'byor pa rang nyid kyi rgyun gyi rnal 'byor du byas te tshe'i rig 'dzin sgrub pa dang /
skal ldan gyi slob bu rjes su bzung ba'i thabs bstan pa'o //
dang po ni /
yang gsang khros pa'i dkyil 'khor rgyas pa'am /
yab yum sbrags te sgrub pa'am /
dpa' bo gcig pa tsam gyi sgom bzlas sngon du song nas /
oM raM kro d+ha rak+Sha badzra dz+wa la raM tIg+na bi shwa dz+wa la raM phaT raM raM/
zhes pas bgegs bsal /
oM swa b+hA wa shud+d+ho\u0f85 haM/
sarba d+harmAHswa b+hA wa shud+d+ho\u0f85 haM/
zhes pas stong par sbyang /
stong pa'i ngang las /
mdun gyi nam mkhar rma bya brgyad kyis bteg pa'i rin po che'i khri steng du /
paM pad+ma maN+Da la /
ma sUr+Ya maN+Da la /
a tsan+d+ra maN+Da la /
pad+ma nyi zla brtsegs pa'i gdan gyi steng du /
AM paM dmar po /
sa ma ya satwam /
s+pha ra Na phaT/
saM ha ra Na hU~M/
'od zer 'phros 'dus /
pad+ma g+haN+De sa ma ya satwam /
pad+ma dmar po 'dab ma brgyad pa dang des yu ba byas pa'i dril bu /
s+pha ra Na phaT/
saM ha ra Na hU~M/
'od zer 'phros 'dus /
AM A ro l-ika?
/pAM rA ga ra ti satwaM/
zhes brjod pas rang gi rtsa ba'i bla ma de nyid bcom ldan 'das mgon po tshe dang ye shes dpag tu med pa sku mdog dmar po zhal gcig pa /
phyag gnyis mnyam gzhag gi phyag rgya mdzad pa'i steng na rin po che'i bum pa 'chi med bdud rtsi'i chu rgyun gyis gang ba rdo rje rgya gram gyis mtshan pa bsnams pa /
zhabs rdo rje'i skyil krung du bzhugs pa /
de'i pang na yum tshe'i lha mo gos dkar mo /
sku mdog dmar mo zhal gcig phyag gnyis pa /
g.yas bkra shis kyi mda' dar dmar po g.yabs su 'dor ba /
g.yon tshe'i bdud rtsis gang ba'i bum pa bsnams pa /
zhabs pad+ma'i skyil krung gis yab la 'khyud pa /
dbu skra nag po sil bur gyur pas sku rked yan chad khebs pa /
yab yum gnyis ka'ang dar gyi na bza' dang rin po che'i rgyan sna tshogs kyis brgyan pa /
'od dang zer gyi rang bzhin zhi ba 'dzum pa sge+eg pa'i nyams dang ldan pa /
de gnyis kyi spyi bor oM/
mgrin par AH
thugs kar hU~M/
dbu'i gnas lngar rat+na ku mu Ta a b+hi Shiny+tsa trAM zhes pas rin po che'i khang bu lnga'i nang du /
oM ma hA pra t+ya bek+Sha Na dz+nyA na badzra swa b+hA wa At+ma ko\u0f85 haM/
oM ma hA A dar+sha dz+nyA na\u0f8e
oM ma hA sa ma tA dz+nyA na\u0f8e
oM ma hA shUn+ya tA dz+nyA na\u0f8e
oM ma hA kr-it+ya a nuSh+Tha na dz+nyA na\u0f8e
zhes brjod pas dbu'i gnas lngar rgyal ba rigs lngas dbu brgyan /
de'i thugs ka nas 'od zer 'phros /
sangs rgyas dang byang chub sems dpa' thams cad tshe dpag med yab yum gyi rnam par spyan drangs par bsam zhing /
thugs rje'i lcags kyus thugs dam rgyud bskul zhing //
byams pa'i zhags pas gnas nas spyan yang 'dren //
lcags sgrog bka' yi pho nyas rab bskyod de //
'dir gshegs bzhugs shing rnam grol dgyes par mdzod //
oM e h+ye hi b+ha ga wAn ma hA kA ru Ni kA dr-ish+ya ho /
sa ma ya satwam /
zhes pas spyan drang /
dzaHhU~M baM hoH
zhes pas ye shes pa dang dam tshig pa gnyis su med par gyur /
de'i steng gi nam mkha' la /
slob dpon chen po pad+ma 'byung gnas dang /
'chi med tshe'i lha mo tsaN+Da lI la sogs pa tshe'i rig 'dzin brgyud pa'i bla ma rnams dang /
gzhan yang phyogs bcu'i sangs rgyas dang byang chub sems dpa' dpa' bo dang rnal 'byor ma /
lha dang srung ma'i tshogs thams cad phyag na bum pa dang thod pa la sogs pa tshe'i bdud rtsis gang ba thogs pa bsam gyis mi khyab pa sprin phung gtibs pa ltar bzhugs pa rnams kyis dzapa? dbyangs dang shis brjod kyi sgra sgrog
/bdud rtsi dang me tog gi char 'beb par bsam mo //
de dag la mchod pa 'bul ba ni /
bde bar gshegs so bcom ldan 'das //
rgyal ba rgya mtsho'i ye shes kyis //
srid pa rgya mtsho mtha' yas kun //
kun bzang mchod sprin mchog tu rol //
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne daM sa ma ya swA hA/
yang dag don du dag mod kyang //
'gro ba yongs kyi don slad du //
phyag dang zhabs ni bsil nas kyang //
rdo rje'i gdan la bzhugs su gsol //
oM A ha ra A ha ra sarba bid+yA d+hA ra pU dzi te na maHsa man+ta bud+d+hA nAM ga ga na khaM sa ma ye swA hA/
oM hrIHrA ga badzra puSh+pe /
d+hU pe /
A lo ke
/g+han+d+he /
nai wid+ya /
shab+da AHhU~M gis phyi mchod dang /
oM ma hA sarba pany+tsa a mr-ita hU~M/
zhes pas bdud rtsi 'bul /
de'i thugs ka nas 'od zer 'phros pa'i sna la /
sgo ma bzhi la sogs pa pho nya dpag tu med pa spros te /
de dag gis 'jig rten gyi khams kyi tshe dang bsod nams la sogs pa thams cad rang dbang med par bsdus nas /
rang gi snying gar nyi zla'i ga'u kha sbyor gyi dbus na tshe'i rten 'od dkar po mtheb sor gyi tshad tsam dkar la 'tsher ba'i dbus na /
rnam par shes pa'i rten yi ge nr-i ljang gu snum la 'dril ba dwangs shing gsal ba zhig yod pa la thim par bsam la /
bcom ldan mgon po tshe dpag med //
sku mchog mtshan dpes brgyan pa'i sku
/gsung mchog yan lag drug cu'i gsung //
thugs mchog mi rtog pa yi thugs //
mkha' 'dra'i sku gsung thugs mnga' ba //
tshe dpag med la phyag 'tshal bstod //
rdo rje tshe mchog 'gugs pa'i las mdzod cig
/rdo rje tshe yi dngos grub bstsal du gsol //
oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+ha ro pa tsi te swA hA/
zhes dang /
oM badzra A yu She hU~M AH
oM A yur+dz+nyA na sid+d+hi b+h+rU~MH
zhes pa bdun nam nyer gcig brjod /
yang tshe dpag med kyi thugs ka nas /
lha mo lcags kyu ma dkar mo dpag tu med pa 'phros te shar dang shar lho'i phyogs su song bas /
dri za dang me lha la sogs pa /
lha klu gnod sbyin mthu bo che rnams kyi lag na rang gi tshe phrogs pa dang thor pa dang yar ba la sogs pa ji snyed yod pa dang /
shar dang shar lho'i 'byung ba'i rtsi bcud sogs dang /
gzhan yang 'khor 'das kyis bsdus pa'i tshe dang bsod nams thams cad rang dbang med par bsdus nas snying ga'i tshe rten la thim par bsam /
hU~M/
'gugs pa'i lha mo lcags kyu ma //
dkar mo mdzes ma lcags kyu bsnams //
dri za'i lag nas tshe khug la //
me lha'i lag nas dpal skyobs shig
/oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+ha ro pa tsi te swA hA/
zhes dang /
oM badzra A yu She hU~M AH
oM A yur+dz+nyA na sid+d+hi b+h+rU~MH
zhes pa bdun nam nyer gcig brjod /
yang tshe dpag med kyi thugs ka nas /
lha mo zhags pa ma sngon mo dpag tu med pa spros pas lho dang lho nub kyi phyogs su song bas gshin rje dang srin po la sogs pa lha klu gnod sbyin mthu bo che rnams kyi lag na rang gi tshe phrogs pa dang thor pa dang yar ba la sogs pa ji snyed yod pa dang /
lho dang lho nub kyi 'byung ba'i rtsi bcud sogs dang /
gzhan yang 'khor 'das kyis bsdus pa'i tshe dang bsod nams thams cad rang dbang med par bsdus nas snying ga'i tshe rten la thim par bsam /
hU~M/
'ching byed lha mo zhags pa ma //
sngon mo mdzes ma zhags pa bsnams //
gshin rje'i lag nas tshe khug la //
srin po'i lag nas dpal skyobs shig
/oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+ha ro pa tsi te swA hA/
zhes dang /
oM badzra A yu She hU~M AH
oM A yur+dz+nyA na sid+d+hi b+h+rU~MH
zhes pa bdun nam nyer gcig brjod /
yang tshe dpag med kyi thugs ka nas /
lha mo dmar mo lcags sgrog thogs pa dpag tu med pa 'phros /
nub dang nub byang gi phyogs su song bas chu lha dang rlung lha la sogs pa /
lha klu gnod sbyin mthu bo che rnams kyi lag na rang gi tshe phrogs pa dang thor pa dang yar ba la sogs pa ji snyed yod pa dang /
nub dang nub byang gi 'byung ba'i rtsi bcud sogs dang /
gzhan yang 'khor 'das kyis bsdus pa'i tshe dang bsod nams thams cad rang dbang med par bsdus nas snying ga'i tshe rten la thim par bsam /
hU~M/
sdom byed lha mo lcags sgrog ma //
dmar mo mdzes ma lcags sgrog bsnams //
klu dbang lag nas tshe khug la //
rlung lha'i lag nas dpal skyobs shig
/oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+ha ro pa tsi te swA hA/
zhes dang /
oM badzra A yu She hU~M AH
oM A yur+dz+nyA na sid+d+hi b+h+rU~MH
zhes pa bdun nam nyer gcig brjod /
yang tshe dpag med kyi thugs ka nas /
lha mo ljang gu dril bu thogs pa dpag tu med pa spros /
byang dang byang shar gyi phyogs su song bas gnod sbyin dang 'byung po la sogs pa /
lha klu gnod sbyin mthu bo che rnams kyi lag na rang gi tshe phrogs pa dang thor pa dang yar ba la sogs pa ji snyed yod pa dang /
byang dang byang shar gyi 'byung ba'i rtsi bcud sogs dang /
gzhan yang 'khor 'das kyis bsdus pa'i tshe dang bsod nams thams cad rang dbang med par bsdus nas snying ga'i tshe rten la thim par bsam /
hU~M/
'beb byed lha mo dril bu ma //
ljang gu mdzes ma dril bu bsnams //
gnod sbyin lag nas tshe khug la //
'byung po'i lag nas dpal skyobs shig
/oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+ha ro pa tsi te swA hA/
zhes dang /
oM badzra A yu She hU~M AH
oM A yur+dz+nyA na sid+d+hi b+h+rU~MH
zhes pa bdun nam nyer gcig brjod /
slar lha mo rnams bcom ldan 'das kyi thugs kar thim par bsam /
bden pa bdar te tshe 'gug pa ni /
mdun bskyed 'khor bcas kyi thugs ka nas /
sprul pa'i pho nya nam mkha'i khams khyab par spros te /
de dag na yod pa'i lha srin mthu bo che rnams kyis rang gi tshe srog phrogs pa sogs dang /
phyi snod kyi 'jig rten /
nang bcud kyi sems can /
sangs rgyas dang byang chub sems dpa' rnams kyi yon tan nus pa mthu stobs la sogs pa thams cad skad cig nyid la bsdus te tshe rten la thim par bsam ste /
hU~M mdzad kyi phyag rgya bcas la /
na mo /
rgyal ba dgongs pa'i brgyud pa /
rig 'dzin rig pa'i brgyud pa /
gang zag snyan khungs kyi brgyud pa ste /
brgyud gsum rig 'dzin gyi dpal ldan bla ma dam pa rnams kyi bka' bden pa dang /
sgrub sde chen po brgyad kyi lha tshogs sogs yi dam zhi khro rab 'byams kyi lha tshogs rnams kyi bka' bden pa dang /
khyad par du yang bcom ldan 'das mgon po tshe dang ye shes dpag tu med pa shin tu rnam par nges pa gzi brjid kyi rgyal po'i lha tshogs rnams kyi bka' bden pa dang /
bcom ldan 'das pad+ma dbang chen yang gsang khros pa khrag 'thung lha dgu 'khor za byed bka' nyan gyi tshogs dang bcas pa'i bka' bden pa dang /
dpal mgon dam pa chos skyong srung ma ye shes kyi spyan dang ldan pa rnams kyi bka' bden pa dang /
bden pa chen po'i byin gyi rlabs kyis /
bdag cag gi tshe sde brgyad rigs drug gang gi lag na gnas kyang khug cig
/rdo rje'i chos skyong srung ma rnams kyis kyang bdag cag gi tshe thor pa dang /
yar ba dang /
phrogs pa dang /
ldegs pa thams cad khug cig
/gzhan yang 'byung ba'i rtsi bcud /
sems can gyi tshe dang bsod nams dang /
sangs rgyas dang byang chub sems dpa' rnams kyi byin rlabs kyi tshe /
tshe'i rig pa 'dzin pa rnams kyi rig pa'i tshe /
lha klu gnod spyin mthu bo che rnams kyi las kyi tshe la sogs pa thams cad skad cig thang cig yud tsam la khug cig
/drongs shig
/phob cig
/stims shig
/oM A yur dz+nyA na hU~M dza dzaH
zhes lan gsum la sogs pa brjod /
de nas tshe bcing ba ni /
rang gi snying ga'i nyi zla'i ga'u'i steng dang /
'og tu rdo rje rgya gram bsam pa'i rwa rnams rdo rje lu gu rgyud kyi thag pas bsdams par bsam /
tshe bsdu ba ni /
rang gi snying ga nas 'od 'phros /
mdun gyi bcom ldan 'das kyi thugs kar phog pas thugs rgyud zag med bde chen gyis mnyes par byas /
de'i thugs ka nas 'od zer phyogs bcur 'phros pas 'khor 'das kyis bsdus pa'i tshe dang bsod nams ye shes dpal 'byor thams cad bsdus nas bcom ldan 'das kyi phyag gi bum pa'i nang du song bar bsam nas /
'phro 'du'i 'od kyis bkug nas kyang //
ma lus bum pa'i bcud la bsdus //
'chi ba med pa'i tshe thob nas //
bla na med pa'i mchog thob shog
/oM puN+ye puN+ye ma hA puN+ye a pa ri mi ta A yuHpuN+ye dz+nyA na saM b+hA ro pa tsi te swA hA/
zhes lan gsum dang /
oM badzra A yu She hU~M AH
oM badzra A yuHdz+nyA na sid+d+hi b+h+rU~M/
zhes brgya rtsa brgyad la sogs pa ci mang bzla /
de nas mdun gyi bcom ldan 'das 'od du zhu nas phyag gi tshe bum la thim /
de nyid 'od du zhu nas 'chi med tshe'i dngos grub kyi ngo bo /
dpa' bo 'bru lngar gyur pa ni 'od dpag med dang sor rtog ye shes kyi ngo bo AM dmar po /
mi bskyod pa dang me long ye shes kyi ngo bo hU~M sngon po /
rin 'byung dang mnyam nyid ye shes kyi ngo bo swA ser po /
rnam snang dang chos dbyings ye shes kyi ngo bo oM dkar po /
don grub dang bya grub ye shes kyi ngo bo hA ljang gu rnams su gyur /
de rnams rang gi spyi bo'i gnas lngar thim par bsam /
hU~M/
yi ge 'bru lnga ye shes lnga //
sangs rgyas lnga ni tshe yi bdag
/'bru lnga rigs lnga'i rang bzhin te //
sangs rgyas lnga yi dbang thob shog
/oM pad+ma a b+hi Shiny+tsa AMH
badzra a b+hi Shiny+tsa hU~M/
rat+na a b+hi Shiny+tsa trAM/
bud+d+ha a b+hi Shiny+tsa oM/
karma a b+hi Shiny+tsa hAH
hoH
tshe dbang du gyur cig
/dbang dngos grub tu gyur cig
/'chi med kyi bdud rtsir gyur cig
/skye med kyi ye shes su gyur cig
/bdud las rgyal bar gyur cig
/mi shigs pa'i rdo rjer gyur cig
/mi 'gyur ba'i g.yung drung du gyur cig
/mi nub pa'i rgyal mtshan du gyur cig
/ces brjod pas rang gi snying ga'i nyi zla'i ga'u'i rdo rje lu gu rgyud grol nas /
nyi zla'i ga'u kha bye ba'i nang du zhugs /
yi ge 'bru lnga po 'chi med bdud rtsi'i rgyun 'bab bzhin pa tshe dang rnam shes kyi rten la thim pas /
dus ma yin par 'chi ba'i 'jigs pa skad cig de nyid la byang zhing dag
/'chi med tshe'i dngos grub thob /
slar yang ga'u rdo rje lu gu rgyud kyis sngar bzhin bsdam par bsam /
tshe sba ba ni /
rang gi snying ga nas 'od zer 'phros /
snod bcud brtan g.yo thams cad la phog pas 'od du zhu nas rang la thim /
de nyi zla'i ga'u kha sbyor la /
de tshe'i rten 'od dkar po la thim /
de rnam par shes pa'i rten nr-i yig la thim /
de nyid a dkar po 'od kyi rang bzhin can du gyur /
de yang nam mkha' la 'ja' yal ba ltar chos nyid kyi ngang du thim par bsam la yun ring du mnyam par bzhag cing /
cis kyang mi tshugs mi shigs pa'i //
stong pa'i go cha bla na med //
chos kyi dbyings su tshe sbas pa //
sangs rgyas kyis kyang mi gzigs so //
zhes brjod /
tshe brtan par bya ba ni /
'od gsal gyi ngang las rang nyid sngar ltar tshe dpag tu med par gsal ba'i spyi bor oM dkar po /
mgrin par AHdmar po /
thugs kar hrIHsngon po rnams kyis rgyas btab pas /
sangs rgyas thams cad kyi byin rlabs zhugs /
tshe'i dngos grub brtan par bsam zhing /
oM sarba ta thA ga ta kA ya wA ka tsit+ta badzra swa b+hA wa At+ma ko\u0f85 haM/
zhes brjod /
tshe spel ba dang bsrung ba ni /
oM AHhU~M/
'dir tshogs skal ldan rdo rje'i bu //
zhes pa nas /
bar chad bdud 'joms bkra shis shog
/ces pa'i bar gyi tshig ngag tu brjod cing don bsam pas legs par grub pa'o //
'di yan gzhan la byed par dgos kyang rang nyid nus ldan du'ang byed /
gnyis pa skal ldan gyi slob bu rjes su gzung ba'i tshul la /
rten bca' zhing sgrub pa dang /
slob bu la dbang bskur ba dngos //
dang po la rten bca' ba dang /
sgrub pa'o //
dang po ni /
yang gsang khros pa'i dbang dang 'brel na /
dkyil 'khor gyi shar phyogs sam /
gzhan ji ltar 'os pa'i gnas chag chag dang byi dor byas pa'i gzhir /
dal pad+ma 'dab ma brgyad pa lte ba dmar po /
'dab ma dang mu khyud sogs ji ltar mdzes pa bri /
de'i steng du many+dzi la sogs pa'i khar /
snod gtsang ma 'bras sam nas kyis bkang la /
de'i steng du rin po che dang rdza la sogs pa'i tshe bum gas chag med pa /
dar dmar po'i mgul chings dang bcas pa'i nang du /
sa'i snying po gser /
shing gi snying po bu ram /
rtsi thog gi snying po mar dkar /
'bru'i snying po til dkar po rnams btab la chu'i snying po chang gar mas legs par bkang /
tshon sna lnga'i gzungs thag kyang mgul par dkris la bzhag
/de'i steng du /
rin po che'i snod du spod sna tshogs btab pa'i bag phye chang gis sbrus par tshe'i 'brang rgyas nyi zla'i ga'u kha sbyor gyi rnam pa byas pa thabs dang shes rab mtshon pa'i brdar phyed dkar phyed dmar du byas la /
dkyil du mar gyis rdo rje rgya gram bri /
de'i lte ba la bu ram gyis g.yung drung ris chos bskor du bya /
de'i dkyil du srog shing la brten pa'i mar ram bu ram gyi rdo rje phyed pa gzug
/mtha' ma mi grangs dang mnyam pa'i phye mar gyi ril bus bskor /
gzhan yang mda' rgod sgro ma mes ma bzhur pa la dar dmar po kha ma nyams pa dang me long dang g.yu rnams btags pa /
tshe 'gugs pa'i mda' dar sogs nye bar mkho ba'i yo byad rnams ma tshang ba med cing phun sum tshogs pa bsham /
gnyis pa sgrub pa ni /
pad+ma dbang chen gyi phrin las bzhung bsrang /
dzapa? bstod yan chad rdzogs pa'i rjes su /
bden stobs brjod cing mtshams sngags kyis bgegs bskrad /
bgegs bskrad kyang 'gal ba med /
ma byas kyang sngon du song bas 'thus /
mthun rkyen bsgrub ring rang rta mgrin tshe dpag med du gnas 'gyur /
snying ma lugs dang 'brel /
swa b+hA was sbyang /
stong pa'i ngang las tshe rten b+h+rU~M las rin po che'i bum pa lto ba yangs shing rgya che ba /
mgrin pa phra ba /
kha g.yel ba /
mchu 'phyang ba /
lha rdzas kyi gos kyis mgul chings dang ldan pa /
dpag bsam gyi shing gis kha brgyan pa /
phyi bum pa'i rnam pa la nang gzhal yas khang chen po 'chi med kyi bdud rtsis gang ba /
de'i dbus su rma bya brgyad kyis bteg pa'i rin po che'i khri steng du /
zhes pa nas tshe bsdu ba'i bzlas pa'i bar bdag bskyed ltar bya /
'on kyang mi 'dra ba'i khyad par /
tshe bsdus pa rnams mdun gyi tshe rten gyi lha'i thugs kar thim par bsam pa'o //
gnyis pa dbang bskur ba dngos ni /
yang gsang gi dbang dang 'brel na /
dbang bzhi yongs su rdzogs pa'am /
bum dbang yan chad bskur pa'i slob ma rnams gral du 'khod pa la /
me tog bkye bsdu byas /
slob dpon gyis /
sems can thams cad kyi don du yang dag par rdzogs pa'i sangs rgyas kyi go 'phang thob pa dang /
gnas skabs su dus ma yin par 'chi ba'i 'jigs pa mtha' dag zhi nas /
'chi med tshe'i dngos grub thob par bya ba'i phyir du /
mgon po tshe dang ye shes dpag tu med pa'i sgo nas /
tshe'i dbang bskur ba zab mo zhus te /
nyams su len snyam pa'i sems bskyed pa gsal btab ste gsan par zhu /
de la 'dir theg pa rim pa dgu las bskyed pa ma hA yo ga'i chos skor /
de la sgrub sde chen po brgyad yod pa las /
pad+ma gsung gi chos skor /
de la yang phyi nang gsang gsum gyi chos skor rnams las chos khyad par du 'phags pa nying khu'i bcud phyung ba lta bu yang gsang khros pa'i sgo nas tshe'i dngos grub sgrub par byed pa la /
phyi zhi ba'i dal la brten pa dang /
nang khro bo'i dal la brten pa'i lugs gnyis yod pa las /
'di khro bo'i dal la brten pa'i lugs yin /
de yang o rgyan gyi slob dpon chen po pad+ma 'byung gnas kyis /
grub pa mchog gi dbang po dpal ldan grub thob 'dar 'phyar la /
nags rgyal ri bo'i ngogs su zhal mngon sum bstan nas /
'di nyid kyi dbang dang gdams pa yongs su rdzogs par gnang ba de nyid nas bzung ste /
dus deng sang gi bar du bla ma brgyud pa dang bcas pa rnams la tshig dang don gyi brgyud pa bar ma chad pa'i byin rlabs kyi bka' babs bsam gyis mi khyab pa dang ldan pa lags /
de lta bu'i tshe'i dbang bskur ba sgrub pa'i rdo rje slob dpon ni /
rab rlung sems la dbang thob cing yi dam lha'i sngags dang mtshan ma mngon sum du ston nus pa /
'bring byams snying rje byang chub kyi sems dang ldan zhing yi dam lha'i bsnyen pa mthar phyin pa /
tha ma'ang 'di'i dbang bskur ba thob cing cho ga'i lag len la mkhas pa zhig gis bsgrub par gsungs /
gang la bsgrub pa'i slob ma ni /
bla ma dang chos dang gdams ngag la yid ches pa /
khyad par 'di nyid la ched du mos pa zhig la bsgrub /
dgos pa ni /
tshe nyams pa gsos nas tshe'i dngos grub sgrub pa'i don du bsgrub pa yin /
de yang tshe nyams pa'i rgyu ni /
dpal bdud rtsi 'khyil pa tshe'i rgyud las /
dam can sems dkrugs sngags pa yid bcad dang //
zhe sdang drag po rbod gtong khar babs dang //
rtsa ba sku gsung thugs kyi dam nyams dang //
gnas min gnas bcas gyur pa 'di dag ni //
tshe yar dbugs dngangs gegs kyi dbang du gyur //
dgra dbang gyur dang mkha' 'gros gtse //
rbod gtong kha phyir dus min 'chi //
tshe nyams pa yi rgyu ru bshad //
ces gsungs /
rgyud sde rnams la brten nas tshe nyams pa'i rtags ni /
rgyud de nyid las /
gzi brjid med dang lus nyams bral //
mdog nyams bya ba dor ba dang //
yid mi bde dang lci nyam chung //
tshe nyams pa yi rtags su bshad //
ces dang /
yang 'khor la khro zhing sdug skad 'byin pa dang //
bzhin 'gyur spyod lam 'chol bar gyur pa dang //
slob dpon 'tsho byed dus las g.yel ba dang /
kha zas dag kyang yi gar mi 'ong rnams //
'di dag tshe nyams pa yi rtags su bshad //
ces gsungs /
de lta bu'i tshe nyams pa'i rtags byung ba'i gang zag tshe sring bar byed pa'i thabs ji ltar sgrub pa'i cho ga'i rim pa ni /
slob dpon chen po'i tshe'i dbang byang las /
tshe nyams pa la bsrung 'dod pas //
dbang dang sgrub pa'i dus dag tu //
maN+Dal bri zhing tshe rdzas gsog
/sgrub po nus dang ldan pa yis //
dbang chen phrin las gzhung bsrang zhing //
zhes gsungs pa'i don /
mdun du tshe rten mchod pa sogs kyi bkod pa phun sum tshogs par bshams /
slob dpon rang nyid kyis yang gsang khros pa'i phrin las dzapa? bstod kyi bar dang /
tshe rten bskyed cing tshe 'gugs shing rten la bsdu ba rnams legs par grub nas khyed rang rnams kyi ngo skal du gyur pa'i tshe'i dbang skur zab mo bsgrub pa la /
thog mar tshe byang las /
tshe la bar chad bgegs rnams bskrad //
ces gsungs pas /
slob dpon yang gsang khros par gsal ba'i thugs ka nas ye shes kyi khro bo mtshon cha thogs shing sngags kyi sgra sgrog pa me dpung 'bar zhing 'khrugs pa dpag tu med pa mched /
khyed rang rnams la tshe'i dbang bskur ba la bar du gcod pa'i bgegs dang log par 'dren pa thams cad rgyang ring du bskrad cing tshar bcad pa'i mos pa mdzod /
na mo /
rgyal ba dgongs pa'i brgyud pa /
zhes pa nas /
bden pa chen po'i byin gyi rlabs kyis /
bdag cag gis rdo rje slob ma 'di rnams la tshe'i dbang bskur ba zab mo bsgrub pa la bar du gcod pa'i dgra bgegs log par 'dren pa'i tshogs /
mi min mi ru brdzu ba /
lha min lha ru brdzu ba /
gsang sngags zab mo nyan pa la mi dbang ba gang yin pa de dag thams cad sa'i phyogs 'dir ma gnas par rgyang ring du song zhig
/gang dag mi 'gro ba de dag ye shes kyi khro bo rab tu 'bar ba 'di rnams kyis /
skad cig la rdul phran bzhin du brlag par bya'o //
oM raM kro d+ha sogs mtshams sngags brjod cing gu gul gyi du ba dang rol mo'i sgra chen po bsgrag
/de ltar bgegs bskrad nas /
tshe rten lha ru bskyed bya zhing //
zhes gsungs pa'i nyams len /
mdun gyi nam mkha'i gnas 'di nyid na /
tshe rten tshe bum dang bcas pa 'od gsal gyi snang ba las grub pa'i rin po che'i khri steng du /
paM pad+ma maN+Da la /
zhes sogs kyis bskyed cing spyan drangs la mchod pas mchod pa'i bar gong ltar bya /   sngar bskyed zin kyang mchod pa'i bar gong bzhin byed pa rnying ma'i lugs yin /
de ltar lhar gsal btab cing mchod pa'i rjes su /
bstod la zhabs su tshe 'gugs gdags //
zhes gsungs pa'i don /
rdo rje slob dpon gyis mdun gyi bcom ldan 'das yab yum la bstod pa byas pas thugs mnyes pa'i thugs nas sgo ma bzhi la sogs pa'i pho nya dpag tu med pa spros te /
'khor 'das kyi tshe bcud thams cad bsdus nas /
tshe rten la thim pa'i mos pa mdzod /
bcom ldan mgon po tshe dpag med sogs nas /
rdo rje tshe yi dngos grub bstsal du gsol //
oM puN+ye sogs tshar gsum gdangs dang bcas pas brjod /
oM badzra A yu She hU~M AH
oM A yuHdz+nyA na sid+d+hi b+h+rU~M/
zhes pa'ang ci rigs pa brjod /
tshe 'gugs pa dngos ni /
thugs las sgo ma bzhi spros te /
bskul ba sngags dang bcas pas dgug
/ces gsungs pa'i nyams len /
mdun gyi bcom ldan 'das yab yum gyi thugs ka nas /
lha mo lcags kyu ma dkar mo dpag tu med pa 'phros te /
zhes pa nas /
phob cig
/stims shig
/oM A yuHdz+nyA na dza dzaH
zhes pa'i bar gong ltar brjod /
sngags rnams kyi skabs su dzapa? dbyangs bya zhing mda' dar gyi g.yab mo g.yob /
tshe bcing ba ni /
nyi zla'i ga 'u rdo rje'i rwas //
bsdams pa bzlas pa bya zhing bsdu //
zhes sogs gsungs pa'i don /
khyed rang rnams kyi snying gar nyi zla'i ga'u kha bye ba'i dbus na /
tshe'i rten 'od dkar po mtheb sor gyi tshad tsam dkar la 'tsher ba'i dbus na rnam par shes pa'i rten yi ge nr-i ljang gu snum la 'dril ba dwangs shing gsal ba zhig yod par bsam /
ga'u'i phyi nas steng 'og rdo rje rgya gram bsam pa'i rwa rnams rdo rje lu gu rgyud kyi thag pas bsdams par bsam /
bzlas pa bya zhing tshe bsdu ba ni /
'phro 'du'i 'od kyis bkug nas kyang //
ma lus bum pa'i bcud la bsdus //
zhes gsungs pa'i don /
slob dpon gyi snying ga nas 'od zer 'phros /
gzungs thag la 'khril nas song bas /
bum pa'i nang gi bcom ldan 'das yab yum gyi thugs rgyud bskul /
de'i thugs nas 'od zer 'phros pas /
phyogs bcu dus gsum gyis bsdus pa'i tshe dang bsod nams ye shes dpal 'byor thams cad bsdus nas /
mdun bskyed la thim par bsams la /
mdar dar g.yob cing /
'phro 'du'i 'od kyis bkug nas kyang //
ma lus bum pa'i bcud la bsdus //
zhes sogs sngags dang bcas pa gong ltar ci mang brjod /
dngos gzhi tshe'i dbang bskur zhu ba'i yon du maN+Dal 'bul ba sngon du song nas 'di'i rjes zlos mdzad par zhu /
de bzhin gshegs pa thams cad kyi byin gyis rlobs shig
/bdag la 'chi ba med pa tshe'i dngos grub bstsal du gsol /
zhes lan gsum gsol ba btab nas /
tshe byang las /
bum lha zhu nas tshe la thim //
de dag dpa' bo 'bru lngar gyur //
mar me gnyis pa'i tshul du ni //
gnas lngar bstim zhing tshe dbang bskur //
zhes gsungs pa'i don /
'khor 'das kyi tshe bcud thams cad tshe'i rten la thim /
de nyid bum pa'i lha la thim /
bum pa'i lha 'od du zhu nas bum nang gi snying po lnga la thim /
de rnams zhu ba las dpa' bo 'bru lngar gyur pa ni /
'od dpag med dang sor rtog ye shes kyi ngo bo AM dmar po zhes pa nas /
don grub dang bya grub ye shes kyi ngo bo hA ljang gu rnams su gyur /
de rnams las de 'dra'i yi ge 'bru lnga po mar me gcig las gnyis mched kyi rnam par mched nas khyed rang rnams pa'i spyi gtsug la sogs pa mgo bo'i gnas lngar thim pa'i mos pa mdzod /
hU~M/
yi ge 'bru lnga ye shes lnga //
zhes pa nas /
mi nub pa'i rgyal mtshan du gyur cig
/ces pa'i bar brjod cing tshe bum tshe 'brang dang bcas pa lhan cig tu gtad de slob ma'i mgo bo'i gnas lngar bzhag
/snying ga'i nyi zla'i ga'u'i rdo rje lu gu rgyud grol nas /
nyi zla'i ga'u kha bye ba'i nang du zhugs /
yi ge 'bru lnga po 'chi med bdud rtsi'i rgyun 'bab bzhin pa tshe dang rnam shes kyi rten la thim pas /
de nyid 'od dang 'od zer gyi rang bzhin du gsal bas dus ma yin par 'chi ba'i 'jigs pa skad cig de nyid la dag
/'chi med tshe'i dbang bskur ba thob par bsam /
tshe sba ba ni /
tshe byang las /
cis kyang mi tshugs mi shigs pa'i //
zhes sogs sho lo ka gcig gsungs pa'i don /
slob dpon gyis sngar gyi tshe 'gugs pa'i mda' dar gyi ltong la dar dkris la slob ma'i snying gar gzhag cing /
snying ga nas 'od zer 'phros /
snod bcud brtan g.yo thams cad la phog pas 'od du zhu nas khyed rang la thim /
de nyi zla'i ga'u kha sbyor la thim /
de tshe'i 'od dkar po la thim /
de rnam par shes pa'i rten nr-i yig la thim /
de nyid a dkar po 'od kyi rang bzhin can du gyur /
de yang nam mkha' la 'ja' yal ba ltar chos nyid kyi ngang du thim par bsams la /
yun ring du mnyam par bzhag par mdzod /
cis kyang mi tshugs mi shigs pa'i /
sogs brjod /
tshe brtan par bya ba ni /
tshe rten sku gsung thugs su brtan //
zhes gsungs pa'i don /
'od gsal gyi ngang las zhes pa nas /
badzra swa b+hA wa At+ma ko\u0f85 haM/
gi bar gong ltar brjod /
de'i rjes su tshe spel ba ni /
tshe spel bkra shis brjod cing spel //
ces gsungs pas /
mdun gyi nam mkha'i gnas na bla ma dang tha mi dad pa'i mgon po tshe dang ye shes dpag tu med pa la /
brgyud pa'i bla ma sangs rgyas byang sems dpa' bo rnal 'byor ma tshe'i lha dang drang srong gi tshogs bsam gyis mi khyab pa bzhugs pa rnams dang /
gzhan yang nub phyogs bde ba can gyi zhing khams nas mgon po tshe dpag tu med pa 'khor bcas /
pad+ma dbang chen gyi zhing khams nas khro rgyal pad+ma dbang chen gyi dal gyi lha tshogs /
lho nub rnga yab dpal ri'i gnas nas slob dpon pad+ma 'byung gnas 'chi med tshe'i lha mo tsaN+Da lI la sogs pa dpa' bo mkha' 'gros bskor ba /
gzhan yang rtsa brgyud kyi bla ma thams cad phyogs bcu'i zhing khams nas /
sprin gyi phung po'i 'thibs pa'am /
bya'i khyu chen po 'phur ba bzhin du mdun gyi nam mkha'i gnas su byon pa de dag gis shis brjod dang dzapa? dbyangs kyi sgra 'brug ltar sgrog cing /
me tog dang 'chi med bdud rtsi'i chu rgyun gyi char chen po 'beb par sgom mdzod /
ces brjod la /
oM AHhU~M/
'dir tshogs skal ldan rdo rje'i bu zhes pa nas /
mched lcam dag pa'i 'khor gyis bskor //
gnas 'dir byon la bkra shis stsol //
zhes brjod cing sho lo ka re'i mtshams su puN+ye'i dzapa? bya /
dril bu gsil zhing me tog 'thor /
de nas slob ma rnams lag pa bsnol ba'i g.yas su tshe 'brang dang g.yon du tshe bum bzhag la /
lag gnyis pad dkar bzhad pa'i rtser //
zhes pa'i sho lo ka gcig dzapa? dang bcas pa bya /
de bzhin du /
tshe'i ril bu byin la /
dpal gyi zas mchog ces sogs dang dzapa? bya /
tshe chang byin la /
snying po lnga ldan ces sogs dang dzapa? bya /
tshe bsrings skye 'chi med par srungs //
zhes gsungs pa'i don snying ga na tshe'i rten yod pa'i rtsa sgo smin mtshams su zla gam dmar po me 'bar ba'i klong dkyil du /
dpal rta mgrin sku mdog dmar po zhal gcig phyag gnyis pa g.yas tsan+dan gyi be con dang /
g.yon sdigs mdzub mdzad pa /
dbu gtsug na rta mgo ljang gu 'tsher ba /
khro bo'i nyams thams cad rdzogs pa /
dur khrod kyi chas thams cad kyis brgyan pa /
zhabs gyad kyi dor thabs can gcig bzhugs pas /
tshe'i bar chad thams cad srung bar bsam la /
a wa d+hU ti'i sgo 'phar na //
zhes sogs sho lo ka gcig dzapa? dang bcas brjod /
sin+d+hu ras smin mtshams su thig le bya /
de dag gis tshe'i dbang bskur ba legs par thob pa'i bka' drin gtang rag gi yon du maN+Dal 'bul bar zhu zhes brjod pas maN+Dal dbul /
rjes kyi bya ba ni /
tshogs dang lhag ma gzhung bzhin bya //
snod ldan ma yin pa la gsang //
snod ldan rnams dang 'phrad par shog
/ces gsungs pas /
dpon slob thams cad tshogs kyi 'khor lo'i dga' ston gyis tshims par bya zhing /
'di lta bu'i zab chos snod min la byung rgyal du mi spel zhing /
snod ldan la dpe mkhyud med par sbyin pa sogs gnas skabs shes pa'i sgo nas rang gzhan gyi don bsgrub par bya'o //
de ltar tshe'i dbang bskur ba zab mo 'di nyid shin tu grags che zhing rjes 'brang so so'i bzhed pa mi 'dra ba mang du 'dug na'ang /
slob dpon chen pos grub thob 'dar 'phyar la dngos su gnang ba'i 'chi med tshe'i rdzong chung tshe byang du grags pa'i yi ge gzhir bzhag
/de'i nyams len gsal byed kun mkhyen dpal ldan seng ges mdzad pa'i dbang chog gis gsal bar byas /
bla ma brgyud pa rnams kyi phyag len gyi kha skong gzhung dang mi 'gal zhing /
dgos par 'gro nges pa'i bkra shis kyi tshigs su bcad pa cung zad kyis kyang mtha' brgyan nas /
don la rang bzo'i dri mas ma gos par bkod pa yin pas /
gang zag so sos bsre bslad dang dbri bsnan mi mdzad par zhu /
slob dpon chen po'i tshe byang gzhir byas shing //
lugs 'di'i srol 'byed tshig don yi ge bzhin //
legs par bkod pa'i tshe sgrub dbang chog 'di //
skal bzang dpyod ldan rnams kyis nyams len mdzod //
de lta'i tshad ldan gzhung gi yi ge dag
/mig dang rna ba'i yul du ma son pa'i //
rang blos sbyar ba'i yi ge lag len rnams //
rgyas bsdus mang yang de la dgos pa ci //
'di sbyar dge ba'i sprin dkar phung po las //
legs 'ongs gsang chen char rgyun gsar pa 'dis //
dus min 'chi tshad gdung ba kun bsal nas //
'chi med bdud rtsis yun ring 'tsho bar shog
/ces pad+ma dbang chen yang gsang khros pa'i sgo nas 'chi med tshe'i dngos grub sgrub pa'i thabs nag po 'gro shes kyi tshul du bkod pa 'di ni /
yang gsang khros pa'i rnal 'byor pa blo gsal rgya mtshos gnas mchog dpal gyi zab bu lung bde gshegs 'dus pa'i pho brang du legs par sbyar ba'i dge bas /
bdag gzhan rnams kyi tshe'i bar du gcod pa thams cad zhi nas mchog dang thun mong gi dngos grub thams cad bde blag tu 'grub par gyur cig //
/'di'i yi ge pa ni /
rje btsun dam pa de nyid kyi sku drin kho nas 'tsho ba mkhyen brtse'i dbang phyug go /
!
//rdzong chung tshe dbang gi lhan thabs rdo rje 'chang tshar pa chos rjes mdzad pa bzhugs so //
oM AHhU~M/
'dir 'tshogs skal ldan rdo rje'i bu //
snying gi ze'u 'bru dad pas phyes //
mig gi pad+mo mkha' dbyings ltos //
yid la bde chen dga' ba skyongs /[  ]/mdun phyogs dag pa'i mkha' dbyings nas //
rje btsun bla ma tshe dpag med //
'chi med rig 'dzin bye bas bskor //
lha dang mkha' 'gro srung mar bcas //
byin rlabs thugs rje'i sprin phung gtibs //
dzapa? dbyangs rdo rje'i 'brug stong ldir //
'chi med bdud rtsi'i char rgyun 'beb //
tshe yi dngos grub bkra shis stsol //
bde ldan yangs pa'i zhing khams nas //
'chi med rgyal ba tshe dpag med //
tshe yi lha dang lha mos bskor //
gnas 'dir byon la bkra shis stsol //
pad+ma dbang gi pho brang nas /
khro rgyal pad+ma he ru ka
/tshe yi khro bo khro mos bskor //
gnas 'dir byon la bkra shis stsol //
rnga yab dpal ri'i rtse mo nas //
rig 'dzin pad+ma 'byung gnas de //
tshe yi rig 'dzin mkha' 'gros bskor //
gnas 'dir byon la bkra shis stsol //
rgya bod phyogs bcu'i gnas chen nas //
tshe yi brgyud ldan bla ma la //
mched lcam dag pa'i 'khor gyis bskor //
gnas 'dir byon la bkra shis stsol /[  ]/lag gnyis pad dkar bzhad pa'i rtser //
'chi med dngos grub tshe yi rdzas //
longs shig skal ldan slob bu rnams //
lo brgya 'tsho ba'i bkra shis shog
/dpal gyi zas mchog ril bu 'di //
'khor 'das tshe bcud bsdus pa'i sman //
zos pas 'chi bdag bdud bcom nas //
tshe yi dngos grub bkra shis stsol //
snying po lnga ldan rigs lnga'i bcud //
ye shes lnga ldan bdud rtsi'i rgyun //
myangs pas rdo rje'i lus khengs nas //
tshe yi dngos grub bkra shis stsol //
a wa d+hU ti'i sgo 'phar na //
zla gam dmar po'i klong dkyil du //
tshe yi sgo srung rta mgrin dbang //
bar chad bdud 'joms bkra shis shog
/pad+ma dbang chen yang gsang khros pa'i tshe dbang gi skabs su nye bar mkho ba'i bkra shis kyi tshigs su bcad pa bcu phrag gcig pa 'di /
yang gsang khros pa'i rnal 'byor pa blo gsal gyis sbyar ba mang+ga lam /
sarba dza ga taM/
shwa lo ka re'i mtshams su puN+ye tshar gnyis kyi dzapa? dbyangs bya /
bkra shis so //

//
