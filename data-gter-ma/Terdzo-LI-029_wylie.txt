\u0f88\u0f88\u0f88\u0f88\u0f88\u0f88\u0f88\u0f88\u0f88
rtags tshad mu tig gi phreng ba zhes bya ba rgyud gsum pa'i man ngag khrid kyi rjes so :
e ma gzhi ni ka dag la :
lam ni snang ba bzhi yis bstan :
'bras bu blo 'das tshig zad dang :
sku gsum ye rdzogs ngang la 'dud :
e ma mngon sum rang gnad kyis :
byad dang me long phrad pa ltar :
rtags dang tshad kyis gtan la phab :
bud med sbrum ma lta bu 'am :
tshes gcig zla gang lta bu'i rtags :
ma nor ma 'chug nyams su longs :


de yang dang po lam la zhugs pa'i rtags tshad dang :
rang bzhin gshis lugs kyi rtags tshad gnyis so :
dang po ni :
bla ma la gsol ba btab cing mos gus bla ma'i rnal 'byor la sems sbyangs pas :
byin phebs pa'i rtags su bla ma la sangs rgyas dngos su mthong zhing gdong mchi mas dag :
bla ma min pa re sa med do snyam pa gcig 'byung :
de ma byung bar du bla ma bsgom mo :
sa ma ya :
rgya rgya rgya :
de nas skyabs su 'gro ba dang :
sems bskyed pa :
maN+Dal 'bul ba :
sdig pa bshags pa byas pas rig pa dwangs pa dang :
mi dang 'phrad snying mi 'dod pa dang :
nyams dga' ba dang :
shes pa dwangs pa dang :
gtad med du spro sing sing ba 'byung ngo :
de ma byung bar du bsgom mo :
sa ma ya :
rgya rgya rgya :
de nas 'chi ba mi rtag pa bsams pas :
tshe 'di'i snang ba la mi 'jug cing :
cis kyang dgos med blo sna 'ub 'ub hril hril ba 'byung ngo :
de ma byung gi bar nyams su blang ngo :
sa ma ya :
rgya rgya rgya :
de nas tshad med pa bzhi bsgoms pas :
thams cad la ma bu'i 'du shes 'char ba 'byung :
de ma byung gi bar nyams su blang ngo :
sa ma ya :
rgya rgya rgya :
de nas lus ru shan dbye ba byas pas :
rigs drug gi sdug bsngal blo la longs te :
lus la zhen pa log pa 'byung ngo :
tshad ni lus na ba dang :
lus khang rul zhig pa lta bu 'byung ngo :
sa ma ya :
rgya rgya rgya :
de nas ngag ru shan phyed pa'i rtags ni :
ngag brag cha ltar zungs med pa dang :
smra snying mi 'dod pa dang :
ngag rang la zhen pa log pa 'char ro :
de ma byung bar du nyams su blang ngo :
sa ma ya :
rgya rgya rgya :
de nas sems ru shan phyed pa'i rtags ni :
dang po sems la byung sa med par thag chod :
chos kyi sku ru yid ches :
bar du sems la gnas sa med par thag chod :
longs spyod rdzogs skur yid ches :
tha ma sems la 'gro sa med par thag chod :
sprul pa'i sku ru yid ches :
rtag chad 'gro 'ong dang bral ba'i shes pa :
tha mal gyi kha nas gshis lugs kyi tshig rgyang pa gcig yong ngo :
de ma byung gi bar du nyams su blang ngo :
sa ma ya :
rgya rgya rgya :
de nas sems dang rig pa dbye ru bcug pas :
'dra dpe :
gnas dang :
lam dang :
sgo dang :
yul dang :
ngo bo dang :
byed las dang :
'bras bu phyed pa gcig 'byung ngo :
de ma byung gi bar du nyams su blang ngo :
sa ma ya :
rgya rgya rgya :
de nas lus sems gang snga :
e gcig :
gang gal che :
snang sems rig pa gang yin bltas pas :
zhi gnas lhag mthong gi btsan sa zin te :
gang shar sgom du ngo shes pa gcig 'byung ngo :
de ma byung gi bar du nyams su blang ngo :
sa ma ya :
rgya rgya rgya :
de nas ngo sprod kyis chos nyid legs par phye la :
yid ches par byas pas :
rnam rtog phra rags sbom gsum 'khyag rom chur zhu ba ltar :
mi g.yo bar lham me gnas pa sha stag 'byung ngo :
'di'i dus na mi g.yo ba rgyun gyi ting nge 'dzin la gnas so :
de ma byung bar du bsgom mo :
sa ma ya :
rgya rgya rgya :
de nas rnal du phab pas :
lus bde stong sprul sku :
ngag gsal stong longs sku :
sems rig stong chos sku dang mjal te :
ma bcos lhug par tsen ne ba gcig 'byung ngo :
de ma byung bar du bsgom mo :
sa ma ya :
rgya rgya rgya :
de nas rnal 'byor pa rab kyis ru shan dbye ba yar chad la zla ba gcig bya :
zhi gnas lhag mthong ma 'dres kyi bar la zla ba gcig bya :
rnal du dbab pa la zhag bcu bya'o :
'bring dang tha ma rtags dang sbyar ro :[ \u0f88\u0f88\u0f88\u0f88\u0f88\u0f88 ]sngon 'gro'i rtags tshad do :
sa ma ya :
rgya rgya rgya :
de nas chos nyid mngon sum la sogs snang ba bzhi'i rtags tshad ni :
bzhugs stangs bzhi :   dus bzhi :
gzigs stangs bzhi :   spyan bzhi :
mi 'gul ba bzhi :   lus rtsa rlung rig pa :
thob pa bzhi :   chos longs sprul sku mngon byang :
gdeng bzhi :   yar gnyis mar gnyis :
sangs rgya lugs gnyis   yang dag mngon par :kyis bstan no :
dang por chos nyid mngon sum gyi snang nyams tshad ni :
rig pa lu gu rgyud 'gul ba dang :
'phrig pa dang :
gsal ba dang :
'tsher ba dang :
dwangs pa dang :
dkar phra phro dang :
lang long dang :
ban bun byung ba ni mthong ba'i rtags so :
mtshan mo me tog dang :
za 'og dang :
dkar phra phro dang :
dmar lam lam dang :
du ba lta bu dang :
nyi ma shar ba tsam gyis mdangs 'char ba ni mngon sum gsal snang mthong ba'i rtags so :
shes nyams la :
lus ngag yid gsum bde ba dang ldan pa dang :
'jig rten 'di na mngon zhen chung ba dang :
snang ba bden med du 'char ro :
mthar phyin pa'i rtags tshad ni :
lus bzhugs stangs las 'gul mi tshugs pa rus sbal 'khar gzhong du tshud pa lta bu dang :
ngag smra mi nus pa lkug pa lta bu dang :
sems gzhan du 'phros kyang rang log pa bya rnyi la zin pa lta bu dang :
thams cad rmi lam mngon shes su thol thol ba 'byung ngo :
de la zla ba gsum du ma yengs par nyams su blangs pa'o :
sa ma ya :
rgya rgya rgya :
'di'i dus su tshe'i dus byas na ni :
skye ba gzhan mi brgyud de :
rang bzhin sprul sku ru dbugs phyung nas sangs rgya'o :
de la nyams snang gong du 'phel ba'i rtags ni :
snang nyams la 'od yul gru tsam pa dang :
thig le gnyis sbrel dang :
gsum sbrel dang :
bzhi sbrel dang :
lcags tshags lta bu dang :
'dus pa lta bu dang :
gyes pa lta bu dang :
za ra tshags lta bu dang :
shing lo ris dang :
nya mig ris dang :
me long snum phyis byas pa lta bu dang :
rdo rje :
rin chen :
pad+ma :
rgya gram :
'khor lo ris dang :
za 'og ris 'char ro :
de nas yang nyams su blangs pas smin pa la nye ba'i rtags su thig le kha phor tsam dang :
'od skor sba phub tsam dang :
gling bzhi ris dang :
thig le mu khyud lnga ldan gyi nang du phyed sku dang :
rkyang pa la sogs 'char ro :
mtshan mo 'od kyi 'khor lo dang :
'ja'i gur khang gi nang na rig pa'i sku rkyang dang :
yul gru na ci byed gsal zhing :
bem po gzugs can gyis 'gag mi nus pa 'char ro :
'di ni rang mdangs phyir rdzogs te :
dper na sbrum ma'i zla grangs thems dus btsa' ran pa ltar :
ye shes rang rtsal rdzogs pas 'khor bar bzlog mi srid pa'i rtags so :
shes nyams la gang la'ang 'dzin chags med pa dang :
shes pa rtse gcig tu gyur pa dang :
shes pa ngang gis dal ba dang :
rig pa mi 'gyur ba dang :
'khrul pa yid la mi 'char ba dang :
shes pa 'dzin pa med par grol ba dang :
'byung bzhi'i gnod pas mi tshugs shing :
lus la srog chags dang gnyer ma med pa dang :
zas skom mi dran zhing nam mkhar 'phur nus pa la sogs 'byung ngo :
lus kyi rtags ngo tsha dang bral :
skyes bu nad kyis zin pa dang 'dra :
ngag la zungs med pa dang :
rlung can chang gis ra ro ba lta bu dang :
sems skyes bu rtsi dug gis zin na mi 'chi ba mi srid pa ltar :
phyir mi bzlog ngo shes pa'o :
tshad ni :
phyi snang ba sdod pas rkyen ngan grogs su 'char :
nang sgyu lus sdod pas 'khrul pa'i bya ba dang bral :
gsang ba rlung sems sdod pas rnam rtog skye mi srid do :
'di'i dus su rmi lam 'od gsal du phril li 'char ro :
'di la zla ba gnyis nyams su len pa'o :
'di'i dus su tshe'i dus byas na :
chos nyid bar do ma pang du bu zhugs par ltar sangs rgya'o :
sa ma ya :
rgya rgya rgya :
da rung nyams su blangs pas :
rig pa tshad la phebs pa'i rtags tshad ni :
thig le lnga ldan dang :
bcu ldan dang :
re re'i nang na nyi shu rtsa lnga re dang :
de rnams kyi nang na rig pa sku ru smin te :
rigs lnga dang :
sems dpa' dang :
sems ma 'char ro :
da rung nyams su blangs pas zhi ba'i dkyil 'khor rdzogs nas khro bo'i dkyil 'khor 'char :
gang bltas lha sku :
rang lus la'ang grib ma med par zang thal ba dang :
sku dang zhing khams rtsal rdzogs nas zad pa 'byung ngo :
'di'i dus su nyams su ma blang yang 'khor bar skye mi srid cing :
sku gsum gyis don mi 'grub mi srid pa'i rtags so :
lus kyi rtags glang chen 'dam du tshud pa lta bu dang :
ngag grul bum gyi phru gu brag bar nas thon pa lta bu'o :
sems rnam rtog dang bral :
skyes bu rims nad byang pa bzhin 'gyur ro :
mtshan mo 'od gsal 'byongs pas :
ri khang khyim la sogs la thogs chags med par zang thal du 'gro ba 'byung ngo :
tshad ni rmi lam chad de :
ye shes su rang grol te :
'khrul pa'i yul dag pa'o :
de'i dus su tshe'i dus byas na :
'chi khar 'od gsal du grol te :
mngon par sangs rgya'o :
de yang 'od dang :
sgra dang :
gdung dang :
ring bsrel dang :
sa g.yo ba la sogs yong ngo :
sangs rgyas dang byang chub sems dpa' thams cad phyag byed pa dang :
'od dang 'ja' chen po shar ba dang :
me tog gi char chen po bab pa dang :
sha ri ram dang :
chu ri ram dang :
me ri ram dang :
nya ri ram dang :
ba ri ram dang :
lnga ldan gdung dang :
zhi khro'i sku dang :
yi ge dang :
nam mkha' dwangs pa la sogs 'byung ngo :
de ni mngon par rdzogs par sangs rgyas pa'i rtags tshad do :
nyams gong 'phel nas zla ba gnyis nyams su blangs pas rig pa tshad la phebs par 'gyur ba yin no :
de ka ltar zla ba gnyis dang zhag nyi shu nyams su blangs pas chos nyid zad pa'i rtags ni :
sngar gyi sku dang thig le de rnams kyang rang dag ste :
gzung ba dang :
'dzin pa dang :
zhen pa thams cad rang dag pa nyid do :
grub mtha' dang sa lam thams cad dus gcig la chod de :
lus 'ja' 'od :
ngag brag cha :
sems spros med du gnas pa'o :
'di'i dus su skye ba la rang dbang thob pas 'pho ba'i sku rdo rje lta bu bzhes nas gang zag gsum stong grol nus pa'o :
'jug pa la dbang thob ste :
rang gi lus kyi sha ni 'od ser por yal :
khrag 'od dkar por yal :
drod 'od dmar por yal :
dbugs ljang khur yal :
sems skye med du rang yal :
zag bcas phung po mi snang ste :
nam mkha'i mthas khyab tshad kyi sems can thams cad dang gnyis med nyag gcig tu sangs rgya'o :
rlung la dbang thob pas 'byung ba lnga la dbang bsgyur nus :
sems la dbang thob pas :
sku lnga :
gsung lnga :
thugs lnga :
yon tan lnga :
phrin las lnga la longs spyod de :
sems can gyi don byed pa'o :
gdeng bzhi dang ldan te :
yar sangs rgyas la mi re :
rang ye sangs rgyas pas so :
yon tan la mi smon :
rang la rdzogs pas so :
mar ngan song la mi dogs :
rang grol yin pa'i phyir :
sdug bsngal la mi skrag :
rang snang yin pa'i phyir ro :
'di'i dus na nyin mtshan dang :
bde sdug dang :
'khor 'das dang :
rtag chad dang :
'gro 'ong gi mtha' las 'das te :
chos zad :
yid zad :
'khrul pa zad :
las zad :
bag chags zad :
ye shes nyid kyang yod 'dzin zad pa'o :
de ltar yang rgyud las :
rtags rnams skye med klong du thim :
gzung 'dzin zhen pa thams cad zad :
tshig gi spros mtha' thams cad zad :
phyir mi ldog pa'i ka dag sa :
rig pa rang tshugs thub pa yin :
rang gi lus kyang med pa ru :
'od gsal dri ma med pa thob :
ngag zad grags stong rjes med yal :
sems zad lhun grub thog ma'i gzhi :
zhes gsungs so :
'di ltar nyams su blangs na :
rab kyis lo gcig la lhag med du bud+d+ha'o :
'bring gis gnyis na'o :
tha mas kyang lo gsum dang zhag dgu na nges par lhag med du rang yal lo :
de ltar yang rgyud las :
e ma mi 'gul lus gnad bzhis :
gnad 'di nyams su blangs pa na :
dbang po rab 'bring khyad par gyis :
lo gcig 'bring gnyis tha mas kyang :
lo gsum lhag med nges par 'grub :
ces gsungs so :
'di lta bu'i gdams pa dang phrad pa'i gang zag gis :
tshe 'di'i snang ba la yid gcugs nas nyams len dal khom du bzhag pa ni :
mnar med pa'i dmyal ba nas thon pa'i dus mi 'byung zhing :
gnas skabs su'ang mi bde ba 'byung ngo :
de ltar yang rgyud las :
'di phrad rnal 'byor skal bzang gis :
nor bu 'dam du ma skyur cig :
ces gsungs so :
de lta bas na brtson 'grus chen pos dben par nyams su blang bar bya'o :
rtags dang tshad kyi yig chung sa ma ya :
rgya rgya rgya :[ \u0f88\u0f88\u0f88\u0f88\u0f88\u0f88\u0f88\u0f88 ]e ma ho :
u rgyan mkhan po pad+ma sam+b+ha ngas :
gzhan las ches zab bla med yang gsang 'di :
gnas las khyad 'phags 'og min thig le ru :
ston pa longs sku rdo rje 'chang la zhus :
thod rgal gnad rnams kho bo zab mod kyang :
bi ma mi tra'i 'dul zhing nub dogs nas :
su la'ang ma bstan rin chen sa la sbas :
bdag ni mi sdod u rgyan yul du 'gro :
'di ni snyigs ma rtsod ldan dus kyi mtha':
'di nas lo nas bzhi brgya dang dgu na :
sde pa nang 'thab dben gnas kun kyang 'jig :
theg chen rnams kyang bzo sde skyong ba'i dus :
rgyal khrims mi gnas rang gar 'khrug pa byed :
pha dang bu 'thab mtshon gyis lus srung byed :
bsags pa'i tshogs yal sa yi bcud kyang zad :
char chu zho sha skye 'khrungs rnams kyang bri :
bsod nams skal chung tshe lo bzhi bcu'i dus :
dam chos 'di nyid 'dul zhing bstan pa 'byung :
u rgyan nga yi brgyud pa 'dzin pa'i bu :
gu ru gter bdag gling pa zhes bya 'byung :
'di yis 'brel pa gang thogs lhag med grol :
sprul skur dbugs phyung grangs las 'das pa 'byung :
'di yi bstan pa lnga brgya'i bar du 'byung :
de nas 'di yang 'chol te nub par 'gyur :
e ma ming snyan chos ka mang mi dgos :
rin chen khu bas 'di bris brag bar ram :
rin chen gwa 'ur sbas te nyams su longs :
gcig brgyud gyis la nam zhig 'chi ba'i tshe :
brgyud 'dzin snying dang 'dra ba lnga nyid dam :
lung dang mthun pa'i skal ldan brgyad la gtod :
snyigs dus sprul sku rnam mkhyen gcig dang sprod :
sa ma ya :
rgya rgya rgya :
gter rgya :
sbas rgya :
zab rgya :
dam rgya :
kha thaM rgya'o :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]rtags tshad mu tig gi phreng ba zhes bya ba 'di rdzogs so :
e ma ho :
dus ngan snang ba gang bde'i rdor gling nga :
gshis lugs gdod ma ye grol rang babs go :
thod rgal rang mdangs snang bzhi'i rtsal rtags rgyas :
mkhyen pa'i mkha' la thugs rje'i nyi zla shar :
u rgyan bka' babs kun skyong gling pa'i snying :
gu yangs pad gling gter kha dam pa 'o :
'di bris pa'i dge ba'i rtsa ba la brten nas sems can rnams 'khor ba'i sdug bsngal gyi mtsho las grol bar gyur cig :
yi ge pa ni lag pa g.yas pa'o :
dge bshes mnyes par mdzod :
zhus dag go :
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
