\u0f01\u0f83:
zab gsang pad+ma'i snying thig las :
phyugs kyi nad rigs bcos pa'i yig chung bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88
rang byung 'ja' 'od las 'khrungs nas :
'chi med pad 'byung sprul pa'i sku :
ye shes mtsho rgyal gsang yum tshul :
yab yum gnyis med gus pas 'dud :
rkang gnyis nad rnams grol byas nas :
rkang bzhi rnams la skyob pa'i phyir :
dbyangs can sprul pa mtsho rgyal gyis :
mi brjed gzungs thob slob dpon nyid la ni :
kye ma ma hA gu ru rin po che :
rkang bzhi dag la brten pa'i mi :
phyugs dang bral na 'o re brgyal :
bkres skom gyur na su la re :
bza' btung longs spyod gang nas tshol :
dud 'gro rnams kyang sdug bsngal na :
skyabs dang dpung gnyen gang la tshol :
mi bzod sdug bsngal gang gis sel :
zhes gser skyogs g.yu yis bkang nas zhus pa :
slob dpon gyis bka' bstsal pa :
kye ma nyon dang ye shes lha yi sman :
dper na gling bzhi'i dud 'gro rkang mang rkang med la sogs pa chang 'gag sbang ma tsam la ni :
sdug bsngal mi bzod sran glags med pa'i dus la myong ba yod de :
de'i nang nas skyid shos mi la brten pa'i dud 'gro yin par bshad kyang :
sdug bsngal gyi tshad ni dpag tu med pa myang dgos pa yod :
mi rnams kyang sngon gyi 'bras bus bsod nams che ba'am chung ba'am :
sbyin pa'i stobs la rag las pas :
nor che ba las nor dbul ba dag mang :
phal cher nor med pas sdug bsngal :
la las ni rku bas sdug bsngal :
la la ni gzhan dbang che bas 'phrog pas sdug bsngal :
la la ni gcan spyang gis bsad pas sdug bsngal :
la la ni tshong nyes blo nyes rku nyes rdzun dang phra ma g.yo sgyu zol zog byas nas nyes byas bshags pas sdug bsngal :
nor shin tu che ba mang nyung 'ga' zhig mchis pa nad kyis 'chi ba sogs las dang bsod nams dang glo bur rkyen mang ba 'byung zhing :
mtsho rgyal skyabs dpung gnyen byed pa dgun gyi ljong chung ltar dkon :
mi rnams kyi pha ma las gnyan pa rkang bzhi pa yin mod :
de las kyang nad kyi gnyen po 'di las grol ba srung ba'i thabs nges par bstan pas zhib tu dkar chag la thobs shig :
sngon bskal pa 'di'i yang ches rgya nag mo'u pa ta la bya ba sdig spyod kyi bdud phrag dog chos la byas nas ston pa kun dga' bo bkrongs par chas nas ngan sngags dang sgyu ma'i thabs mang po khyer nas mi bdun bod nas yar rgya gar du song bas bod chos la dang ba mthong :
kun dga' bo dang ma mjal bar bal yul du mi bdun tshe'i dus byas nas gcig las dbang ngan pas phyugs kyi 'o mar sha tshil la sems phreng nas smon lam la :
ngas bod dad pa'i bla ma dang dge ba'i bshes gnyen du sprul nas nor 'di kun ngas spyod par shog ces byas nas tshe'i dus byas :
kho 'chi ba'i zhag bdun nas lus po sprel 'dra ba mgo bo khyi ru 'dug pa zhig tu skyes nas rkang bzhi'i nad dgu la dbang bsgyur pas lan re bla ma la sprul :
lan re bud med du sprul :
lan re rgya dang sog po mtha' 'khob par sprul :
phyugs nad mgo 'thom pho lhog tre tre hon dang rgyu gor glo nad nywa rengs shig dang tshig gor rdo chu 'byung :
!
dbye ba nad kyi bye brag ni :
phyugs nad mgo 'thom zhes bya ba :
mig gyen la lta zhing mgo bo yo :
bskor ba byed cing khyu nas gar :
la la gzhog phyed 'khyog 'gros byed :
snying dang ka lo klad pa'i nang du chu la sro ma yod pa sogs :
chu de gang la yod pa'i rus phug :
de la dang po srung ba'i thabs bstan pa :
gri rus rgya snag bsres la shog bu la phreng gcig tshag med byas la bri :
mjug nas yar dril :
pho g.yas mo g.yon du btags :
oMralagrirbadagyiralagrisagatubaralagri'abarabasamago'akhorachodarak+Sha :
ye d+harmAs rab gnas byed :
mgo 'khor thub par the tshom med :
lus la zhugs na sngags 'di chu la 'bum phrag btab la blud :
rdo rje 'dzam gling nyi mgo 'khor gting nas drongs :
shig shig phyungs phyungs ha na ko b+hi ra rbad :
ces sna nas blud :
mgo la ran thag la mtshal gyis g.yung drung bris la g.yas su bskor na ran thag g.yon du bskor g.yon du bskor na g.yas su bskor :
dpral ba me yis sreg par byed :
yang rus pa bug pa'i shun pa bkral la yug bsum nas lhud spud nas rdo klad btab pas thub :
pho lhog ces bya lhog pa'i rgyu :
'dar zhing dbugs thung lce la tsher ma 'byung :
mig dmar khrag dang dud khu 'khru :
nya ni thang la phyung ba 'dra :
shi nas mi phyugs dag la 'phro :
mtsher pa rgyas la khrag mi skag :
sha gyong ko 'phrag spu ni ldog :
de nyid srung thabs rgya nag gi :
sngags rnams phyugs rnams kun la btags :
oMb+heranAgasodasod :
srinabunagapotharapalarbada'achangabapolasrungasashig :
ces bris la khyung lnga byugs la sgor btags :
na nas khong du sngags chu gtang :
hud hud kyis kyis :
khri gcig btab pas thub :
bsha' na gri sngags nas bsha':
oM nag po kA la rak+sha rbad rbad :
sod sod phyungs phyungs spu gris zang zang lcags kyi sder mos snying nas drongs gnod byed gdug pa'i sha la zo :
oM lhong lhong ze ze 'ub 'ub sod sod :
ces sngags la bsha':
nyam nga bag tsha bya mi dgos :
tre tre hon zhes bya ba ni :
phog nas lus 'dar skyig bu 'byung :
sha 'gul kha chu sna chu 'dzag :
mgo 'thom rna ba thur du lhung :
lu zhing kha skam dbugs sna thung :
mgo lus blo snying mchin mtsher dang :
rgyu long pho mkhal mkhris la sogs :
bab sgo nges med gar yang na :
dang po 'khru mdog nag gam ser :
tha ma khrag 'khru dri ma dug :
phyugs nor kun la 'phro ba 'byung :
slong rkyen 'thab 'khon ban btsun dang :
bud med skyes nag dag la 'dzem :
'bar chog bya zhing chu gtor gtang :
sngags pa nus pa ldan pa yis :
za lam gtang zhing thun rdo gtor :
god mnan bya la g.yang 'gugs dang :
zhi ba blug cing lha bsang bya :
srung ba dug shog dag la ni :
nag po dgu sbyor rgya snag gis :
bris la tshag med byas te btags :
t+yargyathA:
d+haramahirbadachod :
thunab+h+yopad+makrod+habadzraphaTaswAhA:
hayagrIbasamayadzadza :
ruluremahAb+h+yodzadza :
rbadachodachodarbadanan :
'changabalasrungasashigarak+Sha :
rten 'brel snying pos rab gnas bya :
mjug nas yar dril pho g.yas mo yi g.yon rna ba la btags :
yang na thang phrom btsan dug rgya snag dag la bsre :
bsokingakingachochormugagoda'adre'isrogalazazarbadarbadagoda'adresodasod :
'changaba'iphyugasanora'adikunalagoda'adresamitshugasapar srungasashigarak+Sha :
re bas dril la sgo khyi'i ske la btags :
yang na gri sha yungs dkar dang :
rgya snag bsres la bri bar bya :
thaHthaHsharimamasod :
gnodabyedalasrungasashig :[ \u0f88\u0f88\u0f88\u0f88\u0f88\u0f88\u0f88 ]ces bris la sgo ru re bas dril la btags :
sha ba ri'i gzungs sngags rdo thun sngags nas brab :
oM par Na sha ba ri pi sha tsi swA hA:
stong tsho gsum sngags nas brab :
de kun srung ba'i gdams pa khyad par can yin :
nad pa sngags na gangs chu la sngags nas blud :
oM a lo dkar po she sa hU~M phaT:
zhi zhi dul dul dul swA hA:
khri gsum sngags nas blud :
yungs dkar la sngags 'di btab nas gtor :
oM badzra shAn+tiM gnod byed sha trUM mA ra ya rbad swA hA:
brgya'am nyer gcig sngags la gtor :
yang na cu gang :
gur gum :
gla rtsi :
a ru :
brag zhun :
rdo dreg btsod dang dom mkhris bya kar blud pas 'tsho :
yang gi'u waM gur gum mtshal dang skag btsod rgya snag lo brgyad dri chu sbyar la blud :
yang na dom mkhris chang dang sbyar nas blud :
yang na da trig mon cha ram bu rtsi ba :
lo btsan :
rdo dreg a ru brag zhun sbyar la gtang :
ske chen mkhris khung rnams su gtar :
chu dang 'khyag 'gro 'dug spang :
dro zhing dal ba'i 'og tu bzhag :
dkar dmar gtang len thab gzhob spang :
'khru ba yun ring ma chad na :
lte ba'i 'og nas me yis bsreg :
phyugs nor kun la mi 'phro bar :
dpral ba'i dkyil du me yis bsreg :
man ngag 'chi bdag zhags gcod yin :
!
rgyu gor zhes bya phyugs kyi nad :
lte ba nas zhugs rgyu mar bab :
phog ma thag tu bzod mi gtub :
gzhung pa sa la 'dre zhing ldog :
rgyu ma gcus nas khrag gis tshig :
nad des de srog 'phrog par byed :
gzhan la mi gnod de srog 'jig :
de nyid bcos thabs phog ma thag :
yugs sa'i l+h+wam skrad rmong gzhob bdug :
mi khyis ma 'gong spo tho gnyis :
zlum po byas la khri gcig bsngags :
lte ba'i thad nas dgu re brgyab :
oM gshin rje nag po lho sha tshal par rbad :
ces sngags l+h+wam bkal ngang pa'i sha spu bdug :
ma thub gzhang nang shan mchu bcug la lan dgu 'bud par bya :
rgyu gor bde ster 'khor lo yin :
!
phyugs kyi glo nad ces bya ba :
lu zhing lus po gyong zhing skam :
glo la khrag rgyas rnag gis za :
kun la 'phro ba'i nad yin pas :
de nyid srung ba'i thabs bstan pa :
rgya mtshal rgya snag dom mkhris rnams :
khog tu btang la zhag gsum gong :
chang ni bre gang blud pas thub :
zla ba gcig la nyam nga med :
nad pa gso na gangs chur sngags :
oM bar shi bar shi gor shan rbad swA hA:
stong sngags ug chos me tog dang :
sdong bu rtsa ba bsdus pa blud :
shi ba'i glo chu blud gyur na :
zla ba dgu la thub par 'gyur :
dmar po blud na 'chi yang srid :
dkar po rnag 'dra blud mi rung :
ser po chang mdog 'dra na bzang :
phyar zhing lbu ba lan gsum bcad :
phul re re re dag la blud :
glo srung bde ba myur ster yin :
!
phyugs nad ltag rengs zhes bya ba :
gza' yi rigs yin gcig pu 'chi :
la la phog ma thag tu 'chi :
la la lus po gcu nas 'gro :
phog ma thag tu 'gyel ba la :
lan dgu 'gom zhing sngags 'di btab :
ra sha nA ga la sod :
dgu btab pas thub :
lus po gcus nas 'gro ba la :
sngags 'di bzlas la sngags chu blud :
oM gza' kha tra nA ga rak+sha rgyug nan :
stong tsho gsum sngags me btsa' snying gar bsreg :
phyugs gza' gyi ling sgrog bkrol yin :
!
phyugs nad tshigs gor zhes bya ba :
mtshul la phog nas lce la babs :
yan lag la phog nis khe bud :
lcer bab lce skrangs kha lbu 'byung :
kha la 'brum thor dmar zhib 'byung :
kha ru mi tshud lce phyir thon :
yan lag la bab tshigs kha bye :
spu byi grod pa 'dra ba la :
khrag dang chu 'dzag rwa bzhi bye :
de srung rgya snag ra khrag bsre :
sngags 'di nor phyugs kun la btags :
tad+yathA:
budamedanagamomeruMmachuyidabalagyisasodasod :
'changabapolasrungasashig :
phreng gcig tshag med byas la btags :
mjug nas yar dril :
nad pa gso na gangs chu la sngags :
nag mo me rum sod :
me ltar 'bar ba sod :
dmar mo lce dur sod :
nag mo rkang ldag sod :
chu ltar khol ba sod :
raM zhi raM sod :
stong tsho gsum sngags la blud :
phyugs la chu dkar gtor :
tshigs gor me dbal chu bsad yin :
!
phyugs nad shig ces bya ba ni :
srin bu mgo dmar lus po sngo :
kun la 'gos te srog la 'dor :
de nyid bsrung dang gsod pa'i thabs :
shig ldum sngon mo srib la skye :
rkang gcig shig dur zhes bya ba :
bya mo shig 'gam sngon po yin :
ro kha 'khru gcod rma lo rkang :
grib skam byas la ra tshil bsres :
lus kun khyab par byas pas thub :
man ngag shun pa rje byed yin :
!
phyugs nad rngo zhes bya ba ni :
dmar skya nag po gsum 'byung ste :
dmar po 'brum phran dmar po 'byung :
skya bo 'brum pa thug thug skya :
nag po 'brum nag sha shun gas :
khrag dang chu ser mang po zag :
lus kun za phrug bzod mi gtub :
grang dus tho rangs ba mo chags :
nyi shar dus nas chu phrum bab :
gzhan dag bsrung na lus la du rgan byug :
nad pa gso na sngags sman gnyis :
sngags bya rdo'i khu dang sngags nas byug :
oM rgya 'dre nag po ba lu ma sod :
khri gsum bsngags :
yang na rus sna tshogs tshad btso :
khu bas lus kun byug par bya :
sman ni rgya brag rtsa la skyes :
rgya rtsi dug lo zhes kyang bya :
du ru rdo ldag ces kyang bya :
khyi tshil mkhris pa bsre la bsku :
rdo dmar skya dang nag po thub :
za phrug zhi ba bde ster yin :
!
phyugs nad rngo zhes bya ba ni :
rna ba dag la gnas bcas sdod :
tha ma snying mchin khol bur gtang :
de dag bsrung ba lo mar dang :
dud pa bsres la rna bar blug :
nad pa gso na mtshur nag dang :
mi yi sog thal bsre byas te :
thar nu khu bas sbru la rna bar gtang :
phyugs phrug 'chi ba'i shol 'debs yin :
!
kye ma ye shes mtsho rgyal ma :
drin lan med na phan btags bya mi rung :
dad pa med na byin rlabs bya mi rung :
dam tshig med na dbang bskur bya mi rung :
bskyed rdzogs med na chos bshad bya mi rung :
bka' lung med na sgrub pa bya mi rung :
bod 'dir drin chen byas kyang drin mi dran :
blo gtad ma byas mgo bskor tshud thabs med :
kha 'jam brid mkhas lag tu shor ma thongs :
kun la yod na mkhas kyang za thang chung :
thams cad dpon du gyur na mnga' thang spyad ris chung :
kun la ma bstan dam tshig sa ma ya :
rgya rgya rgya :
ma 'ongs las ldan dus kyi tha ma la :
mi rnams glo bur ye 'drog ldang :
phyugs yod kyang byar mi gtub :
dmag jag mtshon dang mu ge ldang :
de dus 'gro la phan cher 'gyur :
gsung rgya rin chen gter du sbos :
zhes gsungs so :
ye shes mtsho rgyal gyis ma dag pa tshig gcig kyang med par dkar chag btab nas gter du sbas so :[ \u0f88\u0f88\u0f88\u0f88\u0f88\u0f88\u0f88\u0f88 ]rgya rgya rgya :
rig 'dzin chen po stag sham nus ldan rdo rjes gter nas gdan drangs dag par shog ser las dgongs bshus byas pa yin //
