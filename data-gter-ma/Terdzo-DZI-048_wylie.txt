'od 'bar tshogs la 'di sbyar bas 'thus /
hrIH
mkha' 'gro'i dbang phyug pad+ma 'od 'bar sku
/DA ki rgya mtsho'i 'khor tshogs sprin ltar 'khrigs //
zhal zas tshogs kyi mchod pa 'di bzhes la //
ma tshogs mkha' 'gro 'bum gyi sun ma zlogs //
zhi ba'i las mdzad rdo rje thod phreng rtsal //
rdo rje mkha' 'gro'i 'khor tshogs 'bum gyis bskor //
zhal zas tshogs kyi mchod pa 'di bzhes la //
shar phyogs rdo rje mkha' 'gro'i sun\u0f8e
rgyas pa'i las mdzad rat+na thod phreng rtsal //
rin chen mkha' 'gro 'bum gyi 'khor dang bcas //
zhal zas tshogs kyi mchod pa 'di\u0f8e
lho phyogs rin chen mkha' 'gro'i sun\u0f8e
dbang gi las mdzad pad+ma thod phreng rtsal //
pad+ma mkha' 'gro 'bum gyi tshogs dang bcas //
zhal zas tshogs kyi mchod pa 'di\u0f8e
nub phyogs pad+ma mkha' 'gro'i sun\u0f8e
drag po'i las mdzad karma thod phreng rtsal //
las kyi mkha' 'gro 'bum gyi tshogs bcas kyis //
zhal zas tshogs kyi mchod pa 'di\u0f8e
byang phyogs las kyi mkha' 'gro'i sun\u0f8e
rig 'dzin dpa' bo yongs rje pad+ma 'byung //
ging chen dpa' bo 'bum gyi 'khor dang bcas //
zhal zas tshogs kyi mchod pa 'di\u0f8e
rig 'dzin dpa' bo yongs kyi sun\u0f8e
ma mo yongs kyi ded dpon pad+ma 'byung //
snang srid ma mo 'bum gyi 'khor dang bcas //
zhal zas tshogs kyi mchod pa 'di\u0f8e
snang srid ma mo rnams kyi sun\u0f8e
brtan ma yongs kyi spyi rje pad+ma 'byung //
brtan skyong sman phran mang po'i g.yog dang bcas //
zhal zas tshogs kyi mchod pa 'di\u0f8e
brtan ma bcu gnyis rnams kyi sun\u0f8e
snang srid dregs pa kun 'dul pad+ma 'byung //
sde dpon sde brgyad yul lha'i bran dang bcas //
zhal zas tshogs kyi mchod pa 'di\u0f8e
snang srid sde brgyad rnams kyi sun\u0f8e
che mchog pad+ma'i bka' las ma 'da' bar //
tshe dang srog gi bar chad da zlogs shig
/rnal 'byor bdag dang bsrung bya 'khor bcas kyis //
o rgyan tshe dpag med la skyabs gsol gyis //
thugs rje ma chung sngon gyi dam bca' dgongs //
dus min 'chi ba'i rkyen rnams zlog nas kyang //
tshe dang sgrub pa mtha' ru phyin pa dang //
byang chub sgrub la bar chad med par mdzod //
bdag dang bsrung bya rdo rje'i dam tshig can //
lus rten 'di la sangs rgyas ma thob bar //
skye 'chi 'pho 'gyur med par dam bca' 'o //
ye shes las dang 'jig rten sar gnas pa'i //
ma mo mkha' 'gro lha srin thams cad kyang //
bdag gi byang chub sgrub la gegs ma byed //
gal te byang chub sgrub la gegs byed na //
lcang lo can du khro bo'i chad pas sdigs //
dam tshig nyams pas rdo rje dmyal bar ltung //
de bas dus min 'chi ba'i rkyen sol la //
sgrub mchog rnal 'byor sku tshe bsring bar mdzod //
oM d+hA ki nI sa ra nan mu kha sa du na zlog
/ces o rgyan rig 'dzin gyis bskul nas a rA gas 'phral du bris pa'o //
mang+ga laM///
/
