nyang gter ngag 'grol bzhugs /
bcom ldan 'das gsung gi dbang phyug la phyag 'tshal lo :
rang gi ngag mnan pa 'grol ba ni :
rang tha mal gyi lce taM nag po gcig tu bsam :
lce'i dkyil du laM nag po gcig bsam :
de yi mtha' mar raM dmar pos bskor bar bsam :
de nas raM las me 'bar bas :
ngag mnan gyi dngos po thams cad bsregs par bsam :
lce mi dmigs pa las :
d+hI ser po gcig tu bsam :
de las 'od zer 'phros pas :
phyogs bcu dus gsum gyi sangs rgyas dang byang chub sems dpa' thams cad dang :
ye shes kyi khro bo thams cad kyi gsung gi nus mthu thams cad bsdus nas :
bdag gi ngag la thim pas :
bdag nyid gsung snang ba mtha' yas su bsam :
lce rdo rje rtse dgu pa pad+ma rA ga las grub pa :
kha rlangs thams cad me 'bar bar bsam zhing :
tshwa tshwa 'phro ba :
ngag la gnod par byed pa thams cad hrag hrag bsregs par bsam :
rdo rje'i rtse mo la oM dkar po :
lte ba la AHdmar po :
rtsa ba ru hU~M mthing nag bsam :
yas rkan la kA li :
mas rkan la A li'i 'khor lo bskor bar bsam :
lce la chos kyi sgra di ri sgrog par bsam mo :
de nas sngags 'di ci rigs su bzla :
oM badzra ram b+ha yaM h+ya tu shan d+ha ya swA hA:
'dis ni phyag na rdo rjes ngag mnan grol ba la yang the tshom med do :
phyis nas kyi bsrung bar yang 'gyur ro :
ngag 'grol ba dang :
phyis nas kyi gnod pa bsrung ba'i le'u bcu gcig pa'o :
sa ma ya :
rgya rgya rgya :
sku'i rgya :
gsung gi rgya :
thugs kyi rgya :
rgya gsum btab nas :
brag srin mo sbar rjes can la sbas so :
bdud btsan klu gsum gter srung bskos pa'i rgya :[ \u0f88\u0f88\u0f88 ]rgya :rgya :rgya :
sprul sku mnga' bdag myang gis /
lho brag srin mo sbar rjes can gyi gter nas spyan drangs pa'o ///
/
