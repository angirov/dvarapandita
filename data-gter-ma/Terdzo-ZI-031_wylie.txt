pad+ma mkha' 'gro rigs byed rtsal gyi tshe sgrub bya bar 'dod na /
lha sgom pa dang :
sngags bzla ba'i tshe :
bzlas dmigs 'di kho na'am /
rtsa ba'i bzlas pa'i gsham du sbyar yang rung ste /
bdag gi thugs kar nyi zla'i gwa'u srubs med pa'i lte bar rlung sems mi 'gyur ba'i thig le dkar dmar 'od lnga 'phro ba hrIHdmar pos mtshan pa'i mthar sngags kyis bskor ba gsal btab nas bzlas pas 'od zer 
(mdun bskyed dang 'brel na /   'phros :
mdun bskyed kyi thugs dam bskul :
bdag mdun 'khor dang bcas pa'i thugs ka nas 'od zer dmar po   zhes sbyar dgos /)
dang pho nya'i tshogs spros :
khams gsum thams cad khyab :
rang gi bla tshe sde brgyad 'byung pos phrogs pa dang :
'khor 'das kyi tshe bcud bdud rtsi'i rnam par bkug :
snying ga'i hrIHla thim pas sha khrag drod dbugs sems kyi tshe nyams pa sor chud :
dus min gyi 'chi ba cha dang bcas pa byang :
rdo rje'i srog :
g.yung drung gi tshe :
rgyun gyis rtag pa'i lang tsho rig 'dzin tshe'i dngos grub thob par bsam la :
oM pad+ma DA ki nI ku ru kul+le hrIHbadzra dz+nyA na A yu She swA hA:
zhes bzla /
thun mthar tshe 'gugs pa'i phyir mda' dar dmar po g.yab la /
oM:
mi 'gyur rtag pa'i ye shes las :
phyag rgya'i gzugs su rang shar ba :
'chi med mchog stsol rigs byed ma :
ku ru kul+le dbyings nas bzhengs :
thugs rje skul lo mthu rtsal skyed :
'od zer pho nya'i cho 'phrul gyis :
'khor 'das brtan g.yo'i khams kun bkang :
rnal 'byor bdag cag sgrub pa po'i :
bla tshe yar pa rang sor chud :
srog tshe nyams pa'i rdzing bu gsos :
srid zhi'i tshe bcud dbang med sdus :
bdag dang sgrub pa'i rdzas la stims :
dus min 'chi ba'i bar chad sol :
tshe dang ye shes dngos grub stsol :
oM pad+ma DA ki nI ku ru kul+le hrIHbadzra dz+nyA na A yu She swA hA:
a :
'khor 'das dwangs bcud rdo rje'i tshe :
mi 'gyur srog gi thig ler thim :
stong gsal rang byung gnyug ma'i ngang :
'pho med rtag pa'i rgyas btab bo :
dz+nyA na badzra g+har+b+hA a a :
zhes lta bas rgyas btab ste mnyam par bzhag pas grub bo /
bsnyen tshad tshul bzhin byed na 'bum phrag gsum bzla ba dang /
spros pa dang 'brel na mdun dkyil la tshe rten tshe 'brang /
tshe ril /
tshe chang /
mda' dar bcas dngos grub kyi rten bkod la mchod pas bskor /
bdag mdun cho ga rgyas pas khog phubs /
mthar dngos grub len pa sogs bya /
rgyun gyi rnal 'byor la bzlas dmigs kho na sbyar bas kyang rung bas skabs phyed par bya'o //
ces pa'ang dge sbyong phrin las rgya mtsho nas bskul ngor bklag chog khrigs sdeb tu mang+ga las bris pa    dil mkhyen rin po che /A yu tiSh+Than+tu ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
