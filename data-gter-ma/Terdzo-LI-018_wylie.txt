@#:
kun bzang dgongs pa zang thal las :
rdzogs pa chen po chos nyid mngon sum zhi khro lhun grub kyi phrin las bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
bcom ldan 'das zhi khro rab 'byams kyi lha la phyag 'tshal lo :
rdzogs pa chen po yang gsang bla na med pa mchod pa'i phrin las ni :
thog mar skyabs su 'gro ba dang sems bskyed par byas la :
mtshams gcad pa ni :
hU~M:
dang po 'khor 'das gnyis med pa'i :
kun gzhi klong yangs chen po la :
sems can sangs rgyas gnyis su med :
bgegs zhes bya ba ga la yod :
brjod med spros dang bral bar gnas :
A+o~M ma hA shUn+ya tA dz+nyA na badzra swa b+hA wa At+ma ko\u0f85 haM:
zhes stong pa'i ngang la yun ci ring zhig bzhag go :
de nas bdag nyid ye shes kyi lha ru gsal gdab la :
hU~M:
ma rig 'khor ba'i rgyu yin pas :
chags sdang dug lnga'i rtog pa shar :
de las rnam rtog bgegs su grub :
srid pa'i lha srin 'byung po rnams :
chos nyid bden pa'i don ma rtogs :
log par rtog pas bar chod byed :
nga nyid che mchog he ru ka :
sems nyid skye ba med par rtogs :
bgegs dang 'byung po so sor dengs :
gal te mi 'gro 'dug gyur na :
'jig rten thams cad khro bos gang :
me ri mtshon cha'i char phab nas :
rdul phran bzhin du brlag par bya'o :
A+o~M badzra kro d+ha dz+wa la raM:
badzra sa ma ya khad kha mA ra ya phaT:
'byung po utsaT+Ta ya phaT:
ces brjod do :
de nas bshags pa bya ba ni :
hU~M:
kun gzhi spros dang bral ba las :
ma rig 'thibs pa'i las ngan gyis :
rang ngo ma shes 'khor bar 'khyams :
ye shes lha yi spyan sngar bshags :
rig pa ye shes rang gsal la :
rnam rtog dbang gis dug lngar 'khrul :
las kyi snang ba log pa rnams :
ye shes lha la mthol lo bshags :
dug lnga las kyi snang ba la :
'khrul zhing zhen pas las ngan bsags :
'gro drug 'khor ba'i rnam smin rnams :
yi dam lha la mthol lo bshags :
ye nas rang grol dgongs pa la :
stong nyid bsgoms pas gol sar shor :
rang rig gsal ba'i ting nge 'dzin :
phyogs su lhung ba mthol lo bshags :
sems nyid ye nas ma bcos pa :
stong nyid rtogs pa'i lam yin te :
bcos shing bsgoms pas 'khrul par shor :
rang byung rang gnas bsgom pa'i lam :
kun tu bzang po'i klong du bshags :
zhes brjod do :
de nas byin dbab pa ni :
rol mo'i tshogs dang bcas te 'di skad do :
hU~M:
'jig rten srid pa thams cad kyi :
steng phyogs lha yi gzhal yas khang :
'og min lhun gyis grub pa'i gnas :
dbyings nyid ye shes gzhal yas nas :
kun tu bzang po gshegs su gsol :
rigs lnga ye shes lnga yi 'khor :
thams cad ma lus gshegs su gsol :
A+o~M sa ma ya sid+d+hi hU~M hU~M:
hU~M:
'jig rten dag pa'i gzhal yas 'dir :
'dod pa lnga yi yon tan rnams :
dngos dang yid kyis rnam sprul te :
dri chen mAM sa rak+ta dang :
dri chu byang chub sems la sogs :
thams cad bdud rtsi chen po'i rgyu :
ro drug ldan pa zas kyi mchog :
dza gad dpa' bo gsang ba'i rdzas :
thams cad mchod par byin gyis brlab :
A+o~M hU~M swA AM hA:
A+o~M AHhU~M:ma hA sarba pany+tsa a mr-ita hU~M hrIHThA:
b+hi shud+he a mr-ita hU~M phaT:
A+o~M d+harmA a mr-ita hU~M phaT:
A+o~M badzra yak+sha kro ta ha la ha la hU~M phaT:
A+o~M ba liM ta te dz+wa ba liM ta ba la ba te gu h+ya sa ma ya swA hA:
A+o~M ma hA rak+ta dz+wa la maN+Da la hU~M hrIHThA:
zhes mchod pa byin gyis brlabs nas :
phrin las gzhung gi rim pa ni :
'og dbang chen gser gyi sa gzhi sogs gzhal yas khang 'byung ba rim brtseg mi bsgom ste :
de ni 'jig rten kun gyi gnas yin pa'i phyir ro :
'di ni chos sku'i dgongs pa rdzogs pa chen po'i phrin las yin pas :
'og min gyi pho brang gsal gdab pa ni :
hU~M:
'jig rten thams cad 'das pa'i steng :
chos dbyings dag pa'i nam mkha' la :
gti mug dag pa'i rang 'od gsal :
ye shes chen po'i rlung lnga g.yos :
sdud byed yum gyi pad+ma la :
thams cad skyed byed rin po che :
smin byed drod kyi 'khor lo 'bar :
sna tshogs pad+ma'i gzhal yas khang :
mu khyud sgo dang sgo rgyan ldan :
rin chen ka ba ka gzhus bteg :
steng 'og phyogs mtshams rin chen 'khrigs :
sgo bzhi rta babs bcas pa rnams :
chos sku'i pho brang nyid du gsal :
b+h+rU~M bi shwa bi shud+d+he badzra dz+nyA na tsakra maN+Dal hU~M:
hU~M:
nam mkha' dag pa'i rang gdangs la :
chos nyid dag pa'i ye gdangs shar :
chos nyid dag pa'i ye gdangs la :
ye shes chen po'i 'od gdangs shar :
chos nyid snang ba sum brtsegs ni :
chos sku'i sangs rgyas pho brang ste :
rang byung ma bsgribs gzhal yas khang :
kun tu rgya yang ma chad pa :
ma bskyed gsang ba'i dkyil 'khor rdzogs :
dus gsum rgyal ba kun gyi yab :
rang rig rgyal po chos kyi sku :
kun bzang zhal ni phyogs bcur gzigs :
yum gyi bde klong gcig tu 'khyil :
sku mchog yid bzhin rin po che :
thabs shes 'gag med 'od gsal ba :
mtshan ma med pa'i phyag rgya can :
snang ba 'od kyi dkyil 'khor 'khyil :
sku lnga 'od kyi sbubs su smin :
sangs rgyas gzhon nu bum pa'i sku :
gdan gsum ngang la sku gsum gsal :
pho brang dbus kyi lte ba ru :
rin chen 'od lnga'i thig le la :
pad+ma nyi zla'i gdan steng du :
chos sku kun bzang yab yum ni :
mi 'gyur sku mdog mthing ga la :
skyil krung mnyam gzhag phyag rgya mdzad :
mtshan dang dpe byad yongs su rdzogs :
dbu rgyan snyan cha mgur chu dang :
do shal dpung rgyan se mo do :
phyag gdub zhabs gdub mdzes pas brgyan :
ye shes 'od kyi na bza' mdzes :
yab yum gnyis su med par bzhugs :
pho brang de yi shar phyogs su :
'od lnga ye shes thig le'i nang :
nyi zla pad+ma'i gdan steng du :
thugs mchog rdo rje sems dpa' ni :
phyag gnyis rdo rje dril bu bsnams :
yum chen sangs rgyas spyan dang 'khril :
skyil krung rin chen rgyan gyis mdzes :
g.yas su sa yi snying po dang :
yum chen lA s+yai 'khril sbyor mdzad :
g.yon na byams pa mai tri dang :
d+hU pe dkar mo gnyis su med :
lho phyogs 'od kyi thig le la :
nyi zla pad+ma'i gdan steng du :
rin chen 'byung ldan sku mdog ser :
g.yas g.yon rin chen dril bu bsnams :
yum chen mA ma kI dang 'khril :
rin chen rgyan ldan skyil krung mdzad :
g.yas su nam mkha'i snying po dang :
mA l+ye sngon mo 'khril sbyor mdzad :
g.yon na sgrib pa rnam sel dang :
puSh+pe ser mo 'khril sbyor mdzad :
nub phyogs 'od kyi thig le la :
nyi zla pad+ma'i gdan steng du :
snang ba mtha' yas sku mdog dmar :
phyag gnyis pad+ma dril bu bsnams :
yum chen gos dkar mo dang 'khril :
rin chen rgyan gyis mdzes par brgyan :
g.yas na 'phags pa spyan ras gzigs :
yum chen gIrtI ma dang 'khril :
g.yon na kun tu bzang po ni :
yum chen A lo ke dang 'khril :
byang phyogs 'od lnga'i thig le la :
nyi zla pad+ma'i gdan steng du :
don yod grub pa sku mdog ljang :
phyag gnyis rgya gram dril bu bsnams :
sgrol ma yum dang gnyis med 'khril :
rin chen rgyan ldan skyil krung mdzad :
g.yas na phyag na rdo rje dang :
yum chen nirtI gnyis su med :
g.yon na 'phags pa 'jam dpal dang :
yum chen gan+d+he gnyis med 'khril :
dbus kyi pho brang lte ba la :
kun bzang yab yum sku yi mdun :
pad+ma nyi zla'i gdan steng du :
sku mchog rnam par snang mdzad ni :
sku mdog mthing ga rgyan gyis mdzes :
phyag gnyis 'khor lo dril bu bsnams :
yum chen dbyings phyug ma dang 'khril :
zhabs gnyis mnyam pa'i skyil krung mdzad :
gzhal yas de yi phyogs bzhi ru :
sgo srung khro bo yab yum ni :
shar na khro rgyal gshin rje gshed :
yum chen lcags kyu ma dang 'khril :
lho na khro rgyal stobs po che :
yum chen zhags pa ma dang 'khril :
nub na khro rgyal rta mchog dpal :
yum chen lcags sgrog ma dang 'khril :
byang na khro bo bdud rtsi 'khyil :
yum chen dril bu ma dang 'khril :
chos kyi dbyings kyi pho brang de :
ye shes rang snang pho brang yin :
thams cad yongs su rdzogs par gsal :
gzhal yas de yi steng gi phyogs :
'od zer 'du 'phro'i klong dkyil du :
nyi ma dang ni zer bzhin du :
khrag 'thung khro bo'i pho brang ni :
thod pa skam rlon rtsig par gtams :
'khor lo rtsibs bzhi mu khyud ldan :
zhing chen smug po'i ka ba la :
gza' chen brgyad kyi ka gzhus mdzes :
lha chen tshangs pa'i gdung brgyad bsnol :
zhing bcu bsgral pa'i thog phyam la :
dri chen dri chu'i thog chal btang :
sgo bzhi sgo khyud rab tu mdzes :
rta babs chos kyi 'khor lo brtsegs :
zhing chen gdugs dang dar dpyang dang :
phyi rim bskal pa'i me ri 'bar :
pho brang dbus kyi lte ba la :
bcom ldan che mchog he ru ka :
sku mdog smug mthing 'bar ba la :
dpal gyi chas kyis rab tu brgyan :
phyag gnyis rdo rje dung dmar dkrugs :
yum chen khro mo gnam zhal ma :
mthing ga g.yas pa yab la 'khyud :
g.yon pas dung dmar gtso la stob :
gtso bo yab yum shar mdun du :
dpal chen bud+d+ha he ru ka :
dbu gsum phyag drug zhabs bzhi bgrad :
g.yas dkar g.yon dmar dbus smug zhal :
'khor lo dgra satwa ral gri g.yas :
dril bu thong gshol b+han+d+ha g.yon :
bud+d+ha kro d+hI shwa rI yum :
smug nag g.yas pa yab la 'khyud :
g.yon pas dung dmar gtso la stob :
dur khrod chas brgyad sku la brgyan :
de yi phyi rim 'khor lo'i rtsibs :
shar du badzra he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rdo rje ral gri dgra satwa g.yas :
dril bu b+han+d+ha thong gshol g.yon :
badzra kro tI shwa rI yum :
mthing nag g.yas pa yab la 'khyud :
g.yon pas dung dmar gtso la stob :
dur khrod chas kyis rab tu brgyan :
lho ru rat+na he ru ka :
dbu gsum phyag drug zhabs bzhi bgrad :
g.yas dkar g.yon dmar dbus ser zhal :
rin chen kha T+wAM be con g.yas :
dril bu b+han+d+ha tri shul g.yon :
rat+na kro tI shwa rI yum :
ser mo g.yas pa yab la 'khyud :
g.yon pas dung dmar gtso la stob :
dur khrod chas kyis rab tu brgyan :
nub tu pad+ma he ru ka :
dbu gsum phyag drug zhabs bzhi bgrad :
g.yas dkar g.yon sngo dbus dmar zhal :
pad+ma kha T+wAM dbyug to g.yas :
dril bu b+han+d+ha rnge'u chung g.yon :
pad+ma kro tI shwa rI yum :
dmar mo g.yas pa yab la 'khyud :
g.yon pas dung dmar gtso la stob :
dur khrod chas kyis rab tu brgyan :
byang du karma he ru ka :
dbu gsum phyag drug zhabs bzhi bgrad :
g.yas dkar g.yon dmar dbus ljang zhal :
ral gri rgya gram dbyug to g.yas :
dril bu b+han+d+ha thong gshol g.yon :
karma kro tI shwa rI yum :
ljang gu g.yas pas yab la 'khyud :
g.yon pas dung dmar gtso la stob :
dur khrod chas kyis rab tu brgyan :
de yi phyi rim bar khyams la :
shar du gau rI dkar mo ni :
phyag gnyis dbyug to b+han+d+ha 'dzin :
lho na tsau rI ser mo ni :
phyag gnyis thugs kar mda' gzhu 'gengs :
nub na pra mo dmar mo ni :
chu srin rgyal mtshan b+han+d+ha bsnams :
byang na bai tA li nag mo :
phyag gnyis rdo rje b+han dmar bsnams :
shar lhor puSh+ka dmar ser ni :
zhing gi rgyu ma drangs nas gsol :
lho nub g+hasma ljang ser ni :
sdigs mdzub dung khrag dkrug cing gsol :
nub byang sme sha mthing nag ni :
phyag gnyis tsit+ta phyung nas za :
byang shar tsan+d+ha ser skya ni :
bam ro mgo lus phral nas za :
de yi phyi rim bar khyams na :
shar du sing+ha smug nag ni :
seng ge'i gdong can ral pa bsig :
phyag gnyis bsnol nas bam ro za :
lho ru bya g+h+ri dmar mo ni :
stag gi mgo can kha gdang ma :
lag gnyis thur bsnol 'bru tshugs blta :
nub tu sri la mthing nag ni :
wa yi mgo can g.yon du blta :
phyag gnyis spu gri rgyu ma za :
byang du shwa na sku mdog mthing :
spyang mo'i mgo can 'bru tshugs blta :
phyag gnyis bam gyi byang khog 'byed :
shar lhor gri D+ha dkar ser ni :
bya rgod mgo can mkha' la blta :
phyag gnyis zhing chen phrag la bkal :
lho nub kaM ka mu kha ni :
dur bya'i mgo can sku mdog dmar :
zhing chen phrag pa dag la bkal :
nub byang kha kha mu kha ni :
bya rog mgo can sku mdog mthing :
phyag gnyis rdo rje b+han+d+ha bsnams :
byang shar hu lu mu kha ni :
'ug pa'i mgo can sku mdog sngo :
phyag gnyis rdo rje ral gri bsnams :
thams cad dur khrod rgyan dang ldan :
pho brang phyogs bzhi sgo bzhi la :
shar na rta gdong dkar mo'i mdog :
phyag gnyis lcags kyu b+han+d+ha 'dzin :
lho na phag gdong ser mo'i mdog :
phyag gnyis rgyu zhags bsdogs nas 'dzin :
nub na seng gdong dmar mo'i mdog :
phyag gnyis lcags sgrog 'khril nas 'dzin :
byang na sbrul gdong ljang gu'i mdog :
phyag gnyis dril bu 'khrol zhing bzhugs :
de ltar khrag 'thung khro bo'i tshogs :
thams cad dur khrod rgyan gyis brjid :
bkrag dang gzi mdangs ldan par bsgom :
hU~M:
rdo rje dbyings kyi lha tshogs dang :
khrag 'thung khro bo'i lha tshogs rnams :
skye ba med las skye snang tshul :
skyes tsam nyid nas 'gag pa med :
'gag med nam mkha' lta bu yi :
lhun gyis grub pa'i gzhal yas khang :
ma btsal lhun gyis grub pa yi :
dbyings kyi dkyil 'khor chen po nas :
byang chub sems kyi 'od zer 'phro :
'gro ba drug gi rgyud sbyangs te :
bde bar gshegs pa'i thugs dam bskul :
tshur 'dus dkyil 'khor nyid la thim :
bum pa'i nang gi mar me bzhin :
nang gsal mi 'phro ba ru gnas :
spros med thig le chen po'i sku :
thugs kyi dgongs pa klong du thim :
'du 'bral med pa gsang ba yi :
dkyil 'khor chen po'i lha tshogs kyi :
ye shes sku la gsal 'grib med :
de nas brda sgo dbye ba ni :
hU~M:
lhun grub gzhal yas chen po yi :
shar lho nub byang sgo bzhi nas :
ye shes chen po'i sgo phyes shig :
shar phyogs rig pa rang gsal gyi :
me long lta bu'i sgo phyes shig :
lho phyogs dgongs pa mnyam nyid kyi :
ye shes chen po'i sgo phyes shig :
nub phyogs ma 'dres gsal ba yi :
so sor rtog pa'i sgo phyes shig :
byang phyogs las rab grub pa yi :
nan tan ye shes sgo phyes shig :
b+h+rU~M pra we sha ya phaT:
ces brjod pas 'og min gyi gnas lhun gyis grub pa'i sgo bzhi phye bar bsam :
spyan drang ba ni :
hU~M:
rtag mtha' bral ba stong pa'i dbyings :
rgya khyon 'das pa'i gzhal yas nas :
chos sku'i lha tshogs gshegs su gsol :
chad mtha' bral ba'i gsal mdangs can :
mu khyud thig le'i ra ba nas :
longs sku zhi khro gshegs su gsol :
gnyis mtha' bral ba'i 'gag med gnas :
'dzin chags bral ba'i gzhal yas nas :
sprul sku rig 'dzin gshegs su gsol :
'od phung 'bar ba chos kyi dbyings :
snang srid rnam dag gzhal yas nas :
'khor 'das rang grol gshegs su gsol :
A+o~M AHhU~M badzra gu ru de wa DA ki nI badzra sa ma ya dza :
dzaHhU~M baM ho :
bzhugs su gsol ba ni :
hU~M:
snang yul dag pa'i dkyil 'khor du :
gzung 'dzin dag pa'i lha tshogs rnams :
'pho 'gyur med pa'i gdan khri la :
gsal stong dag pa'i lha tshogs bzhugs :
A+o~M AHhU~M sa ma ya satwaM:
de nas dkyil 'khor lha la phyag 'tshal te :
hU~M:
rang gi rig pa rang gsal te :
sangs rgyas 'byung ba'i rtsa ba ste :
chos kyi sku dang 'du 'bral med :
zhi khro rab 'byams dkyil 'khor la :
dad cing gus pas phyag 'tshal lo :
a ti pU ho :
pra tIts+tsha ho :
ho :
dgongs su gsol lo :
spros pa med pa chos kyi dbyings :
rnam par dag pa dgongs pa'i ngang :
lhun gyis grub pa'i dkyil 'khor du :
bdag rdo rje che ge mo zhes bgyi bas :
dam tshig gi phyag bgyid :
ye shes kyi rtags nod :
rnal 'byor gyi gral du mchi bas :
bka' gnang du gsol :
a la la ho :
de nas mchod pa 'bul ba ni :
ho :
bdag cag skal ldan rigs kyi bus :
kong bu yum gyi mkha' dbyings su :
byang chub sems kyi sdong bu btsugs :
bdud rtsi'i zhun mar rgya mtsho bskyil :
ye shes lnga yi sgron mer gsal :
'bul ni ye shes lha la 'bul :
mchod ni yi dam lha la mchod :
skong ni mkha' 'gro'i thugs dam bskang :
bla med mchod pa bzhes su gsol :
bo d+hi tsit+ta a :
hU~M:
dngos grub 'byung ba'i ka pA lar :
'bru bcud stong sbyar a mr-ita :
rtsa ba brgyad la yan lag stong :
bdud rtsi chen por byin brlabs nas :
dkyil 'khor lha la mchod par 'bul :
sarba pany+tsa a mrita khA hi :
hU~M:
gtor gzhong rnam dag chos kyi dbyings :
gtor ma ye shes mchod pa'i tshogs :
tshe dang gal phyes mthun bsdebs nas :
rak+ta dmar gyi thig bkye zhing :
'dzin med gtor ma'i mchod pa 'di :
ye shes lha la mchod par 'bul :
ma hA ba liM ta khA hi :
hU~M:
ma chags pad+ma'i snod nang du :
chags med rak+ta'i ar+g+haM bskyil :
skye shi med pa'i mchod pa 'di :
yi dam dkyil 'khor lha la 'bul :
ma hA rak+ta khA hi :
zhes mchod pa 'bul lo :
hU~M:
me tog bdug spos mar me dang :
lha bshos dri chab mchod par bshams :
bla bre rgyal mtshan na bza' dang :
ba dan gdugs dang rol mo'i tshogs :
rin po che dang me tog dang :
gzugs sgra dri ro reg bya dang :
chos dang mdangs chen byang chub sems :
mchod sprin bsam gyis mi khyab pa :
ye shes rang snang zhi khro yi :
dkyil 'khor lha la mchod par 'bul :
zhes mchod do :
de nas 'phro 'du rlung gi gnas sbyang ba ni :
hU~M:
rang lus 'byung bzhi'i gzugs phung la :
g.yas nas 'gyu ba me yi khams :
g.yon nas 'gyu ba chu yi khams :
mnyam nyid dal ba sa yi khams :
drag por 'gyu ba rlung gi khams :
rigs bzhi mgon po 'gyu ba'i rtags :
bcu gnyis thugs kyi klong na gsal :
zhal na yig 'bru'i ngo bo ru :
bcu gnyis ye shes gdangs su gsal :
bcu gnyis gdangs nas rdo rje'i sku :
'gro ba'i mgon po de bzhin gshegs :
zhal nas gsung gi gdangs su sgrog :
sku mchog 'gyur med klong du thim :
zhes rtsa sngags bar med du bzla 'o :
A+o~M AHhU~M bo d+hi tsit+ta ma hA su kha dz+nyA na d+hA tu a :
A+o~M ru lu ru lu hU~M b+h+yo hU~M:
chos nyid rol pa'i mchod pa ni :
A+o~M AHhU~M:
rig pa'i me tog tshul khrims spos :
ye shes mar me chos nyid dri :
bde chen zhal zas rang byung sgra :
zhi khro ye shes lha la 'bul :
A+o~M AHhU~M ar+g+haM sogs kyis mchod :
gsang mchod ni :
hU~M:
skye med shes rab chos nyid mkha':
'gyur med rdo rje 'gag med thabs :
bde chen zung 'jug gnyis med rol :
zhi khro gsang ba'i lha la 'bul :
'khor 'das ma lus rang gi sems :
ngo bo ma grub gdod nas dag :
dbyings dang ye shes dbyer med pa :
zhi khro rig pa'i lha la 'bul :
A+o~M AHhU~M bo d+hi tsit+ta pU dza ho :
hU~M:
sangs rgyas ma lus thams cad kyi :
spyod yul sku dang ye shes ni :
btsal bas rnyed par mi 'gyur ro :
rang byung ye shes chen po yin :
chos nyid snang ba sum brtsegs la :
lhun grub sku dang ye shes gsal :
ye shes gsung gi brda skad kyis :
dzapa? dang snying po dbyings su 'bul :
sku gsung thugs kyi dngos grub stsol :
de nas bstod pa bya ba ni :
hU~M:
ma bcos spros dang bral ba yi :
chos kyi dbyings kyi zhing khams na :
rig pa 'gag med ye shes sku :
thog ma'i sangs rgyas kun tu bzang :
mgon po 'od mi 'gyur ba la :
rtse gcig dad pas phyag 'tshal bstod :
rang gi rig pa rang gsal la :
ye shes lnga yi gdangs shar bas :
bde gshegs rgyal ba rigs lnga'i sku :
mtshan dang dpe byad rdzogs par mdzad :
ye shes sku la phyag 'tshal bstod :
hU~M:
rigs lnga ye shes sprul pa'i lha :
sems dpa' sems ma sgo ba dang :
'khor na gnas pa'i lha tshogs la :
rtse gcig dad pas phyag 'tshal bstod :
hU~M:
rgyal ba rigs lnga'i sprul pa ni :
dpal chen che mchog he ru ka :
sku ni bud+d+ha he ru ka :
thugs ni badzra he ru ka :
yon tan rat+na he ru ka :
gsung mchog pad+ma he ru ka :
phrin las karma he ru ka :
phrin las rdzogs mdzad khro bo'i sku :
dkyil 'khor lha la phyag 'tshal bstod :
kun kyang zhal gsum phyag drug pa :
sku mdog sna tshogs brjid pa'i sku :
chu zla'i dkyil 'khor ji bzhin du :
rang bzhin med de bkrag mdangs gsal :
bde gshegs rigs lnga'i dbu steng na :
ye shes me lce 'od rab gsal :
thugs kyi dkyil 'khor dam pa ru :
dpal be'u rin chen zur brgyad la :
yi ge 'bru brgyad 'od du 'phros :
mkha' la 'ja' tshon shar ba bzhin :
bkrag mdangs ma 'dres so sor gsal :
ljags kyi pad+ma 'dab brgyad la :
ge sar dbus na yi ge'i sgra :
snying po sngags kyi mchod pa 'bul :
sku gsung thugs kyi dngos grub stsol :
A+o~M AHhU~M:
zhes bstod pa byas nas :
sprul pa'i sku la phrin las bcol ba ni :
hU~M:
'jig rten srid pa'i rtse mo na :
lha yi dbang po brgya byin bzhugs :
sku mdog dkar po pi waM bsnams :
nga rgyal le lo che ba yi :
sdug bsngal dag par mdzad nas kyang :
lha yi ston pa mdzad du gsol :
ri rab chen po'i 'gram rtsa na :
lha min ston pa thags bzang ris :
sku mdog mthing ga go cha bsnams :
phrag dog zug rngu'i sdug bsngal rnams :
sra brtan go chas sbyangs nas kyang :
lha min ston pa mdzad du gsol :
'dod khams mi yi gnas dag na :
shAkya seng ge ston pa bzhugs :
sku mdog ser po gseg par bsnams :
chags sdang mi yi sdug bsngal sbyongs :
mi yi ston pa mdzad du gsol :
rgya mtsho dwangs pa'i gting rum na :
ston pa seng ge dam brtan bzhugs :
sku mdog sngon po pusti bsnams :
byol song gti mug sdug bsngal sbyongs :
byol song ston pa mdzad du gsol :
gling bar ngam grog g.yang sa na :
yi dwags kha 'bar sprul pa'i sku :
dmar nag rin chen sgrom bu bsnams :
yi dwags ser sna'i sgrib pa sbyongs :
yi dwags ston pa mdzad du gsol :
rgya mtsho'i gting rum rlung gseb na :
dmyal ba rak+sha glang mgo can :
nag po phyag na me chu bsnams :
zhe sdang las kyi sgrib pa sbyongs :
dmyal ba'i ston pa mdzad du gsol :
zhes mar me drug sbar la phrin las bcol lo :
de nas khro bo'i sprul pa rnams la phrin las bcol ba ni :
hU~M:
khams gsum srid pa'i steng dang 'og :
sum cu rtsa gsum lha yul nas :
gling bzhi mi yul yan chad kyi :
dregs pa'i gnas rigs so so nas :
sprul pa'i sku la srin mo'i gzugs :
gdul bya'i dbang gis so sor ston :
hU~M:
srin mo smug nag thod rlon 'dzin :
tshangs pa dmar ser pad+ma bsnams :
lha chen dkar ljang rdo rje thogs :
gtogs 'dod sngon mo 'khor lo 'dzin :
dga' ba ser mo spu gri thogs :
gzhon nu dmar mo mdung thung rdeg :
rdo rje nag mo lcags kyu 'dzin :
shar gyi phyogs kyi ma mo bdun :
zhi ba'i phrin las mdzad du gsol :
hU~M:
brgya byin dkar mo rgyu zhags thogs :
zhi ba dmar mo bum pa 'dzin :
bdud rtsi dmar mo pad+ma bsnams :
zla ba dkar mo rdo rje 'dzin :
be con ljang nag dbyug pa thogs :
srin mo dmar nag thod khrag 'thung :
rdo rje ser mo zhags pa thogs :
lho yi dbang phyug ma mo bdun :
rgyas pa'i phrin las mdzad du gsol :
hU~M:
za ba ljang nag be con thogs :
dga' ba dmar mo khog chen 'dzin :
stobs chen dkar mo dbyug to thogs :
rdo rje ser mo spu gri 'dzin :
'dod pa dmar mo mda' gzhu 'gengs :
nor srung dkar mo bum pa 'dzin :
rdo rje dmar mo lcags sgrog bsnams :
nub kyi dbang phyug ma mo bdun :
dbang gi phrin las mdzad du gsol :
hU~M:
rlung lha sngon mo ba dan 'phyar :
me mo dmar mo gsal shing 'dzin :
phag gdong nag mo mche zhags thogs :
rdo rje dmar mo zhing chung 'dzin :
sna chen ljang nag thod khrag 'thung :
chu lha sngon mo sbrul zhags 'phyar :
rdo rje ljang nag dril bu 'dzin :
byang gi dbang phyug ma mo bdun :
drag po'i phrin las mdzad du gsol :
zhes sman dang rak+ta'i mchod pa 'bul zhing phrin las bcol lo :
de nas tshogs kyi mchod pa dbul zhing phrin las bcol :
skabs su babs na rdo rje'i glu blang :
lhag ma'i gtor ma gtang :
rnam par dag pa'i smon lam gdab bo :
rdzogs pa chen po yang gsang bla na med pa'i phrin las rgyud dang mthun par slob dpon dga' rab rdo rjes mdzad pa rdzogs so :
sa ma ya :
rgya rgya rgya :
sarba mang+ga laM//
@#:[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal kun tu bzang po la phyag 'tshal lo :
rdzogs pa chen po yang gsang bla na med pa nyams su len pa'i rnal 'byor pas :
bsod nams kyi tshogs gsag pa dang :
bar chad bsal zhing dngos grub 'byung bar bya ba'i phyir :
tshogs kyi mchod pa bstan par bya ste :
de yang rdzogs pa chen po klong gsal nyi ma'i rgyud las :
tshogs med gang yang 'grub mi 'gyur :
zhes gsungs pas :
tshogs kyi 'khor lo bya ba dang :
tshogs kyi mchod pa bya ba gnyis las :
dang po tshogs kyi 'khor lo la :
ro drug tshang ba'i zas brgyad dang :
yo byad phun sum tshogs pa bsham :
de yang mchog tu bsngags pa sha dang chang yin te :
sha ni nad yun ring gis shi ba ma yin pa :
mi'am gcan gzan gyis bsad pa ma yin pa :
gri thabs sna dgu dang :
dme sha blang bar mi bya'o :
rang rkyen tshe zad nas shi ba kho na bsngags so :
de yang dbang po tshang ba dgos so :
grir shi ba'i sha khrag ni gnod sbyin mchod pa'i rdzas yin no :
dam rdzas su mi rung :
rmig zlum dang :
mdze can dang :
dme sha :
nad ngan pas shi ba'am :
rgyu ngan pa dngos po rul ba ni mkha' 'gro mi mnyes pas dam rdzas su mi rung ngo :
chang ni bzang zhing mang ba mchog tu bsngags pa ste :
rnal 'byor pas bre la mi gzhal :
nan gyis mi btung :
ca co dang g.yeng ba 'dres pa'i dus su mi btung :
byin gyis ma brlab par longs mi spyad :
de yang byin gyis brlabs pa'i snod du dza gad blugs la rang rang mdun du zhal bu chang gis gtams te :
khams dang sbyar la :
cho ga dang ting nge 'dzin gyi grogs su 'gyur zhing gsal thebs tsam longs spyod :
gzhan yang ba liM ta'i gtor ma bza' ba dang :
bca' ba dang :
yo byad dpag tu med pa bshams :
gnas ni 'jig rten ba'i grong las dben pa :
skye bo dang mu stegs pa'i rna bas mi thos pa :
nyan thos la sogs theg pa dman pa dang :
skal med rtog ge bas mi tshor ba :
dben zhing nyams dga' bar bya :
bla bre rgyal mtshan :
'phan gdugs :
rol mo sna tshogs pa bsags :
'khor ni rang dang lta spyod mthun pa :
dam tshig la zol zog med pa :
khye'u dang bu mo gtsang ma rnams 'du bar bya'o :
de yang dang po phyi nang gsang gsum gyi phrin las gzhung bsrangs la :
tshogs kyi skabs su mchod pa 'di ltar dbul lo :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]nub gcig gi tshogs mchod pa byed na :
phrin las gsum po gang rung gzhung bsrangs la :
sha chang dam rdzas gang rnyed la :
byin rlabs byas te 'bul lo :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]zhi khro 'bar ba'i tshogs la phyag 'tshal lo :
tshogs kyi yo byad bsang sbyang bya ba ni :
A+o~M swa b+hA wa shud+d+haHsarba d+harmAHswa b+hA wa shud+d+ho\u0f85 haM:
zhes pa'i sngags dang :
dri bzang gi chus bsang la :
dngos por 'dzin pa'i dri ma sbyang ba ni :
hU~M:
rdo rje lta bu'i ye shes kyis :
chos kun sgyu mar rig pa'i phyir :
dngos dang dngos 'dzin bag chags rnams :
'byung ba me chu rlung gsum gyis :
bag chags bsreg sbyang gtor bar bya :
raM yaM khaM:
zhes lan gsum brjod pas dag par bsam mo :
de nas byin gyis brlab pa ni :
hU~M:
steng du yi ge A+o~M dkar po :
dbus su yi ge AHdmar po :
'og tu yi ge hU~M mthing ga :
sku gsung thugs kyi byin gyis rlobs :
dbus su yi ge A+o~M mthing ga :
shar du yi ge hU~M dkar po :
lho ru yi ge trAM ser po :
nub tu yi ge hrIHdmar po :
byang du yi ge AHljang gu :
tshogs kyi dam rdzas nang du 'phros :
tshogs kyang ye shes bdud rtsir bsam :
bde bar gshegs pa mchod pa'i rdzas :
A+o~M AHhU~M:
de nas spyan drang ba ni :
A+o~M:
chos dbyings ye shes rang bzhin las :
zhal zas dngos po yi ge A+o~M:
A+o~M mthing sgra dang bcas pa yis :
tshogs kyang ye shes bdud rtsir zhu :
chos kyi dbyings kyi dkyil 'khor 'dir :
rnam par snang mdzad dbyings phyug ma :
yab yum 'khor bcas gshegs su gsol :
hU~M:
me long ye shes rang bzhin las :
zhal zas dngos po yi ge hU~M:
hU~M dkar sgra dang bcas pa yis :
tshogs kyang ye shes bdud rtsir zhu :
me long lta bu'i dkyil 'khor 'dir :
rdo rje sems dpa' sangs rgyas spyan :
yab yum 'khor bcas gshegs su gsol :
trAM:
mnyam nyid ye shes rang bzhin las :
zhal zas dngos po yi ge trAM:
trAM ser sgra dang bcas pa yis :
tshogs kyang ye shes bdud rtsir zhu :
mnyam pa nyid kyi dkyil 'khor 'dir :
rin chen 'byung ldan mA ma kI:
yab yum 'khor bcas gshegs su gsol :
hrI:
sor rtog ye shes rang bzhin las :
zhal zas dngos po yi ge hrI:
hrIHdmar sgra dang bcas pa yis :
tshogs kyang ye shes bdud rtsir zhu :
so sor rtog pa'i dkyil 'khor 'dir :
snang ba mtha' yas gos dkar mo :
yab yum 'khor bcas gshegs su gsol :
A:
nan tan ye shes rang bzhin las :
zhal zas dngos po yi ge A:
AHljang sgra dang bcas pa yis :
tshogs kyang ye shes bdud rtsir zhu :
bya ba nan tan dkyil 'khor 'dir :
don yod grub pa dam tshig sgrol :
yab yum 'khor bcas gshegs su gsol :
A+o~M AHhU~M:
chos kyi dbyings kyi pho brang nas :
kun tu bzang po yab yum dang :
rigs bdag chen po rdo rje 'chang :
zhi khro rab 'byams dkyil 'khor lha :
thams cad ma lus gshegs su gsol :
lcang lo can gyi pho brang nas :
gsang ba'i bdag po rdo rje 'dzin :
rdo rje rigs mchog gshegs su gsol :
stong nyid chos dbyings pho brang nas :
yum chen rdo rje phag mo dang :
mkha' 'gro sde lnga dpa' bo lnga :
yab yum 'khor bcas gshegs su gsol :
sprul pa'i zhing khams so so nas :
sprul sku dga' rab rdo rje dang :
slob dpon 'jam dpal bshes gnyen dang :
rig 'dzin shrI seM ha dang :
slob dpon pad+ma 'byung gnas dang :
mkhas pa bi ma mi tra dang :
sgra sgyur bai ro tsa na dang :
sprul pa'i rig 'dzin rnam pa drug :
yab yum 'khor bcas gshegs su gsol :
hU~M:
bla ma rig 'dzin brgyud par bcas :
mkha' 'gro chos skyong 'khor dang bcas :
gter bdag gzhi bdag dkar po'i rigs :
tshogs la spyan 'dren gshegs su gsol :
A+o~M e h+ye hi b+ha ga wAn ma hA ka ru Ni ka dri sh+ya ho :
sa ma ya ho :
sa ma ya satwaM:
dzaHhU~M baM ho :
de nas tshogs mchod 'bul ba ni :
A+o~M hU~M trAM hrIHA:
kun bzang yab yum chos kyi sku :
zhi khro rab 'byams longs spyod rdzogs :
rig 'dzin mkha' 'gro sprul pa'i sku :
tshogs kyi mchod pa bzhes su gsol :
thugs dam gnyan po skong gyur cig :
mchog dang thun mong dngos grub stsol :
rdo rje phag mo dbyings kyi yum :
mkha' 'gro dpa' bo dam tshig can :
tshogs kyi mchod pa bzhes su gsol :
dam tshig nyams chag skong gyur cig :
longs spyod rgyas pa'i dngos grub stsol :
bka' srung e ka dzA Ti dang :
khros ma nag mo re ma ti :
ma hA kA la dpal gyi lha :
rdo rje legs pa dam tshig can :
tshogs kyi mchod pa bzhes su gsol :
gsang sngags bstan pa bsrung du gsol :
'khor dang longs spyod rgyas par mdzod :
rgyal chen sde bzhi phyogs skyong bcu :
gter bdag bka' srung brtan ma'i tshogs :
yul lha gzhi bdag dkar phyogs rnams :
longs spyod tshogs kyi mchod pa bzhes :
rkyen ngan bar chad zlog tu gsol :
gnas 'dir bkra shis longs spyod spel :
ces brjod la tshogs phud thams cad bkrol te :
A+o~M AHhU~M gu ru d+he wa DA ki nI A+o~M hU~M trAM hrIHA:
e laM baM raM yaM:
ha ri ni sa ra tsa hri ya :
shrI ma hA kA la :
ma ma rak+mo :
ya ma rA tsa :
du tri du tri :
ga Na tsakra pU dza kha kha khA hi khA hi :
ma hA su ra ta khA hi :
ma hA mAM sa kha hi :
ma hA rak+ta khA hi :
ma hA tsit+ta khA hi :
ma hA go ro tsa na khA hi :
ma hA kiM ni ri ti khA hi :
ma hA pany+tsa a mr-ita khA hi :
ma hA ba liM ta khA hi :
zhes lan gsum rol mo'i sgra dang bcas te bkrol la dbul lo :
de nas rnal 'byor pho mo rnams rdzogs pa chen po'i dgongs pa dang ldan pas :
tshogs kyi longs spyod la rol par bya ba ni :
ho :
rang gi gzugs 'di 'khor 'das yul :
dang po 'khor ba sbyang bar bya :
rkang mthil rtsa zhags 'khyil ba na :
zhe sdang dmyal ba'i sa bon yod :
tshogs kyi ye shes 'od du 'phros :
raM yaM khaM gis duHyig bsregs :
lte ba bkres pa'i yul ljongs na :
ser sna yi dwags sa bon yod :
tshogs kyi ye shes bdud rtsi yis :
hU~M zhes yi dwags pre yig sbyangs :
rgyab kyi srog rtsa dmar po na :
gti mug bying rtsa dud 'gro'i gnas :
tshogs kyi ye shes 'od zer gyis :
ma rig sa bon tri yig dag :
srog rtsa shel gyi sbu gu na :
'pho 'gyur mi yi sa bon gnas :
tshogs kyi ye shes rang gdangs kyis :
skye 'chi'i sa bon nr-i yig spar :
ltag rtsa ba men rwa 'dra'i nang :
phrag dog lha min sa bon gnas :
tshogs kyi ye shes zer 'phros pas :
phrag dog sa bon suM yig 'phangs :
spyi gtsug bde chen rtsa nang na :
nga rgyal lha yi sa bon gnas :
tshogs kyi ye shes 'od 'bar bas :
nga rgyal sa bon a de bsal :
hU~M:
de ltar rgyu drug gnas sbyangs pas :
thams cad 'das pa'i sangs rgyas yin :
phung po lnga nyid yab yin te :
'byung ba lnga nyid yum gyi ngang :
'khor lo lnga la mkha' 'gro lnga :
rtsa phran thams cad thig les gang :
thig le ma mo mkha' 'gro'i srog :
snying kha chos kyi pho brang na :
sangs rgyas sum cu so drug bzhugs :
klad pa dung khang pho brang na :
khrag 'thung drug cu tham pa bzhugs :
bde bar gshegs pa'i pho brang der :
ye shes chen po'i mchod pa 'bul :
a la la ho bzhes par mdzod :
ces dgongs pa gsal gdab la :
sarba sid+d+hi hU~M:
zhes zhal zas blangs te :
hU~M:
nga nyid sangs rgyas rigs lnga yin :
lag pa g.yas pa dpa' bo lnga :
lag pa g.yon pa mkha' 'gro lnga :
zhal ni phrin las bzhi yi thab :
ya rkan me lha snang mtha' yas :
ma rkan lha mo gos dkar mo :
ljags ni me lha g+hun+d+he yin :
mid pa byung chub sems kyi lam :
zhal zas 'byung ba lnga yi bcud :
kha dog dkar la ro nyid bda':
rgyu nyid bdud rtsir chi li li :
lto ba chos kyi dbyings su thim :
rtsa gsum gyen du ye shes spar :
ye shes lha rnams ye shes rol :
zhes longs spyod do :
skabs 'dir rdo rje'i glu blang ngo :
rjes su lhag ma'i cho ga bya :
rdzogs pa chen po'i tshogs kyi 'khor lo 'di :
'bum phrag drug cu rtsa bzhi'i rgyud nas :
slob dpon dga' rab rdo rjes btus :
dus phyi ma'i tshe bsam yas mchims phu'i brag phug tu :
slob dpon pad+ma 'byung gnas :
mkhas pa bi ma la mi tra :
lo tsA ba bai ro tsa na gsum gyis chos skyong ba'i rgyal po khri song lde'u btsan dang :
jo mo mkhar chen mtsho rgyal gyi don du rgyas par mdzad pa'o :
rang byung lha'i dkyil 'khor la :
mchod phyir tshogs kyi las rim 'di :
bsod nams tshogs chen gsag phyir bkod :
las can gcig dang 'phrad par shog :
kun mkhyen ye shes tshogs rdzogs nas :
theg chen sa la 'khod par shog :
ces gsungs so :
zang zang lha brag gi rked bse sgrom smug po'i nang du sbas so :
sa ma ya :
rgya rgya rgya :
tshogs kyi 'khor lo rgyas pa rdzogs so :
sarba mang+ga laM//
@#:[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]rgyal ba rdo rje 'chang la phyag 'tshal lo :
rang bzhin rdzogs pa chen po nyi zla kha sbyor gyi rgyud las :
dur khrod rnams su rgyu ba'i tshe :
rdo rje'i glu ni yang yang blang :
tshogs dang dbang bskur dkyil 'khor 'jug :
de dus glu la brtson par bya'o :
mi rtog rgyud la brten dus su :
'di nyid skabs su blang bar bya :
gang zhig bsam gtan ma phebs na :
'dis ni rnal du phebs pa yin :
gal te rnal 'byor bying ba'i dus :
'dis ni bsangs na ting 'dzin bzang :
de phyir rdo rje'i glu len zhing :
rtag tu rdo rje'i gar yang bya :
glu gar rgyun du sus brten pa :
de ni rdo rje'i rigs su 'gyur :
zhes gsungs so :
glu blang ba'i dus ni :
dur khrod du brtul zhugs kyi spyod pa la 'gro ba'i dus :
yan lag gi mthil bzhi sa la btsugs te :
lce spyang ri zur 'grim pa lta bur byas la blang ngo :
tshogs kyi dus rus pa'i rgyan lus la btag ste :
rab tu 'gying bag dang ldan pas blang :
dbang bskur ba'i dus g.yas g.yon du brkyang bskum byas te :
mig 'bru tshugs su bltas la blang :
brtul zhugs kyi spyod pa'i dus gom pa nyer gcig rgyug pa dang mchong pa bya :
gyad kyi 'dor stabs su byas la blang :
mi rtog pa rgyud la brten pa'i dus su :
lus drang srong lta bu thal mo 'gram pa la sbyar ba'i tshul gyis blang :
lta sgom spyod pa'i dus thun mtshams su lus drang por bsrangs te :
thal mo snying gar sbyar la lus bsrangs la blang :
de ltar rdo rje'i glu drug 'gyur du blang ngo :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]e ma ki ri ki ri :
masta b+ha li b+ha li :
sa mi ta su ru su ru :
kun+d+ha li ma su ma su :
e ka ri li su b+hasta ye :
tsa ki ra b+hu li ta :
lce ye sa mun ta :
tsar+ya su ga ya :
bi ti sa na byang gu li :
ke ra ke ra du kha na :
ma ta li be ta ni :
b+ha ra li hi saM na :
saM bu ra ta :
me ga tsa ra ta pa :
sur+ya b+h+ya ta ra :
e b+ha sha na sa :
ra na b+ha ta sa gu li ni ya :
gu ra gu ra pag kha rad na laM:
na ra na ra i tha ra :
bud bu d+ha tshi :
sha sa ke kaM pa ra :
ri ri la khe pa Ta la sir Na :
b+he sa b+he sa ras pa lam :
i i :
ma ma :
ra ra :
A+o~M A:
A+o~M AHhU~M:
ma ma ki ri ki ri :
mas ta b+ha li :
sa mi ta su ru su ru :
kun+d+ha li ma su :
e ka ri li b+ha le :
tsa ka bu li ta :
lce yi sa mun ta :
tsar+ya su ga b+hi ti sa na :
byang gu le :
ki ri d+ha ka ri d+ha ka :
ma hA ri se :
ta na sa ra li hi :
sa naM kha ra ta ke la sa na :
b+hu d+ha ra ta :
ma ga tsa ra taM:
ma hA sa sur+ya g+ha ha ra a :
ma na ba ra b+hi hi :
ti sa g+hu ra la :
ma smin sa gu ti la :
ta ya g+hu ra g+hu ra :
rlang kha la ra na lam :
na ra na ra lam :
i tha ra la ta laM:
sir na be sa ras pa laM:
ba ge laM:
sa sa :
rI rI:
lI lI:
i i :
ma ma :
rA rA:
zhes rdo rje'i glu blang ngo :
dgos pa drug gi dus su sgra dag pa tshig gsal ba :
dbyangs snyan pos blang ngo :
rdzogs pa chen po'i rgyud 'bum phrag drug cu rtsa bzhi'i nang nas :
slob dpon dga' rab rdo rjes khol du phyung ba'o :
rdzogs so :
sa ma ya :
rgya rgya rgya :
rdo rje'i glu 'di rgya gar dang o rgyan dang kha che'i yul gser du snang ba na :
glu blang ba'i gnas yod do :
bod kyi yul na bsam yas mchims phu'i brag dmar :
lho brag dpal gyi phug ring :
gzho stod gter sgrom brag dkar :
byang gi ri bo bkra bzang rnams su sngon yang grub pa thob pa rnal 'byor pas blangs pas :
dus rgyun du blang du rung :
gang byung byung du mi blang :
dus la babs pa'i tshe gnas 'du 'dzis dben sar :
rnal 'byor pa 'khrul pa dag :
rang rig ngo shes pas blang ngo :
zhes gsungs so :
zang zang lha brag gi rked la sbas so :
sa ma ya :
rgya rgya rgya :
sarba mang+ga laM//
@#:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bla ma yi dam mkha' 'gro'i tshogs la phyag 'tshal lo :
rdzogs pa chen po'i tshogs kyi 'khor lo dang :
rdo rje'i glu tshar ba'i rjes su lhag ma'i gtor ma 'bul ba ni :
hU~M:
dgongs sam rdo rje mkha' 'gro'i tshogs :
rdo rje mkha' 'gro skad pa de :
rtogs pa'i lta ba ma lags sam :
de la gtor ma 'bul ba ni :
sku gsum lhun grub gtor ma 'bul :
bka' yi gtor ma 'di bzhes la :
rnal 'byor bdag la byin gyis rlobs :
dgongs sam ye shes mkha' 'gro'i tshogs :
ye shes mkha' 'gro skad pa de :
rang bzhin lhun grub ma lags sam :
de la gtor ma 'bul ba ni :
ting 'dzin bkrag mdangs gtor ma 'bul :
bka' yi gtor ma 'di bzhes la :
rnal 'byor bdag gi lam sna drongs :
dgongs sam las kyi mkha' 'gro'i tshogs :
las kyi mkha' 'gro skad pa de :
shes rab rnon po ma lags sam :
de la gtor ma 'bul ba ni :
rgyud lung man ngag gtor ma 'bul :
bka' yi gtor ma 'di bzhes la :
rnal 'byor bdag gi 'khor rnams skyongs :
dgongs sam 'jig rten mkha' 'gro'i tshogs :
'jig rten mkha' 'gro skad pa de :
bstan pa bsrung ba ma lags sam :
de la gtor ma 'bul ba ni :
sha khrag dmar gyi gtor ma 'bul :
bka' yi gtor ma 'di bzhes la :
rnal 'byor bdag gi bar chad sol :
de nas gtor ma la dpal 'bar ram spos thur btsugs nas gnas kyi phyi rol du gtang ba ni :
hU~M:
dgongs sam rdo rje mkha' 'gro ma :
ye shes mdangs dang bcas te gshegs :
dgongs sam ye shes mkha' 'gro ma :
ye shes zer dang bcas te gshegs :
dgongs sam las kyi mkha' 'gro ma :
rdzu 'phrul shugs dang bcas te gshegs :
dgongs sam 'jig rten mkha' 'gro ma :
pho nya'i tshogs dang bcas te gshegs :
mkha' 'gro mkha' la 'gro ba la :
las la ma rmongs phrin las mdzod :
ces gtor ma dang po dbul lo :
rnal 'byor pa nangs nub rgyun mar phrin las nar mar gtong ba'i lhag ma rdzogs so :
sa ma ya :
rgya rgya rgya :
@#:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]phrin las rgyas pa'i dus su lhag ma'i gtor ma cha bzhi ru dbul te :
dang po mkha' 'gro ma la dbul ba gong ltar ro :
gnyis pa bka' srung la dbul ba ni :
hU~M:
sangs rgyas rdo rje 'chang chen gyi :
bka' srung khro mo rag gdong ma :
bka' yi gtor ma 'di bzhes la :
chos nyid mngon sum mthong bar mdzod :
hU~M:
phyag na rdo rje'i bka' nyan ma :
dur khrod gnas pa'i ma mo gsum :
bka' yi gtor ma 'di bzhes la :
rdzogs pa chen po'i bstan pa srungs :
e ka dzA Ti'i bka' nyan ma :
dpal ldan lha mo re ma ti :
bka' yi gtor ma 'di bzhes la :
gsang sngags bstan pa gnyan po srungs :
lha mo nag mo'i bka' nyan pa :
dge bsnyen chen po rdo rje legs :
bka' yi gtor ma 'di bzhes la :
rnal 'byor bdag gi bstan pa srungs :
zhes mchod do :
gsum pa gter gyi srung ma mchod pa ni :
hU~M:
gter mdzod bse sgrom smug po yi :
gter gyi srung ma sde bzhi po :
shar phyogs dung mdzod dkar po yi :
dam can brtan ma bcu gnyis po :
bka' yi gtor ma 'di bzhes la :
rdzogs chen nyams len rnal 'byor pa'i :
bar chad khyed kyis srung bar gyis :
lho phyogs gser mdzod ser po yi :
dam can rdo rje legs pa skyong :
bka' yi gtor ma 'di bzhes la :
gsang sngags sgrub chen spyod pa yi :
bar chad bdud dpung khyed kyis thul :
nub phyogs zangs mdzod dmar po yi :
dam can gnyan chen thang lha dkar :
bka' yi gtor ma 'di bzhes la :
rten 'brel chos bdun 'chang ba yi :
bar chad zur phud gsum pas srungs :
byang phyogs lcags mdzod nag po yi :
dam can stong dpon dgra bla'i tshogs :
bka' yi gtor ma 'di bzhes la :
bod kyi chos skyong rgyal po yi :
bar chad dgra bgegs khyed kyis thul :
zhes brjod do :
bzhi pa zhing skyong dang gzhi bdag mchod pa ni :
hU~M:
yul gyi ming ni bod kyi yul :
g.ya' ri ri rgyal bkra bzang na :
dam pa chos kyi bka' nyan pa :
sin+d+hu rgya mtsho'i zhing skyong mchog :
klu yi rgyal po dam tshig can :
'chi med nye ba'i dbang po bzhugs :
sku mdog dkar po zhi ba'i chas :
sbrul rigs lnga yi gdengs ka can :
phyag na rin chen bum pa bsnams :
sbrul mjug rgya mtsho'i gting du 'khyil :
nor bu drug gi khri la bzhugs :
gnas de 'dzin pa'i gang zag la :
tshe dang bsod nams rgyas par spel :
dkar gsum bdud rtsi klu sman dang :
rin chen lnga yi spyan gzigs 'bul :
de yi phyogs bzhi'i bka' srung ni :
shar phyogs rgyal mtshan btsug 'dra'i ri :
rin chen gur smug pho brang na :
lha yi dge bsnyen khrom pa skyes :
smug po ber nag dar mdung thogs :
lho phyogs dug gdong skyes 'dra na :
bdud kyi dge bsnyen khrom pa skyes :
dud kha ber nag dar mdung thogs :
nub phyogs brag dmar rtse rgyal na :
btsan gyi dge bsnyen khrom pa skyes :
dmar po ber nag dar mdung thogs :
byang phyogs rgyal chen dpung steng du :
mthing sngon gur gyi pho brang na :
klu yi dge bsnyen khrom pa skyes :
ljang sngon gos dkar dar mdung thogs :
bka' srung chen po sde bzhi po :
yab ni klu yi rgyal po lags :
yum ni bdud mo bkrag gsal ma :
skyes pa khrom gyi yul du skyes :
byon pa bod kyi yul du byon :
gnas pa ri bo bkra bzang gi :
phyogs bzhi'i ri la gnas bcas nas :
chibs su gyi ling rta bzhi bcibs :
zhi ba'i las la chas tsam na :
smug po ze dkar chibs su bcibs :
sde brgyad bdud dang sdong tsam na :
bra nag rting dkar chibs su bcibs :
btsan gyi dmag dpon mdzad tsam na :
dmar po zangs mdog chibs su bcibs :
klu yi yul du gshegs tsam na :
ser po rngog sngon chibs su bcibs :
gnas 'dir byang chub sgrub pa la :
bar chad byung na khyod kyis thul :
bka' yi gtor ma 'di longs la :
'khor dang longs spyod rgyas par mdzod :
ri bo de yi mtshams bzhi na :
dge bsnyen chen po sde bzhi gnas :
shar lho gangs ri dkar po la :
klu sras bu le dkar po gnas :
bka' yi gtor ma 'di longs la :
shar lho chos kyi bstan pa srungs :
lho nub gangs ri dkar po la :
gnod sbyin rgyal thod dkar po gnas :
bka' yi gtor ma 'di longs la :
lho nub chos kyi sgron me sbor :
nub byang brag ri dkar po la :
lha brag klu btsan spun gsum gnas :
bka' yi gtor ma 'di longs la :
nub byang chos kyi pho nya gyis :
byang shar brag rong nag po na :
bdud mo rno myur nag mo gnas :
bka' yi gtor ma 'di longs la :
byang shar bgegs kyi zam sgo chod :
sangs rgyas bstan pa rgyas par mdzod :
bdag gi 'khor dang longs spyod spel :
mi mthun dgra bgegs bar chad zlogs :
zhes gtor ma gtang ngo :
maN+Dal bsdu zhing thig le bsgom :
rdzogs pa chen po 'bum phrag drug cu rtsa bzhi'i rgyud nas :
mkha' 'gro ma'i lhag gtor :
slob dpon dga' rab rdo rjes btus :
khros ma nag mo'i rgyud nas :
slob dpon 'jam dpal bshes gnyen gyis bka' srung gi lhag gtor btus :
'jig rten mchod bstod kyi rgyud nas slob dpon pad+ma 'byung gnas kyis gter bdag gi mchod pa btus te mdzad :
slob dpon pad+ma 'byung gnas kyis ri bkra bzang rgyud nas zhing skyong yul lha mchod pa mdzad pa rdzogs so :
sa ma ya :
rgya rgya rgya :
zang zang lha brag gi rked bse sgrom smug po'i dbus nas rig 'dzin rgod kyi ldem 'phru can gyis gter nas bton pa'o //
sarba mang+ga laM///
/
