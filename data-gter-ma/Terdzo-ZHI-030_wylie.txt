\u0f01\u0f83:
zab bdun rtsa gsum tshe zab las :
nor sgrub kun 'khyil mched gsum bzhugs :
\u0f88\u0f88\u0f88\u0f88
rtsa gsum lha la gus pas 'dud :
rnal 'byor byang chub sgrub pa la :
mthun rkyen zas gos nor gsum dgos :
de yang myur du bsgrub pa'i phyir :
gnod sbyin mched gsum sgrub pa la :
phrin las snying por bsdus pa ni :
gtor ma zas sna spod kyis bran :
rang nyid rtsa gsum gang rung bsgom :
mdun du skyed tshal nyams dga'i dbus :
rin chen ljon shing dpangs mtho ba :
me tog dmar po bkra ba'i rtsar :
ut+pal dmar po nyi ma'i gdan :
hrIHyig gsum gyi 'phro 'du las :
dbus su nor gyi lha mo mthing :
g.yas su gos kyi lha mo ljang :
g.yon du zas kyi lha mo dmar :
le brgan na bza' gser rked bcings :
rin chen rus pa'i rgyan gyis spras :
sha rgyas mdzes la sgeg pa'i nyams :
g.yas rnams gser gyi dgra satwa dang :
g.yon pas dgos 'dod mchog stsol ba'i :
thod pa rin chen gang ba bsnams :
gnas gsum oM AHhU~M gis mtshan :
ye shes tshogs rnams spyan drangs gyur :
hU~M:
dur khrod chen po'i nags tshal nas :
gnod sbyin bu mo mched gsum rnams :
dam tshig dbang gis gnas 'dir gshegs :
dgyes pa'i gdan la bzhugs su gsol :
badzra sa ma ya dza :
tiSh+Tha lhan :
a ti pU ho :
pra ti tsa ho :
hU~M:
dngos su 'byor dang yid las sprul :
phyi nang gsang ba mchod pa'i sprin :
'bul lo dgyes par bzhes su gsol :
zas gos nor gyi dngos grub stsol :
ar+g+haM pA d+yaM sogs /
ma hA a mr-ita rak+ta ba liM ta khA hi :
ma hA su kha pU dza ho :
hU~M:
sha za'i mkha' 'gro mched gsum gyis :
gtor ma bzhes la bdag gzhan kun :
byang chub sgrub pa'i grogs kyi phyir :
sbyin dang bsod nams tshogs kyi rdzas :
sgrub pa'i mthun rkyen dngos grub stsol :
dur khrod nags tshal shing drung chen po ru :
lhag par gnas bcas sha za mkha' 'gro gsum :
sgyu ma'i skur ston phrin las sgrub pa'i lha :
sna tshogs mdzad pa yid bzhin nor 'dra zhing :
dpag bsam shing ltar dgos 'dod re ba skong :
mi zad gter gyi bum bzang mdzod 'dzin pa :
dgos 'dod mchog sbyin ma la phyag 'tshal bstod :
sgrub cing bzlas pa gzhan du shes :
gshegs shing rten la bstim pa sogs :
rnal 'byor rang gis gang 'dod bya :
'dis ni longs spyod myur du 'du :
sa ma ya :
rgya rgya rgya :[  \u0f01\u0f83]:
zab bdun rtsa gsum tshe zab las :
kun 'khyil mched gsum sgrub thabs bzhugs :
rtsa gsum lha la phyag 'tshal lo :
gnod sbyin mched gsum sgrub pa'i rten :
'gron bu bu yod hrIHsa mtshan pa :
khong du sngags kyi byang bu bcug :
le brgan gyis dril dar snas bcings :
lha klu mi gsum bla rdo dang :
rin chen 'bru sman rta phyugs spu :
zas sna rnams dang lhan cig tu :
rin thang che ba'i gwa 'ur bstsal :
da la bris pa'i sku rten bcas :
bgegs bskrad khrus kyis sbyang bar bya :
de nyid lha mo gsum du mos :
rang gi thugs ka'i 'od zer gyis :
gnod sbyin bu mo'i thugs rgyud bskul :
hrIHlas 'od zer lcags kyu'i dbyibs :
'khor 'das kun tu 'phros pa yis :
mkhyen ldan 'byor ldan bsod nams can :
dbang thang can gyi tshe bsod dpal :
zas gos nor rnams thams cad kun :
gnas 'dir bsdus shing thim par bsam :
sngags 'di thugs kar bkod cing bzla :
oM i ling ki :
pi ling ki :
ki ling ki swA hA:
gos kyi lha mo'o :
oM na mo shu tra mu tri ma hA pi shA tsi na ye swA hA:
nor gyi lha mo'o :
oM a na le :
kun d+ha le :
gr-ih+Na :
pi Na d+ha :
pi shA tsi na ye swA hA:
zas kyi lha mo'o :
sa ma ya :
rgyaHrgya :
zhag gcig gis 'grub pa'i sngags sham 'di sbyar ro :[ \u0f88\u0f88\u0f88\u0f88\u0f88\u0f88\u0f88\u0f88 ]sa ma ya :
rgyaHrgyaH[  \u0f01\u0f83]:
yang zab rtsa gsum tshe zab las :
gnod sbyin spun gsum bka' gtad bzhugs :
rtsa ba gsum la phyag 'tshal lo :
sha za mkha' 'gro spun gsum gyi :
sgrub la dbang ba'i bka' gtad ni :
dkyil 'khor ut+pal gsum bri 'am :
me tog sil mas tshom bu bkram :
thod bzang nang du gtor ma ni :
rin chen dbyibs can dgra satwas mtshan :
zas snas bskor la spod kyis bran :
bag dro rgyan ldan dar gur phub :
ku sha'i chun po gsum yang btsugs :
de la lha mo'i sku gzugs btags :
phyi nang gsang ba'i mchod pa bsham :
sgrub pa'i phrin las tshul bzhin btang :
bum par rigs gsum mgon po bskyed :
snying po bzlas pas 'od zhu bsam :
slob mas rten 'brel che ba'i rdzas :
tshogs gsag phyir na maN+Dal 'bul :
bsod nams ye shes tshogs rdzogs pa'i :
bla ma sangs rgyas dgongs su gsol :
byang chub lam gyi mthun rkyen kun :
bsgrub phyir lha mo'i rjes gnang stsol :
rgyud sbyang sku yi lha mor bskyed :
ye shes bstim zhing bum dbang bskur :   til gyi gong bu sogs /mchan /
'jam dpal dbyangs kyis dbu brgyan bsam :
sku gzugs gtor ma spyi bor bzhag :
hU~M:
rgyal ba kun gyi sku yi sprul pa ste :
sgrub pa po la gos kyi dngos grub stsol :
rgyal ba'i spyan sngar khyod kyis dam bcas ltar :
zhal bzhes bzhin du dngos grub 'grub par mdzod :
sngags kyi dbang bskur bzlas lung sbyin :
lha mo rang sems dbyer med bsam :
de bzhin zas kyi lha mor bskyed :
spyan ras gzigs kyis dbur brgyan bsam :
hU~M:
rgyal ba kun gyi gsung gi sprul pa ste :
sgrub pa po la zas kyi dngos grub stsol :
rgyal ba'i spyan sngar khyod kyis dam bcas ltar :
zhal bzhes bzhin du dngos grub 'grub par mdzod :
nor gyi lha mo'i dbu rgyan yang :
phyag na rdo rje nyid du bya :
hU~M:
rgyal ba kun gyi thugs kyi sprul pa ste :
sgrub pa po la nor gyi dngos grub stsol :
rgyal ba'i spyan sngar khyod kyis dam bcas ltar :
zhal bzhes bzhin du dngos grub 'grub par mdzod :
sku gsung thugs kyi rjes gnang bya :
rjes kyi bya ba spyi ltar la :
rten gtor mdzod kyi phugs su sba :
longs spyod rgyas pa'i rten 'brel lo :
sa ma ya rgya :
lha sras mu rub btsad po'i rnam rol sprul pa'i gter chen mchog gyur bde chen gling pas mdo khams yel brag nam mkha' mdzod nas las ldan gyi grogs dang bcas pas spyan drangs pa'i bdud rtsi lnga shog o rgyan phyag bris las /
sa spyod gsung gi 'khor lo 'og min karma'i gdan sa chen po'i ri khrod bde chen gling du me sbrul lo tha skar zla ba'i yar ngo gu ru rin po che'i dus chen tshes bcu'i snga dro'i char dbu brtsams nas phab rim bzhin du /
zur mang bstan 'dzin sprul ming pa pad+ma nges gsang bstan pa rab rgyas kyis bris pa dge'o ///
/
