pad+ma'i zhal gdams grol thig mthong ba rang grol las :
chos nyid klong bshags bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gdod nas ma skyes chos kyi sku :
gnyis med ro mnyam longs spyod rdzogs :
ma 'gags rol pa sprul pa'i sku :
phyag 'tshal bla ma mkha' 'gro la :
dngos 'byor yid las byung ba yi :
phyi nang gsang ba'i mchod sprin rnams :
chos dbyings nam mkha'i klong yangs nas :
rnam 'phrul gus pa'i yid kyis mchod :
thog med dus nas da lta'i bar :
rang bzhin dang ni bcas pa yi :
sgo gsum mi dge'i las rnams kun :
rang grol rig pa'i klong du bshags :
bla ma yi dam mkha' 'gro'i tshogs :
bdag dang dbyer med ro mnyam la :
bdag tu bzung ba mthol lo bshags :
dran rtog chos nyid rang rtsal la :
ye grol bskyar gzhi med pa yi :
blta bya lta byed med pa la :
ngo blta byas pa mthol lo bshags :
sems nyid ye grol 'khor yug 'di :
yid byed sgom pa'i yul las 'das :
bsgom bya sgom byed med pa la :
stong nyid bsgoms pa mthol lo bshags :
chos dbyings brdal ba'i yo langs la :
spang blang spyod pa a thang chad :
spyad bya spyod byed med pa la :
blang dor spyod pa mthol lo bshags :
rig pa bcings grol med pa la :
sa lam 'bad pas grol ba mtshar :
'thob bya thob byed med pa la :
spang thob 'bras bu mthol lo bshags :
dran pa rang grol thig le'i ngang :
khyab gdal nam mkha'i khor yug la :
dran pas bzung dang ma gzung med :
dran pa'i sgrog bcings mthol lo bshags :
thams cad chos dbyings rol pa la :
yengs dang ma yengs ga la yod :
ye nas skye med rgya yan la :
ma yengs sems 'dzin mthol lo bshags :
sems nyid nam mkha' lta bu la :
gang gis glod cing sgrim par nus :
bya rtsol spros pa'i yul las 'das :
'bad rtsol sgrim glod mthol lo bshags :
ris med stong pa nam mkha'i ngang :
btsal bas rnyed par mi 'gyur te :
'bad rtsol 'du byed 'khrul pa'i lam :
rig 'tshol sdug btsir mthol lo bshags :
ma yengs rnam rtog ngos bzung nas :
de nyid glod cing de nyid blta :
'di yang 'du byed 'khrul pa'i lam :
ye dag rol par mthol lo bshags :
byas pa'i chos kyis sangs mi rgya :
blo yi chos kyis rang nyid 'ching :
gang la dmigs kyang yin lugs sgrib :
dmigs med chos dbyings klong du bshags :
sa lam drod rtags re bas bcings :
nyams rtogs ro la chags pas phung :
smig rgyu'i chu yis rang nyid bslus :
byar med ye grol klong du bshags :
mi rtog gnas pa'i khor yug ngang :
bde gsal mi rtog ting 'dzin dang :
stong nyid blo bral ris med sogs :
myong zhen skye med klong du bshags :
don dam chos dbyings spros bral ngang :
bsam med dmigs med brjod med sogs :
go myong yid kyi gtad so rnams :
ris med bsam 'das klong du bshags :
thos bsam 'bad rtsol sgom pa dang :
mi bsgom mi rtog byar med sogs :
gang ltar byas kyang bcos ma'i lam :
ma bcos chos sku'i klong du bshags :
gtang bzhag 'gugs dang ched 'dzin bsgom :
sgrim glod ngo blta la sogs dang :
rtag chad bsam gzhig yid byed lam :
byar med ka dag klong du bshags :
ma byas dge la rjes yi rang :
skye med chos 'khor bskor ba dang :
skye 'chi med par rtag bzhugs nas :
ji srid nam mkha'i mthar thug bar :
mi ngal 'gro ba 'dren par shog :
chos nyid klong bshags 'di nyid ni :
chos sku rig pa'i klongs yangs las :
longs sku'i ngag gis rab 'byin pas :
sprul sku'i lag pa'i mthil du sprod :
sa ma ya :
rgya rgya rgya :
yid byed tshig gi lta bar gding bcas shing :
tshul khrims 'chal dang byang sems gsang sngags nyams :
de dus gdams pa'i snying phyung klong bshags 'dis :
ngan song skye sgo gcod do sa ma ya :
sa ma ya :
rgya rgya rgya :
zab rgya :
gter rgya :
sbas rgya :
kha thaM:   phreng po gter chen shes rab 'od zer gyi zab gter ro //
