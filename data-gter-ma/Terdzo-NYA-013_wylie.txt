rdzogs chen dkon spyi'i rig 'dzin brgyud 'debs byin rlabs lcags kyu bzhugs so //
gu ru pad+ma sid+d+hi hU~M hrIH
/chos nyid 'od gsal rdo rje snying po'i zhing //
dag pa gnyis ldan mtha' bral gdod ma'i mgon //
rig stong nyag gcig gzhon nu bum pa sku //
kun bzang 'od mi 'gyur ba la gsol ba 'debs //
rang snang lhun grub tshangs pa rnga sgra'i zhing //
nges pa lnga ldan mtshan dpe longs spyod rdzogs //
bde stong kha sbyor sku yi 'du 'bral med //
rigs 'dus nam mkha' rgyal po la gsol ba 'debs //
mkha' khyab rdul snyed tshangs chen zhing gi mgon //
mkhyen pa gnyis ldan sgyu 'phrul drwa ba'i gar //
snang stong srid zhi kun bdag rdo rje sems //
rgyal dbang pad+ma 'od 'bar la gsol ba 'debs //
rgyal ba kun yum shes rab pha rol phyin //
gdod nas grub pa mkha' spyod DA ki'i gtso //
gsang sngags mdzod 'dzin 'chi med rdo rje'i sku //
dbyangs can ye shes mtsho rgyal la gsol\u0f8e
bi mas rjes bzung rdzogs chen bstan pa'i bdag
/sems kyi chos zad gdod ma'i grol gzhir phyin //
zag bcas phung po zag med 'od du dengs //
grub chen ting 'dzin bzang po la gsol\u0f8e
ri bo spyi chings dgongs pa'i gdengs tshad brnyes //
snang bzhi mthar phyin 'byung bzhi dbang du sgyur //
nyang ban rnam 'phrul skye mtha'i sangs rgyas mchog
/rig 'dzin 'ja' tshon snying po la gsol\u0f8e
ye shes spyi blug rgyal thabs dbang bskur brnyes //
gzhi rdzogs dgongs pas snang srid zil gyis mnan //
'brog ban thugs sprul pad+ma thod phreng dngos /
khrag 'thung bdud 'dul rdo rje la gsol\u0f8e
thig le mthong rdol rtogs grol zung 'jug brnyes //
lhun grub rin chen sbubs su brtan pa thob //
lang gro'i rnam 'phrul skye 'chi'i mtshan ma zad //
rig 'dzin klong gsal snying po la gsol\u0f8e
nyi zla khad mnyam ye shes zang thal brnyes //
'khor 'das yongs grol kun khyab zhing gi bdag
/bai ro'i rnam 'phrul rgyun mtha'i rig pa 'dzin //
pad+ma bde chen gling pa la gsol\u0f8e
rgya mtsho klong rdol sa lam cig chod brnyes //
rang byung rdo rje rtse mo'i rtsal chen rdzogs //
nam snying thugs sprul 'pho ba'i bag chags bcom //
rdo rje tshe dbang nor bu la gsol\u0f8e
srid la mi gnas dgongs pa klong du grol //
zhi la mi gnas snang ba rang rgyas theb //
spyan ras gzigs dbang rnam 'phrul thams cad mkhyen //
bka' brgyud phrin las shing rta la gsol\u0f8e
chos sku rang bzhag lta ba gyad du gyur //
'gyur med rang gsal sgom pa tshad la phebs //
mnga' bdag rnam 'phrul snyigs ma'i 'gro 'dul mchog
/rig 'dzin rdo rje drag po la gsol\u0f8e
phyogs bcu dus gsum sangs rgyas 'dus pa'i sku //
rab 'byams dkyil 'khor rgya mtsho'i 'khor lo'i mgon //
pad+mas lung bstan khyab bdag rdo rje 'chang //
pad+ma nyin byed dbang po la gsol\u0f8e
gzhan yang yang zab bskyed rdzogs rdzogs pa che'i //
chos bdag rtsa ba gcig la sdong po gnyis //
yan lag brgyad dang me tog 'bras bu lngar //
lung zin skyes chen rnams la gsol\u0f8e
bi ma dngos byon 'dzam gling nor bu rgyan //
mchog gi sprul sku bzang po rdo rje'i zhabs //
mchog grub rnam rol mi pham blo gros sogs //
sprul pa'i chos bdag rnams la gsol\u0f8e
gangs can mgon po chos dbyings rdo rje'i zhabs //
dpal gyi dbang phyug rnam 'phrul grags pa'i mtshan //
klu yi rgyal mtshan karma chags med sogs //
sar gnas chos bdag rnams la gsol\u0f8e
he ru ka dpal nam mkha' 'jigs med rtsal //
sA le'i rnam rol gter chen bsam gtan gling //
mkhas grub chen po sna tshogs rang grol sogs //
rgyal tshab chos bdag rnams la gsol\u0f8e
brtul zhugs grub pa'i dbang phyug phag 'tsho ba //
sha mi go cha'i rol gar bstan spel mchog
/bstan pa dar rgyas karma'i mtshan can sogs //
bka' babs chos bdag rnams la gsol\u0f8e
pad+ma kun dga' phrin las dbang 'byung zhabs //
shes rab grags pa bstan 'dzin don grub rje //
rigs brgya'i khyab bdag theg mchog bstan 'phel sogs //
yongs rdzogs brgyud pa rnams la gsol ba 'debs /[  ]/dkon mchog gsum 'dus mthar thug skyabs kyi mchog
/rtsa ba gsum dngos byin rlabs dngos grub gter //
bka' drin gsum ldan dpal chen kun tu bzang //
rtsa ba'i bla ma'i zhabs la gsol\u0f8e
sku lnga rdor 'chang skal mgon drug cu lnga //
ston pa bcu gnyis rig 'dzin che brgyad sogs //
dgu ldan brgyud pa'i rtsa ba byin rlabs mdzod //
bla ma dkon mchog spyi 'dus la gsol\u0f8e
rgyud sde bzhi drug theg pa rim dgu yi //
dkyil 'khor rje btsan pad+ma he ru ka
/mchog dang thun mong dngos grub rgya mtsho'i gter //
che mchog dmar nag me phreng la gsol\u0f8e
gnas yul dur khrod rtsa rlung thig le ru //
phrin las mnga' mdzad gnas gsum mkha' 'gro ma //
ye shes las dang 'jig rten spyi dpal che //
rgyal yum seng ge'i gdong can la gsol\u0f8e
sangs rgyas kun 'dus rtsa gsum dkyil 'khor lha //
mkhyen brtse nus mthu bsam gyis mi khyab pas //
bdag sogs da lta nyid du thugs rjes zungs //
re sa gzhan na med do byin rlabs phob //
rtse gcig gdung ba'i nga ros gsol 'debs shing //
stong nyid snying rje'i thugs dam dgongs pa bskul //
rmongs pa'i snying la ye shes lcags kyus gzer //
rgyal ba'i rigs sad nus pa rdzogs par mdzod //
srid par nges 'byung 'chi ba snying la gzer //
chos brgyad 'brel thag chod par byin gyis rlobs //
tshe 'di blos thongs chos phyir dka' thub bzod //
sgrub la snying rus nus par byin gyis rlobs //
thog med nas bsags las nyon sdig sgrib byang //
las rlung btsan thabs 'gag par byin gyis rlobs //
las 'bras yid ches sdom dang dam tshig brtan //
bsgrub pa'i 'bras bu 'grub par byin gyis rlobs //
bdud kyi gegs zhi chos mthun tshe bsod rgyas //
dge bsam bar chad med par byin gyis rlobs //
phyogs med snying rje ris med dag snang 'bungs //
sems rgyud chos dang 'dres par byin gyis rlobs //
na tsha sdug bsngal nyon mongs rnam rtog sogs //
rkyen ngan lam du longs par byin gyis rlobs //
drod rtags mngon shes lto gos skyid 'dod sogs //
ngar 'dzin khong 'tshod bral bar byin gyis rlobs //
mos gus drag pos byin rlabs snying la zhugs //
thugs yid gcig tu 'dres par byin gyis rlobs //
bskyed pas gsal brtan tshad brgyad gyad du gyur //
snod bcud lha ru 'char bar byin gyis rlobs //
rtsa rlung thig le rdo rje gsum du dag
/'pho med zhu bde brnyes par byin gyis rlobs //
dpe tshig yid dpyod go bar mi lus par //
sgro 'dogs sems la chod par byin gyis rlobs //
rang thog ngo 'phrod gcig thog thag chod de //
grol thog gdeng 'cha' nus par byin gyis rlobs //
gzung 'dzin 'brel chad rig stong rjen la bud //
dbyings rig ma bu 'dres par byin gyis rlobs //
ye shes sku thig lug rgyud 'phel zhing brtan //
snang bzhi mtha' ru phyin par byin gyis rlobs //
thob gsum gzer thebs gdeng bzhi'i drod tshad brnyes //
chos nyid zad sar 'khyol bar byin gyis rlobs //
skye 'jug dbang thob 'pho ba chen po'i skus //
'gro don 'khor ba dong sprugs byin gyis rlobs //
ye shes gsum ldan ka dag gsang ba'i sbubs //
lhun rdzogs dus bzhi mnyam nyid gdod ma'i klong //
'od mi 'gyur ba'i go 'phang mchog brnyes nas //
gzhan don lhun grub chos kyi rgyal por shog
/ces pa'ang dpal spungs ri khrod kun bzang bde chen 'od gsal gling du zab chos 'di nyid kyi sngon 'gro bla ma'i rnal 'byor gsag pa'i thun skabs su rtse gcig gsol ba btab pa ste blo gros mtha' yas kyis so /
!
/'ja' tshon dkon mchog spyi 'dus kyi brgyud 'debs byin rlabs lcags kyu'i kha skong ni /[  ]rnam snang rgyal ba yongs rdzogs bstan pa'i bdag
/mtha' yas dkyil 'khor kun gtso gar gyi dbang //
rgyal bas yongs bsngags dpal chen rdo rje can //
'chi med g.yung drung gling par gsol ba 'debs //
dkon mchog gsum 'dus sogs sbrel ba dang /
brgyud 'debs bsdus par /
thugs kyi rdo rje rtsal zhes pa'i 'phros su /
pad+ma nyin byed g.yung drung gling pa'i zhabs //
don gnyis mthar phyin sogs dang /
sman mchod skabs /
'chi med g.yung drung gling pa'i zhal du sarba pany+tsa\u0f8e
drin chen rtsa ba'i bla ma'i sogs dang /
mang+ga laM///
/
