@#//
slob dpon pad+ma saM b+hA bas mdzad pa'i mi kha dgra sgyur gyi gto bzhugs so //
rtsa ba gsum la phyag 'tshal lo //
skyes bu gang zhig mi kha smra mchu babs pas /
chag che ba /
nyam nga ba /
glo bur gyi rkyen dang god kha sdang ba sogs la gto bcos zab mos sgyur ba'i man ngag ni /
g.yang gzhi nag po'i steng du 'bru nag bra bo bkram /
de'i dbus su mi kha bya mchu nag mo dar nag g.yab pa'i gzugs bya /
de'i khog par /
oM ma hA kA la ya swA hA/
srid pa'i gnas kha /
'byung po'i bab kha /
gnod pa'i 'dre kha /
sdang ba'i sems kha /
byung ba'i bab kha /
byams pa'i gnyer kha /
khrom nyes kha /
mi mang gi smra kha rnams snod sgyur hril swA hA/
zhes bris pa bcug
/bya spu sna tshogs kyis brgyan /
mdun du 'brang rgyas /
mtha' skor du tshwa sgog ram pa /
g.yer ma /
bra bo /
zwa lo /
sbang ma /
sran ma /
la phug
/btsod /
tshos /
bul tog
chang skyems /
gser g.yu dung gsum /
'gron bu mig med /
khrab byang mig dgu /
sre long /
yos tshig
/ra lug gi ru co /
go mgal /
gzhan yang chag dgu
/gog bcu thams cad kyis bskor /
mthar stag pa dang glang ma'i shing la dar tshon dang bal tshon sogs kyis brgyan pa btsugs /
de nas rang nyid yi dam gang byed kyi gzhung bsrang /
gtor rdzas rnams sngags drug phyag drug gis byin gyis brlabs la 'di skad gyer bar bya'o //
b+h+yo :
mi kha'i rgyal mo bya mchu ma :
khyod kyi lag tu rdzongs bskur ro :
yas dang sog la gshegs su gsol :
rgyu sbyor yon gyi bdag po la :
dang po mi kha ga nas byung :
bar du mi kha gang du babs :
mtha' mar mi kha gang na gnas :
sngon tshe sngon gyi dus 'di ru :
chos rgyal rgyal po don grub la :
lha sbyin la sogs bdud rnams kyis :
mi kha bra mchu'i dmod btang bas :
thabs la mkhas pa'i 'jam dpal gyis :
lo brgyad lon pa'i khye 'ur sprul :
mi kha sna tshogs yas bsags te :
mi kha sna tshogs bde byas pas :
rgyal po don grub 'khor bcas kyang :
mi kha dag las thar pa bzhin :
de ring rgyu sbyor yon bdag kyang :
mi kha dag las thar gyur cig :
dang po mi kha de ltar byung :
bar du mi kha gang du babs :
rgyal po in+d+ra bo d+hi la :
skye bo yongs kyi mi kha 'dus :
rmi ltas mtshan ngan sna tshogs byung :
rgyal po chen po thugs khros te :
thabs la mkhas pa'i slob dpon dang :
mkhan po bo d+hi satwa yis :
mi kha bra mchu'i yas bsags te :
lam gyi bzhi mdor bor byas pas :
rgyal po in+d+ra bo d+hi yang :
mi kha dag las thar pa bzhin :
de ring rgyu sbyor yon bdag kyang :
mi kha dag las thar gyur cig :
de nas mi kha gang du babs :
pa gor bai ro tsa na la :
rgya gar yongs kyi mi kha 'dus :
mtshan ltas ngan pa sna tshogs byung :
slob dpon shrI siM ha yis :
mi kha bra mchu'i yas bsags te :
lam rgya'i bzhi mdor bor byas pas :
pa gor bai ro tsa na yang :
mi kha dag las thar pa bzhin :
de ring rgyu sbyor yon bdag kyang :
mi kha dag las thar gyur cig :
de nas mi kha gang du babs :
rgyal po khri srong lde'u btsan la :
blon po rnams kyi mi kha 'dus :
mtshan gsum mi kha sna tshogs rmis :
nyin gsum rgyal po thugs ma dgyes :
slob dpon pad+ma 'byung gnas kyis :
mi kha sna tshogs yas bsags te :
lam gyi bzhi mdor bor byas pas :
rgyal po khri srong lde'u btsan yang :
mi kha dag las thar pa bzhin :
de ring rgyu sbyor yon bdag kyang :
mi kha dag las thar gyur cig :
de nas mi kha gang du babs :
rgyu sbyor yon bdag 'khor bcas la :
mi kha bra mchu 'dus so zer :
de la sngags 'chang bdag gis ni :
mi kha bra mchu'i yas bsags te :
lam gyi bzhi mdor bor byas pas :
rgyu sbyor yon bdag 'khor bcas kyang :
mi kha dag las thar gyur cig :
ci bsam thams cad 'grub par shog :
tha mar mi kha gang du babs :
bya ru mi btub bkra mi shis :
'dre ngan yod pa'i sa la gnas :
kha mchu bkra mi shis pa gtong :
ya cha gtam shol sna tshogs byed :
mi kha bram chu mthu rtsal can :
brag dang thug na rmang nas dral :
mtsho dang thug na gting nas skem :
mi dang thug na ya bral gtong :
mi kha gtam rdol sna tshogs gtong :
skye 'gro'i srog la rgol bar byed :
rdo rje lta bu'i sra mkhregs kyang :
mi khas myur du 'jig par byed :
de bas mi kha mthu rtsal can :
'di ru ma 'dug gzhan du dengs :
!
de nas mi kha gang du b+h+yo :
bkra mi shis dang byar ma btub :
mo lo ngan pa'i steng du b+h+yo :
mkha' ltar b+h+yo la ser ltar 'grim :
sngags 'chang bdag gi bka' ma gcog :
dkon mchog gsum gyi dam ma 'da':
de nas mi kha gang du b+h+yo :
khyim sgo lam srang 'di nyid du :
pha dang bu yi bdud langs te :
pha tshan nang gi rgya 'dre langs :
pha tshan gzhan la b+h+yo ste gtong :
pha tshan gzhan la mi b+h+yo ru :
dang po mi kha gcig gi bu :
da lta khyim gcig bzhin du 'grogs :
pha dang bu la bzang ngan med :
de bas pha tshan gzhan la b+h+yo :
da ni b+h+yo ba gang du b+h+yo :
khyim sgo lam srang 'di nyid du :
'bangs la rje yi bka' byung te :
yul mi yo zhal byung ba dang :
yul mi'i zla la b+h+yo ste gtong :
yul mi nang du mi b+h+yo ru :
dang po rje bo gcig gi 'bang :
smreng dang gros rnams gcig tu byed :
rje gcig 'bangs la nye ring med :
de bas yul ma'i zla la b+h+yo :
da ni b+h+yo ba gang du b+h+yo :
khyim sgo lam srang 'di dag tu :
yul bdag phung 'dre'i nad byung ste :
srid sde rgya 'dre byung ba na :
srid sde rang gi yul du b+h+yo :
srid sde'i yul du mi b+h+yo ru :
dang po tha tshig gcig tu byas :
da lta blo gros gcig tu byed :
gros gcig mi la bzang ngan med :
de bas srid sde'i nang du b+h+yo :
da ni b+h+yo ba gang du b+h+yo :
khyim sgo lam srang 'di dag tu :
grong pa'i bu tsha mi kha langs :
smra mchu yo langs byur chag che :
khyim mtshes rang gi steng du b+h+yo :
khyim mtshes rang la mi b+h+yo ru :
chu dang rdzas rnams gcig tu byed :
'gro 'dug mal stabs gcig tu byed :
mi gcig mi la snga phyi med :
de bas khyim mtshes rang la b+h+yo :
da ni b+h+yo ba gang du b+h+yo :
khyim sgo lam srang 'di dag tu :
che dang chung gi sri langs pas :
na mnyam de yi byol so byung :
na mnyam de yi nang la b+h+yo :
na mnyam nang du mi b+h+yo ru :
mthun pa'i lo ni gcig tu skyes :
sdod pa'i rtse srogs sdong stabs gcig :
che skyed kun tshang gcig tu byed :
tshang gcig mi la rgan gzhon med :
de bas na mnyam nang la b+h+yo :
da ni b+h+yo ba gang du b+h+yo :
sa bdag rgyal po de la b+h+yo :
zhang blon drag po de la b+h+yo :
phung khyim srid sde rnams la b+h+yo :
bran dang phas rgol de la b+h+yo :
yang na 'og gi rta la b+h+yo :
yang na sgo yi khyi la b+h+yo :
yang na zhing gi mu la b+h+yo :
!
da ni zlog pa gang zhig zlog :
yas kyi bdud g.yos thams cad kyang :
mi kha bra mchu 'di yis zlogs :
drang srong gza' yi ki kaM yang :
mi kha bra mchu 'di yis zlogs :
ma mo'i khrag nad thams cad kyang :
mi kha bra mchu 'di yis zlogs :
the'u rang sris la rku ba yang :
mi kha bra mchu 'di yis\u0f8e
tho rangs sgo khyi ngu ba yang :
mi kha bra mchu 'di yis\u0f8e
nam phyed 'og rta 'tsher ba yang :
mi kha bra mchu 'di yis\u0f8e
srod la bya pho 'tsher ba yang :
mi kha bra mchu 'di yis\u0f8e
lo keg zla keg zhag keg dang :
bud med dmod ngan 'debs pa yang :
mi kha bra mchu 'di yis\u0f8e
mi yi nad dang 'tshe ba dang :
phyugs kyi god sri thams cad kyang :
mi kha bra mchu 'di yis\u0f8e
gza' skar lam ltas mtshan ma ngan :
mo dang pra ngan thams cad kyang :
mi kha bra mchu 'di yis zlogs :
zlogs shig sdang ba'i dgra la b+h+yo :
sgyur cig gnod pa'i bgegs la sgyur :
!
da ni b+h+yo lam gtad pa ste :
b+h+yo ni sdang ba'i dgra la b+h+yo :
b+h+yo ni gnod pa'i bgegs la b+h+yo :
sdang ba'i dgra la byol ba'i tshe :
yul mkhar khyim yang rgya gram 'jig :
zhing gi lo yang gtan mi skye :
bu tsha rigs rgyud rtsad nas chad :
gnod pa'i bgegs la byol ba'i tshe :
gnam lha dkar po khrag tu skyug :
byis pa yak+Sha 'dar zhing brgyal :
de yang sdang ba'i dgra la b+h+yo :
de yang gnod pa'i bgegs la b+h+yo :
phu na sha pho ru 'dzings bdud kyi byol :
de yang sdang ba'i dgra la b+h+yo :
de yang gnod pa'i bgegs la b+h+yo :
bya rog sder 'dzings rgyal po'i byol :
de yang sdang ba'i dgra la b+h+yo :
de yang gnod pa'i bgegs la b+h+yo :
g.yag po ru 'dzings dmu yi byol :
de yang sdang ba'i dgra la b+h+yo :
de yang gnod pa'i bgegs la b+h+yo :
gong sha sna bzhi klu yi byol :
de yang sdang ba'i dgra la b+h+yo :
de yang gnod pa'i bgegs la b+h+yo :
srod la srin bya kyung kyung zer :
gshin rje'i mthu kha zug pa yin :
de yang sdang ba'i dgra la b+h+yo :
de yang gnod pa'i bgegs la b+h+yo :
sgo rtsar gla ba sbar gyis 'debs :
rog po btsan gyi ltas ngan yin :
de yang sdang ba'i dgra la b+h+yo :
de yang gnod pa'i bgegs la b+h+yo :
tho rangs 'ug pa gad mo rgod :
'gong po kun gyi ltas ngan yin :
de yang sdang ba'i dgra la b+h+yo :
de yang gnod pa'i bgegs la b+h+yo :
dur bya sreg pa khyim du byung :
gza' bdud kun gyi ltas ngan yin :
de yang sdang ba'i dgra la b+h+yo :
de yang gnod pa'i bgegs la b+h+yo :
byi 'u zhang zhung go khar slebs :
bdud gcod pho mo'i ltas ngan yin :
de yang sdang ba'i dgra la b+h+yo :
de yang gnod pa'i bgegs la b+h+yo :
mi srid phyugs la mtshe ma byung :
ma mo'i khrag zor langs pa yin :
de yang sdang ba'i dgra la b+h+yo :
de yang gnod pa'i bgegs la b+h+yo :
wa mo skad ngan 'don pa yang :
btsan gyi phrin ngan byung ba yin :
de yang sdang ba'i dgra la b+h+yo :
de yang gnod pa'i bgegs la b+h+yo :
b+h+yo zlog sgyur ro mi kha sgyur :
pho brgyas g.yas su mda' 'phen zlogs :
mo brgyas g.yon du dug g.yos zlogs :
byis pa'i gdon chen bco lnga zlogs :
ltas ngan brgyad cu rtsa gcig zlogs :
ye 'drog sum brgya drug cu zlogs :
b+h+yo b+h+yo zlog zlog b+h+yo zlogs shig :
zhes brjod cing drag sngags bzla /
thun gyis brab /
yas stags rnams khang mgo mi mthong ba'i sar bskyal /
phyi mig mi blta bar log
/srung 'khor bsgom zhing bkra shis brjod do //
zhes slob dpon pad+ma saM b+hA bas mnga' bdag rgyal po'i don du mdzad cing /
rta nag gi gu ru rnon rtses    (pad+ma bka' thang las /
a ya bon po lha 'bum zhes gsungs pa de'o /   )gter nas spyan drangs pa bklag chog tu bris pa'o //
mang+ga laM///
/
