@#:
gnod sbyin nor lha yongs rdzogs kyi sgrub thabs bzhugs :
rgya gar skad du :
yak+Sha rat+na d+he ba :
sarba no pi ka nA ma :
bod skad du :
gnod sbyin nor lha yongs rdzogs kyi sgrub thabs zhes bya ba :
bde gshegs yongs rdzogs lha la phyag 'tshal lo :
de nas gsang ba'i bdag po yis :
'di skad ces gsol to :
kye ston pa kun bzang he ru ka :
sgrub pa'i yo byad phun tshogs phyir :
'dod yon nor sgrub yongs rdzogs gang :
de skad ces gsol bka' bstsal pa :
'byor pa'i longs spyod spel ba'i phyir :
gnod sbyin nor lha yongs rdzogs bshad :
nor bdag ded dpon gnod sbyin yin :
gnod sbyin bye brag bsam yas kyang :
nyer 'dus pho dgu mo dgu yin :
gtso bo dzam la gcig pur 'dus :
sgrub lugs spyi chings nying khol las :
spyi chings gnod sbyin srog 'khor te :
mthing shog dag la rin chen lngas :
pad 'khor pad+ma 'dab brgyad bri :
mu khyud lngas bskor lte dbus su :
hU~M dzaM b+ha la pA shang hring :
sngags pa che ge la puN+ye ye :
sarba sid+d+hi sdus sdus :
de'i phyi lte ba'i mu khyud bar :
dzaM dgu baM dgu spel mas bskor :
'khor lo'i rtsibs kyi nang brgyad du :
oM dzam b+ha la dza len+d+ra ya swA hA:
rtsibs mchan pad+ma 'dab brgyad la :
oM bA su d+hA ri NI swA hA:
mu khyud nang mar yak+Sha brgyad :
sid+d+hi hU~M dang spel mar bri :
de'i phyi las mkhan srog sngags bri :
oM tri'u tri'u myur shog :
ya tri drung drung tri A yu puN+ye sid+d+hi sa ma ya hU~M A:
de'i phyi lcags kyu kha sprod brgyad :
bar du 'dod yon ming spel bri :
legs bris gur gum dri bzang byug :
a ru rma med gser mdog la :
gser gyi dzaM baM tri bris te :
de nyid 'khor lo'i dbus su ni :
dar snas dril te dkar gsum dang :
mngar gsum 'bru sna lngar bcas pa :
zangs sam gwa'u'i kham phor gzhug :
yongs rdzogs rtsa ba'i snying po la :
oM dzam b+ha la dza len+d+ra ya swA hA:
oM bA su d+hA ri NI swA hA:
sarba sid+d+hi hU~M A:
de dag stong bzlas rab gnas bya :
de nyid bcangs pas gnod sbyin rnams :
bsdus nas nor gyi char pa 'beb :
de nas gnod sbyin thams cad kyi :
nor gyi las mkhan nying khol bsgrub :
g.ya' mtshams dben par phyin nas kyang :
maN+Dal gru bzhi byas pa'i steng :
srin bya'i sha yis brgyan pa yi :
brda gtor gcig bshams ras dkar la :
byis pa'i gzugs legs rgyan can bri :
mda' bzang rgod sgro can la btags :
gzhan yang ras khug gtsang ma'i nang :
pha wang long bu shel bye ru :
gser sbram dril te rten du bzung :
rang nyid lhar gsal zhag gsum du :
srog gi snying po 'dis 'gugs bya :
oM tri'u tri'u myur shog :
ya tri drung drung tri :
mi tshig spangs te bzlas brtson na :
nangs mo ltas 'khrugs de rjes dag :
tha ma byis pa mang pos bskor :
de tshe nor 'gugs sham bur btags :
sid+d+hi sid+d+hi sa ma ya hU~M:
dngos su ci 'byor nor rnams ster :
mig mthong 'dod na sngags 'di bzlas :
tsak+ShuHtsak+ShuHphye swA hA:
de yis mngon shes 'jig rten ston :
dbang bsod 'dod na sngags 'di bzlas :
sarba pA shaM ku ru swA hA:
de yang sbrags sgrub 'di kho na :
rgyun du bsgrubs pas bsam tshad 'grub :
sid+d+hi tsak+ShuHpA shaM sa ma ye swA hA:
dngos grub myur 'byung rgyun du bzlas :
zhag gsum rjes la zas gtor byin :
gter mdzod gnyer kha 'bab pa dang :
byis pas phyag 'tshal lo thog brnga :
bzang rtags de yin kho khros na :
mi nag mdze phos rtsod cing rgol :
rgyan stor sprang po nor 'dod 'ong :
dgongs pa spar zhing nyams pa bshags :
gtor ma gtong zhing dbang du bsdus :
tshe dbang bu nor bdag por 'gyur :
ces bka' bstsal to :
gnod sbyin nor lha yongs rdzogs kyi sgrub thabs rdzogs so :
sa ma ya :
rgya rgya rgya :
sgrub thabs 'dir sprul pa'i dzam b+ha la rigs bco lnga yab yum sras 'khor thams cad 'dus pa'o :
@#:
gnod sbyin nor lha yongs rdzogs kyi 'phrin las bzhugs :
rgya gar skad du :
yak+Sha rad na d+he wa sarba karma nA ma :
bod skad du :
gnod sbyin nor lha yongs rdzogs kyi phrin las zhes bya ba :
bde gshegs yongs rdzogs lha la phyag 'tshal lo :
gnas dben zhing yid dang mthun par :
maN+Dal mchod gtor phun sum tshogs pa bshams la :
raM yaM khaM gis bsang :
oM AHhU~M lan gsum gyis byin gyis brlab :
de nas rang nyid lhar gsal bas :
hU~M:
skye med rnam dag chos kyi dbyings :
kun la khyab pa thugs rje'i mchog :
rang sems cho 'phrul dzaM du shar :
oM ma hA shUn+ya tA dz+nyA na sa mA ti oM:
d+harma d+hA tu sa mA ti hU~M:
badzra tsit+ta sa mA ti hU~M:
e yaM raM baM laM:
maN+Da la :
hU~M:
dbang chen rigs lnga brtsegs pa'i steng :
b+h+rU~M las rin chen gzhal yas khang :
gru bzhi sgo bzhi rgyan dang ldan :
phyi rol 'khor yug rdo rje'i ra :
bskal pa'i me dpung rab tu 'bar :
dkyil 'khor dbus kyi lte ba la :
pad+ma nyi ma zla ba dang :
gter gyi bum pa'i khri steng du :
hU~M las mgon po dzaM b+ha la :
mthing nag thod khrag ne'u le bsnams :
de yi phyi rim pad 'dab bzhi :
de steng pad+ma zla ba'i gdan :
dzaM yig rigs bzhi'i 'phro 'dus las :
shar du 'phags pa dzaM b+ha la :
dkar po bgrang phreng ne'u le bsnams :
lho ru yon tan dzaM b+ha la :
gser mdog nor bu shing tog bsnams :
nub tu gsung mchog dzaM b+ha la :
dmar po nor bu ne'u le bsnams :
byang du phrin las dzaM b+ha la :
ljang gu rgyal mtshan ne'u le bsnams :
de yi phyi rim pad 'khor brgyad :
de steng pad+ma zla ba'i steng :
dzaM brgyad baM brgyad 'phro 'dus las :
gang bzang la sogs yab brgyad dang :
nor rgyun la sogs yum brgyad ni :
kun kyang zhal gcig phyag gnyis pa :
nor bu dang ni ne'u le 'dzin :
kun kyang sku mdog gser gyi mdog :
sbyin pa'i pha rol phyin rdzogs kyi :
nam mkha' mdzod la mnga' brnyes pa :
rin chen sna tshogs rgyan gyis mdzes :
de yi phyi rim gru chad la :
gnod sbyin a par tsi ta ni :
dkar po phyag gnyis bum pa bsnams :
pus btsugs bum pa'i gdan la bzhugs :
las mkhan tri 'u dam tshig can :
byis pa gzhon nu'i cha lugs can :
phyag na snying dang zhags pa bsnams :
bar khyams gnod sbyin bye ba gnas :
sgo bzhi sgo ma bzhi yis srung :
de rnams kun gyi gnas gsum du :
oM AHhU~M:
oM AHhU~M swA hA:
ye shes lnga ru byin gyis brlabs :
de nas dad pas spyan drangs pa :
hU~M:
chos dbyings rnam par dag pa'i pho brang nas :
longs spyod rin chen sna bzhi'i gzhal yas nas :
dgos 'dod dngos grub sna tshogs blang ba'i phyir :
mgon po chu dbang 'khor bcas gshegs su gsol :
e h+ye hi :
dzaHhU~M baM ho :
sa ma ya hrIng hrIngaHdzaHdza :
hU~M:
gnod sbyin ded dpon mkha' 'gro yongs kyi gtso :
khyed kyis sngon gyi thugs dam brtser dgongs la :
sgrub mchog bdag cag re ba bskang ba'i phyir :
yid 'ong gnas 'dir dgyes shing brtan par bzhugs :
sa ma ya :
A be sha ya a A:
hU~M:
gnod sbyin ded dpon 'khor dang bcas pa rnams :
nyi zla ltar brjid rin chen 'bar ba'i sku :
dngos grub sna tshogs zad med mnga' mdzad pa :
gter skyong 'khor dang bcas la phyag 'tshal lo :
a ti pU ho :
pra ti dza ho :
hrI:
dri med yid 'ong gtsang mar sbyar ba yi :
mchod yon me tog bdug spos mar me dang :
dri chab zhal zas snyan pa'i rol mo 'bul :
gzugs sgra dri ro reg bya chos la sogs :
bdud rtsi sman dang rak+ta b+ha ling rgyan :
rin chen sna bdun bkra shis rdzas brgyad sogs :
phyi nang gsang ba'i mchod pa bzhes su gsol :
ma hA sarba pU tsa khA hi :
a la la ho :
de nas snying po bzla ba ni :
oM dzam b+ha la dza len+d+ra ya :
bA su d+hA ri NI swA hA:
bye ba thems nas dngos grub blang :
sarba sid+d+hi hU~M A:
de nas rgyun du ci nus bzlas :
dngos grub thob par the tshom med :
sgrub pas myur du 'grub par 'gyur :
de nas bstod pa bya ba ni :
hU~M:
dngos grub char 'beb rin chen lta bu'i sku :
nam mkha'i mdog can thod khrag ne'u le 'dzin :
mchog dang thun mong dngos grub stsol mdzad pa'i :
sku mchog 'gro don mdzad la phyag 'tshal bstod :
hU~M:
yid bzhin rin chen gter gyi char 'beb cing :
gangs ri'i mdog can bgrang phreng ne'u le bsnams :
dbul phongs sdug bsngal skyob par zhal bzhes pa'i :
thugs rjes nyam thag skyob la phyag 'tshal bstod :
hU~M:
dgos 'dod kun 'byung dpag bsam shing lta bu :
gser gyi mdog can shing thog ne'u le bsnams :
ut+pal sngon po'i phreng bas sku la brgyan :
yon tan longs spyod rgyas la phyag 'tshal bstod :
hU~M:
bsam 'grub re skong nor bu bsam 'phel ltar :
dmar gsal rab brjid nor bu ne'u le 'dzin :
yid bzhin nor bu'i dngos grub char ltar 'beb :
thams cad dbang sdud pad+ma'i gsung la bstod :
hU~M:
phrin las lhun grub dngos grub kun gyi mdzod :
in+d+ra'i mdog can rgyal mtshan ne'u le bsnams :
gang 'dul der ston thabs kyis 'gro don mdzad :
phrin las 'gro ba 'dul la phyag 'tshal bstod :
hU~M:
sku yi sprul pa gang bzang dpal dang ldan :
gsung gi sprul pa nor bzang tshangs pa'i gsung :
thugs kyi sprul pa gnod sbyin rig par ldan :
phrin las sprul pa rnam thos drag rtsal ldan :
zhi ba'i las mdzad pra sna pra dug can :
rgyas pa'i las mdzad bzhad gdang phreng ba can :
dbang gi las mdzad kha yi dbang po can :
drag po'i las mdzad dbang po mchog spyod pa :
rin chen gter 'chang dgos 'dod 'byung ba'i mchog :
bka' yi bstan skyong dngos grub mchog rnams stsol :
mgon po gnod sbyin brgyad la phyag 'tshal bstod :
hU~M:
dgos 'dod nor gyi char 'beb nor rgyun ma :
shes rab rnam dag ldan pa'i zla 'od ma :
dgos 'dod re ba skong ba'i sbyin mar grags :
'phags pa'i nor bdun rab ldan rab sbyin ma :
'khor ba'i sa la skyon bral 'phags mar grags :
las rab don grub rab tu bzang mo'i sku :
chos nyid gter 'chang sbas ma'i ngang nyid las :
mdzes ma'i skur ston lha mo rab tu gsal :
tshangs pa'i gsung mnga' lha mo dbyangs can ma :
rin chen rgyan spras mnyes mdzad lha mo brgyad :
dgos 'dod 'byung ba'i gtso bo'i thugs dam bskul :
mkha' dbyings shes rab yum gyi ngang tshul can :
nor gter lha mo brgyad la phyag 'tshal bstod :
gter bdag chen po a par tsi ta dang :
myur mgyogs las mkhan tri'u thugs dam can :
gnod sbyin las mkhan bye ba sa ya'i tshogs :
sgo bzhi srung mdzad nor gter lha mo bzhi :
kun kyang phyag gnyis nor bu ne'u le bsnams :
nor lha yongs rdzogs sku la phyag 'tshal bstod :
'dir byon phul ba'i mchod gtor 'di bzhes la :
thugs dam rgyud bskul dngos grub bstsal du gsol :
de nas dngos grub blang ba ni :
hU~M:
gnod sbyin gter skyong 'khor dang bcas rnams ni :
sems can don mdzad byang chub sems dang ldan :
dgos 'dod 'byung ba'i dpag bsam shing lta bu :
yid bzhin rin chen lta bu'i dngos grub stsol :
'gyur med sku yi dngos grub bstsal du gsol :
'gag med gsung gi dngos grub bstsal du gsol :
'khrul med thugs kyi dngos grub\u0f8e
yon tan re skong dngos grub\u0f8e
'phrin las 'gro 'dul dngos grub\u0f8e
'chi med tshe yi dngos grub\u0f8e
zad med nor gyi dngos grub\u0f8e
'bral med grogs kyi dngos grub\u0f8e
brgyud 'dzin srid kyi dngos grub\u0f8e
theg chen chos kyi dngos grub\u0f8e
rigs rgyud 'phel ba'i dngos grub\u0f8e
'du ba gsum ldan 'khor gyi dngos grub\u0f8e
sbyin pa'i khrims ldan rta yi dngos grub\u0f8e
na bza' gdan dang gos kyi dngos grub\u0f8e
rkang 'gros mi nor phyugs kyi dngos grub\u0f8e
rin chen gser dngul zangs lcags dngos grub\u0f8e
mchog dang thun mong dngos grub bstsal du gsol :
hU~M:
dngos grub bstsal dang stsol bar mi dmigs kyang :
bde gshegs rgyal ba rnams kyi byin rlabs dang :
sbyor lam tshogs lam gnas pa'i rig 'dzin dang :
bla ma yi dam mkha' 'gro'i thugs rje dang :
'phags pa 'khor bcas sngon gyi zhal bzhes ltar :
sgrub mchog bdag la sngon gyi smon lam mthus :
tshe dang chos dang las bzhi lhun grub dang :
rkang mgyogs mig sman ril bu mkha' spyod dang :
srid nor zas sogs mthu rtsal dngos grub stsol :
ces dngos grub ci 'dod zhu 'o :
de nas ye shes pa brtan bzhugs bya ba ni :
dzaM:
gnod sbyin gter skyong 'khor bcas rnams :
'dir ni gzugs dang lhan cig tu :
'gro ba'i don du bzhugs nas kyang :
nad med tshe dang dbang phyug dang :
mchog thun dngos grub bstsal du gsol :
ces brtan par bzhugs shing gshegs gsol byar mi rung ngo :
dge ba 'di yis myur du bdag :
'phags pa 'khor bcas 'grub gyur nas :
'gro ba gcig kyang ma lus pa :
de yi sa la 'khod par shog :
nor gyi dbang phyug rin chen gter mnga' zhing :
gnod sbyin nor 'chang mang po kun gyi rje :
byang phyogs skyong ba'i mgon po dzaM b+ha la :
dngos grub mchog stsol mdzad pa'i bkra shis shog :
ces bsngo ba smon lam bkra shis sogs :
rjes kyi bya ba kun bya'o :
gnod sbyin nor lha yongs rdzogs kyi phrin las rdzogs so :
sa ma ya :
rgya rgya rgya :
zang zang lha brag gi rked /
bse sgrom smug po'i dbus nas /
rig 'dzin rgod kyi ldem 'phru can gyis spyan drangs pa'o ///
/
@#:
nor bdag las mkhan yod :
dzaM b+ha la la phyag 'tshal lo :
yon tan mkhan po phrin las kyi 'gro don chung na 'di ltar bya'o :
shog bu la dzaM b+ha la dmar po :
phyag g.yas rin po che :
phyag g.yon ne'u le'i rkyal pa 'dzin pa bri :
de yi 'og tu a par tsi ta sku mdog dkar po dar sngon gyi gos gyon pa :
g.yas lcags kyu g.yon zhags pa bsnams pa bri :
de'i zhabs 'og tu the'u rang las mkhan gsum gyi gzugs :
lag na snying dang zhags pa thogs pa bri :
de maN+Dal gyi steng du nas bre gang la gzugs rnams btsugs la bzhag go :
de nas sngags 'di zhag bdun bzla 'o :
oM dzam b+ha la dza len+d+ra ya hrI:
a par tsi ta dzaHdzaHtri'u tri'u g+ha na sid+d+hi tri'u yon tan mkhan po myur du 'tshol du thong :
pA shaM ku ru ye swA hA:
zhes btags la bzla 'o :
de nas zhing lpags kyis gtum la phreng ba'i mdo 'dzin la btags :
dus bzhir rkang pa g.yon pa'i mtheb 'og tu bcug la sngags brgya rtsa bzla 'o :
nan tan g.yeng ba che na 'phro bcad la bzhag go :
yon tan mkhan po'i bogs 'don no :
nor bdag gsang ba gsum sgril gyi sgrub thabs rdzogs so :
sa ma ya :
rgya rgya rgya :
sprul sku rig 'dzin dngos grub rgyal mtshan gyi gter ma'o //
mnga' ris rig 'dzin bdud 'joms rdo rje yis /
bdag 'dra A nan+ta b+ha dra badzra gyis yid dad pa'i sgo nas zhu ba nan gyis phul ba la brten /
pha rin po che'i bka' drin gyis bskyangs pa'o //
sarba mang+ga laM///
/
@#:
yum nor rgyun ma'i sgrub thabs bzhugs so :
rgya gar skad du :
Ar+ya bA su d+hA ri no pi ka nA ma :
bod skad du :
'phags ma nor rgyun ma'i sgrub thabs zhes bya ba :
'phags ma nor rgyun ma la phyag 'tshal lo :
'di nyid sgrub par 'dod pa yis :
dben pa'i gnas su yo byad sogs :
mchod gtor bshams shing sngon 'gro bya :
dkon mchog mchod cing sbyin pa gtang :
rang nyid yi dam lhar gsal ba'i :
mdun du baM gyi yi ge las :
nor rgyun lha mo shin tu ser :
phyag na gnod sbyin 'bras snye ma :
rdo rje skyil krung sbyor ba yis :
spyan mdangs zhal 'dzum sgeg pa'i nyams :
rin chen sna tshogs rgyan gyis mdzes :
dbu la rin chen 'byung ldan bzhugs :
gnod sbyin rgyal mo gsal bar bsgom :
ye shes spyan drangs gnyis med bstim :
mchod bstod byas te gzungs sngags bzla :
oM bA su swA hA:
oM bA su shrI ye swA hA:
oM shrI bA su ye swA hA:
oM bA su d+hA ri swA hA:
oM bA su d+hA ri :
ma hA bA su shrI ti ni pa ta ni :
bA su swA hA:
ci nus dag cing gsal bar bzlas :
sgrub yun bsrings la bsgrub par bya :
zas nor shin tu rgyas par 'ong :
baM:
sbyin pa'i pha rol phyin rdzogs kyis :
nam mkha' mdzod la mnga' brnyes pa :
yid bzhin gter 'chang lha mo'i sku :
dngos grub stsol la phyag 'tshal bstod :
skabs su gtor ma phul la gsol ba btab :
kun la byams dang snying rje yis :
'gro ba'i don la brtson par bya :
ser sna'i las sgrib kun byang nas :
sbyin pa'i pha rol phyin rdzogs 'gyur :
bsngo ba smon lam bkra shis bya :
lha mo nor rgyun sgrub thabs 'di :
zang zang lha brag rked la sbas :
las can bu dang 'phrad par shog :
sa ma ya :
rgya rgya rgya :
dge'o ///
/
