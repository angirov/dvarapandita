@#//
dgongs gter thugs kyi klong gsal gyi zur rgyan gnam chos nyid nas zur du bsgrigs pa sman bla'i cho ga bai DUr+Ya'i chu rgyun bzhugs so //
na mo ma hA b+hai Sha dz+ye /
'di la 'dzom na sman bla'i zhal thang mdun du zhi ba'i mchod pa maN+Dal sogs ci 'byor bshams pas tshogs rdzogs /
med na mdun bskyed nam mkhar dmigs /
mchod pa yid kyis sprul chog pas ci yang mi dgos so //
'di bla med lugs yin pas 'don mkhan sha chang spang ba dang /
khrus dang chab len sogs gtsang sbra mi dgos /
'on kyang 'di'i dbang lung ni nges par thob dgos te /
bla med gsang sngags lugs yin pa'i phyir ro //
bdag mdun dus gcig la bskyed pa rnying ma'i lugs yin pas so sor mi dgos /
rnying ma gyer sgom yin pas tshig don yid kyis bsgom zhing /
na mo :
dkon mchog gsum dang rtsa ba gsum :
skyabs gnas rnams la skyabs su mchi :
'gro kun sangs rgyas la 'god phyir :
byang chub mchog tu sems bskyed do :

ka dag klong nas sprul pa yi :
gnam sa gang ba'i mchod pa'i sprin :
maN+Dal rgyal srid lha mor bcas :
zad med gyur cig pU dza ho :

'gro kun bde ldan sdug bsngal bral //
bde las nyams med btang snyoms shog :
oM swa b+hA wa shud+d+haHsarba d+harma swa b+hA wa shud+d+ho\u0f85 haM:
stong pa nyid du gyur :
stong pa'i ngang las stong gsum 'di lta na sdug gi pho brang du gyur pa'i nang du seng ge'i khri pad zla so so'i steng du :
rang nyid dang mdun bskyed kyi gtso bo'i sa bon hU~M mthing ga las :
sman bla sku mdog bai DUr+Ya lta bu 'od zer 'phro ba'i sku can chos gos gsum gyis bklubs pa :
phyag g.yas mchog sbyin a ru ra dang :
g.yon mnyam gzhag lhung bzed 'dzin pa :
mtshan dpe rdzogs shing rdo rje'i skyil krung gis bzhugs pa :
khyad par du mdun bskyed kyi 'dab ma rnams la thub dbang la sogs pa'i sangs rgyas bdun dang chos pusti :
de rgyab sems dpa' bcu drug :
de rgyab 'jig rten skyong ba bcu dang sde dpon bcu gnyis so so'i 'khor dang bcas pa :
sgo bzhi la rgyal po chen po bzhi dang bcas pa'i gnas gsum yi ge gsum dang thugs ka'i hU~M las 'od 'phros pas :
shar phyogs kyi sangs rgyas so so'i zhing khams nas ye shes pa dpag tu med pa spyan drangs nas bdag mdun rnams la thim par gyur :
hU~M:
sman bla mched brgyad lha tshogs ma lus rnams :
gnas 'dir spyan 'dren byin chen dbab tu gsol :
skal ldan dad ldan bdag la dbang mchog skur :
log 'dren tshe yi bar chad bsal du gsol :
na mo ma hA b+hai Sha dz+ye sa pa ri wA ra badzra sa ma ya dzaHdza :
badzra sa ma ya tiSh+Tha lhan :
oM hU~M trAM hrIHA:
a b+hi Shiny+tsa hU~M:
hU~M:
me tog bdug spos mar me dri :
gzugs sgra dri ro reg bya chos :
bdag gi lha la mchod pa 'bul :
bdag cag tshogs gnyis rdzogs par shog :
ar+g+haM sogs nas /
rU pa shab+da gan+d+he ra sa spar+she pra tIts+tsha hU~M:
hU~M:
bkra shis gtso bo rdzas brgyad de :
gtso mchog rgyal po yungs dkar sogs :
bdag gi lha la mchod pa 'bul :
tshogs gnyis yongs su rdzogs par shog :
mang+ga laM ar+tha sid+d+hi hU~M:
hU~M:
bkra shis gtso bo rtags brgyad de :
gtso mchog rgyal po bum pa sogs :
bdag gi lha la mchod pa 'bul :
sems can tshogs gnyis rdzogs par shog :
mang+ga laM kum+b+ha hU~M:
hU~M:
'dod yon rtsa ba rin chen bdun :
gtso mchog rgyal po nor bu sogs :
bdag gi lha la mchod pa 'bul :
bdag ni tshogs gnyis rdzogs par shog :
oM ma Ni rat+na hU~M:
hU~M:
kun gyi gtso bo ri rab gling :
ri rab gling bzhi gling phran bcas :
bdag gi lha la mchod pa 'bul :
tshogs gnyis yongs su rdzogs par shog :
oM rat+na maN+Dal hU~M:
hU~M:
bdag gis dri ldan dri chab kyis :
bde gshegs sku la sku khrus gsol :
lha la dri ma mi mnga' yang :
sdig sgrib dag pa'i rten 'brel bgyi :
oM sarba ta thA ga ta a b+hi She ka te sa ma ya shrI ye hU~M:
hU~M:
ras dkar 'jam dri ldan pa yis :
rgyal ba'i sku nyid phyi bar bgyi :
lha la dri ma mi mnga' yang :
sdug bsngal bral ba'i rten 'brel bgyi :
oM kA ya bi shwa d+ha ni hU~M:
hU~M:
na bza' mdzes ldan ngur smrig 'di :
rgyal ba'i sku la gsol bar bgyi :
sku la bsil ba mi mnga' yang :
bkrag mdangs 'phel ba'i rten 'brel bgyi :
oM badzra wasatra AHhU~M:
hU~M:
sku mdog bai DUr+Ya yi ri bo 'dra :
'gro ba sems can nad kyi sdug bsngal sel :
byang chub sems dpa' brgyad kyi 'khor gyis bskor :
rin chen sman 'dzin lha la phyag 'tshal bstod :
mtshan legs rin zla gser bzang mya ngan med :
chos bsgrags rgya mtsho chos blo shAkya thub :
dam pa'i chos dang sems dpa' bcu drug sogs :
dkon mchog rin chen gsum la phyag 'tshal bstod :
tshangs dang brgya byin rgyal chen phyogs skyong bcu :
gnod sbyin sde dpon bcu gnyis g.yog dang bcas :
lha mi sman gyi rig 'dzin drang srong tshogs :
bdud rtsi sman gyi lha la phyag 'tshal bstod :

bdag mdun thugs kar hU~M la sngags phreng gis bskor bar dmigs la /
tad+ya thA:
oM b+hai Sha dz+ye b+hai Sha dz+ye ma hA b+hai Sha dz+ye rA dza sa mut+ga te swA hA:
zhes ci nus bzlas nas mjug tu /
sdig ltung kun bshags dge ba byang chub bsngo //
nad gdon sdug bsngal bral ba'i bkra shis shog
/'jig rten pa rnams rang gnas badzra muH
ye shes dam tshig lha rnams bdag la thim //
ka dag kun bzang klong du e ma ho /
zhes pa dgongs gter gyi zur rgyan du gnam chos nyid nas bsdus te rA ga a s+yas bsgrigs pa la 'gal ba mchis na lha la bshags shing /
dge bas sems can thams cad nad las thar nas myur du sman bla'i go 'phang thob par gyur cig
/mdo chog la khrus gsol stod na yod kyang /
de las mtho ba rnal 'byor bla med rgyud la mjug tu yod pa mi 'gal lo //
de ltar cho ga 'di la thugs dam byas na phan yon ni /
btsun pa yin na tshul khrims mi nyams shing /
gal te nyams pa zhig yin yang de'i sgrib pa byang nas ngan song du mi ltung ba dang /
dmyal ba dang yi dwags dud 'gror skye ba'i las ngan thams cad dag nas der mi skye /
gal te skyes kyang de ma thag tu thar nas bde 'gro mtho ris kyi mchog tu skye zhing rim gyis sangs rgyas thob pa dang /
tshe 'dir yang zas gos tshegs med par 'byor pa dang /
nad dang gdon dang byad kha dang rgyal po'i chad pa la sogs pa'i gnod pa zhi ba dang /
phyag na rdo rje dang tshangs pa dang brgya byin dang rgyal po chen po bzhi dang /
gnod sbyin gyi sde dpon chen po bcu gnyis g.yog bdun 'bum bdun 'bum dang bcas pas bsrung zhing bskyabs te /
dus ma yin pa'i 'chi ba bco brgyad dang /
dgra dang gcan gzan la sogs pa'i gnod pa thams cad las thar zhing /
bsam pa thams cad yongs su rdzogs par byed par 'gyur ba sogs rgyas par sman bla'i mdo nyid nas phan yon bsam las 'das pa gsungs shing /
chos phal cher la skyon 'dogs shing mgu dka' ba mkhas pa'i grwa sa chen po byang ngam ring dpal 'khor chos sde la sogs mtshan nyid kyi grwa sa thams cad nas gson po'i sku rim dang shi ba'i sgrib sbyong la sman bla ma gtogs gzhan cho ga mi dar zhing /
bod yul gyi rdo rje gdan lha sa jo bo'i mdun dang bsam yas byang chub chen po'i mdun du gtong rgyu'i cho ga yang sman bla'i cho ga yin /
de ltar bka' gsar rnying mdo sngags gang la yang sman bla'i cho ga bas phan yon che ba med pas yid ches par gyis /
de la rgyas bsdus mang yang 'di tshig nyung don 'thus pa dang /
bla med lugs yin pas gtsang sbra mi dgos /
'di yid sprul yin pas gtor mchod med kyang chog pas kun gyis nyams su longs shig
/shu b+haM///
/
