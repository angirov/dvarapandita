rig 'dzin thugs thig gi las bzhi'i sham bu ni /
rig 'dzin las byang gi las sbyor gyi bzlas pa'i skabs su shes par bya ba ni 'di'i las tshogs 'dod dgu'i bang mdzod las 'byung ba bzhin te /
oM AHhU~M badzra gu ru sarba sid+d+hi hU~M/
shAn+tiM ku ru ye swA hA/
nad gdon bgegs dang bar chad rkyen //
sdig sgrib nyes ltung 'jigs brgyad tshogs //
phyi nang mi mthun 'gal rkyen rnams //
thams cad ma lus zhi gyur cig
/oM shAn+tiM ku ru ye swA hA/
oM AHhU~M rat+na gu ru sarba sid+d+hi hU~M/
puSh+TiM ku ru ye swA hA/
tshe dang bsod nams dpal 'byor stobs //
mnga' thang snyan grags lung rtogs chos //
srid zhi'i legs tshogs yon tan kun //
rab tu 'phel zhing rgyas gyur cig
/oM puSh+TiM ku ru ye swA hA/
oM AHhU~M pad+ma gu ru sarba sid+d+hi hU~M/
wa shaM ku ru ye swA hA/
rgyal blon rje 'bangs yul 'khor sogs /
khams gsum gnas pa'i 'gro kun dang //
mthu stobs phun sum tshogs pa'i dpal //
thams cad bdag gis dbang gyur cig
/oM wa shaM ku ru ye swA hA/
oM AHhU~M karma gu ru sarba sid+d+hi hU~M/
mA ra ya rbad /
gzugs can dgra dang gzugs med bgegs //
bsam pa ngan dang sbyor ba rtsub //
bdud dang bdud kyi phyogs rnams kun //
thams cad ma lus 'joms gyur cig
/oM mA ra ya rbad /
ces las bzhi ka'am bsgrub bya gang yin de gtso bor bzla zhing dmigs pa'i kha bsgyur ni zhal las shes par bya'o //

//
