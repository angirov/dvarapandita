!:
rigs 'dus rdo rje sems dpa'i sgrub thabs bzhugs so :
\u0f88\u0f88\u0f88\u0f88\u0f88\u0f88\u0f88\u0f88
bdag 'dra rig 'dzin pad+ma 'byung gnas kyis :
ma 'ongs sems can 'gro la brtse phyir du :
kun rdzob ma yin don dam 'bras bu can :
thams cad 'dus pa'i rigs 'dus rdo rje sems :
pad+ma 'byung gnas gsang ltar sgrub pa'i thabs :
snying khrag thigs pa srog gi dwangs ma bshad :
bsgom bsgrub byas na 'ja' lus chos sku thob :
nyams su longs shig rjes 'jug bu slob rnams :
sa ma ya rgya rgya rgya :
dkyil 'khor gtor ma gang yang mi 'tshal te :
rang lus lhar bskyed ka dag gtor ma bsham :
dran rtog rang grol spyan 'dren bzhugs phyag 'tshal :
bstod bya bstod byed bral ba'i ngang la gzhag :
skyabs 'gro sems bskyed sngon du song nas ni :
rang rig ma 'gags dkyil 'khor 'di ltar bsgom :
oM swa b+hA ba sogs :
hrI:
chos rnams thams cad stong pa'i ngang nyid las :
rang sems ma 'gags sprul pa'i rig rtsal gyi :
sna tshogs snang ba'i cho 'phrul ci yang shar :
ye nas rnam dag kun gzhi'i dkyil 'khor gsal :
d+harma d+hA tu dz+nyA na swa b+hA wa At+ma ko\u0f85 haM:
stong pa'i ngang las 'ja' 'od gzhal yas khang :
phyi nang zang thal sgrib med gsal ba'i dbus :
rin chen khri rkang pad+ma nyi zla'i steng :
ma bcos rang byung hU~M gi 'phro 'du las :
rang rig skad cig bla ma rdo rje sems :
sku mdog dkar po zhal gcig phyag gnyis pa :
phyag g.yas gser gyi rdo rje thugs kar 'dzin :
g.yon pas dngul gyi dril bu dku la bsten :
rang 'od yum 'khyud dar dang rin chen brgyan :
rdo rje skyil krung 'dzum bcas sang nger bzhugs :
'ja' 'od zer gsum lu gu rgyud du 'bar :
spyi bor rnam snang 'khor lo dril bu 'dzin :
dpral bar 'khrugs med rdo rje dril bu 'dzin :
mgrin par mtha' yas pad+ma dril bu 'dzin :
snying gar lhun grub rdo rje thod pa 'dzin :
lte bar rin 'byung rin chen dril bu 'dzin :
gsang bar don grub rgya gram dril bu 'dzin :
dkar mthing dmar smug ser ljang kha dog ldan :
kun kyang dar dang rin chen sna tshogs brgyan :
rang 'od yum 'khyud rdo rje skyil krung bzhugs :
gzhan yang rang lus rtsa gnas thams cad du :
rdo rje sems dpa' zhal gcig phyag gnyis pa :
til gyi gang bu kha phyes lta bur gyur :
thugs kar dwangs ma lnga ldan 'od lnga'i klong :
rgyal ba zhi khro rab 'byams 'khor bcas gsal :
dpral mgrin thugs kar oM AHhU~M yig las :
'od zer 'phros pas rang 'dra'i ye shes sems :
rang bzhin gnas nas spyan drangs gnyis med thim :
oM AHhU~M ma hA gu ru badzra dz+nyA na satwa hU~M:
oM badzra satwa hU~M:
badzra sa ma ya dza dza :
dzaHhU~M baM ho :
hU~M:
skye med rnam dag chos dbyings zhing khams nas :
'gyur med bla ma rigs 'dus rdo rje sems :
bdag gis dad pas spyan 'dren gshegs su gsol :
ma 'gags gsal stong lhun grub zhing khams nas :
rgyal ba rigs lnga rigs kyi yum dang bcas :
bdag gis dad pas spyan 'dren gshegs su gsol :
bde chen bde spyod dag pa'i zhing khams nas :
pad+ma thod phreng zhi khro rab 'byams tshogs :
bdag gis dad pas spyan 'dren gshegs su gsol :
hU~M:
'dir bshams pad+ma nyi zla'i gdan steng du :
bla ma chen po'i lha tshogs 'khor dang bcas :
dam tshig ye shes chu la chu bzhag tshul :
gnyis med mnyam pa'i ngang du bzhugs su gsol :
oM AHhU~M ma hA gu ru badzra dz+nyA na satwa hU~M:
sa ma ya tiSh+Tha lhan :
ye nas rnam dag lhun grub 'dus ma byas :
bde chen rol pa'i khyab bdal sgyu ma'i gar :
rang snang ma 'gags gzhan snang der ston pa'i :
rdor sems rigs lnga'i lha la phyag 'tshal lo :
sa ma ya a ti pU ho :
pra ti dza ho :
hU~M:
chags med ye shes chen po'i ngo bo la :
'dod dang sred pa zhes bya'i ming yang med :
bdag sogs 'gro kun bsod nams rdzogs phyir du :
phyi nang gsang gsum mchod pa 'bul lo bzhes :
gzugs sgra dri ro reg chos rnam pa drug :
gzhan nas ma byung rang sems rig pa'i mdangs :
rang rig rang gsal dkyil 'khor lha la 'bul :
blang dang dor med ro gcig ngang du bzhes :
ar+g+haM puSh+pe d+hU pe A lo ke gan+d+he nai wid+yA shab+da pU dza ho :rU pa shab+da gan+d+he ra sa spar+she pU dza ho :
hU~M:
kun khyab rang snang chos dbyings pho brang nas :
ma 'gags gsal stong thugs rje'i nyi ma shar :
chags med nyon mongs 'joms pa'i tsha zer rgyas :
kun bzang chos kyi sku la phyag 'tshal bstod :
hU~M:
zag med bde ba chen po'i rol pa las :
ngo mtshar sgyu ma lta bu'i 'ja' tshon shar :
'od gsal ngo bo nyid kyi thig les brgyan :
kun bzang longs spyod rdzogs la phyag 'tshal bstod :
hU~M:
ye shes lnga yi 'od klong dag pa'i mkha':
'gyur med rdo rje lta bu'i gzugs sku grub :
dkar gsal zhal gcig phyag gnyis rdor dril 'dzin :
kun bzang sprul pa'i sku la phyag 'tshal bstod :
hU~M:
pad+ma nyi zla brtsegs pa'i khri steng du :
bla ma chen po rdo rje sems dpa' ni :
dkar gsal mdangs ldan sku gsum 'dus pa'i dpal :
thabs shes dbyer med rdo rje dril bu 'dzin :
longs spyod rdzogs sku dar dang rin chen brgyan :
rdo rje skyil krung dgyes pa'i gar gyis bzhugs :
rdo rje snyems ma dkar mo 'khril stabs rol :
dkyil 'khor gtso mchog khyod la phyag 'tshal bstod :
hU~M:
bla ma chen po rdo rje sems dpa' yi :
sku yi gnas lngar rigs lnga'i dkyil 'khor rdzogs :
rtsa gnas thams cad rdo rje sems dpas khengs :
gsal 'tsher lhun sdug gzi brjid 'od du 'bar :
'ja' 'od zer gsum snang srid rab 'byams khyab :
sprul bsgyur gar gyis 'khor ba dong nas sprug :
chos dbyings ngang la bde chen 'du 'bral med :
zhi khro rab 'byams kun 'dus khyod la bstod :
ho :
thams cad mkhyen gzigs ye shes ngo bo la :
mi shes mi mthong zer ba'i ming yang med :
spyan lnga 'chang ba'i lha rnams dgongs su gsol :
bdag ni ma rig 'khrul pa'i dbang gyur pas :
rtsa ba yan lag dam tshig nyams chag rnams :
rang gnong 'gyod sems drag pos mthol lo bshags :
chos dbyings rnam dag ngang du bzod par gsol :
tshangs dbang mchog gi dngos grub dus 'dir stsol :
hU~M:
rang nyid bla mar gsal ba'i thugs ka ru :
ye shes sems dpa' smug nag zhal gcig pa :
phyag gnyis rdo rje g.yas la thod pa g.yon :
'gying bag tshul gyis rdo rje skyil krung bzhugs :
de yi thugs kar rdo rje nas 'bras tsam :
lte bar zla gdan hU~M yig dngul gyi mdog :
ba spus bris pa lta bus gsal bar mtshan :
de yi mtha' mar sngags phreng bskor ba las :
'od zer dkar po phyogs mtha' khyab par 'phros :
bdag dang mtha' yas sems can thams cad kyi :
sdig sgrib nyes ltung ma lus kun byang ste :
rdo rje sems dpa'i sku ru gsal bar gyur :
slar yang thugs ka'i hU~M las 'od 'phros pas :
phyi snod gzhal yas nang bcud sems can lha :
sgra grags sngags gsal dran rtog ting 'dzin ngang :
oM AHhU~M ma hA gu ru badzra dz+nyA na satwa hU~M:
zhes rtsa ba'i sngags dang :
oM badzra satwa hU~M:
snying po dang :
A+oM hU~M trAM hrIHA:
gsang ba'i snying po dang :
oM badzra satwa sa ma ya :
zhes sogs yi ge brgya pa brjod do :
de ltar bsgom zhing rtsa sngags khri phrag gsum :
snying po bye ba gsang snying stong rtsa gsum :
yi ge brgya pa skabs dang bstun te bzla :
rtags ni rang nyid mkha' la 'phur ba dang :
gos dkar gyon zhing zam pa chen po brgal :
lus nas khrag gam rnag sogs 'byung ba dang :
rtswa dang sog ma nags ri bsregs pa sogs :
de rnams rmis na 'grub pa'i rtags yin pas :
bskal pa stong nas bsags pa'i sdig sgrib kyang :
ma dag gyur na pad+mas phyi rabs bslus :
khyer so gsum gyi ngang la bzhag pa gnad :
thun bsdu'i dus na phyi snod rang la bstim :
rang nyid hU~M gyur thig le'i bar du bsdu :
thig le dbyings dang bsre zhing spros med bzhag :
cir yang ma grub rang sems rig pa'i mdangs :
gang shar ngo bo lta zhing rang thog 'jog :
bsgom med ye shes gnyug ma'i bya ra bya :
skye 'gags gnas gsum bral ba'i ngang la bzhag :
'dis ni tshe gcig sangs rgyas ma thob kyang :
bar dor mngon sangs rgya bar the tshom med :
skal ldan las 'phro can dang 'phrad par shog :
bka' 'di chos skyong shel phreng can gyis srungs :
su ma tri rA dza sa ma ya rak+Sha rak+Sha :
slob dpon chen po'i gsung ltar bdag 'dra nam mkha'i snying pos bsam yas mchims phur bkod pa'o ///
/phyi snod gzhal yas rang lus lha la thim :
rang nyid hU~M gyur thig le'i bar du bsdu :
thig le dbyings dang 'dres shing spros pa bral :
cir yang ma grub rang sems rig pa'i mdangs :
gang shar ngo bo bltas shing rang thog 'jog :
bsgom med yengs med gnyug ma'i bya ra bya :
skye 'gag gnas gsum bral ba'i ngang du bzhag :
dge 'dis pad+ma 'byung gnas rdo rje sems //
bdag gis tshe 'dir go 'phang mchog thob nas //
mkha' mnyam 'gro kun gdod ma'i sangs rgyas kyi //
sa la dkyil 'khor gcig tu 'grub par shog
/ces rdo rje sems dpa'i bsdu rim 'di rdo rje drag pos brjod pa'o ///
/[ \u0f01\u0f83\u0f7f ]yang zab 'pho pa'i gdams ngag 'ja' zer chos sku myur 'grub bzhugs so :
na mo gu ru de wa DA ki nI hU~M:
bla ma yi dam mkha' 'gro'i tshogs la phyag 'tshal lo :
bdag 'dra pad+ma 'byung gnas kyis :
ma 'ongs 'gro ba thams cad kyi :
sdig chen gshin po'i don ched du :
tshe gcig sangs rgyas sgrub pa'i thabs :
zab lam 'pho ba'i gdams ngag bstan :
de la sbyor dngos rjes gsum las :
dang po rdor sems cho gar 'bad :
dngos gzhi 'pho ba'i gdams ngag bstan :
rjes su skye med ngang la bzhag :
de la'ang dam ldan dge slong gis :
rang rgyud dag par smin byas la :
gshin po'i ro 'am byang bu'i mdun :
rigs drug yul bkod so sor dang :
gu ru drug gi sku gzugs bsham :
bgegs gtor khrus bum rdor dril dang :
mkho ba'i yo byad thams cad bsham :
byang sems ldan zhing snying rjer bsgom :
rig pa ngar 'don lta stangs bya :
dbyangs snyan rol mo'i sgra yis bskul :
rus pa tshe 'das dngos su bsgom :
bden med ngang du 'di skad do :
hU~M:
rang rig bla ma rdo rje sems :
dag pa sku gsum ngang la gnas :
ma dag dngos 'dzin mtshan ma bral :
ye nas rdo rje 'gyur med gsal :
rang mdun pad+ma 'dab bzhi'i dbus :
'khor lo sngon po rtsibs brgyad steng :
nr-i yig sngon po'i 'phro 'du las :
dmigs yul tshe 'das gson po'i tshul :
phung khams skye mched yongs su rdzogs :
bden med me long gzugs brnyan ltar :
stong gsal ngang du gnas par gyur :
de nas bden stobs brjod pa ni :
dza :
bla ma yi dam dkon mchog gsum :
mkha' 'gro chos skyong bden pa yis :
tshe 'das rnam shes gar gnas kyang :
skad cig nyid du 'dir khug cig :
hU~M dzaHdzaHnr-i dzaHTA ki hU~M dza :
dmigs pa ni :
rang nyid bla mar gsal ba'i thugs ka nas :
dzaHyig dmar po 'phros pas rnam shes ngo bo nr-i sngon po bkug nas gzugs la bstim :
de nas bgegs gtor mar me ting lo changs bu phung po la bskor zhing :
oM sarba big+h+nAn :
na maHsarba ta thA ga te sogs :
hU~M:
tshe las 'das pa'i sa lam bgegs :
mchod sbyin glud gtor 'di khyer la :
gshin po 'di la gegs ma byed :
phyogs med phyogs kyi gnas su dengs :
hU~M:
rang rig bla ma'i thugs ka nas :
yi ge hU~M chen mthing nag 'phros :
snang srid thams cad khro bos gang :
mtshon cha me dpung glog ltar 'khyug :
bka' 'das dam log 'byung po rnams :
rdul phran bzhin du brlags nas kyang :
bgegs dang log 'dren ming yang med :
mtshams las ma 'da' bgegs kyi tshogs :
oM AHhU~M artsig nirtsig na mo b+ha ga wa te badzra kI li kI la ya :
sarba big+h+nAn mA ra ya hU~M hU~M phaTa?:
de nas rol mo bsgrag :
gu gul bdug :
yungs dkar gyis brab la gtor ma phyi rol du dor :
de nas bum pa'i khrus chu rus pa la dor zhing sdig sgrib sbyong ba ni :
hU~M:
nyon cig dmigs yul tshe 'das nyon :
nga ni bla ma rdo rje sems :
sdig sgrib sbyong ba'i dpal du shar :
thugs ka'i hU~M yig sngon po'i mthar :
yi ge brgya pa g.yas su 'khor :
de nyid 'od zhu bdud rtsi dkar :
tshe 'das khyod kyi spyi bor bab :
spyi gtsug rkang mthil lus rnams gang :
sdig sgrib nyes ltung bag chags kun :
sprin las chu bur rdol ba ltar :
shel sgong lta bur dag nas kyang :
sgrib med 'ja' tshon lta bur gyur :
oM AHhU~M ma hA gu ru badzra dz+nyA na satwa hU~M:
oM badzra satwa hU~M:
zhes pa'i mthar yi ge brgya pa dang :
sarba pA paM kaM ka ni bi sho d+ha ya A ba ra Na hU~M phaT swA hA:
zhes brjod cing bkru'o :
hU~M:
chos dbyings ye shes bdud rtsi'i chu :
dug lnga'i sgrib pa rnam par dag :
tshe 'das khyod la khrus gsol bas :
dug lnga'i sgrib pa dag gyur cig :
gong ltar sngags rnams brjod :
hU~M:
me long ye shes bdud rtsi'i chu :
zhe sdang sgrib pa rnam par dag :
tshe 'das khyod la khrus gsol bas :
zhe sdang sgrib pa dag gyur cig :
gong ltar dang :
hU~M:
mnyam nyid ye shes bdud rtsi'i chu :
gti mug sgrib pa rnam par dag :
tshe 'das khyod la khrus gsol\u0f8e
gti mug sgrib pa dag gyur\u0f8e
hU~M:
sor rtog ye shes bdud rtsi'i chu :
'dod chags sgrib pa rnam par dag :
tshe 'das khyod la khrus gsol\u0f8e
'dod chags sgrib pa dag gyur\u0f8e
hU~M:
bya grub ye shes bdud rtsi'i chu :
phrag dog sgrib pa rnam par dag :
tshe 'das khyod la khrus gsol\u0f8e
phrag dog sgrib pa dag gyur\u0f8e
hU~M:
ye shes lnga ldan bdud rtsi'i chu :
nga rgyal sgrib pa rnam par dag :
tshe 'das khyod la khrus gsol\u0f8e
nga rgyal sgrib pa dag gyur\u0f8e
hU~M:
pha rol phyin drug bdud rtsi'i chu :
bag chags rnam drug rnam par dag :
tshe 'das khyod la khrus gsol bas :
bag chags rnam drug dag gyur cig :
ces sngags dang :
de nas rdo rje thogs la :
hU~M:
rkang gnyis gtso bo 'dren pa'i mchog :
sangs rgyas dkon mchog bden pa yis :
nyon mongs dug gsum zhi gyur nas :
'bras bu sku gsum mngon gyur cig :
hU~M:
chags med ye shes mkhyen pa'i bdag :
dam chos dkon mchog bden pa yis :
nyon mongs dug gsum zhi gyur nas :
'bras bu sku gsum mngon gyur cig :
hU~M:
bsod nams tshogs zhing sprul pa'i sku :
dge 'dun dkon mchog bden pa yis :
nyon mongs dug gsum zhi gyur nas :
'bras bu sku gsum mngon gyur cig :
de nas 'byung ba lnga yi mtshan ma thogs la :
hU~M:
sa chu me rlung nam mkha'i khams :
rkyen dang rgyu yi rang bzhin las :
gzung 'dzin bag chags rab tu 'thas :
ye nas rdzogs pa'i bden pa yis :
rten 'brel bcu gnyis 'khor ba'i gzhi :
'khor ba'i 'khor lo zhig gyur nas :
skye med dbyings su rang sar dag :
sdug bsngal thams cad zhi gyur cig :
ces rtsa sngags dang snying po yig brgya sham bu btags pa bzla zhing sdig sgrib thams cad yi ge kaM nag por gyur nas khrus chu'i nang du thim par bsam zhing chu bo'i gzhung du dor :
de nas dmyal ba yi dwags dud 'gro lha min mi dang lha yi yul ljongs re dang :
gu ru rnam gnon rnam snang siM ha rab brtan rnam rgyal pad 'byung srid thub kyi sku gzugs rnams kyang so sor bzhag la :
de nas gu ru rnam gnon thogs la :
hU~M hU~M hU~M:
rkang mthil nag gsal thig le'i dkyil 'khor du :
dmyal ba'i gu ru smug nag rnam par gnon :
zhe sdang dmyal ba'i yul ljongs zad par byed :
tshe 'das rnam shes du yig nag po ni :
zhe sdang dmyal ba'i gnas nas hU~M gis drangs :
tsha grang dmyal ba'i sdug bsngal zhi gyur cig :
hU~M hU~M hU~M:
zhes brjod pas dmyal ba'i yul nas drangs te yi ge pre gcig tu gyur par bsam :
dmyal ba'i ling tshe bsgyur la :
yi dwags gu ru rnam snang thogs la :
hU~M hU~M hU~M:
gsang gnas ser gsal thig le'i dkyil 'khor du :
yi dwags gu ru ser gsal rnam snang byed :
ser sna yi dwags yul ljongs zad par byed :
tshe 'das rnam shes pre yig ser po ni :
ser sna yi dwags yul nas hU~M gis drangs :
bkres skom yi dwags sdug bsngal zhi gyur cig :
hU~M hU~M hU~M:
zhes brjod pas yi dwags yul nas drangs te yi ge tri sngon po zhig tu gyur par bsam la yi dwags ling tshe bsgyur :
de nas gu ru sing ha rab brtan thogs la :
hU~M hU~M hU~M:
lte ba sngo ljang thig le'i dkyil 'khor du :
byol song gu ru seng ge rab brtan mthing :
byol song glen lkug yul ljongs zad par byed :
tshe 'das rnam shes tri yig sngon po ni :
byol song glen lkug yul nas hU~M gis drangs :
gcig za glen lkug sdug bsngal zhi gyur cig :
hU~M hU~M hU~M:
zhes brjod pas dud 'gro'i yul nas drangs te yi ge su ljang gu zhig tu gyur par bsam la byol song gi ling tshe bsgyur :
de nas rnam rgyal thogs la :
hU~M hU~M hU~M:
snying ga ljang gsal thig le'i dkyil 'khor du :
lha min gu ru ljang nag rnam par rgyal :
phrag dog lha min yul ljongs zad par byed :
tshe 'das rnam shes su yig ljang gu ni :
'thab rtsod lha min yul nas hU~M gis drangs :
'thab rtsod phrag dog sdug bsngal zhi gyur cig :
hU~M hU~M hU~M:
zhes brjod nas lha min yul nas drangs te nr-i yig sna tshogs zhig tu gyur par bsam la lha min ling tshe bsgyur :
de nas pad 'byung thogs la :
hU~M hU~M hU~M:
mgrin pa sna tshogs thig le'i dkyil 'khor du :
mi yi gu ru pad 'byung dkar dmar zhal :
'dod chags mi yi yul ljongs zad par byed :
tshe 'das rnam shes nr-i yig sna tshogs ni :
'dod chags mi yi yul nas hU~M gis drangs :
skye rga na 'chi'i sdug bsngal zhi gyur cig :
hU~M hU~M hU~M:
zhes brjod mi yi yul nas drangs te a dkar po zhig tu gyur par bsam la ling tshe bsgyur :
de nas srid thub thogs la :
hU~M hU~M hU~M:
klad pa dkar gsal thig le'i dkyil 'khor du :
lha yi gu ru dkar gsal srid thub 'dzin :
pham ltung lha yi yul ljongs zad par byed :
tshe 'das rnam shes a yig dkar po ni :
pham ltung lha yi yul nas hU~M gis drangs :
nga rgyal pham ltung sdug bsngal zhi gyur cig :
hU~M hU~M hU~M:
zhes brjod pas lha yi gnas nas drangs par bsam la yi ge hrIHdkar dmar gcig tu gyur nas snying pad+ma 'dab brgyad la gnas par bsam la :
lha yi ling tshe bsgyur :
de ni rigs drug gnas 'dren te :
rigs drug las thar pa'i gnas kyi 'pho ba'o :
gnyis pa gcig car gyi 'pho ba ni :
tshe 'das dngos su bsam la skyabs su 'gro ba dang gsol ba 'debs pa dmigs pa bstan pa dang gsum mo :
dang po la gnyis te :
skyabs yul bsgom pa dang skyabs su 'gro ba'o :
gnyis pa la gsum ste :
gsol ba 'debs pa :
bshags pa bya ba :
smon lam btab pa dang gsum mo :
dang po skyabs yul bsgom pa ni :
hU~M:
dmigs yul rigs kyi bu khyod kyi :
mdun gyi nam mkha' yangs pa ru :
bla ma yi dam mkha' 'gro dang :
dkon mchog gsum dang zhi khro'i lha :
rgyal ba sras bcas ma lus kun :
sprin phung 'thibs pa ji bzhin du :
skad cig nyid la gshegs par gyur :
hU~M:
dmigs yul tshe 'das khyod nyon cig :
skye ba snga ma bor nas su :
da lta bar do yid kyi lus :
sha khrag phung po bral nas ni :
'chi ba bar dor 'khyams shing gnas :
dbang po kun tshang thogs med rgyu :
rten med bya sgro rlung bskyod ltar :
bsam pa tsam gyis gling bzhi 'grim :
nyam nga yid mug za zi'i ngang :
nges med gang la'ang ltos pa med :
'jigs skrag sdug bsngal bsam mi khyab :
dngos med yid lus yin pa'i phyir :
rjes dang grib ma gzugs brnyan med :
zag bcas mngon shes yod pa'i phyir :
gzhan sems rgyu ba bzang ngan shes :
yid kyi snang brnyan sgyu ma ltar :
bden med byis pa 'ja' ded 'dra :
bsags pa'i nor rdzas shul du lus :
'grogs pa'i nye 'brel rnams dang bral :
rnam smin grib ma bzhin du 'grog :
'dus byas me tog lta bur yal :
gshin rje'i pho nya skar ltar 'khrugs :
da dung rang sems zhal ma mthong :
de yi dbang gis 'khor bar 'khyams :
da khyod skyabs gzhan ma mchis pas :
lus kyis phyag 'tshal gus pa gyis :
ngag gis skyabs 'gro dag pa gyis :
yid kyis gdung shugs drag po gyis :
ma yengs rtse gcig ngang la sdod :
mdun gyi skyabs yul thams cad la :
skyabs su 'gro ba'i lad mo gyis :
'di'i skabs su ngo sprod gang shes bya :
skyabs su 'gro ba ni :
e ma ho :
dgongs su gsol lo gsan du gsol :
skyabs gsum ngo bo dkon mchog gsum :
mi phyed dad pas skyabs su mchi :
gdung shugs drag pos 'o dod 'bod :
bar do 'jigs pa'i 'phrang lam nas :
dmigs yul tshe 'das bskyab tu gsol :
sku gsum lhun grub kun tu bzang :
mi phyed dad pas sogs :
bla ma chen po rdo rje 'chang :
mi phyed\u0f8e
rigs kun rdo rje sems dpa' la :
mi phyed\u0f8e
bcom ldan rgyal ba rigs lnga la :
mi phyed\u0f8e
rgyal ba shAkya thub pa la :
mi phyed\u0f8e
phyogs bcu'i sangs rgyas sras bcas la :
mi phyed\u0f8e
zhi ba bzhi bcu rtsa gnyis la :
mi phyed\u0f8e
'bar ba lnga bcu rtsa brgyad la :
mi phyed\u0f8e
nyan rang byang sems khro bo la :
mi phyed\u0f8e
rgyud sde bzhi yi lha tshogs la :
mi phyed\u0f8e
bskal bzang sangs rgyas thams cad la :
mi phyed\u0f8e
oM AHhU~M:
sangs rgyas snang ba mtha' yas la :
mi phyed\u0f8e
'phags pa spyan ras gzigs dbang la :
mi phyed\u0f8e
rig 'dzin pad+ma 'byung gnas la :
mi phyed\u0f8e
rgya gar grub chen brgyad cu la :
mi phyed\u0f8e
bka' lung brgyud pa'i bla ma la :
mi phyed\u0f8e
rtsa brgyud gang zag bla ma la :
mi phyed\u0f8e
yi dam rgyal ba rgya mtsho la :
mi phyed\u0f8e
bka' srung dam can chos skyong la :
mi phyed\u0f8e
kye ma kye ma :
dgongs su gsol lo thugs rjes gzigs :
tshe 'das ma rig 'khrul dbang gis :
rigs drug 'khor ba'i 'khor lor 'khyams :
a 'thas ther zug phung pos 'ching :
'dus byas 'dun gros 'ja' ltar yal :
'chi ba mi rtag nyid kyis zin :
'jigs skrag bar do'i 'phrang la bslebs :
dbang med las kyi gshin rjes ded :
skyabs med mgon med dmigs yul 'di :
'khor bar 'khyams pa snying re rje :
skyob mdzad lha la 'o dod 'bod :
'byung ba'i khams rnams 'jig pa'i dus :
'jigs pa'i sgra bzhis stong khams gang :
thugs rje ma chung bskyab tu gsol :
'jigs pa'i 'phrang lam bsgral du gsol :
rang ngo shes par byin gyis rlobs :
rnam shes dran med brgyal ba'i dus :
smig rgyu lta bu me re ba :
thugs rje ma chung sogs :
rang rtsal lha tshogs mthong ba'i dus :
sgra 'od zer gsum bsam mi khyab :
thugs rje\u0f8e
g.yang sa gsum du lhung ba'i dus :
nyam nga yid mug skrag cing sngangs :
thugs rje\u0f8e
rigs drug bar do 'char ba'i dus :
rang rang srid pa'i sha tshugs 'dzin :
thugs rje\u0f8e
nges med rtags rnams 'byung ba'i dus :
sems smyo sdug bsngal dpag tu med :
thugs rje\u0f8e
rogs med gcig pur 'khyams pa'i dus :
gnyen grogs snang ba thams cad dgra ru langs :
thugs rje\u0f8e
bkres skom 'khyags shing dub pa'i dus :
zas skom thams cad rnag khrag mthong :
thugs rje\u0f8e
gshin rje'i pho nyas zin pa'i dus :
byi 'u sha med rlung bskyod 'dra :
thugs rje\u0f8e
bar do srid pa'i 'phrang lam na :
dmigs yul tshe 'das 'khyams pa'i dus :
thugs rje'i pho nya ma chung zhig :
skyabs su mchi 'o bskyab tu gsol :
'jigs las myur du bskyab tu gsol :
bar do longs sku thob par mdzod :
dmigs yul tshe 'das thugs rjes zungs :
zhes brjod la skyabs su 'gro bar bya'o :
skabs 'dir 'pho ba'i mtshams sbyor bya :
de nas gsol ba 'debs pa ni :
hU~M:
dmigs yul rigs kyi bu khyod nyon :
tshe 'di'i snang ba nub nas ni :
phyi ma'i snang ba ma shar te :
srid pa bar ma do ru gnas :
'dus byas tshe 'di'i 'dun gros la :
ma chags ma 'dzin shol la thongs :
gal te zhen chags 'dzin na ni :
sdug bsngal dpag med myong bar 'gyur :
de bas dad pa'i shugs kyis su :
rgyal ba zhi khro rab 'byams la :
gsol ba thob la rig pa gtod :
e ma ho :
rang bzhin rnam dag chos dbyings pho brang nas :
'gyur med bla ma rdo rje 'chang chen la :
dad mos gdung shugs drag pos gsol ba 'debs :
lam myur zab mo 'pho ba 'byong ba dang :
tshe gcig sangs rgyas 'grub par byin gyis rlobs :
ma shes dbang gis 'khor bar 'khyams pa yis :
sdug bsngal thar med mya ngan g.yang sar lhungs :
zhen chags ther zug lus ngan phung pos 'ching :
mi gtsang 'dam rdzab nyon mongs gnas khang nas :
rang rig brjod med stong gsal ngo bo 'di :
mi ldog dag pa bde chen zhing khams su :
snang mtha' yas pa'i thugs kar 'pho bar shog :[ \u0f88 ]chos nyid klong yangs chen po'i pho brang nas :
chos sku kun bzang yab yum 'khor bcas la :[ \u0f88 ]dad mos gdung shugs drag pos sogs :
rnam dag 'od lnga thig le'i dkyil 'khor nas :
longs sku rigs lnga yab yum 'khor bcas la :[ \u0f88 ]dad mos sogs :
gsal 'tsher 'od dkar khyab pa'i dkyil 'khor nas :
rigs kun khyab bdag rdo rje sems dpa' la :[ \u0f88 ]dad mos sogs :
gang la gang 'dul ston pa'i zhing khams su :
gsang sngags rgyud sde bzhi yi lha tshogs la :[ \u0f88 ]dad mos sogs :
phyogs bcu mu med rab 'byams zhing khams su :
dus gsum sangs rgyas sras bcas thams cad la :[ \u0f88 ]dad mos sogs :
nub phyogs bde ba can gyi zhing khams su :
chos sku snang ba mtha' yas 'khor bcas la :[ \u0f88 ]dad mos sogs :
gdul bya 'gro don mdzad pa'i dkyil 'khor nas :
longs sku thugs rje chen po 'khor bcas la :[ \u0f88 ]dad mos sogs :
rnga yab dpal ri 'od kyi gzhal yas nas :
sprul sku pad+ma 'byung gnas 'khor bcas la :[ \u0f88 ]dad mos sogs :
hU~M hrI:
ka dag spros zhi'i gnas mchog dam pa nas :
bde gshegs rgyal ba dgongs brgyud bla ma la :[ \u0f88 ]dad mos sogs :
snang stong rol rtsed dag pa'i pho brang nas :
rang byung rig 'dzin brda' brgyud bla ma la :[ \u0f88 ]dad mos sogs :
mtha' yas 'gro don mdzad pa'i pho brang nas :
dag gtsang gang zag snyan brgyud bla ma la :[ \u0f88 ]dad mos sogs :
thugs rje rgyun chad med pa'i pho brang nas :
mchog gsum bka' lung brgyud pa'i bla ma la :[ \u0f88 ]dad mos sogs :
brtse chen ldan pa'i 'gro 'dul zhing khams nas :
drin chen rtsa ba brgyud pa'i bla ma la :[ \u0f88 ]dad mos sogs :
zhi khro gar ston rol pa'i zhing khams su :
yi dam rgyal ba rgya mtsho'i lha tshogs la :[ \u0f88 ]dad mos sogs :
phrin las mthar phyin mdzad pa'i zhing khams su :
mkha' 'gro chos skyong dam can 'khor bcas la :[ \u0f88 ]dad mos sogs :
oM AHhU~M:
ston mchog dam pa sangs rgyas rin po che :
'dren pa mnyam med dam chos rin po che :
dge ba'i bshes gnyen dge 'dun rin po che :
bla na med pa bde ba chen po'i sku :
dkon mchog gsum dang byang sems nyan rang la :[ \u0f88 ]dad mos gdung shugs drag pos gsol ba 'debs :
lam myur zab mo 'pho ba 'byong ba dang :
tshe gcig sangs rgyas 'grub par byin gyis rlobs :
ma shes dbang gis 'khor bar 'khyams pa yis :
sdug bsngal thar med mya ngan g.yang sar lhungs :
zhen chags ther zug lus ngan phung pos 'ching :
mi gtsang 'dam rdzab nyon mongs gnas khang nas :
rang rig brjod med stong gsal ngo bo 'di :
mi ldog dag pa bde chen zhing khams su :
snang mtha' yas pa'i thugs kar 'pho bar shog :
ces gsol ba gdab bo :
bshags pa bya ba dang smon lam gdab pa ni :
kye ho :
dmigs yul 'di dang 'gro ba drug :
gdung shugs drag pos gsol btab pas :
rgyal ba rgya mtsho'i lha tshogs rnams :
ye shes thugs rje'i phrin las kyi :
dmigs med brtse bas dgongs su gsol :
bskal pa sngon nas da yi bar :
ma rig sgo gsum nyes sgrib sdig :
rtsa ba yan lag nyams chag rnams :
'gyod sems drag pos mthol lo bshags :
ces klong bshags sogs bshags pa rnams 'don par bya'o :
de nas 'pho ba dngos ni :
rang nyid bde bar 'dug :
shes pa hur phyung rig pa ngar 'don :
lta stangs chos nyid dbyings su bsgril :
rtse gcig ma yengs ngang du byams snying rje tshad med par bsgom :
rlung gis gzhu thabs dang ldan pa la hU~M gis drangs te :
sems kyi mda' shes rab kyi ngang du phaT kyi sgras bskul zhing 'pho bar bya'o :
slar yang :
tshe 'das kyi lus de nyid phru ma phus btab pa lta bu stong sang nge ba phyi nang sgrib med zang thal du gsal ba'i snying pad+ma dmar po 'dab ma brgyad pa lte ba mthing ga 'dab ma dmar po ze'u 'bru dkar po gyen du kha phye nas 'dab ma rgyas pa'i steng du rtsa dbu ma phyi dkar la nang dmar ba phyi gsal nang gsal sgrib med yar sne tshangs bug tu thon te :
spyi bor khru gang tsam gyi sar sangs rgyas 'od dpag med kyi thugs kar zug pa :
ro ma'i rtse la thugs rje chen po :
rkyang ma'i rtse la pad+ma 'byung gnas bskyed :
dbu ma'i mar snes pad 'dab non pa'i nang du pad+ma'i lte bar zla ba dang :
nyi ma'i steng du rnam par shes pa'i ngo bo thig le dkar la dmar mdangs chags pa :
snum la 'dril ba 'od kyi rang bzhin nyi ma'i snying po lta bu 'gul khyug khyug byed pa sran ma tsam yi ge hrIHyi ngo bo can 'phar la khad pa 'og nas yi ge phaTa? kyis btegs par bsgoms la :
bdag nyid bla ma'i thugs ka nas hU~M dgu spros nas bu ga dgu bkag par bsam la :
tshe 'das kyi spyi bo'i skra nas 'then la 'di skad do :
hU~M:
dmigs yul rigs kyi bu khyod nyon :
khyod kyi gdos bcas phung po 'di :
slog rul lta bur dor nas kyang :
da lta bar do yid lus blangs :
snga ma'i bag chags dbang gis te :
me long gzugs brnyan shar ba 'dra :
rang sems gsal la ma 'gags pa :
dngos 'dzin mtshan ma gang yang med :
a 'thas ther zug ma 'dzin par :
lus med nyams kyi ngo bo ltos :
spyi bor khru gang pad zla'i steng :
bla ma sangs rgyas 'od dpag med :
dmar gsal chos gos sham thabs mdzes :
mnyam gzhag rdo rje skyil krung bzhugs :
thugs kar zla ba yig 'bru'i dbus :
thugs srog hrIHyig dmar po gsal :
tshe 'das srog rtsa dbu ma ni :
tshangs bug nang nas spyi bor thon :
rtse mo bla ma'i hrIHla zugs :
ro mar thugs rje chen po dkar :
rkyang mar pad 'byung dkar dmar bzhugs :
snying kha chos kyi 'khor lo na :
pad+ma nyi zla'i gdan steng du :
rnam shes ngo bo thig le hrI:
ma yengs ngang du rig pa gtod :
hU~M:
rang rig bla mar gsal ba yi :
thugs ka'i hU~M las hU~M dgu 'phros :
'khor ba'i skar khung dgu bkag nas :
spyi bor thar pa'i sgo gcig phyes :
hU~M hU~M hU~M hU~M hU~M hU~M hU~M hU~M hU~M:
oM AHhU~M:
chos sku longs sku sprul sku gsum :
sku gsum bla ma'i thugs rje yis :
tshe 'das rnam shes drang du gsol :
rdo rje thod phreng rtsal gyis ni :
tshe 'das zhe sdang dag mdzad nas :
me long ye shes dbyings su drongs :
rin chen thod phreng rtsal gyis ni :
tshe 'das gti mug dag mdzad nas :
mnyam nyid ye shes dbyings su drongs :
pad+ma thod phreng rtsal gyis ni :
tshe 'das 'dod chags dag mdzad nas :
sor rtog ye shes dbyings su drongs :
karma thod phreng rtsal gyis ni :
tshe 'das phrag dog dag mdzad nas :
bya grub ye shes dbyings su drongs :
bud+d+ha thod phreng rtsal gyis ni :
tshe 'das dug lnga dag mdzad nas :
chos dbyings ye shes dbyings su drongs :
hU~M hU~M hU~M hU~M hU~M:
hU~M:
spyi bo'i bla ma'i thugs ka nas :
'od zer mthing ga lcags kyu'i tshul :
dbu ma'i nang nas mda' ltar 'phros :
rnam shes thig le lcags kyus drangs :
rlung gi rta phos 'og nas phul :
dbu ma'i nang nas spyi bor thon :
bla ma'i thugs ka'i hrIHla thim :
hU~M:
brjod pas thig le hri li li 'phar bar bsgom :
phaTa?:
brjod pas rtsal chen mda' 'phang ba ltar 'od dpag med kyi thugs kar 'phangs par bsam :
dzaHhU~M baM ho :
zhes brjod thugs ka'i hrIHla chu bzhag pa ltar 'dres par bsam :
de nas rtags ma byung gi bar gsol ba 'debs shing 'pho ba ni :
rang gi bla ma brgyud rim mam :
yang na :
e ma ho :
chos sku snang ba mtha' yas la gsol ba 'debs :
longs sku thugs rje chen po la gsol ba\u0f8e
sprul sku pad+ma 'byung gnas la gsol ba\u0f8e
rgyal ba dgongs brgyud bla ma la\u0f8e
rig 'dzin brda' brgyud bla ma la\u0f8e
gang zag snyan brgyud bla ma la\u0f8e
bka' brgyud phyi yi brgyud pa la\u0f8e
sgrub brgyud nang gi bla ma la\u0f8e
yang dag don gyi bla ma la\u0f8e
drin chen rtsa ba'i bla ma la\u0f8e
bka' gter gsar rnying bla ma la\u0f8e
yi dam rgyud sde bzhi yi lha tshogs la\u0f8e
bka' srung dam can gter bdag la\u0f8e
zab lam 'pho ba 'byong bar byin gyis rlobs :
rnam shes dbyings dang 'dres par byin gyis rlobs :
tshe gcig sangs rgyas 'grub par byin gyis rlobs :
!
ma yengs tshe 'das rig pa gtod :
snying gar pad zla'i gdan steng du :
rnam shes ngo bo thig le ni :
phaTa? kyis bskul zhing hU~M gis drangs :
'od dpag med kyi thugs kar thim :
phyir mi ldog pa'i sa thob shog :
hU~M phaTa?:
hU~M phaTa?:
hrIHphaTa?:
ces brjod :
rtags ni lus rngul :
bde drod 'bar :
dmigs pa gsal :
gshin po'i spyi bor rlangs pa'am chu ser thon na rab yin pas spyi bo'i skra bsgril la 'di skad do :
hU~M:
'od dpag med kyi thugs ka ru :
tshe las 'das pa'i rnam shes thim :
snying gi pad+ma'i zla ba dang :
rtsa yang 'od kyi rang bzhin gyur :
bla ma'i thugs kar dal gyis thim :
sku gsum bla ma hU~M du gyur :
hU~M nyid 'og nas yar la zhu :
thig ler thim nas thig le yal :
chos nyid spros bral ngang la gnas :
hU~M hU~M hU~M:
zhes bla ma yab yum gsum yang hU~M du gyur :
hU~M yang zhabs kyu ring cha la thim :
ring cha ha la thim :
ha zla ba la thim :
zla ba thig le la thim :
thig le chos dbyings klong du gsal bar bsam la mnyam par gzhag :
bsngo ba smon lam gyi rgyas gdab :
sa ma ya :
rgya rgya rgya :
zhes 'pho ba'i gdams ngag 'ja' zer chos sku myur 'grub ces bya ba rnam shes hU~M 'dren gyi rim pa :
pad+ma 'byung gnas kyis gsung ltar bdag 'dra klu'i dbang pos bris :
nA ga rak+sha'i kha ru sbas :
las can gcig dang 'phrad par shog :
sarba mang+ga laM:
dge'o //
dge'o //
dge'o //

//
