@#:
chos bdag bar chad sel ba'i chos ka las :
rdo rje phur pa dug gzer reg phung bzhugs :
\u0f88\u0f88\u0f88\u0f88[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ma 'ongs skal ldan chos bdag skyes bu des :
zab mo'i lung bzhin 'gro don skyong ba'i tshe :
srin za g.yu 'brong yam shud lte phur gyi :
sprul pa bla ma slob dpon slob mar brdzu :
dngos dang brgyud nas bar du gcod par byed :
khyad par thang nag stag sna dang :
dmar rgyan bza' yi sprul pa 'byung :
khyad par rgyan yan \u0f88\u0f88\u0f88\u0f88\u0f88\u0f88\u0f88\u0f88\u0f88
rjes su 'dre rgod 'byung po sna tshogs kyis :
dam sris rgyud dkrugs sna tshogs bar chad mang :
de tshe bdag 'dra pad+ma'i rno myur thog 'dra'i lha mchog kI la ya :
dug gzer 'thor bas reg phung 'di nyid nyams su longs :
phyi nang phyogs bzhi mtshams brgyad bar chad ni :
gzugs can gzugs med gnod 'tshe rlung ltar 'tshubs pa 'joms :
de phyir dus mthar 'di la gces par zungs :[ \u0f88\u0f88\u0f88\u0f88\u0f88\u0f88\u0f88 ]de yang stong nyid gzod ma'i klong yangs las :
ma rungs gdul dka' 'dul phyir snying rje bskyed :
zung 'jug ngang las rang rig hU~M mthing nag :
bskal pa'i me ltar 'bar ba'i tsha zer gyis :
gnod byed gdug pa can rnams gzhob tu bsregs :
de nyid yongs gyur khro rgyal stobs 'dus kyi :
ngo bo badzra kI la'i sku ru bsgom :
zhal gsum phyag drug mthing dkar dmar ba'i zhal :
kun kyang 'jigs rung srin po khros ltar rngam :
g.yas gnyis rtse dgu rtse lnga nam mkhar 'phyar :
g.yon gnyis kha T+wAM me dpung gsor zhing spro :
mtha' gnyis seng ldeng phur bus gnod byed gzir :
dur khrod chas brgyad dpal gyi chas bcu rdzogs :
spu gri'i khyung gshog nam mkha'i mthongs su 'phyar :
sgro gseb me char gnam lcags thog ser 'beb :
sku smad gnam lcags phur gzugs dmar hang nge :
gnod byed dam sri ru tra'i snying la btsug :
me dpung klong nas khro bcu khro chung 'gying :
kI la ya sod hU~M phaT 'brug stong ldir :
rang nyid khro rgyal kun 'dus bdag nyid che :
thugs kar nyi dkyil dbus su mthing nag hU~M:
de la rtsa ba'i sngags phreng mthing nag bskor :
oM badzra tsaN+Da kI li kI la ya haM shaM tri gnod byed dam sri bdud kyi snying la mA ra ya e hur thums rbad :
thugs srog hU~M las dzaHyig lcags kyu 'phros :
gnod byed log 'dren dam sri 'byung po kun :
mtha' mi mgo brnyan ban bon sna tshogs dbyibs :
bkug pa mdun du lcags bsregs hom du bsgyel :
sku smad phur bus gsor zhing brdabs pa yis :
nyam thag gzir bsam ma yengs dmigs pa'i gnad :
khyad par dngos su gsal ba'i gzugs de 'am :
rmi lam cho 'phrul gang ston de nyid bsgom :
gong bzhin gzir mnan phung po ye shes mes :
gzhob tu btul zhing rnam shes thugs srog hU~M:
zhabs kyur bstim bsam skye med ngang du bzla :
thun mtshams rang nyid khro rgyal gsal ba'i mthar :
srung ba lnga yi gur khang phub pa'i nang :
rang lus rdo rje'i go khrab zhu lugs su :
gyon par bsam zhing rtsa ba'i sngags kyi mthar :
badzra kA ba tsi hU~M:
badzra dz+nyA na pany+tsa ra dz+wa la raM rak+Sha hU~M phaT:
btags pa bzla ba kun tu srung ba'i mchog :[ \u0f88\u0f88\u0f88\u0f88\u0f88 ]de ltar ma 'ongs bskal pa dus kyi mthar :
mtha' 'gong dam sri'i bar gcod las skyob byed :
gzhan gyis mi thub dug zer reg phung 'di :
bdag 'dra o rgyan drag sngags mthar thug go :
man ngag mgul khug snying gi dkyil du sbos :[ \u0f88\u0f88\u0f88\u0f88\u0f88 ]sha dum brgya rtsa zan dum brgya rtsa chang gis bran bsang sbyang :
stong pa'i ngang las sha khrag sogs 'dod yon gyi phung por bsgom :
btsan 'brong yam shud :
sa srin g.yu 'brong :
lte phur dam sri sogs kyi rigs su gyur pa slob dpon gyi dam nyams :
phrin las dang tshe la sri zhing rku ba :
mtha'i 'dre rgod ma rungs pa rgyab rten du 'cha' zhing :
snang srid lha 'dre g.yo zhing 'khrug byed thams cad :
sha zan mchod pa 'di bzhes la :
lan chags sbyongs :
bu lon 'khor :
'khon bcugs sbyangs te :
zhi ba dang bde legs su mdzod cig :
sam+b+har brgya rtsa dang :
bcu tshan re rer de bzhin gshegs pa bzhi dang bsngo tshig bcug go :[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]o rgyan chos rje gling pas rlung gi 'khor lo byams pa'i snying mdzod nas spyan drangs pa'o ///
/
