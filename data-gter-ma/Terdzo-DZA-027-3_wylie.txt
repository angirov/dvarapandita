nyi dkyil thim zhing gnyis ka 'dres :
lnga ldan thig le 'od zer 'phro ba ni :
je chung je chung khab rtse'i khyon tsam bsam :
dmigs med ngang du ngal gso dge ba bsngo :
nangs bzhin ma chag dus min bar chad sel :
zhag grangs bsgrubs na lo mang tshe bsring zhing :
yi dam bsten na 'pho chen 'od lus 'grub :
g+hu rus gzhan du ma bstan tshe sgrub 'di :
ma 'ongs phyi ma'i don du bdag nyid kyis :
dung shog dkar po'i ngos su 'di bkod do :
gdams so gtad do gter srung dregs pa'i tshogs :
sA mA yA:[ \u0f88 ]nyi zla ga'u'i rgya :[ \u0f88 ]lnga ldan thig le'i rgya :

mi dmigs pa'i rgya :
rgya gsum gyis dam par bsdams te :
dam chos dgongs pa yang zab kyi sgrub pa po mched lcam rnams la gtad do :
'bri gung bya bral bas bu tshal pho brang du dag par phab pa lags //
@//
'chi med tshe'i skor gyi dbang :
gnad zab tshe'i dbang bskur gyi las byang dbang dang bcas pa bzhugs so //
zangs shog dmar po'i chos sder 'du'o //
g+hu ru tshe dpag med la na mo /
'chi med tshe yi phyi dbang bskur ba'i phyir /
tshe gtor tshe chang tshe ril mda' dar sogs 'du byas la /
hrIH
sku gsum bla ma tshe dpag med //
bdag cag 'gro rnams skyabs su mchi //
'gro kun 'chi med thob bya'i slad //
bdag gis lam 'dir 'bad par bya //
zhes lan gsum bya /
bgegs la gtor ma byin gyis brlabs shing bsngo /
hrIH
'chi med sgrub la bar gcod pa'i //
dam sri log 'dren 'byung po'i tshogs //
gtor ma 'di khyer gzhan du dengs //
gal te mi 'gro nyams par bgyi //
bdag nyid dbang chen khros pa'i rdzu //
'phrul gyi khro tshogs stong gsum khengs //
bgegs kyi gshed ma 'jigs rngams tshul //
rdo rje rwa gur sra zhing brtan //
sarba b+hU ta gats+tsha badzra rak+Sha kurban+tu /
zhes bka' bsgo mtshams bcad /
oM badzra ar+g+haM AHhU~M/
nas /
shab+da AHhU~M gi bar ro //
oM AHhU~M sarba pany+tsa a mr-ita ma hA rak+ta dz+wa la maN+Da la ma hA ba liM ta te dzo ba liM ta ba la ba te gu h+ya sa ma ya hU~M hrIHThAH
zhes mchod gtor sogs byin brlab /
bdag mdun dbyer med du bsgom pa ni /
hU~M/
bdag dang gtor ma stong 'byams 'od gsal ngang //
pad+ma nyi zla'i gdan la skad cig gis //
rig 'dzin pad+ma dkar ser mdangs dang ldan //
rin chen rus pa'i rgyan can yid 'ong ba //
mnyam gzhag phyag gis tshe bum mda' dar 'dzin //
rdor skyil pang du lha lcam man+d+hA ra //
dmar ser 'od zer bcu drug lon pa'i nyams //
nu ma 'bur zhing b+ha ga rab tu rgyas //
rin chen rus rgyan yid 'ong pad skyil 'khyil //
phyag gnyis tshe bum 'dzin pas yab la 'khyud //
yab yum stong gsal bde ba'i nyams dang ldan //
yab kyi spyi mgrin snying lte gsang gnas lngar //
dkar dmar sngo ser ljang ba'i pad sdong brtsegs //
bde chen 'khor lor sangs rgyas tshe dpag med //
dkar po kun bzang dkar mo yum dang sbyor //
longs spyod 'khor lor pad+ma tshe dpag med //
dmar po gos dkar yum dang gnyis med 'khril //
chos kyi 'khor lor rdo rje tshe dpag med //
sngon po mA ma kI 'khyud sbyor ba'i tshul //
sprul pa'i 'khor lor rat+na tshe dpag med //
ser po sangs rgyas spyan dang dga' bar 'khril //
bde skyong 'khor lor karma tshe dpag med //
ljang khu sgrol ma yum dang mnyam par sbyor //
yab rnams mnyam gzhag tshe bum rdor skyil pang //
yum rnams g.yas pa mda' dar rang mdog can //
g.yon rnams tshe bum pad skyil yab la 'khril //
kun kyang longs sku'i cha lugs mtshan dper ldan //
gnas lngar oM AHhU~M swA hA rnams las //
dkar dmar sngo ser ljang ba'i 'od 'phros pas //
pad+ma 'od nas ye shes spyan drangs bstim //
hrIH
phyogs bcu dus bzhi'i rgyal ba kun gyi dngos //
'chi med pad+ma 'byung gnas tshe dpag med //
rigs lnga'i tshogs bcas gnas 'dir dgyes gshegs bzhugs //
bdag cag gus pas 'dud cing phyag bgyi 'o //
oM badzra gu ru pany+tsa A yuHd+he wa badzra sa mA dzaH
sa ma ya tiSh+Tha lhan /
a ti pU hoH
pra ti dza hoH
hrIH
thugs rje smad byung tshe lha 'khor bcas la //
mchod yon zhabs bsil me tog spos mar me //
dri chab zhal zas rol mo 'dod yon lnga //
sman raka gtor tshogs 'dod yon mchod par 'bul //
oM badzra ar+g+haM nas /
shab+da /
rU pa /
shab+da /
gan+d+he /
ra sa /
spar+she /
pany+tsa a mr-ita ma hA ru d+hi ra ma hA ba liM ta khA hi /
hrIH
'chi med dbang po grub mchog pad+ma 'byung //
yab yum gnas lngar rigs kyi tshe dpag med //
yum bcas longs spyod rdzogs sku mtshan dpe rdzogs //
ma bsgribs chu zla ji bzhin snang la bstod //
ces bstod /
lha rnams gnas lnga'i sa bon las 'od zer //
sna tshogs phyogs bcur 'phros pas 'khor 'das kyi //
snod bcud tshe dpal 'byor pa kun bsdus nas //
thim pas 'chi med rig 'dzin thob par bsam /   bdag don du tshe sgrub byed na bzlas pa'i dmigs pa bsdus pa 'di'i tshab tu /
gter gzhung gi 'dod chags la brten nas tshe sgrub pa'i dngos gzhi'i dmigs pa rnams sbyor ba zhal las dris shig
/oM bud+d+ha A yur+dz+nyA na tshe b+h+rU~M hU~M:
bud+d+ha'i gnas su /
pad+ma /
badzra /
rat+na /
karma sbyar la bsnyen pa nus tshad 'bad de byed /
tshogs kyi yo byad /
raM yaM khaM gis sbyang /
oM AHhU~M ha ho hrIH
gsum gsum brjod pas byin brlabs tshogs phud 'bul /
hrIH
'dod yon tshogs kyi mchod pa ni //
sna tshogs nam mkha'i khams bkang nas //
'chi med lha tshogs rnams la 'bul //
dgyes shing tshim par bzhes nas kyang //
thugs dam skongs la bar chad sol //
'chi med tshe yi dngos grub stsol //
oM badzra gu ru pany+tsa A yur+d+he wa ga Na tsakra pU dza pra tIts+tsha hoH
zhes dbul longs spyod /
lhag ma bsdus /
oM a kA ro lan gsum dang /
hrIH
tshogs kyi lhag ma pham phab bza' btung bcas //
'chi med bdag po'i bka' nyan 'khor tshogs la //
legs par 'bul gyis tshims shing rangs gyur nas //
bdag gi tshe yi bar gcod zhi bar mdzod //
uts+tshiSh+Ta sarba sa pa ri wA ra khA hi :
zhes dbul slob dpon bdag 'jug blang //
slob mas khrus byas gdan la 'khod //
bgegs gtor byin la maN+Dal dbul //
gsol gdab dris len byin dbab cing //
dmigs pa dang bcas tshe 'gugs pa'i //
bar rnams tshe dbang dkyus bzhin bya //
dngos gzhi dbang bskur 'di ltar bya //
gtor ma g+hu ru yab yum gyi gnas lngar tshe dpag med rigs lnga yab yum rnams gsal ba'i spyi bo'i bud+d+ha tshe dpag med kyi phyag gi bum pa nas bdud rtsi dkar po babs pas g+hu ru yab yum gyi sku gang /
sbyor mtshams dang bum pa nas bdud rtsi dkar po bab /
slob ma g+hu ru yab yum gyi spyi bo'i bud+d+ha tshe dpag med kyi phyag gi bum par bab /
bum pa gang zhing lud pas slob ma'i spyi bo'i pad 'dab khengs /
de las kyang bdud rtsi dkar po babs pas mgo bo'i nang thams cad bdud rtsi dkar gsal bkrag mdangs dang ldan pas gang /
gti mug gi nyes ltung sbyangs /
rnam par shes pa'i khams dang /
'byung ba nam mkha'i khams nas tshe nyams pa sor chud /
me long lta bu'i 'khor 'das yongs grol gyi rang byung gzhi'i dga' ba'i ye shes thob /
g+hu ru rnam snang tshe dpag med kyi rang bzhin mngon du byas par bsams la /
oM:
sku yi dbang mchog bud+d+ha tshe dpag med :
sogs kyi dbang ltar spyi bor bskur /
de bzhin pad+ma tshe dpag med kyi\u0f8e
bdud rtsi dmar po\u0f8e
mgrin pa'i pad+ma tshe dpag med\u0f8e
mgrin pa'i pad 'dab\u0f8e
mgrin pa'i dkyil 'khor thams cad bdud rtsi dmar gsal\u0f8e
'dod chags kyi nyes ltung thams cad\u0f8e
drod kyi khams dang 'byung ba me'i khams\u0f8e
so sor rtog pa'i lhan skyes kyi dga' ba bzhi'i ye shes\u0f8e
g+hu ru pad+ma tshe dpag med kyi\u0f8e
A:
gsung gi dbang mchog pad+ma tshe dpag med :
sogs /
yang /
rdo rje tshe dpag med kyi\u0f8e
bdud rtsi sngon po\u0f8e
snying ga'i rdo rje tshe dpag med\u0f8e
snying ga'i pad 'dab\u0f8e
lte ba yan snying ga phyin lag sor tshun bdud rtsi mthing gsal\u0f8e
zhe sdang gi nyes ltung\u0f8e
khrag gi khams dang 'byung ba chu'i khams\u0f8e
chos dbyings dga' bral gyi ye shes\u0f8e
g+hu ru rdo rje tshe dpag med kyi\u0f8e
hU~M:
thugs kyi dbang mchog rdo rje tshe dpag med :
sogs /
yang /
rat+na tshe dpag\u0f8e
bdud rtsi ser po\u0f8e
lte ba'i rat+na tshe dpag med kyi\u0f8e
lte ba'i pad 'dab\u0f8e
lte ba man spu mtshams yan bdud rtsi ser gsal\u0f8e
nga rgyal dang ser sna'i nyes ltung\u0f8e
sha dang rus pa'i khams dang 'byung ba sa'i\u0f8e
mnyam nyid kyi mchog dga'i ye shes\u0f8e
g+hu ru rat+na tshe dpag med kyi\u0f8e
trAM:
yon tan dbang mchog rat+na tshe dpag med :
sogs /
yang /
karma tshe dpag med kyi\u0f8e
bdud rtsi ljang gu\u0f8e
gsang gnas kyi karma tshe dpag med\u0f8e
gsang gnas kyi pad 'dab\u0f8e
rkang sor nas long bu pus mo dpyi dang gsang gnas phyin bdud rtsi ljang gsal\u0f8e
phrag dog gi nyes ltung\u0f8e
dbugs kyi khams dang 'byung ba rlung gi khams\u0f8e
bya ba grub pa'i bde stong gi dga' ba'i ye shes\u0f8e
gu ru karma tshe dpag med kyi\u0f8e
A:
phrin las dbang mchog karma tshe dpag med :
sogs dkyus ltar bskur /
de rjes tshe chang dang tshe ril yang rigs lnga'i sngags bzlas shing sbyin /
ye d+har dang su pra tiSh+Thas me tog gtor zhing brtan par byas nas /
tshe dbang tshar grangs gsog na kun gyi tha mar dang /
de min rjes su /
gtor ma g+hu ru yab yum du gsal ba'i gnas lnga'i tshe lha rigs lnga las lha rang rang 'dra ba re re spros te /
slob ma'i gnas lnga'i tshe dpag med rnams 'od du zhu ba rnams su thim ma thag
/slob ma g+hu ru yab yum du gsal ba yang 'od zer du gyur te /
lnga ldan thig le chen po stong gsal ti la ka nyag gcig gi rang mdangs su mnyam par gyur pa la /
tshe mda' srung ba'i lha mo lngas 'khor lo /
pad+ma /
rdo rje /
rin po che /
rgya gram rnams dkar dmar mthing ser ljang ba'i phyag rgyas btab pas 'dus byas la 'phral rkyen gyi 'tshe ba gang gis kyang mi tshugs shing gzhom gzhig dang bral ba rdo rje'i rang bzhin du gyur par bltas la /
b+h+rU~M:
ye shes lha mo tshe mda' srung ba'i lha :
sogs dkyus ltar gnas lngar gtugs /
dam tshig khas blang gtang rag dbul /
rjes ni /
bdag mdun lha la mchod cing bstod /
chad mdor sman rag sbran /
hrIH
mA ra ti ka'i brag phug tu //
slob dpon pad+ma 'byung gnas dang //
lha lcam man+dA ra ba yis //
'chi med rig 'dzin bsgrubs pa'i tshe /
khas blangs dam bcas srung ma'i tshogs //
'dir byon mchod gtor 'di bzhes la //
'chi med sgrub pa'i bar chad sol //
oM A yur maN+Da la rak+Shan+tu pU dza khA hi /
zhes dbul tshogs gzhong sman 'bru dang //
gser skyems kyis bkang brtan ma bskyang /
hrIH
'chi med pad+ma 'byung gnas kyis //
bod yul skyong bar bka' bsgos pa'i //
brtan ma chen mo bcu gnyis kyang //
ya ma skyong ma'i tshogs dang bcas //
sman phran 'bum gyi 'khor gyis bskor //
'dir byon bdud rtsi'i mchod pa bzhes //
rnal 'byor tshe yi bar gcod srungs //
bod khams chos bzhin skyong bar mdzod //
shA sa na sa pa ri wA ra pU dza khA hi //
zhes dbul gtor gzhong sbub pa'i 'og
/tshe bdud gzir mnan bro yis sbyang /
hrIH
'chi med sgrub pa'i dkyil 'khor 'dir //
gnod byed tshe bdud pho mo'i tshogs //
dbang chen khros pa'i rta bro ni //
rab 'bar 'jig rten g.yo zhing ldeg
/mnan no ma ldang sa ma ya //
oM AHhU~M suM laM satwam+b+ha ya nan :
nongs bshags mdun bskyed bsdu ba ni /
hrIH
g+hu ru pad+ma yab yum dang //
tshe lha rigs lnga'i tshogs bcas dgongs //
bdag gis mi shes dbang gis ni //
nyams par gyur gang bzod par bzhes //
yi ge brgya pa lan gsum brjod /
hrIH
gtor ma lha yi gnas lnga yi //
rigs lnga tshe lha yab yum rnams //
rang rang mdog can 'od du zhu //
tshur 'phros bdag gi gnas lnga'i lhar //
so sor thim pas 'jig med grub //
gtor ma g+hu ru yab yum yang //
'od zhu bdag la thim pa'i mod //
rang lus phyi nang lha rnams kyang //
'od zhu lnga ldan thig le che //
stong gsal ti la ka nyag gcig
/rang mdangs ma bcos a la la //
oM a kA ro sogs brjod /
thun mtshams rang sems snang ba'i cha //
snang cha yab la stong cha yum //
na bza' dkar mo'i nga rgyal ldan //
shis brjod bsngo ba smon lam ni /
hrIH
'chi med rig 'dzin tshe dbang rtsal //
ye shes tshe yi bkra shis stsol //
gnas lngar rigs kyi tshe dpag med //
rigs lnga tshe yi bkra shis stsol //
rtsa gsum rgyal ba zhi khro'i tshogs //
byin rlabs tshe dpal bkra shis stsol //
dam can bka' srung gter bdag tshogs //
bar chad kun sel bkra shis stsol //
hrIH
'chi med sgrub pa'i dkyil 'khor 'dir //
dus gsum rnam dkar dge ba'i tshogs //
bsdus te khams gsum 'gro ba kun //
'chi med rig 'dzin thob phyir bsngo //
zhes pa'i las byang phyi dbang gi
/mtshams sbyor bcas 'di kho bos bgyis //
'di yi gter gzhung nyid du yang //
'di la dgos pa'i tshe yi las gzhung yang :
rgyas par byed na 'grel pa'i sgron me sbor :
zhes gsungs phyir na rgyas par 'dod rnams kyi //
ched du 'di bris bsdus pa la dga' na //
gter byon nyid kyis dgos pa mchog tu 'grub //
'di rtsom byed po 'bri gung kyu ra'i rigs //
shAkya'i dge slong chos kyi grags pa zhes //
gyi nar gyur pas 'khrul blo dang bral ba //
rig 'dzin pad+ma'i dgongs pa 'khrul med bkod //
'di la 'ga' 'gas las gzhung dbang gi khrigs //
sna tshogs brkus pa'i rtsom la 'thad mi 'thad //
gter bdag srung ma'i tshogs kyis gnya' bor mdzod //
de skad sa byi dbyar tha'i tshes bcu la //
pho brang rtse bar bris dges 'gro ba kun //
'chi med rig 'dzin rdo rje'i sa thob shog
/tshe dbang 'chi bdag zil gnon 'di la bshes gnyen phal gyis ngag 'don rgyas par ni 'dod /
byed lugs ni ma shes par /
tshe dpag med rigs lnga'i dbang gi dag par bde mchog sogs sna tshogs spu tshogs 'gebs pa zhig snang mod /
de ni ches cher mi rigs la /
ngag 'don rgyas par 'dod na tshul 'di ni gter gzhung 'di ka'i 'dod chags la brten nas tshe sgrub pa'i skabs kyis kha bskangs pas rnam dpyod dang ldan pa'i rgyas bshad du thag chod pas rang gis rang la yid ches so ang //
sarba mang+ga laM//

//
