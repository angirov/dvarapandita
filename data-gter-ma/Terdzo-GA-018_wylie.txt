bdag mdun lha tshogs dam pa rigs brgya yi //
zhi ba'i thugs kar zla ba khro bo yi //
thugs kar nyi steng rang rang sa bon mthar //
rang rang so so'i sngags kyis bskor bar bsgom //
yab rnams g.yas bskor yum rnams g.yon du 'khor //
zhi khro spyi bsdus dzapa? dmigs ni /
kun bzang thugs kar zla steng a mthing dang //
che mchog thugs kar nyi steng hU~M smug mthar //
zhi dang khro bo'i sngags kyis g.yas su bskor //
bdag mdun bum pa'i lha tshogs thams cad kyis //
bzla bya'i sngags 'di 'ur 'ur dir dir sgrog
/sngags las 'od zer sna tshogs phyogs bcur 'phros //
rgyal ba kun mchod sku gsung thugs byin rnams //
sku dang sngags phreng phyag mtshan sna tshogs pa //
char ltar babs nas bdag mdun bum lhar thim //
bum lha'i sku las bdud rtsi'i rgyun babs bsam //
'od zer 'gro ba snod bcud kun la phog
/snod kyi 'jig rten zhi khro'i gzhal yas khang //
bcud kyi sems can dam pa rigs brgya'i lha //
kun gyis dzapra dbyangs sgrog pas 'jig rten g.yo //
sems can kun gyi sdig sgrib sbyong bar bsgom //
bsnyen pa bya /
!
na raka skong bshags skabs /
bdag mdun bum lha'i dkyil 'khor gtso bo ni //
rdor sems yab yum mthing ga'i thugs ka ru //
hU~M mthar yi ge brgya pas g.yas bskor dang //
de bzhin rnam snang la sogs rigs lnga yi //
thugs kar rigs lnga so so'i yig brgyas bskor //
de las rang mdog 'od zer 'phros pa yis //
dmigs yul gtsor byas 'gro ba'i sdig sgrib rnams //
ba mor nyi zer phog ltar dag par bsam //
yig brgya bzla /
ar+g+haM sogs /
chos sku nam mkha' lta bur khyab pa la :
longs sku nyi 'od lta bur so sor 'phro :
sprul sku 'ja' tshon lta bur 'gro don mdzad :
rgyal ba zhi khro'i tshogs la phyag 'tshal bstod :
ces bstod /
rgyal ba zhi khro'i lha tshogs khyed rnams la mkhyen pa'i ye shes /
brtse ba'i thugs rje /
mdzad pa'i phrin las /
skyob pa'i nus mthu bsam gyis mi khyab pa mnga' bas bdag gzhan 'gro ba nam mkha' dang mnyam pa'i sems can thams cad kyi rkyen phyi nang gi bar chad thams cad zhi nas mchog thun mong gi dngos grub ma lus pa bstsal du gsol ///
/
