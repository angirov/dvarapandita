@#//
khro bo sme ba brtsegs pa'i sgrub thabs dang khrus chog rnams nag po 'gro shes su bkod pa mi gtsang dag byed ces bya ba bzhugs so //
na mo badzra kro d+hA ya /
khro rgyal sme ba brtsegs pa'i sgo nas grib sel byab khrus byed par 'dod pas /
dben pa'i gnas su cog tse sogs kyi khar bum gdan pad+ma 'dab brgyad kyi dbus tshom bu'i steng rin po che'i bum pa chu gtsang rdzas nyer lngas sbags pas bkang la mgul chings kha rgyan dung chos gzungs rdor dang bcas pa'i /
mdun du gtor zlum dkar po dang mchod pa lnga bsham /
nad pa'i mdun du grib glud nag po'am rang mdog can 'bru sman zas dang rin po che sogs kyis bskor ba dang /
snod gcig tu changs ril nyer gcig re blugs pa bkod /
rang gi mdun du rdor dril /
rma bya'i mdongs /
nas gzed sogs bzhag nas /
thog mar sgrub pa ni /
skyabs su 'gro ba dang /
sems bskyed pa /
tshad med bzhi sgom pa spyi ltar song nas /
'khor 'das kyi chos thams cad /
swa b+hA bas stong par sbyang /
stong pa'i ngang las pad+ma dang nyi ma'i steng du rang sems hU~M las khro bo'i rgyal po sme ba brtsegs pa sku mdog mthing nag sbom zhing thung la gsus khyim che ba /
zhal gcig phyag gnyis pa /
phyag g.yas sna tshogs rdo rje dang /
g.yon sdigs mdzub sgreng ba'i rtse las ye shes kyi me 'bar ba /
zhal gdangs shing mche ba gtsigs pa /
dbu skra dmar ser gyen du 'bar zhing yan lag sbrul gyis brgyan pa /
stag gi pags pa'i sham thabs 'chang ba /
zhabs gnyis skyil krung phyed pa'i stabs kyis bzhugs pa'o //
de'i spyi bor oM/
mgrin par AH
thugs kar hU~M/
hU~M las 'od zer 'phros pas rang 'dra'i ye shes pa badzra sa mA dzaHsa spyan drang /
ar+g+haM sogs kyis mchod /
dzaHhU~M baM hoHsa /
gnyis su med par bstim /
slar yang snying ga'i 'od zer gyis dbang gi lha rigs lnga sras dang bcas pa badzra sa mA dzaH
ar+g+haM sogs kyis mchod /
oM sarba ta thA ga ta a b+hi Shiny+tsa tu mAM/
zhes gsol ba btab pas de rnams kyis bum pa'i chus dbang bskur /
sku gang dri ma dag
/chu'i lhag ma spyi bor 'khyil pa las rigs bdag gis dbu brgyan /
snying gar nyi ma'i steng du hU~M yig gi mthar sngags phreng rnams 'khor ba las 'od 'phros /
nyams grib mi gtsang ba thams cad sbyangs /
byang sems kyi bdud rtsis lus gang bar bsam la /
oM b+hur kuM ma hA pra mA Na ye b+hurtsi b+hurki bi ma le u tsuSh+ma kro d+ha hU~M phaT/
ces brgya rtsa la sogs pa bzla /
de nas mchod pa byin rlabs spyi ltar byas la /
bum pa bsang sbyang /
stong pa'i ngang las b+h+rU~M yig yongs su gyur pa las rin po che'i bum pa lto ba ldir ba /
mgrin pa phra ba /
kha g.yel ba /
mchu 'phyang ba /
lha'i gos kyis mgul bcings pa /
dpag bsam shing gi kha rgyan can /
nang chu dang bcud sna tshogs kyis yongs su gang ba'i dbus su pad+ma dang nyi ma'i steng du hU~M las khro bo'i rgyal po sme ba brtsegs pa sogs nas /
badzra sa mA dzaH'i bar sngar bzhin las /
dmigs med mkha' ltar khyab cing dag pa'i sku
/spyan 'dren gshegs su gsol bar mi dmigs kyang //
thugs rje'i ngang nyid chos skur dag pa las //
ye shes sgyu mar rol zhing gshegs su gsol //
e h+ye hi b+ha ga bAn ma hA kA ru Ni kA dr-i sh+ya hoH
zhes pa'i bar dang /
de nas /
dzaHhU~M baM hoH
zhes pa nas /
chu'i lhag ma spyi bor 'khyil ba las rigs bdag gis dbu brgyan pa'i bar sngar bzhin nas /
rab 'byams rgya mtsho dpag med na //
mchod yon ji snyed yod pa dang //
bdag gis gus pas bshams pa 'di //
bcom ldan 'khor dang bcas la 'bul //
oM u tsuSh+ma kro d+ha rA dza sa pa ri wA ra ar+g+haM pra tIts+tsha swA hA/
de bzhin du /
zhabs bsil /
me tog
/bdug spos /
snang gsal /
dri chab /
zhal zas /
sil snyan dang /
pA d+yaM/
puSh+pe /
d+hU pe /
A lo ke
/gan+d+he /
nai bid+yA/
shab+da'i bar rim bzhin bcug pas mchod pa spyi ltar phul la /
dril bu 'khrol nas /
bcom ldan khro bo'i rgyal po ni //
sangs rgyas kun gyi 'khor los bsgyur //
gdul dka' ma lus 'dul ba po /
khro bo'i rgyal la phyag 'tshal bstod //
bstod par 'os pa thams cad la //
zhing rdul kun gyi grangs snyed kyis //
lus btud pa yis rnam kun tu //
mchog tu dad pas phyag 'tshal bstod //
de nas /
bdag gi thugs ka nas sngags kyi phreng ba thon gzungs thag la 'khril te bum pa'i nang du song bas thugs rgyud bskul /
thugs ka nas ye shes kyi bdud rtsi'i rgyun babs pas bum pa'i nang yongs su gang bar gyur /
oM b+hurkuM ma hA pra mA Na ye b+hurtsi b+hurki bi ma le u tsuSh+ma kro d+ha hU~M phaT/
gzungs thag la 'jus la bzlas pa brgya rtsa sogs byas la /
oM AHhU~M zhes dung chos kyi chus mchod yon phul bas /
lha nyid 'od du zhu nas bum chu dang ro gcig tu 'dres par gyur /
de nas gtor ma raM yaM khaM gis bsang sbyang /
stong pa'i ngang las rin po che'i snod yangs shing rgya che ba'i nang du gtor ma kha dog dri ro phun sum tshogs par gyur /
oM AHhU~M zhes pas byin gyis brlab /
rang gi snying ga nas 'od zer 'phros pas khro bo'i rgyal po 'khor dang bcas pa mdun gyi nam mkhar badzra sa mA dzaHsa gtor ma'i mgron du spyan drang /
lha'i ljags rdo rje'i sbu gu can gyi 'od zer gyis gtor ma'i bcud drangs te gsol bar gyur /
oM b+hurkuM ma hA pra mA Na ye b+hurtsi b+hurki bi ma le u tsuSh+ma kro d+ha i daM ba liM ta kha kha khA hi khA hi /
zhes btags pa lan gsum gyis phul nas /
dril bu bcad gtub tu dkrol zhing /
khro bo'i rgyal po 'khor bcas kyis //
mchod sbyin gtor ma 'di bzhes la //
zhes sogs nas /
yid la 'dod pa kun 'grub mdzod //
ces pa'i bar gyis phrin las bcol la /
badzra muH
gtor mgron rnams rang bzhin gnas su gshegs /
!
de nas khrus byab gtor ma bsrung ba bzhi'i /
dang po ni /
de'ang khyed rang gi lus ngag yid gsum grib dang mi gtsang ba'i dri mas gos pa de thams cad slob dpon khro rgyal sme ba brtsegs pa'i phyag gi bum pa'i chus bkrus pas /
lus kyi cha thams cad nas nag 'dur gyis thon nas lus gtsang zhing dag par gyur pa'i mos pa mdzod byas nas /
ji ltar bltams pa tsam gyis ni //
sogs dang /
oM b+hurkuM ma hA pra mA Na ye b+hurtsi b+hurki bi ma le u tsuSh+ma kro d+ha hU~M phaT/
a b+hi She ka ta sa ma ya shrI hU~M/
zhes bkru'o //
'di ni khrus mchog dpal dang ldan //
thugs rje'i chu ni bla na med //
byin rlabs ye shes chu yis ni //
ci 'dod dngos grub stsol bar mdzod //
oM b+hurkuM ma hA\u0f8e
rin chen shel bum dri med nang //
me long ye shes chu yis bkang //
skal ldan bu yi lus bkrus pas //
zhe sdang las gyur nad gdon bgegs //
nyams grib mi gtsang dag gyur cig
/oM b+hurkuM ma hA\u0f8e
rin chen gser bum dri med nang //
mnyam nyid ye shes chu yis bkang //
skal ldan bu yi lus bkrus pas //
nga rgyal las gyur nad gdon bgegs //
nyams grib mi gtsang dag gyur cig
/oM b+hurkuM ma hA\u0f8e
rin chen zangs bum dri med nang //
sor rtog ye shes chu yis bkang //
skal ldan bu yi lus bkrus pas //
'dod chags las gyur nad gdon bgegs //
nyams grib mi gtsang dag gyur cig
/oM b+hurkuM ma hA\u0f8e
rin chen dngul bum dri med nang //
bya grub ye shes chu yis bkang //
skal ldan bu yi lus bkrus pas //
phrag dog las gyur nad gdon bgegs //
nyams grib mi gtsang dag gyur cig
/oM b+hurkuM ma hA\u0f8e
rin chen mthing bum dri med nang //
chos dbyings ye shes chu yis bkang //
skal ldan bu yi lus bkrus pas //
gti mug las gyur nad gdon bgegs //
nyams grib mi gtsang dag gyur cig
/oM b+hurkuM ma hA\u0f8e
gzhan yang phar phyin drug gi khrus sogs bya'o //
lus ngag yid gsum gyi sdig sgrib thams cad sbyangs nas sku gsung thugs kyi dbang thob pa'i mos pa mdzod /
ces bya'o //
gnyis pa byab pa ni /
rdo rje dang bcas pa'i rma bya'i sgro mdongs bzung nas /
rma bya'i mdongs nyid kyi dbus su zla ba'i gdan la hU~M mthing nag 'od zer 'phro ba'i mthar sngags kyis bskor ba /
de'i 'od zer gyis khyod rang gi lus ngag yid gsum la gnas pa'i dri ma thams cad sbur ma rlung gis bdas pa bzhin byabs nas glud la thim pa'i mos pa mdzod /
bsgrub bya la des byab cing /
che ge mo'i nad dang /
gdon dang /
sdig pa dang /
sgrib pa dang /
nyams chag dang /
grib dang /
mi gtsang ba dang /
rkyen ngan pa dang /
bar du gcod pa mi mthun pa'i phyogs thams cad byang zhing zhi bar gyur cig shAn+tiM ku ru swA hA/
nad kyi rigs su gyur pa lha nad myos pa /
bdud nad 'thibs pa /
rgyal nad smyo 'bog
/gza' nad lkug rengs /
btsan nad gzer thabs /
ma mo'i dal yams /
klu nad gdug pa /
dmu nad rmug pa /
rgya nad mig ser /
bal nad 'brum bu thams cad byang zhing zhi bar gyur cig shAn+tiM ku ru swA hA/
rlung dang /
mkhris pa dang /
bad kan dang /
'dus pa'i nad bzhi brgya rtsa bzhi'i nad thams cad byang zhing dag par gyur cig shAn+tiM ku ru swA hA/
gdon gyi rigs su gyur pa bgegs kyi rgyal pos gtso byas pa'i bgegs rigs stong phrag brgyad cu /
bdud rigs sum brgya drug cu /
gdon chen bco brgyad /
byis pa'i gdon chen bco lnga /
gdon phal pa bzhi /
lha /
klu /
bdud /
btsan /
rgyal po /
ma mo /
gshin rje la sogs gdon gyi rigs su gyur pa thams cad byang zhing dag par gyur cig shAn+tiM ku ru swA hA/
sdig pa'i rigs su gyur pa mi dge bcu /
mtshams med pa lnga /
de dang nye ba lnga /
lci ba bzhi /
log pa brgyad /
kha na ma tho ba sogs ngan song dang 'khor ba'i rgyu bsags pa thams cad byang zhing dag par gyur cig shAn+tiM ku ru swA hA/
sgrib pa'i rigs su gyur pa las kyi sgrib pa /
nyon mongs pa'i sgrib pa /
bag la zha ba'i sgrib pa /
shes bya'i sgrib pa /
lta ba dman pa'i sgrib pa /
chos spang pa'i sgrib pa la sogs pa mtho ris dang thar pa'i gegs su gyur pa ci mchis pa thams cad byang zhing dag par gyur cig shAn+tiM ku ru swA hA/
nyams chag kyi rigs su gyur pa mi nag po'i mna' dang /
khrel dang /
ngo tsha nyams pa dang /
nyan thos pa la so so thar pa rigs bdun gyi sdom pa nyams pa dang /
byang chub sems dpa'i bslab bya dang smon 'jug sdom pa'i sems bskyed nyams pa dang /
gsang sngags kyi rtsa ba sku gsung thugs kyi dam tshig la sogs pa sa ma ya 'bum sde nyams pa dang /
bla ma dkon mchog gi dkor dang sku glud la 'bags pa dang /
dam tshig nyams pa dang /
skur pa btab pa dang /
log par bltas pa dang /
yi dam lha tshogs /
dpa' bo DA ki
/chos skyong srung ma /
chos mdzad dpon slob /
yon mchod /
mched lcam /
pha ma phu nu bzhi la sdom pa nyams pa dang /
log par lta zhing skur pa dang /
ma rig mun par 'thib pa /
dug lnga rang khar shor bas chags sdang rmongs gsum du song ba /
mi dge ba'i lam du tshud pa dang /
de ltar spyod pa rnams dang 'grogs pa dang /
lus ngag yid gsum 'dres pa /
de rnams kyi gnas su sdod pa /
zas zos gos gyon pa dang /
dngos po 'dres pa la sogs pa byang zhing dag par gyur cig shAn+tiM ku ru swA hA/
grib kyi rigs su gyur pa phyi yul la snang ba a 'thas kyi grib /
nang dug lnga 'dod zhen gyi grib /
bar gcod blo 'brid kyi grib /
gsang ba ma rig pas zin pa kha chos gting 'byams kyi grib /
tho co spyod rtsing gi grib /
'dod blo sdang sems kyi grib /
bdag bstod gzhan smod kyi grib /
zhen 'dod sngon bsu'i grib /
'dod pa phyogs med kyi grib /
mi shes shes rdzu'i grib /
dam bca' re 'dod zhen pa'i grib /
kha lta stong 'byams kyi grib /
ma rtogs log rtog phyogs rtogs kyi grib /
kha 'dzin chos spang gi grib /
sdom pa nyams pa dang sdig can gyi grib /
phywa dang mo ma la sogs pa grib kyi rigs su gyur pa thams cad byang zhing dag par gyur cig shAn+tiM ku ru swA hA/
'khon gyi rigs su gyur pa bla ma dkon mchog 'khon pa dang /
chos mdzad gong ma dang /
gzungs ma dang /
mched grogs dang /
dpon slob dang grogs po dang mkhon pa dang /
pha ma spun zla nye 'brel dang mkhon pa dang /
yul mi khyim mtshes dang 'khon pa dang /
lha 'khon dang /
klu mkhon dang /
lha ma srin sde brgyad dang 'khon pa dang /
'khon gseb tu phyin pa dang /
spyod pa 'dres pa la sogs pa 'khon gyi rigs su gyur pa thams cad byang zhing dag par gyur cig shAn+tiM ku ru swA hA/
mi gtsang ba'i rigs su gyur pa mdze pho dang /
yugs sa dang /
dme pho dang /
shan pa dang /
mnol dang /
btsog dang /
btsun pa dang /
mna' khang dang /
gos stan dang /
snod dang /
skyor dang /
ro btsog la sogs pa mi gtsang ba'i rigs su gyur pa thams cad byang zhing dag par gyur cig shAn+tiM ku ru swA hA/
rkyen ngan bar chad kyi rigs su gyur pa /
phyi'i rkyen 'tsho ba longs spyod nyams pa dang /
gnas dang 'khor ngan pa /
snga dgra dar ba /
phyi dgra sems pa /
da dgra rtsom pa /
kha smras dang gleng gzhi rtsod pa /
mi kha dang smra mchu sdang ba /
bsam pa ngan pa /
sbyor ba rtsub par byed pa la sogs pa thams cad byang zhing dag par gyur cig shAn+tiM ku ru swA hA/
nang gi rkyen dam pa'i chos sgrub pa la bar du gcod pa /
thar pa dang thams cad mkhyen pa la bar du gcod pa /
bsam pa dang tshe srog la bar du gcod pa /
gzhan yang dam nyams dang 'grogs pa /
zas zos gos gyon spyod pa 'dres pa /
gnas kyi grib /
stan gyi grib /
btsog gi grib /
ro'i grib /
'gal rkyen nyi khri bzhi stong /
ye 'drog sum brgya drug cu /
glo bur brgyad cu rtsa gcig
/dus min 'chi ba bco brgyad la sogs pa thams cad byang zhing dag par gyur cig shAn+tiM ku ru swA hA/
hU~M pra ma ya hU~M/
zhes pa dang /
oM b+hurkuM ma hA pra mA Na ye b+hurtsi b+hurki bi ma le u tsuSh+ma kro d+ha hU~M phaT/
mi mthun pa'i phyogs ngan pa thams cad byang zhing dag nas rang lus shel ltar dwangs par gyur /
gsum pa gtor ma gtang ba ni /
changs ril re re bzhin du snod du blugs nas /
raM yaM khaM gis bsang sbyang /
stong pa'i ngang las b+h+rU~M las rin po che'i snod zab cing rgya che ba'i nang du gtor ma kha dog dri ro nus pa phun sum tshogs par gyur /
oM AHhU~M/
de bzhin gshegs pa rin chen mang la phyag 'tshal lo //
de bzhin gshegs pa gzugs mdzes dam pa la phyag\u0f8e
de bzhin gshegs pa sku 'byams klas la phyag\u0f8e
de bzhin gshegs pa 'jigs pa thams cad dang bral ba la phyag 'tshal lo //
de nas nad pa la g.yas su bskor bzhin /
na maHsarba ta thA ga ta a ba lo ki te oM saM b+ha ra saM b+ha ra hU~M/
zhes brjod cing glud kyi nang du blugs /
nyer gcig rdzogs pa dang /
glud bsang sbyang /
stong pa'i ngang las phung khams skye mched thams cad tshang zhing mdzes pa 'dod dgu'i 'byor pa dang bcas par gyur /
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
sngags dang phyag rgya byas la /
na mo /
sangs rgyas kyi bka' bden pa dang /
chos kyi\u0f8e
dge 'dun gyi\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya ting nge 'dzin gyi bden pa dang /
khyad par du'ang khro bo'i rgyal po sme ba brtsegs pa'i lha tshogs rnams kyi bka' bden pa dang /
bden pa chen po'i mthu las che ge 'di'i lus ngag yid gsum la gnod cing gdug pa'i sems 'chang ba'i grib bdag 'byung po gdug pa can thams cad 'dir ma gnas par gzhan du dengs shig
/oM b+hurkuM ma hA pra mA Na ye b+hurtsi b+hurki bi ma le u tsuSh+ma kro d+ha hU~M phaT/
oM sum+b+ha ni sum+b+ha hU~M/
gr-ih+Na gr-ih+Na hU~M/
gr-ih+NA pa ya gr-ih+NA pa ya hU~M/
A na ya hoHb+ha ga wAn bid+yA rA dzA ya hU~M phaT/
thun brabs pa dang bcas glud phyir bskyal lo //
bzhi pa bsrung ba ni /
nad pa de khyed rang las kyi khro bo zhal gcig phyag gnyis sku mdog mthing nag g.yas pa rgya gram bsnams pa /
g.yon pa sdigs mdzub phyar ba la me 'bar ba skad cig gis skyed /
de'i spyi bor 'khor lo dkar po rtsibs bzhi pa'i lte bar oM dkar po /
mgrin par pad+ma dmar po 'dab ma bzhi pa'i lte bar AHdmar po /
thugs kar rdo rje sngon po rtse lnga pa'i lte bar hU~M sngon po bsam la /
gnas de rnams su rdo rje bzhag cing /
oM AHhU~M zhes pa dang /
rang yi dam du gsal ba'i sku gsung thugs las 'od zer dkar dmar mthing gsum 'phros /
che ge'i 'bru gsum la thim pas yi dam lha'i sku gsung thugs su bsam /
de nas go bgo ba ni /
de'i spyi bo /
dpral ba /
mgrin pa /
rgyab /
snying ga
/nu ma gnyis /
lte ba /
sum mdo rnams su rdo rje rgya gram bzhag la /
oM badzra rak+Sha hU~M/
brjod pas rdo rje'i go khrab tu bsams shing /
bgegs thams cad rak+Sha rak+Sha hU~M/
gdon thams cad\u0f8e
sdig pa thams cad\u0f8e
sgrib pa thams cad\u0f8e
nyams chag thams cad\u0f8e
grib 'khon thams cad\u0f8e
mi gtsang ba thams cad\u0f8e
rkyen ngan thams cad\u0f8e
bar du gcod pa thams cad rak+Sha rak+Sha hU~M/
zhes brjod pas /
nad dang gdon bgegs bar chod gang gis kyang mi tshugs par bsam mo //
de nas /
phyogs bcu dus gsum bde gshegs thams cad dang /
khro rgyal sme ba brtsegs pa'i byin rlabs mthus //
'gro ba 'di la bdag gis bsrungs zin pas //
sus kyang gnod pa'i bsam pa ma byed cig
/mi 'gyur lhun po sogs brjod /
de nas bdag gi rnal 'byor bsdu zhing bsngo ba dang smon lam gyis rgyas 'debs pa bkra shis brjod pa sogs rjes kyi bya ba rnams legs par bya'o //
de ltar khro bo sme ba brtsegs pa'i sgrub thabs dang khrus chog rnams nag po 'gro shes su bkod pa mi gtsang dag byed ces bya ba 'di ni mkhyen rab kyi dbang phyug ngag dbang bzang pos gsung gis bskul ba las /
shAkya'i dge bsnyen rig pa 'dzin pa badzrAk+Sharas 7rigs brgya'i khyab bdag kun mkhyen mchog gi gsang gsum sgyu 'phrul gyi rol pa bzang pos byin gyis brlabs pa'i zhing khams de nyid du bsdebs pa'o //
dge'o ///
/
