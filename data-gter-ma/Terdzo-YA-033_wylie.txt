\u0f01\u0f83:
mi tra snying thig 'jig rten dbang phyug bla ma sku gsum brgyud pa'i gsol 'debs bzhugs so :
\u0f88\u0f88
rgya gar skad du :
gu ru kA ya tri ya ni tut+tastab nA ma :
bod skad du :
bla ma sku gsum brgyud pa'i gsol 'debs zhes bya ba :
'phags pa 'jig rten dbang phyug la phyag 'tshal lo :
mi tra snying thig 'jig rten dbang phyug bla ma sku gsum brgyud pa'i gsol 'debs ni :
o rgyan chen pos 'di skad gsungs :
e ma :
sprul pa'i mi bzhis bdag la nyon :
da dus bskal pa bzang zhing dam chos dar :
ya rabs mang bas dge bcu'i khrims la gnas :
snyigs ma'i dus su sdig spyod 'gro ba nas :
sdig pa'i 'bras bu smin pas mi dge bcu la spyod :
ngan 'gror ltung bas thar pa thob par dka':
de don pad+ma bdag gis rtogs gyur nas :
phyi rabs don du zab don snying po'i bcud :
bder gshegs rnams kyi thugs kyi tshal pa ni :
'jig rten dbang phyug sgrub pa'i thabs zab mo :
shar lho nub byang stod smad thams cad du :
rin chen gter du gtams nas bka' rgya gdab :
dus mthar smon lam las dag skyes bu ni :
cha lugs ma nges sprul pa'i sku bzhi yang :
thar thor 'byung zhing zab mo rgya bkrol zhing :
'gro ba 'ga' zhig thar pa'i lam la bkod :
sprul pa yin pas 'ja' yal lta bur gshegs :
de dus pad+ma nga ni lho nub tu :
gdug pa'i srin po 'dul ba'i rgyal por 'gyur :
'og min pad+ma 'od du chos sku las :
longs sku yid bzhin nor bu'i dkyil 'khor rgyas :
de yis mdangs las srin po'i rgyal po ni :
ma nges sna tshogs sprul pa'i sku re 'byon :
sprul sku bye ba phrag brgyas bod khams khyab :
tshes bcu'i dus su 'dzam gling srid pa 'di :
sa rdo shing gsum yan chad pad+ma yis :
thugs rjes khyab cing byin rlabs 'byung nges pas :
phyi rabs de dus las ldan skyes bu dang :
dam chos spyod pa'i 'gro ba pho mo rnams :
dus bzang yar ngo khyad par tshes bcu'i dus :
'byor tshogs bshams shing mos gus gdung sems kyis :
snying khung rus pa'i gting nas gsol ba thob :
'dzab sgrogs skyo shas dad pa dag snang spyod :
pad 'byung 'jig rten dbang phyug mi tra bcas :
brtse bar sems nas dad ldan tshogs khang du :
sprul pa ma nges 'ja' 'od spos dang ni :
khye 'u rnal 'byor pho mo lha yi gzugs :
sna tshogs ma nges cir yang sprul nas 'ong :
de dus smon lam gang btab 'grub pa dang :
byin rlabs zhugs pa'i rtags ni sna tshogs 'ong :
khyad par bag dro nyams dga' shes pa gsal :
glu gar nyams dang rtsed dga' 'khrab snying 'dod :
bde gsal mi rtog nyams myong phyogs med rgyas :
de dus rtog pa de la sna mi bskyil :
gang shar bzo med lhug par spyod pa skyongs :
dag snang can gyis bdag nyid mngon sum mjal :
de phyir gsol 'debs zab mo 'di ltar thob :
e ma ho :
nub phyogs bde ba can gyi zhing khams su :
chos nyid rnam dag nam mkha' lta bu la :
ye shes 'ja' sprin lta bur sku bzhengs pa :
mtshan dang dpe byad yongs rdzogs pad+ma'i zhal :
thub dbang ston pa mkhyen rab dkyil 'khor rgyas :
mgon po 'od dpag med la gsol ba 'debs :
oM ma Ni pad+me hU~M:
pho brang ri bo ta la'i rtse mo ru :
thugs rje'i dbang gis sa bcu'i tshul 'dzin cing :
nyon mongs nad kyis gdungs pa'i sems can la :
ye shes bdud rtsi'i chu rgyun 'beb mdzad pa :
'jig rten gsum gyi mgon po spyan ras gzigs :
thugs rje chen po'i sku la gsol ba 'debs :[ \u0f88\u0f88 ]ye shes me dpung 'bar ba'i klong dkyil du :
thugs nyid zhi ba'i ngang las ma g.yos kyang :
sku yi cha lugs za byed rngam stabs can :
gar gyi dbang phyug bde chen rol pa'i sku :
srid gsum gdug pa ma lus 'dul mdzad pa'i :
dpa' bo rta mchog sku la gsol ba 'debs :
oM ma Ni pad+me hU~M:
brag dkar ye shes gsang ba'i rdzong phug tu :
ye shes dbyings las rol pa'i mkha' 'gro ma :
las can las 'phro mthud pa'i lung bstan cing :
dam nyams bdud tshogs bcom pa'i mthu stobs ldan :
rdzu 'phrul sprul pas bstan 'gro'i don byed pa'i :
ma mo e ka tsA ti la gsol ba 'debs :[ \u0f88\u0f88\u0f88\u0f88 ]grong khyer na le nan mkhar pho brang du :
dbyings las sprul pa'i shes rab yum gyi gzugs :
zag med bde stong mkha' 'gro bye ba'i gtso :
chags rab don gyi 'gro ba dbang du sdud :
dam tshig can la dngos grub stsol mdzad pa :
d+he wa mkha' 'gro'i zhabs la gsol ba 'debs :
oM ma Ni pad+me hU~M:
'phags yul wA ra NA sI'i grong khyer du :
'jig rten dbang phyug 'phags pa'i 'od zer las :
sprul pa'i zlos gar bstan pa'i sgron me mchog :
rdzu 'phrul mthu stobs bdud dang mu stegs btul :
'chi med rdo rje'i skur gyur mkha' spyod gshegs :
mi tra dz+wa ki'i zhabs la gsol ba 'debs :
oM ma Ni pad+me hU~M:
lho nub rgya mtsho chu gling o rgyan du :
yab dang yum med pad+ma'i snying po la :
rdzus skyes sku 'khrungs rdo rje lta bu'i sku :
mngal gyi skyon dang dri mas ma gos pa'i :
rdzu 'phrul mthu stobs bsam gyis mi khyab pa'i :
pad+ma 'byung gnas sku la gsol ba 'debs :
oM ma Ni pad+me hU~M:
grA yi tsha'u lung dpal gyi yongs rdzogs phug :
tshe rabs las sad dpal gyi rje dang mjal :
dgongs pas yongs bzung 'du 'bral med par gzigs :
ti sgror grub brnyes man ngag lde mig thogs :
mdo rgyud dgongs pa ma lus 'grol mdzad pa :
ye shes mtsho rgyal sku la gsol ba 'debs :
oM ma Ni pad+me hU~M:
'jigs pa brgyad dang nad gdon zhi byed pa :
dpa' bo rta mgrin pad+ma gar dbang phyug :
'byor pas 'dod dgu longs spyod nor kun rgyas :
rnam sras nor bdag gter gyi dbang phyug tshogs :
dbang gis srid gsum ma lus dbang gyur pa'i :
rigs byed lha mo ku ru kul+le'i tshogs :
drag pos dgra bgegs ma lus tshar bcad pa'i :
dpal mgon drag rtsal dam can rgya mtsho'i tshogs :
gsol ba 'debs so las bzhi'i dngos grub stsol :
oM ma Ni pad+me hU~M:
ces gsol 'debs phyi rabs don du pad+mas mtsho rgyal la gnang ba'o :
tha'aca :[ \u0f88]
