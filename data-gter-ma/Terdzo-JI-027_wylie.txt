\u0f88
thugs sgrub yang snying 'dus pa las :
dpal mgon ma ning nag po'i skong gso chen mo bzhugs :
dge ri brag gi gter ma'o //
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
gsang ba'i khro rgyal dpal mgon sku :
ma ning nag po 'khor bcas la :
sgo gsum dad pas phyag 'tshal lo :
dam tshig ldan pa'i rnal 'byor pas :
bsnyen sgrub las la sbyor ba dang :
thugs dam bskang zhing nyams chag gso :
dgra la rbad dang gtang rag gtong :
rnal 'byor tshe bsod rgyas bya'i phyir :
chos skyong chen po'i skong gso bstan :
de nyid skong ba'i dam rdzas ni :
dkyil 'khor mda' gang gru bzhi'i steng :
chang dang khrag gis chag chag gdab :
lcags sam zangs sogs snod chen du :
nas nag phye la rin chen brdar :
bshos bu khru gang zur gsum la :
dpal bshos gsum mam brgyad kyis bskor :
tsit+ta snying gi rgyal mtshan dang :
bya nag g.yag nag lug nag gzugs :
khyi nag lings dmar la sogs pa :
brjid ldan mdangs dang ldan par bsham :
mtha' mar gtor kyu brgyad kyis bskor :
sha sna snying sna khrag sna dang :
tshil chen mar me spos dud dang :
sha chen gsur dud me tog dang :
sman gtor rak+ta tshogs chen dang :
'phyar dar g.yab dar rten rdzas dang :
spyan gzigs dkor cha 'byor tshad bsham :
sngags dang phyag rgyas byin brlabs te :
nag po chen po rgyu ba'i dus :
rnal 'byor thod bcings gos nag gon :
sha chen gu gul spos tshogs bsreg :
rnga brdung rol mos byin dbab cing :
g.yab dar nag po thogs nas kyang :
snyan gsan dbab pa 'di skad do :
kyai :
dgongs shig dam can rgya mtsho'i tshogs rnams dgongs :
lha yi mgon po dam la mi dgongs ci la dgongs :
skye 'gro gling bzhir mi gnas ci la gnas :
srid pa rlung gis mi 'degs ci yis 'degs :
rgya mtsho'i chu la mi 'thung ci la 'thung :
rgyal ba'i bka' la mi nyan ci la nyan :
bden pa'i tshig la mi gsan ci la gsan :
mchod pa'i rdzas la mi dgyes ci la dgyes :
ma ning 'khor bcas mchod cing skong ba'i rdzas :
rta nag bya nag khyi nag g.yag nag lug :
sman gtor rak+ta 'dod yon longs spyod tshogs :
mthun pa'i dam rdzas rgyas par bshams nas kyang :
da ltar mthing nag 'bar ba'i g.yab 'dor na :
ma sdug bu la brtse ba'i tshul bzhin du :
lha srin dmag tshogs mang po'i khrom dang bcas :
dpal mgon 'khor bcas gnas 'dir gshegs su gsol :
'bru bcud sna tshogs a mr-ita dang sbyar :
mthun pa'i rdzas dang dgyes pa'i dkor cha dang :
khyod kyi chibs rta 'gel g.yag rten lug dang :
dar nag ru mtshon la sogs gsang ba'i rdzas :
tshogs bdag mgon po'i dam tshig la dmigs shing :
lha chen 'khor dang bcas la mchod 'bul na :
sngon gyi dam tshig rdo rje'i bka' nyon la :
thugs dam ma g.yel gnas 'dir gshegs su gsol :
de ltar snyan gsan dbab nas ni :
thugs dam skong ba 'di skad do :
hU~M:
bdag ni rig 'dzin sgrub pa po :
bdag ni rnal 'byor dam tshig can :
dam la gnas shing lha la 'phreng :
khyed ni nag po chen po ste :
chos skyong srung ma mthu rtsal can :
sngon tshe rgyal ba'i spyan snga ru :
bstan pa srung bar zhal bzhes pa'i :
khyed kyi dam tshig gnyan po de :
da lta sngags 'chang rjes su bskul :
thugs dam dbang gis spyan 'dren na :
dam tshig dbang gis dgongs nas kyang :
sgrub phyir bskul gyis gshegs su gsol :
kyai :
ma hA kA la gnas 'dir byon :
nag po chen po gnas 'dir byon :
rig 'dzin srung ma gnas 'dir byon :
ma ning 'khor bcas gnas 'dir byon :
srog bdud nag po gnas 'dir byon :
legs ldan nag po gnas 'dir byon :
gnam lcags spu gri gnas 'dir byon :
hU~M:
de ltar bos so snyan ma sra :
g.yab bo nag po spyan ma brtul :
bsten no nag po rgyang ma ring :
bsgrub bo nag po gong ma g.yel :
bskul lo nag po phrag ma dog :
rbad do nag po mthu ma chung :
kyai :
do nub chad dang tho la byon :
do nub mna' dang khrims la byon :
do nub mgon dang skyabs la byon :
do nub mthu dang dpung la byon :
grogs por byas so gzhung ma ngan :
mdza' bor byas so khrel ma shor :
mna' tho byas so mna' ma za :
rje bor byas so dbang ma che :
bran ltar bskul lo rgyu ma ngan :
srung mar byas so mthu ma chung :
las la bskul lo bang ma bul :
dus la bab po sa ma ya :
kyai :
dam tshig gnyan la mi sems sam :
bstan pa bsrung bar ma chad dam :
dang po'i chad don 'di min nam :
khyod dang rnal 'byor bdag cag gnyis :
dam tshig 'da' bar ma chad dam :
dam las ma 'da' da tshur byon :
chad pa'i gzhung 'di mi srung na :
bde gshegs rgyal ba'i bka' yang bslus :
dam tshig gnyan gyi chad pa 'ong :
bka' yi chad pas sdigs par mchis :
de bas dam las ma 'da' zhig :
bdag kyang dam las mi 'da' 'o :
khyod kyang dam las ma 'da' zhig :
gnyis ka dam las mi 'da' 'tshal :
'o skol gnyis kyi dam tshig ni :
ci la babs kyang mi 'da' 'o :
kyai :
ma hA kA la da tshur byon :
nag po chen po da tshur byon :
rig 'dzin srung ma da tshur byon :
ma ning 'khor bcas da tshur byon :
gnam lcags spu gri da tshur byon :
bdud rgyal thod phreng da tshur byon :
chos skyong chen po da tshur byon :
dpal ldan lha mo da tshur byon :
'khor gyi srung ma da tshur byon :
rgyal ba'i bka' la mi nyan med :
zab mo'i don la mi sems med :
mna' dang khrims la mi gnas med :
zas dang skom la mi chags med :
rnal 'byor dam ldan bdag cag gis :
do nub khyed kyi thugs dam bskang :
do nub nyams chag ma lus bshags :
do nub mdza' ba'i gzhung gcig srong :
do nub zhig ral ma lus gso :
do nub lha la bshags pa byed :
do nub mnyes pa'i zas shig 'dren :
do nub byams pa'i lan zhig blan :
do nub snga ma'i gtang rag gtong :
do nub phyi ma'i zhu don 'bul :
do nub 'dod pa'i gsol zhig gdab :
kyai :
do nub khyed rnams dgongs su gsol :
ma hA kA la dgongs su gsol :
gter bdag chen po dgongs su gsol :
ma ning nag po dgongs su gsol :
rig 'dzin srung ma dgongs su gsol :
legs ldan nag po dgongs su gsol :
gnam lcags spu gri dgongs su gsol :
bdud rgyal thod phreng dgongs su gsol :
chos skyong chen po dgongs su gsol :
dpal ldan lha mo dgongs su gsol :
'khor gyi srung ma dgongs su gsol :
dam can rgya mtsho dgongs su gsol :
kyai :
do nub nag po 'khor bcas kyi :
thugs dam gnyan po bskang ba ni :
'bod pa'i dam rdzas yin pa'i phyir :
g.yab dar nag pos thugs dam bskang :
rten pa'i dam rdzas yin pa'i phyir :
phyar dar nag pos thugs dam bskang :
bzhugs pa'i dam rdzas yin pa'i phyir :
nyi zla pad+mas thugs dam bskang :
dgyes pa'i dam rdzas yin pa'i phyir :
dmar chen gtor mas thugs\u0f8e
mthun pa'i dam rdzas yin pa'i phyir :
sha sna snying snas thugs\u0f8e
btung ba'i dam rdzas yin pa'i phyir :
rak+ta khrag snas thugs\u0f8e
bgo ba'i dam rdzas yin pa'i phyir :
zhing chen g.yang gzhis thugs\u0f8e
rgyan gyi dam rdzas yin pa'i phyir :
thod phreng mi mgos thugs\u0f8e
drag po'i dam rdzas yin pa'i phyir :
thun dang zor gyis thugs\u0f8e
khyad par dam rdzas yin pa'i phyir :
gri rgod snying gis thugs\u0f8e
dam tshig gnyan po bsre ba'i phyir :
bdud rtsi sman gyis thugs\u0f8e
shangs kyi mchod pas mnyes pa'i phyir :
gsur chen dud pas thugs\u0f8e
dbang dang dngos grub stsol ba'i phyir :
zhal zas tshogs kyis thugs\u0f8e
rnal 'byor rjes su skyong ba'i phyir :
'dod yon rnam lngas thugs\u0f8e
dug lnga gnas su gzhom pa'i phyir :
su ra chang gis thugs\u0f8e
spyan gyi mchod pa yin pa'i phyir :
spyan gzigs dkor chas thugs\u0f8e
snyan gyi dbang po tshim pa'i phyir :
rol mo sgra yis thugs\u0f8e
rtag tu mi 'bral 'grogs pa'i phyir :
rtag gtor chen pos thugs\u0f8e
rgyun du phrin las bcol ba'i phyir :
rgyun gtor nar mas thugs\u0f8e
dam nyams dgra bgegs bsgral ba'i phyir :
'khor tshogs sprul pa'i thugs\u0f8e
yab kyi thugs dam bskang ba'i phyir :
yum mchog lha mos thugs\u0f8e
bdud kha dgra la bsgyur ba'i phyir :
lha dmag 'bum gyi thugs\u0f8e
dgra bgegs gnad nas 'gugs pa'i phyir :
phyag brnyan sprul pa'i thugs\u0f8e
nyams pa cham la dbab pa'i phyir :
bdud dmag 'bum gyi thugs\u0f8e
dmag dpung dgra la 'gyed pa'i phyir :
nag po stong gi thugs\u0f8e
dam nyams dgra bgegs bsgral ba'i phyir :
gshin rje brgyad kyi thugs\u0f8e
dgra bgegs snying nas gzhom pa'i phyir :
gnod sbyin brgyad kyi thugs\u0f8e
g.yas kyi ru sna 'dren pa'i phyir :
nyis khri bdun stong thugs\u0f8e
g.yon gyi ru sna 'dren pa'i phyir :
ma mo 'bum gyi thugs\u0f8e
phyogs bcu'i bstan pa skyong ba'i phyir :
phyogs skyong bcu yi thugs\u0f8e
bskang ngo bskal pas thugs dam bskang :
lta ba yangs pas thugs\u0f8e
spyod pa zhib mos thugs\u0f8e
mkha' ltar khyab pas thugs\u0f8e
mun ltar 'thibs pas thugs\u0f8e
sngags dang phyag rgyas thugs\u0f8e
bka' dang bden pas thugs dam bskang :
thugs dam gnyan po des bskangs la :
g.yar dam gnyan po khyed kyis stsol :
kyai :
do nub lha la mkhon sbyang ngo :
nyes pa mchis na khyod la bshags :
phyin chad nyes pa mi bgyid 'tshal :
srung ma dam ldan khyed rnams kyang :
rgyang nge g.yel le ma mdzad par :
brtse gdung gdung sems ci cher mdzod :
bdag gis tshor bar ma nyams kyang :
khyed kyi thugs dang 'gal srid na :
bshags so bskang ngo sbyang lags so :
sgrub la bar chad byung ba dang :
dam rdzas gnyan po ma 'dzom dang :
thugs dam dus su ma bskang dang :
sngags dang phyag rgya nor ba dang :
ting 'dzin dmigs pa mi gsal dang :
rtsa ba'i dam tshig 'gal ba dang :
gsang ba'i dam tshig bsgrag pa dang :
yan lag dam tshig nyams pa dang :
sku gsung thugs dang 'gal ba dang :
ma tshor ma rig nyams chag rnams :
do nub bskang zhing bshags par bgyi :
khyod kyang dam las ma 'da' zhig :
bskul na ma lji las 'di mdzod :
bdag kyang dam las mi 'da' bar :
khyod kyang rtag tu mchod cing bsgrub :
khyod dang bdag gi dam tshig ni :
srog la bab kyang mi 'da' 'tshal :
bla ma'i sku la bsdo ba dang :
sangs rgyas bstan pa bshigs pa dang :
rnal 'byor bdag la dgra byung na :
pha khur 'dug kyang sgrol la shog :
khyed la mchod pa'i dam rdzas ni :
rgya mtsho'i gting na 'dug kyang blang :
srog la bsdos nas thugs dam bskang :
je nye je gdung mdzad nas kyang :
lus dang grib bzhin 'grogs par mdzod :
gnyis ka blo la ci bder bgyi :
kyai :
grogs la gzhung med mi srid kyis :
mdza' bo gdung med mi srid dam :
mna' zan khrel med mi srid kyis :
zas la ngo med cang srid dam :
chos skyong mthu med mi srid kyis :
rnal 'byor dam med mi srid do :
chad don mi bsgrub mi srid kyis :
rig 'dzin rnal 'byor bdag cag gis :
dam rdzas gtor ma 'di 'bul bas :
thugs dam gnyan po bskangs gyur cig :
rnal 'byor bsam pa yid bzhin sgrubs :
zas kyi ngo 'di khyod kyis gyis :
chad pa'i gzhung 'di bdag gis srong :
smras pa'i tshig 'di khyod kyis gson :
bskul ba'i gnyer 'di bdag la yod :
bcol pa'i las 'di khyed kyis mdzod :
gnyis ka chad pa'i gzhung srong 'tshal :
de tsam gnad nas ma bskul na :
mi shes snyam nas snyom las byed :
smras so chad do thugs dam can :
gsol lo mchod do srung ma'i tshogs :
sod cig thul cig dgra dang bgegs :
gtad do gnyer ro mthu rtsal can :
khyod dang rnal 'byor bdag cag gnyis :
bskal pa zhig kyang mi 'bral lo :
mthu stobs rdzu 'phrul ji lta bar :
sku shugs phyungs la las 'di mdzod :
thugs dam gnyan po bskangs pa yis :
rnal 'byor bdag cag 'khor bcas kyi :
chag che nyam nga thams cad dang :
bar chad rkyen ngan thams cad zlog :
srung dang skyob par mdzad du gsol :
zas dang phud kyis khyed mchod do :
bcol pa'i phrin las grub par mdzod :
sngon tshe dpal chen spyan snga ru :
ji ltar khas blangs dam bcas bzhin :
rnal 'byor bdag cag 'khor dang bcas :
rtag tu srung dang skyob par mdzod :
chos 'khor skyong ba'i dkor srung dang :
rnal 'byor srung ba'i dgra bla mdzod :
rnal 'byor mi nor 'khor bcas rnams :
thub par srungs shig thugs dam can :
bsam pa yid bzhin 'grub pa dang :
bkra shis bde legs mdzad du gsol :
de nas mnga' gsol bstod cing bskul :
sha chen bsreg cing rol mo bsgrag :
dal la bskor zhing 'cham stabs bya :
hU~M:
phyogs phyogs de ni pha ki na :
nyi ma byang shar mtshams dang ni :
bsil ba tshal gyi dur khrod na :
u tsa la yi gnas mchog gi :
me rlung 'bar ba'i dkyil 'khor na :
thod pa skam rlon brtsegs pa yi :
zhe sdang bdud kyi sku mkhar de :
shar phyogs mi yi thod pas brtsegs :
mi mgos gad mo ya la la :
lho phyogs rta yi thod pas brtsegs :
gyi ling rta skad tse re re :
nub phyogs spre 'u'i thod pas brtsegs :
'du mo'i bzhad bgad lhangs se lhang :
byang phyogs lug gi thod pas brtsegs :
g.yang mo 'ba' sgra ti ri ri :
zur bzhi rin chen zangs las bgyis :
rin chen shel gyi sgo mo la :
gser gyi re bzhi mdzes par gsal :
mu men 'phrul gyi yag shing la :
dkar po dung gi gtan pas bkag :
kha bad sngon po g.yu las byas :
brtan po lcags kyi rming rdo btsug :
nang ni dmar nag gru gsum la :
phyi ni thod pa me rlung 'tshub :
sku mkhar de yi rtse mo na :
nad kyi na bun thu lu lu :
bya nag sha zan 'thibs se thib :
sku mkhar de yi zur bzhi la :
dug sbrul chun po nyi li li :
sku mkhar de yi logs bzhi la :
mi khrag rta khrag zhams se zham :
sku mkhar de yi rming gzhi la :
chu glang lcags skad tangs se tang :
sku mkhar de yi phyogs bzhi nas :
kang+ka lce spyang khyi nag dang :
rta nag mang po tse re re :
g.yag nag mang po ngur ru ru :
lcags spyang lce spyang 'du ru ru :
thod mkhar de yi nang shed na :
me rlung 'tshubs ma 'u ru ru :
mi ro rta ro gcal du bkram :
mi khrag rta khrag mtsho ltar bskyil :
mi lpags rta lpags yol du bres :
mi mgo rta mgo hri li li :
mi rta'i gsur dud thu lu lu :
mi rkang gling bu cangs se cang :
sku mkhar de yi nang shed na :
bdud rgyal thod pa'i phreng ba can :
ma ning nag po bzhugs pa ni :
srog bdud nag po mi bzad pa :
ru tra pho mo bsnol ba'i steng :
le brgan 'bar ba'i gdan steng na :
dpal 'bar yum dang gnyis su med :
tshur byon nag po lha chen po :
legs ldan nag po tshogs kyi bdag :
'dod pa khams kyi dbang phyug che :
ri rab byang shar mtshams nas ni :
gling bzhi bar snang rgyug byed cing :
snang srid bran khol bdud dpung 'joms :
bstan pa srung zhing rnal 'byor skyong :
he ru ka yi dngos sprul te :
zhing bcu bsgral ba'i las la brtson :
dar nag ber chen rab brjid pa :
mun pa'i g.yung drung sku la gsol :
dar nag phyar zhing ru mtshon g.yab :
snying zhags 'debs shing bdud mda' 'phen :
skye 'gro'i srog la dbang byed cing :
dgra bo'i bdun rgyud rtsad nas gcod :
srog bdud nag po rta nag can :
mchog dkar gzhu mo gru bkug la :
bdud mda' ltong dmar dgra la rgyob :
rol du lcags spyang sngon mo khrid :
dam nyams dgra bo khug la rol :
tsan dan bing chen rked la btsugs :
lha dmag nyis khri bdun stong 'gyed :
bdud dpung ma lus chom la phob :
chos shig bdud po las la chos :
'khor du srog bdud 'bum gyis bskor :
sprul pa 'bum sde'i dus la bab :
khyed kyi g.yas kyi ru 'dren pa :
nyis khri bdun stong bswe khrab can :
go cha sra la mtshon cha rno :
ngang pa g.yu rngog chibs su 'chib :
lha dmag bswo sgra ti ri ri :
khyed kyi thugs dam dus la bab :
khyed kyi g.yon gyi ru 'dren pa :
srid pa'i ma mo bye ba 'bum :
kun kyang cha lugs mthun pa ni :
chibs su drel rta rkang gsum bcibs :
khram shing g.yas la nad rkyal g.yon :
khyed kyi thugs dam dus la bab :
khyed kyi sngon gyi shul mtshon pa :
byang phyogs gnod sbyin chen po brgyad :
kun kyang mi bzad gtum la rngams :
lcags kyi khyung dang khrar sprul nas :
dgra bo'i bla 'khyams dmyal thag chod :
khyod kyi thugs dam dus la babs :
khyed kyi slad kyi rjes 'brang ba :
lho phyogs gshin rje chen po brgyad :
stag gzig dom dang 'phar spyang khyi :
brgyad du sprul nas rgyug byed cing :
phyi nas 'brang zhing dgra bgegs sgrol :
khyed kyi thugs dam dus la bab :
'khor gyi sprul pa 'bum sde dang :
bdud dmag bye ba dung phyur bcas :
sha khrag srog la mnga' mdzad cing :
bstan pa srung ba'i las la brtson :
bskang ngo mchod do thugs dam bskang :
bcol ba'i phrin las grub par mdzod :
sangs rgyas bstan pa bshigs pa dang :
bla ma'i sku la bsdo ba dang :
dben gnas gnyan po 'joms pa dang :
dge 'dun bar gyi dbyen byed dang :
sems can yongs la 'tshe ba dang :
gsang sngags chos la smad pa dang :
sde dgon yo byad rku ba dang :
bsam gtan pa yi sems dkrug dang :
skye bo sdig la dga' ba dang :
dge las sdig par sgyur byed dang :
bsgral ba'i zhing bcu tshang ba 'di :
lo zlar bzhag pa'i gnas med pas :
da lta nyid du sgrol la shog :
dus la bab bo sa ma ya :
chad do gnyer ro thugs dam can :
bcol lo gtad do srung ma'i tshogs :
dam ldan rnal 'byor bdag cag gi :
'khor srungs rkyen zlog bsam pa sgrubs :
sngon gyi thugs dam ji bzhin du :
bcol pa'i phrin las grub par mdzod :
de ltar mnga' gsol bstod cing bskul :
gang la bsam pa de ltar 'grub :
dpal mgon ma ning nag po 'di :
chos skyong kun gyi mthar thug ste :
zab gter gnyan gyi bka' srung phyir :
dge ri'i brag la sbas te bzhag :
lan gcig dus kyi tha ma la :
las can gcig dang 'phrad par shog :
sa ma ya :
rgya rgya rgya :
kha tham :
gu h+ya :[ \u0f88\u0f88\u0f88\u0f88\u0f88\u0f88 ]thugs dam skong dang las la sbyor :
nag po chen po rgyu dus bstan :
tshes gsum gung la shar du ltos :
tshes lnga'i tho rangs lho nub ltos :
tshes brgyad tho rangs nub tu ltos :
tshes bcu'i srod la byang du ltos :
bco lnga'i skya rengs shar tsam lhor :
nyer gcig nyi ma rgas tsam nub :
nyer bzhi'i srod la byang du ltos :
gnam stong nam gung mtshams bzhir ltos :
spyir na nyi ma dmar thag nas :
nam gung tshun la rgyu bar nges :
kho nyid rgyu ba'i dus nyid na :
gong bzhin de phyogs kha gtad la :
mchod cing bskang dang las sbyor bya :
des ni las rnams 'grub par 'gyur :
dpal mgon ma ning skong gso 'di :
slob dpon chen po'i gsung bzhin du :
bdag 'dra nam mkha'i snying pos bkod :
dge ri'i brag la a tham rgya :[ \u0f88\u0f88\u0f88\u0f88\u0f88\u0f88\u0f88\u0f88 ]bdag rat+na gling pas shing pho byi ba'i lo la /
nub g.yu mtsho'i mgul du shog ser las bshus so //
shog ser dkyus mtho do /
zhing sor bzhi pa gcig 'dug go
/mang+ga laM///
/
