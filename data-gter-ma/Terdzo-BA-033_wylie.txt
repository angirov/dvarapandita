bka' brgyad yang gsang thugs kyi me long las :
yang gsang sgrub pa'i las byang bar chad kun sel zhes bya ba bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88

kun bzang dpal chen he ru ka la phyag 'tshal lo :
bka' brgyad thugs kyi me long 'di :
bdag 'dra pad+ma 'byung gnas kyis :
ma 'ongs skal ldan rnams kyi don :
bka' brgyad khro mkhar chen mo las :
khol du phyungs nas yang zab bkod :
rtse lung gtsug lag khang la sbas :
thugs kyi sras dang 'phrad par shog :
sa ma ya :
rgya rgya rgya :[ \u0f88\u0f88\u0f88\u0f88 ]de las byung ba'i las rim gyi :
phrin las bar chad kun sel la :
sngon 'gro dngos gzhi rjes gsum mo :
dang po sngon 'gro'i rim pa ni :
skyabs 'gro sems bskyed yan lag bcu :
bka' bsgo mtshams bcad brda sgo dbye :
mchod rdzas byin gyis brlab dang bdun :
gnyis pa dngos gzhi'i rim pa ni :
dkyil 'khor lha bskyed spyan 'dren dang :
bzhugs gsol phyag 'tshal mchod 'bul dang :
bstod pa 'dzab bsnyen rnam pa bdun :
gsum pa rjes kyi rim pa ni :
tshogs las bsgral dang chad mdo dang :
brtan skyong rta bro bsdu chog dang :
bkra shis smon lam rnam pa bdun :
las rim nyi shu rtsa gcig go :
dang po skyabs su 'gro ba ni :
hU~M:
dag pa gnyis ldan chos kyi sku :
nges pa lnga ldan longs spyod rdzogs :
ma nges don mdzad sprul pa'i sku :
bdag dang 'gro kun skyabs su mchi :
shes rab gsum ldan bla ma rje :
tshogs gnyis don ldan yi dam lha :
bar chad kun sel mkha' 'gro'i tshogs :
bdag dang 'gro kun skyabs su mchi :
rkang gnyis gtso bo sangs rgyas dang :
zhi ba chags bral dam pa'i chos :
tshogs gsog zhing gyur dge 'dun la :
bdag dang 'gro kun skyabs su mchi :
gnyis pa sems bskyed pa ni :
hU~M:
bdag gzhan 'gro ba kun don du :
yang gsang bla med dkyil 'khor 'dir :
bka' brgyad lha tshogs bsgrubs nas ni :
gang la gang 'dul phrin las kyis :
log 'dren bgegs rnams tshar bcad nas :
gzhan don bsgrub par sems bskyed do :
gsum pa yan lag bcu pa ni :
hU~M:
gsang ba bla med dkyil 'khor 'dir :
bka' brgyad lha tshogs gnas 'dir gshegs :
nyi zla pad steng ro gdan bzhugs :
lus ngag yid gsum gus phyag 'tshal :
phyi nang gsang ba'i mchod pa 'bul :
sdig pa mi dge ci bgyis bshags :
dge ba bsgrubs la rjes yi rang :
bla med gsang sngags chos 'khor bskor :
mya ngan mi 'dar gzhan don bzhugs :
dge ba byang chub thob phyir bsngo :
bla med chos sku thob par shog :
ces tshogs gsag par bya :
bzhi pa bka' bsgo ba'i rim pa ni :
bgegs gtor phyir phul la :
bdag nyid dpal chen po bsgom :
dung 'bud :
rnga drag tu brdung zhing :
nga ro dbyangs bcas 'di skad do :
hU~M:
gsang ba bla med dkyil 'khor du :
log 'dren bar chad bgegs kyi tshogs :
rnam rtog gzung 'dzin 'khrul las byung :
rang las skye zhing rang la sdig :
'di ru ma 'dug gzhan du dengs :
gal te 'gro bar mi byed na :
kun bzang thugs rje'i 'od zer las :
snang srid dpal chen sku ru gsal :
khyod rnams lus ngag yid gsum ni :
rdul phran bzhin du rlog par byed :
de bas 'di ru ma 'dug par :
sngon 'gro'i gtor ma 'di khyer la :
rang rang gnas dang rten la gshegs :
oM sum b+ha ni sogs hU~M bzhi'i sngags kyis bskrad cing bgegs gtor byin no :
lnga pa mtshams bcad pa ni :
hU~M:
bdag nyid dpal chen thugs ka nas :
'od zer mtshon cha phyogs bcur 'phros :
rdo rje dbyug pa gri gug dang :
ral gri 'khor lo rnam lnga ste :
gur chen ye shes me phung 'bar :
phyogs bzhi mtshams brgyad kun mtshams bcad :
oM badzra tsaN+Da phe laM shaM ka tsakra tIk+Sha Na dz+wa la raM:
de nas khro bo rol pa'i mtshams bcad ni :
hU~M:
dregs pa lha chen phyogs skyong bsnol ba'i steng :
che mchog la sogs dpal chen khro rgyal tshogs :
gar dgu'i tshul gyis hU~M sgra sgrog :
bar chad 'byung po rdul du rlog :
oM badzra kro d+ha sarba sa ma ya ru lu ru lu hU~M b+h+yo hU~M phaTaH
drug pa brda sgo dbye ba ni /
hU~M:
snang srid thams cad gzhal yas khang :
gzugs snang thams cad he ru ka :
ma rig gnyis 'dzin sgo bcad pas :
rang gsal ye shes 'char sgo phyes :
b+h+rU~M pra be sha ya phaT:
brtathatanargab :
bdun pa brda phyag 'tshal ba ni :
hU~M:
rang byung ye shes sems kyi lha :
ma rtogs rang ngo ma shes pas :
ye nas 'grogs kyang zhal ma mthong :
rang gsal brda yis phyag 'tshal lo :
oM shrI he ru ka a ti pU ho :
pra tIts+tsha ho :[ \u0f88\u0f88\u0f88\u0f88 ]dam bca' ba ni :
hU~M:
dus gsum rgyal ba bka' brgyad lha :
bskal pa sngon nas yi dam lha :
da lta gnyis med rang ngo shes :
da ni mi 'dor rtse gcig bsgrub :
oM badzra tsit+ta sa ma ya hU~M:
byin 'beb pa ni :
hU~M:
chos dbyings ye shes pho brang nas :
skye med dbyings las ma g.yos kyang :
longs sku rigs lnga dpal chen tshogs :
sprul sku dpal gyi lha ru gsal :
thugs dam dbang gis gnas 'dir gshegs :
ye shes lnga yi dbang mchog skur :
sku gsung thugs kyi dngos grub stsol :
gsang ba'i dkyil 'khor byin phob cig :
oM badzra shrI kro d+ha de wa sarba duSh+TAM:
DA ki nI sa ma ya :
ru lu ru lu hU~M b+h+yo hU~M:
A be sha ya a A:
mchod rdzas byin rlabs ni :
oM swa b+hA wa bi shud+d+haHsarba d+harmAHswa b+hA wa b+hi shud+d+ho\u0f85 haMHgis stong par sbyang :
phyi mchod byin rlabs ni :
oM badzra puSh+pe AHhU~M:
ces sogs /
shab+da AHhU~M:
oM badzra sa ma ya AHhU~M:
gtor ma byin rlabs ni :
oM badzra ma hA ba liM ta te dzo ba liM ta b+ha la b+ha te gu h+ya sa ma ya hU~M hrI thA:
rak+ta byin rlabs ni :
oM ma hA rak+ta dz+wa la maN+Da la hU~M hrIHthA:
bdud rtsi byin rlabs ni :
oM sarba pany+tsa a mr-ita hU~M hrIHthA:
bshags pa bya ba ni :
hU~M:
bla ma yi dam mkha' 'gro chos skyong dgongs :
bskal pa sngon nas da lta thug gi bar :
ma rig dbang gis bag med ci bgyis pa :
rang gnong 'gyod pa'i sems kyis mthol lo bshags :
oM AHhU~M:
badzra sa ma ya shud+d+he A:
de yan chad sngon 'gro'i rim pa'o :
gnyis pa dngos gzhi'i rim pa las :
dang po gzhal yas khang lha bskyed ni :
hU~M:
chos dbyings spros bral de bzhin nyid :
phyogs mtshams med par kun tu brdal :
de bzhin kun snang ting 'dzin gyis :
'gro drug sems can snying rjes bsgral :
de las rgyu yi ting nge 'dzin :
hU~M ni thams cad bskyed bya'i rgyu :
thams cad skyed pa'i rgyu gsal bsgom :
oM ma hA shUn+ya tA dz+nyA na d+harma d+hA tu bi shud+d+he maN+Dal hU~M:
hU~M:
bskal pa gsum gyis 'jig rten stong :
ye nas dag pa'i ngang nyid las :
kun bzang yum gyi mkha' klong nas :
snod bcud sbyong phyir 'byung rim brtsegs :
e yaM raM ra suM keM b+h+rU~M:
e :
skye med stong pa'i nam mkha' la :
yaM las rlung gi dkyil 'khor steng :
raM las me dpung dmar nag klong :
ra las rak+ta'i rgya mtsho 'khyil :
suM las zhing chen sa gzhi brdal :
keM las rus pa'i ri rab steng :
b+h+rU~M las dur khrod gzhal yas khang :
zla gam ye shes 'char sgo'i dbus :
chos sku 'gyur med e ru gsal :
de steng thod pa skam rlon gyi :
rtsig pa ba gam mdzes pa la :
lha chen ka ba  klu chen gdung :
gza' brgyad ka zhu zhing chen thog :
rgyu skar dral lcam thod pa'i bad :
rgyu ma'i drwa phyed tsit+ta'i phod :
mi ro'i rgyal mtshan keng rus 'phan :
rta babs chos 'khor gser gdugs mdzes :
gru chad bar khyams sgo khyud rdzogs :
phyi nang med par kun tu gsal :
pho brang gzhal yas gling chen dgu :
'khor lo rtsibs bzhi mu khyud bcas :
mthing nag gru gsum 'bar ba'i steng :
dregs pa pad+ma nyi zla'i gdan :
rang rang dkyil 'khor so sor gsal :
b+h+rU~M b+hi shwa bi shud+d+he b+ha ga wAn :
dz+nyA na e tsakra maN+Da la hU~M b+h+rU~M:
ru dra kro ti ti ra baM:
ma sUr+ya maN+Da la :
a tsan+d+ra maN+Da la :
paM pad+ma maN+Da la :
hU~M:
rgyu yi yi ge gdan la bab :
dkyil 'khor dbus kyi lte ba la :
bdag nyid dpal chen he ru ka :
mthing nag zhal gsum phyag drug pa :
zhabs bzhi gyad kyi 'dor stabs bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog hU~M:
spyan gsum zhal bgrad mche ba gtsigs :
g.yas kyi phyag gsum rdo rje 'dzin :
g.yon gyi phyag gsum b+han+d+ha 'dzin :
dur khrod chas brgyad sku la brgyan :
gnam zhal yum mchog kun bzang sbyor :
zhal gcig phyag gnyis sku mdog mthing :
g.yas pas gtso 'khyud kha T+wAM bsnams :
g.yon pas dung dmar gtso la stob :
yab yum sbyor ba'i thugs ka nas :
thams cad bskyed pa'i yi ge spro :
bskal pa'i me dpung klong na bzhugs :
oM badzra ma hA kro d+ha shrI he ru ka ma hA kro d+hI shwa ri satwaM:
hU~M:
dpal chen yab yum thugs ka nas :
phyogs bzhi mtshams bzhi'i dkyil 'khor du :
mthing nag hU~M yig bcu drug 'phros :
khrag 'thung yab yum 'khor bcas bskyed :
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M hU~M:
hU~M:
shar du badzra he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gsum rtse dgu kha T+wAM rnga :
g.yon gsum dril b+han rgyu zhags bsnams :
yum chen kro d+hI shwa rI sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM ru lu ru lu hU~M b+h+yo hU~M phaT:
hU~M:
lho ru 'jam dpal gshin rje gshed :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gsum be con ral gri satwa :
g.yon gsum sdigs mdzub mdung b+han dmar :
yum mchog za byed be tA sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM badzra ya mAn+ta ka ha na ma tha b+hany+dza hU~M phaT:
hU~M:
nub tu dbang chen rta mchog dpal :
dbu gsum phyag drug zhabs bzhi bgrad :
g.yas dkar g.yon ljang dbus dmar zhal :
rigs lnga'i dbu rgyan thugs srog gsal :
g.yas gsum rdo rje kha T+wAM zhags :
g.yon gsum dril b+han lcags sgrog bsnams :
yum mchog pad+ma zil gnon sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM pad+mAn+ta kr-ita badzra kro ta ha ya grI wa hu lu hu lu hU~M phaT:
hU~M:
byang du rdo rje gzhon nu ni :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gnyis rtse dgu rtse lnga 'dzin :
g.yon gnyis me dpung kha T+wAM bsnams :
mtha' gnyis ri rab phur pa 'dril :
yum chen 'khor lo rgyas 'debs sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM badzra kI li kI la ya sarba big+h+nAn baM hU~M phaT:
hU~M:
shar lho bla med he ru ka :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gsum rdo rje khyung sbrul zhags :
g.yon gsum b+han+d+ha zhing ga 'u :
yum chen nyid bzhi bde mchog sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM gu h+ya dz+nyA na shrI he ru ka kro d+hI shwa rI hU~M phaT:
hU~M:
lho nub rig 'dzin thod pa rtsal :
zhal gcig phyag gnyis zhabs gnyis bgrad :
sku mdog dkar dmar rus rgyan spras :
rigs lnga'i dbu rgyan thugs srog gsal :
g.yas g.yon rdo rje dril bu 'dzin :
yum mchog rdo rje rnal 'byor sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM badzra ma hA gu ru sarba sid+d+hi hU~M phaT:
hU~M:
nub byang dregs pa kun 'dul ni :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gsum rdo rje lha brgyad mgo :
g.yon gsum b+han dmar klu brgyad mgo :
yum mchog srid pa spyi 'dul sbyor :
g.yas pas gtso 'khyud kha T+wAM bsnams :
g.yon pas chags pa'i dung dmar stob :
dur khrod chas brgyad sku la brgyan :
rigs bzhi sprul pa'i 'khor bcas gsal :
oM badzra tsaN+Da ma hA sarba duSh+TAn hU~M phaT:
hU~M:
byang shar stobs ldan nag po che :
dbu gsum phyag drug zhabs bzhi bgrad :
g.yas dkar g.yon dmar dbus mthing zhal :
rigs lnga'i dbu rgyan thugs srog gsal :
g.yas gsum rdo rje lha brgyad snying :
g.yon gsum b+han dmar klu brgyad snying :
yum chen 'byung ba lnga bdag sbyor :
g.yas pas gzugs khams mkha' la 'degs :
g.yon pas 'dod khams sa la mnan :
dur khrod chas brgyad sku la gsol :
rigs bzhi sprul pa'i 'khor bcas gsal :
oM badzra sarba duSh+TAn hU~M phaT:
hU~M:
nyi ma dang ni 'od zer bzhin :
dpal chen so so'i sprul 'khor bcas :
phyi rol sgo ba bzhi rnams ni :
ya mAn pra dz+nyAn pad+mAn big+ha :
lcags kyu zhags pa lcags sgrog dril :
dkyil 'khor dgu yi lha tshogs rnams :
sku mdog phyag mtshan rgyan cha lugs :
ma 'dres yongs su rdzogs par gsal :
phyi rol khor yug lcags ri la :
mkha' 'gro dbang phyug ging lang+ka :
'bar ma ma sring bka' sdod tshogs :
bsam gyis mi khyab yongs rdzogs lha :
rang byung dkyil 'khor lha tshogs rnams :
stobs dang nus pa ldan pa'i phyir :
sku gsung thugs kyi byin gyis rlobs :
ye shes lnga yi dbang bskur ro :
oM AHhU~M swA hA:
oM na maHsarba ta thA ga ta kA ya wA ka tsit+ta badzra dz+nyA na pany+tsa swa b+hA wa At+ma ko\u0f85 haM:
gnyis pa spyan 'dren pa ni :
hU~M:
rnam dag chos kyi dbyings las ma g.yos kyang :
kun bzang zhi khro'i lha tshogs skur bzhengs shig :
srid gsum gdug pa'i tshogs rnams bsgral ba'i phyir :
gnas mchog 'di ru spyan 'dren gshegs su gsol :
hU~M:
mthing nag gru gsum 'bar ba'i dkyil 'khor nas :
dpal chen che mchog spyan 'dren gshegs su gsol :
hU~M:
yang dag rol pa'i dur khrod chen po nas :
yang dag thugs kyi lha tshogs spyan 'dren gshegs :
hU~M:
gshin rje rol pa'i dur khrod chen po nas :
'jam dpal sku yi lha tshogs spyan 'dren gshegs :
hU~M:
pad+ma rol pa'i dur khrod chen po nas :
pad+ma gsung gi lha tshogs spyan 'dren gshegs :
hU~M:
phur pa rol pa'i dur khrod chen po nas :
phur pa phrin las lha tshogs spyan 'dren gshegs :
hU~M:
ma mo rol pa'i dur khrod chen po nas :
bla med he ru ka yi lha tshogs spyan 'dren gshegs :
hU~M:
rig 'dzin rol pa'i dur khrod chen po nas :
rig 'dzin thod rtsal lha tshogs spyan 'dren gshegs :
hU~M:
'jig rten rol pa'i dur khrod chen po nas :
dregs pa kun 'dul lha tshogs spyan 'dren gshegs :
hU~M:
drag sngags rol pa'i dur khrod chen po nas :
stobs ldan nag po'i lha tshogs spyan 'dren gshegs :
oM e A ral+li sa ma ya dzaHhU~M baM hoHhrIM hrIM dza dza :
gsum pa bzhugs su gsol ba ni :
hU~M:
snang srid rnam dag gzhal yas 'dir :
byol song gtso brgyad nyi zla'i steng :
ti ra bam chen gdan steng du :
rgyal ba gtso dgu'i lha tshogs rnams :
dgyes shing mi g.yo brtan par bzhugs :
mos pa'i bu la zhal bstan 'tshal :
sa ma ya A be sha ya a tiSh+Tha lhan :
bzhi pa phyag 'tshal ba ni :
hU~M:
rnam dag chos dbyings ngang nyid las :
rgyal ba zhi khro'i lha tshogs la :
bdag dang 'gro drug sems can rnams :
lus ngag yid gsum gus phyag 'tshal :
a ti pu ho :
pra tIts+tsha ho :
lnga pa mchod pa 'bul ba ni :
hU~M:
rgyal ba zhi khro'i lha tshogs la :
phyi yi mchod pa 'bul ba ni :
spyan la mchod pa'i lha 'phros pa :
gzugs kyi lha mo puSh+pe mas :
lag gnyis gar bsgyur me tog 'dzin :
rgyal ba mnyes phyir spyan la 'bul :
oM badzra puSh+pe hU~M:
snyan la mchod pa'i lha 'phros pa :
sgra yi lha mo girtI mas :
lag gnyis pi wang sgra bsgyur bsnams :
rgyal ba mnyes phyir snyan la 'bul :
oM badzra gIrtI pU dza ho :
shangs la mchod pa'i lha 'phros pa :
dri yi lha mo d+hU pe mas :
lag gnyis gar bsgyur spos me bsnams :
dkyil 'khor gtso dgu'i lha la 'bul :
oM badzra d+hU pe pU dza ho :
ljags la mchod pa'i lha 'phros pa :
ro yi lha mo nai wid+yas :
lag gnyis gar bsgyur zhal zas bsnams :
dkyil 'khor gtso dgu'i lha la 'bul :
oM badzra nai wid+ya pU dza ho :
sku la mchod pa'i lha 'phros pa :
reg gi lha mo na bza' mas :
lag gnyis gar bsgyur lhab lhub bsnams :
dkyil 'khor gtso dgu'i lha la 'bul :
oM badzra spar+she pU dza ho :
sku gsung thugs la lha 'phros pa :
snang gsal dri ro phreng ba mas :
lag gnyis gar bsgyur mchod 'bul ma :
dkyil 'khor gtso dgu'i lha la 'bul :
oM A lo ke shab+da rA sa gan+d+he mA le pU dza ho :
nang mchod 'bul ba ni :
hU~M:
rgyal ba'i dkyil 'khor lha tshogs la :
nang gi mchod pa 'bul ba ni :
phung po khams dang skye mched dang :
mAM sa sha chen keng rus tshil :
tsit+ta snying dang nang khrol lha :
rak+ta dri chen go ro tsan :
gzugs sgra dri ro reg bya chos :
'dod yon rnam lnga'i mchod pa 'bul :
oM badzra kiM ni ri ti ma hA pany+tsa pU dza ho :
gsang mchod 'bul ba ni :
hU~M:
rgyal ba'i dkyil 'khor lha tshogs la :
gnyis med gsang mchod 'bul ba ni :
dbyings dang rig pa gnyis med pa :
'khor 'das gnyis med ngang du sbyor :
gnyis med rtogs pa'i byang chub sems :
mkha' gsang mnyam sbyor bde ba'i rol :
rgyal ba yab yum rnams la 'bul :
oM badzra b+ho d+hi tsit+ta pU dza ho :
rak+ta'i mchod pa 'bul ba ni :
hU~M:
rgyal ba'i dkyil 'khor lha tshogs la :
rak+ta'i mchod pa 'bul ba ni :
ru dra bsgral pa'i sha khrag 'di :
lcang lo bcas pa'i b+han+d+har bskyil :
'khor ba dbyings su dag bya'i phyir :
dpal chen dkyil 'khor lha la 'bul :
oM ma hA rak+ta la khA hi :
bdud rtsi sman mchod 'bul ba ni :
hU~M:
rgyal ba'i dkyil 'khor lha tshogs la :
bdud rtsi sman mchod 'bul ba ni :
rang byung gdod nas rnam par dag :
rigs lnga dam tshig lnga yi dngos :
khyad par rmad byung bdud rtsi 'di :
rtsa brgyad stong la sbyar ba'i sman :
ye shes lnga rdzogs bsgrub pa'i rdzas :
rgyud lnga sems can kun sgrol phyir :
dug lnga sel ba'i a mr-ita :
dkyil 'khor gtso dgu'i lha tshogs la :
rnam dag bdud rtsi'i mnyes mchod 'bul :
thugs rjes brtser dgongs dngos grub stsol :
oM sarba pany+tsa a mr-ita la khA hi :
de nas dngos grub len pa ni :
hU~M:
lce yi dam tshig rdo rje la :
dam tshig chen po'i hU~M bsgoms te :
mtheb srin thabs shes phyag rgya yis :
blangs shing myang bas dngos grub thob :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
gtor ma 'bul ba ni :
hU~M:
rgyal ba'i dkyil 'khor lha tshogs la :
ba liM gtor mchod 'bul ba ni :
thod pa mtshan ldan snod nang du :
dam rdzas rmad byung gtor chen gtams :
dpal gyi gtor ma ri ltar spungs :
dkar gyi thig gdab dmar gyis bran :
dza gad phud dang rak+tas bran :
thams cad tshim byed mchod sbyin che :
gtso dgu'i lha tshogs thugs dam bskang :
ma hA ba liM ta la kha raM khA hi :
glu bro gar mchod 'bul ba ni :
hU~M:
rgyal ba'i dkyil 'khor lha tshogs la :
glu bro gar mchod 'bul ba ni :
stong pa'i ngang las cir yang snang :
snang ba'i mtshan nyid skye ba med :
glu ni 'du 'bral med pa'i glu :
bro ni bar chad 'joms pa'i bro :
gar ni srid gsum 'dul ba'i gar :
thams cad 'dus pa phyag rgya che :
glu bro gar gyi mchod pa 'dis :
dkyil 'khor lha tshogs mnyes gyur cig :
ma hA dz+nyA na te te hU~M:
te na te te hU~M:
dug lnga dug gsum 'bul ba ni :
hU~M:
rgyal ba'i dkyil 'khor lha tshogs la :
dug lnga dug gsum mchod pa ni :
'dod chags zhe sdang gti mug dang :
nga rgyal phrag dog nyon mongs lnga :
ye shes lnga dang rigs lnga'i rdzas :
sbyor sgrol ting 'dzin mchod pa bzhes :
dug gsum mchod pa bla med rdzas :
sha khrag rus pa rnam pa gsum :
ye nas sku gsum rang bzhin yin :
rang grol chen por bzhes su gsol :
oM ma hA pany+tsa ma hA kiM ni ri ti ma hA rak+ta ma hA a mr-ita pU dza ho :
yang dag mchod pa ni :
hU~M:
rgyal ba'i dkyil 'khor lha tshogs la :
yang dag mchod pa 'bul ba ni :
spros med don rtogs blo yis ni :
ma rtogs don dam gnas su bsgral :
dus gsum rgyal ba de la mnyes :
mchog gi mchod pa bla med bzhes :
hU~M ma hA shrI he ru ka ma traM ru dra pra b+han tsakra hU~M:
drug pa bstod pa bya ba ni :
hU~M:
skye med chos sku'i rang bzhin ni :
kun bzang zag med chos kyi sku :
sems can don la de bzhin gshegs :
'gyur med sku la phyag 'tshal bstod :
hU~M:
rtsol med rang bzhin chos kyi sgra :
ma 'gags rang rtsal grags stong ni :
chags med skyon bral pad+ma'i gsung :
'gag med gsung la phyag 'tshal bstod :
hU~M:
spros pa med pa chos kyi dbyings :
dmigs med rnam dag chos kyi thugs :
khyab brdal chen po 'dus ma byas :
'khrul med thugs la phyag 'tshal bstod :
hU~M:
chos kyi dbyings las rang shar ba :
bstsal dang stsol ba mi dmigs kyang :
nam mkha' mdzod kyi cho 'phrul byung :
yon tan re skong phyag 'tshal bstod :
hU~M:
chos kyi dbyings las rang shar cing :
dkyil 'khor chen po'i cha bzung nas :
rtog tshogs dregs pa ngang gis 'dul :
phrin las rdzogs la phyag 'tshal bstod :
hU~M:
'gyur med sku yi dkyil 'khor du :
'jam dpal sku la phyag 'tshal bstod :
gsung mchog 'gag med dkyil 'khor du :
dbang chen gsung la phyag 'tshal bstod :
g.yo med thugs kyi dkyil 'khor du :
yang dag thugs la phyag 'tshal bstod :
yon tan lhun rdzogs dkyil 'khor du :
dpal chen yon tan phyag 'tshal bstod :
phrin las drag po'i dkyil 'khor du :
phur pa phrin las phyag 'tshal bstod :
sha khrag rgya mtsho'i dkyil 'khor du :
ma mo rbod gtong phyag 'tshal bstod :
thugs rje'i gdung 'tshob dkyil 'khor du :
rig 'dzin slob dpon phyag 'tshal bstod :
'jig rten rol pa'i dkyil 'khor du :
mchod bstod lha la phyag 'tshal bstod :
drag sngags rol pa'i dkyil 'khor du :
dmod pa drag sngags phyag 'tshal bstod :
dkyil 'khor mu ran skyong mdzad pa :
dpal gyi bka' sdod phyag 'tshal bstod :
oM AHhU~M na mo hr-i da ya :
bshags pa bya ba ni :
hU~M:
bla med dkyil 'khor lha tshogs dgongs :
sngon nas rang nyid rig pa'i don :
ma rtogs ma rig so sor bzung :
rnam dag chos sku'i klong du bshags :
sa ma ya e ho shud+d+he A:
bdun pa bsnyen cing bsgrub pa ni :
hU~M:
gsang ba bla med dkyil 'khor du :
che mchog dpal dgu'i dbu rgyan nang :
thabs shes nyi zla pad+ma'i gdan :
mi bskyod rnam snang rin 'byung dang :
mtha' yas don grub yab lnga la :
yum chen dbyings phyug sangs rgyas spyan :
mA ma gos dkar dam tshig sgrol :
rgyal ba yab yum phyag mtshan bcas :
kun bzang yab yum dgyes par sbyor :
sras mchog sems dpa' sems mar bcas :
sprul sku thub drug mthar byed brgyad :
mnyen lcugs 'khril ldem gzhon tshul can :
gsal 'tsher lhun sdug gzi brjid 'bar :
dbu rgyan cod pan phreng ba dang :
do shal dpung rgyan se mo do :
rin chen dar dpyang chas rnams rdzogs :
sku ni zhi tshul mdangs dang ldan :
gsung ni yang snying sngags sgra sgrog :
thugs ni rang byung ye shes gsal :
'dzab kyis sku gsung thugs su bskul :
spros pas stong gsum sku yis gang :
sku las gsung byung sngags 'brug ldir :
bsdus pas chos dbyings mkha' la thim :
ma gsal bar du bskyed cing bsgom :
ma 'grub bar du mi gtong ngo :
oM A li kA li dz+nyA na pany+tsa satwa kro d+ha mu na ye swA hA:
oM b+ho d+hi tsit+ta ma hA su kha dz+nyA na d+hA tu A:
snying po brgya stong bzlas rjes su :
stong tshigs kyi mchod pa bya :
hU~M:
dbus phyogs 'khor lo'i gzhal yas su :
zla gam dbang chen dkyil 'khor du :
byol song gtso brgyad dregs pa'i steng :
thabs shes nyi zla 'od kyi dkyil :
ma chags pad+ma'i ge sar la :
bcom ldan che mchog he ru ka :
yum ni gnam zhal dbyings phyug ma :
gnyis med 'khril sbyor cha lugs ni :
sgeg pa dpa' ba 'jigs su rung :
rgod dang gshe 'jigs snying rje rngam :
khro bo'i gar dgu drag shul ldan :
sku la dur khrod chas rnams rdzogs :
gsung ni rngam pa'i sgra sgrog cing :
thugs ni sgrol mdzad srog dang bcas :
'dzab kyis sku gsung thugs rgyud bskul :
phaT kyis spros pas stong gsum gang :
bsdus pas gsang ba'i thugs kar thim :
ma gsal bar du bskyed cing bsgom :
ma 'grub bar du mi gtang ngo :
oM badzra kro d+ha ma hA shrI he ru ka hU~M phaT:
hU~M:
ye shes lha tshogs spyan 'dren gshegs :
phyi nang gsang ba'i mchod pa 'bul :
sku gsung thugs yon phrin las bstod :
bag med nyams chag 'gal 'khrul bshags :
'di yan rang gzhung yin /
'di man chad sngags 'khor 'di bder 'dus nas blangs pa'o /
mchan /
hU~M:
shar lho nub byang phyogs dang mtshams bzhi ru :
mthing ser dmar ljang gru gsum gzhal yas khang :
ru dra gshin rje klu rgyal lha chen dang :
ma mo dar zab dregs pa dgra bgegs dang :
thabs dang shes rab nyi zla 'od kyi dkyil :
ma chags pad+ma 'bar ba'i ge sar la :
he ru ka dang 'jam dpal rta mchog dpal :
phur pa bla med rig 'dzin dregs pa 'dul :
stobs ldan la sogs yab yum sras 'khor bcas :
brjid pa'i sku la dur khrod chas kyis brgyan :
gsung gis snying po sgra sgrog sngags kyi sgra :
thugs ni sgrol mdzad ye shes srog dang bcas :
'dzab kyi snying po rdo rje'i sku gsung thugs :
a las spros pas stong gsum sku yis gang :
ma gsal bar du bskyed cing 'bad pas bsgrub :
ma 'grub bar du ting 'dzin mi gtang ngo :
'di yan bder 'dus nas so //
mchan /
oM ru lu ru lu hU~M b+h+yo hU~M phaT:
oM badzra ya mAn+ta ka hU~M phaT:
oM ha ya grI wa hu lu hu lu hU~M phaT:
oM badzra kI li kI la ya hU~M phaT:
oM gu h+ya dz+nyA na shrI he ru ka kro d+hI shwa rI hU~M phaT:
oM badzra ma hA gu ru sarba hU~M phaT:
oM badzra tsaN+Da sarba duSh+TAn hU~M phaT:
oM badzra sarba duSh+TAn e dza b+h+yo hU~M phaT:
ces zur ma nyams pa'i bzlas pa bya'o :
hU~M:
yang sprul dpal chen bka' sdod rnams :
bzlas brjod bsnyen pa'i mchod pa bzhes :
sarba DA ki nI sa ma ya hrIM hrIM hU~M phaT:
ces stong tshigs bya'o :
bsnyen pa bdun 'bum nyi khri sbyor :
rgyud bskul bya ba ni :
hU~M:
bla ma rig 'dzin lha tshogs dang :
mkha' 'gro chos skyong dam can dgongs :
'dir bzhugs bdag cag 'khor bcas rnams :
smin grol gnyis kyis rgyud sbyangs shing :
bskyed rdzogs zung 'jug 'di bzung nas :
bsnyen sgrub rnam gsum mtha' ru phyin :
zhi rgyas dbang drag yid bzhin gter :
sku gsung thugs kyi dngos grub stsol :
da ltar dngos grub mi stsol na :
rgyal ba thugs rje mi chung ngam :
sgrub pa'i zhag grangs thems lags so :
'dzab bsnyen kun kyang thems lags so :
gtor tshogs 'byor pas bskangs lags so :
thugs rje'i brtse bas rab dgongs nas :
da lta nyid du byin gyis rlobs :
oM kA ya wA ka tsit+ta sid+d+hi hU~M:
zhes blang ngo :
rjes kyi cho ga la yang bdun gyi :
dang po tshogs mchod ni :
bdud rtsi tshogs la gtor zhing sbyangs te :
oM sarba dra byaM sho d+ha ni hU~M phaT:
hU~M:
rdo rje lta bu'i ting 'dzin gyis :
chos rnams thams cad sgyu mar rig :
rig pa'i yi ge raM yaM khaM:
raM las me byung dngos 'dzin bsregs :
yaM las rlung byung bag chags gtor :
khaM las chu byung gnyis 'dzin bkrus :
oM dang AHdang hU~M du 'phros :
hU~M gis rnam par rtog pa sbyangs :
AHyis ye shes bdud rtsir gyur :
oM gyis 'dod yon snang srid gang :
hU~M:
rgyal ba'i dkyil 'khor lha tshogs rnams :
ye shes tshogs la spyan 'dren gshegs :
gsang ba'i dkyil 'khor gnas 'dir bzhugs :
lus ngag yid gsum gus phyag 'tshal :
gzugs sgra dri ro reg bya chos :
mdzes snyan dri bzang ro bda' zhing :
reg bde glu gar chos yid tshim :
'dod yon mchod pas thugs dam bskang :
zhes skong gso'i rim pa gzhan yang bya'o :
de nas tshogs phud rim gsum spros te :
dang po tshogs phud 'bul ba ni :
hU~M:
gsang ba bla med dkyil 'khor du :
rgyal ba'i dkyil 'khor lha tshogs la :
'dod yon tshogs kyi mchod pa 'bul :
sku gsung thugs kyi dngos grub stsol :
bar pa bshags pa ni :
hU~M:
sngon byung dus nas da lta'i bar :
ma rig bag chags lus ngag sems :
bag med tshul gyis ci bgyis pa :
'dod yon tshogs kyi mchod pas bshags :
bdud rtsi bran te :
hU~M:
rgyu gnyis rkyen sbyar bdud rtsi 'di :
dug lnga rnam dag ye shes rdzas :
dza gad dpa' bo'i phud kyis mchod :
dkyil 'khor lha tshogs mnyes gyur cig :
sarba pany+tsa a mr-ita la khA hi :
tshogs tha ma ni :
dgra'i ling+ga hom khung du bcug la :
bsgral chog bya ba ni :
hU~M:
dpal chen lha tshogs dbyings nas bzhengs :
las kyi pho nyas stong gsum gang :
thams cad ma lus skar ltar 'khrug :
zhing bcu sgrol ba'i dus la bab :
lcags kyu can gyis snying nas drongs :
zhags pa can gyis yan lag chings :
lcags sgrog can gyis mgo lus sdoms :
dril bu can gyis rdul du rlogs :
mtshon cha can gyis snying nas gzir :
dgra bgegs lnga phung rdul du rlogs :
zhes bsgral nas bstab pa bya ba ni :
hU~M:
dkyil 'khor lha tshogs zhal phyes shig :
gnam sa tsam gyi zhal yang phyes :
nyi zla tsam gyi spyan yang gzigs :
gangs ri tsam gyi mche ba gtsigs :
glog dmar tsam gyi ljags skyod la :
dgra bgegs bsgral pa'i sha rus 'di :
zhal du bstab bo kha raM khA hi :
ma hA mAM sa la khA hi :
ma hA tsit+ta la khA hi :
ma hA go ro tsa na la khA hi :
ma hA ba su ta la khA hi :
ma hA kiM ni ri ti la khA hi :
ma hA rak+ta la khA hi :
zhes 'bul lo :
de nas tshogs 'gyed pa ni :
ho :
rdo rje slob dpon dgongs su gsol :
sems can tshogs gnyis myur gsag phyir :
zhal zas tshogs mchod dam pa 'di :
'dod yon ma spangs longs spyod rgyan :
dngos grub sna tshogs 'di las 'byung :
tshogs kyi mchod pa rgyan du rol :
a la la ste bzhes su gsol :
sngon nas da lta yan chod du :
sgrub mchog bdag cag 'khor bcas kyis :
las ngan sdig sgrib ci bgyis pa :
tshogs kyi 'khor los byang gyur nas :
tshe dang bsod nams rab rgyas shing :
rnam mkhyen sangs rgyas thob par shog :
ces drang :
slob dpon gyis kham gsum bzhes nas :
hU~M:
tshogs kyi 'khor lo phul ba'i bsod nams kyis :
sgrub mchog mched lcam 'khor bcas rnams :
mi zad gter la longs spyod cing :
ka dag chen po'i sa thob shog :
ces smon lam btab bo :
de nas tshogs spel lo :
gnyis pa lhag mchod gtang ba ni :
tshogs lhag ma bsdus nas kha chus bran te :
hU~M:
dang po phud kyis mi mchod du :
bka' brgyad lha tshogs phud la dgyes :
bar du tshogs kyis mi mchod du :
mkha' 'gro chos skyong tshogs la dgyes :
tha ma lhag mas mi mchod du :
dpal chen bka' nyan lhag la dgyes :
dbang phyug chen mo nyer brgyad dang :
mkha' 'gro sum cu rtsa gnyis rnams :
gnas bzang de ni dur khrod 'grim :
gos bzang de ni g.yang gzhi gyon :
skyogs bzang de ni ban+d+ha thogs :
zas bzang de ni mAM sa za :
skyems bzang de ni rak+ta 'thung :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag gtor ma 'di bzhes la :
sngon tshe dpal gyi bka' lung bzhin :
bcol pa'i phrin las myur du mdzod :
dpal gyi bka' nyan lhag sdud pa :
skyes mchog ging chen bco brgyad ni :
dbu la phur ral sha ra ra :
phyag na gri thogs zangs se zang :
ging pho dgu ni sha ra ra :
ging mo dgu ni si li li :
thams cad ru mtshon chems se chem :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag gtor ma 'di bzhes la :
sngon tshe dpal gyi bka' lung bzhin :
bcol pa'i phrin las myur du mdzod :
dpal gyi bka' nyan lhag sdud ma :
ma mo bdun dang sring mo bzhi :
'bar ma chen mo brgyad rnams dang :
pho nya drug cu rtsa bzhi'i tshogs :
lang+ka dur khrod bdag po dang :
'bum phrag yangs pa'i mkha' 'gro ma :
lha srin sde brgyad thams cad kyang :
dur khrod rdzas la longs spyod cing :
rnal 'byor kun gyi drod tshad nyul :
sgrub pa po yi grogs mdzad ma :
bstan pa'i dgra bgegs gshed po che :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
lhag ma'i gtor ma 'di bzhes la :
sngon tshe dpal gyi bka' lung bzhin :
bcol pa'i phrin las 'grub par mdzod :
oM ma hA shrI he ru ka sa ma ya de wI kro d+ha sarba ba liM ta la khA hi :
oM AHhU~M uts+tshiSh+Ta badzra a ti tra sa mu tra sa ma ye hU~M:
hU~M hU~M hU~M:
hrIM hrIM hrIM:
b+h+yo b+h+yo b+h+yo :
A ral+li dza :
gsum pa thugs dam bskul ba ni :
hU~M:
kun bzang gtso 'khor zhi ba'i lha :
bka' brgyad gtso dgu'i lha tshogs dang :
mkha' 'gro chos skyong bka' sdod rnams :
ma g.yel thugs dam rgyud bskul lo :
dbus phyogs 'khor lo'i rtsibs steng nas :
dpal chen gtso 'khor thugs dam bskul :
shar phyogs 'khor lo'i rtsibs steng nas :
yang dag lha tshogs thugs dam bskul :
lho phyogs 'khor lo'i rtsibs steng nas :
gshin rje'i lha tshogs thugs dam bskul :
nub phyogs 'khor lo'i rtsibs steng nas :
dbang chen gtso 'khor thugs dam bskul :
byang phyogs 'khor lo'i rtsibs steng nas :
phur pa'i lha tshogs thugs dam bskul :
shar lho 'khor lo'i rtsibs steng nas :
rbod gtong lha tshogs thugs dam bskul :
lho nub 'khor lo'i rtsibs steng nas :
rig 'dzin lha tshogs thugs dam bskul :
nub byang 'khor lo'i rtsibs steng nas :
mchod bstod lha tshogs thugs dam bskul :
byang shar 'khor lo'i rtsibs steng nas :
drag sngags lha tshogs thugs dam bskul :
dkyil 'khor mu ran skyong byed pa :
dpal gyi bka' sdod thugs dam bskul :
ma nyes dpang du dkon mchog bzhugs :
dgra bgegs ma gtogs sku zur cig :
bka' brgyad lha tshogs dmag dpung bcas :
bcol pa'i phrin las grub par mdzod :
oM badzra sarba duSh+TAn big+h+nAM e hur thum dza :
zhes thugs dam bskul lo :
bzhi pa chad mdo bya ba ni :
hU~M:
sngon tshe 'das dus bskal pa dang po la :
'og min dga' ldan zhes bya'i pho brang du :
bcom ldan dpal chen che mchog he ru kas :
snang srid ma mo dam la btags pa'i tshe :
kau rI la sogs gnas kyi ma mo brgyad :
siM ha la sogs yul gyi phra men brgyad :
rta gdong la sogs ye shes sgo ma bzhis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol pa'i phrin las bsgrub par ma chad dam :
sngon tshe zhal bzhes dam las ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
de 'og dus kyi bskal pa'i dbus ma la :
bal yul yang le shod kyi brag phug tu :
slob dpon chen po pad+ma 'byung gnas dang :
slob ma mkhas pa bi ma mi tra yis :
rdo rje dbyings kyi dkyil 'khor zhal phyes tshe :
rdo rje dbyings kyi srung ma 'khor bcas kyis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol pa'i phrin las bsgrub par ma chad dam :
sngon tshe zhal bzhes dam las ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
de 'og dus kyi bskal pa'i 'og rol du :
bsam yas lhun gyis grub pa'i gtsug lag tu :
slob dpon chen po pad+ma 'byung gnas dang :
slob ma'i dam pa rje 'bangs grogs gsum gyis :
yang gsang zhi khro'i dkyil 'khor zhal phyes tshe :
sgrub pa bka' brgyad dam can yongs 'dus nas :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol pa'i phrin las bsgrub par ma chad dam :
sngon tshe zhal bzhes dam las ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
de 'og dus kyi bskal pa'i tha ma la :
rnga yab gling phran zangs mdog dpal ri'i rtser :
slob dpon chen po pad+ma thod phreng dang :
rdzogs chen sngags 'chang pad+ma gling pa yis :
yang gsang bla med dkyil 'khor zhal phyes tshe :
dregs pa sde brgyad mkha' 'gro chos skyong gis :
so so'i gzugs mchog dam pa bstan nas kyang :
bka' yi gtor ma len par ma chad dam :
rnal 'byor tshe srog bsring bar ma chad dam :
bcol pa'i phrin las bsgrub par ma chad dam :
sngon tshe zhal bzhes dam las ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
dgra bgegs nr-i tri sha trUM mA ra ya phaT:
lnga pa brtan ma skyong ba ni :
gtor ma phyir khyer te :
b+h+yo :
dam la btags pa'i ma sring brtan ma'i tshogs :
bdag nyid chen po rdo rje kun grags ma :
dpal ldan ha ri rdo rje g.ya' ma skyong :
gangs kyi yum chen rdo rje kun tu bzang :
'brog chen 'khor 'dul rdo rje bgegs kyi gtso :
lhab lhub mang po dar chen na bza' dang :
rin chen mang po'i rgyan chas rab tu spras :
rol mo mang po'i sgra dang bcas nas ni :
bdud mo chen mo bzhi ru grags pa yang :
dam rdzas bka' yi gtor ma 'di bzhes la :
rnal 'byor bcol pa'i phrin las 'grub par mdzod :
sha med gangs dkar rdo rje g.yu sgron ma :
kha rag khyung btsun rdo rje dpal gyi yum :
gser chen mkha' lding rdo rje klu mo dang :
rma ri rab 'byams rdo rje drag mo rtsal :
lhab lhub mang po dar chen na bza' dang :
rin chen mang po'i rgyan chas rab tu spras :
rol mo mang po'i sgra dang bcas nas ni :
gnod sbyin chen mo bzhi ru grags pa yang :
dam rdzas bka' yi gtor ma 'di bzhes la :
rnal 'byor bcol pa'i phrin las grub par mdzod :
kong btsun de mo rdo rje bod khams skyong :
btsan la rog mo rdo rje sman gcig ma :
g.yu yi dril bu rdo rje zu le ma :
sman btsun ug chos rdo rje g.ya' mo bsil :
lhab lhub mang po dar chen na bza' dang :
rin chen mang po'i rgyan chas rab tu spras :
rol mo mang po'i sgra dang bcas nas ni :
sman btsun chen mo bzhi ru grags pa yang :
dam rdzas bka' yi gtor ma 'di bzhes la :
rnal 'byor bcol pa'i phrin las grub par mdzod :
brtan ma bcu gnyis sman phran 'bum dang bcas :
bran g.yog 'khor bcas gtor ma 'di longs la :
rnal 'byor bcol pa'i phrin las grub par mdzod :
ma ma hrIM hrIM ba liM ta la khA hi :
drug pa gtor mnan bya ba ni :
gtor gzhong kha sbubs pa'i 'og tu bstan pa'i ru dra mnan par bsams la :
rang dpal chen por bskyed pa'i nga rgyal gyis :
hU~M:
kun bzang yum lnga'i mkha' dbyings su :
zhing bcu tshang ba'i lnga phung la :
bka' brgyad gtso dgu'i bro brdungs pas :
nyon mongs dug lnga gtan nas 'joms :
dpal chen he ru ka yi bro brdungs pas :
gti mug ru dra gtan nas brlag :
badzra he ru ka yi bro brdungs pas :
zhe sdang dgra bo rdul du brlag :
'jam dpal gshin rje'i bro brdungs pas :
nga rgyal dgra bgegs rdul du brlag :
dbang chen gar gyi bro brdungs pas :
'dod chags dgra bgegs rdul du brlag :
rdo rje gzhon nu'i bro brdungs pas :
phrag dog dgra bgegs rdul du brlag :
bla med he ru ka yi bro brdungs pas :
dga' brod bdud rnams rdul du brlag :
rig 'dzin thod rtsal bro brdungs pas :
'khor ba'i bdud rnams rdul du brlag :
dregs pa kun 'dul bro brdungs pas :
nyon mongs bdud rnams rdul du brlag :
stobs ldan nag pos bro brdungs pas :
'chi bdag bdud rnams rdul du brlag :
dpal gyi 'khor tshogs bro brdungs pas :
bstan pa'i mthar mnan cho ga rdzogs :
oM laM AHlaM hU~M laM satwam+b+ha ya nan :
dgra bgegs sarba sha trUn mA ra ya nan :
de nas gtor gzhong kha yar bstan la :
hU~M:
rgyal ba kun gyi sku gsung thugs :
yon tan phrin las rdzogs pa'i dpal :
gti mug bud+d+ha rdo rje la :
lhun grub lha dang lha mos bskor :
dngul lam sngon po'i shing dag la :
mgo bo rgya mdud rtse mo zlum :
logs na lhun grub lha bkod de :
btab pas lha kun 'grub par 'gyur :
lhun grub lha la phyag 'tshal bstod :
phrin las rnam bzhi thams cad pra sA d+ha ye swA hA:
zhe sdang badzra rdo rje la :
zhi ba'i lha dang lha mos bskor :
shel lam dkar po'i shing dag la :
mgo bo rgya mdud rtse mo zlum :
logs la zhi ba'i lha bkod de :
btab pas nad gdon sdig sgrib zhi :
zhi mdzad lha la phyag 'tshal bstod :
nad gdon sdig sgrib shAn+tiM ku ru ye swA hA:
nga rgyal rat+na rdo rje la :
rgyas pa'i lha dang lha mos bskor :
gser ram ser po'i shing dag la :
mgo bo rgya mdud rtse gru bzhi :
logs la rgyas pa'i lha bkod de :
btab pas 'byor drug rgyas par gyur :
rgyas mdzad lha la phyag 'tshal bstod :
tshe dang bsod nams 'byor pa drug puSh+TiM ku ru ye swA hA:
'dod chags pad+ma rdo rje la :
dbang gi lha dang lha mos bskor :
zangs sam dmar po'i shing dag la :
mgo bo rgya mdud rtse zla gam :
logs la dbang gi lha bkod de :
btab pas snang srid dbang du 'du :
dbang mdzad lha la phyag 'tshal bstod :
khams gsum snang srid thams cad wA shaM ku ru ye swA hA:
phrag dog karma rdo rje la :
drag po'i lha dang lha mos bskor :
lcags sam nag po'i shing dag la :
mgo bo rgya mdud rtse zur gsum :
logs la drag po'i lha rnams shar :
btab pas dgra bgegs thal bar brlag :
drag mdzad lha la phyag 'tshal bstod :
dgra bgegs 'byung po mA ra ya hU~M phaT:
bdun pa bsdu chog bkra shis smon lam bya ba ni :
hU~M:
gsang ba bla med dkyil 'khor 'dir :
chos sku gshegs bzhugs mi mnga' yang :
gsang 'dus bka' brgyad lha tshogs rnams :
thugs rje brtse bas 'dir byon nas :
rnal 'byor bdag cag 'khor bcas la :
dbang bskur byin gyis brlabs nas kyang :
phrin las rnam bzhi'i sgor zhugs shing :
sems can kun don mdzad nas kyang :
slar yang skye med klong du bsdu :
de ring nyid la gshegs nas kyang :
slar yang 'byon par mdzad du gsol :
badzra mu :
dzaHhU~M baM ho :
zhes ye shes pa dbyings la gshegs shing :
dam tshig pa rang la bsdu'o :
hU~M:
cho ga lhag chad gyur pa dang :
ma 'byor pa dang nyams pa dang :
bag med blos bcos ci byas pa :
dkyil 'khor lha la bzod par gsol :
zhes dkyil 'khor bsdu zhing :
a A i I u U sogs :
A li kA li tshang bar brjod :
oM shrI he ru ka sa ma ya :
ma nu pA la zhes sogs :
satwa AHhU~M:
zhes lhag chad kha bskang ngo :
bsngo ba ni :
bdag gzhan sgrub mchog mched lcam ma lus kyis :
dus gsum dge ba ci bsags thams cad rnams :
dus gsum rgyal ba'i dkyil 'khor lha tshogs drung :
rnam mkhyen sangs rgyas 'bras bu thob phyir bsngo :
bkra shis ni :
hU~M:
chos sku'i bkra shis ka dag gdod ma'i klong :
spros bral mi dmigs khyab brdal chen po'i sku :
kun bzang yab yum bkra shis gang lags pa :
dam pa des kyang deng 'dir bde legs shog :
longs sku'i bkra shis 'og min rnam dag klong :
rang gsal ma 'gag 'od kyi skur snang ba :
rigs lnga'i sangs rgyas bkra shis gang lags pa :
dam pa des kyang deng 'dir bde legs shog :
sprul sku'i bkra shis sna tshogs gang snang ba :
gdul bya'i dbang gis 'gro kun 'dren mdzad pa :
rig 'dzin rnams kyi bkra shis gang lags pa :
dam pa des kyang deng 'dir bde legs shog :
yi dam bkra shis lha yi lhar gyur pa :
mchog dang thun mong dngos grub gnyis stsol ba :
dkyil 'khor lha tshogs bkra shis gang lags pa :
dam pa des kyang deng 'dir bde legs shog :
rdo rje slob dpon sgrub pa'i mched lcam rnams :
bsnyen dang sgrub pa las sbyor mthar phyin nas :
dus gsum 'du 'bral med pa'i bkra shis gang lags pa :
dam pa des kyang deng 'dir bde legs shog :
ces brjod smon lam ni :
bdag cag skal ldan mched lcam ma lus kun :
'dren mchog rgyal po rdo rje slob dpon dang :
gsang sngags bla med dkyil 'khor drung bzhugs nas :
bsnyen sgrub mthar phyin 'di yi byin rlabs kyis :
ting 'dzin zas kyis rtag tu 'tsho byed cing :
ring por mi thogs byang chub lam zhugs nas :
'gro kun bde chen zhing du skye ba dang :
bdag gzhan gdod ma'i sa la phyin par shog :
ces smon lam gdab bo :
bka' brgyad yang gsang thugs kyi me long las :
yang gsang 'dus pa'i las byang 'di nyid ni :
bar chad kun sel phrin gzhung dam pa 'di :
o rgyan chen po pad+ma 'byung gnas kyis :
dpal gyi bsam yas gtsug lag khang chen du :
rje 'bangs rnams kyis zhus pa'i don du bkod :
ye shes mtsho rgyal nyid la gnang :
bum thang rtse lung brag la sbas :
ma 'ongs dus su nga yi bu :
pad+ma'i ming can 'phrad par shog :
sa ma ya :
rgya rgya rgya :
sbas rgya :
zab rgya :
gsang rgya :
dam rgya :[ \u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]ces smon lam btab nas sbas pa ni /
da lta bstan zhabs lnga bdo'i dus su /
bdag blo chung pad+ma gling pas chu pho stag gi lo dpyid zla ra ba'i nya la /
rtse lung gtsug lag khang gi rgyab /
rnam snang gi sku rgyab sog pa g.yas thad kyi brag mgo nas gdan drangs pa'o //

//
