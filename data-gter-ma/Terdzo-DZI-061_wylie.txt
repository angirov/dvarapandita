@#//
bla ma'i thugs sgrub bar chad kun sel gyi zhal gdams le'u drug pa'i bla ma 'jam dpal smra ba'i seng ge'i sgrub thabs gsal bar byed pa blo gros dpal ster zhes bya ba bzhugs so //
bla ma 'jam dpal smra ba'i seng ge la phyag 'tshal lo //
gnyug ma'i ye shes ral gri yis //
ma rig sgrib pa'i drwa ba bsal //
blo gros snang ba rab rgyas nas //
kun mkhyen thob 'dod 'dir 'jug bya //
de yang bla ma'i thugs sgrub zhal gdams snying byang gi le'u drug par gsungs pa'i /
bla ma dang 'jam dbyangs smra ba'i seng ge dbyer med du bsgom zhing sgrub par byed pa la gsum /
sngon 'gro /
dngos gzhi /
rjes so //
dang po ni /
gang du sgrub pa'i gnas su sku gsung thugs rten bkram /
gtor ma dkar zlum dkar gsum mngar gsum gtso bor gyur pa'i bza' bca' sna tshogs pas bskor /
sman raka nyer spyod sogs yo byad phun sum tshogs par byas nas /
sngon 'gro spyi chings sbar khab ltar bya /
gnyis pa dngos gzhi la lnga las /
dang po bskyed rim ni /
a :
chos sku de bzhin nyid dbyings 'od gsal ngang :
longs sku 'gag med kun snang snying rje'i rtsal :
sprul sku rgyu yi ting 'dzin hrIHdkar po :
de las 'od 'phros snod bcud dngos 'dzin sbyangs :
'byung ba rim brtsegs rdo rje'i srung 'khor dbus :
b+h+rU~M las rin chen gzhal yas mtshan nyid rdzogs :
lte bar sna tshogs pad+ma nyi zla'i steng :
hrIHlas smra ba'i seng ge paN+Di ta :
dkar gsal 'od ldan gsal 'tsher gzi brjid 'bar :
phyag gnyis thugs kar chos 'chad phyag rgya yis :
pad sdong snyan gyi thad kar kha bye'i dbus :
g.yas su sde snod 'dus pa'i glegs bam dang :
g.yon pa gsang sngags phur pa'i pustis mtshan :
dge slong cha lugs paN zhwa dmar po gsol :
rab 'byams mkhyen rab rgyas pa'i sku ru gsal :
phyi rol pad+ma 'dab brgyad ge sar la :
shar du 'jam dpal dpa' bo sku mdog dkar :
lho ru ngag gi dbang phyug gur gum mdog :
nub tu gsung gi mnga' bdag sku mdog dmar :
byang du rdo rje rnon po mthing nag 'bar :
kun kyang shes rab ral gri pusti bsnams :
dar dang rin chen rgyan ldan skyil krung bzhugs :
shar lhor rdo rje'i dbyangs can zla ba'i mdog :
lho nub rin chen dbyangs can gser mdangs 'tsher :
nub byang pad+ma'i dbyangs can sku mdog dmar :
byang shar las kyi dbyangs can margad mdog :
thams cad phyag gnyis rin chen pi waM sgreng :
dar dang rin chen rgyan rdzogs tsog pur bzhugs :
sgo bzhir rgyal po chen po sde bzhi dang :
bar mtshams rtsa gsum rgya mtsho sprin ltar gtibs :
snang stong zung 'jug ye shes sgyu ma'i sku :
rdo rje gsum gyi ngo bor lhun grub cing :
ye shes rigs lnga'i dbang mchog rdzogs par gyur :
oM AHhU~M:
oM hU~M trAM hrIHA:
a b+hi Shiny+tsa hU~M:
gnyis pa ye shes spyan drangs shing bstim pa ni /
hU~M hrI:
yul gyi ming ni lho nub rnga yab gling :
sprul pa'i zhing mchog pad+ma drwa ba nas :
sku gsum dbyer med o rgyan thod phreng rtsal :
rab 'byams rtsa gsum rgya mtsho'i 'khor dang bcas :
mos pa'i gnas 'dir gdung bas spyan 'dren na :
thugs rje thugs dam dbang gis gshegs nas kyang :
bar chad kun sol mchog thun dngos grub stsol :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
dzaHhU~M baM ho :
sa ma ya tiSh+Tha lhan :
gsum pa phyag mchod ni /
hU~M hrI:
skye 'gag 'gyur med phrin las thams cad rdzogs :
rang byung thugs rjes 'gro ba ma lus sgrol :
yid bzhin nor ltar dngos grub char 'beb pa'i :
rig 'dzin 'dus pa'i tshogs la phyag 'tshal lo :
a ti pU ho :
pra tIts+tsha ho :
oM AHhU~M:
phyi mchod 'dod yon rgya mtsho sprin ltar gtibs :
nang mchod sman rag gtor tshogs bsam mi khyab :
gsang mchod bde stong zung 'jug ye shes dbyings :
'bul lo bzhes nas mchog thun dngos grub stsol :
oM badzra ar+g+haM sogs /
shab+da sarba pany+tsa rak+ta ba liM ta ma hA pU dza AHhU~M:
bzhi pa bstod pa ni /
oM:
mkhyen rab ye shes snang ba rgyas pa'i dpal :
rig 'dzin yongs gtso skye 'chi gnyis spangs pa :
yang le shod kyi paN chen smra ba'i seng :
phyogs las rnam par rgyal la phyag 'tshal bstod :
dus gsum rgyal ba'i yab gcig 'jam dpal dbyangs :
rgyal kun bskyed yum lha mo dbyangs can ma :
gang 'dul rigs bzhi'i sgyu 'phrul drwa ba'i gar :
dkyil 'khor rdzogs pa'i dpal la phyag 'tshal bstod :
lnga pa dzapa? bzlas ni /
dzapa? khang dbye dgos na /
hrIHphaT dzaH
ye shes kyi dkyil 'khor mdun gyi nam mkhar bzhugs par bsam /
hU~M hrI:
snying po byang chub sems kyi dkyil 'khor du :
ye shes sgyu mar rol pa'i lha tshogs rnams :
mi 'da' rdo rje'i dam tshig dgyes dgongs la :
byin rlabs dbang dang dngos grub bstsal du gsol :
zhes bskul /
bzlas dmigs ni /
rig 'dzin smra ba'i seng ge'i thugs ka ru :
zla steng hrIHmthar sngags kyi phreng bas bskor :
'od 'phros 'gro kun ma rig mun pa bsal :
rgyal ba sras bcas rnams kyi ye shes dang :
nyan rang 'phags dang so skye'i blo gros kun :
'od kyi rnam par tshur 'dus rang la thim :
mkhyen rab ye shes snang ba rgyas par bsam :
oM AHhU~M badzra gu ru pad+ma pra dz+nyA dz+nyA na sarba sid+d+hi hU~M:
'khor rnams la dmigs te /
oM wA kye daM na ma :
'jam dbyangs dkar po 'o //
oM wA gi shwa ri muM:
ngag gi dbang phyug go
/oM hrIHd+hIHma me diHpaM many+dzu shrI muM hrIHpra dz+nyA bar+d+ha ni hrIHd+hIHswA hA:
smra seng ngo //
oM many+dzu shrI badzra tIk+Sh+Na ha ra hU~M phaT:
rdo rje rnon po 'o //
hrIM hrIM hrIM:
rdo rje dbyangs can no //
oM swa ra swa t+yai ma hA me d+hi tiSh+Tha ku ru hU~M:
rin chen dbyangs can no //
oM swa ra swa t+yai hrIMHhrIMHhrIM:
pad+ma dbyangs can no //
oM pi tsu pi tsu pra dz+nyA bar+d+ha ni :
dz+wa la dz+wa la me d+hi bar+d+ha ni :
d+hi ri d+hi ri bud+d+hi bar+d+ha ni swA hA:
las kyi dbyangs can no //
rgyal chen bzhi ni /
oM D+h+r-iSh+Ta rASh+Ta ya swA hA:
oM bi rU D+ha ka ya swA hA:
oM bi rU pAk+Sha ya swA hA:
oM bai shra ma Na ya swA hA:
thun mthar /
oM/
ye shes lha tshogs spyan gshegs //
phyi nang gsang ba'i mchod pa 'bul //
sku gsung thugs yon phrin las bstod //
bag med 'gal 'khrul nyams chag bshags //
mchog dang thun mong dngos grub stsol //
ma hA pany+tsa a mr-ita rak+ta ba liM ta khA hi /
zhes mchod bstod bshags nas thal mo sbyar /
oM:
dus gsum rgyal ba sras bcas kyi :
mkhyen rab ye shes gcig bsdus pa :
rigs rnams kun bdag che ba'i mchog :
bla ma smra ba'i seng ge dang :
dbyer med 'jam mgon dbyangs can ma :
thabs shes sgyu 'phrul drwa ba'i lha :
gtso 'khor sprul par bcas pa rnams :
bdag la dgongs par mdzad du gsol :
thugs rje chen pos byin gyis rlobs :
ye shes snang ba rgyas pa dang :
gzungs dran mngon shes ting nge 'dzin :
'bad med lhun gyis grub pa dang :
dus 'di nas ni byang chub bar :
rig 'dzin bla ma 'jam pa'i dbyangs :
dge ba'i bshes su gyur nas kyang :
kun mkhyen ye shes myur thob shog :
thun mtshams phyag bskor maN+Dal 'bul :
'jam dpal sgyu 'phrul drwa ba'i rgyud :
bklag dang 'dzin pa nyid du bya :
des zla ba gcig gam :
ji ltar 'gor yang zla ba drug gi mthar dngos su bla ma 'jam dbyangs yab yum zhal mjal ba dang :
sngags kyi sgra thos pa :
ting nge 'dzin dang shes rab skye ba :
rmi lam du sku gsung thugs kyi mtshan ma rnyed pa :
nyi zla shar ba :
me tog dang :
'bras bu dang :
chu bo chen po rgyas pa :
me 'bar ba sogs rtags byung na blo gros phun sum tshogs par 'gyur ro :
dzapa? khang dbye yod na hU~M zhes ye shes pa rang la bstim mo //
gsum pa rjes kyi bya ba spyi chings ltar bya'o //
'di'i mthus shes bya bsam gyis mi khyab pa //
de kun blo yis rab mkhyen shes rab mchog
/pha rol phyin pa 'jam dpal dpa' bo yi //
go 'phang gdod ma'i dbyings su thob gyur cig
/ces zur mang bya btang ras chung dpon slob rnams kyi bzhed pa'i ngor thams cad mkhyen pa paN+Di ta rnga yab pa chen po'i thugs rjes nye bar 'tsho ba /
mchog gyur gling pas dus tshes dge bar zur mang rnam rgyal rtse'i pho brang du sbyar ba'i yi ge pa ni dge sbyong rgan po lnga rig smra ba chos rgyal gyis bgyis pa'i dge ba des kyang /
'gro kun ma rig pa'i sgrib pa las grol te mkhyen rab kyi snang ba rgyas nas mgon po kun gzigs kyi go 'phang 'thob pa'i rgyur gyur cig
/dge'o ///
/
