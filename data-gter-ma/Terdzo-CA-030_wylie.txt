tshe dpag med mgon 'phags mchog thugs rje'i gter //
mtsho skyes rdo rje bde chen dbang rgyal mo //
dkyil 'khor dbang phyug sku bzhi'i bdag nyid la //
sman mchod 'bul lo tshe dbang dngos grub stsol /
khri srong lde'u btsan dam 'dzin lha yi sras //
gter 'byin 'khor los sgyur ba mchog gyur gling //
zab gsang mnga' bdag chos kyi shing rta la //
sman mchod 'bul lo tshe dbang dngos grub stsol //
las can chos bdag brgyud pa'i bka' srol 'dzin //
smin grol char 'bebs rtsa ba'i bla ma rje //
'gro ba'i mgon po bka' drin mnyam med la //
sman mchod 'bul lo tshe dbang dngos grub stsol //
rta mchog rgyal po rdo rje rnal 'byor ma //
rigs bzhi'i dpa' bo DA ki yang sprul bcas //
snang stong zung 'jug bde chen dkyil 'khor la //
sman mchod 'bul lo tshe dbang dngos grub stsol //
tshogs kyi bdag po badzra thig le rtsal //
mthu chen dregs pa sde lnga g.yog 'khor bcas //
rgyud gsum dam can bka' gter skyong rnams la //
sman mchod 'bul lo tshe dbang dngos grub stsol //
sarba pany+tsa a mr-ita kha raM khA hi /
zhes pa'ang dbon sprul rin po che'i bka' ltar gu Nas zhabs tog tu spel ba'o //

//
