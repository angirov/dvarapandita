dbang la phyag len rgyas pa'i skabs tshe bdag rnon po nang gcod gzhung gi bstod ring sbyor lugs ni /
gtor ma spyi bor 'jog dus /
a+yai /
chos kyi dbyings kyi pho brang dam pa nas :
gshin rje ma he nyi zla pad+ma'i steng :
bcom ldan 'jam dpal gshin rje'i gshed po ni :
mthing nag zhal gsum phyag drug zhabs bzhi bgrad :
g.yas zhal dkar la bzhad pas klu 'bum gsol :
g.yon zhal dmar la gdangs pas gnyan khri gsol :
dbus zhal mthing la rngams pas sa bdag gsol :
phyag g.yas dang po 'khor los dgra bgegs gtub :
bar pa ral gris dgra bgegs srog rtsa gcod :
tha ma rdo rjes dgra bgegs rdul du rlog :
phyag g.yon dang po lcags kyus dgra bgegs 'gug :
bar pa gtun shing dgra bgegs rnams la brdeg :
tha ma sdigs mdzub dgra bgegs rnams la gzir :
zhabs bzhi g.yas bskum g.yon brkyang dgra bgegs brdzis :
thod skam ra ri thod rlon phreng ba yis :
dbu rgyan mgul rgyan do shal mdzes par brgyan :
glang chen zhing dang stag lpags sku la gsol :
rgyal rigs bram ze dmangs rigs rje rigs dang :
gdol pa'i rigs mtshon sbrul lngas dbu zhabs brgyan :
rak+ta sor ris thal chen gsum gyis spras :
bskal pa'i me dpung dbus na 'gying par bzhugs :
spyan bgrad shangs gnyer zhal gdangs ljags 'dril zhing :
mche ba rab gtsigs dgra bo'i don snying za :
spyi gtsug khyung nag me yi gshog pa can :
rwa dang mchu sder gnam lcags 'bar ba yis :
klu gnyan sa bdag ma lus gsod cing gnon :
ba spu khyung dang rdo rjes rab tu gtams :
lha srin sde brgyad pho nya dgra la 'gyed :
dmigs pa gang yin de nyid da lta brlag :
ces pa'i mthar /
khro rgyal gshin rje gshed kyi dbang bskur ro //
'khor gyi gshin rje bye ba'i dbang thob shog
/dpal ldan rdo rje sku sogs /[ <!TCC Tibetan character 4,37 undefined in unicode!> ]mgrin par /
hU~M:
khro rgyal chen po'i g.yon gyi phyogs na ni :
gsod byed yum chen ma mo khrag mig ma :
sku mdog dmar nag zhal gcig phyag gnyis ma :
gcer bu rgyan med gzig sham spyan bgrad khro :
zhal gdangs ljags 'dril mche gtsigs rkan sgra brdab :
phyag g.yas lcags kyus dgra bgegs dbang med 'gug :
phyag g.yon nyams pa'i thod khrag zhal du gsol :
zhabs gnyis dor stabs rab bgrad dgra bgegs gnon :
zhes pa'i mthar /
yum mchog e ka dzA Ti'i dbang bskur ro //
'khor gyi ma mo'i dmag tshogs dbang thob shog
/dpal ldan rdo rje gsung sogs /[ <!TCC Tibetan character 4,37 undefined in unicode!> ]snying gar /
hU~M:
g.yas na sras mchog ya ma rA dza ni :
sku mdog smug nag zhal gcig phyag gnyis pa :
rab 'jigs gcer bu zhabs gnyis brkyang bskum bzhugs :
mi lpags g.yang gzhi stag lpags sku la gsol :
phyag g.yas bshan gris dgra bgegs ma lus gtub :
phyag g.yon dgra bgegs rnams kyi don snying 'drad :
ces pa'i mthar /
gsod byed ya ma rA dzas dbang bskur ro //
'khor gyi las mkhan sde brgyad dbang thob shog
/dpal ldan rdo rje thugs sogs /[ <!TCC Tibetan character 4,37 undefined in unicode!> ]lag tu gtod dus /
e :
gzhan yang khro rgyal chen po khyod rnams la :
phrin las bcol ba 'di rnams da mdzod cig :
rdo rje slob dpon sku la smod pa dang :
yi dam smod cing brnyas par byed pa dang :
dkon mchog gsum la smod cing chos skyong smod :
bsnyen sgrub zab mo'i bar chad byed pa dang :
mched la 'khu zhing dam las ldog pa dang :
dam tshig can la gnod pa byed pa yi :
sdang ba'i dgra dang gnod par byed pa'i bgegs :
rings par khug la srog dang da phrol cig :
dbang du sdus la rdul du da rlogs shig :
bcol pa'i phrin las myur du grub par mdzod :
dpal ldan rdo rje gsum sogs dbang chog sdeb nas bskur /
bzlas lung gi zlog sngags rjes zlos skabs /
sngags phreng g.yon skor yi ge kha phyir blta yin //
