@#//
yang zlog gi zab gnad snying gi me long zhes bya ba bzhugs so //
na mo gu ru ya ma rA dzA ya /
'a~Xgyur meda~X dwangs ma'i ye shes rdo~X rje~X gsum //
gzhom gzhig bral ba 'khor 'das kun gyi srog
/rang byung lhun grub don gyi bla ma la //
'du 'bral med pa'i ngang du phyag bgyi 'o //
ye thog dang po'i 'jam mgon sems kyi gshis //
rtsal mdangs 'gag med sgyu 'phrul phyag rgya yis //
'khor 'das zil gyis gnon pa tshe bdag nag
/dus dgra'i dbang pos bdag dang 'gro kun skyongs //
zab khyad gdams pa'i gnad 'gag bdud rtsi'i bcud //
drin can bla ma'i zhal sgo las 'ongs gang //
snying gi yol gor gtams 'os kho na las //
spel bar phangs kyang dran pa'i zungs su bris //
de la 'dir 'khrul 'khor gnad kyi sgyu thabs su sbas pa'i zab gnad kha shas zur du bkod pa ni /
e ka dang he ka'i bar rtsibs mchan la /
dgra lha dang pho lhas che ge mo'i lus ngag yid gsum srungs shig rak+Sha :
he ka dang sarba'i bar du yul lha dang srog lhas che ge mo\u0f8e
sarba dang g+h+ri ma'i bar du zhang lha dang ma lhas\u0f8e
g+h+ri ma dang e ka'i bar rig 'dzin srung ma dang dbang lhas\u0f8e
yig mgo gtod phyogs rtsibs sngags dang 'dra zhing /
zlog pa la yang des 'gre zhing sham bu lus ngag yid gsum la gnod par byed pa'i byad phur than ltas ngan pa zlog cig ces so //
srung 'khor yig mgo phyi bstan des phyi dang nang bstan des nang bya /
zlog 'khor nang bstan des phyi dang /
phyi bstan des nang byas pa'i bar du gser gyis hU~M bris pa 'jug
/sngags rnams la dug khrag dang ming dang 'dod gsol rnams la dri bzang byugs la lteb bo //
lha lnga bkod lugs gong bzhin la /
kho rang gi dgra lha dang pho lha kho rang gi gshed du zlog cig sogs 'gre'o //
yang na ban dgra ngos zin cing kho'i lha dang srung ma thams cad shes na e he'i bar yi dam /
he sarba'i bar chos skyong ye shes pa /
sarba g+h+ri ma'i bar chos skyong 'jig rten pa /
g+h+ri e'i bar lha lnga gcig tu byas pa rnams sham bu gong gis 'gre'o //
bsad 'khor skabs kho rang gi dgra lha dang pho lhas kho rang gi gshed ma gyis la sod sogs 'gre
/ma rig pa mun pa'i smag rum du phob cig
/rga shi rten dang phrol cig
/che ge'i skye ba'i dbang po sdoms shig
/srid pa'i lnga phung choms shig
/len pa'i mdangs phrogs shig
/sred pa'i tshang shigs shig
/tshor ba mya ngan du phob cig
/reg pa'i khungs phyungs shig
/skye mched drug 'gags su chug cig
/ming dang gzugs phrol cig
/rnam par shes pa rten dang phrol cig
/'du byed skyengs su chug cig
/e he'i bar /
dgra bo che ge mo'i mo lha dang yul lha srog lha rnams satwam+b+ha ya nan /
he sarba'i bar zhang lha dang ma lha ban bon gyi srung ma\u0f8e
sarba dang g+h+ri ma'i bar rig 'dzin gyi srung ma dang dbang lha\u0f8e
g+h+ri e'i bar dbang thang lha sum cu dang dgra lha rnams\u0f8e
zlog bsad la'ang 'di ltar rung ngo //
mtshon phye thams cad gzhar ba'i phye ma dang /
gri lcags kyi phye ma rnams rtsibs rtse dang rdo rje mtshon cha lcags thag rnams la byug la rtsa rtsibs rnams sna sa pa'i shis mi bkra /
dug sna rnams sngags la byug
/khrag sna rnams ling+ga la byug
/dri ma rnams gzugs dang ming dang lte ba dang /
snying ga'i sa bon la byug
/bsad mnan la de steng dgra'i rtsa kha 'byed pa la ma ra ye ga
/nad yams gtong ba la ga khra'i ba shi sa kyi sa ma ri /
lha dang bral zhing thibs par byed pa la na bru'i pho dze ma rnams dang rdzas ngan tshogs tshad gong gi tsho'i steng du bsre /
khyad par bsad 'khor la pra tsha hras tshaDa mnan 'khor la ban cho hrags tsha wa sha tsha dz+r+ja pa ga tsha ga nyi tshab sha ca tsha hras med du mi rung /
ling chung la snag tsha hras rims sna tshogs kyis shi ba'i khrag dang dug sna rnams bsres la byug
/rdzas gzhan rnams mi byug cing ma 'dres par bya /
zag pa sogs dri ma drug byug go
/de ni bshad rgyud khri drug stong pa las rjes sa phyi sa dri ma gcin /
snabs dang /
lud pa /
mchil ma skra dang gos dum zhing khang sa zhes so //
bla rtags kyi rdzas zhal las shes /   de yang mo gshed pho la rbad ces bya ste /
dgra pho yin na yi ge de rnams ph+g+h+yo+il si ma /
yi [<!TCC Tibetan character 4,200 undefined in unicode!>\u0fb1] di ba \u0fa6\u0fb7\u0f72\u0fb1 ba /
dgra mo yin na pho gshed mo la rbad ces bya ste /
po \u0f92\u0fb7\u0fb1\u0f72la pi /
pa /
yi /[ <!TCC Tibetan character 4,200 undefined in unicode!>\u0fb1]nga /
disha
/\u0fa6\u0fb7\u0f72\u0fb1 sha
/srog gshed srog la dbab pa zhes bya ste /
bla tshe gang yin de'i s+ny+kha ba /bar s+kha ga ng+kha la kar ma ris gsay+kharang gshed rang la dbab pa zhes bya ste /
gza sa sadza g+da ma ga dru n+sa ngag n+ma dza sa la deng yang lgi la ga byu /
rdzas de rnams byug gnas so so las gzhan du ma thal ba'i lag len gtsang ma bya zhing /
byug dus lcags snod du rlangs thon tsam sros la byug na nus pa myur gsung /
kha cig rdzas byugs nas 'byung ba'i khrus byed 'dug pa de min te nus pa dang dri ma rnams 'byung bas sbyong ba yin na rdzas rnams don med par 'gyur ro //
des na sngon la 'byung bas bkrus la de nas rdzas rnams byugs la de ma thag las la sbyar ro //
g.yul bkye'i sa /
sho bud kyi sa /
grog ma dmar nag 'thab pa'i sa /
phung shul sa /
dur khrod kyi sa /
'dre 'tshubs sa /
dben gnas gnyan po'i sa /
gtso 'khor so so 'am gtso bor bsdus kyang rung ste sum gcig yar bcad sum gnyis mar bcad pa'i nang du snying po rnams kyi mthar bdag cag rgyu sbyor 'khor dang bcas pa rnams kyi mi mthun pa'i phyogs mtha' dag bsrung zhing bskyab pa dang /
pha rol mi dang mi ma yin pa'i bsam sbyor ngan pas gtong ba'i byad dang rbod gtong thams cad phyir zlog par mdzod cig ces bris pa bcug la 'phangs dus kyang tshur mi 'byung ngo //
nr-i rak+sha mu tsu ru lu b+h+yo dgra bo mgon skyabs lha lnga dang sa ma ya pra shag phye phye zhes yugs sa'i mngal khrag gis bris la tsha ba gsum byug
/a kha la rak+sha thun b+h+yo dgra bo lha lnga dang sa ma ya pra shag phye phye zhes mdze khrag gis bris la ga pur byug
/dreg rkang ba'i mgar /
sngags pa nang rgyas la sprod sring po nag ri pu du 'jug
/bla ma spyi la bya rgod kyi thod pa /
sngags pa spyi la stag gam byi la stag ris can nam bya rog gi thod pa /
dge slong la ngang pa ser po'i thod pa /
dam tshig gcig pa dang lha sngags gcig pa'i mched grogs sam slob ma la rus sbal lam sbal nag thod khog pa /
bon po dang mu stegs phag nag gi thod pa /
yang na gcan gzan gang rung gi thod pa /
rgyal po la seng ge'am khyi dkar thod pa /
mi dpon glang thod /
mi skya la phag thod dam glang rwa /
bud med la rwa thod dam wa thod /
byis pa la sre mong gi thod pa /
yang na dgra spyi la spyang ki'am sha khyi'i thod pa dang /
bgegs spyi la phag thod /
yang na dgra bgegs gang yin yang mon nam rabs chad kyi thod pa glang g.yag gi rwa rnams dang /
dgra bo la kho'i pha mes kyi thod pa byung na rab bo //
mnan du mi rung zhing mnan kyang mi non pa'i thod pa ni /
sngags pa dam ldan /
dge slong sdom ldan /
sems nyid rtogs pa'i sgom chen /
zag pa zad pa'i 'phags pa /
bsod nams can gyi rgyal po /
bu mang po skyes pa'i ma rnams kyi thod pa'o //
a /
mdun du sku sprul 'chi bdag bye ba dgu khri mthing nag zhal gcig phyag gnyis kyi g.yas lcags kyi ri rab 'phyar stabs bsnams pa /
sku stod la gnam lcags kyi zhun khrab gsol zhing zhing chen gyi lpags pa sked la bcings pa /
zhing chung gi lpags pa'i chos gos /
stag sham can /
sbrul gdug pas yan lag dkris shing thod skam lnga'i dbu rgyan byas pa /
chu glang gi steng na zhabs dor stabs su bsgrad nas bzhugs shing 'khor 'chi bdag bye ba sa yas bskor ba /
rgyab tu gsung sprul srog bdag rme ru rtse sku mdog dmar nag zhal gcig phyag gnyis kyi g.yas be con dang g.yon zhags pa bsnams pa /
rus sbal gyi g.yang gzhi gsol zhing sbrul nag gi ral pa 'phyang ba la thod pa'i rna cha byas pa /
las kyi rlung dmar gyi steng na zhabs dor stabs su bzhugs pa 'khor srog bdag bye ba sa yas bskor ba'o //
bsad sngags bzla ba'i skabs res dang dregs bskul skabs sngags kyi 'od zer dang sgra gdangs thun phog pa sogs kyis rkyen byas te spyi bor lha'i bdud sngo nag bung ba me tog la 'jib pa 'dra ba de la phog pas /
de dngangs shing khros nas spyi bo'i rtsa 'khor rnams bcad klad khrag zho ltar dkrugs nas sa'i dwangs ma mgrin pa'i gnas su chu la bsdu /
yang sngar bzhin phog pas mgrin par nyon mongs pa'i bdud sdig pa dmar po brag la 'dzeg pa 'dra ba la phog pas dngangs khros nas /
rtse'u chung gnyis dang mgrin pa'i rtsa 'khor rnams bcad khrag lhug gis skyugs nas chu'i dwangs ma lte ba'i me la bsdu /
yang lte ba na phung po'i bdud sdom dud kha bgrad pa 'dra ba de la phog pas dngangs khros nas lte ba'i rtsa 'khor rnams bcad myos shing brgyal nas lus sems bral me'i dwangs ma snying gar rlung la bsdu'o //
yang snying gar 'chi bdag gi bdud mthing nag gyad stobs po che 'dra ba la phog pas dngangs khros nas srog rtsa dang snying ga'i rtsa 'khor rnams bcad tshe'i 'du byed bskums te rlung gi dwangs ma rnam par shes pa la bsdu /
rnam shes rten dang phral nas lus sol sdong bzhin nag khog ge song bar bsam mo //
'di ni rang gshed rang la 'beb pa'i man ngag bdud bzhi nang nas slong ba ste gshed skor gyi zab gnad dam pa'o //
sa bon nr-i ni /
bla ma sde dpon btsun pa rnams dmar ser /
sngags pa dmar nag
/rnal 'byor pa sngon po /
bon po dmar skya /
mi phal pa rnams ljang ser la /
mo rnams ljang nag go
/rang phyag rgya zil gnon du gsal ba'i lto bar rus sbal rngam pa mi zan kha gdangs pa'i khar dgra bo dngos su bsam pa mgo 'jug log la song bar bsams la mtheb srin gyis jur mid bya /
de nas sngags bzlas pa'i mchil ma rnams nad mtshon dug tu gyur nas /
rus sbal gyi lto ba'i dgra bo'i steng du babs pas brlags par bsam mo //
'di ni ngan sngags kyi nus pa rang la mi gnod cing pha rol gyi steng du 'gro ba'i gnad dam pa gcig go
/dbye ba rlung lha'i phyogs nas dbye zhes pas /
sgrub grogs gcig gis sgrub khang gi nub byang du khyer /
der rdza so ma gnyis kyi 'og mar me blug
/steng mar 'khor ling bzhag pa kha sbyar la rdzas smyug ma'am blug gzar lta bus mer sreg pa'i dud pa phyir ma shor bar mtshams sas gnon cing /
lag tshags dam par byed /
de bstun spyug pa'am rkang gling gi sgra sgrog cing sgrub khang nas sgrub pa po rnams kyi dbye bskul sngags dmigs bya'o //
de nas rlung 'gyu phyogs brtags la rang la dri mas ma phog par kha dbye /
sgro gnyis kyis byabs /
nang du khyer nas kyang sgros byab cing sngags dmigs rdzas rnams nan tan bya'o //
yar ngo la rim bzhin /
bya zer nas nyi shar bar rkang mthil /
nyi shar nas dros chen tshun byin pa'i dkyil /
nyi ma dros chen la brla'i dkyil la /
nam langs dus sked pa la /
nyin phyed nas nyi myur tshun kha nang /
nyi dros lag mthil /
skya rengs shar nas nam langs bar rkang pa'i long gnyis /
nam phyed la lag pa'i gru gu gnyis la /
nam long mtshan ma /
srod 'khor sked pa /
srod la rna ba dang sna la /
bya zer dus pho ba dang skra mtshams /
nyi nub la so la /
rtsib theb lnga la /
nam phyed snying la /
nyi myur lus byings dang khyad par byin pa'i dkyil na /
mar ngo la rim bzhin nyi myur sked dang brang gzhung la /
srod 'khor mgul pa'i g.yon zur la /
nyi ma dros chen pho ba dang brla gnyis kyi nang la /
nam langs brla khung gnyis dang /
rkang pa'i long gnyis la /
nyin phyed ngar gdong gnyis la /
nyi ma dros chung rkang mthil gnyis la /
nam langs mkhal khung gnyis la /
nam phyed byin pa gnyis la /
srod la lag mthil gnyis la /
nam phyed lce la /
skya rengs shar dus mjing pa la /
pus mo gnyis la /
nyi shar mtshan ma dang lte ba la /
phyed yol mig gnyis la /
nyin phyed lus spyi la gnas pa yin no //
de ni srid pa'i gter khyim gyi dgongs pa yin te gzhan yang rgyud sde dang gtsug lag rtsis kyi lugs rnams ni gzhan du shes so //
lcags khams pa nyi shar /
me khams pa nyin phyed la /
sa khams dgong kha /
chu khams pa nyi nub /
shing khams tho rengs /
bsgrub bya'i bdud gcod kyi phyogs nas 'ong ngo //
bsgrub bya'i lo'i dus tshod yin /
yang na srog gi rten du dgra 'bebs pa dper na /
phag lo pa'i bla lcags la srog chu yin na /
de'i dgra me dang sa yin pas glang lug khyi 'brug gi dus las sbyor byas na phebs pa yin no //
so sor yin na lus phyi /
ngag bar /
yid nang du brtseg
/chams gcig yin na spyi bo'i 'khor lo lce steng gi 'khor lo'i steng du kha mar yab yum gsum po brtsegs mar 'grigs par bya /
lhan thabs kyi rdo rje rgya gram dug khrag gis ngar blud pa'ang so so'i lte bar sbyor /
de nas gsang gnas khar bcug pa'i ro lteb byas rjes pho g.yas dang mo g.yon sngon la blteb /
de nas gcig shos bltab /
de nas 'jug pa'i snod dang 'tsham par zur gang 'dug nang du bltab /
ro ras kyis dril /
bdud dang gnod sbyin gyi zhags pas bcings /
ling+ga mgo 'jug ldog la rang thag gi skyu mig la yas nas mar lan bdun 'dren cing /
dgra bo che ge mo rbad rbud nr-i rbad rbud ya /
zhes brgya stong ci mang bzla /
de nas phyi sgo'i them pa'i 'og tu nang nas phyir lan bdun 'dren cing /
dgra bo che ge mo'i srog nr-i lam nan mA ra ya rbad nan /
zhes bzla /
de nas lcags snod du bzhag bon bskor bdun byed cing lha sngags mthar dgra bo che ge mo sha truM rbad rbud sod nan ces btags pa bzla /
rang gi rkang pa la phyir lan gsum bskor ro //
de nas mnan snod du bcug dbye rdzas thum bu dang thun phran bu yang blugs /
ma kheng na sbyin sreg gi thal sol dang brub khung gi thun zor rnying pa rnams blug la kha bcad /
'phung res dril /
tshon skud kyis rgya gram du bcing /
rtsang btsugs khro zhal gyi rgyas 'debs shing lag tshags dam par bya'o /
pha rol lhas skyob rtags ni /
slob dpon dang sngags pa byung na chos srung /
bon po dang byi'u byung na bon lha /
bya che ba'i rigs mkhar gyi rtse lha /
mi dkar lhan skyes lha /
lug khyu dang g.yag dkar yul lha /
rta dkar dang bying rmugs srog lha /
khra spyang dgra lha /
skyes pa zhub can pho lha /
bya rog zhang lha /
bud med dang sha ba yu mo ma lha yin no //
de dag gi gnyen po ni /
sad khyer 'bog dang rgya tshil gyis /
chos dang bon gyi srung ma skrod /
snying sha glang skyes gzhob dang dril tshil gsur dud pas pho lha dgra lha 'byed /
dgra sha
/rta bong /
bong dang rta gseb bon gsum gyis ma lha zhang lha 'byed /
mo sha
/yugs dor yul lha'i gnyen po ste /
yul sha
/til dang yungs nag yul lha'i gshed srog sha /
rnams so //
sa gzhi gas nas phyi'i rgya mtsho sngo mer mthong bar bsam /
de nas rang gi thugs ka nas 'od rnon po lcags kyu lta bu 'phros pas las gshin ngag 'don nas byung ba ltar bsgoms la gtad pas /
lag gis dam par blangs pa'am khar khyur gyis mid par bsam mo //
de nas steng du ri rab sra zhing brtan pas mnan pa'am khro rgyal gyi pho brang btab pas nam yang thar pa med par bsgom mo //
dper na dgra'i ming yig dang po chu yin na /
dang por sa spar ba dgu
/shing tshar dum bu dgu
/lcags dum mam 'byor rtags dgu
/sol rdog gam dpal 'bar dgu
/chu lan dgu rnams gtor ba des gzhan la 'gre'o //
'phang ba'i skabs gtor zor dang thun 'phangs pas dmigs yul la za lam gtod pa yin te /
dmigs pa sngar thun gtor sogs dang 'dra /
de nas gtor ma lhar gsal bas bdag la mchog thun gyi dngos grub byin par bsam /
drag por gzugs bsgyur nas sprul pa'i dmag tshogs gnam sa bar gsum khengs pa nad mtshon dug gi lag cha sna tshogs thogs pa khros shing rngams pa 'phyo zhing rgyug pa ku sgra dang bso sgra sgrog par bsam /
zlog byang gyer dus skabs de dag gis zlog pa'i phrin las thogs med mdzad par bsam /
dmag lto dang gshegs skyems skabs dgra bo'i sha khrag ro la bya rgod rub pa bzhin hab sgra dang bcas gsol bar bsam /
chad tho dang tshogs lhag gtong dus dkyil 'khor chen po'i phyi 'khor skyong ba'i dam can srung ma rnams kyang sngon gyi dam tshig dran te sgrub pa po'i phrin las sgrub cing grogs la byon par bsam /
'phang ba dngos zlog bsad mnan pa'i thun gtor gyis phyogs 'gre
/'phang ba sde brgyad drag po gnas pa'i sar bzhes sgra dang bcas 'phangs na las myur gsung ngo //
tshur log dus srung 'khor gsal ba gal che /
tho la nang bskor byed dus nang pa sangs rgyas pa'i mthu gtad zhig pa dang phyi bskor skabs bon dang mu stegs kyis byas pa zhig par bsam /
bye ma'i la rgal skabs la lung dgu 'das nas phyin par bsam mo //
gzhan yang shes par bya ba'i gnad ni /
bla 'gug thal ches na /
rang gi bla 'gug pa dang /
ma khug par bsad pa brtsams kyang don med du 'gyur ba /
bsad pa tshad las thal na sngags pa grir 'chi ba yin pas tshad rnams legs par brtag pa gal che /
rang dang rang gi chos skyong ba'i bla 'gyu skabs las sbyor mi byed pa sogs drag sngags spyi yi dgos pa gal che ba rnams gzhan du shes par bya /
'di ga'i yan lag gtad dang snying zlog rkyang par sgrub pa rnams mkho chung bas ma bris spro na gzhung dang zhal las shes /
zlog bsad ma sbrags par tha dad byas kyang mtha' sdud bsreg las byed /
bsad pa med par zlog pa drag po yin na /
zol bskul gong du dregs bskul dang thun bskul byas te thun rdeb /
kun gyi mtha' 'phang ba kho nas bsdu ba yin no //
bdud sde'i bud shing sreg pa'i drag sngags me //
lhag bsam rlung gis bus pa'i tsha ngar 'od //
nyin byed 'bum gyi gzi ltar 'bar ba yis //
'jig rten rgud pa'i mun tshogs dbyings su bcom //
dug lngas mnar ba'i lnga bdo'i 'gro ba la //
rgyal ba kun las thugs rje rmad byung ba'i //
'jam dpal rdo rje'i phrin las dbyar rnga'i sgras //
phan bde'i mdongs mtha' can rnams rtse dga' bsgyur //
'on te las dbang log pa'i chu 'dzin gyis //
gsang chen bstan pa'i nyi ma mi gsal zhing //
bskyed dang rdzogs pa'i lam bzang nyams dma' na //
drag sngags spu gri'i so yang chag par dogs //
lus ngag rnam 'gyur mdzes pa'i chu gter las /
legs bshad yid bzhin nor bu 'tshol dka' zhing //
thos dang bsam pa'i gru gzings phal cher kyang //
drag shul tshu rol spyod pa'i 'dzin khris zin //
chos brgyad sgrog gis bcings pa'i gyi ling rta //
gzung 'dzin 'khor ba'i thang la bang mgyogs pas //
bde chen btsan sar snyegs pa'i bzhon pa phal //
sgyid lugs le lo'i nags su 'khyams pa mthong //
las 'bras blang dor spyad pa'i sa bon yang //
sngon byas bzang rkyen chu lud yod med kyis //
go ldog sdong bu sna tshogs 'dab ldan las //
'bras bu ji bzhin mthong ba'i chos la dka'//
de phyir tshe 'dir dgos pa'i spang blang gi
/spros pa spangs te nyon mongs dug gsum dgra
/lam bzang rdzogs pa chen pos tshar bcad nas //
gtan bde'i 'dun ma lhun gyis 'grub par shog
/de ltar zab gnad logs su sbas pa'i yi ge 'di ni 'khrul 'khor gnad kyi sgyu thabs kyi kha skong du sngags ban o rgyan skal bzang gis bris pa'o //
'di ma dang bsres nas 'bri ba dang /
dam med la ston cing dpe rgyun spel ba sogs byas na 'chi bdag b+he ba satwas srog rtsa chod la snying khrag ma gshin dregs pa'i tshogs kyis rol cig
/zab pa tshag la yang zab 'bru //
shin tu zab pa sum cu po //
ldog ste 'phrul gyi yi ge 'o ///
/
