[<!TCC Tibetan character 4,47 undefined in unicode!>\u0f7e\u0faf]:
bon rtsis phra men skor rnams las :
dbang drag 'bar ba'i sgrub thabs bzhugs :
bon sras dbang drag 'bar la 'dud :
de nyid sgrub pa'i gang zag gis :
sbyor dngos rjes kyis nyams su blang :
dang po skyabs yul mdun du bsgom :
nges 'byung bsam pa brtan po yis :
ho :
bla na med pa'i skyabs rnams la :
bdag sogs 'gro kun skyabs su mchi :
mi 'gyur g.yung drung sa thob nas :
'gro kun sgrol bar sems bskyed do :
gnyis pa bskyed rdzogs don la 'jug :
bon nyid mtha' bral snying rje'i tshul :
hU~M yig mthing ga'i 'phro 'du las :
snang srid khro bo 'bar ba'i zhing :
gnam lcags 'khor lo rtsibs bcu'i dbus :
pad+ma nyi steng me yi klong :
bon sras dbang drag 'bar ba'i sku :
mthing nag rab 'jigs khro gtum tshul :
ber chen phyi nang dur khrod chas :
rdo rje dang ni phur pa 'dzin :
stag mo grus ma'i steng na 'gying :
khro bo khro mo 'bum gyis bskor :
rdo rje gsum gyi yi ge las :
'od 'phros rnga yab gling mchog nas :
rig 'dzin tshogs rnams spyan drangs bsam :
hU~M:
ma rungs gdug pa 'dul ba'i phyir :
dbyings kyi khro rgyal 'khor dang bcas :
gnas 'dir spyan 'dren gshegs su gsol :
byin rlabs dbang dang dngos grub stsol :
hriM hriM pheM pheM dza dza :
hrI:
pad+ma nyi ma'i gdan stengs su :
dgyes shing brtan par bzhugs su gsol :
bon sras dbang drag 'bar ba la :
rang bzhin rnam dag mjal phyag 'tshal :
sa ma ya tiSh+Tha lhan :
a ti pU ho :
pra tIts+tsha ho :
hU~M:
'dod pa'i yon tan lnga yi sprin :
sman rag gtor ma'i mchod pa dang :
sbyor sgrol gsang ba'i mchod pa rnams :
rig 'dzin bla ma'i tshogs la 'bul :
oM ma hA pU dza pra ti dza ho :
bswo :
ye nas rnam dag ngang nyid las :
bde chen g.yung drung 'du 'bral med :
bon sras 'bar ba'i skur ston pa :
khro bo'i rgyal la phyag 'tshal bstod :
de nas bzlas pa'i rim pa ni :
thugs kar nyi ma 'bar ba'i dbus :
'gyur med g.yung drung yig 'bru la :
me yi tshwa tshwa 'phro ba yis :
nad gdon sdig sgrib dmigs med sbyangs :
rig 'dzin bla ma'i byin rlabs rnams :
tshur 'dus bdag thim gzi byin 'bar :
snang srid sku gsung thugs kyi ngang :
g.yung drung thig le'i ngang du rdzogs :
hU~M hU~M hU~M hU~M hU~M:
'bru gcig lnga sbrel rlung dang sbyar :
mthar ni snang srid rang la 'dus :
de nyid thugs kyi g.yung drung la :
thim nas skye med ngang la bzhag :
rjes su smon lam gdab pa ni :
ho :
bla med bon 'di bsgrubs pa'i mthus :
'gro ba chos sku'i sar 'god shog :
'gyur med g.yung drung sku gsung thugs :
myur du 'grub pa'i bkra shis shog :
de ltar gu ru pad+ma yis :
bai ro tsa na bdag la bstsal :
rin chen gter du sbas pa 'di :
las 'phro can dang 'phrad par shog :
sa ma ya rgya :
'bur mo brag nas mchog gyur gling pas bton pa'o //[  <!TCC Tibetan character 4,47 undefined in unicode!>\u0f7e\u0faf]:
bon sras dbang drag 'bar la 'dud :
de nyid sgrub pa'i gang zag des :
dang po dbang gis smin par bya :
gtor ma bris sku lha ru bsgom :
slob ma sdig dang sgrib sbyangs nas :
lha ru bsgoms nas byin chen 'beb :
gtor ma'i lha ni slob mar bstim :
hU~M:
bon sras dbang drag 'bar ba'i tshogs :
bon nyid dbyings nas skur bzhengs la :
skal ldan slob ma'i tshogs rnams la :
bde chen 'gyur med g.yung drung nas :
sku gsung thugs kyi dbang mchog stsol :
sgo gsum smin cing grol bar mdzod :
khyed dang dbyer med byin gyis rlobs :
hU~M gi glu blangs dbyer med bsres :
rjes kyi bya ba spyi ltar spyad :
sa ma ya rgya :
'bur mo brag nas mchog gyur gling pas spyan drangs pa'o ///
/
