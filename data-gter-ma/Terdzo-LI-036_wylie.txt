rdzogs chen snying po hU~M skor las :
'od gsal shes bya bum 'jug bzhugs so :
shu b+haM:[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gsal stong g.yo ba med pa'i nyams :
dran stong bag chags grol ba'i sku :
rang babs gnyug ma'i zang thal nyid :
'od gsal chen po'i gdams pa bstan :
phyi rabs kyi gang zag nyon mongs pa gti mug gnyid 'od gsal du 'char bar byed pa'i gdams pa la don rnam pa gsum yin te :
sngon 'gro :
dngos gzhi :
rjes gsum mo :
sngon 'gro ni :
dang por lus rnam snang gi chos bdun bcas la skyabs su 'gro ba dang :
sems bskyed pa gsol ba gdab pa byas la :
rang bzhin gyi babs la bzhag go :
de nas rang gi lus stong pa :
nang sha thams cad med pa :
rta'i phru ma phus btab pa lta bu :
stong sang nge ba gcig gi nang nas yar la rtsa dbu ma yar sna spyi bo la gtad pa :
mar sna gsang ba la zug pa zhig thal le 'dug par bsam :
de'i ngang du rnal bsdad pas :
gsal stong du lhang nge gnas par 'dug gam blta ba la zhag gsum bsgom :
de nas rtsa nang der thig le dkar pos khrig gis gang 'dug pa la :
snying gi thad nas me tog dmar sal le ba :
kha zum la khad pa gcig gi nang na :
a dkar po gcig bsam la :
de nas rnal khar yar mar gyi thig le rnams a de la hril 'dus pas :
a de ni ngo bo stong pa :
rang bzhin gsal ba :
mtshan nyid mi g.yo ba :
lham me :
lhan ne :
bun ne :
sang nge ba :
bum pa nang gi mar me lta bu'i ngang la nyal bas :
rab rmi lam med par 'od gsal ngang du lhang nge :
'bring mngon shes su sal le :
tha ma rmi lam du ngo shes te :
bde phril ba 'byung ngo :
de rgyun du ma yengs par bskyangs pas zhag nyi shu rtsa gcig na rmi lam 'od gsal du shar te :
rtags dang yon tan thams cad rdzogs par 'gyur ro :
rjes ni :
'di nyid rgyun du bskyang :
gsal stong ngang du rgyun du gnas :
e ma :
'di 'dra'i gdams pa khyad par can :
rmi lam 'od gsal 'char ba'i gnad :
o rgyan nga yi zab pa'i khyad :
las can bu dang 'phrad par shog :
sa ma ya :
rgya rgya rgya :
gter rgya :
sbas rgya :
zab rgya :
dam rgya'o :


@#//
oM ma Ni pad+me hU~M/
'phags pa thugs rje chen po la phyag 'tshal lo //
'di la gson cig skal ldan pho mo tsho //
gter ston rgyal po rdo rje gling pa nga //
skye bos bltas na byis pa rna yangs 'dra //
las can bltas na gtad med zhig po 'dra //
rang gis bltas na smig rgyu chu zla 'dra /
khrid yig bltas na lhag med 'gro 'gro 'dra //
gzung 'dzin bltas na 'khor bar zhugs zhugs 'dra //
'khor ba bltas pas gzhi med rtsa bral 'dra //
sgom pa bltas pas sgom mkhan ngo bo stong //
sku gsum ngang rdzogs yan pa blo re bde //
o rgyan thugs bcud khrid yig gcer ston 'di //
lhag chad med par bdag gis phab yod do //
rang gi bu slob thams cad go ba longs //
zhes thugs khrid rig pa gcer mthong gsham du gsungs so ///
/

@#//
e ma ho /
sku lnga mthar phyin kun skyong gling //
gdul bya mtha' rgyas rdo rje gling //
rig gnas mthar phyin chos kyi bshes //
thugs gter mthar phyin 'gro ba'i mgon //
mi 'bral gtsug gi rgyan du bzhugs //
lung bstan mthar 'dug pas zhal gsung yin 'dra'o ///
/

@#//
'dzam gling yangs pa'i rgyal khams 'dir //
gsang sngags theg pa rgya mtsho'i bcud //
rdor gling yab sras bstan pa 'di //
dar zhing rgyas pa'i bkra shis shog
/mang+ga laM///
/
