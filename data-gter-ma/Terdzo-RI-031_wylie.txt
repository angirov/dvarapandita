dam chos phyag chen mun sel nyi ma'i snying po'i brgyud pa'i gsol 'debs bzhugs so //
na mo gu ru sid+d+hi hU~M/
chos nyid spros dang bral ba'i pho brang du //
kun bzang yab yum gnyis la gsol ba 'debs //
'og min chos dbyings dag pa'i pho brang du //
rdo rje 'chang chen zhabs la gsol ba 'debs //
nub phyogs o rgyan yul gyi pho brang du //
ye shes mkha' 'gro'i zhabs la gsol\u0f8e
rnga yab pad+ma 'od kyi gzhal yas su //
o rgyan yab yum gnyis la gsol\u0f8e
bsam yas mchims phu mkha' 'gro'i gnas mchog tu //
sprul sku rje 'bangs grogs lnga la gsol\u0f8e
spyi gtsug nyi zla pad+ma'i gdan steng du //
drin chen rtsa ba'i bla ma la gsol\u0f8e
bla ma sangs rgyas chos kyi sku la gsol\u0f8e
ma rig mun pa sangs par byin gyis rlobs //
bla ma longs spyod rdzogs pa'i sku la gsol\u0f8e
ting 'dzin rgyud la skye bar byin gyis rlobs //
bla ma thugs rje sprul pa'i sku la gsol\u0f8e
nyams dang rtogs pa skye bar byin gyis rlobs //
bla ma rgyal ba rgya mtsho'i tshogs la gsol\u0f8e
bdag gzhan don gnyis 'grub par byin gyis rlobs //
zag med lhun grub lus kyi dkyil 'khor du //
yi dam zhi khro'i lha tshogs la gsol\u0f8e
bka' 'khor dam tshig gsang ba'i dkyil 'khor du //
bka' srung dam can rnams la gsol\u0f8e
gar bzhugs chos kyis 'da' ba'i pho brang du //
mched grogs chos mdzad rnams la gsol ba 'debs //
bka' drin can gyi bla ma brgyud pa rnams //
bdag sogs gsol ba btab pa'i bu rnams la //
ring por mi thogs da lta dus 'di ru //
sku gsung thugs kyi byin gyis brlab tu gsol //
tshe 'di blos btang dben pa'i ri khrod du //
cis kyang dgos med 'chi ba dran pa yis //
bla ma'i byin rlabs snying la zhugs nas kyang //
nyin mtshan chos kyis 'da' bar byin gyis rlobs //
zhe 'dod tshe 'di'i snang ba mi skye zhing //
skyid sdug gang byung thog tu ro snyoms nas //
tshe dang sgrub pa mtha' ru phyin pa ru //
thugs rje ldan pa rnams kyis mdzad du gsol //
bla ma sku khams bzang bar gsol ba 'debs //
mchog tu sku tshe ring bar gsol ba 'debs //
phrin las dar zhing rgyas par gsol ba 'debs //
rtag tu 'du 'bral med par gsol ba 'debs //
zhes 'bad par bya'o //
dge'o //
rje rin po ches mdzad pa'o //

//
