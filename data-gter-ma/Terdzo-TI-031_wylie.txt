\u0f01\u0f83:
bla ma'i thugs sgrub bar chad kun sel las :
bka' srung tshe ring mched lnga'i sgrub thabs bzhugs so :
\u0f88\u0f88\u0f88\u0f88\u0f88\u0f88\u0f88
na mo dz+nyA na d+hA ki nI:
thugs sgrub gsang ba'i ting 'dzin mchog :
lam du khyer ba'i rnal 'byor pas :
bkra shis tshe ring phrin las kun :
myur du 'grub par bya ba'i phyir :
bod yul zhing skyong kun gyi gtso :
lhan cig skyes ma sgrub 'dod na :
gza' skar bzang po 'dzoms pa'i nyin :
dar ras gro shog dri med la :
gser gyi 'khor lo rtsibs bzhi'i dbus :
tshe bum rdo rje brtsegs mar bri :
rdo rje'i lte bar hrIHyig mthar :
hrI ma badzra d+hA ki nI A yu She shwa rI sa ma ya ho :
sa ma ya satwaM:
A yur puN+ye dz+nyA na puSh+TiM ku ru swA hA:
zhes bskor rtsibs la maM laM dang :
aM taM yi ge 'bru bzhi'i mthar :
mtshan dang rang rang dngos grub spel :
de phyir dbyangs gsal rten snying dang :
nor phreng rdor rwa me ris bskor :
mu tig mu men gser thig dang :
pad rAg g.yu gong skyon med la :
rang rang srog yig mtshal dang ni :
khye 'u'i byang sems dag gis bri :
bgegs sbyangs khrus gsol legs par bltab :
dar snas dril la rin chen gyi :
gwa 'ur rgyas gdab sku gzugs   dar dkar la bri /bcas :
ltong lnga ldan pa'i mda' la gdags :
dar sna me long dung g.yus brgyan :
de mdun gtor ma gser skyems dang :
nyer spyod spyan gzigs rgyas par bsham :
sa ma ya :
dngos gzhi rang nyid pad+ma 'byung :
snang srid zil gnon sku ru gsal :
mdun du sman mo 'khor bcas bskyed :
srog nas drangs bstim mchod cing bsnyen :
hrI:
'od gsal stong nyid ngang las skad cig gis :
mdun du mthon mthing rgyal mo'i gangs kyi ri :
lhun stug mdzes shing brjid chags nang khongs su :
sman ljongs me tog bkra ba'i skyed tshal dbus :
dar dkar lding gur yangs par pad zla dang :
seng ge dkar mo dregs pas 'gying ba'i steng :
hrIHlas tshe yi dbang phyug sku mdog dkar :
dar dang rin chen rgyan ldan zhi zhing 'dzum :
phyag g.yas rdo rje dang bcas mda' dar g.yob :
g.yon pas 'chi med tshe yi bum bzang bsnams :
mthing gi zhal bzang 'phrul gyi me long thogs :
mthing gsal rgyan ldan rkyang bu kha dkar chibs :
mi g.yo glang bzang ro brgya'i zas gzhong bsnams :
gser mdog brjid chags stag mo grus ma 'chib :
cod pan mgrin bzang 'dod 'byung ne'u le thogs :
rA ga'i mdangs 'tsher sha ba yu mo 'chib :
tal dkar 'gro bzang bcud mchog dUrba bsnams :
ljang gsal khro 'dzum g.yu 'brug sngon mo 'chib :
kun kyang phyag g.yas rang rang dngos grub tshogs :
thogs med myur du 'gugs pa'i mda' dar g.yob :
rat+na'i rgyan 'phyang dar gyi na bzas bklubs :
'khor du brtan ma lha mo klu mo dang :
gnod sbyin drang srong rig pa 'dzin pa dang :
mi'am ci dang dri za sman mo'i tshogs :
bsam gyis mi khyab sprin phung lta bur gtibs :
rang nyid lhar gsal thugs ka'i sa bon las :
'od zer lcags kyus ye shes spyan drangs bstim :
kye :
nyi ma nub phyogs pha gi na :
bal bod gnyis kyi so mtshams su :
mthon mthing rgyal mo'i gangs kyi ri :
shin tu nyams dga'i gnas mchog nas :
bod yul zhing skyong gtso mo ni :
lhan cig skyes ma'i bde ster ma :
tshe ring mched lnga 'khor dang bcas :
sngon gyi tha tshig rjes dgongs la :
rnal 'byor gdung bas 'bod pa'i tshe :
sgrub la dngos grub mchog stsol phyir :
nam mkha'i dbyings nas 'dir gshegs la :
mchog thun dngos grub char ltar phob :
badzra sa ma ya dza dza :
kye :
dam tshig dag pa'i gnas 'di ru :
zhing skyong chen mo lhan cig skyes :
mched lnga 'khor dang bcas pa rnams :
dgyes shing brtan par bzhugs nas kyang :
sngon tshe dpal chen he ru ka :
bcom ldan shAkya'i rgyal po dang :
gsang bdag dpa' bo seng ge'i gdong :
khyad par pad+ma thod phreng gis :
kha la rong sgo'i gnas rnams su :
dam la bzhag cing bka' bsgos ltar :
bcol ba'i phrin las 'grub par mdzod :
oM badzra d+hA ki nI A yu She shwa rI hrIHmaM laM aM taM tsit+ta hrIng hrIng dza dza :
hrI:
sman gyi yon chab char ltar 'beb :
'o ma'i btung ba mtsho ltar bskyil :
rin chen me tog gcal du bkram :
spos sprin dud pas 'bag btsog bsang :
'od 'bar snang gsal kun tu khyab :
dri bzang byug pa lha yi chab :
bcud ldan zhal zas ro brgya pa :
yan lag 'bum ldan rol mo 'khrol :
zag med bdud rtsi sman gyi phud :
chags bral rak+tas dga' bzhi bskyed :
bde stong dbyer med ye shes kyis :
sman btsun 'khor bcas mnyes gyur cig :
gtor ma zag med bdud rtsi'i mchog :
'dod yon rgya mtsho'i mchod sprin 'di :
sman btsun chen mo 'khor bcas la :
'bul lo bzhes nas dngos grub stsol :
oM badzra ar+g+haM nas /
shab+da pra tIts+tsha swA hA:
ma hA pany+tsa a mr-ita rak+ta ma hA su kha ba liM ta b+huny+dza ho :

bdag gi thugs ka'i sa bon las :
'od 'phros gtso mo'i thugs ka ru :
zla steng rdo rje hrIHsa mtshan par :
srog gi snying pos bskor ba la :
phog pas sngon gyi dam bca' dran :
gang 'dod phrin las sgrub par bsam :
oM badzra d+hA ki nI A yu She shwa rI sa ma ya dza :
A yur puN+ye puSh+TiM ku ru swA hA:
slar yang gtso mo'i thugs ka nas :
'od 'phros 'khor gyi lha mo bzhi'i :
thugs rgyud bskul te rang rang gi :
las kyi dngos grub stsol bar bsam :
oM dz+nyA na d+hA ki nI maM laM aM taM sarba sid+d+hi hU~M hU~M:
de ltar rtags byung bar du bzla :
rtags ni bud med mdzes ma yis :
zas ster stongs grogs byed pa 'am :
ma sring chung ma'i tshul du 'du :
yang na dngos su zhal ston 'gyur :
de ltar byung na las kun 'grub :
sa ma ya :
thun mtshams gtor ma 'bul bya ste :
ji ltar 'byor pa'i gtor ma ni :
byin gyis brlabs te rtsa sngags mthar :
sa pa ri wA ra i daM ba liM ta kha kha khA hi khA hi :
phyag rgyar bcas te lan bdun dang :
gsum sogs phul mthar 'dod don gsol :
dpal zhing las skyes pa'i d+hA ki'i dbang phyug ma :
dbyings chos sku spros pa dang bral ba las ma g.yos bzhin du :
rig pa rang snang longs sku ye shes mkha' 'gro rnam pa lnga yi tshul du bzhengs te :
sprul sku sman mo'i tshul gyis sangs rgyas kyi bstan pa srung bar mdzad pa jo mo bkra shis tshe yi dbang phyug ma :
mthing gi zhal bzang ma :
mi g.yo glang bzang ma :
cod pan mgrin bzang ma :
tal dkar 'gro bzang ma :
'khor srid pa gsum gyi sman mo 'bum phrag yangs pa'i tshogs dang bcas pa la gsol lo :
mchod do :
dbul lo :
mnyes rab kyi mchog :
dgyes rab kyi phul dam par gyur te :
rnal 'byor pa bdag cag dpon slob yon mchod 'khor dang bcas pa la :
dgyes pa'i zhal ston :
'dzum pa'i mdangs phyungs :
lus dang grib ma bzhin du mi 'bral bar 'grogs te chos dang mthun pa'i longs spyod rgya chen po bstsal ba dang :
rgyal po'i chad pa'i 'jigs pa sogs 'phral rkyen ngan pa thams cad zhi ba dang :
ci bsam pa'i don thams cad chos dang mthun par yid bzhin du 'grub par mdzad du gsol :
de nas snyan pa'i dbyangs kyis bstod :
kye :
ye shes skyed mdzad chos sku yum chen mo :
rgyal kun rdo rje'i btsun mo rnal 'byor ma :
longs sku rigs lnga'i yum mchog dbyings phyug lnga :
khrag 'thung dgyes sde kro d+hI shwa rIr snang :
sprul sku bde gshegs rdo rje rin po che :
pad+ma las kyi mkha' 'gro'i gar mdzad pas :
gnas yul dur khrod kun tu sna tshogs gzugs :
gangs can sangs rgyas bstan srung 'khor lo'i bdag :
lhan cig skyes ma'i ye shes rnam rol las :
dngos grub mchog stsol sman btsun mched sde lnga :
gsang sngags tshul bzhin spyod la thar pa ster :
rig 'dzin rnal 'byor kun gyi dgyes sde mo :
dam nyams rnams la bka' yi chad pa gcod :
bod skyong zo dor yongs kyi gtso mo'i tshul :
mthon mthing ri yi rgyal por gnas bcas te :
lha klu gnod sbyin dri za mi 'am ci :
rig pa 'dzin ma bye ba'i tshogs kyis bsten :
spang ljongs nags tshal me tog rgyas pa'i gzhir :
chu klung dbyangs snyan dri zhim ngad pa 'thul :
gangs dkar shel ri dgung las rtse mtho bar :
dar dkar lding gur gser gyi ka ba can :
mu tig chon thag dung gi phur pas gtod :
dar gyi bla bre rin chen mdzes khrir ldan :
de na sman gcig tshe yi dbang phyug ma :
mdzes pa'i phul phyin sku mdog zla ltar dkar :
rin chen do shal dar zab na bzas brgyan :
g.yas pas mi 'gyur rang rtags rdo rje 'dzin :
g.yon pas 'chi med tshe yi bum bzang bsnams :
dbu skra gnag snum nu 'bur smin legs ma :
mthong na dga' ba skyed pa'i yid 'phrog nyams :
zhabs gnyis btsun mo rol stabs 'jo sgeg tshul :
mi 'jigs seng ge'i khri la rnam par 'gying :
'od zer dpag med 'phro ba'i gzi brjid kyis :
'khor 'das brtan g.yo'i dwangs bcud dbang du mdzad :
khyod la bstod do bkra shis tshe bsod dpal :
nyams rtogs ye shes 'phel ba'i grogs mdzod cig :
mthing gi zhal bzang snang gsal pra yi bdag :
mi g.yo glang bzang bcud ldan zas kyi bdag :
cod pan mgrin bzang bang mdzod nor gyi bdag :
tal dkar 'gro bzang rkang bzhi phyugs kyi bdag :
sprul pa yang sprul nying sprul bsam mi khyab :
snang srid d+hA ki kun gyi 'khor los sgyur :
bsam yas sgyu 'phrul drwa ba'i tshogs rnams la :
gus pas bstod do 'dod dgu'i dngos grub stsol :
ces bstod gang 'dod phrin las gsol :
gtor ma dang ni mchod bstod la :
brtson na sman btsun grib bzhin 'grogs :
shin tu dgyes pas dngos grub ni :
nor bu'i bang mdzod phye bzhin 'byung :
de phyir gsol mchod rtag tu gces :
sa ma ya :
brgyud 'dzin yin nges slob ma la :
'di yi srog dbang bskur ba ni :
mdun bskyed rten dang mchod gtor bsham :
bdag nyid pad+ma thod phreng bskyed :
mdun du sman mo 'khor bcas gsal :
bzlas pas rgyud bskul tshogs gtor 'bul :
slob ma khrus byas bgegs dang phral :
srung 'khor bsgoms la maN+Dal phul :
bla ma dam pa dgongs su gsol :
bdag ni khyod kyi brgyud 'dzin te :
zab mo'i bstan pa skyong ba'i phyir :
bka' yi srung ma bstsal du gsol :
lan gsum gsol bar slob dpon gyis :
bu khyod bdag gi brgyud 'dzin na :
spyi dang khyad par lhag pa yi :
dam tshig sdom pa tshul bzhin srungs :
bstan srung mchod gsol rgyun du mdzod :
de la slob mas lan gsol ba :
bla ma'i bka' bsgrub srung ma yi :
dam tshig mi 'da' srog bzhin gzung :
zhes pas khas blangs skyabs sems dang :
yan lag bdun pas rgyud sbyangs te :
slob ma snang srid zil gnon bskyed :
ye shes dbab cing gnyis med brtan :
mdun du sman btsun 'khor bcas gsal :
spyan 'dren dam bzhag mchod bstod bya :
de nas dam tshig bdud rtsi ni :
srung ma dang ni slob mar sbyin :
rdo rje gdengs shing dam 'di bsgrag :
ho :
'di ni gsang ba'i bdud rtsi ste :
dam tshig bsrungs na mchog dngos 'grub :
nyams na bsreg par 'gyur ba yin :
de phyir bu dang srung ma gnyis :
phan tshun dam las ma 'da' zhig :
oM badzra sa ma ya hU~M rak+Shan+tu :
gtor ma lhar gsal lag tu gtad :
hU~M:
'jig rten sman mo kun gyi gtso :
bkra shis tshe yi dbang phyug ma :
'khor dang bcas pas bu 'di srungs :
rtag tu phrin las ma g.yel cig :
rtsa sngags brjod cing dgongs pas gzir :
ci bgyi'i bka' bzhin 'tshal bar bsam :
shis pa brjod cing me tog gtor :
khyad par snying dang 'dra ba yi :
brgyud 'dzin rigs kyi sras dag la :
thun mong min pa'i srog gtad ni :
slob ma sman mo 'khor bcas bskyed :
gtor ma lhar gsal dbyer med bstim :
slar yang mdun gyi lha rnams las :
rang 'dra gnyis pa bstims byas la :
brda mtshon tsakli spyi bor bzhag :
hU~M:
bod yul lhan cig skyes ma zhing skyong gtso :
don du rgyal ba'i yum mchog rnal 'byor ma :
brgyud 'dzin bu la de ring khyod gtad kyis :
tshe dang ye shes 'phel ba'i phrin las mdzod :
rtsa sngags mthar kA ya a b+hi Shiny+tsa oM:
hU~M:
mthing gi zhal bzang snang gsal pra yi bdag :
rigs kyi yum mchog rdo rje mkha' 'gro ma :
brgyud 'dzin bu la\u0f8e
dus gsum ma 'dres gsal bar khyod kyis ston :
maM kA ya\u0f8e
hU~M:
mi g.yo glang bzang rma g.yang zas kyi bdag :
rigs kyi yum mchog rin chen\u0f8e
brgyud 'dzin\u0f8e
ci 'dod longs spyod zas kyi dngos grub stsol :
laM kA ya\u0f8e
hU~M:
con pan mgrin bzang bang mdzod nor gyi bdag :
rigs kyi yum mchog pad+ma\u0f8e
brgyud 'dzin\u0f8e
'dzad med gter gyi dngos grub bstsal du gsol :
aM kA ya\u0f8e
hU~M:
tal dkar 'gro bzang rkang bzhi phyugs kyi bdag :
rigs kyi yum mchog karma\u0f8e
brgyud 'dzin\u0f8e
nor phyugs rkang bzhi 'phel ba'i dngos grub stsol :
taM kA ya\u0f8e
gsung gi tsakra lag tu sbyin :
rtsa sngags dang :
sman btsun chen mo bkra shis tshe yi dbang phyug mas rigs kyi bu 'di la tshe dang bsod nams dang ye shes rgyas pa'i dngos grub ma lus pa bstsal du gsol :
mang+ga laM a yu She shwa rI wA ka a b+hi Shiny+tsa A:
maM:
mthing gi zhal bzang mas rigs kyi bu 'di la snang gsal pra yi dngos grub ma lus pa bstsal du gsol :
maM wA ka a b+hi Shiny+tsa A:
laM:
mi g.yo glang bzang mas rigs kyi bu 'di la rma g.yang zas kyi dngos grub\u0f8e
laM wA ka\u0f8e
aM:
cod pan mgrin bzang mas rigs kyi bu 'di la bang mdzod nor gyi dngos grub\u0f8e
aM wA ka\u0f8e
taM:
tal dkar 'gro bzang mas rigs kyi bu 'di la rkang bzhi nor phyugs 'phel ba'i dngos grub\u0f8e
taM wA ka\u0f8e
thugs kyi phyag mtshan snying gar bstim :
hU~M:
bkra shis mi 'gyur rdo rje dang :
'chi med tshe yi bum pa 'di :
rigs kyi bu la sbyin pa yis :
srog la bab kyang lha mo yis :
rig 'dzin 'di yi grogs gyis shig :
rtsa sngags dang tsit+ta a b+hi Shiny+tsa hU~M:
hU~M:
snang srid gsal ba'i me long 'di :
rigs kyi\u0f8e
srog la\u0f8e
rig 'dzin\u0f8e
maM tsit+ta\u0f8e
hU~M:
longs spyod sna tshogs zas gzhong 'di :
rigs kyi\u0f8e
srog la\u0f8e
rig 'dzin\u0f8e
laM tsit+ta\u0f8e
hU~M:
'dod dgu'i char 'beb ne'u le 'di :
rigs kyi\u0f8e
srog la\u0f8e
rig 'dzin\u0f8e
aM tsit+ta\u0f8e
hU~M:
bkra shis dUrba'i phon po 'di :
rigs kyi\u0f8e
srog la\u0f8e
rig 'dzin\u0f8e
taM tsit+ta\u0f8e
de nas don gyi srog gtad ni :
mnyam gzhag ngang nas 'di skad brjod :
a :
rig na ye shes mkha' 'gro lnga :
ma rig nyon mongs dug lnga ste :
de yang rang sems ka dag ngang :
dbyer med shes na srog dbang rdzogs :
a a a a a :
shis brjod la sogs rjes kyi rim :
dbang bskur spyi ltar rgyas par bya :
thun mong rig pa gtad tsam gyis :
lha mo bsnyen pa'i mod la 'khor :
khyad par srog gi dbang thob na :
gsol mchod med kyang 'du 'bral med :
'on kyang dam tshig 'gal gyur na :
gshed mar gyur te srog la 'beb :
de phyir shin tu dam par bya :
gsang zhing spyad na dngos grub myur :
sa ma ya :[ \u0f80]atsha rgya rgya :
lha mo'i srog dbang sbyin pa dang :
bsnyen sgrub dus gtor la sogs tshe :
thugs dam skong ba'i cho ga ni :
skong rdzas yo byad legs par bshams :
nam mkha' mdzod kyi sngags rgyas brlab :
de nas snyan pa'i dbyangs dang bcas :
ting 'dzin gsal zhing thugs dam bskang :
hU~M hrI:
'od gsal ka dag dbyings kyi ngang :
rig pa'i ye shes cir yang shar :
bkod pa chen po'i cho 'phrul las :
gnas khang bkra shis gzhal med khang :
shin tu nyams dga' byin re chags :
rang byung dga' ba'i glu len cing :
dge legs shis pa'i rol mo 'khrol :
'dod yon mchod pas mdun bdar te :
bod khams dkar phyogs skyong ba'i gtso :
lhan skyes ye shes bde ster ma :
bkra shis tshe yi dbang phyug ni :
gtso 'khor sprul pa yang sprul bcas :
rtse gcig gus pas 'bod lags na :
ma thogs myur du da tshur byon :
rang snang dag pa'i gnas 'dir bzhugs :
dgyes shing 'dzum pa'i mdangs phyungs la :
rnam bzhi'i las kyi phrin las mdzod :
hU~M hrI:
chos dbyings mi 'gyur dpal gyi yum :
sman btsun bkra shis tshe ring ma :
rigs kyi tshom bu sprul 'khor bcas :
thugs dam skong ba'i dam rdzas ni :
rin chen mdzes pa'i gzhal med khang :
nor bu'i rgyan phreng yid du 'ong :
dar zab sna tshogs bla bre dang :
ba dan rgyal mtshan lhun re stug :
nye bar spyod pa'i mchod sprin ni :
kun bzang smon lam stobs kyis sprul :
'dod pa'i yon tan bsam mi khyab :
bde chen longs spyod 'du 'bral med :
thugs dang mthun pa'i dam tshig rdzas :
gang bzhed 'byor pa sprin ltar gtibs :
sman gtor rak+ta tshogs kyi bcud :
rdo rje'i dbang po'i rgyan du shar :
sbyor sgrol brtul zhugs grub pa'i gar :
rnal 'byor mchog gi skal bar che :
'khor gsum mi dmigs 'od gsal ngang :
gzung 'dzin rtog tshogs dbyings su thim :
mdor na snang srid gzhir bzhengs kyi :
srid zhi dbyer med mchod sprin ches :
thugs rje thugs dam gnyan po bskang :
dam tshig nyams chag nyes ltung bshags :
zhi rgyas dbang dang mngon spyod kyi :
dngos grub phrin las bstsal du gsol :
hU~M hrI:
rdo rje mi 'gyur dpal gyi yum :
lha mo mthing gi zhal bzang ma :
rigs kyi tshom bu sprul 'khor bcas :
thugs dam skong ba'i dam rdzas ni :
rin chen mdzes pa'i sogs :
hU~M hrI:
rin chen mi 'gyur dpal gyi yum :
lha mo mi g.yo glang bzang ma :
rigs kyi sogs :
hU~M hrI:
pad+ma mi 'gyur dpal gyi yum :
lha mo cod pan mgrin bzang ma :
rigs kyi sogs :
hU~M hrI:
las rab mi 'gyur dpal gyi yum :
lha mo tal dkar 'gro bzang ma :
rigs kyi sogs :
hU~M hrI:
gzhan yang rdo rje'i maN+Da lar :
dam tshig thugs rjes 'khod pa yi :
dpa' bo mkha' 'gro shugs 'gro dang :
chos srung nor lha gter gyi bdag :
ma lus lus pa med pa kun :
thugs dam skong ba'i sogs :
yi ge brgya pas nyams chag sbyang :
gal cher gtor ma brgya rtsa 'bul :
phud kyi skong ba rgya cher bya :
'dis ni dam tshig nyams chag sbyong :
thugs dam bskang zhing phrin las myur :
dngos grub myur du thob par 'gyur :
sa ma ya :
de nas las kyi sbyor ba la :
gtso 'khor yongs rdzogs la brten nas :
mkha' 'gro'i bsun ma zlog pa ni :
rtsa ba gsum gyi dkyil 'khor mdun :
mda' gsum stegs khar thod pa'i nang :
dmar gtor lnga ni sha khrag brgyan :
de 'og sman mo'i gtor ma lnga :
mthar ni sde brgyad bshos bu dang :
sku glud dkor cha gser skyems bsham :
thugs sgrub rtsa ba'i gzhung bsrangs la :
dzapa? bsnyen tshogs mchod rgyas par bya :
de nas mchod gtor glud yas rnams :
nam mkha' mdzod kyi sngags rgya dang :
ha ho hrIHyis byin brlabs la :
thod rnga brdung zhing dbyangs dang bcas :
gdung ba'i shugs kyis 'di skad bskul :
hU~M hrI:
chos dbyings ye shes ngo bo nyid :
btsun mo dam pa 'od gsal dbyings :
bcom ldan bud+d+ha mkha' 'gro ma :
sangs rgyas mkha' 'gro 'bum gyis bskor :
rigs kyi yang sprul bsam mi khyab :
'khor dang bcas pa thams cad la :
phyag 'tshal mchod cing gsol ba 'debs :
'dod yon rgya mtshos thugs dam bskang :
steng gdon 'og gdon zhi ba dang :
dbus phyogs sun ma zlog tu gsol :
rnal 'byor bdag cag 'khor bcas la :
sangs rgyas rigs kyi tshe dbang stsol :
mi 'gyur mi shigs brtan par mdzod :
hU~M hrI:
me long ye shes ngo bo nyid :
btsun mo dam pa brtan pa'i dbyings :
bcom ldan badzra mkha' 'gro ma :
rdo rje mkha' 'gro 'bum gyis bskor :
rigs kyi yang sprul bsam mi khyab :
'khor dang bcas pa thams cad la :
phyag 'tshal mchod cing gsol ba 'debs :
'dod yon rgya mtshos thugs dam bskang :
shar gyi gdon tshogs zhi ba dang :
shar phyogs sun ma zlog tu gsol :
rnal 'byor bdag cag 'khor bcas la :
rdo rje rigs kyi tshe dbang stsol :
mi 'gyur mi shigs brtan par mdzod :
hU~M hrI:
mnyam nyid ye shes ngo bo nyid :
btsun mo dam pa mnyen pa'i dbyings :
bcom ldan rat+na mkha' 'gro ma :
rin chen mkha' 'gro 'bum gyis bskor :
rigs kyi yang sprul bsam mi khyab :
'khor dang bcas pa thams cad la :
phyag 'tshal mchod cing gsol ba 'debs :
'dod yon rgya mtshos thugs dam bskang :
lho yi gdon tshogs zhi ba dang :
lho phyogs sun ma zlog tu gsol :
rnal 'byor bdag cag 'khor bcas la :
rin chen rigs kyi tshe dbang stsol :
mi 'gyur mi shigs brtan par mdzod :
hU~M hrI:
sor rtog ye shes ngo bo nyid :
btsun mo dam pa dro ba'i dbyings :
bcom ldan pad+ma mkha' 'gro ma :
pad+ma mkha' 'gro 'bum gyis bskor :
rigs kyi yang sprul bsam mi khyab :
'khor dang bcas pa thams cad la :
phyag 'tshal mchod cing gsol ba 'debs :
'dod yon rgya mtshos thugs dam bskang :
nub kyi gdon tshogs zhi ba dang :
nub phyogs sun ma zlog tu gsol :
rnal 'byor bdag cag 'khor bcas la :
pad+ma rigs kyi tshe dbang stsol :
mi 'gyur mi shigs brtan par mdzod :
hU~M hrI:
bya grub ye shes ngo bo nyid :
btsun mo dam pa bskyod pa'i dbyings :
bcom ldan karma mkha' 'gro ma :
las kyi mkha' 'gro 'bum gyis bskor :
rigs kyi yang sprul bsam mi khyab :
'khor dang bcas pa thams cad la :
phyag 'tshal mchod cing gsol ba 'debs :
'dod yon rgya mtshos thugs dam bskang :
byang gi gdon tshogs zhi ba dang :
byang phyogs sun ma zlog tu gsol :
rnal 'byor bdag cag 'khor bcas la :
las kyi rigs kyi tshe dbang stsol :
mi 'gyur mi shigs brtan par mdzod :
hrIHma ha ri ni sa d+hA ki nI sa pa ri wA ra sarba sa ma ya b+h+yo b+h+yo zlog zlog :
hU~M hrI:
chos dbyings mi 'gyur dpal gyi yum :
dbus nas bkra shis tshe ring ma :
rigs kyi sprul pa yang sprul bcas :
dam rdzas gtor ma 'di bzhes la :
dbus phyogs stong gi 'jig rten gyi :
ma mo mkha' 'gro'i sun ma zlog :
gti mug las gyur dar thag sdus :
rnal 'byor bdag cag 'khor bcas la :
tshe dang dbang gi dngos grub stsol :
bcol pa'i phrin las 'grub par mdzod :
hU~M hrI:
rdo rje mi 'gyur dpal gyi yum :
shar nas mthing gi zhal bzang ma :
rigs kyi sprul pa yang sprul bcas :
dam rdzas gtor ma 'di bzhes la :
shar phyogs stong gi 'jig rten gyi :
ma mo mkha' 'gro'i sun ma zlog :
zhe sdang las gyur dar thag sdus :
rnal 'byor bdag cag 'khor bcas la :
tshe dang dbang gi dngos grub stsol :
bcol pa'i phrin las 'grub par mdzod :
hU~M hrI:
rin chen mi 'gyur dpal gyi yum :
lho nas mi g.yo glang bzang ma :
rigs kyi sprul pa yang sprul bcas :
dam rdzas gtor ma 'di bzhes la :
lho phyogs stong gi 'jig rten gyi :
ma mo mkha' 'gro'i sun ma zlog :
nga rgyal las gyur dar thag sdus :
rnal 'byor bdag cag 'khor bcas la :
tshe dang dbang gi dngos grub stsol :
bcol pa'i phrin las 'grub par mdzod :
hU~M hrI:
pad+ma mi 'gyur dpal gyi yum :
nub nas cod pan mgrin bzang ma :
rigs kyi sprul pa yang sprul bcas :
dam rdzas gtor ma 'di bzhes la :
nub phyogs stong gi 'jig rten gyi :
ma mo mkha' 'gro'i sun ma zlog :
'dod chags las gyur dar thag sdus :
rnal 'byor bdag cag 'khor bcas la :
tshe dang dbang gi dngos grub stsol :
bcol pa'i phrin las 'grub par mdzod :
hU~M hrI:
karma mi 'gyur dpal gyi yum :
byang nas tal dkar 'gro bzang ma :
rigs kyi sprul pa yang sprul bcas :
dam rdzas gtor ma 'di bzhes la :
byang phyogs stong gi 'jig rten gyi :
ma mo mkha' 'gro'i sun ma zlog :
phrag dog las gyur dar thag sdus :
rnal 'byor bdag cag 'khor bcas la :
tshe dang dbang gi dngos grub stsol :
bcol pa'i phrin las 'grub par mdzod :
hU~M hrI:
las las grub pa'i dam tshig can :
'khor gyi brtan ma sde brgyad tshogs :
so so'i bran dang yang g.yog bcas :
dam rdzas gtor ma 'di bzhes la :
stong gsum 'jig rten rab 'byams kyi :
sha za 'byung po'i sun ma zlog :
nyon mongs 'khrul pa'i dar thag sdus :
rnal 'byor bdag cag 'khor bcas kyi :
tshe dang bsod nams rgyas pa dang :
bar chad zhi ba'i phrin las mdzod :
sarba dz+nyA na lo ka karma d+hA ka d+hA ki nI a ya ma du ru tsa sha na sa ma ya b+h+yo b+h+yo zlog zlog b+h+yo zlog cig :
de nas sku glud sam+b+ha ras :
smreng dang bcas te rgyas par bsngo :
gser skyems rol mos sna drangs te :
dar thag bsdu zhing gtor ma gshegs :
dgongs pa'i gding bskyed zlog pa bskul :
hU~M b+h+yo :
chos dbyings ye shes rtogs pa 'dis :
rnam rtog sems kyi sun ma zlog :
me long ye shes rtogs pa 'dis :
chu khams khrag gi sun ma zlog :
mnyam nyid ye shes rtogs pa 'dis :
sa khams sha yi sun ma zlog :
sor rtog ye shes rtogs pa 'dis :
me khams drod kyi sun ma zlog :
bya grub ye shes rtogs pa 'dis :
rlung khams dbugs kyi sun ma zlog :
rten 'brel rdzas kyi nus pa 'dis :
snang srid lha 'dre'i sun ma zlog :
zlog go sun kha dgra la zlog :
sgyur ro dar thag dgra la sgyur :
zlog sgyur bcol pa'i phrin las mdzod :
sde brgyad gdug pa'i sun kha thams cad dgra dang bgegs kyi steng du b+h+yo b+h+yo zlog zlog :
ces brjod thal mo dul mo brdab :
gtor ma ri yi rtse mor btang :
glud yas chu bo'i gzhung du bskyal :
bsgrub bya rdo rje'i khri la bkod :
me tog 'thor zhing bden tshig brjod :
oM:
bkra shis yangs pa'i zhing khams che :
phun sum tshogs pa'i pho brang 'dir :
'gyur med rtag pa'i khri mchog la :
tshe yi rgyal mtshan brtan pa'i phyir :
gzhom med gser gyi rdo rje 'di :
dbyings phyug lha mo'i phyag rgya ste :
'pho 'gyur med pa'i mchog 'grub nas :
bde skyid dpal 'byor rgyas par shog :
dza ya dza ya su dza ya kA ya wA ka tsit+ta tiSh+Tha badzra hU~M:
gzhan yang shis pa rgya cher brjod :
tshogs 'khor bzang pos zhal bsro zhing :
dga' ston rten 'brel rgyas par bya :
ye shes las dang 'jig rten gyi :
ma mo mkha' 'gro'i sun ma kun :
skad cig nyid la zhi nas kyang :
tshe dang bsod nams rgyas par 'gyur :
sa ma ya :
bkra shis tshe yi dbang phyug mar :
bsten nas rigs rgyud spel ba ni :
mgron bu hrIHyis mtshan pa dang :
g.yu byang nr-i yig mtshan pa gnyis :
dar dmar dril la srog 'khor dang :
lhan cig bzhag ste gsol mchod bya :
rang gi thugs nas 'od 'phros pas :
sman btsun chen mo'i thugs rgyud bskul :
de yi mkha' nas 'od dmar 'phros :
bsod nams las 'phro ldan pa yi :
bar do'i rnam shes nr-i la thim :
dbyer med lhan gyis gnas par bsam :
rtsa sngags sham bur sngags 'di sbrel :
nr-i dza nr-i dza pu tra sid+d+hi sa ma ya ku ru hU~M:
pra ka sa na ha he dza :
rmi lam shing 'bras me tog dang :
shel dang g.yu sogs rnyed rmi na :
las 'grub rtags te gtang rag gtang :
rten rdzas bsgrub bya'i mgul du gdags :
myur du bu dang ldan par 'gyur :
sa ma ya :
mthing gi zhal bzang la bsten nas :
rten 'brel brtag pa'i cho ga ni :
mdun du me long dwangs pa la :
rde 'u dkar nag bco brgyad dgram :
de la lha mo mthing zhal ma :
snang srid ma mo'i 'khor bcas gsal :
dung shwa gtsang mar sngags 'di gdab :
maM badzra d+hA ki nI pra mo hrIM hrIM sal sal phye phye :
phyag 'tshal skyabs mchi dkon mchog gsum :
thugs rjes dgongs la byin gyis rlobs :
ye shes las grub lha mo'i tshogs :
de ring snang srid sa ler ston :
bdag gi yid la gang 'dod pa'i :
rten 'brel mngon sum bstan du gsol :
khyad par mthing gi zhal bzang ma :
dam bcas thugs dam ma g.yel cig :
ces pas dmod bor shwa bsgril bas :
drug bzang lnga lci bzhi shar 'bring :
gsum grogs gnyis ngan gcig myur ngo :
drug rgyal lnga shol bzhi mnyam la :
gsum 'tsho gnyis 'chi gcig 'phral gsal :
drug 'grub lnga dka' bzhi shar 'gyang :
gsum la 'bad na bsam pa 'grub :
gnyis shar don med gcig la ni :
don chen phyi bshol chung myur 'grub :
bslu ba yod med rde 'ur gsal :
nag po mang ngan mnyam na 'bring :
nyung na bzang ba nyid yin no :
gcig nas dgu yi bar dag tu :
lha btsan ma mo grib rgyal 'gong :
dam sri gza' klu byad gtad gnod :
de bzhin kha char cung zad rtsod :
zhwa lham bor dang khal rtar ngan :
mi kha na tsha dgra ngo dang :
don mi 'grub sogs rig pas dpyad :
thams cad nag na shin tu ngan :
bzlog tu med pa'i rkyen chen 'byung :
thams cad dkar na shin tu bzang :
legs pa'i bya ba bsam bzhin 'grub :
'di ni thun mong rten 'brel te :
khyad par rnal 'byor dam ldan gyis :
sman btsun gsol mchod rtag brtson zhing :
gong gi rig pa bzlas pa'i mod :
yid la mngon shes wal gyis 'char :
smras pa bzhin du bslu med 'byung :
sa ma ya :
mi g.yo glang bzang la bsten nas :
bza' btung longs spyod rgyas 'dod na :
mtshan ldan thod pa zas snas bkang :
de steng lha mo'i bris sku bzhugs :
gtor ma 'bul zhing sngags 'dis bskul :
laM rat+na d+hA ki nI nA nA kha d+he sid+d+hi sid+d+hi sdus sdus :
zas nor gang byung phud kyis mchod :
rma g.yang zas kyi dngos grub thob :
sa ma ya :
cod pan mgrin bzang la bsten nas :
bang mdzod nor gyis gang 'dod na :
rin po che 'am rdza sa las :
ne'u le yi gzugs byas khongs :
srid pa'i nor sna 'byor tshad dang :
zangs kyi byang bur sngags 'di bri :
aM pad+ma d+hA ki nI sarba lo ka bA su sid+d+hi pA shang ku ru ho :
sarba tsit+ta rat+na hrIng hrIng hrIng :
lha mor bskyed bstim mdzod phug sba :
nor gyi gter chen brdol bar 'gyur :
sa ma ya :
tal dkar 'gro bzang la bsten nas :
phyugs kyi phywa g.yang 'phel 'dod na :
rin po che 'am sa spyin las :
'dod pa 'jo ba'i ba mo'i khong :
taM karma d+hA ki nI tsit+ta hrIng hrIng dza :
rkang bzhi phyugs kyi dngos grub stsol cig :
dza na dza na sarba dza na puSh+TiM ku ru swA hA:
zhes pa mthing shog gser zhun gyis :
bris pa'i shog dril mang byas te :
rta phyugs spu sna'i tshogs kyis bcing :
lha mor bskyed bstim dUrba dang :
lhan cig shis pa'i phyogs su sbas :
rkang bzhi'i phywa g.yang 'phel bar 'gyur :
sa ma ya :
snang srid ma mo la bsten nas :
dal yams chen po gcod pa ni :
nal bu'i thod pa mtshan ldan nang :
sha lnga bdud rtsi rnam lnga dang :
bzang po drug sogs sman sna tshogs :
khyad par shu dag gla rtsi dang :
hong len yung ba gu gul nag :
ut+pal tsan+dan dkar por bcas :
ma nyams chang phud gtsang mar sbyar :
de steng me long dwangs pa la :
sin+d+hu ra yis byugs byas te :
dbus su hrIHdang mtha' skor du :
ha ri ni sa sarba ma ma b+h+yo hrIM dza bi shud+d+he swA hA:
zhes bris dar gyi lding gur phub :
tshogs gtor mchod pa rgyas par bsham :
rtsa ba gsum gyi gzhung bsrangs la :
mdun du bdud rtsi'i dkyil 'khor steng :
sman btsun chen mo mched lnga ni :
srid pa ma mo 'khor bcas bskyed :
mchod bstod skong bshags rgyas par bya :
khyad par nyams chag sbyang ba ni :
rang gi thugs nas 'od 'phros pas :
rlung me thod sgyed la gnas pa'i :
b+han+d+ha'i bdud rtsi'i bcud la phog :
rlung g.yos me sbar rdzas zhu nas :
ma dag rlangs pa'i rnam par thon :
dag pa ye shes a mr-i ta :
kha dog dri ro nus ldan pa :
bde ba chen po'i thig ler 'khyil :
de las dwangs ma'i sman gyi bcud :
steng gi nam mkhar sprin ltar 'khrigs :
sman btsun chen mo mched lnga dang :
srid pa ma mo'i tshogs rnams kyi :
zhal du zhugs shing sku la thim :
dbang po'i longs spyod dgyes rgur gyur :
dam tshig nyams chag nyes ltung gi :
grib dang mi gtsang phog pa sbyangs :
zag med bde bas rab mnyes te :
dgyes pa chen po'i 'od zer gyis :
snod la phog pas nyams grib sbyangs :
bcud la reg pas nad yams gsos :
bdud rtsir thim pas nad rnams kun :
sel byed sman gyi mchog tu bsam :
oM b+h+rU~M swA hA:
oM AHhU~M sarba pany+tsa a mr-ita ma hA sa ma ya shud+d+he hU~M hrIHThA:
ma ma sarba ro ga shAn+tiM ku ru swA hA:
skabs su sman phud sbreng la mchod :
tshogs dang gtor mas thugs dam bskang :
b+h+yo :
snang srid gdod nas yum lnga'i klong :
ma mo mkha' 'gro'i dkyil 'khor la :
'pho 'gyur mtshan ma las 'das shing :
zhi ba chen por rtag gnas kyang :
lhan skyes kun brtags ma rig gi :
rgyu 'bras rten 'brel la brten nas :
rang rgyud dug lnga 'khrugs pa las :
ma mo 'khrugs pa'i cho 'phrul ston :
snod kyi 'byung ba rgud par byed :
bcud kyi sems can rnam rtog sgul :
mi phyugs nad yams sprin ltar 'khrigs :
lo nyes sad ser 'thab rtsod ldang :
de dag thams cad 'byung ba'i rgyu :
bcas dang rang bzhin sdig pa'i las :
bag med 'chol bar spyad pa yis :
dam grib mi gtsang phog las byung :
sdig pa'i las rnams 'gyod pas bshags :
dam tshig nyams na tshogs kyis bskang :
nyams grib bdud rtsi'i nus pas sbyangs :
thugs dang 'gal ba dbyings su mthol :
'khor 'das gdod nas bdud rtsi lnga :
ma bcos ma bslad de bzhin gshegs :
ye shes rigs lngar rnam dag pa'i :
dag mnyam chen po'i phud kyis mchod :
bdud rtsi'i zer las byung ba yi :
snod bcud gzhir bzhengs 'dod yon sprin :
nam mkha' mdzod kyi longs spyod kyis :
rtag pa rgyun du thugs dam bskang :
ye shes dbyings kyi ma mo la :
khro dang 'khrugs pa mi mnga' yang :
rnam 'gyur 'jig rten ma mo'i tshogs :
khros shing 'khrugs pa zhi ba dang :
dgyes pa chen po'i phrin las kyis :
nad dang gnod pa dbyings su sbyongs :
tshe dang bsod nams snyan grags spel :
bkra shis bde legs phun tshogs mdzod :
de ltar dus drug brtson pa yis :
nyams grib dag pa'i rtags byung na :
ye shes ma mo bdud rtsir bstim :
'jig rten ma mo dbyings su gshegs :
sman phud yul gyi chu mgo dang :
gnas rten byin can kun la 'thor :
mi phyugs rnams kyi khong du gtang :
ril bur byas te mgul du gdags :
bsang shing dud par sbyar la bdug :
bskal pa 'jig pa'i nad yams kyang :
skad cig nyid la zhi bar 'gyur :
de dag tshul bzhin ma grub kyang :
tshogs gtor bdud rtsi tsam nyid la :
brten nas skong bshags bgyis pas kyang :
glo bur nad yams 'phral du zhi :
sngon chad gzhan du ma bstan pa'i :
phan pa chen po'i phrin las so :
sa ma ya :
sman btsun chen mo mched lnga dang :
bod skyong brtan ma bcu gnyis po :
ngo bo chos kyi dbyings su gcig :
rnam pa gcig dang tha dad kyi :
sgyu ma'i rol pa cir yang ston :
de phyir de dag mchod pa las :
bod khams bde ba'i phrin las ni :
'byor na mdos gtor rgyas par bsham :
ma grub phud mchod tsam la brten :
hU~M b+h+yo :
phyi ltar bod khams skyong ba'i gtso :
bdud dang gnod sbyin sman mo'i rigs :
rten 'brel lo zla dus sbyor khams :
brtan ma chen mo'i rnam par snang :
nang du 'pho ba bcu gnyis kyi :
rtsa dang rlung dang thig le'i tshogs :
rdo rje'i lus kyi dkyil 'khor du :
gdod nas yongs grub chen por rdzogs :
don la ma rig la sogs pa'i :
'khrul pa lugs ldog 'od gsal dbyings :
bden don yan lag bcu gnyis kyi :
rig pa ye shes chen por shar :
de phyir bsam gyis mi khyab pa'i :
chos can chos nyid bden pa dang :
rgyu 'bras rten 'byung bslu med mthus :
dam tshig gsang ba'i dkyil 'khor 'dir :
bod skyong brtan ma chen mo'i tshogs :
so so'i 'khor g.yog sprul par bcas :
rang rang gnas nas myur du byon :
phrin las mdzad phyir dgyes par bzhugs :
snang srid gzhir bzhengs mchod pa'i sprin :
bde chen rdo rje'i longs spyod kyis :
thugs dam bskang zhing nyams chag bshags :
rnam bzhi'i las kyi dngos grub stsol :
hU~M b+h+yo :
sngon tshe dpal chen khrag 'thung dang :
dbyings kyi mkha' 'gro siM ha mas :
'da' dka' rdo rje'i gnyer gtad nas :
dam tshig phog pa dus 'dir dgongs :
bar du ru bzhi'i so mtshams dang :
kha la rong sgo'i gnas rnams su :
bdag nyid pad+ma thod phreng la :
g.yar dam bcas pa'i phrin las sgrubs :
tha ma pad+ma'i sngags rgyud kyis :
rgyun du mchod cing bsten pa yi :
las kyi 'bras bu deng 'tshal bas :
ma g.yel ma mo brtan ma'i tshogs :
thugs dam mthu rtsal dpung skyed la :
bod yul ru bzhi'i so kha srungs :
kla klo gdug pa'i 'tshe ba zlog :
snod bcud nyams pa dbyings su sol :
gangs can bstan 'gro'i legs tshogs spel :
rnal 'byor bdag cag yon mchod kyi :
'khor srungs rkyen zlogs bsam pa sgrubs :
chos 'khor gtsug lag dben gnas skyongs :
dge 'dun sde gnyis mnga' thang skyed :
chos ldan rgyal blon 'bangs bcas kyi :
yid kyi re ba 'grub pa dang :
phan bde'i 'dod rgu rgyas par mdzod :
rnal 'byor gsang ba'i grogs mdzod la :
rtsa rlung thig le'i mdud pa khrol :
bde stong ye shes mngon gyur nas :
bden don grub pa'i rten 'brel sgrigs :
mdor na yid la 'dod rgu'i tshogs :
thogs med myur du 'grub par mdzod :
ces brjod phud gtor rol mo 'khrol :
lha rgyal 'bod cing dga' ston bya :
de ltar dus dang rgyun du brtson :
bod khams spyi dang bye brag la :
bde ba chen po'i phrin las so :
sa ma ya :
khyad par zab gter srung ma'i mchog :
dbang gi lha mo tsan+Di kA:
kha rag gangs la gnas bcas pa'i :
rdo rje khyung btsun mchod pa ni :
gtor tshogs gser skyems rgyas par bsham :
bsang gsur rol mo'i sgras bskul te :
hU~M b+h+yo :
yul gyi ming ni bod yul dbus :
bkra shis byin chags rong gi mdo :
kha rag ri la gnas bcas pa'i :
khyung btsun rdo rje dpal gyi yum :
sku mdog dmar ser sgeg pa'i nyams :
nyi ma bye ba'i gzi 'od 'bar :
phyag g.yas thod pa'i DA ru 'khrol :
snang srid thams cad dbang du sdud :
g.yon pas dngul dkar me long bsnams :
'jig rten kun gyi legs tshogs spel :
dar dkar rin chen rgyan gyis mdzes :
sgrub pa po la dngos grub ster :
chibs su rtsal chen khyung la zhon :
mthu stobs nus pa bsam mi khyab :
'khor du ma mo 'bum gyis bskor :
bka' btsan byin che las la myur :
tshur gshegs tshur gshegs gnod sbyin mo :
ma thogs myur du gnas 'dir byon :
oM badzra ma ti hU~M:
sarba sa ma ya dza dza :
hrIM hrIM pheM pheM:
hU~M b+h+yo :
dngos 'byor yid las byung ba yi :
thugs dang mthun pa'i gtor ma dang :
mkho dgu'i longs spyod 'di bzhes la :
dgyes pa chen po'i phrin las mdzod :
sngon tshe he ru ka yi yul :
kha la rong sgo'i gnas mchog tu :
slob dpon pad+ma thod phreng dang :
ye shes d+hA ki mtsho rgyal ma'i :
spyan sngar khas blangs dam bcas ltar :
o rgyan rjes 'jug rig 'dzin dang :
bstan pa mchod pa'i yon bdag gi :
phyi nang gsang ba'i bar chad sol :
mi mthun dus kyi rgud pa zlog :
snang srid thams cad dbang du sdus :
'jig rten dge ba'i legs tshogs spel :
mthu dang rdzu 'phrul shugs skyed la :
sgrub pa po la dngos grub stsol :
mdor na yid la gang 'dod pa'i :
rnam bzhi'i phrin las 'grub par mdzod :
ces brjod phud kyis mchod par bya :
gsang rten gta' ru gzug pa ni :
dngul dkar me long sor bzhi'i dbus :
sin+d+hu ra dang byang sems kyisaH
oM badzra ma ti hU~M:
sarba ma ma pra mo ha tsit+ta hrIM hrIM dung dung dza dza :
dzaHhU~M baM ho :
zhes bris dung mgron rma bya'i mdongs :
bkra shis dUrba'i myu gu dang :
don rnams grub pa'i bilbar bcas :
rin po che yi sgrom du gzhug :
nor sna 'byor tshad phud dang ni :
gnas chen ma nyams sa rdos bkang :
lha mor bskyed bstim phrin las gsol :
bzlas pa sngags   gong gi me long la bkod pa /kyi thugs dam bskul :
de tshe sgra 'od byung ba 'am :
nyams dga' zil che'i rtags mthong na :
lus la drod dang ma bral bcang :
yang na mdzod kyi phug tu gzhug :
lha mo lus dang grib bzhin 'grogs :
tshe ring nad med 'byor pa rgyas :
snang srid dbang 'dus bsam dgu 'grub :
bka' btsan byin che legs tshogs 'phel :
grub pa chen po'i phrin las so :
sa ma ya :
de ltar bod yul zhing skyong che :
lhan cig skyes ma gtso 'khor gyi :
sgrub thabs snying po'i yang bcud 'di :
bdag nyid pad+ma thod phreng gis :
da lta mnga' bdag rje 'bangs kyi :
phrin las sgrub pa'i pho nyar gtad :
ma 'ongs lha sras skye mtha' dang :
'da' dka'i dam tshig gcig tu bsres :
thugs sgrub gsang ba'i rnal 'byor rnams :
srung zhing skyob pa'i btsas su bzhag :
snang srid ma mo'i tshogs rnams kyi :
'dus pa chen po'i rje mo ni :
ye shes d+hA ki mtsho rgyal mas :
mkha' 'gro gsang ba'i yi ger bris :
kha la rong sgo'i brag tu sbos :
lan gcig pad+ma bdag gi sras :
'gro 'dul ye shes rol pa rtsal :
rat+na'i ming can skyes bu dang :
'phrad nas bod khams kun la phan :
bai ro'i skye mtha' g.yung drung ming :
blo gros mtha' yas rtsal 'chang ba :
de yis snying po'i bstan pa la :
phan pa'i btsas su snang bar byed :
bkra shis tshe ring dpal gyi yum :
gang gis bsnyen cing mchod pa la :
srid dang zhi ba'i legs tshogs dpal :
dbyar gyi mtsho bzhin rab tu rgyas :
zhes gsungs so :
sa ma ya :
rgya rgya rgya :
zab rgya :
sbas rgya :
gtad rgya :[ \u0f88\u0f88\u0f88\u0f88 ]d+hA ki man+t+ra gu h+ya sa ma ya shrI:
sprul pa'i gter chen mchog gyur bde chen gling pas zla nyin kha la rong sgo'i brag dpal chen po'i rdo rje'i zhabs 'og nas spyan drangs pa'i zangs shog dmar po'i ngos su snang ba'i mkha' 'gro gsang ba'i yi ge las legs par gtan la phab pa'i phyag bris dngos las /
mtsho skyes bla ma dgyes pa'i 'bangs mkhyen brtse'i dbang pos dus su bab nges pa'i ltas khyad par can yang nas yang du mthong ba na gza' skar sbyor byed shin tu dge ba'i nyi shar la grub par zhal bshus pa'i dge bas 'jig rten gsum na bkra shis kyi snang bas dus rtag tu khyab par gyur cig
/sarba dA mang+ga laM b+ha ba tu ///
/
