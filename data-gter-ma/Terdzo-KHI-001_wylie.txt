\u0f01\u0f83:
yang gsang mkha' 'gro'i snying khrag las :
snying thig tshe yang phur gsum gyi :
phur pa'i las byang phrin las kun khyab dgra bgegs kun 'dul bzhugs so :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88
ma hA gu ru d+he wa d+hAk+ki nI na mo :
'gyur med rang byung don gyi lha la 'dud :
snying thig yang gsang mkha' 'gro'i snying khrag las :
rang byung dpal chen rdo rje gzhon nu yi :
las byang kun khyab phrin las rgya mtsho bstan :
de la sngon 'gro dngos gzhi rjes gsum las :
dang po sngon du 'gro ba'i rim pa ni :
skyabs 'gro sems bskyed bka' bsgo mtshams gcad dang :
brda sgo dbye zhing brda phyag 'tshal ba dang :
dam bca' bskul zhing byin chen dbab pa dang :
mchod pa byin rlabs bshags sbyang rim par 'jug :
de ni sngon 'gro'i las rim bcu pa 'o :
badzra sa mA ya rgya rgya rgya :
dang po skyabs su 'gro ba'i rim pa ni :
na mo :
bla ma rig 'dzin yi dam lha tshogs dang :
sangs rgyas chos mchog 'phags pa'i dge 'dun la :
'di bzung byang chub snying po ma thob bar :
bdag ni gus pas phyag 'tshal skyabs su mchi :
gnyis pa sems bskyed pa ni :
na mo bdag gis 'gro ba kun don du :
rdo rje gzhon nu'i lha tshogs bsgrubs nas ni :
gang la gang 'dul phrin las sna tshogs kyis :
'gro drug ma lus bsgral bar dam bca' 'o :
gsum pa bgegs la bka' bsgo ba ni :
hU~M:
nyon cig bgegs dang log 'dren 'byung po'i tshogs :
rang byung lhun gyis grub pa'i gnas mchog 'dir :
rdo rje phur pa'i pho brang 'debs 'tshal bas :
nga yi bka' las thams cad 'da' ma byed :
khro chen rdo rje 'bar ba'i bka' las ni :
sdig can gang zhig bka' las 'da' byed na :
rang byung 'bar ba'i khro bo'i tshogs spros nas :
lus ngag rdul phran bzhin du brlag par 'gyur :
gdug cing sdang sems ldan pa'i gdon bgegs tshogs :
gnas 'dir ma 'dug rang rang gnas su dengs :
oM badzra kI li kI la ya sarba big+h+nAn baM hU~M phaT:
oM suM b+ha ni suM b+ha ni hU~M:
gr-ih+Na gr-ih+Na hU~M:
gr-ih+Na pa ya gr-ih+Na pa ya hU~M:
a na ya ho :
b+ha ga wan :
bid+ya rA dza hU~M phaT:
bzhi pa mtshams gcad pa ni :
hU~M:
bdag nyid dpal chen rdo rje gzhon nu yi :
sku las 'ja' 'od khro tshogs me dpung 'phros :
steng 'og phyogs mtshams mtshon cha'i gur chen po :
mtshon cha 'bar bas thams cad sgrol bar byed :
oM badzra tik+Sha Na kI la ya dz+wa la raM raM:
steng yang rdo rje phur pa'i bla re la :
rdo rje phur pa'i thog chen char ltar 'beb :
'og kyang rdo rje phur pa'i sa gzhi la :
rdo rje phur pa'i 'du 'phro me ltar 'bar :
phyogs mtshams ma lus rdo rje phur pas gtams :
rdo rje phur pa'i tshwa tshwa skar ltar 'khrugs :
rdo rje phur pa'i mtshams las ma 'da' zhig :
hU~M:
khro tshogs 'bar ba me yi thog ser 'beb :
steng 'og phyogs mtshams kun tu khyab par srung :
kun kyang gnam lcags phur pa 'dril zhing 'debs :
lcags sdig nag po grangs med skar ltar 'khrug :
bsrung ba'i dkyil 'khor rang bzhin lhun gyis grub :
'di la sus kyang 'da' bar ma byed cig :
hU~M badzra kI li kI la ya :
g+hardza :
ha na :
da ha :
pa tsa :
b+han+d+ha :
hu lu :
tiSh+Tha :
tshin+d+ha :
b+han+d+ha :
s+pho Ta ya :
gnod byed 'byung po thams cad mA ra ya hU~M phaT:
lnga pa brda sgo dbye ba ni :
hU~M:
snang srid rnam dag rdo rje phur pa'i lha :
phrin las thogs med 'gro don spyod pa'i phyir :
rang byung lhun grub rdo rje'i dkyil 'khor 'dir :
rang gsal 'gag med chos dbyings 'char sgo phyes :
b+h+rU~M ma d+ha la pra we sha ya phaT:
drug pa brda phyag 'tshal ba ni :
hU~M:
rdo rje dbyings kyi dkyil 'khor chen po 'dir :
thabs kyi spyod pas 'gro don rdzogs mdzad phyir :
byams dang snying rjes gang 'dul las sprul pas :
dus gsum bde gshegs phrin las rdzogs mdzad phyir :
rang byung rang rig lha la mjal phyag 'tshal :
hU~M ma hA shrI he ru ka na mo pu ru sha ya ho :
bdun pa dam bca' gzung ba ni :
hU~M:
ye nas 'du 'bral med pa'i gzungs thag la :
rang byung rig pa'i ngo bo lu gu rgyud :
ka dag lhun grub rdo rje gzhon nu'i sku :
gzhom med thig le'i klong du ma gyur bar :
srog gi phyir yang mi gtong bsgrub lags so :
ma hA shrI he ru ka tsit+ta badzra sa ma ti hU~M:
brgyad pa byin dbab pa ni :
hU~M:
chos dbyings skye ba med pa'i ngang nyid las :
thugs rje'i rtsal snang rdo rje phur pa'i lha :
dbang byin dngos grub ma lus myur stsol phyir :
gnyis med rnam par dag pa'i mkha' dbyings nas :
rdo rje gzhon nu'i lha tshogs 'khor bcas kyis :
pho brang sgrub mchog rnams la byin phob cig :
dbang chen rnams kyis dbang mchog bskur du gsol :
byin chen rnams kyis byin chen dbab tu gsol :
mthu rtsal can gyis stobs rtsal dngos grub stsol :
rtags dang mtshan ma bzang po myur ston la :
kI la ya yi dngos grub myur stsol cig :
oM badzra kI li kI la ya d+he wa d+hAk+ki nI:
sarba e h+ye hi a we sha ya a A:
dgu pa mchod pa byin gyis brlab pa ni :
hU~M:
b+han+d+ha'i snod du bdud rtsi khol zhing lud :
'dod yon lnga ldan longs spyod gtor chen po :
rtog bral chags med rak+ta'i rgya mtshor 'khyil :
oM AHhU~M ma hA sarba pany+tsa a mr-ita hU~M hrIHthA:
oM AHhU~M ma hA ba liM ta te dz+wa ba liM ta b+ha la b+ha ti gu h+ya sa ma ya hU~M hrIHthA:
oM AHhU~M ma hA rak+ta dz+wa la ma d+ha la hU~M hrIHthA:
oM AHhU~M bo d+hi tsit+ta ga Na gu h+ya sta na ga na sarba pUts+tsha ho :
oM badzra puSh+pe d+hUp+pe A lo ke gan+d+he nai wid+ya shab+da pUts+tsha ho :
bcu pa bshags pa bya ba ni :
hU~M:
bde gshegs rgyal ba zhi khro yongs rdzogs lha :
chos sku khyab brdal longs sku'i sprin dpung 'khrigs :
sprul sku'i 'gro don rdzogs mdzad phur pa'i lha :
rdo rje gzhon nu'i lha tshogs ma lus dgongs :
thog med dus nas 'khor 'das bdag gzhan tshul :
chos rnams ris med mnyam rdzogs klong yangs nas :
'khrul pa'i dbang gis tha dad so sor bzung :
don dam dbyer med ngang du mthol zhing bshags :
bzod par bzhes nas tshangs pa'i dngos grub stsol :
sngon 'gro'i las rim bcu pa badzra sa ma ya rgya rgya rgya :
de nas dngos gzhi'i las rim bcu gnyis bstan :
dang po de bzhin nyid kyi ting nge 'dzin ni :
hU~M:
rdo rje khros pas zhe sdang ma lus gcod :
mtshon cha sngon po rab tu 'bar ba yi :
mkha' dbyings klong nas thigs pa hrig ger shar :
srog gi go ru stong gsal chu re ba :
snying gi dkyil du 'dzin med lhan ner bsgom :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
gnyis pa kun tu snang ba'i ting nge 'dzin ni :
hU~M:
stong nyid snying rjes ma rtogs kun bsgral bas :
mnar cing bsad gcod mnan pa ma yin te :
phung po 'gyur med rdo rjer gtams byas nas :
rnam par shes pa rang byung rdo rjer bsgom :
ye yin rdo rje gzhon nu'i rig 'dzin rnams :
'jigs bral srid pa rdo rjer sgrub mdzod cig :
ye nas srid pa rdo rje phur pa'i lha :
ye shes khro rgyal chen por 'grub par mdzod :
dz+nyA na d+harma d+hArtu At+ma ko\u0f85 haM:
gsum pa rgyu yi ting nge 'dzin ni :
hU~M:
chos dbyings skye ba med pa'i ngang nyid las :
chos kun ma lus rang byung rgyu las byung :
thams cad rgyu las ma byung gang yang med :
rang byung rgyu yi sa bon hU~M du gsal :
hU~M tsit+ta badzra sa ma ti dzaHhU~M baM ho :
bzhi pa 'byung ba rim brtseg ni :
hU~M:
chos sku skye ba med pa'i ngang nyid las :
e las nam mkha' mtha' dbus med par brdal :
yaM las stobs chen rlung gi dkyil 'khor ljang :
ra las rak+ta'i rgya mtsho rba klong 'khrugs :
suM las dbang chen gser gyi sa gzhir brdal :
keM las rus pa'i ri rab gru gsum brjid :
raM las bskal pa'i me dpung phyogs bcur 'bar :
e yaM ra suM keM raM s+pha ra Na phaT:
saM ha ra Na hU~M:
lnga pa rten gzhal yas khang bskyed pa ni :
hU~M:
ngang nyid rdo rje chos dbyings khyab brdal las :
rang byung ye shes lnga ldan dkyil 'khor ni :
rab 'jigs dur khrod me dpung 'bar ba'i klong :
thar pa chen po'i gzhal yas khang chen po :
gru gsum mthing nag zla gam rin chen 'bar :
gru chad bar khyams sgo bzhi mu khyud rdzogs :
ngo mtshar ye shes rgyal ba'i pho brang gsal :
ye nas rang byung lhun grub chen por bsgom :
badzra ma traM ru tra kro ti ti ra baM:
ma sUr+ya ma d+ha la :
a tsan+d+ra ma d+ha la :
paM pad+ma ma d+ha la :
hU~M s+pha ra Na phaT:
saM ha ra Na hU~M:
oM badzra kI li kI la ya sarba big nAn baM hU~M phaT:
de nas drug pa brten par byed pa lha'i bskyed rim ni :
hU~M:
rang byung pho brang e yi gzhal yas dbus :
pad+ma nyi zla 'ja' 'od 'khrigs pa'i klong :
bdud bzhi rgyal bsen bsnol ba'i gdan gyi steng :
gnam lcags rdo rje hU~M mthing 'phro 'dus las :
bdag nyid ye nas ma bcos rdzogs pa'i lha :
dus gsum rgyal ba kun gyi phrin las bdag :
lhag pa'i lha mchog rdo rje gzhon nu ni :
rab 'jigs dbu dgu phyag ni bco brgyad ldan :
pha rol phyin drug zhabs drug 'dor thabs bgrad :
dbus kyi zhal gnyis 'jigs pa'i mthing 'od 'bar :
de steng dbus zhal ljang gsal rngam brjid 'bar :
g.yas kyi zhal gsum dkar la bzhad sgra sgrog :
g.yon gyi zhal gsum dmar la rab brjid rngams :
g.yas kyi phyag brgyad rtse dgu rtse lnga dang :
rtse gsum ral gri dgra satwa gtun shing dang :
'gugs byed lcags kyu spu gri 'bar ba bsnams :
g.yon gyi dang pos nyi ma zla ba dang :
kha T+wAM me dpung 'khor lo b+han dmar dang :
gsang ba'i rnge'u chung ri rab sdom byed zhags :
tha mas ri rab phur pa dgra la 'dril :
sma ra smin ma dmar ser me 'od 'phro :
dbu skra dmar ser srid pa'i rtse mor 'bar :
khrag 'thung rigs lnga'i cod pan sprin ltar gtibs :
rdo rje rin chen gshog pa g.yas g.yon gdengs :
dur khrod chas brgyad dpal gyi chas bcu dang :
gar dgu'i nyams dang ldan pa'i pang g.yon du :
yum mchog rgyas 'debs zhal gsum phyag drug ma :
mthing nag dkar dmar yab la dgyes par 'khril :
g.yas gsum rdo rje gri gug kha T+wAM bsnams :
g.yon gsum b+han+d+ha lcags sgrog dung dmar 'dzin :
khro mo'i chas rdzogs 'jigs pa'i cha byad can :
de yi spyi gtsug nyi zla pad ma'i steng :
kun bzang yab yum 'od lnga'i klong du bzhugs :
thugs rje'i sprin 'phro drag sngags thog ser 'beb :
ye shes me dpung 'bar ba'i klong du brjid :
phyi rim gnam lcags 'khor lo rtsibs brgyad steng :
pad+ma nyi zla dam sri 'byung po'i steng :
shar du thugs mchog badzra kro ta ni :
dkar smug dbu dgu phyag ni bco brgyad pa :
dbu dgu zhal gsum dkar la hU~M sgra ldir :
g.yas kyi zhal gsum mthing la bzhad sgra sgrog :
g.yon gyi zhal gsum dmar rngams phaT sgra sgrog :
g.yas g.yon dang pos gnam lcags phur pa 'dril :
g.yas kyi phyag brgyad rtse dgu rtse lnga dang :
rdo rje rtse gsum gri gug spu gri dang :
rdo rje rtse gcig 'ching byed lcags kyu bsnams :
g.yon gyi phyag na kha T+wAM me dpung dang :
dril bu b+han dmar rnge'u chung mgo tshar dang :
tha mas sdom byed rdo rje'i zhags pa bsnams :
zhabs drug gyad kyi 'dor thabs tshul du bgrad :
yum mchog rdo rje rgyas 'debs g.yon nas 'khril :
sku mchog mthing skya zhal gsum phyag drug ma :
g.yas dkar g.yon dmar khro mo'i chas rnams rdzogs :
rdo rje dung dmar yab kyi mgul nas 'khyud :
lhag ma gnyis na gri gug kha T+wAM ga :
g.yon gyi phyag gnyis dril bu me long bsnams :
lho rtsibs pad+ma nyi zla baM gyi steng :
khro mchog rat+na kro ta ser nag 'bar :
dbu dgu phyag ni rnam pa bco brgyad ldan :
g.yas gsum dkar bzhad g.yon gsum dmar rngams 'khrugs :
g.yas g.yon dang pos phur pa 'dril zhing 'debs :
g.yas kyi phyag brgyad rtse dgu rtse lnga dang :
thod dbyug be con khram shing dgra satwa dang :
tha ma'i phyag na lcags sgrog gtun shing bsnams :
g.yon gyi phyag na kha T+wAM me dpung dang :
rnge'u chung b+han khrag thong gshol rgyu zhags dang :
tha mas 'dzin byed zhags pa nag po bsnams :
zhabs drug 'dor thabs brjid pa'i tshul du 'gying :
khro mo dbyings kyi rgyas 'debs g.yon nas 'khril :
sku mdog ser gsal zhal gsum phyag drug ma :
g.yas dkar g.yon dmar rngams zhing 'khrugs pa'i zhal :
g.yas g.yon rdo rje b+han khrag yab la stob :
g.yas gnyis khram shing gri gug 'bar ba dang :
g.yon gnyis gnam lcags phur pa rgyu zhags bsnams :
nub rtsibs pad+ma nyi zla ro yi steng :
dpal chen pad+ma kro ta dmar nag brjid :
'bar khro dbu dgu phyag ni bco brgyad pa :
g.yas gsum dkar bzhad g.yon gsum mthing rngam la :
g.yas g.yon dang pos ri rab phur pa 'debs :
g.yas rnams rtse dgu rtse lnga ral gri dang :
gseg shang gri gug dgra satwa mdung thung dang :
tha mas gling bzhi ri rab thog chen 'phro :
g.yon brgyad kha T+wAM me dpung thod khrag dang :
lcags sgrog 'khor lo glo snying sbrul zhags dang :
tha mas dam sri'i mgo phreng ngom thabs 'phyar :
rgyu drug dbyings sgrol zhabs drug 'dor thabs bgrad :
rgyas 'debs dmar mo zhal gsum phyag drug ma :
g.yas dkar g.yon dmar yab kyi mgul nas 'khyud :
g.yas gsum rdo rje gri gug kha T+wAM ga :
g.yon gsum b+han dmar dril bu phur pa gdengs :
byang rtsibs pad+ma nyi zla baM gyi steng :
khro rgyal karma kro ta rngam brjid sku :
ljang nag dbu dgu phyag ni bco brgyad pa :
g.yas kyi zhal gsum dkar rngams g.yon dmar bzhad :
dbus zhal ljang nag shin tu khros pa'i zhal :
g.yas kyi phyag rgya rtse dgu rtse gcig pa :
ral gri rgya gram 'khor lo gri gug 'bar :
spu gri 'bar ba ri rab thog chen 'phen :
g.yon gyi phyag na kha T+wAM me dpung 'bar :
b+han khrag stobs chen gnam lcags thog chen 'gengs :
dpag mda' dril bu skyogs shing 'gul rdo bsnams :
tha gnyis gnam lcags phur pa 'dril zhing 'debs :
zhabs drug 'dor thabs bdud bzhi dam sri gnon :
yum mchog karma rgyas 'debs g.yon nas 'khril :
ljang gsal zhal gsum phyag drug rngam khro 'bar :
g.yas dkar g.yon dmar ral pa sku rgyab 'phyang :
g.yas gsum rdo rje kha T+wAM gri gug 'bar :
g.yon gsum dril bu b+han dmar thod rnga bsnams :
kun kyang rdo rje rin chen gshog pa gdengs :
yab yum gnyis med dur khrod chas rdzogs shing :
dbu la rigs lnga'i sbrul gyi chun pos brgyan :
dpal gyi chas bcu gar dgu'i nyams dang ldan :
kun gyi gsang bar gnam lcags phur pa'i dbal :
ha ha hU~M phaT 'brug stong ldir bzhin sgrog :
kun gyi gtsug na kun bzang ga ru Da :
bskal pa'i me dpung klong du rngam brjid 'bar :
mtshams bzhi'i rtsibs dbus pad nyir baM gyi steng :
shar lhor badzra kI la dkar ba'i mdangs :
lho nub rat+na kI la rgyas pa'i mdog :
nub byang pad+ma kI la dmar zhing gsal :
byang shar karma kI la ljang nag 'bar :
kun kyang khro tshul rngam brjid 'bar ba'i sku :
rdo rje rin chen gshog pa me dpung 'bar :
rigs kyi sku smad phur pa dbal dang ldan :
dpal gyi chas rdzogs phrin las rnam bzhi bsgrub :
hU~M:
steng 'og phyogs mtshams 'khor lo rtsibs bcu'i dbus :
pad+ma nyi zla phyogs skyong pho mo'i steng :
rang byung rgyu yi hU~M mthing 'phro 'du las :
steng phyogs khro bo'i rgyal po hU~M kA ra :
sngo skya zhal gsum phyag drug dkar dmar zhal :
g.yas g.yon dang pos rdo rje dung dmar dkrugs :
bar mas mda' gzhu dgra bgegs snying la gzir :
yum mchog rdo rje dgra 'byin yab la 'khril :
sngo skya dril bu b+han dmar yab la 'khyud :
phra men phag dang rmigs bu'i mgo bo can :
oM badzra kro ta hU~M kA ra hU~M:
g+hardza g+hardza hU~M phaT:
shar phyogs khro bo rnam rgyal mda' snyems ma :
dkar ljang ser nag zhal gsum phyag drug pa :
bar mas 'khor lo tri shUl 'bar ba bsnams :
phra men stag dang bya rgod mgo bo can :
oM badzra kro ta bi dza ya hU~M:
ha na ha na hU~M phaT:
shar lhor khro rgyal dbyug sngon sder mo ni :
sngo dkar dmar ba'i zhal gsum phyag drug pa :
bar ma gnyis kyis me 'bar dbyug to bsnams :
za gsod g.yag dang bya rog mgo bo can :
oM badzra kro ta ni la daN+Da hU~M:
da ha da ha hU~M phaT:
lho phyogs gshin rje gshed po dur khrod bdag :
ser sngo ljang ba'i zhal gsum phyag drug pa :
bar ma gnyis kyis be con dgra satwa thogs :
za gsod sha ba 'ug pa'i mgo bo can :
oM badzra kro ta ya mAn+ta ka hU~M:
pa tsa pa tsa hU~M phaT:
lho nub khro rgyal mi g.yo gtun khung ma :
ljang sngo dmar ba'i zhal gsum phyag drug pa :
bar mas ral gri zhags pa sdigs mdzub mdzad :
za gsod gzig dang khwa ta'i mgo bo can :
oM badzra kro ta Ar+ya a tsa la hU~M:
b+han+d+ha b+han+d+ha hU~M phaT:
nub phyogs khro rgyal rta mgrin rdo rje gtum :
dkar dmar sngo ba'i zhal gsum phyag drug pa :
bar ma gnyis kyis spu gri zhags pa bsnams :
za gsod byi la pu shud mgo bo can :
oM badzra kro ta h+ya grI wa hU~M:
hu lu hu lu hU~M phaT:
nub byang khro bo 'dod rgyal mda' snyems ma :
dmar ser ljang ba'i zhal gsum phyag drug pa :
bar ma gnyis kyis rnga yab thod khrag bsnams :
za gsod spyang ku khra yi mgo bo can :
oM badzra kro ta a pa ra tsi ta hU~M:
tiSh+Tha tiSh+Tha hU~M phaT:
byang phyogs khro rgyal bdud rtsi rlung 'byin ma :
ljang ser dud kha zhal gsum phyag drug pa :
bar ma gnyis kyis rgya gram dbyug to thogs :
za gsod seng ge pha wang mgo bo can :
oM badzra kro ta a mr-ita kuN+Da lI hU~M:
tshin+d+ha tshin+d+ha hU~M phaT:
byang shar khro bo khams gsum gsod byed ma :
ser nag dkar dmar zhal gsum phyag drug pa :
bar ma gnyis kyis mda' gzhu 'gengs pa 'o :
za gsod dom dang sre mong mgo bo can :
oM badzra kro ta krai lokya bi dza ya hU~M:
b+hin+d+ha b+hin+d+ha hU~M phaT:
'og phyogs khro rgyal stobs chen skul byed ma :
dud kha sngo dmar zhal gsum phyag drug pa :
bar ma gnyis kyis ral gri sbrul zhags thogs :
za gsod dred dang byi ba'i mgo bo can :
oM badzra kro ta ma hA ba la hU~M:
s+pho Ta s+pho Ta hU~M phaT:
rang byung 'jigs pa'i khro rgyal 'khor dang bcas :
g.yas g.yon dang po rdo rje b+han dmar dkrugs :
tha gnyis ri rab phur pas dgra bgegs brlag :
rdo rje'i gshog pa dur khrod dpal chas rdzogs :
zhabs bzhis 'dor thabs gdon tshogs ma lus gnon :
gsang ba'i dbal phur dam sri'i snying la gzir :
yum rnams sku mdog yab kyi cha 'dzin la :
dril bu b+han dmar yab kyi mgul nas 'khyud :
khro mo'i chas rdzogs zhabs gnyis yab la 'khril :
phyogs bcur dregs pa pho mo bsnol ba'i steng :
bdud 'dul stobs chen khro rgyal yab yum bcu :
bskal pa'i me rlung 'khrugs pa'i klong dkyil nas :
hU~M phaT sgra sgrog srid gsum 'khor ba 'jig :
za byed gsod byed gtum rngams tshogs bcas rnams :
sku mdog rgyan cha yab yum cha 'dzin cing :
phyag gnyis lcags kyu phur pa dgra la 'debs :
sku smad dbal phur dgra gdon snying la gzir :
oM badzra sarba ma hA kro ta :
sarba ma hA kro tI shwa rI:
ma tha ma tha badzra :
dz+wa la dz+wa la badzra hU~M phaT:
phyi rim zla gam dmar nag nyer gcig steng :
pad+ma nyi zla baM gyi gdan stengs su :
rang byung rgyu yi hU~M yig 'phro 'dus las :
sras mchog khro bo khra thabs nyer gcig ni :
mdun gyi bdun ni mthing nag dkar dmar zhal :
g.yas kyi sras bdun ljang sngo ser ba'i zhal :
g.yon gyi sras bdun dkar dmar ljang ba'i zhal :
sku stod khro rgyal zhal gsum phyag drug pa :
g.yas gnyis rdo rje rtse dgu rtse lnga dang :
g.yon gnyis kha T+wAM bskal pa'i me dpung bsnams :
tha gnyis ri rab phur pa 'dril zhing 'debs :
dur khrod chas rdzogs rdo rje'i gshog pa gdengs :
sku smad gnam lcags dbal phur ngar ldan gyis :
khams gsum srid gsum ma lus rdul du brlag :
rang byung lhun gyis grub pa'i sgo bzhi ru :
dzaH
rta gdong dkar mo lcags kyu phur pa 'dzin :
hU~M 
phag gdong nag mo zhags pa phur pa 'dzin :
baM 
nyi zla dmar mo lcags sgrog phur pa 'dzin :
hoH
thal byed ljang nag dril bu phur pa 'dzin :
sku smad dbal phur bgegs tshogs rdul du brlag :
oM badzra kI li kI la ya :
mo ha g+ha ta ya :
d+ha d+hi ma ma shi traM karma kA ra ye hU~M phaT:
dkyil 'khor chen po'i mu ran khor yug tu :
sras 'khor sprul pa yang sprul bka' sdod tshogs :
bdag nyid shwa na sa bdag bse lcags dang :
dung sogs skyes bu gtso 'khor yang g.yog dang :
phyi nang bstan srung dam can rgya mtsho'i tshogs :
lha mi'i khrom tshogs lta bur lham mer bskyed :
oM sarba ma hA gu ru de wa DAk+ki nI:
badzra kI li kI la ya :
sarba d+harma pA la :
sarba k+She tra pA la :
badzra sarba sa ma ya dzaHhU~M baM ho :
bdun pa gzi byin dbang bskur ni :
hU~M:
thabs kyi spyod pas 'gro ba'i don phyir du :
byams dang snying rjes gang la gang 'dul ba :
dus gsum sangs rgyas phrin las rdzogs mdzad pa'i :
dbang bskur byin rlabs dngos grub 'dir stsol cig :
oM hU~M swA AM hA:
mUM lAM mAM pAM tAM:
oM sarba ma hA gu ru d+he wa d+hAk+ki nI:
oM badzra kI li kI la ya sarba sa ma ya a we sha ya a A:
brgyad pa ye shes sems dpa' spyan 'dren pa ni :
hU~M:
rang byung ka dag lhun grub pho brang nas :
dus gsum rgyal ba kun gyi phrin las bdag :
lhag pa'i lha mchog rdo rje gzhon nu che :
chos kyi dbyings nas spyan 'dren gshegs su gsol :
srid pa'i rdo rje phur bu bsgrub pa dang :
rmad byung rtags mtshan bzang po myur bstan cing :
dbang byin dngos grub ma lus stsol ba'i phyir :
ye shes khro rgyal yab yum gshegs su gsol :
'og min zag bral bde chen pho brang nas :
khro rgyal rigs bzhi yab yum gshegs su gsol :
rnam dag lhun grub bde chen dkyil 'khor nas :
rang byung khro rgyal lha tshogs gshegs su gsol :
kI la ya yi dngos grub myur stsol phyir :
yab yum sras 'khor dang bcas gshegs su gsol :
dkyil 'khor chen po'i bar khyams khor yug nas :
phur srung dam can rgya mtsho gshegs su gsol :
badzra sa ma ya dzaHhU~M baM ho :
dgu pa bzhugs su gsol ba ni :
hU~M:
khro rgyal yab yum sras 'khor bcas pa rnams :
thabs kyi spyod pas 'gro ba'i don mdzad phyir :
thabs shes dbyer med chu la chu bzhag tshul :
yab yum 'khor bcas dgyes shing brtan bzhugs gsol :
oM badzra sa ma ya tiSh+Tha lhan :
bcu pa phyag 'tshal ba ni :
na mo :
srid gsum gdug pa ma lus kun bsgral dang :
nga rgyal zhen pa ma lus gzhom pa'i phyir :
rdo rje srin po'i lha tshogs 'khor bcas la :
gnyis med rtse gcig gus pas phyag 'tshal lo :
sarba a ti pU ho :
pra ti dzaHho :
de nas dbyer med du bstim pa ni :
hU~M:
dus gsum sangs rgyas kun gyi sku gsung thugs :
bdag dang dbyer med ye nas ro gcig ngang :
rab tu dgyes shing mi 'bral brtan bzhugs gsol :
bcu gcig pa phyi nang gsang mchod 'bul ba ni :
hU~M:
rgyal ba'i dkyil 'khor rdo rje phur pa'i lha :
dngos grub myur ster phyi nang gsang ba yi :
kun bzang mchod sprin rgya mtsho 'bul ba ni :
me tog mar me dri bshos sil snyan dang :
gzugs sgra dri ro reg bya chos la sogs :
'dod yon lnga yi mchod sprin rgya mtsho dang :
thabs shes dbyer med bde chen byang sems rgyun :
bla med gsang ba'i mchod sprin dpag med 'di :
rgyal ba'i dkyil 'khor rdo rje phur pa'i lha :
rig 'dzin grub thob rtsa gsum rgya mtsho la :
gus pas 'bul lo dngos grub char ltar phobs :
badzra ar+g+haM pA d+yaM puSh+pe A lo ke d+hU pe gan+d+he nai wid+yA shab+da :
rU pa shab+da gan+d+he ra sa spar+she d+harma bo d+hi tsit+ta gu h+ya pU tsa khA hi :
sman mchod ni :
mtheb srin nyi zla'i ga'us bdud rtsi'i rgya mtsho bcus la 'bul lo :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyu drug sems can kun sgrol ba'i :
dug lnga kun sel sman gyi mchog :
dpa' bo'i ro dang mnyam sbyar nas :
'chi med bdud rtsi rA sA ya :
rgyal ba'i dkyil 'khor yongs rdzogs lha :
mchog gsum sku gsum rtsa gsum rgya mtsho dang :
rig 'dzin grub thob rgyal ba rgya mtsho'i tshogs :
sku gsum bka' brgyud dgu ldan bla ma dang :
rdo rje gzhon nu yab yum 'khor bcas la :
rnam dag bdud rtsi'i dam rdzas mnyes mchod 'bul :
dbang byin bla med 'phrul gyi dngos grub stsol :
hU~M:
gru gsum mthing nag 'bar ba'i dkyil 'khor nas :
dpal chen rdo rje gzhon nu yab yum la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
gnam lcags 'khor lo 'bar ba'i rtsibs steng nas :
khro rgyal rigs bzhi yab yum 'khor bcas la :
rnam dag\u0f8e
thugs rjes\u0f8e
mtshams bzhir rtsibs dbus dgra bgegs baM steng nas :
phrin las bzhi sgrub sras mchog rnam bzhi la :
rnam dag\u0f8e
thugs rjes\u0f8e
phyogs bcu dregs pa bsnol ba'i gdan stengs su :
bdud 'dul 'jigs byed khro rgyal yab yum la :
rnam dag\u0f8e
thugs rjes\u0f8e
gru gsum zla gam dmar po e stengs su :
gdug tshogs kun sgrol khra thabs 'khor bcas la :
rnam dag\u0f8e
thugs rjes\u0f8e
gzhal yas chen po mnyam pa'i sgo bzhi na :
pho brang skyong ba'i sgo ma rnam bzhi la :
rnam dag\u0f8e
thugs rjes\u0f8e
ma ltar byams shing sring ltar gdung mdzad ma :
shwa na mched bzhi rang rang bka' 'khor la :
rnam dag\u0f8e
thugs rjes\u0f8e
bdag nyid chen mo re ti mched bzhi dang :
bse lcags dung sogs skyes bu 'khor bcas la :
rnam dag\u0f8e
thugs rjes\u0f8e
ma bdun sring bzhi 'bar ma 'khor bcas dang :
dbang phyug chen mo nyer brgyad 'khor bcas la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
gzhan yang rdo rje gshog rgod spyan snga ru :
phur pa'i srung mar khas blangs dam bcas pa'i :
bka' skyong srung ma dam can 'khor bcas la :
rnam dag\u0f8e
thugs rjes\u0f8e
gzhan yang sku rje bod kyi rgyal khams 'dir :
phung byed dam sri bdud dmag zlog mdzad pa :
sgo bzhi'i srung ma drag rtsal can rnams la :
rnam dag bdud rtsi'i dam rdzas mnyes mchod 'bul :
thugs rjes brtser dgongs dbang dang dngos grub stsol :
ces dang bdud rtsi'i dngos grub blang ba ni :
oM AHhU~M:
bla ma rig 'dzin snyoms 'jug zag bral rgyun :
mu tig dkar po thig le dri ma med :
tsan+dan dmar po rma med pad+ma'i mkhar :
gnyis med bde chen bde bral dga' bzhi'i rtser :
bswe phor bkra shis rat+na'i snod du bskyil :
rnam dag bdud rtsi'i rgyu ni byang chub sems :
bdud rtsi'i ngang ni gnyis med rol par gnas :
bdud rtsi'i las ni rnam par rtog sgrib sbyong :
bdud rtsi'i don ni skye 'chi gzhom gzhig bral :
rgyal kun mnyes mchod dngos grub blang ba ni :
g.yon pa'i mtshan 'dzin rdo rje thal sbyar la :
mtheb srin rtse sbyar zla dkyil 'bru lnga bkod :
lce yi dam tshig rdo rje pad+mo la :
rdo rje can gyis gsal bar hU~M bsgoms la :
reg myong bla med byang chub bde blag shog :
oM sarba ma hA gu ru d+he wa d+hAk+ki nI badzra kI li kI la ya :
kA ya sid+d+hi oM:
wAk+ka sid+d+hi A:
tsit+ta sid+d+hi hU~M:
sarba sid+d+hi hrI:
gtor ma'i mchod pa 'bul ba ni :
hU~M:
dam rdzas rmad byung dpal gyi gtor chen po :
chos dbyings skye med klong las rnam sprul pa :
'dod yon sna tshogs lha mos rab brgyan 'di'i :
rdo rje phur pa'i lha tshogs thugs dam bskang :
dam rdzas dpal gyi gtor ma 'di bzhes la :
mthu stobs rdzu 'phrul phyung ba'i dus la bab :
sarba ma hA gu ru d+he wa d+hAk+ki nI:
badzra kI li kI la ya :
sarba ma hA ba ling ta la kha raM khA hi :
rak+ta'i mchod pa 'bul ba ni :
hU~M:
dam tshig chen po'i thugs dam dus la bab :
dngos grub bar chad byed pa'i dgra dang bgegs :
gdug cing sdang ba'i sems dang ldan pa yi :
nyon mongs rtsa ba 'khor ba'i khrag chen po :
khams gsum 'khor ba ma lus stongs pa'i phyir :
dung chen snod du dmar chen rba klong 'khrugs :
dkyil 'khor lha tshogs ma lus zhal du 'bul :
drag po mthu yi dngos grub bstsal du gsol :
gong mtshan mthar :
sarba ma hA rak+ta la kha kha khA hi :
dug gsum bsgral mchod ni :
hU~M:
rdo rje khro tshogs 'bar ba'i stobs rtsal gyis :
dgra bgegs byad ma dam sri 'byung po'i tshogs :
mngon spyod drag po'i tshul gyis myur bsgral nas :
gti mug sha chen ri bo spungs se spung :
'dod chags khrag chen rgya mtsho me re re :
zhe sdang keng rus gram khrod nyi li li :
rdo rje phur pa'i lha tshogs zhal du 'bul :
phrin las rnam bzhi ma lus myur 'grub mdzod :
gong mtshan mthar /
ma hA maM sa rak+ta keng ni ri ti la khA hi :
de nas sbyor sgrol gyi mchod pa ni :
rdo rje 'bar ba chen po'i gtun bu yis :
bka' 'das dam nyams las ngan sdig chen rnams :
rdo rje me dbal chen pos snying bsregs nas :
lus ngag yid gsum rdul phran bzhin du rlogs :
khro mo 'bar ba'i mkha' dbyings gtun khung du :
rdo rje tho chen 'bar bas brdungs byas nas :
lha yang rung ste rdul du brlag par mdzod :
kha TaM kha TaM kha TaM:
hU~M hU~M hU~M:
phaT phaT phaT:
badzra yak+Sha kro ta kro tI kha kha khA hi khA hi :
ha ha ha :
hi hi hi :
hU~M hU~M hU~M:
phaT phaT phaT:
bcu gnyis pa bstod pa bya ba ni :
hU~M:
ye nas rang byung khro rgyal he ru ka :
sku mdog mthing nag dbu dgu bco brgyad phyag :
rdo rje rtse dgu rtse lnga rtse gsum dang :
ral gri dgra gtun lcags kyu spu gri g.yas :
nyi ma zla ba rtse gsum me dpung dang :
'khor lo b+han dmar rnge'u chung ri rab g.yon :
mtha' gnyis ri rab phur pa dgra la 'debs :
zhabs drug bdud bzhi rgyal bsen dregs pa brdzis :
sku yi yon tan rdzogs la phyag 'tshal bstod :
yum chen khro mo 'khor lo rgyas 'debs ma :
sku mdog mthing skya zhal gsum phar phyin drug :
g.yas gsum rdo rje gri gug rtse gsum phyar :
g.yon gsum b+han dmar lcags sgrog thod khrag bsnams :
thabs shes dbyer med yab kyi rked nas 'khril :
kun tu bzang mo rgyas 'debs yum la bstod :
hU~M:
ma bcos rdzogs pa'i khro rgyal rigs bzhi ni :
kun kyang dbu dgu rnam thar bco brgyad phyag :
dgra gsod bgegs 'dul phyag mtshan sna tshogs bsnams :
'bar ba'i khro rgyal yab yum rnams la bstod :
thugs kyi sras mchog kI la rnam bzhi ni :
dkar ser dmar ljang rdo rje'i gshog pa gdengs :
gnam lcags phur pa 'dril zhing dgra gdon 'dul :
phrin las lhun grub sras mchog bzhi la bstod :
hU~M:
dpal chen bla med kun bzang he ru ka :
sku mdog mthing nag zhal gsum phyag drug pa :
rdo rje rtse dgu rtse lnga gdengs thabs 'phyar :
me dpung 'bar ba kha T+wAM rtse gsum g.yon :
tha gnyis phur pas dgra bgegs thal bar brlag :
rab 'jigs dur khrod chas brgyad sku la gsol :
rdzogs pa'i sangs rgyas he ru ka la bstod :
chos sku 'gyur med kun bzang he ru ka :
sku mdog mthing nag zhal gcig phyag gnyis pa :
rdo rje phur pa rngam gdengs tshul du bsnams :
nyag gcig mtha' bral thig le'i sku la bstod :
skye med rnam dag shes rab gsal ba'i don :
'khor lo rgyas 'debs ma la phyag 'tshal bstod :
hU~M:
sa bcu'i dbang phyug zhing bcu tshar gcod pa :
rang byung khro rgyal bcu la phyag 'tshal bstod :
pha rol phyin bcu'i rang bzhin shes rab dpal :
yum chen khro mo bcu la phyag 'tshal bstod :
thugs rje'i stobs rtsal dgra bgegs ma lus sgrol :
za gsod sprul pa'i tshogs la phyag 'tshal bstod :
nyon mongs rgyud drug dbyings su bsgral mdzad pa :
sras mchog khra thabs tshogs la phyag 'tshal bstod :
phyi nang bar chad bsrung ba'i las la brtson :
mthu chen sgo ma bzhi la phyag 'tshal bstod :
dpal chen spyan sngar dam bcas dbang mo che :
phur srung bka' skyong rgya mtsho'i tshogs la bstod :
bcu gsum pa dzapa? bzla ba ni :
oM badzra kI li kI la ya sarba big+h+nAn baM hU~M phaT:
dzaHhU~M a :
khro rgyal rigs bzhi ni :
oM badzra kro ta kI li kI la ya sarba big+h+nAn baM hU~M phaT:
oM rat+na kro ta kI li kI la ya sarba big+h+nAn baM hU~M phaT:
oM pad+ma kro ta kI li kI la ya sarba big+h+nAn baM hU~M phaT:
oM karma kro ta kI li kI la ya sarba big+h+nAn baM hU~M phaT:
sngags kyi rim pa la 'bad :
rgyun gyi bsnyen pa rtsa ba'i sngags la brtson :
yi dam gzhan rnams nam mkha'i skar 'tshogs 'dra :
lha mchog 'di ni nyi ma'i snying po 'dra :
phur pa b+hi to ta ma yi :
rgyud kun 'dus pa'i snying bcud yin :
kun bzang rdo rje 'chang chen pos :
phur pa'i tan+t+ra grangs med gsungs :
bod yul kha ba'i ri ljongs 'dir :
bdag 'dra rdo rje gshog rgod ngas :
rgyud sde 'dra min lnga bcu bsgyur :
phur rgyud gzhan rnams 'o ma'i rgya mtsho las :
'di ni mar gyi snying po rtsi mar 'dra :
yang zab don gyi snying po rgya chen 'di :
pad 'byung rdo rje gshog rgod snying khrag yin :
dam min gsang ba tsit+ta'i klong du bskyil :
mtsho rgyal 'brog mi lo tsA la :
gsang ba'i sgo phyes mgul gyi bum par bton :
zab rgyas gdams pa 'di 'dra ni :
dkon mod rgyal khams 'grim dang mthong :
'on kyang dus ngan sems can las ngan dbang che bas :
lha mchog rdo rje gzhon nu la :
bsod nams tshogs chen bsags pa ma gtogs pa :
'di la dad pa'i skal ldan mi re dkon :
dus ngan tha ma bstan pa mar 'grib dus :
rgya 'dre dam sri 'byung po kha dar bas :
lha mchog 'di min gzhan gyis 'dul mi nus :
dregs pa dam sri 'dul ba'i tho ba 'di :
ma 'ongs las can bu yi don phyir du :
rin chen sa la gter du sbos :
rig 'dzin rdo rje gshog rgod bka' bzhin du :
shes rab ye shes dbyings kyi mkha' 'gro ma :
mkhar chen mtsho rgyal bdag gis yi ger bkod :
skal ldan snying gi bu dang 'phrad par shog :
bka' 'di dpal ldan sngags kyi srung ma la sogs pa :
srung ma dam can rgya mtsho'i tshogs la bcol :
thub par srungs shig sa ma ya rgya rgya rgya :
zab rgya :
gsang rgya :
gter rgya :
sbas rgya :
gnyan rgya :
gtad rgya :
gter rgya :
bdag 'dra rig 'dzin bdud 'dul rdo rje yis //
spo ri shel gyi yang sgrom gter gnas nas //
shing bya lo la gter nas spyan drangs nas //
mi lo bcu bdun bar du gsang gdams nas //
rang gis nyams su blang zhing lcags glang la //
'gro 'dren rgyal ba'i bstan pa nub med phyir //
shog ser rnam dkar la bsgyur yi ge'i ris //
stag bla rig 'dzin rnam par rgyal ba 'o //
sarba mang+ga laM///
/
yang gsang mkha' 'gro'i snying khrag las :
snying thig tshe yang phur gsum gyi :
tshogs mchod mi zad gter gyi rgyan 'khor zhes bya ba bzhugs so :[ \u0f01\u0f83]:[ \u0f88\u0f88\u0f88\u0f88\u0f88\u0f88 ]sarba ma hA gu ru shrI badzra ku mA ra na mo sid+d+hi hU~M hrI:
bdag 'dra pad 'byung rdo rje gshog rgod ngas :
rdo rje phur pa'i las byang cha rkyen du :
tshogs mchod mi zad rgyan 'khor bstan :
de nas rjes kyi bya ba 'debs kha bco lnga las :
dang po bsreg sbyang bya ba ni :
hU~M hrI:
rang nyid lha yi thugs ka nas :
tshogs 'khor sbyang phyir yi ge 'phros :
raM 
raM las me byung dngos 'dzin bsreg :
yaM 
yaM las rlung byung bag chags gtor :
khaM 
khaM las chu byung gnyis 'dzin bkru :
b+h+rU~M raM yaM khaM swA hA:
gnyis pa byin gyis brlab pa ni :
b+h+rU~M las b+han+d+ha stong nyid snod nang du :
hU~M sngon 'phros pas rnam rtog ma lus sbyangs :
AHdmar ye shes bdud rtsi'i rgya mtshor gyur :
oM dkar 'dod yon du mas snang srid gang :
hrIHyig kha dog lnga ldan 'od du zhu :
rtsa gsum lha tshogs dgyes pa'i rdzas su gyur :
oM AHhU~M hrIHsarba g+ha na pUts+tsha a mr-ita hU~M hrIHThA:
gsum pa spyan 'dren pa ni :
hU~M:
bla ma rig 'dzin yi dam mkha' 'gro'i tshogs :
ye shes tshogs la spyan 'dren gshegs su gsol :
srid pa'i rdo rje phur pa bsgrub pa dang :
dbang dang dngos grub ma lus blang ba'i phyir :
ye shes khro rgyal 'khor bcas gshegs su gsol :
hU~M:
bla med mchog gi mchod pa dam pa 'dir :
ye shes lnga yi 'od zer rnam par 'phro :
'dod pa'i yon tan lnga yis rab brgyan te :
bla ma rig 'dzin lha tshogs thugs dam bskang :
rdo rje phur pa'i lha tshogs thugs dam bskang :
zhi khro gsang ba mchog gi dkyil 'khor 'dir :
gsang ba'i dkyil 'khor gzhung bzhin bshams nas kyang :
sgrub rdzas gnyan po gzhung bzhin bshams lags na :
bla ma yi dam mkha' 'gro chos skyong sogs :
phur pa'i srung ma bka' skyong thams cad kyi :
thugs dam nyams chag thams cad gnyan bskangs nas :
rnal 'byor bdag gi nyams chag sor stsol cig :
oM ru lu ru lu hU~M b+h+yo hU~M:
bzhi pa bkral nas tshogs phud dang po ni :
hU~M:
bla ma rig 'dzin rdo rje gzhon nu che :
yab yum sras 'khor bka' sdod 'khor bcas la :
zhal zas tshogs kyi mchod pa dam pa 'bul :
gzi byin dbang dang dngos grub bdag la stsol :
lnga pa bshags pa ni :
hU~M:
ye shes lha la rnam rtog mi mnga' yang :
khyod kyi 'khor du gtogs pa'i lha srin rnams :
mi yi skyon mthong tsam gyis bar chod bgyid :
bdag cag ma rig sgo gsum bag med pas :
'dod 'khrul gti mug dbang gis nongs pa bshags :
tshogs phud mchod do tshe dbang dngos grub stsol :
sa ma ya ho :
drug pa bsgral las bya ba ni :
'gugs gzhug byas la :
hU~M:
gzhom bral thogs med rdo rje phur pa ste :
brten byed ri rab yin yang rdul du brlag :
rdo rje phur pa'i mtshon gyi char phab nas :
dam nyams dgra bgegs gzugs phung rdul du rlog :
dam nyams dgra bgegs bstan pa'i ru tra la :
lcags kyu can gyis dgra bgegs snying nas drongs :
zhags pa can gyis dgra bgegs rked nas chings :
lcags sgrog can gyis dgra bgegs yan lag sdoms :
dril bu can gyis dgra bgegs myos su chugs :
phur thogs can gyis dgra bgegs snying la gzir :
rdo rje can gyis dgra bgegs gtun du brdung :
'khor lo can gyis dgra bgegs lhu dum phyes :
tho ba can gyis dgra bgegs klad khrag gzhom :
be con can gyis dgra bgegs gzugs phung choms :
ral gri can gyis tshal pa dum bur gtubs :
kha T+wAM can gyis dgra bgegs spyi nas gzir :
rno mtshon can gyis dgra bgegs phye mar thongs :
rdo rje phur pa'i srung ma thams cad kyis :
dam nyams dgra bgegs bstan pa'i ru tra yi :
lus ngag yid la mtshon cha'i char phobs la :
thal ba'i rdul phran bzhin du brlag par mdzod :
bdun pa zhal du bstab pa ni :
hU~M:
dpal chen phrin las mnga' bdag he ru ka :
rdo rje gzhon nu'i lha tshogs zhal phyes shig :
dgra bgegs byad ma bsgral pa'i lnga phung 'di :
rdo rje phur pa'i lha tshogs zhal du bstab :
dpal chen yab yum lha tshogs zhal du bstab :
khro rgyal yab yum lha tshogs zhal du bstab :
kI la mched bzhi'i lha tshogs zhal du bstab :
sras mchog 'bar ba 'khor bcas zhal du bstab :
nor lha rgya mtsho'i tshogs kyi zhal du bstab :
za gsod sgo ba sgo ma'i zhal du bstab :
phur pa sgrub pa'i srung mar zhal bzhes pa'i :
bka' skyong dam can rgya mtsho'i zhal du bstab :
bka' gter gnyan gyi srung ma'i zhal du bstab :
dam nyams sdang dgra gnod byed zhal du bstab :
lhag ma rdul phran til 'brur ma lus pa :
bzhes shig rol cig kha raM khA hi :
badzra yak+sha kro ta bi dza ya kha kha khA hi khA hi :
brgyad pa lhag ma gtong ba ni :
tshogs rjes kha chu bran la :
hU~M b+h+yo :
bran dang bka' nyan las byed pho nya'i tshogs :
khyed rnams dam tshig thugs dam dus la bab :
sngon chad ji bzhin khas blangs dam bcas pa'i :
mngon spyod drag po'i phrin las myur 'grub mdzod :
bka' yi pha 'bab lhag gtor 'di bzhes la :
dam ldan rnal 'byor bu bzhin skyong ba dang :
bka' gter bstan pa gnyan po bsrung ba dang :
nad kha chod la rims kha dgra la sgyur :
dgra bgegs chung sri 'byung po rdul du rlogs :
ma hA sarba pany+tsa a mr-ita khA hi :
ma hA ba liM ta khA hi :
ma hA rak+ta khA hi :
sarba bud+d+ha DA ki nI kha hi :
sarba badzra DA ki nI khA hi :
sarba rat+na DA ki nI khA hi :
sarba pad+ma DA ki nI khA hi :
sarba karma DA ki nI khA hi :
sarba DA ki nI khA hi :
sarba sa ma ya DA ki nI khA hi :
sarba ging ka ra ma hA pany+tsa a mr-ita ba liM ta rak+ta khA hi :
dgra bgegs byad ma'i sha khrag rus gsum la khA hi :
dgu pa chad mdo bya ba ni :
hU~M b+h+yo :
sngon tshe 'das dus bskal pa'i dang po la :
'og min chos dbyings bde chen pho brang du :
bcom ldan dpal chen rdo rje gzhon nu yis :
chos dbyings klong nas kI la'i sgra bsgrags tshe :
ma mo mkha' 'gro rang rang sras 'khor bcas :
bka' skyong srung ma dam can rgya mtsho yis :
so so'i gzugs bstan srog snying mngon du phul :
dam tshig can la dngos grub stsol ba dang :
rnal 'byor tshe srog bsring bar ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
thugs dam rgyud bskul bcol pa'i phrin las mdzod :
hU~M b+h+yo :
de 'og 'od gsal gsang ba'i brag phug tu :
rig 'dzin chen po rdo rje gshog rgod dang :
ba su d+ha ra shAkya d+he ma sogs :
sgrub pa'i rig 'dzin rdo rje mched lcam gyis :
rdo rje phur pa'i dkyil 'khor zhal phyes tshe :
phur pa'i bka' skyong dam can rgya mtsho yis :
so so'i gzugs bstan\u0f8e
dam tshig can la\u0f8e
rnal 'byor tshe srog\u0f8e
sngon tshe zhal bzhes\u0f8e
sha khrag dmar gyi\u0f8e
thugs dam rgyud bskul\u0f8e
hU~M b+h+yo :
de 'og rang byung sku gsum dbang phug tu :
dgyes sde mtsho rgyal khri srong lde'u btsan dang :
'brog ban lo tsA rlangs chen dpal seng dang :
nam snying gnyags lo dpal dbyangs bdud 'joms kyis :
lha mchog phur pa'i dkyil 'khor zhal phyes tshe :
rdo rje phur pa'i bstan srung thams cad kyis :
so so'i gzugs bstan\u0f8e
dam tshig can la\u0f8e
rnal 'byor tshe srog\u0f8e
sngon tshe zhal bzhes\u0f8e
sha khrag dmar gyi\u0f8e
thugs dam rgyud bskul\u0f8e
hU~M b+h+yo :
da dus mkha' spyod 'og min pho brang du :
rang snang rang gsal rang byung dkyil 'khor du :
rang byung ston pa kun bzang pad 'byung rtsal :
smon lam las sad bdud 'dul gling pa yis :
bkrag gsal phur pa'i dkyil 'khor zhal phyes tshe :
mthu rtsal nus ldan phur srung rgya mtsho yis :
so so'i gzugs bstan srog snying mngon phul nas :
dam tshig can la dngos grub stsol ba dang :
rnal 'byor tshe srog bsring bar ma chad dam :
sngon tshe zhal bzhes dam las ma 'da' bar :
sha khrag dmar gyi gtor ma 'di bzhes la :
thugs dam rgyud bskul bcol pa'i phrin las mdzod :
bcu pa brtan ma skyong ba ni :
hU~M b+h+yo :
sngon tshe kun bzang pad+ma'i spyan snga ru :
khas blangs dam bcas brtse ldan ma mo'i tshogs :
brtan ma chen mo bcu gnyis bka' 'khor bcas :
rig 'dzin chen po rdo rje gshog rgod dang :
mthu chen rlangs chen dpal gyi seng ge yis :
rang byung sku gsum lhun grub pho brang du :
zhing chen gdan steng rnal 'byor tshogs gral bzhag :
thar pa thob pa'i mtshan btags bsgrub phan phyir :
bran gyi tshul du khas blangs dam bcas pa'i :
bod skyong brtan ma bka' 'khor bran g.yog bcas :
dam las ma 'da' myur du da tshur byon :
bka' yi pha 'bab dpal gtor 'di bzhes la :
bshad sgrub sde skyongs nyams pa'i dgra bgegs sgrol :
gang bcol las kun thogs med myur 'grub mdzod :
bcu gcig pa rta bros gzir ba ni :
hU~M:
stong gsum stong gi gtor gzhong gru gsum du :
dgra bgegs dam sri 'byung po chung sri kun :
sra brtan ri rab 'bar bas steng nas gnon :
steng du rdo rje gzhon nu'i pho brang btab :
khro chen 'bar ba'i tshogs kyis bro brdungs pas :
sdang byed dgra dang gnod byed bgegs la sogs :
sgab 'dre chung sri 'byung po 'dul ba'i bro :
bar chad dam sri gdon tshogs 'dul ba'i bro :
the'u rang sris rkun gnod byed 'dul ba'i bro :
rnam kun bar chad med par brdung bar bya :
oM laM AHlaM hU~M laM satwaM b+ha ya nan nan :
yaM nan nan :
dam sri mA ra ya satwaM b+ha ya nan nan :
bcu gnyis pa smon lam btab pa ni :
ho dgongs su gsol :
chos nyid kyi bden pa'o :
gsang sngags kyi byin gyis brlabs pa'o :
dus gsum gyi sangs rgyas thams cad kyi mthu'o :
mchog gsum sku gsum rtsa gsum rig 'dzin grub thob rgyal ba rgya mtsho thams cad kyi thugs rje dang :
byin rlabs thams cad kyi mthu stobs so :
a b+hi tsar+ya'i dus la bab pa'o :
brnag pa de kho na la'o :
de ltar gsang sngags kyi spyod pa bla na med pa rmad du byung ba rlabs po che spyad pa'i mthu byin gyis :
bdag dang mtha' yas pa'i sems can thams cad bcom ldan 'das dpal chen po rdo rje gzhon nu'i sku gsung thugs yon tan phrin las mi zad pa rgyan gyi 'khor lo la longs spyod pa'i skal pa dang ldan par gyur cig :
bcu gsum pa bzod par gsol ba ni :
ho :
dpal chen po rdo rje gzhon nu'i dkyil 'khor gyi lha tshogs thams cad bdag la dgongs su gsol :
ta na sgrol ba gnas su ma stob pa dang :
g+ha Na sbyor ba byin gyis ma rlob pa dang :
mchod sngags dang ting nge 'dzin ma dag cing nyams pa dang :
dge ba bcu dang du ma lon pa dang :
mi dge bcu rtsad nas ma chod pa dang :
bka' bzhin du ma bsrang ba dang :
dam tshig rtsa ba dang yan lag nyams chag su gyur pa ci mchis pa de dag thams cad mthol lo bshags so :
bzod pa dam pa mdzad du gsol :
tshe 'di'i rkyen dang phyi ma'i sgrib par mi 'gyur ba'i tshangs pa bstsal du gsol :
yi ge brgya pa brjod :
bcu bzhi pa gtor ma zor du 'phang ba ni :
hU~M:
nga ni dpal chen rdo rje gzhon nu ste :
snang srid ma lus thams cad nga yi dbang :
nga ni khro bo'i rgyal po kun gyi yab :
nga ni khams gsum kun gyi mnga' bdag yin :
nga ni lha srin sde brgyad kun gyi rje :
nga ni gdon bgegs dam sri 'byung po'i gshed :
nga yi bka' la thams cad 'da' ma byed :
yul lha zo dor dben gnas srung ma sogs :
gnyug mar gnas rnams thams cad sku zur cig :
snang srid lha srin thams cad dmag dpung skyed :
bstan srung rgya mtsho'i tshogs rnams dgra la b+h+yo :
khrag thun dmar po mda' ltar sha ra ra :
dug thun sna tshogs rlung ltar tshubs se tshub :
mtshe thun drag po skar ltar hrugs se hrug :
nyungs thun drag po rbab ltar hri li li :
phur thun drag po thog ltar chu ru ru :
dam nyams dgra bgegs dam sri'i snying la gzir :
zor 'phen dgra bgegs byad ma'i snying la gzir :
zor 'phen za 'dre phung sri'i snying la gzir :
zor 'phen sgab 'dre chung sri'i snying la gzir :
steng 'og bar gsum phyogs bzhi mtshams brgyad nas :
gnag cing gdug pa'i sems ldan thams cad dang :
thar pa'i bgegs byed nyon mongs log rtog ni :
skad cig myur sgrol thal ba'i rdul du zlog :
dgra bgegs byad ma dam sri 'byung po chung sri sgab 'dre rnams kyi bla tshe srog snying la sarba sha truM mA ra ya hU~M phaT:
sarba e sa b+h+yo zlog zlog :
bco lnga pa rgyun gyi spyod lam la 'jug pa ni :
hU~M hU~M hU~M:
phyi nang 'khor 'das snang srid ma lus kun :
rang byung ye shes gzhal yas khang la bsdu :
'od zhu yar mar lha tshogs gtso la thim :
de yang ye shes sems dpa' thugs srog la :
hU~M yig gyen rdzogs thig le chos dbyings mkha' la phaT phaT:
de yis rtag pa'i mtha' sel :
hU~M hU~M hU~M:
stong gsal byar rdzogs ngang la bdag lus nyid :
chu la nya 'phar bzhin du snang stong lha :
rig rtsal rdo rje gzhon nu yab yum gyur :
snang grags 'og min chos dbyings rig stong zhing :
phaTaHphaTaHphaT:
de yis chad pa'i mtha' sel :
phur sgrub kun gyi dgongs bcud gcig bsdus 'di :
nyams su mi len log spyod mkhan la gsang rgyas gdab :
lus srog 'ben btsugs sgrub nus mna' rgyas thobs :
skal ldan re la gcig brgyud ma gtogs pa :
mang du spel na bstan srung rgya mtsho yis :
srog rtsa chod la snying khrag thang du phos :
bka' 'di da lta spel ba'i gnas med pas :
rin chen sa la gter du sbos :
rig 'dzin gshog rgod bka' bzhin du :
ye shes mtsho rgyal bdag gis yi ger bkod :
kho mo'i snying gi bu dang 'phrad par shog :
badzra sa ma yA:
rgya rgya rgya :
zab rgya :
gsang rgya :
gter rgya :
sbas rgya :
gtad rgya :
gnyer rgya :
gnyan rgya :
bdag 'dra rig 'dzin bdud 'dul gling pa yis //
spo ri shel gyi yang sgrom gter gnas nas //
shing bya lo la gter nas spyan drangs nas //
mi lo bcu bdun bar du gsang gdams nas //
rang gi nyams su blangs shing lcags glang la //
'gro 'dren rgyal ba'i bstan pa nub med phyir //
shog ser rnam dkar la bsgyur yi ge'i ris //
stag bla rig 'dzin rnam par rgyal ba 'o //
sarba mang+ga laM///
/
