rjes su dbang bsdus te blang ba'i ngag 'don cung zad rgyas par spro na /
skyabs kun 'dus zhal sogs kyi gsol 'debs kyi rjes /
zhes gsol ba btab pas /
'khor gyi tshogs zhing rnams rigs kun khyab bdag bla ma o rgyan rin po che la thim /
bla ma nyid skyabs gnas kun 'dus kyi ngo bor bzhugs pa'i gnas bzhir sangs rgyas thams cad kyi sku gsung thugs ye shes rdo rje'i ngo bo spyi bor oM dkar po /
mgrin par AHdmar po /
thugs kar hU~M sngon po /
lte bar hrIHdmar ser rnams kyis mtshan par gyur /
bla ma'i spyi bo'i oM las 'od zer dkar po 'phros /
rang gi spyi bor thim pas bum pa'i dbang thob /
lus kyi dri ma sbyangs /
lam bskyed rim bsgom pa la dbang /
'bras bu sprul sku thob pa'i skal ba can du byas /
mgrin pa'i AHlas 'od zer dmar po 'phros /
rang gi mgrin par thim pas gsang ba'i dbang thob /
ngag gi dri ma sbyangs /
lam rtsa rlung bsgom pa la dbang /
'bras bu longs sku thob pa'i skal pa can du byas /
thugs ka'i hU~M las 'od zer sngon po 'phros /
rang gi snying khar thim pas shes rab ye shes kyi dbang thob /
yid kyi dri ma sbyangs /
lam thig le bsgom pa la dbang /
'bras bu chos sku thob pa'i skal ba can du byas /
slar yang lte ba'i hrIHlas 'od zer kha dog sna tshogs pa 'phros /
rang gi lte bar thim pas dbang bzhi pa thob /
ye shes kyi dri ma sbyangs /
lam rdzogs pa chen po bsgom pa la dbang /
'bras bu ngo bo nyid sku thob pa'i skal ba can du byas so //
zhes pa'i rjes nyer bsdu'i rnal 'byor la 'jug go
/mang+ga laM//

//
