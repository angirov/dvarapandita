@#//
g.yu thog snying thig gi bla sgrub sdug bsngal mun sel thugs rje'i nyi 'od kyi gsol 'debs bzhugs so //
na mo gu ru b+hai Sha dz+ye /
'di nas shar gyi phyogs rol nas //
bai DUr+Ya snang zhing khams na //
bzhugs pa'i bcom ldan sman gyi bla //
gsol ba 'debs so thugs rjes gzigs //
lta na sdug pa'i pho brang na //
shAka thub bcom ldan sman gyi bla //
rig pa'i ye shes yid las skyes //
gsol ba 'debs so\u0f8e
gangs can bod kyi zhing khams na //
spyan ras gzigs dang dbyer med pa'i //
g.yu thog mgon po sman gyi bla //
gsol ba 'debs so\u0f8e
bdud rtsi sman gyi rig 'dzin mchog
/gso rig bstan pa rgyas mdzad pa //
zur mkhar chos rje gong 'og la //
gsol ba 'debs so\u0f8e
bla ma sman rgyal rigs lnga dang //
yi dam rta phag gtso dang 'khor //
chos skyong dam can sde dgu la //
gsol ba 'debs so\u0f8e
bdag dang bdag la 'brel thob rnams //
nad rigs thams cad zhi ba dang //
byang chub sems nyid 'byongs pa dang //
byang chub thob par mdzad du gsol //
ces pa 'di g.yu thog gi bla sgrub zhag bdun byas dus rmi lam du rgyal tshab grags pa mchog dbyangs thugs shin tu dgyes shing dbang sgrub mdzad pa'i dbang gral du kho bo btsud pa dang /
bka' bkod mang du gnang /
nam mkha' bar snang thams cad bcu gcig zhal phyag stong spyan stong gis gang ba yin snyam yang /
sku bzhin gsal bar ma mthong ste /
zhi ba'i zhal gsum dkar po zhi zhing 'dzum pa kho nas bar snang thams cad gang ste 'dzum zhing bdag la spyan gyis gzigs pa gcig rmis /
gnyid la ma yin nyams kyi snang bar a ru ra rlon pa lo ma dang bcas pa mi mgo tsam zhig ster byung ba dang /
gzhan bka' srung dam can sde dgu'i rmis ltas mang du byung bas karma a rA gas bris pa'o //
!
g.yu thog pa'i rnam thar dang dgongs pa yang zab nas bla sgrub spyi yi sngags dmigs gsungs pa rnams a rA gas bsgrigs pa yod /
g.yu thog pa'i sngags 'bum dkar po las tshe yi bar chad bsrung ba la rang nyid spyan ras gzigs lta bu lha gsal zhing bsgom la zhes gsungs pa'i don rang tha mal pa'am yi dam du gsal ba las /
spyi gtsug tu pad+ma chen po 'dab ma bzhi pa'i lte bar g.yu thog yon tan mgon po de nyid sku mdog dkar la dmar ba'i mdangs can /
dar dkar po'i na bza' la gzan mchin kha sku reg can dbu skra lcang lo sil bu /
phyag g.yas a ru ra gser mdog rlon pa lo 'bras me tog dang bcas pa /
g.yon rin po che'i bum pa'i nang du tshe dpag med bzhugs pa /
gur gum gyi kha rgyan dang bcas pa bsnams pa /
de'i sku yi gnas lngar sangs rgyas sman bla dkar dmar mthing ser ljang gu lnga /
pad+ma 'dab bzhi la sman gyi lha mo bzhi    mdun du lha mo dkar mo rin po che'i pi waM bsgyur ba /
g.yas su ser mo bya rgod kyi rkang gling bsgyur ba /
rgyab tu dmar mo mi rkang gi gling bu bsgyur ba /
g.yon du ljang mo dngul dkar gyi me long thogs pa /
mchan /   yis 'dod yon mchod pa'i 'od zer gyi drwa ba kun tu 'khrigs pa /
de dag gi gnas gsum yig 'bru gsum las 'od zer 'phros pas sangs rgyas kyi zhing khams thams cad nas de 'dra ba dpag tu med pa spyan drangs nas thim par gyur /
bcom ldan 'das dpa' bo gcig pa la phyag 'tshal lo //
bdag la tshe dang yon tan phun sum tshogs pa bstsal du gsol //
zhes lan gsum gsol ba btab la /
de dag gi sku las 'od zer dkar dmar mthing gsum 'phros /
rten snod kyi 'jig rten khams kyi 'byung ba bzhi'i bcud nus pa ji snyed yod pa thams cad 'od zer lnga ldan gyi bdud rtsir bkug
/de bzhin du rang gi bla tshe nyams pa dang thor pa dang /
'byung po sde brgyad kyis brkus pa dang phrogs pa thams cad dang /
lha mi la sogs 'gro ba rigs drug mchog dman bar ma'i sems can thams cad kyi tshe dang bsod nams /
sangs rgyas byang sems dpa' bo mkha' 'gro chos skyong srung ma'i sku gsung thugs kyi byin rlabs yon tan mkhyen brtse phrin las nus mthu thams cad 'od zer lnga ldan gyi bdud rtsir bkug
/gtso bo rnams kyi sku dang tshe yi bum pa'i nang du bstim par gyur /
oM AHhU~M gu ru gu Na nA thA badzra satwa d+harma kA ya A yur+dz+nyA na sid+d+hi pha la hU~M/
ces pa ci 'grub bzlas /
tshe bum nang nas bdud rtsi phyur zhing sku yi cha thams cad nas nad sel ba'i 'chi med sman gyi bdud rtsi babs /
tshangs bug nas zhugs lus thams cad gang nas 'du bzhi'i nad rnams sangs se dag
/lus 'chi med rdo rje'i skur gyur /
oM a mA ra Ni dzI wan+ti ye swA hA/
zhes brgya tsam bzlas rjes /
bcom ldan 'das dpa' bo gcig pa la phyag 'tshal lo //
bdag la tshe dang yon tan phun sum tshogs pa bstsal du gsol /
zhes gong ltar gsol 'debs lan gsum byas pas /
gtso 'khor 'od du zhu nas rang la thim pas bla ma dang rang sems sangs rgyas dbyer med pa'i don dam pa'i bden pa mngon du gyur /
zhes mnyam par gzhag
/'di nangs re bzhin ma chag par byas na tshe lo brgya thub par gsungs so //
g.yu thog pa nyid kyi zhal nas khyad par rgya gar du 'tsho byed gzhon nu /
gu ru pad+ma /
slob dpon dpa' bo /
pha dam pa /
bir wa pa /
skyes bu me lha /
bod du srong btsan sgam po /
dwags po lha rje rnams kho bo yin cing /
bla ma gzhan la gsol ba mi tshe gang btab pa bas /
kho bo la lo ru btab pa byin rlabs che /
gzhan la lo ru btab pa bas kho bo la zla bar btab pa /
gzhan la zla bar btab pa bas kho bo la zhag dang za ma skad cig thang cig la btab pa myur te /
de mi bden par gda' na kho bos sems can bslus pa yin pas phyogs bcu'i rgyal ba sras dang bcas pas bdag gi mgo bo ardza ka'i rdog po lta bur tshal pa brgyar khos shig gsungs /
de i bden sad pa'i phyir sman gyi bla sgrub zhag bdun byed pa'i tshe nyams dang rmi lam gyi mtshams su thugs rje chen po phyag stong spyan stong gi sku mi mthong bar de'i zhal ngo nam mkha' gang ba dang /
a ru ra gser mdog rlon pa rta yi mgo tsam lo ma dang bcas pa gtad byung ba sogs dang /
rtags mtshan bzang po byung nas yid ches /
rang gi rgyun khyer gyi nyams len thun re bya phyir rnam thar dang dgongs pa yang zab nas bla sgrub spyi'i sngags dmigs pa gsungs pa rnams bsgrigs pa'i yi ge pa ni nye gnas thabs mkhas so //
karma a rA gas bsgrigs pa'o //

//
