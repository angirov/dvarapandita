'chi med mtsho skyes snying tig gi brgyud pa'i gsol 'debs sgyu 'phrul rol mo bzhugs so //
snang ba mtha' yas rang byung gdod ma'i mgon //
'jig rten dbang phyug kun khyab snying rje'i gter //
mtsho skyes rdo rje 'chi med ye shes sku
/gsol ba 'debs so dngos grub rnam gnyis stsol //
mnga' bdag yab sras bod khams skyob pa'i rje //
bai ro tsa na bstan pa gsal ba'i 'bangs //
mkhar chen mtsho rgyal gsang ba 'dzin pa'i grogs //
gsol ba 'debs so dngos grub rnam gnyis stsol //
'o~Md gsa~Ml lus can dri med bshes gnyen gyi //
ye shes dbyings las sprula~M pa~M'i rdo~M rje~M'i gar //
mchog gi rig 'dzin khyab bdag bla ma la //
gsol ba 'debs so dngos grub rnam gnyis stsol //
pad+ma'i zhal tshab pad+ma gar gyi dbang //
rtsod bral gter chen mchog gyur gling pa sogs //
bka' babs las ldan snying gi bu rnams la //
gsol ba 'debs so dngos grub rnam gnyis stsol //
mtsho skyes rdo rje dz+nyA na d+hA ki ma //
rigs kyi bdag po dbang chen yab dang yum //
spyan ras gzigs dbang rtsa gsum dam can la //
gsol ba 'debs so dngos grub rnam gnyis stsol //
snang srid gzhir bzhengs bskyed pa'i rim pa yis //
bum dbang bsnyen pa'i rnal 'byor lhun gyis grub //
srog thur dbu mar zhugs pa'i 'bar 'dzag gis //
gsang dbang nye bsnyen mtha' ru phyin par shog
/rang snang ye rgya las skyes dga' bzhi yis //
sher dbang sgrub pa'i gseng lam bde blag bgrod //
ka dag lhun grub zad sar 'khyol ba yis //
tshig dbang sgrub pa chen po'i 'bras thob shog
/mos gus stobs kyis lus sems 'ching ba grol //
rang rig mtsho skyes bla ma'i zhal mjal te //
nam mkha' mnyam pa'i 'gro ba ma lus pa //
bde chen rdo rje'i sa la 'god par shog
/ces pa'ang zab gsang bdud rtsi'i skal pa dge ba can pad+ma gar gyi dbang phyug rtsal gyis sprel lo sprel zla'i dkar phyogs kyi tshes bcu la bris nas gsol ba btab pa dge legs 'phel //

//
