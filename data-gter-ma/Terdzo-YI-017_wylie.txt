@#:
gshin rje dmar po'i dgra gnan bzhugs so :
king kang dmar chung rtsa gzhung lags /
'phags pa 'jam dpal gshin rje'i gshed la phyag 'tshal lo :
gshin rje khros pa'i thugs sgrub :
rlung sgrub 'di ni rnal 'byor pa la dgra sna chen po zug pa'am :
da lta gsod zer ba byung na gshin rje dmar chung ma 'di bsgrub bo :
dang po 'di yi bca' gzhi ni :
dben pa'i gnas su maN+Dal gru bzhi'i steng du :
chos 'byung gru gsum sum brtsegs bya :
de la rtsang dmar nag nyi shu rtsa gcig gis bskor :
gru gsum nang dmar ba :
phyi nag pa :
kha dog pa :
mthil yangs pa :
de'i nang du ling+ga gzhug :
ling+ga'i spyi bor laM nan :
dpral bar rus :
snying khar ming la bla 'gugs sngags kyis bskor :
bla la bla rtags :
rkang pa la na tri rbad nan :
kha la bdud po nga longs :
mig la long long bri :
rna ba la 'on 'on :
sna la zhom zhom :
mgrin pa la brjed :
dpung pa gnyis la yum she :
rkang zhabs su yaM:
yan lag bzhi la dzaHhU~M baM ho :
pho rtags la phaT:
spyi bor rdo rje rgya gram 'khor pa bri :
ro sol gyis dkyil 'khor nag por bya :
rnga ma nag po gcig dang :
ral gri gcig dang gnyis rten la bzhugs so :
de'i lus la g.yas su sbrul dkar po gcig lhan cig skyes pa'i lha yin pas kho dam nyams pas kho'i bdud du babs nas spyi bo tshangs pa'i bu ga nas mar 'jib snying kha yan chad drangs par bsam :
g.yon du sbrul nag po gcig byung nas :
mnyam por 'ong ba'i 'chi bdag gi bdud yin pas :
kho'i gshed du gyur nas gsang gnas nas yar drangs te mchin khri man 'jib par bsam :
sbrul g.yas g.yon gnyis 'dzing nas 'thab pas dgra bo'i snying khrag za bar za kha ma mthun nas :
sbrul dkar nag gnyis che ge mo'i g.yas g.yon du 'khril nas :
mjug mas 'chor ba med par mdud nas sbrul gyi mgo bo gnyis kyis 'jib par bsam :
sbrul gyi mgo gnyis mdud par byas nas lus la 'khyud klad khung du g.yas g.yon gnyis nas kha gdangs shing bsgrad pa bsgom pa dang 'bri ba gnyis ka bya :
che ge mo'i spyi bo nas rdo rje rgya gram so ro ro 'khor nas klad khrag dang snying khrag thams cad zho ltar dkrugs nas :
sbrul gnyis kyis 'jib par bsam :
sbrul gnyis je che je cher song nas stobs dang ldan par bsam :
thun rgyag dus sbrul mi dgos :
thun mi rgyag pa'i dus su yang yang sgom :
ling+ga la g.yas su lo dang zla ba la dgra dar ba thams cad mA ra ya rbad nan :
g.yon du zhag dang za ma la dgra dar ba thams cad mA ra ya rbad nan :
mdun du srog lus dbang thang klung rta la dgra dar ba thams cad mA ra ya rbad nan :
spyi bor dgra mgo thog tu babs pa thams cad mA ra ya rbad nan :
mgo nas g.yon skor du snga dgra lag gis bdar pa thams cad mA ra ya rbad nan :
phyi dgra yid la sems pa thams cad mA ra ya rbad nan :
da dgra khyi ltar zug pa thams cad mA ra ya rbad nan :
mgo la til rdung byed pa thams cad mA ra ya rbad nan :
sems la sdug bsngal gtong ba thams cad mA ra ya rbad nan :
lus la na tsha gtong ba thams cad mA ra ya rbad nan :
srog la bar chad gtong ba thams cad mA ra ya rbad nan :
zas nor la god kha gtong ba thams cad mA ra ya rbad nan :
rgyab nas ded shom byed pa thams cad mA ra ya rbad nan :
mdun na khyi bzhin sgug pa thams cad mA ra ya rbad nan :
zur nas gcod dgos zer ba thams cad mA ra ya rbad nan :
za lam du dug g.yos byed pa thams cad mA ra ya rbad nan :
'gro lam du rtsang 'dzugs pa thams cad mA ra ya rbad nan :
byams pa gnyen gyis brjod du ma bcug cig mA ra ya rbad nan :
sdang ba dgra yis sgrog tu ma bcug cig mA ra ya rbad nan :
mnyan pa'i gru tshugs su gleng du ma bcug cig mA ra ya rbad nan :
mgar gyi sol mal du gleng du ma bcug cig mA ra ya rbad nan :
dge 'dun gyi tshogs gral du gleng du ma bcug cig mA ra ya rbad nan :
bon po'i tshogs gral du gleng du ma bcug cig mA ra ya rbad nan :
sngags pa'i phur gral du gleng du ma bcug cig mA ra ya rbad nan :
brgya kha mang gi mi kha zug pa thams cad mA ra ya rbad nan :
stong mi mang gi kha mchu ngan pa thams cad mA ra ya rbad nan :
pha tsho'i mdun khang nas mi kha gleng ba thams cad mA ra ya rbad nan :
gsod shom byed pa thams cad mA ra ya rbad nan :
rku shom byed pa thams cad mA ra ya rbad nan :
'phrog shom byed pa thams cad mA ra ya rbad nan :
gros ngan shom pa thams cad mA ra ya rbad nan :
lkog nas 'bu bzhin 'bug pa thams cad mA ra ya rbad nan :
ngos la sprel ltar 'dzeg pa thams cad mA ra ya rbad nan :
keg bdud gshed gsum la babs pa thams cad mA ra ya rbad nan :
byad kha dang phur kha zug pa thams cad mA ra ya rbad nan :
rbad 'dre dang rbod gtong gtong ba thams cad mA ra ya rbad nan :
gnan sreg 'phang gsum byed pa thams cad mA ra ya rbad nan :
mi kha dang dgra sna rlung ltar 'tshubs pa thams cad mA ra ya rbad nan :
mi kha dang dgra sna me ltar 'bar ba thams cad mA ra ya rbad nan :
mi kha dang dgra sna chu ltar 'brub pa thams cad mA ra ya rbad nan :
yul mi khyim mtshes kyi mi kha zug pa thams cad mA ra ya rbad nan :
rje khol skya ser gyi mi kha zug pa thams cad mA ra ya rbad nan :
nyi ma phyogs bzhi mtshams brgyad kyi dgra 'dre byur gsum thams cad mA ra ya rbad nan :
bstan dgra'i lus ngag yid gsum thams cad mA ra ya rbad nan sod :
oM laM hU~M laM satwam+b+ha ya nan :
dgra bgegs sarba sha trUM mA ra ya rbad nan :
'di yan 'bri ba dang brjod pa gnyis ka bya :
bla 'gugs ni :
many+dzu shrI ya mAn+ta ka ya ma rA tsa dgra bgegs dzaHhU~M baM ho :
dgra bo'i bla sha re ma ti 'grim 'grim sha ma ru ti thum thum myogs myogs yed yed sha ma ru ti khug khug ling myogs ling sha ling thuM tsa mun tri dzaHhU~M baM ho :
dgra bo'i bla 'gugs dus gsum du tshar nyi shu rtsa gcig re   nyi ma rtse shar gung mun mtshams /bzlas la dgug gzhug 'dren bya'o :
rgyun du sngags ring la 'bungs :
oM king kang thuM ril nri myogs sgribs dgra bo wA ka satwaM b+ha ya nan :
big nan dgra thuM de sho de shaM byur brubs :
bi sha tsakra ha la ha la :
hal ta hal ta :
hU~M sa ma ya sgribs hring :
dgra bo satwaM b+ha ya rak+sha nan :
hU~M hU~M laM laM hU~M laM thuM laM:
dgra bo mA ra ya rbad nan chings shig :
brgya re bzlas nas gong gi dmod mo tshar gcig brjod do :
thun la sngags so :
khug rtags byung nas gsad sngags dang sngags ring sbrel lo :
tshogs dang bsgral las bya'o :
tad+ya thA:
du sha du shan :
rak+sha rak+sha :
dgra bo'i snying rtsa srog rtsa khrag rtsa la 'dus 'dus :
dgra bo'i snying rtsa srog rtsa khrag rtsa la 'jibs 'jibs :
dgra bo'i snying rtsa srog rtsa khrag rtsa la chod chod :
mA ra ya rbad sod :
'di gsad pa'i sngags yin :
de nas skad cig gis rdzus skyes tshul du bdag nyid gshin rje gshed sku mdog dmar po :
rgyan med par dmar hring 'dug pa :
'jigs su rung ba phyag g.yas lcags kyu :
g.yon pa lcags kyi tho ba thogs pa :
ral pa phyed yar brdzes pa :
phyed mar la sham me gsal ba'i thugs ka nas :
rang 'dra ba'i sprul pa yang sprul dpag tu med pa 'phros pas :
dgra bo'i rnam par shes pa gar gnas gar yod :
srid pa'i rtse mo man chad nas :
na rag dmyal khams yan chad du :
rang dbang med par lcags kyus snying nas bzung mdun nas khrid rgyab nas ded cing :
bdag gi mdun du slebs te 'khor rnams kyis klad la g.yug cing sa la brdabs pas :
kho'i khong pa'i nang gi tshe bcud nus pa thams cad yar skyugs nas bdag la tshur thim par bsam :
las kyi pho nya rnams kyis hab sgra dir ri ri rang dbang med par khrid nas pho thams cad g.yas su bskor ba :
mo thams cad g.yon du bskor ba gcig kyang 'chor ba med par bsgom :
thun brgyab pa'i dus su thun thams cad ni phur bu dang :
mtshon char phab ste :
dgra bo'i lus thams cad tshal pa tshal pa :
dum bu dum bur song ste :
las byed pho nya rnams kyis khrag thigs pa tsam yang ma lus par gsol bar bsgom :
gru gsum gyi nang du zhe sdang gi me 'bar ba :
phyi na gti mug gi mun 'thibs pa :
bdud kyi btson ra :
gshin rje'i pho brang :
shan pa'i grong khyer :
las gsod gcod la rngams pa :
zas su sha khrag la rngams pa gcig tu bsgom :
nang rtags ma byung gi bar du bsgom mo :
nang rtags ni shing chen po 'gyel ba'am :
brag ri bshigs pa'am :
sems can ri dwags la sogs pa gsod pa'am :
btson du bzung ba dang :
rgyar 'dzud pa dang :
glo snying dang sha khrag la sogs pa rmis na :
nang rtags yin pas las la sbyor ro :
phag thod dar ma'am :
glang ru'i nang du bcug la kha la thun rdzas tsho blug go :
mi kha'i rdzas kyis kha bkang ngo :
de nas re bas btum mo :
gnan pa'i dus su rang nyid phyag g.yas lcags kyi tho ba :
g.yon pa lcags kyu bsnams par bsgom :
phyag g.yas dgra satwa sa la brgyabs pas sa gzhi gas nas gnyis su deng nas mtha'i rgya mtsho sngo mer re dngos su mthong nas yod par bsam :
klu bdud nag po chu srin gyi mgo can gcig yar langs te kha gnam sa tsam bsgrad :
spyan nyi zla tsam nyin mtshan med par gsal ba :
mche ba gangs ri tsam gtsigs pa :
ljags glog dmar ltar 'khyugs pa :
de'i kha nang du dgra bo mi nor 'khor dang bcas pa thams cad der tshud par bsgom mo :
'og gi sa bdag klu gnyan thams cad dga' nas sa bdag gi phru gu thams cad tsir sgra dir ri ri yod par bsam :
dgra bo de rnams bskal pa ma stongs kyi bar du 'chor ba med par dmigs pa drag por bskyed do :
de nas chu srin kha bsdams nas nyi zla gzas zin pa bzhin du mun nag rum gyis song bas :
thar med du slar song bar dmig go :
de'i steng du me chu go ldog gi dmigs pa bya'o :
'byung ba rim brtsegs bya'o :
dur rdo la rdo rje rgya gram bris pas kha bcad :
de nas mi dmigs pa'i ngang la bzhag go :
bla ma'i zhal las gsal :
ling+ga bri ba'i dus su ni :
sa bdag zin phung dang :
gza' bdud 'gyu ba'i dus su :
de'i phyogs su kha gtad la ling+ga dug khrag gis bri :
tshur log nas srung 'khor sgom :
zhal shes la nyungs dkar nag :
ri chen po'i rbab rdo :
tshwa dang g.yer ma :
ci red rnams kyis thun bya'o :
gnan pa rgyag dus gza' phar 'gyu ba dang bstun pa gal che :
srog la byed na zla gcig bsgrub bo :
dgra bo'i za thog lo thog dang bstun pa gal che 'o :
zhag bdun bsgrub na :
lo gsum tshun chad dgra med par thag chod :
bla ma'i rigs la bya rgod kyi thod pa :
dge slong la ngang pa'i thod pa :
sngags pa la bya rog gi thod pa :
bon po la gcan zan gyi thod pa :
mi dpon la glang rwa'am g.yag ru la bya'o :
mi skya la phag thod zer glang ru la me chu ma phog pa byung na shin tu legs so :
bud med la rwa thod :
'byung po la phag thod yin no :
ling+ga yugs sa'i skras bkyig :
ma rnyed na mtshon skud kyis bkyig par bya'o :
pha rol de'i ming rus dang :
zag rdzas ling+ga la byugs na shin tu myur ro :
dgra gang yod ling+ga la bris pas chog :
ming rus ma shes na dpral bar dza bri bar zhal shes yin no :
gshin rje'i rlung sgrub dmar chung ma khyad par can 'di shin tu yid ches pa yin no :[ \u0f80]atsha :
'jam dpal gshin rje'i gshed la na mo :
man ngag gzhung na gsal :
gong gi rdzas sogs pa'i rjes la :
phag dang wa khyi'i thod pa gang rnyed gris brdar yag byas la :
de'i dpral bar rgan pa'i rgan sri nan :
gzhon pa'i gzhon sri nan :
byis pa'i chung sri nan bya ba bris :
'gram pa g.yas pa la pho'i pho sri nan :
g.yon pa la mo'i mo sri nan :
bya ba bri :
de nas thod pa bal tshon sna lngas phyin kha log par dkris :
kha thur du bstan :
steng du ro g.yam rdo rje rgya gram bris pas kha bcad :
de nas dmod bcol ngan pa tsho bya'o :
dgra thul ba'i rtags ni rdzong bzung ba'am :
go khrab gyon pa :
mtshon thogs pa :
dar 'phyar ba :
dung 'bud pa :
g.yag gsod pa :
bcing pa :
rdung pa :
shwa dang :
mig mang rang rgyal ba :
rgyal kha thob pa'i rtags yin no :
ya ma rA tsa'i dgug gzhug dus bzhir bya'o :
chos skyong la phrin las rgyab rten bcol lo :
nang rtags gal che'o :
zhal shes yin :[ \u0f80]atsha :
bstan dgra dam nyams ma lus bsgral bar shog :
sa ma ya :
rgya rgya rgya :
gshin rje gshed dmar po'i dgra gnan rgya zhang khrom gyis gter nas spyan drangs pa'o :
dum pa rgya ston zhang khrom gyi zab gter las byon pa'o //
lcags sreg gi sa gzhi'i mdun du drag po'i mchod pa ni :
drag po'i snod du me tog nag po tshil chen gyi bdug spos :
zhun chen gyi mar me :
rak+ta'i dri chab sha chen bshos bzang :
mang+ga laM///
/
