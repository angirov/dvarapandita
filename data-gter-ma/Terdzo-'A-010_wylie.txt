@#//
thugs rje chen po gsang ba 'dus pa las smin byed chen mo yan lag bcas dkyus gcig tu bkod pa rin chen gter gyi bum pa'i rgyun 'dren zhes bya ba bzhugs so //
na mo gu ru lo ke shwa ra ya /
dkyil 'khor dbang phyug zung 'jug bde chen sku
/sras bcas rgyal kun gsang ba 'dus pa'i dpal //
gang de'i byin rlabs nyi gzis bdag snying gi
/mun bcom ye shes pad+mo bzhad par mdzod //
gzhan phan 'byams klas thugs gsang gi
/smin byed chen po stong dbang dang //
gong ma gsum bcas rgyun bzang nyid //
'phel 'dod bsam pas dkyus gcig dgod //
chos rgyal rat+na gling pa'i zab gter thugs rje chen po gsang ba 'dus pa'i smin byed chen mos slob ma rjes su bzung ba la /
spyir dbang chog rin chen gter bum nas sngon du bla ma la gsol ba 'debs par gsungs pa ni don gyis song bas 'thus /
bsnyen pa kha gso dbang bskur dkyus 'gre la mi 'grub pa dang sgrub gnas rnying par sa chog mi dgos shing sgrub chen dang sbrel ba sogs ni dkyus la mi lcogs pa'i dbang du byas te /
'dir deng dus rnying lugs spyi'i phyag bzhes kyi babs dang mthun par dbang chen yongs rdzogs dkyus gcig tu bskur ba'i lag len khrigs su 'god pa las /
sngon du 'gro ba /
sta gon gyi rim pa /
gshom bkod sgrub mchod /
dbang chog dngos /
rjes kyi bya ba rnams so //
dang po ni brgyud 'debs /
skyabs 'gro
/yan lag bdun pa /
sems bskyed rnams las byang ltar btang la /
hrIH
dmigs med stong pa'i ngang nyid las //
pho brang lte dbus 'od lnga'i klong //
pad+ma nyi zla'i gdan steng du //
rang rig yi ge hrIHdmar po //
phar 'phros rgyal ba mnyes mchod 'bul //
sems can kun gyi sgrib pa sbyangs //
tshur 'dus dngos grub bdag la bsdu //
'khor ba dong nas sprugs par bsam //
de nyid yongs su gyur pa las //
rang nyid gsang ba 'dus pa'i sku
/dmar po zhal gcig phyag gnyis pa //
phyag g.yas pad phreng thugs kar 'dzin //
phyag g.yon tshe bum pad sdong bsnams //
rin chen pad phreng rus rgyan dang //
dar dpyang rgyan tshogs dpag med brgyan //
yum mchog gsang ba ye shes ma //
phyag g.yas ut+pal g.yon bdud rtsi //
zung 'jug yab kyi mgul nas 'khyud //
gcer bu rgyan drug pad phreng mdzes //
zhabs gnyis yab kyi sked la 'khril //
gnyis med zung 'jug dag tu sgom //
thugs kar zla ba'i dkyil 'khor steng //
hrIHyig dmar po 'od zer can //
yig drug mtha' la bskor bar bsam //
de las 'od 'phros rang bzhin gyi //
ye shes sems dpa' spyan drangs bstim //
sku gsung thugs kyis byin brlabs nas //
ye shes lnga yis dbang bskur bsam //
bdag nyid thugs srog hrIHyig las //
'od zer phar 'phros rgyal ba mchod //
sems can kun gyi sdig sgrib sbyang //
kun kyang thugs rje chen por gyur //
tshur 'dus sku gsung thugs kyi bcud //
byin rlabs dngos grub bdag la thim //
ting 'dzin thugs srog hrIHyig mthar //
yig drug g.yon du 'khor bar bsgom //
oM ma Ni pad+me hU~M hrIH
zhes yig bdun ci 'grub bzla /
dkar gtor gser skyems bshams /
byin rlabs bsngo ba rnams bla ma dgongs 'dus nas 'byung ba sogs spyi 'gro byas pas sa chog gi don yang tshang ngo //
gnyis pa sta gon la gsum /
lha bum pa slob ma sta gon no //
dang po lha ni /
dkyil 'khor gyi stegs bu dri bzang gi bdud rtsi lngas chag chag btab pa'i steng du dri bzang gi thig le dbus su gru bzhi /
'khor rnams la zlum po lha grangs dang mnyam par bkod pa'i steng du dri bzang gi chab kyis brlan pa'i 'bru dkar gyi tshom bu gtso 'khor phyed pa so so'i sngags mthar /
sa ma ya satwaM:
zhes pas bkod /
mi shes na /
oM AHhU~M zhes pas bkod /
de'ang dbus su gcig
/de rgyab brgyad /
de rgyab drug
/de rgyab sangs rgyas stong rtsa'i mtshon byed /
de rgyab sgo bzhi rnams bkod la phyi mchod dang sman raka gtor gsum /
mchod pa byin rlabs spyi 'gre bya /
bskyed bstim mchod bstod rgyas pa las byang ltar grub na legs /
bsdu na /
hrIH
dmigs med stong pa'i ngang nyid las //
rang byung ye shes 'od kyi klong //
'ja' tshon 'od lnga'i mu khyud 'khrigs //
pad+ma nyi zla'i gdan stengs su //
gsang 'dus thugs rje spyan ras gzigs //
tshe bdag rta mgrin gsang ye yum //
nor 'dzin gsang 'dzin rigs lngar bcas //
sems dpa' yab yum thub pa drug
/sangs rgyas stong rtsa sgo ba bzhi //
rig 'dzin mkha' 'gro dam can tshogs //
sku mdog phyag mtshan rgyan cha lugs //
ma 'dres nam mkha'i 'ja' ltar gsal //
rgyan rdzogs gzi brjid ldan pa bsam //
lha tshogs de dag gi spyi bor oM dkar po /
mgrin par AHdmar po /
thugs kar hU~M sngon po dang so so'i sa bon las 'od zer 'phros pas rang bzhin gyi gnas nas bsgom pa dang 'dra ba'i ye shes pa spyan drangs //
hrIH
rnam dag bde chen gzhal yas nas //
thugs rje chen po'i lha tshogs rnams //
sngon gyi thugs dam ji bzhin du //
gnas 'dir spyan 'dren gshegs su gsol //
lhun grub longs sku'i zhing khams nas //
rgyal ba rigs lnga gshegs su gsol //
phyogs bcu dag pa'i zhing khams nas //
sems dpa' yab yum gshegs su gsol //
'gro 'dul sprul pa'i zhing khams nas //
rgyal ba thub drug gshegs su gsol //
phyogs bcu dus gsum zhing rnams nas //
sangs rgyas stong rtsa gshegs su gsol //
phrin las bzhi yi da la nas //
sgo bzhi'i khro rgyal gshegs su gsol /
oM ma Ni pad+me hU~M hrIH
sa ma ya dza dzaHhU~M baM hoH
badzra sa ma ya tiSh+Tha lhan /
a ti pU hoH
pra ti dza hoH
ar+g+haM sogs kyis mchod nas bstod pa ni /
hrIH
gsang 'dus yab yum sras dang bcas //
rigs lnga sems dpa' yab yum dang //
sprul sku thub drug sangs rgyas stong //
sgo bzhi skyong mdzad khro rgyal bzhi //
mkha' 'gro chos skyong dam can bcas //
yongs rdzogs lha la phyag 'tshal bstod //
ces pa tsam bya'o //
gnyis pa bum pa ni /
rnam bum nyer lnga'i bcud ldan mgul chings dmar po kha rgyan bcas /
las bum de mtshungs mgul chings ljang gu can gnyis la drag sngags brjod cing gu gul gyis bdug
/yungs dkar gyis brab /
'grub na dbang gzhung nas gsungs pa'i sngags rnams kyang brjod la bum pa bca'/
gzhi stegs kyi g.yas su rnam bum dang g.yon du las bum bkod la phyi nang gi mchod pa bsham /
byin rlabs spyi 'gre bya /
b+h+rU~M las 'od 'phros phyogs bcu yi :
rgyal ba mnyes mchod tshur 'dus pas :
bum pa rin chen gzhal yas khang :
'ja' tshon 'od lnga'i mu khyud 'khrigs //
sogs gong gi sta gon skabs ltar gtang /
spyan 'dren tshig bcad mi dgos /
mchod bstod yan grub nas sngags mchod kyi tshul du gtso 'khor bzlas pa nyer gcig tsam re bya /
las bum bsang sbyangs /
stong pa'i ngang las /
las kyi bum pa mtshan nyid thams cad yongs su rdzogs pa'i nang du pad+ma zla ba gnod sbyin pho mo bsnol ba'i steng du /
las kyi khro bo bdud rtsi 'khyil pa sku mdog ljang ser g.yas rdo rje rgya gram dang g.yon sdigs mdzub mdzad pa /
zhabs gnyis brkyang bskum 'dor thabs kyis bzhengs par bsgom pa'i spyi bor oM/
mgrin par AH
thugs kar hU~M gsum gsal ba las 'od zer 'phros pas /
rang bzhin gyi gnas nas khro bo bdud rtsi 'khyil pa dngos 'dra ba'i ye shes pa spyan drangs /
sa ma ya dzaH
dzaHhU~M baM hoH
tiSh+Tha lhan /
a ti pU hoH
pra ti dza hoH
A+oM badzra a mr-ita ar+g+haM sogs kyis mchod la /
hU~M/
sku gsung thugs kyi mnyam nyid bdud rtsi 'khyil //
dug gsum bdud rtsir sgyur mdzad sman pa'i mchog
/bdud rtsi lta bus 'gro ba'i don mdzad pa /
khro rgyal bdud rtsi 'khyil la phyag 'tshal bstod /
thugs kar nyi ma'i steng du rdo rje rgya gram gyi lte bar hU~M ljang ser gyi mthar /
oM badzra a mr-ita kuN+Da li tshin+d+ha tshin+d+ha hU~M phaTaH
g.yas su 'khor ba las bdud rtsi'i rgyun babs /
bum pa gang bar gyur /
ces dmigs la bzlas pa brgya rtsa tsam dang /
mchod bstod sngar ltar bya /
lha 'od du zhu nas dag byed kyi chu nus pa dang ldan par gyur /
ces mos /
dkyil 'khor gyi bcas rnams yol bas bsgrib bo /
gsum pa slob ma sta gon ni /
so shing /
srung skud lnga bsgril /
ku sha'i chun po che chung rnams 'du bya /
slob ma rnams la sgo'i phyi rol du /
ji ltar bltams pa sogs dang las bum gyi chus khrus bya /
nang du 'khod nas me tog bkye bsdu dang /
dbang gi spyi bshad rgyas bsdus ji ltar 'os pas mtshams sbyar la /
slob ma sta gon gyi chos rnams zhu ba'i yon du maN+Dal phul /
zhes maN+Dal 'bul du bzhug
/thal mo me tog dang bcas te gsol ba 'debs pa 'di'i rjes zlos mdzod /
bla ma rdo rje 'dzin pa dgongs :
thugs rje chen po'i dkyil 'khor du :
sku gsung thugs kyis gzung slad phyir :
lhag par gnas par mdzad du gsol :
lan gsum /
de ltar gsol ba btab pa la bka'i gnang ba sbyin pa lags pas snyan gtod 'tshal /
kye :
skal ldan rigs kyi bu mchog rnams :
thugs rje chen po'i dkyil 'khor du :
dbang bskur byin gyis brlab pa'i phyir :
lhag par gnas pa tshul bzhin bya'o :
thog mar rgyud rnam par dag par bya ba'i slad du mdun gyi nam mkhar bla ma thugs rje chen po gsang ba 'dus pa la rtsa gsum rgyal ba rab 'byams kyis bskor te bzhugs pa'i spyan sngar /
bdag sogs nam mkha' dang mnyam pa'i sems can thams cad deng nas byang chub snying po la mchis kyi bar du skyabs su mchi'o snyam pa dang /
lus ngag yid gsum gyi sgo nas bsags pa'i sdig sgrib nyes ltung bshags shing /
sems can gyi don du sangs rgyas thob par 'dod pa'i smon sems dang /
de'i phyir du rdo rje theg pa'i lam mchog bsten pa'i 'jug pa sems bskyed pa rnams gsal thob la 'di'i rjes zlos /
na mo :
rtsa ba gsum dang dkon mchog gsum :
skyabs kyi dam pa thams cad la :
'di nas byang chub ma thob bar :
sgo gsum dwangs bas skyabs su mchi :
mi dge sdig sogs thams cad bshags :
'gro ba kun gyi don gyi phyir :
smon pa'i byang chub sems bskyed cing :
lus ngag yid kyis 'gro ba la :
phan bde'i spyod pas 'jug par bgyi :
lan gsum bya /
so shing gi ra ba rigs lnga'i sku bcas bkod /
so shing sbyin la /
rigs dang bskal pa brtags pa'i slad du so shing 'di nyid thal mo sbyar ba'i bar du zungs la rigs gang dang 'brel pa dang skal pa ji ltar yod pa bstan du gsol snyam du dmod bor ba tshig 'di'i rjes zlos dang bcas te 'dor ba zhu /
bla mas gnang ba'i so shing 'di :
thugs rje che dang mnyam sbyor bas :
dkyil 'khor dbus su 'dor bar bgyi :
las dang skal ldan sa ru bobs :
zhes 'dor du gzhug
/de ltar dor ba'i so shing rtse mo phyogs bzhi gang du bstan pa de'i rigs dang phrin las /
mtshams su dngos grub phran tshegs /
steng du mkha' spyod /
'og tu bstan na sa spyod 'grub par gsungs so //
srung skud lnga bsgril rdo rje'i mdud pa gsum btab pa la yi dam gyi snying po dang drag sngags so lnga pa btab /
rdo rje'i mdud pa 'di nyid pho'i dpung pa g.yon dang mo'i g.yas su bcings pas sgo gsum la bar du gcod pa'i bgegs thams cad las bsrung bar mos shig
/hU~M:
ye shes lnga ldan srad bu 'di :
srung ba rdo rje'i mdud par byas :
bar chad bgegs rnams bsrung bar shog :
yi dam sngags sham du /
badzra rak+Sha rak+Sha hU~M:
zhes bcings la mdud par rdo rje'i rgyas gdab /
ku sha dri chab kyis bsang la /
bzang ngan gyi ltas rmi lam du brtag par bya ba la gsal zhing mi 'khrugs pa'i slad du dag byed rtswa mchog ku sha'i chun po chung ba sngas dang che ba stan gyi don du zungs shig
/las 'phro skal ldan rigs kyi bu :
ku sha gtsang ma'i rtswa mchog 'di :
dngos grub rtags mtshan gsal ba'i phyir :
khyod kyi nyal ba'i sngas stan gyis :
zhes phyag rgya bsnol mas gtad /
des sngon 'gro sta gon gyi rim pa grub pa lags pas dge rtsa gzhan don du bsngo bar zhu /
zhes bsngo ba byas la slob ma gyes /
slob dpon gyis sta gon lha la gsol ba gdab pa ni /
thal mo sbyar la /
ho :
dus gsum bla ma yi dam lha :
yi dam rgyal ba rgya mtsho'i tshogs :
mkha' 'gro dam can ma lus dgongs :
dkyil 'khor bzang po legs bris nas :
bdag cag bsnyen sgrub las sbyor bsrangs :
sta gon la ni gnas par mdzod :
ces dang se gol lan gsum gyis bskul bas /
lha rnams bar snang du btegs 'od kyi drwa bar bzhugs par gyur /
ces mos la tshom bu sogs bsdu /
bdag bskyed 'od gsal bsdu ldang byas la dge ba bsngo'o //
gsum pa la gshom bkod kyi rim pa ni /
stegs bu'i steng du ras bris kyi dkyil 'khor bkram pa'i dbus su rkang gsum bkod /
de steng 'og nas 'byung ba'i tshig bcad brjod la rnam bum kha rgyan gzungs rdor ldan pa bzhag
/dbu rgyan /
phreng ba sogs zhi chas bdun /
rigs lnga'i phyag mtshan /
dril bu dang me tog phreng ba /
rigs lnga yab yum /
sku bzhi /
sems dpa' sems ma bcu drug
/thub pa drug
/sangs rgyas stong bcas lha tsaka yongs rdzogs /
gzhung pod phreng bas dril ba /
shel rdo me long 'bru gsum mtshan pa'i phyag rgya gsum rnams mdun sogs su bzhag
/bza' bca' sna tshogs pa'i tshogs rdzas snod gcig tu bzhag pa /
rdzas brgyad /
tshe 'brang rnams kyang ci bder bkod /
myang grol bum dbang sbrel na mdun du skye bdun ril bus bkang ba'i bum pa rigs lngas kha brgyan pa /
g.yas phyogs su gsang dbang dkyil 'khor maN+Dal la sin+d+hu ra byugs shing chos 'byung bris pa'i dbus su kA pa la chos sman chang sbyar gyis bkang ba dar dmar gyis kha bkab /
steng du me long la sin+d+hu ra chang sbyar byugs pa la chos 'byung dbus su hrIHma /
phyogs bzhir ha ri ni sa bris pa bzhag
/g.yon phyogs su dbang bzhi pa'i dkyil 'khor 'ja' ris mu khyud lnga ldan gyi dbus su b+han+d+ha bdud rtsis bkang ba'i kha me long gis bkab pa la shel rdo dang rma bya'i sgro thig bzhag
/gtor dbang yang sbrel na rgyab phyogs su rin po che'i snod du chang dang 'o ma spod sman sbrang sbyar gyi zan la ri rab bang rim bzhi brtsegs steng zlum skor /
de steng pad+ma 'dab brgyad /
de steng bum pa pad skor steng rin po ches brgyan pa /
rmangs su pad+ma phyi nang sbrags ma can dang /
thod pa'i bdud rtsi me long gis bkab pa'i steng man shel bzhag
/mdun du bka' gter srung ma'i gtor ma /
sman rag gtor gsum /
phyi mchod sogs rgyas par bsham /
las bum byang shar du bkod /
gzhan yang las byang la mkho ba'i gtor mchod /
tshogs kyi yo byad rnams 'du bya'o //
gong smos bum pa bzhugs gsol ni /
hU~M:
phyi nang gsang ba yongs rdzogs lha rnams bzhugs :
bde gshegs rgyal ba yongs rdzogs chen po bzhugs :
mnga' gsol dgyes bzhugs dbang dang dngos grub stsol :
gsang ba mchog gi gnas 'dir bzhugs su gsol :
badzra tiSh+Tha sa ma ya lhan :
zhes dang shis brjod gang 'os bya /
dbang don sgrub mchod ni brgyud pa'i gsol 'debs sngon du 'gro bas /
las byang ltar skyabs 'gro
/yan lag bdun pa /
sems bskyed bya /
dkar gtor dang bgegs gtor gtang /
bka' bsgo mtshams gcod nas bzung mthar chags su gtang /
byin 'beb skabs /
bar snang 'od kyi drwa bar bzhugs pa'i sta gon gyi lha rnams bya khyu thang la babs pa ltar byon nas dkyil 'khor rang rang gi gdan dang rten la bzhugs par gyur /
badzra sa ma dzaH
dzaHhU~M baM hoH
zhes brjod cing don bsam /
lha bskyed skabs chags med zhabs sogs lugs 'di'i brgyud 'dzin bla ma rnams kyis gyer tshig gcig gis bdag bdun bum gsum gtor ma bcas rten brten pa yongs rdzogs so sor bskyed par gsungs /
rgyas par grub na phyag gi skabs su sangs rgyas stong gi mtshan 'bum sbyar /
glu mchod rjes su mchod 'bum /
sman raka gtor gsum khA hi bcas /
bstod pa rgyas pa bshags pa bcas btang /
rgyun mi chad pa rnam gsum gyi ting nge 'dzin dang ldan pas gtso bo yig bdun ci 'grub dang /
'khor rnams de'i bzhi cha sogs rim par phri la bzla /
gzungs thag blangs la /
bdag bskyed kyi thugs ka'i sa bon las 'od zer 'phros pa bum pa'i lha la phog pas thugs rgyud bskul /
yab yum snyoms 'jug mdzad pa'i sbyor mtshams nas byang sems bdud rtsi'i rgyun babs bum pa gang bar gyur /
ces dmigs la yig bdun mthar /
kA ya wAka tsit+ta dz+nyA na pany+tsa a b+hi Shiny+tsa hU~M/
zhes btags pa brgya rtsa brgyad las mi nyung ba bzla /
myong grol ril bum gyi dbang bskur sbrel na skabs 'dir zur gsal dmigs bzlas rtsa ba ci mang dang /
las sbyor bzlas pa'ang khyug tsam bya /
de nas mchod bstod mdor bsdus byas la dung chu rnam bum du phul te /
lha rnams byang chub sems kyi thig ler zhu nas bdud rtsis bum pa gang bar gyur /
ces dmigs /
srung ma'i gtor 'bul chags med kyis mdzad pa'i sgrub lung ma tsam 'tsham pas legs /
tshogs byin rlabs nas bsgral bstab yan grub pa dang ting nge 'dzin gyi dbang len nam rig pa'i me tog dor /
slob ma gzhug par gnang ba zhu /
dkyil 'khor la yol ba btang ngo /
bzhi pa dbang bskur ba ni /
sta gon byas pa'i slob ma rnams sgo'i phyi rol du las bum gyis khrus bya zhing /
hU~M:
dri med dag pa ye shes chu 'dis ni :
las dang bar chad sgrib sogs kun tu sbyong :
bu rnams lus ngag yid gsum sgrib dag nas :
dbang bzhi yongs rdzogs snod du 'gyur bar shog :
oM shU dz+nyA ta dz+nyA na swa b+hA wa At+ma ka shud+ho\u0f85 haM:
zhes dang yig brgya brjod la nang du 'khod /
bgegs gtor gtang /
bka' bsgo mtshams gcod las byang ltar bya /
sems bskyed gsal gdab /
dbang bshad rgyas par spro na gzhan du 'byung ba gang rigs sbyar /
mdor bsdu na /
de'ang dus gsum rgyal ba sras dang bcas pa'i gsang gsum yon tan phrin las mi zad pa rgyan gyi 'khor lo gcig tu bsdus pa'i bdag nyid chen po o rgyan gyi slob dpon pad+ma 'byung gnas de nyid kyis gdul bya gzhan snang tsam du /
o rgyan yul gyi shar phyogs rgya gar rdo rje gdan gyi lho nub bkra shis brag phug mA ra ti kar 'chi med tshe la dbang ba'i rig pa 'dzin pa bsgrubs nas grub pa brnyes pa'i skabs su /
gnas mchog ri bo ta lar 'phags mchog thugs rje chen po dngos las spyan ras gzigs 'khor ba dong sprugs /
rgyal ba rgya mtsho /
gsang ba 'dus pa /
yang snying 'dus pa /
yid bzhin 'od mchog
/phyag stong spyan stong la sogs pa'i rgyud mchog brgya dang rtsa brgyad bzhugs shing yongs su rdzogs pa'i bka' babs thob pa la brten nas sgrub thabs man ngag gi rim pa mtha' yas pa mdzad /
bod yul 'phags mchog spyan ras gzigs kyi 'dul zhing khyad par du gyur pa la dgongs nas /
skal ldan rje 'bangs pho mo rnams la thugs rje chen po'i rgyud dang gdams ngag gi rim pa mtha' yas pa bstsal pa rnams kyi nang nas phyogs dus rgyal ba kun gyi gsang ba ma lus pa gcig tu 'dus pa'i gdams skor 'di nyid /
pad+ma gsung gi bka' babs rgyal ba mchog dbyangs dang lang gro lo tsA ba dkon mchog 'byung gnas sogs la khyad par du bstsal cing phyi rabs gdul bya'i don du gter du sbas par gdams pa ltar /
gsang ba'i bdag mo mkha' 'gro ye shes mtsho rgyal gyis lho brag gnam skas can du dam chos 'dus pa skor bzhi lhan cig tu sbas par mdzad pa /
phyis 'dul ba'i dus la babs pa'i tshe lang gro lo tsA'i yang srid sprul pa'i gter chen rat+na gling pas spyan drangs te /
bum sgrub chen mo sum cu so lnga re re bzhin ngo mtshar ba'i ltas kun gyis mthun grub dang bcas pa btsugs nas myang grol sbyin pas bod yul mtha' dbus kun la khyab par mdzad /
de nas bzung ste da lta'i bar du mdo khams stod smad kun tu thugs gsang gi bstan pa dbyar mtsho ltar 'phel rgyas rgyun ma chad par byung ba'i zab chos 'di la /
dbang bskur gyi rnam grangs 'ga' zhig mchis pa las da lam skabs 'dir rtsa ba'i smin byed chen mo yan lag bcas mtha' rgyas su bsgrub pa yin /
de la bdag nyid kyi bgyi bar 'os pa sogs mtshams sbyar la maN+Dal 'bul du gzhug
/mtshams sbyor dang sngags spyi mthun byas la mig dar me tog gtad /
slob dpon dang /
dkyil 'khor gyi bdag po dbyer ma mchis pa la thugs gus pa chen pos thal mo me tog bcas gsol ba 'debs pa 'di'i rjes zlos mdzod /
kye :
tshogs kyi dkyil 'khor chen po ru :
rgyal ba kun dang gnyis med pas :
bla med snying po thob bya'i phyir :
bdag cag sgo 'dir 'jug par zhu :
lan gsum /
de ltar gsol ba btab pa la snod kyi skal pa brtag cing 'dri ba yin te /
bu rnams skal bar mi ldan na :
'jug par dka' zhing nyes dmigs che :
dam tshig 'das na 'di phyi brlag :
las 'phro med na phyir dengs shig :
de'i lan gsol bar mos la 'di'i rjes zlos /
bdag cag skal ldan rigs kyi bu :
'di nas byang chub mchis bar du :
dbang zhu bka' bsgrub dam bsrung lags :
gsang ba'i dkyil 'khor 'jug par zhu :
zhes gsol bas snod dang ldan par rig nas gnang ba sbyin pa ni /
gsang 'dus thugs rje'i dkyil 'khor 'dir :
lha dang snying po bsgrub pa yi :
dam tshig tshul bzhin bsrung nus na :
las kyi bu yin bdag gis bzung :
de la thog mar sdom pa dam tshig mtha' dag gi gzhi rten skyabs su 'gro dgos pas /
bla ma dkyil 'khor gyi lha tshogs rgyal ba sras dang bcas pa la bdag gzhan mkha' khyab kyi sems can thams cad deng nas byang chub ma thob kyi bar du skyabs su mchi'o snyam pas 'di'i rjes zlos /
bla ma yi dam mkha' 'gro dang :
sangs rgyas chos dang dge 'dun la :
'di bzung byang chub ma thob bar :
bdag ni gus pas skyabs su mchi :
lan gsum /
skyabs gsol dang sdig pa bshags pas rgyud sbyong ba sngon du 'gro ba can gyi so so thar pa'i sdom pa /
smon 'jug byang sems kyi bslab pa sogs tshul bzhin du blang zhing don dam byang chub mchog tu sems bskyed pa rnams gsal thob la 'di'i rjes zlos /
dkon mchog gsum la bdag skyabs mchi :
nyan thos rang rgyal byang chub sems :
so so thar pa'i sdom pa la :
bdag ni rtag tu gnas shing bsrung :
don dam sems bskyed sdom pa bzung :
bla ma sangs rgyas 'khor dang bcas :
kun nas bdag la dgongs su gsol :
bla ma dkon mchog gsum po la :
byang chub ma thob bar du ni :
skyabs kyi mchog tu bzung bar bgyi :
sngon nas bsags pa'i sdig sgrib bshags :
'gro kun sangs rgyas thob bya'i phyir :
smon pa'i byang chub sems ni bskyed :
sems can yongs su smin bya'i phyir :
gsang sngags spyod pa rlabs chen spyod :
don dam spros bral byang chub sems :
rang byung mtha' bral stong gsal bsgom :
lan gsum /
dam chu sbyin la /
'di ni gsang ba srog gi chu :
khyod kyi snying gi dkyil du dbab :
ye shes sems dpa' tshon gang bar :
'di 'gyur mchog gi sa thob shog :
gal te khyod kyis dam 'das na :
yak+sha sdig pa mgo dgur gyur :
snying khrag 'thung zhing dmyal bar bsreg :
de phyir dam tshig srog bzhin bsrung :
sa ma ya rak+Sha hU~M:
rdo rje theg pa'i rtsa ba yan lag gi dam tshig rnams tshul bzhin bsrung pa'i dam bca' brtan pos tha tshig gi bro bor ba 'di'i rjes zlos /
sa ma ya i dan du na ra kan /
zhes brjod du gzhug
/gter gzhung las slob bu'i sgrib pa sbyangs nas lhar bskyed cing dbang bskur ba tsam las ma gsungs pa gter rnying phal cher dang dgongs pa mthun la don la de kas chog mod kyang /
gsang ba spyi ltar ye shes pa dbab pa'ang 'gal ba med par ma zad gtor dbang skabs su che thang du bsngags pa ltar gnad bsdeb na /
de'ang tha mal pa'i lus kyi snod la dbang gi bcud mi chags pas thog mar sgrib pa sbyong ba'i slad du dmigs pa 'di ltar mdzod /
khyed rang rnams kyi spyi bo'i phyogs bzhi dbus lngar nyi zla pad+ma'i gdan gyi steng du /
dbus su oM dkar po /
shar du hU~M mthing ga
/lhor trAM ser po /
nub tu hrIHdmar po /
byang du AHljang gu rnams gsal bar bskyed de /
badzra sur+Ya tsaN+Da kra hU~M phaT:
ces brjod pas yig 'bru rnams las ye shes lnga'i 'od zer lcags sreg gi tshwa tshwa ltar rno la myur ba mang po 'phros /
slob ma'i lus la thim pas /
rgyu pha ma'i khu khrag mi gtsang ba thams cad dang /
lus ngag gi dri ma dang /
sems kyi rtog sgrib dang /
ma rig bag chags thams cad bya spu mes tshig pa ltar bsreg par bsam la /
kA ya wA ka tsit+ta sarba pA paM da hA na badzrA ya swA hA:
zhes brjod cing til nag gis brabs /
dbang gi gzhi dgod cing ye shes pa dbab pa yin pas lus gnad drang por srongs /
ngag gnad rlung kha sbyor du chings /
sems kyi gnad gzhan du ma yengs par dmigs pa rtse gcig tu sgoms mdzod /
rdo rje slob dpon dkyil 'khor gyi gtso bo gsang ba 'dus pa dngos su gsal ba dang /
sa phyogs dag pa'i zhing khams chen por gnas khang ye shes rang snang las grub pa'i gzhal yas khang gi dbus su khyed rang rnams thugs rje chen po gsang ba 'dus pa'i skur gyur pa ni /
dmigs med stong pa'i ngang nyid las //
pho brang lte dbus 'od lnga'i klong //
pad+ma nyi zla'i gdan stengs su //
rang rig yi ge hrIHdmar po //
phar 'phros rgyal ba mnyes mchod 'bul //
sems can kun gyi sgrib pa sbyang //
tshur 'dus dngos grub bdag la bsdu //
'khor ba dong nas sprugs par bsam //
de nyid yongs su gyur pa las //
rang nyid gsang ba 'dus pa'i sku
/dmar po zhal gcig phyag gnyis pa //
phyag g.yas pad phreng thugs kar 'dzin //
phyag g.yon tshe bum pad sdong bsnams //
rin chen pad phreng rus rgyan dang //
dar dpyang rgyan tshogs dpag med brgyan //
yum mchog gsang ba ye shes ma //
phyag g.yas ut+pal g.yon bdud rtsi //
zung 'jug yab kyi mgul nas 'khyud //
gcer bu rgyan drug pad phreng mdzes //
zhabs gnyis yab kyi sked la 'khril //
gnyis med zung 'jug dag tu sgoms //
de ltar gsal ba'i snying gi dbus su /
gser gyi 'khor lo rtsibs drug pa de'i 'og tu g.yo byed rlung gi sa bon yaM gis mtshan pa /
de'i steng snying gi dkyil du ye shes sems dpa' bsgoms pa dang 'dra ba tshon gang ba'i thugs kar pad 'dab drug la yig 'bru drug
/lte bar hrIHgsal ba las /
bla mas hrIHzhes pa'i dbyangs dang yaM zhes ring bar brjod pas /
bla ma'i thugs ka nas hrIHdang yaM 'phros slob bu'i thugs ka'i yig 'bru gnyis la phog pas yaM las rlung re re g.yos pas /
'khor lo rtsibs drug snying ye shes sems dpa' dang bcas pa drag tu 'khor ba la rtse cig tu gtad cing /
ye shes sems dpa' dang hrIHlas 'od zer phyogs bcur khyab pas spyir phyogs bcu'i sangs rgyas byang sems thams cad dang /
khyad par du po Ta la nas ye shes pa byang chub sems dpa'i 'khor dpag tu med pa dang /
'og min nas rgyal ba rigs lnga'i tshogs thams cad kha ba bu yug 'tshub pa ltar thib thib nam mkhar byon nas /
slob bu'i spyi bo nas mar thim zhing khyad par du thugs ka'i ye shes sems dpa' la thim par sgoms shig
/rgyas par spro na sgrub khog gi
/stong gsum phyogs bcu'am /
bsdu na /
las byang gi byin 'beb brjod /
rol mo bsgrag
/'beb rdzas bdug
/yig bdun sham bur /
hrIng hrIng badzra sa ma ya dza :
sa ma ya satwaM:
sa ma ya hrIng :
A we sha ya a A:
zhes bzlas la dbab /
de ltar dbab pa'i byin rlabs kyi rgyun brtan par byas par mos shig
/oM su pra tiSh+Tha badzra ye swA hA/
zhes rdo rje me tog dang bcas pa spyi bor bzhag
/me tog 'dor gzhi phyag mtshan lnga'am tshom bu bkod pa gang rigs bstar la /
maN+Dal 'dir ye shes kyi dkyil 'khor gnyis pa gsal ba la khyed rang rnams la sngar byin pa'i me tog de nyid /
rang rig lhag pa'i lha gang yin pa la phog par shog cig snyam pa'i 'dun pa drag pos 'di'i rjes zlos dang bcas te 'dor bar zhu /
ho :
sku gsung thugs kyi dkyil 'khor du :
rig pa'i me tog lha la 'bul :
las dang thugs rje zung 'brel ba'i :
lhag pa'i lha la phog par shog :
ces 'dor du gzhug
/gang la phog pa'i rigs so so dang mthun pa'i gsang mtshan nam /
spyi tsam du /
khyed rnams kyi me tog phog pa'i lha dkyil 'khor gyi bdag po gsang ba 'dus par zungs la gsang ba'i mtshan yang rigs 'dus thugs rje'i dbang phyug ces bya ba yin no //
zhes cod pan spyi bor bzhag
/de nas las slob kyis phyag byas la 'di zhu'o //
ho :
las dang skal bar ldan 'di rnams :
byang chub rdo rje'i lam la drangs /
rdo rje slob dpon mchog gis bzung :
nam mkha'i rdo rje bdag la stsol :
ma rig rmongs pa'i ling thog sol :
dag pa'i zhing khams bstan du gsol :
slob dpon gyis gser thur thogs la /
khyed rang rnams kyi lhan skyes ma rig pa'i sgrib g.yogs mig dar dang lhan cig bsal bar mos shig
/nga ni thar pa'i lam ston ste :
khyed kyi ma rig bsal bar bya :
gsang ba 'dus pa'i dkyil 'khor ltos :
lam mchog rnyed do spro ba skyed :
badzra tsak+ShuHpra we sha ya phaT:
yol ba bsal /
de ltar dri med ye shes kyi spyan thob pas rang snang rnam par dag pa'i dkyil 'khor chen po mngon sum du mthong bar gyur pa ni /
de'ang phyi rol du rdo rje'i ra gur me ri dang bcas pa'i srung 'khor /
de'i nang du pad+ma'i ra ba /
dur khrod gnas brgyad de /
gang zag dbang po tha ma pa la mi rtag pa dang /
'bring la bdag med pa dang /
rab la 'khor 'das ro snyoms su ston pa'o //
de yi nang du sna tshogs rdo rje rwa nyi shu pa'i lte bar /
thar pa chen po'i gzhal med khang /
gru bzhi sgo bzhi rta babs bzhi dang ldan pa /
thog phyur bur phub pa'i chos 'khor rim pa bcu gsum /
rtse mo rdo rje nor bu'i tog gis spras pa /
'dod snam la mchod pa'i lha mos 'dud pa /
pho brang mnyam yangs 'od lnga'i thig ler 'khyil cing byang chub phyogs kyi chos so bdun rnam par dag pa'i gzhal yas khang chen po /
de'i dbus su sna tshogs pad+ma dang nyi zla'i gdan la dkyil 'khor gtso bo thugs rje chen po gsang ba 'dus pa sku mdog pad+ma rA ga'i 'od du 'tsher ba /
zhal gcig phyag gnyis pa /
g.yas pad+ma'i phreng ba dang /
g.yon pad sdong gi lte bar bdud rtsis bkang ba'i bum pa thugs kar 'dzin pa /
dar dang rus pa dang rin po ches brgyan pa ste longs spyod rdzogs pa'i cha lugs can /
zhabs rdo rje'i skyil krung du bzhugs pa'i pang du yum gsang ba ye shes kyi mkha' 'gro ma dmar mo /
phyag gnyis pad+ma dang gri gug tshe bum 'dzin cing /
dbu skra grol ba phyag rgya lnga dang pad phreng do shal gyis mdzes pa /
zhabs gnyis pad+ma'i skyil krung gis thabs kyi sku la 'khril ba /
yab kyi dbu gtsug tu rigs bdag snang ba mtha' yas /
thugs kar rta mgrin dmar po /
g.yas g.yon du pad zla'i steng du /
sras nor bu 'dzin pa /
sras mo gsang sngags 'dzin ma gnyis dkar dmar pad phreng bsnams pa /
de yi dbus mdun dang phyogs bzhir 'dab bzhi la rigs lnga yab yum longs spyod rdzogs pa'i cha lugs can /
de yi phyi rim 'dab ma brgyad la rigs 'dus kyi sems dpa' yab yum brgyad byang chub sems dpa'i cha lugs can /
de yi phyi rim pad 'dab drug la thub pa rigs drug sprul sku'i cha byad can /
de yi phyi rim mu khyud bzhi la /
pad+ma stong dang rtsa gnyis ldan pa'i steng du 'das dang ma 'ongs da lta'i sangs rgyas te bskal pa bzang po'i rnam par 'dren pa stong dang rtsa gnyis mtshan dpes spras pa sprul sku'i cha byad kyis gang 'dul der snang du ston pa /
sgo bzhir bdud bzhi dang pad nyi'i gdan la /
shar du badzra he ru ka dkar po /
lhor rat+na he ru ka ser po /
nub tu pad+ma he ru ka dmar po /
byang du karma he ru ka ljang gu bzhi ka'ang shin tu khro ba'i nyams kyis bdud bzhi dang nyon mongs pa'i tshogs thams cad 'gugs bcing sdom dang bskrad pa'i las kyis sgrol bar mdzad pa /
de ltar rten dang brten pa'i dkyil 'khor 'di lta bu la brten nas phun sum tshogs pa'i dngos grub thams cad dang /
mchog gi dngos grub sangs rgyas kyi go 'phang yang myur du 'thob par 'gyur bas bskyed pa'i rim pa sgom pa la brtson par mdzod cig
/de dag ni dkyil 'khor du 'jug pa'i chos rnams yin /
zhugs nas mngon par dbang bskur ba la /
rnal 'byor bla na med pa'i dbang gi rnam grangs bzhir 'byung ba las thog mar bum pa'i dbang bskur rjes 'brel bcas zhu ba'i yon du dmigs te maN+Dal 'bul 'tshal /
bum pa'i dbang nyid la'ang phyi nang gsang ba rtsal dbang rnams su yod pa las dang po phyi dbang gi slad du dmigs pa 'di ltar du mdzod /
slob dpon lhar gsal pa'i thugs ka nas 'od zer 'phros /
dal gyi lha tshogs rnams la phog pas /
dkyil 'khor gyi gtso bo dang /
rgyal ba rigs lngas dbang gi dgongs pa mdzad /
rigs kyi yum lngas dbang bskur /
sems dpa' sems ma rnams kyis me tog 'thor zhing bkra shis pa'i las mdzad /
thub pa rigs drug dang bskal bzang sangs rgyas stong dang rtsa gnyis kyis smon lam chen po'i rgyas gdab cing bden tshig gi shis brjod bstsal /
khro bo khro mo rnams kyis bgegs bskrad cing srung ba'i las mdzad pas /
bum pa spyi bor bzhag pa'i tshe bum nang gi lha tshogs thams cad kyi sku las bdud rtsi babs /
khyed rang rnams kyi tshangs bug nas zhugs /
lus thams cad gang /
rnam shes kyis bsdus pa'i sgrib gnyis kyi dri ma bag chags dang bcas pa thams cad bkrus /
phyogs bcu'i rgyal ba rnams kyi sku gsung thugs ye shes rdo rje dngos su gyur pa yin snyam pa'i mos pa brtan po mdzod cig
/rnam bum spyi bor bzhag la /
hU~M:
bum pa spros bral chos kyi sku :
bcud ni longs spyod yi dam lha :
gsang 'dus thugs rje'i lha tshogs bzhugs :
sprul sku'i khrus kyis ma rig 'khrud :
lha dbang lus la rdzogs gyur cig :
oM ma Ni b+hud+d+ha a b+hi Shiny+tsa oM:
rigs lnga'i phyag rgya mgo bo'i gnas lngar bzhag la /
hU~M:
phyag rgya'i dbang bskur yongs rdzogs dpal :
sku lnga lhun grub ye shes mchog :
ma lus 'dus pa chen po yi :
dbang mchog dam pa thob par shog :
oM b+hud+d+ha kA ya a b+hi Shiny+tsa oM:
badzra a b+hi Shiny+tsa hU~M:
rat+na a b+hi Shiny+tsa trAM:
pad+ma a b+hi Shiny+tsa hrI:
karma a b+hi Shiny+tsa hA:
bum chu sbyin la /
hU~M:
bum chus dbang bskur byang chub sems :
bdud rtsis sgrib gnyis kun byang ste :
sku lnga lhun grub chen po la :
dus gsum mnga' brnyes dbang thob shog :
gter gzhung du sngags med kyang gsung rgyun ltar na /
oM lAM 
hU~M mUM 
swA lAM 
AHpAM 
hA tAM a b+hi Shiny+tsa hU~M/
'dir bum pa lnga bzhag pa na bum sgrub skabs su rigs lnga so sor bskyed cing spros pa rgyas pa'i dbang du byas nas gong gi de rnam snang kho na dang /
rigs gzhan bzhi por /
hU~M:
bum pa spros bral chos kyi sku :sogs dang /
oM badzra a b+hi Shiny+tsa hU~M:
sogs sngags kha bsgyur nas bskur ba'i phyag srol 'byung ba ltar spro na bya chog go
/slar yang rnam bum thogs la /
hU~M:
bum pa'i dbang mchog bkra shis dpal dang ldan :
spyi bor bzhag pas bde gshegs yongs rdzogs sku :
dag cing dri med ras kyis mgul dkris shing :
'bras bus kha rgyan gzungs thag sna lngar ldan :
kha dog legs gyur me tog sna tshogs brgyan :
'bru lnga spos lnga rin chen snying po lnga :
sman lnga dar lnga bum pas dbang bskur bas :
rtag tu bkra shis nyin mtshan bkra shis shog :
bdud rtsis dbang bskur nyon mongs bdud 'joms shog :
bum chus dbang bskur las sgrib dag par shog :
'bru lngas dbang bskur longs spyod phun tshogs shog :
sman gyis dbang bskur tshe ring nad med shog :
spos lngas dbang bskur tshul khrims ldan par shog :
rat+nas dbang bskur longs spyod rab rgyas shog :
snying pos dbang bskur sku lnga lhun grub shog :
kha rgyan mgul chings gzungs thag dbang bskur bas :
yon tan phun tshogs dgos 'dod re bskang shog :
thams cad yongs 'grub dpal dang ldan par shog :
ces dbang bskur /
bum pa lnga yod skabs gzhan bzhi dang /
med na rnam bum gyis dbang bskur la /
hU~M:
bum pa chos sku spros dang bral :
'bru lnga sman lnga dri lnga dang :
snying po dar sna kha rgyan chings :
yongs su rdzogs pa'i dbang mchog bskur :
deng gi skal ldan bu rnams la :
sku gsum yongs rdzogs phrin las dang :
'gro 'dul bkra shis bde legs shog :
nad gdon sdug bsngal kun zhi zhing :
phar phyin drug ldan sa lam rdzogs :
dag bya'i tshogs rnams yongs rdzogs nas :
sku gsung thugs yon dbang rdzogs shog :
de nas shis brjod gang rung byas la me tog 'thor /
rigs lnga'i dbu rgyan bkon la /
rigs lnga'i phyag mtshan snying pos mtshan pa'i prog zhu dbu la gsol bas phung po lnga sku dang ye shes lngar gnas gyur par mos shig
hU~M:
sangs rgyas sku lnga yongs rdzogs dpal :
rdo rje 'khor lo rin chen dang :
pad+ma rgya gram dam tshig gnas :
dbu rgyan ze prog dbang bskur ro :
bud+d+hA mu ku ta trAM a b+hi Shiny+tsa A:
badzra\u0f8e
rat+na\u0f8e
pad+ma\u0f8e
karma mu ku ta trAM a b+hi Shiny+tsa A:
dbu rgyan prog zhu'i dbang bskur pas :
bde gshegs lnga yi byin rlabs kyis :
sku lnga ye shes lngar gyur nas :
rgyal ba kun gyi dbang rdzogs shog :
zhi ba'i chas brgyad kyis mnga' gsol bas longs spyod yongs su rdzogs pa'i yon tan la mnga' dbang thob par mos shig
/zhi chas rnams gnas so sor sbyin tshul byas la /
hU~M:
mi brjed gzungs 'dzin rin chen phreng ba'i dbang :
sku gsum thugs rten phreng dbang thob par shog :
sarba rat+na dz+nyA na a b+hi Shiny+tsa mAM:
hU~M:
bdud dpung zil gnon gsung rab chos kun dpal :
mi snyan skyon bral snyan cha'i dbang bskur ro :
sarba rat+na\u0f8e
hU~M:
ye shes rab mdzes rnam dag chos dbyings rgyan :
rin chen gser gyi mgul chu'i dbang bskur ro :
sarba sogs /
hU~M:
chos kyi sku la longs spyod sprul skur ston :
do shal ut+pal bsgrigs pa'i dbang bskur ro :
sarba sogs /
hU~M:
thabs shes stobs mnga' nyon mongs zil gyis gnon :
rin chen dpung rgyan 'bar bas dbang bskur ro :
sarba sogs /
hU~M:
sangs rgyas yon tan rmad byung yongs su rdzogs :
za khab se mo do yi dbang bskur ro :
sarba sogs /
hU~M:
longs spyod rnam dag spyi dang bye brag khyab :
na bza' stod g.yogs smad dkris dbang bskur ro :
sarba sogs /
hU~M:
rtag tu snying po don gyi chos 'khor bskor :
phyag zhabs gdu bu rnam bzhi'i dbang bskur ro :
sarba rat+na dz+nyA na a b+hi Shiny+tsa mAM:
rigs lnga yab yum gyi phyag mtshan rnams kyis dbang bskur bas rgyal po rgyal srid thob pa ltar ye shes dpag tu med pa'i 'byor pa la dbang bskur bar mos shig
/rigs lnga'i phyag mtshan me tog phreng ba dril bu rnams kyis dbang bskur la /
hU~M:
rdo rje rtse lnga bdud dpung 'joms :
rdo rje sems dpa'i rten dbang bskur :
oM ma hA dz+nyA na pany+tsa sha pa ta a b+hi Shiny+tsa hrI:
hU~M:
'khor lo rtsibs brgyad rnam rtog 'joms :
rnam par snang mdzad rten dbang bskur :
oM ma hA sogs /
hU~M:
rin chen 'bar bas re ba skong :
rin chen 'byung ldan rten dbang bskur :
oM mA hA sogs /
hU~M:
pad+ma rab mdzes skyon dang bral :
snang ba mtha' yas rten dbang bskur :
oM ma hA sogs /
hU~M:
rdo rje rgya gram phrin las sgrub :
don yod grub pa'i rten dbang bskur :
oM ma hA sogs /
hU~M:
me tog phreng ba skyon dang bral :
shes rab dril bu chos sgra sgrog :
rigs kyi yum lnga'i rten dbang bskur :
oM ma hA dz+nyA na pany+tsa sha pa ta a b+hi Shiny+tsa hU~M:
dkyil 'khor lha tshogs rnams kyi sku las ye shes kyi sku gnyis pa re 'phros nas khyed rang rnams kyi gnas so sor thim pas gnyis su med par byin gyis brlabs par mos shig
/lha tsaka rnams kyis rim par dbang bskur la /
hU~M:
rdo rje sems dpa' de bzhin gshegs :
rdo rje dbyings phyug yum dang sbyor :
gnyis su med pa'i byin rlabs kyis :
rdo rje thugs kyi dbang thob shog :
badzra sa twa a b+hi Shiny+tsa A:
rdor sems yab yum dbang bskur pas :
bu khyod zhe sdang gnas dag nas :
me long ye shes don rtogs shog :
hU~M:
rnam par snang mdzad de bzhin gshegs :
sangs rgyas dbyings phyug yum dang sbyor :
gnyis su med pa'i byin rlabs kyis :
rdo rje sku yi dbang thob shog :
bud+d+hA dz+nyA na a b+hi Shiny+tsa A:
rnam snang yab yum dbang bskur pas :
bu khyod gti mug gnas dag nas :
chos dbyings ye shes don rtog shog :
hU~M:
rin chen 'byung ldan de bzhin gshegs :
rin chen dbyings phyug yum dang sbyor :
gnyis su med pa'i byin rlabs kyis :
yon tan rgya mtsho'i dbang thob shog :
rat+na sogs /
rin 'byung yab yum dbang bskur pas :
nyon mongs nga rgyal gnas dag nas :
mnyam nyid ye shes don rtogs shog :
hU~M:
snang ba mtha' yas de bzhin gshegs :
pad+ma dbyings phyug yum dang sbyor :
gnyis su med pa'i byin rlabs kyis :
gsung rab rgya mtsho'i dbang thob shog :
pad+ma sogs /
snang mtha' yab yum dbang bskur pas :
nyon mongs 'dod chags gnas dag nas :
sor rtog ye shes don rtogs shog :
hU~M:
don yod grub pa de bzhin gshegs :
las kyi dbyings phyug yum dang sbyor :
gnyis su med pa'i byin rlabs kyis :
phrin las rgya mtsho'i dbang thob shog :
karma dz+nyA na a b+hi Shiny+tsa A:
don grub yab yum dbang bskur pas :
nyon mongs phrag dog gnas dag nas :
nan tan ye shes don rtogs shog :
hU~M:
spyi bor 'jam dpal ye shes bzhugs :
phung po'i bdud las rgyal bar shog :
oM wA gi shwa ri mUM:
sarba a b+hi Shiny+tsa oM:
mgrin par spyan ras gzigs dbang bzhugs :
lha bu'i bdud las rgyal bar shog :
Ar+ya A ba lo ki shwa rA ya sarba a b+hi Shiny+tsa A:
snying gar rdo rje sems dpa' bzhugs :
nyon mongs bdud las rgyal bar shog :
badzra satwa sarba a b+hi Shiny+tsa hU~M:
lte bar rdo rje 'chang chen bzhugs :
'chi bdag bdud las rgyal bar shog :
ma hA badzra d+hA ra a b+hi Shiny+tsa a :
hU~M:
mig gi rnam shes gnas dag pas :
'gro kun bla med gnas su skyel :
sa yi snying po'i dbang yang bskur :
oM bo d+hi satwa a b+hi Shiny+tsa A:
hU~M:
rna ba'i rnam shes gnas dag pas :
'gro ba'i nyon mongs rgyun gcod pa'i :
nam mkha'i snying po'i dbang yang bskur :
oM bo d+hi sogs /
hU~M:
sna yi rnam shes gnas dag pas :
'gro kun snying rjes 'dren mdzad pa'i :
spyan ras gzigs kyi dbang yang bskur :
oM bo d+hi sogs /
hU~M:
lce yi rnam shes gnas dag pas :
bar chad bdud dpung 'joms mdzad pa'i :
phyag na rdo rje'i dbang yang bskur :
oM bo d+hi sogs /
hU~M:
mig gi dbang po gnas dag pas :
sems can nyon mongs gdung ba sel :
byams pa mgon po'i dbang yang bskur :
oM bo d+hi sogs /
hU~M:
rna ba'i dbang po gnas dag pas :
nyon mongs sgrib pa kun sel ba'i :
sgrib pa rnam sel dbang yang bskur :
oM bo d+hi sogs /
hU~M:
sna yi dbang po gnas dag pas :
'gro ba'i yid bzhin re bskang ba :
kun tu bzang po'i dbang yang bskur :
oM bo d+hi sogs /
hU~M:
lce yi dbang po gnas dag pas :
nyon mongs zug rngu sel ba po :
'jam dpal dbyangs kyi dbang yang bskur :
oM bo d+hi sogs /
hU~M:
gzugs rnams dag pa lA s+ya ma :
rdo rje sgeg mo'i dbang thob shog :
dz+nyA na mu dra a b+hi Shiny+tsa mAM:
hU~M:
sgra rnams dag pa mA l+ye ma :
rdo rje phreng ba'i dbang thob shog :
dz+nyA na mU dra sogs /
hU~M:
dri rnams dag pa gIrti ma :
rdo rje sgra dbyangs dbang thob shog :
dz+nyA na sogs /
hU~M:
ro rnams dag byed nIrti ma :
rdo rje gar bsgyur dbang thob shog :
dz+nyA na sogs /
hU~M:
'das pa'i dus dag puSh+pe ste :
rdo rje me tog dbang thob shog :
dz+nyA na sogs /
hU~M:
da ltar dag pa d+hU pe ma :
rdo rje spos me'i dbang thob shog :
dz+nyA na sogs /
hU~M:
ma 'ongs dag pa A lo ke :
rdo rje mar me'i dbang thob shog :
dz+nyA na sogs /
dus gsum dag pa gan+d+he ma :
rdo rje dri chab dbang thob shog :
dz+nyA na mu dra a b+hi Shiny+tsa mAM:
hU~M:
nyon mongs nga rgyal dag byed pa :
lha dbang brgya byin dbang bskur bas :
lha yi skye sgo chod par shog :
oM mu ne k+ShaM ye kruM kreM nr-i tri hU~M:
a b+hi Shiny+tsa A:
hU~M:
nyon mongs phrag dog dag byed pa :
thags bzang ris kyi dbang bskur bas :
lha min skye sgo chod par shog :
oM mu ne sogs /
hU~M:
nyon mongs 'dod chags dag byed pa'i :
shAkya thub pa'i dbang yang bskur :
mi yi skye sgo chod par shog :
oM mu ne sogs /
hU~M:
nyon mongs gti mug dag byed pa'i :
seng ge rab brtan dbang yang bskur :
byol song skye sgo chod par shog :
oM mu ne sogs /
hU~M:
nyon mongs ser sna dag byed pa'i :
kha 'bar rgyal po'i dbang bskur bas :
yi dwags skye sgo chod par shog :
oM mu ne sogs /
hU~M:
nyon mongs zhe sdang dag byed pa'i :
chos kyi rgyal po'i dbang bskur bas :
dmyal ba'i skye sgo chod par shog :
oM mu ne k+ShaM ye kruM kreM nr-i tri hU~M:
rigs drug 'khor ba dong nas sprugs :
oM ma Ni pad+me hU~M hrI:
sarba ta thA ga ta a b+hi Shiny+tsa A:
skabs 'dir sangs rgyas stong dbang rgyas 'bring bsdus pa gang rung bskur na zur gsal ltar la /
dkyus su stong tsaka spom pa'am /
dus gsum sangs rgyas mtshon pa'i sku spyi bor bzhag la /
hU~M:
ngo mtshar mdzad pa rmad byung zhing :
smon lam mtha' yas dgongs pa rdzogs :
sa lam ma lus yongs rdzogs nas :
gang 'dul 'gro ba 'dren pa'i phyir :
sangs rgyas stong gi dbang yang bskur :
mdzad pa phrin las mthar phyin shog :
oM bud+d+ha sarba dz+nyA na a b+hi Shiny+tsa A:
de ltar phyi dbang rdzogs par thob pas 'khor los sgyur pa'i rgyal pos rin chen sna bdun gyi 'byor pa thob pa ltar gsang chen chos kyi rgyal srid chen po la mnga' dbang sgyur ba'i nus pa rgyud la bzhag pa yin /
gnyis pa nang dbang bskur ba la dmigs pa 'di ltar mdzod /
khyed rang rnams gang du gnas pa'i go sar sna tshogs pad+ma dang nyi zla'i dkyil 'khor /
de'i steng du khyed rang rnams dkyil 'khor gyi gtso bo thugs rje chen po gsang ba 'dus pa sku mdog dmar gsal pad+ma rA ga'i 'od du 'tsher ba /
zhal gcig phyag gnyis pa /
g.yas pad+ma'i phreng ba dang /
g.yon pad sdong gi lte bar bdud rtsis bkang ba'i bum pa thugs kar 'dzin pa /
dar dang rus pa dang rin po ches brgyan pa ste longs spyod rdzogs pa'i cha lugs can /
zhabs rdo rje'i skyil krung du bzhugs pa'i pang du yum gsang ba ye shes kyi mkha' 'gro ma dmar mo /
phyag gnyis pad+ma dang gri gug tshe bum 'dzin cing /
dbu skra grol ba /
phyag rgya lnga dang pad phreng do shal gyis mdzes pa /
zhabs gnyis pad+ma'i skyil krung gis thabs kyi sku la 'khril ba /
yab kyi dbu gtsug tu rigs bdag snang ba mtha' yas /
thugs kar rta mgrin dmar po rngam brjid 'jigs pa'i sku can du gsal thob cig
/gtso bo'i sku spyi bor bzhag
/rgyud dang sgrub yig shel phreng gis dril ba lag tu gtad /
dam rdzas bdud rtsi byin pas rtsa khams ye shes su dag par mos la /
hU~M:
sku ni mi 'gyur chos kyi sku :
gsung ni mi 'gags chos kyi gsung :
thugs ni skye med chos sku'i ngang :
bskyed rim gsal stong zung du 'jug :
bzlas pa grags stong 'gag med sgra :
rdzogs rim spros bral blo las 'das :
don gnyis mthar phyin dbang thob shog :
oM ma Ni pad+me hU~M hrI:
dz+nyA na a b+hi Shiny+tsa A:
de'i rjes 'brel du bzlas pa'i lung blang ba'i slad du khyed rang rnams kyis slob dpon dang yi dam gyi lha tshogs la me tog dmar po'i phreng ba re phul ba'i mos pas rjes zlos mdzod /
thugs rje chen po bdag gis bzung lags kyis /
bdag la 'go bar mdzad du gsol /
nye bar mdzad du gsol /
brtan par mdzad du gsol /
de ltar gsol ba btab pas thugs rje chen po'i lha tshogs kyi thugs ka nas sngags phreng bye ru'i phreng ba ltar byon nas khyed rang rnams kyi zhal du zhugs /
thugs kar hrIHyig gi mthar 'khod pa'i mos pas rjes zlos mdzod /
oM ma Ni pad+me hU~M hrI:
lan gsum 'dzab dbyangs su byas /
sngags phreng me tog dmar po'i phreng bar byas te spyi bor bcings par sgoms shig
/nyung na 'bru spyi bor bzhag
/mang na me tog 'thor zhing /
thugs rje chen po 'di la bstsal lags kyis /
'di la 'go bar mdzad du gsol /
rdo rje'i slob ma 'di rnams la yi ge bdun pa'i byin rlabs 'jug par gyur cig
/oM su pra tiSh+Tha badzrA ya swA hA/
gsum pa gsang ba'i dbang ni /
shel dang me long gis mtshon nas rang rig chos sku ngo bo dri med rnam dag
/rang rtsal sna tshogs su 'char ba'i rang ngo la bcos bslad med par sa ler zhog cig
/shel rdo me long snying gar gtugs la /
hU~M:
rang byung rig pa chos kyi sku :
bcos bslad med par sa le ba :
de nyid don gyi gnas lugs la :
shel dang me long dag pa bzhin :
phyi gsal nang gsal dri ma med :
don dam thugs kyi dbang thob shog :
d+harma d+hA tu dz+nyA na a b+hi Shiny+tsa hU~M:
bzhi pa rig pa rtsal gyi dbang bskur ba la /
khyed rang rnams thal mo sbyor la gsang ba 'dus pa'i bskyed rim sngar smos ma thag pa ltar gsal ba'i snying gar zla steng hrIHyig dmar po mar me ltar 'bar ba /
spyi bor rigs bdag bla ma 'od dpag med kyi rnam par bzhugs pa la mos gus bskyed cing snying ga'i hrIHla sems rtse gcig tu gtod cig
/ces bsgoms la /
hrIHsum sbrel gyi dbyangs ring bdun phrag gsum tsam byas /
spos dud 'grim /
rol chen bsgrags pa'i rjes su yig bdun dbyangs dal la ring ba bdun phrag gnyis tsam mthar spos rol byas la /
kye ho nyon cig skal ldan bu :
'khor ba myang 'das kun gyi gzhi :
rang sems rig na 'ching grol med :
me long nang gi gzugs brnyan bzhin :
sna tshogs rang grol rig pa'i dbang :
sems nyid gsal la 'dzin rtog med :
rigs kyi bu khyod ma yengs ltos :
lta ba med pa'i nyams rtogs 'char :
dran rtog chos kyi dbyings su nub :
zung du 'brel ba'i bde ba che :
'di ni gsal 'jog rig pa'i dbang :
dbang don de la rtag tu ltos :
oM ma Ni pad+me hU~M hrI:
dz+nyA na a b+hi Shiny+tsa hrI:
zhes brjod /
spro na de'i don bshad la ngo sprad /
sgrub chen dang sbrel skabs sgrub khog nas 'byung ba'i sku gsung thugs dbang 'di la sbyor ba yin yang dkyus 'dir mi dgos /
ril bum dbang sbyor na legs pas myang grol bum pa thogs la /
bum pa 'di nyid ye shes rang snang las grub pa'i gzhal yas khang rgyan dang bkod pa thams cad yongs su rdzogs pa'i nang du /
ril bu re re bzhin thugs rje chen po gsang ba 'dus pa yab yum rigs bdag ye shes sems dpa' dang bcas par gsal ba'i gnas bzhi nas ye shes bdud rtsi'i chu rgyun byung /
khyed rang rnams kyi gnas bzhir thim pas sgo gsum gyi sgrib pa bag chags dang bcas pa dag cing byang /
sku gsung thugs yon tan phrin las dang bcas pa'i dbang thob /
rdo rje bzhi dang dbyer med du byin gyis brlabs pas mkha' mnyam 'gro kun gdod ma'i grol sar 'bad med du sgrol ba'i nus stobs rdzogs par mos shig
/bum pa rim par gnas bzhir bzhag la /
hU~M:
rang byung thugs rje dbang gi lha :
dung phyur bye ba dpag med bzhugs :
lha dbang lus la bskur ba yis :
thugs rje chen po'i sku thob shog :
oM ma Ni pad+me hU~M hrI:
sarba ta thA ga ta a b+hi Shiny+tsa oM:
'gag med rdo rje tshangs pa'i gsung :
yan lag rgya mtsho'i chos sgra sgrog :
gsung dbang ngag la bskur ba yis :
thugs rje chen po'i gsung thob shog :
oM ma Ni pad+me hU~M hrI:
sarba ta thA ga ta a b+hi Shiny+tsa A:
smra bsam brjod med spros bral thugs /
phyogs bral rgyal ba'i thugs rdo rje :
thugs dbang sems la bskur ba yis :
thugs rje chen po'i thugs thob shog :
oM ma Ni pad+me hU~M hrI:
sarba ta thA ga ta a b+hi Shiny+tsa hU~M:
don gyi ye shes kun rgyas kyang :
ma rig gzung 'dzin bag chags 'thas :
ngo mtshar rmad byung mchog gi rdzas :
bag chags rnam rtog sbyong byed cing :
'di yis mngon par sangs rgyas thob :
sku gsung thugs yon phrin las dang :
thams cad ma lus dbang thob nas :
rnam grol ye shes mchog thob shog :
oM ma Ni pad+me hU~M hrI:
sarba ta thA ga ta a b+hi Shiny+tsa hrIHA:
ril bu sbyin /
bum chus phul te mid du gzhug
/ril bu spyan ras gzigs dngos su gsal ba khyed rang rnams lha dam tshig par gsal ba'i kha'i sgo nas byon /
snying pad+ma 'dab brgyad kyi ze'u 'brur ye shes sems dpa'i tshul du byang chub ma thob kyi bar brtan par bzhugs pa'i mos pa mdzod /
de lta bu'i phan yon yang rgyud las /
ril bu su yi ltor song ba :
tshe rabs gang dang gang skyes kyang :
spyan ras gzigs dang 'bral mi srid :
thugs rje chen po'i zhing du 'gro :
'di la the tshom mi bya ste :
ma bsgom sangs rgyas thob pa'i thabs :
zhes pas mtshon rgyud lung kun nas bsngags pa tshad med pa 'byung ba ltar lags so //
gtor dbang zur du mi bskur na 'dir /
hU~M:
rang bzhin skye ba med pa sogs tshig rkang drug gis gtor dbang bskur /
bde bar gshegs pa thams cad kyi sku gsung thugs kyi phyag rgya gnas gsum du bzhag cing dbang bskur bas phyag mtshan yig 'bru gnas gsum du thim /
sgo gsum tha mal du 'dzin pa rnam par dag nas sangs rgyas rnam kyi gsang ba gsum gyi phyag rgyas theb par mos shig
/phyag rgya gsum gnas gsum du rim par bzhag la /
oM:
sku ni mi 'gyur chos kyi sku :
'khor lo rtsibs brgyad oM dkar gsal :
dus gsum bder gshegs thams cad kyi :
sku yi phyag rgyas dbang bskur ro :
oM sarba ta thA ga ta ma hA kA ya badzra satwa At+ma ko\u0f85 haM:
sku yi phyag rgyas dbang bskur pas :
lus su 'dzin pa rnam dag nas :
bde gshegs sku yi dbang thob shog :
A:
gsung ni 'gag med chos kyi gsung :
pad+ma 'dab brgyad AHdmar gsal :
dus gsum bde gshegs thams cad kyi :
gsung gi phyag rgyas dbang bskur ro :
oM sarba ta thA ga ta ma hA wA ka badzra swa b+hA ba At+ma ko\u0f85 haM:
gsung gi phyag rgyas dbang bskur pas :
ngag tu 'dzin pa rnam dag nas :
bde gshegs gsung gi dbang thob shog :
hU~M:
thugs ni mi skye chos kyi thugs :
rdo rje rgya gram hU~M mthing gsal :
dus gsum bde gshegs thams cad kyi :
thugs kyi phyag rgyas dbang bskur ro :
oM sarba ta thA ga ta ma hA tsit+ta badzra At+ma ko\u0f85 haM:
thugs kyi phyag rgyas dbang bskur bas :
sems su 'dzin pa rnam dag nas :
bde gshegs thugs kyi dbang thob shog :
de ltar dbang bskur pa rnams rab tu gnas par bya ba'i slad du thog mar me long gi nang la slob ma'i gzugs brnyan shar bar byas la dri bzang gi chus khrus bya zhing /
hU~M:
bde gshegs rgyal ba sogs /
'di ni khrus mchog sogs khrus tshig gang rung brjod /
'bru dkar la rten snying brgya rtsas sngar nas bsngags pa 'thor la /
oM:
dbang bskur byin rlabs yongs rdzogs kyis :
lus ngag yid gsum lhar gyur nas :
'khor 'das chos la dbang sgyur ba'i :
dbang dang dngos grub rab gnas shog :
oM sarba ta thA ga ta hrI da ya ma Ni shasta dI pa ya swA hA:
d+harma d+hA tu g+har+b+he hr-I dA ya swA hA:
oM AHhU~M swA hA:
ye d+har dang /
ma hA shu dz+nyA ta dz+nyA na badzra swa b+hA wa At+ma ko\u0f85 haM:
hoHthim par gyur cig :
gsal bar gyur cig :
'bar bar gyur cig :
dbang du gyur cig :
e ma ho :
smin 'dzoms rig nas brtan par gyur cig :
lam stan ho :
zhes lan bdun brjod cing 'bru 'thor /
de nas rin po che'i snod du bza' btung gi rigs gyur tshogs rdzas bsham pa de bran la /
raM yaM khaMHzhes pas /
tshogs kyi dngos 'dzin ma dag pa thams cad bsreg sbyang gtor /
AHlas b+han+d+ha dum bu gcig pa phyi dkar la nang dmar ba'i dbus su yo byad rnams kha dog dang ro bcud phun sum tshogs par gyur /
oM AHhU~M:
zhes lan gsum dang /
b+han+d+ha'i kha chod zla ba dang nyi ma'i dbus su /
rdo rje mthing nag rtse lnga pa'i lte bar oM AHhU~M gsum las 'od 'phros /
phyogs bcu'i sangs rgyas thams cad kyi sku gsung thugs la phog pas bdud rtsi'i rgyun babs /
dam tshig bdud rtsi dang 'dres nas nam mkha'i dbyings ltar bsam gyis mi khyab par 'phel bar gyur /
ces byin brlabs /
lag tu gtad la /
hU~M:
bza' dang bca' dang btung ba'i tshogs :
kha mngar skyur rtsub lan tshwa spod :
dza gad zla rgyas zla phrom dang :
tshe 'dzin nam lang kun tu rgyu :
'jam des dzA ti la sogs te :
'dod yon longs spyod sna tshogs pa :
dus rnams kun tu longs spyod shog :
oM badzra a yu :
shrI hU~M b+h+rU~M r+n+ri dzra :
a b+hi Shiny+tsa A:
sarba sid+d+hi gu Na pha la A we sha ya A:
rgyas par byed na las byang ltar tshogs bshags bsgral bstab kyi tshogs phud phul la rol /
smon lam gdab /
maN+Dal phul /
lhag chog bya bar gsungs kyang bstun /
de ltar byin pa'i tshogs rdzas bdud rtsi'i rang bzhin de nyid khyed rang rnams lhar gsal bas nang gi tshogs mchod kyi tshul du rol cig byas la bkyes te longs spyod du gzhug
/ho :
zhal zas tshogs kyi dbang bskur bas :
sbyin pa'i phar phyin yongs rdzogs te :
rtag tu longs spyod 'byor par ldan :
nam mkha' mdzod la mnga' brnyes shog :
ces smon lam bya /
rgyal bas byin gyis brlabs pa'i bkra shis dge ba'i rdzas mchog brgyad kyis dbang bskur cing mnga' gsol bas /
'jig rten dang 'jig rten las 'das pa'i bkra shis bde legs kyi dpal yon ji snyed pa thams cad bde blag tu thob par mos shig
/rdzas brgyad rim par mgor bzhag cing lag tu gtad la /
hU~M:
yungs dkar rgyal po sha rI raM:
bde gshegs rnams kyis byin gyis brlabs :
stong phrag brgyad cu'i gdon bgegs 'joms :
dpa' bo stobs kyi dbang thob shog :
hU~M:
bkra shis rtswa mchog dur ba 'di :
lha yi dbang pos byin gyis brlabs :
nad gdon gnod pa kun las rgyal :
sdug bsngal zhi byed bkra shis dbang thob shog :
hU~M:
rdzas mchog bilba lung tang rtse :
rgyu chung 'bras bu 'phel stobs che :
mthu stobs mi 'jigs sku lnga rdzogs :
smin rgyas 'phel ba'i bkra shis dbang thob shog :
hU~M:
li khri mtshal chen chu las skyes :
sems dpas byin brlabs rin po che :
khams gsum lha mi kun dbang sdud :
thugs rjes bdag gzhan bkra shis dbang thob shog :
oM:
gi wang khyu mchog las byung rdzas :
dkar po'i chos rnams ma lus 'dzin :
bzhi brgya rtsa bzhi'i nad kun sgrol :
shes kun dpal ldan bkra shis dbang thob shog :
hU~M:
zho ni snying po kun gyi gzhi :
dbang po rtsi mdangs bcud kun 'phel :
bsam gtan ting 'dzin yon tan skye :
sems nyid dri med bkra shis dbang thob shog :
hU~M:
me long zlum po sku gsum mtshon :
chos rnams gzugs brnyan rnam dag cing :
ma rig bag chags rang sangs nas :
mngon rdzogs sangs rgyas bkra shis dbang thob shog :
hU~M:
dung mchog g.yas 'khyil bkra shis rin po che :
gsung dbyangs yan lag drug cur ldan :
yon tan rgya mtsho tshangs pa'i gsung :
chos sgra kun khyab bkra shis dbang thob shog :
oM swasti swasti d+hi ma swasti b+h+rU~M b+h+rU~M b+h+rU~M a b+hi Shiny+tsa A:
tshe dbang rgyas par byed na sgrub khog ltar tshe 'gugs dbang bskur rgyas gdab bar sbyor ba yin yang bsdu na gzhung gi dngos bstan ltar /
tshe 'brang mgon po tshe dpag med par gsal ba'i sku las 'od zer dpag tu med pa 'phros /
khyed rang rnams kyi bla tshe chad nyams yar ba thams cad dang /
'khor 'das brtan g.yo'i tshe bsod dpal yon dwangs bcud ma lus pa bsdus nas phyag gi bum par zhugs /
bum pa'i bdud rtsi chil chil khol te kha nas lud /
khyed rang rnams kyi spyi gtsug nas zhugs /
lus kyi nang ltem gyis gang /
skye 'chi med pa rdo rje'i sku thob par nges shes skyed cig
/tshe 'brang mgor bzhag la /
hU~M:
gsang 'dus thugs rje tshe dpag med :
cis kyang mi 'gyur mi shigs pa :
tshe srog bla khug rgyas thobs la :
'chi med tshe dbang 'dir stsol cig :
oM AHhU~M swA hA a yur+dz+nyA na g.yu tshe b+h+rU~M a pa ri mi ta hU~M b+h+rU~M swA hA:
A yuHa b+hi Shiny+tsa oM AHhU~M sid+d+hi pha la ho :
ho tshe dbang du gyur cig :
dbang dngos grub tu gyur cig :
mi 'gyur ba'i g.yung drung du gyur cig :
mi shigs pa'i rdo rjer gyur cig :
tshe srog rdo rje'i brag bas sra zhing brtan par gyur cig :
des ni dus ma yin par 'chi ba zlog cing tshe mthar phyin par 'gyur ba yin no //
de ltar bum pa'i dbang rdzogs thob :
lus kyi sgrib dag cir snang kun :
lha yi 'khor lor bsgom par dbang :
brtul zhugs spyod pa rmad byung spyad :
zhi ba'i las 'grub sprul sku 'thob :
ces rtogs pa brjod /
gnyis pa gsang ba'i dbang bskur zhu ba'i yon du maN+Dal phul /
gsol ba 'debs pa 'di'i rjes zlos /
kye :
he ru ka dpal rigs mchog che :
bla med mchog gi bde stsol mdzod :
rdo rje 'dzin pa bde chen pos :
bdag la de nyid stsol bar mdzod :
lan gsum /
sngon chad lus kyi dkyil 'khor ma mthong ba'i brdar gdong g.yogs /
slob dpon dbang chen rta mgrin dmar po /
gzungs ma rdo rje phag mo mthing nag
/gnyis ka gri thod 'dzin cing dur khrod kyi chas rdzogs pa /
yab kyi gnas lngar dpa' bo sde lnga /
yum gyi gnas lngar mkha' 'gro sde lnga /
spyi bor pad+ma nyi zla'i gdan la bla ma gsang 'dus yab yum gzi brjid dang ldan pa /
yab kyi gsang ba hU~M las rdo rje rtse lnga pa /
yum gyi mkha' paM las pad+ma 'dab ma gsum pa /
bu gar phaT ser pos bkag par gyur /
khyed rang rnams langs la thal mo spyi bor sbyor la dmigs pa 'di ltar sgoms shig
/khyed rang rnams rdo rje phag mo mthing nag gcer bu rus pa'i rgyan can /
gri thod bsnams shing spyi bor phag zhal ngur ba'i gnas lngar 'khor lo lnga'i dbus su mkha' 'gro sde lnga /
phung khams skye mched ba spu'i grangs dang mnyam pa'i mkha' 'gro kha dog lnga ldan til gyi gang bu lta bu rgyug cing mchong pa dang gar byed pa la dmigs pa rtse gcig tu gtod cig
/DA dril dbyangs bcas /
hrI:
bla ma gsang 'dus yab yum la :
skal ldan bdag cag gsol ba 'debs :
bde chen mchog gi dngos grub stsol :
gu ru ha ri ni sa d+hA ki sa ma ya A we sha ya sid+d+hi hU~M:
zhes gsol ba btab la byin dbab /
gsang ba 'dus pa'i lha tshogs rnams dang phyogs bcu'i rgyal ba sras dang bcas pa thams cad char babs pa ltar byon nas slob ma la thim par dmigs /
bla ma dkyil 'khor gyi lha la bskor ba byas par mos /
badzra tsak+ShuHpra be sha ya phaT/
gdong g.yogs bsal pas bla ma yab yum gyi lus kyi dkyil 'khor mngon sum bzhin du mthong bar mos shig
/nyon cig rigs ldan skyes bu nyon :
gong gi dbang bskur yongs rdzogs ni :
brda mtshon phyi yi smin byed tsam :
'di ni gsang chen nang gi dbang :
bde chen lus kyi da la ste :
rtsa khams dpa' bo dpa' mo'i tshogs :
dag pa lha yi dkyil 'khor ste :
ma dag 'khrul pa'i ming yang med :
gsang ba'i dbang mchog 'di ru thob :
bu khyod dag pa'i dga' ba skyed :
bla ma yab yum snyoms par zhugs pa'i dkar dmar lhag pa'i byang chub kyi sems sangs rgyas thams cad 'dus pa'i ngo bo thod pa'i bdud rtsi dang ro gcig tu sbyar ba khyed rang rnams kyi ljags thog tu byin par mos shig
/gsang thod kyi bdud rtsi sbyin la /
oM:
dri med skyon bral shel sgong mu tig 'dra :
pad+ma rA ga chags pa chen po'i gnas :
byang chub sems kyi dbang mchog thob bya'i phyir :
bo d+hi tsit+ta yab kyi byang chub sems :
sin+d+hur dmar po yum gyi byang chub sems :
don dam dbyer med byang chub chen po'i ngang :
gnyis med byang chub sems kyi dbang thob shog :
oM b+ho d+hi tsit+ta ka ma la sid+d+hi hU~M:
ma hA pU tsa ho :
sngags lan gsum brjod /
khyed rang rnams kyi rtsa 'khor lo lnga sogs rtsa khams thams cad bdud rtsis gang /
bde stong zag pa med pa'i ye shes khyad par can rgyud la skyes par mos shig
/b+han+d+ha'i bdud rtsi gnas gsum du bzhag cing /
kA ya wA ka tsit+ta a b+hi Shiny+tsa hU~M:
zhes brjod /
khyod kyis gsang ba'i dbang thob pas :
ngag gi sgrib pa bag chags dag :
las su rtsa thig rlung gsum bsgom :
longs spyod bdud rtsi lnga sogs spyod :
phrin las dbang gi las 'grub cing :
'bras bu longs spyod rdzogs sku 'thob :
ces rtogs pa brjod /
khyad par dam tshig bsgrag pa 'di lta ste /
rdo rje slob dpon yab yum la :
sangs rgyas 'du shes brjed mi rung :
nyon cig rigs ldan snying gi bu :
dbang srog dam tshig 'di yang zungs :
phyi dang nang dang gsang tshul du :
su la mi smra snying la 'chang :
nyams na thar med na rag spyod :
'bras bu sangs rgyas rgyab kyis phyogs :
de phyir srungs shig sa ma ya :
zhes gdams /
gsum pa shes rab ye shes kyi dbang bskur zhu ba'i yon du maN+Dal phul /
gsol ba 'debs pa 'di'i rjes zlos /
kye :
he ru ka dpal rigs mchog che :
bla med mchog gi bde stsol mdzad :
rdo rje 'dzin pa bde chen pos :
bdag la de nyid stsol bar mdzod :
lan gsum /
kye ho :
gnyis med ye shes bde chen po :
mkha' 'gro sgyu ma mchog khyod bde :
rlung sems bsre ba'i thabs chen po :
bde chen mchog thob shes rab yum :
bud med mi spang dang du blang :
'di 'bral bde lam yod min cing :
tshangs spyod don la gnas par gyis :
'di 'bral thar pa'i srog chad cing :
dam srungs tshul bzhin spyod cig bu :
sngon chad b+ha ga'i dkyil 'khor ma mthong ba'i brdar gdong g.yogs chings /
bla ma yab yum dpal rta mgrin dang rdo rje phag mo gnas lnga'i lha dang bcas par gsal ba'i mdun du /
khyed rang rnams langs te thal mo sbyor la dmigs pa 'di ltar sgoms mdzod /
slob ma rnams rdo rje phag mo mthing nag gcer bu sogs gong gsang dbang skabs ltar las /
mchong pa dang gar byed pa /
khyad par snying ga'i dkyil du nyi zla'i steng na thugs kyi phag mo mthing nag rab tu 'od 'bar zhing drag tu 'khrab pa /
bla ma'i sku las phag mo grangs med pa spros te khyed rang rnams kyi lus la thim par sgom shig
/thod rnga rkang gling sogs rol mo bsgrags la byin dbab /
badzra tsak+ShuHpra be sha ya phaT:
ces gdong bsal /
rig tsaka bstan la /
mtshan nyid yongs su rdzogs pa'i rig ma mdun du byon nas mkha'i pad+mo ston cing bde la skul bar mos shig
/ltos shig blo ldan rigs kyi bu :
nga yi b+ha ga gsang chen 'di :
sangs rgyas kun gyi dkyil 'khor nyid :
bde stong rnam dag zung 'jug gsal :
thabs ldan gang gis gus brten na :
tshe gcig mchog gi lam thob 'gyur :
oM g+hu ru mu dra DA ki nI ha ri ni sa ra tsa hri ya any+dza li ho :
bla mas phyag rgya'i srin lag g.yon pa bzung nas khyed rang la gtad par mos shig
/shes rab mtshan ldan bkra shis yum :
'bras bu bde chen las kyi rgya :
mchog tu dga' ba'i gnas ster ma :
'di khyer dga' ba'i rten la spyod :
'khor lo bzhi ru dbab bzlog zungs :
ngo bo ltos la grol bar mdzod :
oM ma hA su kha ho :
zhes rig tsaka lag tu gtad la /
de nas khyed rang rnams dbang chen rta mgrin dmar po sogs gong gsang dbang skabs ltar la /
bu gar phaT ser pos bkag par gsal thob la 'dod pa'i sgyu rtsal dang bcas te snyoms par zhugs pas thig le spyi bor babs pa dga' ba /
mgrin par mchog dga'/
snying gar khyad par dga' ba /
lte bar lhan skyes kyi dga' ba rnams su ngos zin pas rang ngo la blta ba dang /
gsang rtse nas gyen du ldog pas mas brtan gyi dga' bzhi'i mthar dpe'i ye shes lhan skyes dga' ba nyams su myong bar mos shig
/ho :
ltos shig bde ba'i rang ngo ltos :
nyams su myong la smra mi shes :
dper na lkug pas bu ram zos :
bde la ma zhen 'dzin pa thongs :
ye shes lha mo'i b+ha gar bzhugs :
gzugs mdzes yid 'ong mtshan ldan ma :
shes rab dang ni 'bral mi bya :
rtag par spyod la thig le bzung :
bde ba zungs shig dpa' bo che :
theg dman blun pos 'di spangs pas :
thabs gzhan gang gis sangs mi rgya :
lam mchog bde ba bsten pa'i lam :
thig le ma nyams rtag tu spyod :
dga' bzhi'i ye shes rtogs par gyis :
de nas rig ma la phyag byas shing me tog phul bas de nyid dgyes te b+ha ga bstan cing 'di skad gsung bar mos /
nga yi b+ha ga chos dbyings klong :
bu khyod rtag tu bsten spro zhing :
nges shes gnyen por brten pa dang :
spro bzhin mi 'bral blang bar gyis :
slar yang slob dpon gyis lhag tu gdams pa ni /
ji ltar spro ba bu yis smros :
rig ldan ma khyod dam tshig srungs :
b+ha ga dmar mor 'o byed par :
blo ldan skyes bu cis mi spro :
rtag tu bde ba'i gnas 'byin nam :
skyes bu mchog tu mnyes par gyis :
zhes dang /
des ni nyon mongs yid sgrib dag :
phyag rgya bde stong sbyang bar dbang :
skal pa sa bcu dag dang mnyam :
rgyas pa'i phrin las kun 'grub cing :
'bras bu chos sku yongs rdzogs thob :
dgra bzhi sod cing bdud bzhi thul :
bde chen rgyal po mchog gi dbang :
mchog gi dam pa thob par 'gyur :
zhes rtogs pa brjod /
bzhi pa rang byung ye shes tshig dbang rin po che zhu ba'i yon du gser gyi maN+Dal phul bar mos la maN+Dal lan gsum 'bul mdzod /
gsol ba 'debs pa 'di'i rjes zlos /
kye :
chos nyid don gyi bla ma la :
de nyid ston par gsol ba 'debs :
rang byung rig pa ye shes dbang :
don gyi rtsal dbang bskur du gsol :
lan gsum /
legs 'ongs bu khyod skal pa bzang :
dbang mchog 'di dang ma ldan na :
bum dbang la sogs gzhan dbang gis :
smin kyang grol bar mi nus na :
'di dbang thob nas rnam grol 'gyur :
de phyir khyed rnams grol bar bya :
gus pas 'di yi don la ltos :
rang byung ye shes kyi dkyil 'khor ma mthong ba'i brdar gdong g.yogs chings /
de nas ye shes kyi byin dbab pa la khyed rang rnams lus gnad legs par bcas te thugs rje chen po gsang ba 'dus pa dmar gsal zhi 'dzum longs spyod rdzogs pa'i chas ldan /
phyag gnyis pad phreng dang bum pa 'dzin pas yum gsang ba ye shes la 'khyud pa /
zhabs skyil krung pad+ma nyi zla'i gdan la bzhugs par gsal thob /
snying gar nyi zla'i gwa'u'i bar :
rang rig hrIHla dmigs pa gtad :
hrIHlas hrIHtshogs grangs med 'phros :
stong gsum 'jig rten hrIHyis gang :
kun kyang thugs rje chen por gyur :
thams cad 'khrab cing bu yug ltar :
mkha' la byung zhing rang la thim :
phyogs bcu'i sangs rgyas byang sems rnams :
mkha' la sprin bzhin gtibs nas kyang :
rang gi lus la sib sib thim :
'bar dang 'khrab dang gar byed dmigs :
ma yengs gsal bar sgom mdzod cig :
rol mo bsgrags /
spos dud bya /
sngags sngar ltar gyis gdong bsal /
dbang dngos gzhi zhu ba'i yon du maN+Dal phul /
shel rdo spyi bor bzhag la /
chos kyi sku la gsal 'grib med :
dri med dag pa sku yi dbang :
skal ldan bu la bskur thob shog :
skye 'chi 'gyur med a b+hi Shiny+tsa oM:
b+han+d+ha'i bdud rtsi sbyin la /
rtsol med rang byung chos sku'i sgra :
ma 'gags rang gsal gsung gi dbang :
skal ldan bu la bskur thob shog :
'gags med rang byung a b+hi Shiny+tsa A:
lus rnam snang chos bdun dang ldan par gyis la /
bur chang blud la /
'di ma mid par phaT brjod cig
/byas la de don ngo sprad pa ni /
kha yis mngar ba'i ro myong zhing :
yid kyi dran pa sa le ba :
smra mi shes pa de nyid dang :
bsgom pa'i rig pa gcig pa ste :
nyams su myong zhing smra mi shes :
de nyid gnas lug bsgom don no :
zhes ngo sprad /
snying gar zla steng hrIHnyid la :
ma yengs hrig ger ltos shig bu :
zhes cung zad sems bzung /
gsal la stong ste ngos bzung bral :
sa le sing nge ye re ba :
'bol le shig ge sa le ba :
yin la yin bzhin shes pa yis :
blta bya med pa ngo la lta :
bzhag pa med pa'i ngang la bzhag :
ngo bo gsal la rang bzhin stong :
mtshan nyid 'gags med rtsal zer can :
de snang ma 'gags yul snang la :
der 'dzin ma byed phyam bdal zhog :
gsal ba'i 'phro la phaTaHkyis chod :
ces byas la phaT brjod /
de nas bla mas phyag mdzub snying gar gtad de /
gsal la ma 'gags 'dzin pa med :
rang gsal rang grol thugs kyi dbang :
skal ldan bu la bskur thob shog :
gsal la 'dzin med a b+hi Shiny+tsa hU~M:
rma bya'i sgro mdongs bstan cing gnas gsum du bzhag la /
ltos shig skal ldan 'di la ltos :
kha dog lnga ldan ma 'dres la :
sus kyang ma byas lhun grub nyid :
ngo shes mthong na rma bya'i mdongs :
mi shes dmus long don mi rig :
de mtshungs khyod kyi rig pa la :
ye shes 'od lnga lhun grub gsal :
sus kyang ma byas rang gsal nyid :
ma rtogs ngo bo dug lnga ste :
gong gi dmus long dag dang mtshungs :
rang ngo shes par dbang yang bskur :
rang snang dag pa a b+hi Shiny+tsa hrI:
de nas yul lnga'i ngo sprod kyi dbang bya ba /
gzugs mdzes mi mdzes /
sgra snyan mi snyan /
dri zhim mi zhim /
ro mngar mi mngar /
reg bya 'jam rtsub so sor legs par rtogs par gyis shig
/byas la dang po gzugs mdzes pa lha mo /
mi mdzes pa rgas 'khogs lta bu rim par bstan /
de bzhin du sgra snyan pa ting shag
/mi snyan pa pheg rdob brdung /
dri zhim pa sbyar spos /
mi zhim pa mu zi bdug
/ro mngar ba kar bur /
kha ba tig ta khar sbyin /
reg bya 'jam pa dar gos /
rtsub pa re ba sogs lus la drud la ngo sprad pa ni /
kye ma rigs kyi bu mchog rnams :
'dod yon lnga yi ro rnams la :
khyed rnams gzung 'dzin so sor chags :
yang dag don la de lta min :
gzugs la mdzes dang mi mdzes pa :
gnyis su rtog pa rang gi sems :
sems kyi ngo bo rang la ltos :
sems ni gtad med stong pa'i ngang :
sgra ni snyan dang mi snyan la :
dgag sgrub 'dzin pa rang gi sems :
sems ni byung gnas 'gro gsum bral :
dri ni zhim dang mi zhim la :
spong len byed pa rang gi sems :
sems ni gzhi med rtsa ba bral :
ro ni mngar dang kha ba la :
zhen rtog 'dzin pa rang gi sems :
sems ni dngos med mtha' dbus bral :
reg gi 'jam rtsub dga' mi dga':
sems ni stong gsal 'dzin pa med :
de phyir gzung 'dzin dgag sgrub rnams :
thams cad rang gi sems nyid de :
mkhan po nang du rtsad bcad na :
sems nyid stong gsal 'gag med la /
dgag sgrub gzung 'dzin ci yang med :
ngo bo stong ste rtag pa min :
rang bzhin gsal rig chad pa med :
rtag chad gnyis kyi mtha' las 'das :
skye 'gag 'gyur med chos kyi sku :
de nyid ngo shes ngang du zhog :
dus gsum rgyal ba thams cad kyi :
byin rlabs rang byung rig pa'i dbang :
ngo mtshar 'di la yid ches mdzod :
'di med gzhan gyi dbang rnams kyis :
smin par nus kyi grol mi srid :
'di thob smin grol dus gcig rdzogs :
rin chen gser g.yu'i maN+Dal dbul :
khyed rnams sangs rgyas sa la phyin :
sku drin soms la dam tshig srungs :
de ltar mchog dbang gsum po legs par thob pa'i gtong rag tu dmigs te maN+Dal phul /
des ni lus ngag yid gsum gyi :
sgrib pa ma lus gtan byang nas :
phrin las spyod pa kun la dbang :
sa ni bcu gsum rdo rje 'dzin :
bcu drug ye shes bla mar phyin :
'bras bu sku gsum lhun gyis grub :
sku lnga mtha' ru phyin pa 'o :
zhes rtogs pa brjod /
lugs 'di'i btags grol gyis dbang bskur na 'dir sbyor /
de nas chos kyi brgyud 'dzin la bka' gtad kyi dbang ni /
'grub na dbang stegs seng khri la bzhag
/steng du gdugs phub /
g.yas g.yon du rgyal mtshan dang ba dan sgreng /
lag tu rdor dril gtad /
mgo la rdo rje rgyal po'i zhwa bkon /
ma 'dzom na phal cher dmigs pas brda sprad /
gsang 'dus glegs bam dbu ldeb zhal phyes pa thogs la /
de ltar thugs rje chen po gsang ba 'dus pa'i dbang bzhi yongs su rdzogs pa'i mtha' rten du /
bka' gtad phrin las kyi dbang bskur ba'i phyir dmigs pa 'di bzhin du sgoms mdzod /
thugs rje chen po'i chos bka' 'di dag gi yig 'bru thams cad dbyangs gsal gyi yi ge 'od zer kha dog lnga ldan gyi rnam par char bzhin babs nas khyed rang rnams kyi lus kyi phung khams skye mched thams cad la sib sib thim byung snyam pa'i mos pa mdzod /
zhes /
A li kA li dang /
ye d+harmA brjod nas gnas gsum du gtug cing lag tu gtad /
yang khyed rang rnams kyi rig pa ma yengs par snying kha'i hrIHla gtod mdzod /
ces brjod la gsang 'dus kyi sku spyi bor bzhag la /
gu ru d+harma a b+hi Shiny+tsa A:
de nas bdud rtsi sbyin la /
de ltar bka' gtad 'gro 'dul gyi dbang bskur pas /
slob dpon gyi bya ba'i las thams cad la thogs pa med pas 'gro ba'i don bsam yas rmad du byung ba byed par gyur cig
/ces brjod la me tog 'thor /
legs 'ongs rigs kyi bu mchog rnams :
yig bdun 'dren la brtson par skyed :
dus gsum bder gshegs sku gsung thugs :
yon tan phrin las ma lus pa :
yig bdun dag la yang dag brjod :
dbang thob yon tan mtha' yas te :
rnam kun mkhyen pa'i sangs rgyas kyis :
stong gsum 'jig rten khams 'di dag :
til 'brur bsil nas bgrang bar nus :
yig bdun yon tan 'dzad mi shes :
'jig rten sems can srog bton pa'i :
bsod nams 'phags pas bgrang bar nus :
yig bdun lan gcig brjod pa yi :
bsod nams bgrang bar ga la nus :
khams gsum sems can thams cad ni :
sangs rgyas sar bkod yon tan ni :
bgrang bar nus kyi yi ge bdun :
gcig brjod yon tan brjod mi nus :
rgyal ba nam mkha' gang ba la :
mchod pa phul ba'i bsod nams tshad :
bgrang bar nus kyi yig bdun pa :
gcig brjod yon tan bgrangs mi nus :
yig bdun dbang dang lung thob mi :
las dang las kyi rnam smin rung :
mi dge bcu dang mtshams med lnga :
dus 'di nyid la byang bar byed :
yang snying yid la sus byed tshad :
thugs rje chen po de yin phyir :
bar chad bgegs zhi 'gro ba 'dul :
yang snying mthong thos dran reg rung :
bsgom bzlas 'bri 'chang ston pa rnams :
yon tan ldan zhing gar skyes kyang :
spyan ras gzigs dang 'bral mi srid :
ces gdams par mdzad pa nyid rtag tu mi bsnyel bar thugs la gcag par mdzod cig
/de nas mtshams sbyor spyi ltar byas la las byang nas 'byung ba sogs bkra shis rgyas par brjod /
de ltar dbang bskur yongs su rdzogs pa thob pa'i rjes su dam tshig bstan pa ni /
rgyud las /
dbang srog dam tshig rjes su bzung :
dbye na sa ya 'bum sde la :
bsdu na nyi shu rtsa lnga la :
rtsa ba sku gsung thugs su 'dus :
nyams na rdo rje dmyal bar lhung :
de phyir mig 'bras lta bur srungs :
nyams na slar la bshags par bya :
zhes gsungs pas /
dam tshig srung mtshams la mdo bzhi ste /
rtsa ba sku gsung thugs kyi dam tshig gsum /
yan lag shes bya lnga /
spyad bya lnga /
mi spang lnga /
bsgrub bya lnga /
dang du blang ba lnga ste nyer lnga /
bla med theg pa mi spang zhing bla ma srog bzhin bkur ba sogs spyir gces pa bcu gcig
/khyad par gyi dam tshig 'khor 'das kyi chos thams cad gdod nas stong pa chos sku'i ngang du shes shing de'i ngang du gnas na bsrung bya srung byed blo las 'das pa mi srung ba'i srung ba chen po ste /
de lta bu'i dam tshig gi rim pa rnams tshul bzhin bsrung bar bgyi'o snyam pas 'di'i rjes zlos /
gtso bos ji ltar sogs dang /
gtang rag maN+Dal /
lus longs spyod 'bul ba /
dge bsngo byas la slob ma rang gnas su gtang ngo //
lnga pa rjes kyi bya ba /
slob dpon gyis tshogs la rol zhing lhag ma gtang /
bskul chad brtan rta bro /
gtang rag mchod bstod mdor bsdus /
nongs bshags /
mdun bskyed ye shes pa ras bris sogs la brtan bzhugs dang dam tshig 'khor lo rang la bsdu /
bdag bskyed 'od gsal du bsdu zhing zung 'jug gi skur ldangs /
bsngo smon dang shis brjod bcas las byang ltar rgyas par btang bas grub bo //
smin byed char chen thugs rje gsang 'dus kyi //
bstan pa'i chu rgyun chad med rab 'phel ba'i //
grogs su gyur nas skye dgu mtha' yas pa //
bde chen zhing gi lam 'dren nyid gyur cig
/zab chos 'di nyid phyogs thams cad du sgo thams cad nas dar rgyas su 'gyur ba'i lhag pa'i bsams pas /
rin chen gter gyi mdzod chen por smin byed cha tshang bzhugs su gsol ba'i slad du pad+ma gar dbang phrin las 'gro 'dul rtsal gyis tsa 'dra rin chen brag gi sgrub gnas kun bzang bde chen 'od gsal gling du bklags pas grub par bsdebs pa dge legs 'phel ///
/
