@#//
mkha' 'gro ma'i byas pa bshig pa'i 'khor lo mchog tu zab pa bzhugs so //
bka' gter zung 'jug gi u pa de sha'o //
dpal ldan bla ma dam pa rnams la phyag 'tshal lo //
gsang ba'i man ngag rmad du byung ba mkha' 'gro ma'i byas pa thams cad bshig pa'i 'khor lo rang la bskal pa stong gi bar du gsang sngags kyi nus pa med par byas pa de 'grol ba'i thabs la /
sgrub pa'i dus ni rgyu skar gyi rgyal po rgyal gyi nyi ma shar ba'i tshe lag pa dag par byas la /
gi waM dang /
gur gum dang /
tsan+dan dkar dmar /
rgya skyegs dang sbyar ba'i snag tshas /
shog bu'am ras dri ma med pa la 'khor lo rtsibs brgyad mu khyud rim pa bzhi dang bcas bri /
'khor lo'i lte ba la lus ngag yid gsum thams cad bcings pa las grol bar bya ba'i sngags 'god pa ni /
oM hrIHbadzra bud+d+ha d+harmA sang+g+ha kIrti dz+wa la sarba karma bdag gi lus ngag yid gsum gzhan gyis byad du bcug pa thams cad dang /
bcings pa dang /
nus pa bshig pa dang /
rbod gtong dang /
gtad khram byas pa thams cad khrol bar gyur cig
/ces bri'o //
rtsibs brgyad la /
oM badzra bin+d+ha ya swA hA hU~M phaTaH
ces pa 'bru re re bri'o //
mu khyud nang ma la dgod pa'i sngags ni /
oM ma ma sarba b+hin+d+ha ya b+hin+d+ha ya dza ye bi dza ye /
a tsi te /
a pa ra tsi te /
ma ri byer byer /
pra marta ye ma ma hU~M phaT swA hA/
zhes bri'o //
na mo rat+na tra yA ya /
shes pa rin ta ho /
hi si ti sa ma ya du shes pra ti ra a wa lo ki te swA hA/
zhes pa bri'o //
gzhan gyi rig sngags las rgyal bar byed pa'i sngags so //
mu khyud phyi ma la bri ba'i sngags ni /
oM shAn+tiM ka ri ni ye /
brum ma ma badzra dz+nyA na pra ba yats+tsha ma ma bi d+ha ra ye /
ha ha he he hi hi hU~M hU~M pra ka ra na pan tsa la /
sarba karma badzra rak+Sha rak+Sha /
hU~M hU~M hU~M phaT phaT phaT swA hA/
zhes bri'o //
de ltar bris pa'i 'khor lo de rin po che'i snod du bcug ste /
khri'u 'am many+dzi'i steng bzhugs la /
bdag yi dam bde mchog tu bskyed pa'i mdun du mchod pa sna lnga bshams la /
skad cig gis 'khor lo mi dmigs pa'i ngang las b+h+rU~M las dam tshig gi 'khor lor bskyed la /
ye shes kyi 'khor lo spyan drangs la bstim /
'khor lo gzhal yas khang du bsgom /
me tog la rten 'brel snying po brgya rtsa bzlas la gtor /
bkra shis brjod /
de nas rang gnas pa'i nam mkha' la yig 'bru rnams rang la blta bar byas la gdags /
bdag nyid 'khor lo'i 'og tu gnas pa'am de la 'dzul bar gyur na gsang sngags kyi nus pa thams cad 'phel zhing rgyas par byed do //
pha rol po gang gis bskal pa stong gi bar du byas pa'i sngags kyi nus pa med par byas pa yang skad cig de nyid la grol bar 'gyur ro //
gzhan gyis rang gi nus pa bshig pa thams cad grol bar byed pa'i mchog tu 'gyur ro //
gsang sngags thams cad la thogs pa med cing mi pham pa'i nus pa dang ldan par 'gyur ro //
'di dang ldan na gsang sngags kyi nus pa thams cad mchog tu 'gyur ro //
mdor na 'khor lo de la gang gis reg pa dang /
'khor lo'i 'og tu 'dzul ba dang /
de'i 'og tu bsdad pa de dag thams cad nus pa mchog dang ldan par 'gyur ro //
pha rol gang gis rang gi lus ngag yid gsum mnan pa dang bcings pa dang bsad pa'i las byas pa dang /
rbod gtong btang ba dang /
dmod ngan 'dor ba dang /
byad kha dang ngan sngags kyi sbyor ba dang /
phra men gyi sbyor ba byas pa dang /
byad du bcug pa dang /
nus pa bshig pa dang /
rang la gnod pa byas pa thams cad las thar bar 'gyur ro //
pha rol gyi rbod gtong zlog pa dang /
grol ba dang /
rang srung ba rnams kyi mchog tu 'gyur ba yin no //
de bas na 'khor lo med na rang gi nus pa thams cad gzhan gyis 'jig par byed pas /
'khor lo rab tu gces pas bcang bar bya'o //
'khor lo bris pa tsam gyis nus pa mchog tu byed do //
a seng ge phra men 'dzul chog gi man ngag zab mo lo tsA ba'i gsung ji lta ba yi ger bkod pa legs par grub pa'o //
sarba mang+ga laM///
/
