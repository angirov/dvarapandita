'jam dpal nag po yang zab thugs kyi nying khu'i sgom bzlas la nyer mkho'i dris lan mtshon byed bzhugs so //
oM swasti /
bla ma dang 'jam dpal gnyis su med pa la phyag 'tshal lo //
gang dge ba'i yid can nyid kyis 'jam dpal nag po'i bsnyen sgrub dogs gcod kyi skor rgyas par brir ma long yang /
mtshon byed tsam smos na /
rang rang gi yi dam gang byed kyi rgyun bsnyen gsham du mu mthud nas bsnyen kyang shin tu rung la /
de tshe skabs 'dir skyabs sems byas kyang legs la /
ma byas kyang chad pa'i skyon du mi 'gyur /
rang lus stong par sbyangs nas sems nyid lha skur bsgom pa ni /
tshul 'di tsam du ma zad sngags bla med kyi bskyed rim thams cad kyi dgongs pa yin kyang /
deng sang phal cher gyis gnad de lta bu ma go ba ni bla ma'i zhal lung ma thos pa'i skyon du snang /
gzhan yang gzhung 'gar /
rang lus yi dam lha bsgom zhing //
gsungs pa yang /
tha mal bem po'i lus 'di ni ma yin te /
de yang gnyug ma'i lus ngos bzung dgos pa brgyud pa'i man ngag yang dag pa yin /
lus 'di ka lhar gnas bsgyur ba tsam gyis chog na /
swa b+hA wa dang /
shUn+ya tA sogs kyis stong par sbyangs mi dgos pas /
sngags des kyang lus 'di stong par sbyangs nas gnyug ma'i lus lha skur bsgom dgos pa ni shin tu gsal ba lags /
des na tshul des mig dang rna ba sna lce la sogs pa lhar bsgom pa dang /
de bzhin mgo bo spyi gtsug ltag pa la sogs pa'i gnas su lha bsgom pa rnams kyang /
tha mal lus 'di sbyang bya dang /
de'i sbyang gzhi gnyug ma'i lus la bsgom dgos pa ni /
gsang sngags gsar rnying ris su ma chad pa'i bskyed rim gyi man ngag spyi chos yang dag pa yin /
yang bye brag dmigs bsal gyi tha mal gyi lus 'di ka gnas bsgyur gyis bsgom dgos pa yang yod pas /
de dag gcig la gcig 'gal ba can du ni bsam par mi bya ste /
'di ni go don la phan phyir cung zad spros pa ste /
rgyas par ni bla ma'i zhal lung nyan pa las 'dir brir ma long /
rtsibs bzhir rigs bzhi'i gshin rje gshed ni /
zhe sdang nga rgyal 'dod chags phrag dog gshin rje gshed du nges te /
de bzhi po'i ngo bo mi bskyod rin 'byung 'od dpag med don grub bzhi dang gtso bo 'jam dpal rnam par snang mdzad kyi ngo bor shugs kyis bstan pa'o //
thugs ka'i sa bon ya la ni tsheg drag mi 'tshal gyi sngags 'bru bcu gcig po long khyab dang bstun rgyun bzlas nges par rung ba yin /
thun mtshams lha sku stong par sbyangs shing /
slar lhar ldang ba dang /
dge ba bsngo ba sogs spyi mthun bya /
skabs su gshin rje rang gzhung srung 'khor sgom tshul mang du yod kyang de dag ma nges tshe /
gtsug tor 'khor los bsgyur ba'i srung 'khor dgongs 'dus sgrub gzhung nas bshad pa ltar nyams su blang bas 'thus /
sgrub gtor ni zangs lcags sogs snod gtsang mar /
zur gsum thog mde'u lta bu 'khor bzhi /
thod dbyug mar tshon gyis mdzes par brgyan pa /
mchod gtor sman raka gi gtor ma spyi 'gro /
thun mtshams rgyun gtor zur gsum la ba lin bzhis brgyan pa /
srung zlog bsad gsum gyi 'khor lo dpe'u ris zur gsal ma mthong la /
kho rang nang du kha shin tu gsal gshis de kas bde blag tu rtogs par snang /
zlog pa'i skabs /
mdun gyi sha dum la 'gugs gzhug rgyas bsdus gang byas 'dra /
lha dbye bsgral las mi dgos /
sngags kyi skabs /
gnod byed byad ma lha srung dang bcas pa mA ra ya /
zhes pa las sarba sha trUM 'jug mi dgos /
gtor ma la brten cing rU pa phur bus bsgral ba sogs 'grub tshe /
sha dum la 'gugs gzhug sogs gang ltar byas kyang mi 'gal yang /
phal cher de byas na nus pa che /
zlog gtor ni /
zur gsum rtse mo dang dbal shin tu rno ba skyer rtsang gis brgyan pa yin /
zlog sngags bzla ba'i dus ni nyi myur yin mod kyang /
de ltar ma grub tshe skabs nam du bzlas kyang rung ba lags /
bsnyen sgrub kyi ngag 'don rgyun khyer zhig kyang slad mar bri nas 'bul rtsis zhu /
zhes dad ldan slob mas bskul bas 'jam dpal nag po'i sgom bzlas la nyer mkho'i dris lan mtshon byed 'di yang dkar phyogs bzang po gnyis par dpal rig pa 'dzin pas kong yul ljon pa lung du bris pa sarba mang+ga laM///
/

#/
ka kha ga nga /
ca cha ja nya /
tsa tsha dza wa /
zha za 'a ya /





ka kha ga nga /
ca cha ja nya /
ta tha da na /
pa pha ba ma /
tsa tsha dza wa /
zha za 'a ya /
ra la sha sa /
ha a /

ta tha da na /
pa pha ba ma /
ra la sha sa /
ha a /
