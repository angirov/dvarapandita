@#//
thugs rje chen po 'gro 'dul las :
bum pa'i gzungs khrus cho ga bzhugs so :
\u0f88\u0f88\u0f88\u0f88\u0f88
spyan ras gzigs dbang phyug thugs rje can 'gro ba'i mgon la phyag 'tshal lo :
'gro ba'i nad gdon nyams grib dang :
mi gtsang byad du bcug pa las :
thar bar bya phyir bum khrus bstan :
thugs rje chen po'i rnal 'byor pas :
dben zhing nyams dga' gtsang ba'i sar :
tshes grangs gza' skar bzang po la :
maN+Dal legs byas rnam lngas byug :
me tog tshom bu dgram par bya :
gser dngul zangs kyi bum pa 'am :
ma 'byor rdza yi bum pa ru :
sman lnga 'bru lnga spos lnga dang :
rin chen lnga dang chu gtsang blug :
chu shel mig med snying por gces :
mgul chings kha rgyan shug pa 'am :
'bras bu can gyi shing la bya :
rigs lnga'i phyag mtshan bris pa dang :
bkra shis rdzas brgyad rin chen brgyad :
rma bya'i sgro la sogs pa gzugs :
mchod pa rnam lnga'am bdun bsham mo :
yan lag bdun pas tshogs bsags la :
rang nyid rta mgrin skur bsgoms la :
bum pa gu gul dud pas bdug :
bgegs bskrad byas la bum pa gzug :
de nas bum pa'i cho ga ni :
dang po dam tshig lha bskyed pa :
ye shes tshogs ni stong par bsgom :
zla ba'i steng du hrIHdkar bsam :
hrIHlas 'od 'phros 'gro don byas :
de las thugs rje chen po'i sku :
zhal gcig phyag gnyis sku mdog dkar :
phyag gnyis mnyam gzhag bum pa bsnams :
zla ba'i gdan la mnyam par bzhugs :
rin chen rgyan gyis brgyan par bsgom :
thugs kar zla ba'i da la'i steng :
hrIHlas yi ge drug bskor bsgom :
de nas bum la byin brlab pa :
b+h+rU~M las rin chen gzhal yas khang :
bcud ni bdud rtsi'i rgya mtsho'i nang :
pad+ma pa tra zla bar bcas :
thugs ka'i hrIHlas hrIH'phros pas :
de la thugs rje chen por gyur :
sku mdog phyag mtshan gong dang mtshungs :
de yi mdun gyi pad+ma'i steng :
las kyi khro bo bdud rtsi 'khyil :
zhal gcig phyag gnyis sku mdog ljang :
cung zad mche gtsigs zhi ma khro :
phyag gnyis thal mo gzed pa po :
de steng bdud rtsi'i bum pa bsnams :
dag par byed pa'i lha ru bsgom :
de nas thugs rje chen po yi :
thugs ka'i hrIHlas 'od zer 'phros :
ye shes thugs rje chen po dang :
ye shes bdud rtsi 'khyil pa gnyis :
rang bzhin gnas nas spyan drangs la :
sku gsung thugs su byin brlabs la :
mchod dang bstod pa tshul bzhin bya :
de nas bzlas pa bya ba ni :
oM AHhU~M hrI:
oM ma Ni pad+me hU~M:
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na :
a mr-ite hU~M phaT:
ces sngags bzlas pas :
gzungs thag lag tu bzung nas ni :
sngags kyi 'od zer 'khril nas ni :
bum pa'i zhi khro gnyis la 'phros :
thugs dam rgyud bskul phrin las mdzad :
phyir 'phros bde bar gshegs pa las :
sku gsung thugs kyi bcud bsdus nas :
tshur 'dus bum pa'i lha la thim :
phyag gi bum pa gang nas su :
bum pa'i nang ni gang bar bsam :dus kyi bsnyen pa bdun la sogs :
grangs kyi bsnyen pa 'bum tsho gcig :
mtshan rtags khol dang lud dang drod rnyed pa'o :
de nas bstod cing gsol btab la :
bum pas dbang ni bskur bar bya :
bkra shis rdzas brgyad dbang dang ni :
rgyal srid rin chen sna bdun dbang :
khrus bya nad dang sgrib pa bkru :
de nas bum pa'i lha dang ni :
ye shes sems dpa' gshegs su gsol :
dam tshig sems dpa' chu ru zhu :
rang nyid lha la bsdu gshegs bya'o :
dmigs pa med par rgyas gdab bo :
'di brtsams pa yi dge ba gang yin pas :
'gro ba'i nad gdon sel gyur nas :
byang chub lam la rab zhugs nas :
thugs rje chen po'i zhal mthong nas :
chos sku'i don ni rtogs par shog :
slob dpon pad+ma 'byung gnas kyis mdzad pa :
thugs rje chen po'i bum sgrub rdzogs so :[  \u0f88\u0f88\u0f88\u0f88  \u0f88\u0f88\u0f88 ]thugs rje'i bdag po 'phags pa spyan ras gzigs dbang phyug la phyag 'tshal lo :
'gro ba nad dang :
gdon dang :
mi gtsang ba la sogs pa phog pa la :
de la thugs rje chen po'i bum khrus bstan :
de la sbyor ba dang :
dngos gzhi dang :
mjug go :
de la dang po sbyor ba ni :
thugs rje chen po'i sgrub pa bum sgrub nyams su len pa'i rten gyi gang zag gis :
dben zhing nyams dga' ba'i sa ru :
tshes grangs dang gza' skar bzang po la :
maN+Dal legs par byas la :
me tog gi tshom bu dgram mo :
de'i steng du bzhag pa'i rdzas la :
bum pa rin po che'am rdza'i bum pa bre gang yan chad shong bar :
sman lnga :
'bru lnga :
spos lnga :
rin po che lnga :
chu gtsang ma dang 'o ma blug :
rin po che lnga brdar la mgul chings dang :
kha rgyan btsugs la :
nang du chu shel med thabs med :
rigs lnga'i phyag mtshan dang :
bkra shis rdzas brgyad la sogs pa gzugs :
mchod pa rnam pa lnga'am bdun la sogs pa bshams la :
yan lag bdun pas tshogs gsag go :
de nas rang dpal rta mgrin du bsgoms la :
bum pa gu gul gyis bdugs la :
bgegs bskrad do :
gnyis pa dngos gzhi la :
dam tshig gi lha bskyed pa ni :
dang po ye shes kyi tshogs gsag :
oM swa b+hA ba bi shud+d+haHsarba d+harmAHshud+d+ho\u0f85 haM:
zhes pas :
chos thams cad stong pa nyid du bsgom :
de'i ngang las a las zla ba'i dal bsam la :
de'i steng du sems nyid hrIHdkar po gcig tu bsam :
hrIHde las 'od 'phros 'gro don byas :
'od du zhu ba las pad+ma dkar por gyur :
de'i 'od 'phros 'dus pa las thugs rje chen po sku mdog dkar po :
zhal gcig phyag gnyis pa :
mnyam gzhag kha na bdud rtsi'i bum pa bsnams pa :
zhabs gdan zla ba la mnyam pa'i skyil krung gis bzhugs pa :
rin po che'i rgyan gyis brgyan pa gcig gsal bar bsgom mo :
thugs kar zla ba'i steng du hrIHdkar po las :
yi ge drug pas bskor bar bsgom mo :
de nas bum pa byin gyis brlab cing lha bsgom pa ni :
bum pa b+h+rU~M las rin po che'i bum pa :
nang yid bzhin gyi nor bu rin po che las grub pa'i gzhal yas khang du bsam mo :
bcud bdud rtsi'i rgya mtshor bsam :
de yi dbus su pad+ma'i pa tra'i sdong po'i dbus su :
zla ba'i dal bsam :
de nas bdag gi thugs ka nas hrIH'phros pas :
thugs rje chen por bsgom :
mdun du pad+ma'i steng du las kyi khro bo bdud rtsi 'khyil pa :
sku mdog ljang sngon zhal gcig phyag gnyis zhi ma khro mche ba cung zad yod pa :
phyag gnyis thal mo zed pa'i steng na bum pa bdud rtsis bkang ba bsnams pa gcig bsgom mo :
de nas thugs ka'i hrIHlas 'od zer 'phros pas :
ye shes kyi thugs rje chen po dang :
ye shes kyi khro bo bdud rtsi 'khyil pa spyan drangs la /
oM AHhU~M gsum gyis byin gyis brlab :
spyan drang ba :
hU~M:
chos dbyings rnam dag skye ba med pa las :
skye ba'i cho 'phrul zhi khro'i skur sprul pa :
thugs rje chen po khro bo bdud rtsi 'khyil :
'gro ba'i don du mchod kyis gshegs su gsol :
e h+ye hi b+ha ga bAn sa ma ya ho :
sa ma ya satwaM:
phyag bya ba ni :
'gro ba'i don du gzugs kyi skur ston nas :
zhi khro'i thabs kyis sems can 'dren mdzad pa :
'gro mgon thugs rje chen po bdud rtsi 'khyil :
zhi khro sprul pa'i sku la phyag 'tshal lo :
na mo pu ru sha ya ho :
bzhugs su gsol ba ni :
bde gshegs 'gro ba'i mgon po thugs rje che :
dug gsum nad sel khro bo bdud rtsi 'khyil :
'gro ba sems can kun gyi don gyi phyir :
pad+ma'i gdan la brtan par bzhugs su gsol :
pad+ma ma d+ha la hU~M:
mchod pa 'bul ba :
rin chen dung phor pad+ma'i snod :
gtsang zhing dag pa'i yon chab 'di :
bde gshegs zhi khro rnams la 'bul :
'gro ba'i don du thugs rjes bzhes :
A ha ra pU tsa hU~M:
dag cing gtsang ma'i snod mchog tu :
bdud rtsi dri chus bkang nas ni :
bde gshegs zhi khro rnam gnyis kyi :
phyag dang zhal gnyis bsil gyur cig :
pra wa sat+ka ra pra ti pU tsa hU~M:
pad+ma me tog dbyibs legs dang :
thang skyes shing skyes chu skyes rnams :
bde gshegs zhi khro gnyis la 'bul :
'gro ba'i don du bzhes su gsol :
puSh+pe pU tsa hU~M:
dri dang spos dang bdug pa dang :
dri yi dam pa mchog gyur pa :
bde gshegs zhi khro gnyis la 'bul :
'gro ba'i don du bzhes su gsol :
d+hU pe pU tsa hU~M:
ma rig mun pa sel mdzad cing :
'jig rten snang gsal mar me 'di :
bde gshegs zhi khro gnyis la 'bul :
'gro ba'i don du bzhes su gsol :
A lo ke pU tsa hU~M:
mchog tu sbyar ba'i dri chab 'di :
tsan+dan sman dang dri sbyar ba :
bde gshegs zhi khro gnyis la 'bul :
'gro ba'i don du bzhes su gsol :
gan+d+he pU tsa hU~M:
sna tshogs 'bru dang rin chen sbyar :
mchog tu sbyar ba'i zhal zas 'di :
bde gshegs zhi khro gnyis la 'bul :
'gro ba'i don du bzhes su gsol :
nai bid+ya pU tsa hU~M:
stong gsum 'jig rten khams rnams na :
dung dang dril bu cha lang sgra :
bde gshegs zhi khro gnyis la 'bul :
'gro ba'i don du bzhes su gsol :
shab+da pU tsa hU~M:
sngon gyi dus nas da lta'i bar :
sdig pa mi dge thams cad bshags :
'phags pa mchod dang 'gro don byas :
dge ba bgyid la rjes yi rang :
'gro ba'i sdug bsngal bsal ba'i phyir :
chos kyi 'khor lo bla med bskor bar bskul :
bde gshegs bstan pa mngon 'byung phyir :
mya ngan mi 'da' bzhugs su gsol :
rgyal sras bla ma dkon mchog la :
sgo gsum dang bas skyabs su mchi :
mchod sbyin dge bcu'i las rnams dang :
sgo gsum bla med byang chub bsngo :
zhes mchod pa bya'o :
de nas bzlas pa bya ba :
oM AHhU~M hrI:
oM ma Ni pad+me hU~M:
na mash+tsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na a mr-ite hU~M phaT:
ces bzlas pas :
sngags kyi 'od zer gzungs thag la 'khril nas :
bum pa'i thugs rje chen po zhi khro gnyis la phog :
thugs dam gyi rgyud bskul :
phyir bde bar gshegs pa la 'phros :
thugs ye shes kyi bcud bsdus :
tshur 'dus bum pa'i lha la thim pas :
phyag gi bdud rtsi'i bum pa gang nas lud pas :
bum pa'i gzhal yas khang gang bar bsam mo :
de yang dus kyi bsnyen pa zhag gsum dang :
bdun nam :
bcu bzhi'am :
nyi shu rtsa gcig la sogs :
grangs kyi bsnyen pa 'bum tsho gcig :
bsnyen pa'i rtags chu khol ba dang :
drod rnyed pa dang :
rlangs pa 'byung ba la sogs pa'o :
mjug tu khrus bya zhing dbang bskur ba la :
dang po bstod pa bya ba ni :
skye med dbyings las 'gro ba'i don slad du :
ma 'gags thugs rjes 'gro drug thabs kyis 'dul :
snying rjes kun la gzigs pa'i thugs rje che :
mgon po spyan ras gzigs la phyag 'tshal bstod :
skal ldan 'di la dbang skur byin gyis rlobs :
chos nyid bdud rtsi mchog tu dbang bsgyur cing :
dug lnga dug gsum sman du bsgyur mdzad pa :
'gro ba kun gyi sdug bsngal sel mdzad pa'i :
khro bo bdud rtsi 'khyil la phyag 'tshal bstod :
skal ldan 'di la dbang skur byin gyis rlobs :
zhes gsol ba btab la :
de nas bum pas dbang bskur ba :
slob ma'am yon bdag gi spyi bor bum pa bzhag la :
bum pas dbang bskur dag byed ka la sha :
spyi bor bzhag pas pad+ma rA ga 'dra :
dag cing dri med ras kyi mgul chings bcings :
'bras bu chags pa'i shing gis kha brgyan cing :
yon tan legs mdzes gdung ba'i bsil mngar chu :
me tog legs mdzes dri ldan spos kyi chu :
sman lnga 'bru lnga spos lnga rin chen lnga :
skal ldan rigs kyi bu la dbang bskur bas :
mtshan bzang po sum cu rtsa gnyis dang ldan par gyur cig :
kha rgyan gyis dbang bskur bas :
dpe byad bzang po brgyad cu dang ldan par gyur cig :
gzungs thag gi dbang bskur bas :
thugs rje'i lu gu rgyud dang ldan par gyur cig :
rin po che sna lngas dbang bskur bas :
dgos 'dod re ba yid bzhin du skong bar gyur cig :
sman lngas dbang bskur bas :
rlung mkhris bad kan gyi nad kyi sdug bsngal las thar bar gyur cig :
spos lngas dbang bskur bas :
tshul khrims kyi mchog dang ldan nas :
'phags pa'i zhal zas dang ldan par gyur cig :
snying po lngas dbang bskur bas :
sku gsung thugs yon tan phrin las lnga dang ldan par gyur cig :
ji ltar bum pa nang stong pa ltar :
nyon mongs pa'i las dang shes bya'i sgrib pa thams cad byang bar gyur cig :
ji ltar bum pa gang zhing rgyas pa ltar :
tshe dang dbang dang longs spyod la sogs rgyas par gyur cig :
ka la sha pany+tsa rat+na a b+hi Shiny+tsa A:
zhes bum pas dbang bskur cing khrus bya'o :
nad pa yin na snying po bzlas shing khrus byas pas :
nad dang gdon dang bar gcod thams cad dag nas mi gnas par bsam mo :
tshe dang dpal dang bsod nams dang ldan par bsam mo :
de nas bkra shis kyi rdzas brgyad kyis dbang bskur ba :
rin chen gser gdugs bkra shis rin chen rdzas :
bde gshegs sku la mtshan dang dpe byad shar :
skal ldan rigs kyi bu la dbang bskur bas :
'gro kun chos kyi sprin gyi bkra shis shog :
rin chen rgyal mtshan bkra shis rin chen rdzas :
bde gshegs sku la mtshan dang dpe byad shar :
skal ldan rigs kyi bu la dbang bskur bas :
'gro kun bdud las rgyal ba'i bkra shis shog :
rin chen gser nya bkra shis rin chen rdzas :
bde gshegs spyan la mtshan dang dpe byad shar :
skal ldan rigs kyi bu la dbang bskur bas :
'gro kun spyan lnga ldan pa'i bkra shis shog :
rin chen 'bud dung bkra shis rin chen rdzas :
bde gshegs gsung la mtshan dang dpe byad shar :
skal ldan rigs kyi bu la dbang bskur bas :
'gro kun chos sgra gsung gi bkra shis shog :
rin chen bum pa bkra shis rin chen rdzas :
bde gshegs mgul la mtshan dang dpe byad shar :
skal ldan rigs kyi bu la dbang bskur bas :
'gro kun 'chi med tshe yi bkra shis shog :
rin chen dpal be'u bkra shis rin chen rdzas :
bde gshegs thugs la mtshan dang dpe byad shar :
skal ldan rigs kyi bu la dbang bskur bas :
'gro kun mi 'gyur thugs kyi bkra shis shog :
rin chen pad+ma bkra shis rin chen rdzas :
bde gshegs ljags la mtshan dang dpe byad shar :
skal ldan rigs kyi bu la dbang bskur bas :
'gro kun yon tan kun ldan rigs kyi bkra shis shog :
rin chen 'khor lo bkra shis rin chen rdzas :
bde gshegs zhabs la mtshan dang dpe byad shar :
skal ldan rigs kyi bu la dbang bskur bas :
'gro kun 'khor ba rgyun gcod bkra shis shog :
ces bkra shis rdzas brgyad bris la lag tu gtad do :
de nas 'khor los sgyur ba'i rgyal po'i dbang bskur ba /
rgyal po rin chen stong gsum 'khor los bsgyur :
mtshan dang dpe byad ldan pa'i sku mnga' ba :
skal ldan rigs kyi bu la dbang bskur bas :
chos la 'khor los bsgyur rgyal dbang thob shog :
btsun mo rin chen 'dod 'byung byang chub sems :
rgyal po'i sku la mnyes mdzad yum lngar ldan :
skal ldan rigs kyi bu la dbang bskur bas :
thabs dang shes rab 'brel ba'i dbang thob shog :
blon po rin chen blo ldan bsnyen gnas dga':
rgyal po chen po'i gros kyi chab srid 'dzin :
skal ldan rigs kyi bu la dbang bskur bas :
bsam gtan blo dang ldan pa'i dbang thob shog :
dmag dpon rin chen rtsub 'gyur rdo rje 'chang :
tshul dgu ldan pas pha rol dpung rnams 'joms :
skal ldan rigs kyi bu la dbang bskur bas :
bdud kyi dpung rnams 'joms pa'i dbang thob shog :
'khor lo rin chen gser gyi rtsibs stong ldan :
rgyal po chen po gar 'gro kha lo bsgyur :
skal ldan rigs kyi bu la dbang bskur bas :
srid pa'i 'khor lo rgyun gcod dbang thob shog :
nor bu rin chen mchod pas dgos 'dod 'byung :
rgyal po chen po'i bsod nams dbang thang rdzogs :
skal ldan rigs kyi bu la dbang bskur bas :
bkres skom rgyun chad phun tshogs dbang thob shog :
rta mchog rin chen rtsal ldan sprin shugs can :
rgyal po chen po'i rdzu 'phrul rta yi 'chib :
skal ldan rigs kyi bu la dbang bskur bas :
sangs rgyas sa la myur du phyin pa'i dbang thob shog :
glang po rin chen rtsal dang stobs bcur ldan :
rgyal po chen po'i dmag gi dpung 'degs pa'i :
skal ldan rigs kyi bu la dbang bskur bas :
thams cad mkhyen par 'gro ba'i dbang thob shog :
ces rin chen brgyad kyi gzugs bris la gtad do :
de ltar dbang bskur nas khrus byas te sgrib pa sbyang na sngags kyi sham bur che ge mo'i nyon mongs pa'i sgrib pa dang :
las kyi sgrib pa dang :
rnam par smin pa'i sgrib pa dang :
shes bya'i sgrib pa dang :
sgrib pa thams cad dag cing mi gnas par gyur cig :
ces tshig tu brjod pas sgrib pa thams cad dkar sangs la dag par bsam mo :
nad pa yin na /
rlung mkhris bad kan 'dus pa'i nad thams cad dag par gyur cig :
gdon dang bar gcod thams cad zhi bar gyur cig :
lus kyi na tsha sems kyi sdug bsngal thams cad dag par gyur cig :
zhi bar gyur cig :
stong par gyur cig :
ces brjod cing bkru'o :
mi gtsang bas zin na :
nyams pa can gyi grib phog pa :
mi gtsang ba'i 'go mtshan phog pa :
nad dang rims dang mdze'i rlangs pa phog pa :
mi gtsang bas lha dang srung ma gyes pa :
chos skyong srung ma ma dgyes pa :
dag par gyur cig :
zhi bar gyur cig :
stong par gyur cig :
ces brjod la khrus bya'o :
mjug gi don ni :
bum pa'i ye shes pa gshegs :
dam tshig sems dpa' chu lhag mar zhu :
rang lhar bsgoms pa :
mi dmigs par rgyas gdab bo :
slob dpon pad+ma 'byung gnas kyis :
nad dang gdon dang :
nyams grib bsal ba'i don du mdzad pa :
thugs rje chen po'i bum khrus kyi cho ga'o :[ \u0f80]atsha :
rdzogs so :[ \u0f88\u0f88\u0f88\u0f88  ]dge'o ///
/
