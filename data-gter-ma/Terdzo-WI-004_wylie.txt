g.yang 'gugs 'dod dgu'i char 'beb bzhugs //
oM swasti /
g.yang 'gugs mdor bsdus bya bar spro na /
mda' dar dang /
phye mar g.yang rdzas ci 'byor bshams la /
skyabs sems ni /
skyabs 'os rnams la gus pas skyabs mchi zhing //
'gro sgrol slad du byang chub sems mchog bskyed //
sems can bde ldan sdug bsngal rgyur bcas bral //
bde las mi nyams btang snyoms ngang gnas shog
/dngos gzhi ni /
swa b+hA wa sogs /
stong pa'i ngang las snod bcud dag pa'i zhing //
yid 'phrog nor bu brtsegs pa'i gzhal med dbus //
phul byung mchod pa'i sprin gyi lding khang du //
dus gsum rgyal ba'i ye shes gcig bsdus dpal //
rtsa ba'i bla ma o rgyan rdo rje 'chang //
rgyas pa'i las mdzad rat+na thod phreng rtsal //
rab 'byams nor lha rgya mtsho'i 'khor gyis bskor //
dran pa tsam gyis 'dod dgu'i char 'beb bsam //
gnas gsum 'bru gsum mtshan las 'od 'phros pas //
dbyings nas ye shes spyan drangs gnyis med gyur //
hU~M hrIH
'og min gnas dang 'gro 'dul sprul zhing nas //
bla ma rtsa gsum nor lha rab 'byams tshogs //
thugs dam rjes dgongs 'dir gshegs byin phob la //
tshe dang longs spyod 'dod dgu'i dngos grub stsol //
dam ye dbyer med rten la dgyes par bzhugs //
sgo gsum gus pa chen pos phyag 'tshal zhing //
dngos 'byor yid sprul kun bzang mchod sprin 'bul //
che ba'i yon tan rjes dran glu yis bstod //
thugs dam bskul lo dbyings nas thugs rjes gzigs //
bdag cag snyigs ma'i dus mthar skyes rnams la //
skyabs gnas re ltos khyed las ma mchis pas //
thugs rjes gzigs la 'dod dgu'i dngos grub stsol /

/lha tshogs thugs las 'od zer mkha' khyab 'phros //
rab 'byams phyogs bcu'i zhing khams ji snyed nas //
'khor 'das lam gyi phywa g.yang dpal 'byor kun //
sprin ltar bsdus nas bdag la bstsal bar gyur //
ces mos la /
spro na /
oM AHhU~M badzra gu ru rat+na thod phreng rtsal sarba sid+d+hi pha la hU~M/
zhes rat+na thod phreng rtsal dang /
nor lha spyi bye brag gi sngags /
oM bai shrA ma NA ya swA hA/
oM dzam+b+ha la dza len+d+ra ya swA hA/
oM bA su d+hA ri Ni swA hA/
zhes dang /
tad+ya thA/
hi li ma Ni b+ha dra /
hi li hi li ma Ni b+ha dra /
ki li ma Ni b+ha dra /
ki li ki li ma Ni b+ha dra /
ku ru ma Ni b+ha dra /
ku ru ku ru ma Ni b+ha dra /
tu ru ma Ni b+ha dra /
tu ru tu ru ma Ni b+ha dra /
su ru ma Ni b+ha dra /
su ru su ru ma Ni b+ha dra /
tsu ru ma Ni b+ha dra /
tsu ru tsu ru ma Ni b+ha dra /
oM e h+ye hi /
tiSh+Tha tiSh+Tha /
sarba ar+tha me sA d+ha ni /
tad+ya thA/
su d+ha ni /
su ra s+ya /
su ma ti /
su pu Shi /
hi li mi li swA hA/
zhes nor lha spyi'i gzungs kyang ci rigs brjod /
gang ltar yang mda' dar g.yab cing /
kyai /
phun tshogs dge legs bye ba'i dpal yon can //
dran pa tsam gyis 'dod dgu'i char 'beb pa'i //
rab 'byams rtsa gsum nor lha gter bdag tshogs //
deng 'dir gdung bas 'bod do brtse bas dgongs /
khyod ni nam mkha' mdzod la mnga' brnyes shing //
dbul ba'i gdung sel yid bzhin nor las lhag
/sngon smon tha tshig btsan po rjes dgongs la //
deng 'dir tshe bsod 'dod dgu'i gru char phob //
bdag sogs 'gro ba ma rig rmongs pa'i mthus //
ser sna 'phags min sgrib pa'i khur lcis non //
'phags rnams thugs dang 'gal ba'i nongs bgyis kun //
mthol zhing bshags so byang zhing dag par mdzod //
'gro ba las kyi rgyu la khag 'che na /
khyod kyi thugs bskyed mthu nus ci ltar rung //
de slad phyi ma'i dus la mi ltos par //
da lta nyid du 'dod 'bras mchis par mdzod //
sangs rgyas byang sems bstan 'dzin dge ba'i bshes //
lung rtogs dam chos bshad sgrub phrin las rgyun //
lha klu gnod sbyin mi yi dpal 'byor stobs //
ma lus bkra shis gnas 'dir g.yang du khug
/gling bzhi nyi zla rtsi sman snod kyi bcud //
rigs gzugs stobs 'byor shes rig bcud kyi dpal //
phun tshogs sde bzhi'i dpal yon ji snyed pa //
ma lus dbang du sdus la deng 'dir stsol //
'chi med tshe dang rgas med lang tsho'i dpal //
'jigs med spobs pa rgud med rnam dpyod blo //
bcud chen zas dang brjid chen gos la sogs //
srid zhi'i dpal yon ma lus deng 'dir stsol /
khyad par stong dang rten 'byung zung 'jug pa'i //
'od gsal sems kyi chos nyid sgrib bral gshis //
mngon gyur 'dzad med spobs pa'i gter chen gyis //
don gnyis dga' ston mchog tu rgyas par mdzod //
rmad byung byang chub sems kyi rten 'brel gyis //
bdag snang dbang 'dus gzhan snang zil gyis non //
kun kyang theg pa mchog gis rgyud grol nas //
rnam grol yon tan gter la dbang 'byor mdzod //
bcud kyi spyod pas snod kyi dge mtshan spel //
snod kyi dpal yon bcud kyi gsos sman grub //
phan tshun rgyu rkyen rten 'brel gcig tu tshogs //
rdzogs ldan gsar du 'char ba'i bkra shis shog
/ces pa dang /
oM AHhU~M badzra gu ru rat+na thod phreng rtsal sogs /
zhes bzlas mthar dngos grub len pa ni /
hU~M/
bde mchog bde spyod nam mkha'i dkyil yangs nas //
rgyal ba'i dkyil 'khor sras bcas thugs dam can //
'chi med rtsa gsum nor lha rab 'byams kyis //
sku gsung thugs dang mnyam sbyor dngos grub ni //
phrin las yid bzhin lhun gyis grub pa'i dpal //
bum pa bzang dang dpag bsam nor bu'i tshul //
da lta nyid du bstsal zhing brtan par mdzod //
'gyur med sku yi dngos grub bstsal du gsol //
'gag med gsung gi dngos grub\u0f8e
'khrul med thugs kyi dngos grub\u0f8e
yon tan re skong dngos grub\u0f8e
phrin las 'gro 'dul dngos grub\u0f8e
'chi med tshe yi dngos grub\u0f8e
'dzad med nor gyi dngos grub\u0f8e
thun mong yid bzhin dngos grub\u0f8e
bla med mchog gi dngos grub bstsal du gsol //
oM AHhU~M badzra gu ru rat+na thod phreng rtsal sarba sid+d+hi pha la hU~M/
kA ya wA ka tsit+ta sid+d+hi hU~M hU~M/
zhes brjod /
ye d+harma dang su pra tiSh+Tha sogs brjod pas rten la bstims rjes /
bag med nyams chag gyur kun bzod mdzod la /
dam tshig ye shes rang dang dbyer med thim //
dge bas 'gro kun tshogs gnyis yongs rdzogs nas //
rnam grol sku gnyis 'bras bu mngon byed shog
/'bad dang rtsol bas ma gos pa //
yid bzhin nor bu dpag bsam bzhin //
sems can re ba skong mdzad pa //
bsam pa 'grub pa'i bkra shis shog
/ces sogs shis brjod ji ltar rigs pas mtha' brgyan par bya'o //
zhes pa'ang nyer mkho'i yan lag tu 'gyur med pad+ma bstan 'dzin gyis   zhe chen rgyal tshab pad+ma rnam rgyal rin po che /bris pa rten 'byung 'gag pa med pa'i rang rtsal myur du ston pa'i rgyur gyur cig //
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
