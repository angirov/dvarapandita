dpal bka' 'dus kyi lha dbang bkol byang bzhugs so //
hU~M:
dbus phyogs dkyil 'khor chen po'i lte ba nas :
gdod ma'i mgon po zhi ba kun tu 'chang :
'bar ba'i skur bzhengs spyi dpal che ba'i mchog :
sku mdog smug nag dbu ni nyi shu gcig :
phyogs rer zhal lnga mthing dkar ljang dang dmar :
gtsug gi zhal gcig mthing nag nam mkha'i mdangs :
zhal dang mtshungs pa'i yan lag bzhi bcu dang /
rtsa ba'i phyag gnyis mthing ga rdor dril bsnams :
lhag ma g.yas rnams phyogs bcu'i sangs rgyas dang :
g.yon rnams phyogs bcu'i byang sems yab yum bsnams :
nyi shu rtsa bzhi zhabs kyi dor stabs kyis :
phyogs skyong zhing skyong rgyal chen gdan du brdzis :
dur khrod dpal chas rus pa'i rgyan gyis brgyan :
gnyis med yum chen kun tu bskyod ma ni :
dmar nag gri gug thod khrag 'dzin pas 'khyud :
yab yum zung 'jug bde stong rol pa las /
nyi ma dang ni 'od zer ji bzhin du :
spyi dpal lha tshogs drug brgya drug cu bzhi :
sku mdog phyag mtshan rnam 'gyur ma 'dres pa :
gang 'dul 'gro ba'i dpal du lham mer gsal :
skal ldan rigs kyi bu la dbang bskur bas :
spyi dpal lha tshogs yongs rdzogs dbang thob shog :
oM badzra ma hA shrI he ru ka sarba kro d+ha hU~M phaT:
kA ya a b+hi Shiny+tsa oM:
hU~M:
shar stod byams pa'i pho brang lte ba nas :
yang dag mthing nag zhal gsum phyag drug pa :
g.yas dkar g.yon dmar dbus mthing zhabs bzhi bgrad :
g.yas gsum rdo rje kha T+wAM rnge 'u chung :
g.yon gsum zhing dbyug dung dmar rgyu zhags gdengs :
kro d+hI shwa rI gri thod 'dzin pas 'khyud :
drug cu rtsa brgyad dkyil 'khor lhun gyis grub :
skal ldan rigs kyi bu la dbang bskur bas :
yang dag lha tshogs yongs rdzogs dbang thob shog :
oM ru lu ru lu hU~M b+h+yo hU~M phaT:
kA ya a b+hi Shiny+tsa oM:
hU~M:
shar srib snying rje'i pho brang lte ba nas :
rdo rje phreng ba nag dmar dkar ba'i zhal :
phyag drug rdo rje me phung mgo phreng g.yas :
dril bu bam dang glegs baM g.yon na bsnams :
snang dbyings dmar mo gri thod 'dzin pas 'khyud :
brgya dang rtsa brgyad sprul pa'i 'khor lor bzhengs :
skal ldan rigs kyi bu la dbang bskur bas :
phreng ba'i lha tshogs yongs rdzogs dbang thob shog :
oM badzra mA la d+he ba ga Na hU~M phaTa?:
kA ya a b+hi Shiny+tsa oM:
hU~M:
shar dbus dga' ba'i pho brang lte ba nas :
phyag na rdo rje mthing dkar ljang ba'i zhal :
phyag drug rgya gram phreng ba ral gri g.yas :
thod khrag sdigs mdzub sbrul zhags g.yon na bsnams :
khams gsum dbang sdud dmar mo yab la 'khril :
dbu gsum phyag drug gri gug baM dbyug g.yas :
b+han dmar dril bu sbrul zhags g.yon gyis 'khyud :
lha tshogs brgyad cu'i 'khor lo spro zhing bsdu :
skal ldan rigs kyi bu la dbang bskur bas :
phyag rdor lha tshogs yongs rdzogs dbang thob shog :
oM badzra pA Ni nI laM b+hA ra d+hA ra hU~M phaT:
kA ya a b+hi Shiny+tsa oM:
hU~M:
shar smad btang snyoms pho brang lte ba nas :
rdo rje rtsal rdzogs mthing dkar ljang ba'i zhal :
phyag drug rdo rje dgra satwa lcags kyu g.yas :
dril bu mi mgo tsit+ta g.yon na bsnams :
rdo rje bde ma gri thod 'dzin pa dmar :
mnyam sbyor sum cu rtsa drug lha tshogs shar :
skal ldan rigs kyi bu la dbang bskur bas :
rdo rje rtsal rdzogs yongs rdzogs dbang thob shog :
oM badzra d+hU sha te keM rU pa kA ya kro d+hI hU~M phaT:
kA ya a b+hi Shiny+tsa oM:
hU~M:
lho stod sbyin pa'i pho brang lte ba nas :
rdo rje thod phreng dmar smug dkar ser zhal :
phyag drug rtse lnga rtse dgu rgya gram g.yas :
gser lcags zangs kyi sdig pa g.yon na gzir :
sbyor yum dmar mo gri thod 'dzin pas 'khyud :
rig 'dzin mkha' 'gro brgyad cu'i 'khor gyis bskor :
skal ldan rigs kyi bu la dbang bskur bas :
rig 'dzin lha tshogs yongs rdzogs dbang thob shog :
oM badzra ku la d+hA ra gu ru d+he wa d+hA ki nI sarba hU~M phaT:
kA ya a b+hi Shiny+tsa oM:
hU~M:
lho srib ngag snyan smra ba'i pho brang nas :
bde mchog 'khor lo rtsa zhal mthing ka la :
g.yon ljang rgyab dmar g.yas ser phyag bcu gnyis :
dang po gnyis kyis rdor dril yum la 'khyud :
tha ma gnyis kyis glang ko brgyangs te 'dzin :
lhag ma cang te'u dgra satwa gri gug dang :
rtse gsum dbyug pa g.yas la kha T+wAM ga :
thod dbyug b+han dmar tshangs mgo g.yon na gdengs :
rnal 'byor dmar mo gri thod 'dzin pas 'khyud :
drug cu rtsa gnyis bde stong chen por rdzogs :
skal ldan rigs kyi bu la dbang bskur bas :
bde mchog lha tshogs yongs rdzogs dbang thob shog :
oM shrI badzra he he ru ru kaM d+hA ki nI dz+wa la sam+b+ha raM hrIHha ha hu~M hU~M phaTa?:
kA ya a b+hi Shiny+tsa oM:
hU~M:
lho dkyil don mthun pho brang lte ba nas :
gshin rje mthing nag mthing dkar dmar ba'i zhal :
g.yas gsum thod dbyug dgra satwa ral gri dang :
g.yon gsum zhags pa mdung thung thod khrag bsnams :
za byed dgra satwa dung dmar stob pas 'khril :
drug cu rtsa lnga'i sprul pas dgra bgegs 'dul :
skal ldan rigs kyi bu la dbang bskur bas :
gshin rje'i lha tshogs yongs rdzogs dbang thob shog :
oM a kro te ka ya mAn+ta ka ha na ma tha b+hany+tsa hU~M phaTa?:
kA ya a b+hi Shiny+tsa oM:
hU~M:
lho smad don spyod pho brang lte ba nas :
rat+na rtsal rdzogs ser nag dmar ba'i zhal :
be con ral gri srid pa 'khor lo g.yas :
sbrul zhags phub dang b+han dmar g.yon na 'dzin :
sbyor yum dmar nag be con b+han 'dzin 'khyud :
lnga bcu rtsa lnga'i dkyil 'khor yongs su rdzogs :
skal ldan rigs kyi bu la dbang bskur bas :
rat+na rtsal rdzogs yongs rdzogs dbang thob shog :
oM rat+na d+hU sha ti rU pa kA ya hU~M phaT:
kA ya a b+hi Shiny+tsa oM:
hU~M:
nub stod 'dod pa zag med lte ba nas :
rta mgrin dmar nag dmar dkar sngo ba'i zhal :
phyag drug kha T+wAM rdo rje sbrul zhags g.yas :
dril bu b+han dmar lcags sgrog g.yon na bsnams :
dbu gtsug rta mgo ljang zhur rta skad 'tsher :
ral gcig kha T+wAM thod khrag stob pas 'khril :
lnga bcu rtsa lnga'i lha tshogs gzi byin 'bar :
skal ldan rigs kyi bu la dbang bskur bas :
rta mgrin lha tshogs yongs rdzogs dbang thob shog :
oM hrIHpad+mAn+ta krita ma hA kro d+ha ha ya gr-I ba hU~M phaTa?:
kA ya a b+hi Shiny+tsa oM:
hU~M:
nub srib ma rig zag med lte ba nas :
kye yi rdo rje zhal brgyad bcu drug phyag :
g.yas dkar g.yon sngo mdun rgyab nyi ma'i mdog :
g.yas brgyad rdo rje thod phreng sbyor yum 'khyud :
g.yon brgyad b+han dmar kha T+wAM sgrol yum 'khyud :
bdag med rdo rje gri thod 'dzin dang sbyor :
drug cu rtsa lnga'i dkyil 'khor 'od zer 'phro :
skal ldan rigs kyi bu la dbang bskur bas :
dgyes rdor lha tshogs yongs rdzogs dbang thob shog :
oM de wa pi tsu badzra d+hA ki nI hU~M hU~M phaT swA hA:
kA ya a b+hi Shiny+tsa oM:
hU~M:
nub dkyil sred pa zag med lte ba nas :
gsang 'dus zhal lnga phyag bcu rtsa zhal mthing :
g.yas dkar g.yon nag rgyab mthing spyi gtsug dmar :
g.yas lnga rdo rje nyi ma'i rgyal mtshan dang :
g.yon lnga dril bu nyi zla'i phreng ba 'dzin :
mkha' spyod tsit+ta b+han dmar stob pas 'khril :
lha tshogs brgya dang sum cu'i tshom bur rdzogs :
skal ldan rigs kyi bu la dbang bskur bas :
gsang 'dus lha tshogs yongs rdzogs dbang thob shog :
oM ma hA shrI gu h+ya sa mA dza kro d+hA rA dza a d+hi pa ti hU~M phaTa?:
kA ya a b+hi Shiny+tsa oM:
hU~M:
nub smad lta ba zag med pho brang dbus :
pad+ma rtsal rdzogs dmar smug dkar sngo'i zhal :
phyag drug mda' dar thod dbyug me phung g.yas :
shel bum zla nyi dpal be g.yon na bsnams :
'od skor khro mo tshe bum bsnams pas 'khril :
dgu bcu rtsa brgyad lha tshogs yongs su rdzogs :
skal ldan rigs kyi bu la dbang bskur bas :
pad+ma rtsal rdzogs yongs rdzogs dbang thob shog :
oM pad+ma d+hu sha ti A yur b+han+d+ha tshe b+h+rU~M yu b+h+rU~M A yu She b+h+rU~M swA hA:
kA ya a b+hi Shiny+tsa oM:
hU~M:
byang stod chos kun stong nyid lte ba nas :
che mchog dbu dgu bco brgyad phyag dang ldan :
dbu gsum mthing nag g.yas gsum dkar ser zhal :
g.yon gsum dmar nag zhabs brgyad phyogs mtshams bgrad :
g.yas dgu rdo rje g.yon dgu b+han+d+ha bsnams :
kro d+hI shwa rI gri thod 'dzin pas 'khyud :
yon tan lha tshogs bdun cu rtsa gnyis spro :
skal ldan rigs kyi bu la dbang bskur bas :
che mchog lha tshogs yongs rdzogs dbang thob shog :
oM shrI ma hA nA yA he ru ka hU~M phaTa?:
kA ya a b+hi Shiny+tsa oM:
hU~M:
byang srib mtshan med dkyil 'khor lte ba nas :
dus kyi 'khor lo mthing nag rtsa zhal gnag :
g.yon dkar rgyab ser g.yas pa dmar ba'i zhal :
phyag g.yas bcu gnyis rdo rje 'khor lo dang :
rin chen pad+ma rgya gram ral gri phreng :
me long spos me snang gsal dri chab 'dzin :
g.yon na dril bu thod pa rin chen sgrom :
gseg par pi waM pusti go cha dang :
mi mgo sbrul zhags mda' gzhu dgra satwa gshol :
dz+nyA na sA ra gri thod 'dzin pas 'khyud :
brgya dang drug cu rtsa bzhi'i lha tshogs shar :
skal ldan rigs kyi bu la dbang bskur bas :
dus 'khor lha tshogs yongs rdzogs dbang thob shog :
oM na mo b+ha ga wa tI kA la tsakrA ya hU~M hU~M phaTa?:
kA ya a b+hi Shiny+tsa oM:
hU~M:
byang dkyil smon pa med pa'i lte ba nas :
mkha' klong 'khyil pa dmar mthing ljang ba'i zhal :
dgos 'byung bsam 'phel yid bzhin nor bu g.yas :
nam mkha' rgya mtsho sa gzhi'i mdzod gsum g.yon :
rang 'dra'i sbyor yum u tsuSh+mA dang 'khril :
nor lha brgya dang bcu bdun tshom bur rdzogs :
skal ldan rigs kyi bu la dbang bskur bas :
mkha' klong lha tshogs yongs rdzogs dbang thob shog :
oM ke gu pa yaM rat+na bA su de sha ke b+h+yo hU~M hU~M phaTa?:
kA ya a b+hi Shiny+tsa oM:
hU~M:
byang smad mngon par 'du mi byed pa'i dbus :
karma rtsal rdzogs ser ljang dmar ba'i zhal :
g.yas gsum ral gri lcags kyu me phung gdengs :
g.yon gsum lha khang glegs bam 'ja' tshon 'dzin :
yum chen zil gnon rin chen b+han 'dzin 'khyud :
brgya dang lnga bcu'i lha tshogs lhun gyis grub :
skal ldan rigs kyi bu la dbang bskur bas :
karma rtsal rdzogs yongs rdzogs dbang thob shog :
oM karma kro d+ha d+hu sha ti tiSh+Tha sid+d+hi A he ru ka hU~M phaTa?:
kA ya a b+hi Shiny+tsa oM:
hU~M:
shar lho lus dran nyer bzhag dkyil 'khor dbus :
mngon rdzogs rgyal po mthing dkar dmar ba'i zhal :
rdo rje khyung dang sbrul zhags g.yas na bsnams :
b+han+d+ha zhing g.yab ga 'u g.yon na 'dzin :
nyid zhi mu kha bde stong thig ler sbyor :
srid pa ma mo bdun cu rtsa bzhir rdzogs :
skal ldan rigs kyi bu la dbang bskur bas :
srid pa ma mo yongs rdzogs dbang thob shog :
oM gu h+ya d+hA tu A kar+Sha ma hA pa ta ye he ru ka hU~M phaTa?:
kA ya a b+hi Shiny+tsa oM:
hU~M:
lho nub tshor dran nyer bzhag dkyil 'khor dbus :
rdo rje gzhon nu mthing dkar dmar ba'i zhal :
phyag drug g.yas gnyis rdo rje rtse dgu lnga :
g.yon gnyis me phung kha T+wAM tha ma gnyis :
srid pa phur bur 'dril zhing sbyor ba'i yum :
rgyas 'debs mthing nag kha T+wAM thod pa 'dzin :
phrin las lha tshogs brgyad cu rtsa bzhi 'phro :
skal ldan rigs kyi bu la dbang bskur bas :
phur pa'i lha tshogs yongs rdzogs dbang thob shog :
oM badzra kI li kI lA ya sarba big+h+nAn baM hU~M phaTa?:
kA ya a b+hi Shiny+tsa oM:
hU~M:
nub byang sems dran nyer bzhag dkyil 'khor dbus :
dregs 'dul mthing nag mthing ser smug nag zhal :
rdo rje lha brgyad mgo bo g.yas na bsnams :
thod khrag klu brgyad mgo bo g.yon na 'dzin :
khams gsum spyi 'dul rdo rje b+han 'dzin 'khyud :
dregs pa'i lha tshogs bzhi bcu rngams shing rol :
skal ldan rigs kyi bu la dbang bskur bas :
dregs 'dul lha tshogs yongs rdzogs dbang thob shog :
oM badzra kro d+ha de ba tsaN+Da b+hai ra ba sarba duSh+TAn e dzaHb+h+yo hU~M phaTa?:
kA ya a b+hi Shiny+tsa oM:
hU~M:
byang shar chos dran nyer bzhag dkyil 'khor dbus :
stobs ldan nag po mthing nag drag po'i zhal :
rdo rje lha brgyad tsit+ta g.yas na bsnams :
b+han dmar klu brgyad tsit+ta g.yon na 'dzin :
'byung lnga'i bdag mo g.yas pas nam mkha' 'degs :
g.yon pas sa gzhi gnon cing yab dang 'khril :
drag sngags lha tshogs nyi shu rtsa brgyad 'bar :
skal ldan rigs kyi bu la dbang bskur bas :
drag sngags lha tshogs yongs rdzogs dbang thob shog :
oM badzra dz+wa la man+t+ra sarba duSh+TAn b+han+d+ha hU~M phaTa?:
kA ya a b+hi Shiny+tsa oM:
zhes gu ru o rgyan gling pa'i zab gter dpal bka' 'dus kyi snying po don gyi dbang bzhi'i skabs /
spro na dkyil 'khor lha tshogs gtso btus kyi dbang bskur zhes gsungs pa'i bsgrag tshig mngon rtogs las kha bsgyur ba'i lha dbang gi bkol byang le'u tshan no //
mang+ga laM///
/
