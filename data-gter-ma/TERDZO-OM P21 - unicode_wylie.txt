A+o~M swasti /
gdug pa 'dul mdzad mthu stobs bdag
/rta mchog dpal la gus btud nas //
de nyid sgrub thabs snying po'i bcud //
mdo tsam 'dir ni bshad par bya //
'dir nyang gter rta mgrin nag po lcags ral can gyi sgrub thabs dang 'brel bar dbang bskur ba la gsum ste /
sbyor ba yo byad kyi bsham dang /
dngos gzhi sgrub thabs dang /
byin rlabs dbang gi cho ga'o //
dang po yo byad kyi bsham ni /
stegs bu'i khar maN+Dal nag po gru gsum me ri tshom bu dang bcas pa'i steng du /
many+dzi la dpal gtor nag po rta mgo can sku rten btsugs pa bkod /
mdun du sha khrag gis brgyan pa'i mchod gtor dang sman rag
/mtha' mchod pas bskor ba sogs yo byad rnams tshogs par bya'o //

//gnyis pa sgrub thabs las sngon 'gro ni /
bgegs gtor btang /
mtshams bcad /
bdag ni deng nas byang chub bar :
bla ma dkon mchog yi dam lha :
pad+ma dbang gi dkyil 'khor du :
skyabs su mchi 'o thugs rjes zungs :
sems can ma lus thams cad kun :
sangs rgyas sa la 'god bya'i phyir :
rta mgrin dbang gi dkyil 'khor du :
bdag ni 'jug cing bsgrub par bgyi :
zhes skyabs sems sngon du 'gro bas /
snying ga'i hU~M gi 'od zer gyis tshogs zhing mdun gyi nam mkhar spyan drangs /
phyogs bcu dus gsum thams cad kyi :
bla ma yi dam lha tshogs dang :
rgyal ba ma lus sras dang bcas :
dpa' bo mkha' 'gror skyabs su mchi :
lus ngag yid gsum gus phyag 'tshal :
phyi nang gsang ba'i mchod pa 'bul :
sdig pa'i tshogs rnams mthol lo bshags :
bdag gzhan dge la rjes yi rang :
chos kyi 'khor lo bskor bar bskul :
mya ngan mi 'da' bzhugs su gsol :
dge ba byang chub chen por bsngo :
zhes yan lag bdun gyi tshogs gsag dang /
tshad med bzhi bsgom /
dngos gzhi ni /
A+o~M badzra kro d+ha ha ya grI wa hU~M phaT:
ces brjod pas skad cig gis gru gsum mthing nag 'bar ba'i dkyil 'khor chen por pad nyi'i gdan la /
bdag nyid khro bo'i rgyal po rta mgrin sku mdog mthing nag shin tu khros pa /
zhal gcig phyag gnyis spyan gsum pa /
zhal gdangs shing mche ba gtsigs pa /
sma ra dang smin ma dmar ser 'bar ba /
spyi bo na rta mgo ljang zhur rta skad 'tsher bas khams gsum dbang du sdud pa /
phyag g.yas ral gri phyar bas dgra bgegs kyi mgo lus dum bur gtubs shing /
g.yon pa 'dzin byed kyi lcags kyus dgra bgegs kyi srog snying 'dren pa /
zhabs gnyis dgra bgegs kyi stan la g.yon brkyang ba'i stabs kyis rol pa /
sku la dar nag gi ber chen gsol zhing /
zhing chen gyi g.yang gzhi dang stag lpags kyi sham thabs 'phyang ba /
thod skam lnga'i dbu rgyan dang rlon pa lnga bcu'i do shal can /
klu rigs lnga'i sbrul chun sogs dpal gyi chas brgyad rdzogs pa /
ba spu'i gseb nas me stag gi tshwa tshwa 'phro ba /
bskal pa'i me phung 'ur 'ur chems chem 'bar ba'i klong na bzhugs pa /
lcags kyi ral pa gsig pa'i gseb nas khro chung 'chol ba dpag med 'phros pas dgra bgegs log 'dren thams cad tshar bcad /
tshur 'dus rdo rje khro bo'i gur khang gis phyogs kun khyab pas srung ba dang zlog gsad kyi phrin las mdzad par gyur /
bdag gi thugs kar nyi ma'i gdan la ye shes sems dpa' hU~M yig mthing nag sngags kyi phreng bas g.yas su bskor ba las 'od zer mer 'bar bas lus gang nad gdon sdig sgrib thams cad bsregs shing sbyangs /
ba spu'i khung bu nas phyir 'phros snod bcud thams cad khro bo dang me dpung 'bar bas kun tu khyab /
gnod byed thams cad ming gzhi tsam yang med par tshar bcad /
snang grags dag pa lha dang sngags kyi rang bzhin du bsam la /
A+o~M badzra kro d+ha h+ya grI wa hU~M phaT:
ces bsnyen pa'i sngags te bung ba tshang 'tshol ba ltar 'bum phrag bcu bzla 'o //
yak+sha nag po nr-i tri hur thums dza :
gnod byed mA ra ya :
srog la rbad rbad :
snying la rbad rbad :
rtsa la rbad rbad :
khrag la rbad rbad :
sha la rbad rbad :
rus pa la rbad rbad :
klad pa la rbad rbad :
yid la rbad rbad :
tsit+ta zungs zungs :
tsit+ta rmugs rmugs :
tsit+ta phyungs phyungs :
tsit+ta gtubs gtubs :
tsit+ta myogs myogs :
tsit+ta thum ril :
ya ya b+h+yo b+h+yo :
srog rtsa chod chod :
snying rtsa phyungs phyungs :
khaM khaM:
laM laM:
tshal par rbad rbad :
dum bur rbud rbud :
thums myog baM ril mA ra ya rbad sod :
raM raM dz+wa la raM:
u tsa ta ya phaT:
ces spu gri las kyi sngags te me dpung 'bar ba ltar bsnyen sngags la sbrel nas bzla ba ni sgrub pa'o //
las sbyor ni las sngags rkyang pa thog ser 'bab pa ltar bzla ba yin no //
thun 'jog khar lha sku mi dmigs par bsdus nas dge ba bsngo 'o //
bshad ma thag pa'i sgom rim ni /
sems nyid skye med stong gsal 'di :
ye nas rang bzhin lha yi sku :
dam tshig ye shes gnyis med la :
bskyed bstim rgyas gdab mi 'tshal te :
dran pa tsam gyis rdzogs pa nyid :
ces gsungs pa bzhin no //
thun mtshams su gtor ma 'bul bar 'dod na /
raM yaM khaM gis bsregs gtor sbyangs /
thod pa'i snod du bcud sha lnga bdud rtsi lnga dang dgra bgegs kyi sha khrag zhu ba las byung ba'i dam rdzas bdud rtsi'i rgya mtsho chen por gyur /
A+o~M AHhU~M:
lan gsum gyi byin gyis brlab /
rang gi snying ga nas 'od zer 'phros /
dpal rta mgrin nag po sde brgyad dregs pa'i 'khor dang bcas pa spyan drangs par bsam la /
hU~M:
chos nyid zhi ba'i ngang las ma g.yos kyang :
thugs rje khros pas khro ba 'joms mdzad pa :
khro mchog dbang gi rgyal po spyan 'dren na :
dbang gi rta skad 'tsher zhing gshegs su gsol :
badzra sa mA dza :
zhes pas spyan drangs la /
hU~M:
bskal pa me ltar 'bar ba'i klong dkyil na :
dgra bgegs dregs pa bsnol ba'i gdan steng du :
dbang gi rgyal po bcom ldan lha yi lha :
mi g.yo dgyes shing brtan par bzhugs su gsol :
sa ma ya tiSh+Tha lhan :
zhes bzhugs su gsol /
hU~M:
chags med skyon bral pad+ma rigs kyi lha :
klu dbang tshul gyis gdug pa 'dul mdzad pa :
rab 'jigs bskal pa'i me ltar gzi brjid 'bar :
khro rgyal rta mgrin sku la phyag 'tshal lo :
na mo pu ru sha ya ho :
zhes phyag bya /
hU~M:
dug gsum dgra bgegs bsgral pa'i sha khrag dang :
dug lnga sman sbyar bdud rtsi chen po 'di :
khro mchog dbang gi sku la mchod par 'bul :
srid gsum gdug pa 'dul phyir bzhes su gsol :
A+o~M ha ya grI wa sa pa ri bA ra ar+g+haM nas /
shab+da ma hA sarba pU dza ho :
zhes spyir mchod nas /
khyad par du /
khro bo'i rgyal po'i ljags rdo rje'i sbu gu can gyis gtor ma'i bcud drangs nas gsol bar bsam la /
rtsa sngags kyi mthar /
yak+sha nag po dgra bgegs mA ra ya :
mAM sa :
rak+ta :
tsit+ta :
go ro tsa na :
ba su ta :
keM ni ri ti :
ba lin+ta kha raM khA hi :
zhes gsum mam bdun gyis phul la /
bstod pa ni /
hU~M:
chos sku skye med ngang las ma g.yos kyang :
longs sku 'jigs pa'i cha lugs rdzogs mdzad cing :
'bar ba'i rgyal po dbang gi skur sprul nas :
'jig rten dregs pa 'dul la phyag 'tshal bstod :
sku mdog mthing nag chos nyid 'gyur ba med :
dar nag ber chen snang srid zil gyis gnon :
spyi gtsug rta dbu sna tshogs phrin las rdzogs :
bdud 'dul nag po che la phyag\u0f8e
phyag g.yas ral gris dgra bgegs rtsad nas gcod :
g.yon pa lcags kyus ma rungs snying nas 'dren :
lcags ral gseb nas khro chung sprul pa 'gyed :
gnod sbyin gdug pa 'dul la phyag\u0f8e
zhal gdangs ljags 'dril mche ba rab tu gtsigs :
spyan gsum sdang mig smin ma glog stong 'gyu :
dpal gyi chas ldan me dpung klong na 'gying :
rab 'jigs dpa' bo che la phyag\u0f8e
hU~M gi nga ros khams gsum dbang du sdud :
phaT kyi 'brug sgras log lta ma rungs 'joms :
rta skad drag pos dregs pa las la bskul :
gsung mchog rig sngags rgyal la phyag\u0f8e
thugs nyid spros dang bral ba'i rang bzhin las :
ye shes lnga yi mtshan ma cir yang ston :
thugs rje thabs mkhas rgya che rol pa yi :
yon tan phrin las rdzogs la phyag 'tshal bstod :
ces bstod cing /
hU~M:
thugs rje chen po 'phags pa spyan ras gzigs :
thugs rje'i dbang gis khro rgyal skur bstan pa :
gar gyi dbang phyug khro bo kun gyi rje :
ye shes sprul pa'i khro tshogs 'khor dang bcas :
bka' yi pho nya dregs pa sde brgyad tshogs :
sngon gyi khas blangs dam bcas ji bzhin du :
thugs dam dbang gis gtor ma 'di bzhes la :
dam tshig dbang gis rnal 'byor bdag cag skyongs :
byang chub lam gyi bar chad sel ba dang :
bstan pa bshig pa'i dgra dang bgegs la sogs :
bdud dang log par 'dren pa thams cad la :
mngon spyod drag po'i phrin las sgrub par mdzod :
ces phrin las gsol /
bsdu na bstod pa sho lo ka gong ma gcig po'i gsham du /
mchod sbyin gtor ma 'di bzhes la //
sogs kyis 'dod don gsol /
gang ltar yang yig brgyas nongs pa bshags /
A+o~M/
khyed kyis sems can don kun mdzad //
sogs kyis gtor mgron gshegs /
smon lam gdab cing bkra shis brjod par bya'o //
!
//gsum pa byin rlabs dbang gi cho ga ni /
sngar bshad pa'i yo byad kyi bsham dang ldan pas /
bdag mdun mnyam sgrub byed pa'am /
bdag bskyed bzlas pa'i bar du song nas /
mchod pa spyi dang sman raka gtor ma rnams byin gyis brlab /
rtsa sngags brjod pa'i rkyen gyis /
mdun gyi maN+Dal gtor ma dang bcas pa skad cig gis gru gsum mthing nag 'bar ba'i dkyil 'khor chen por pad nyi'i gdan la khro bo'i rgyal po rta mgrin zhes sogs nas /
bskal pa'i me phung 'ur 'ur chems chem 'bar ba'i klong na bzhugs pa'o //
zhes pa'i bar sngar bzhin las /
de'i spyi bor A+o~M/
mgrin par AH
thugs kar hU~M/
hU~M las 'od zer 'phros pas dpal rta mgrin nag po sde brgyad dregs pa'i 'khor dang bcas pa spyan drangs par bsam la /
hU~M:
chos nyid zhi ba'i ngang las ma g.yos kyang :
sogs nas bstod pa'i mthar thug pa'i bar sngar ltar byas nas /
bdag mdun gnyis ka'i thugs kar nyi ma la hU~M yig mthing ga rtsa ba'i sngags kyis bskor ba dang /
bdag gi thugs ka'i hU~M las sngags phreng me'i tshwa tshwa dang bcas pa zhal nas thon /
mdun bskyed kyi zhal du zhugs nas thugs ka'i hU~M la thim pas thugs rgyud bskul /
hU~M gi zhabs kyu nas thon mdun bskyed kyi lte ba nas bdag gi lte bar zhugs /
thugs ka'i hU~M la thim pas mgal me ltar 'khor bas nad gdon sdig sgrib thams cad bsregs shing sbyangs par bsam la rtsa sngags brgya stong sogs dang sham bu sbyar ba'ang ci rigs pa bzlas nas /
thun mtshams kyi phrin las gsol ba sngar bzhin bya'o //
slob ma'i bya ba khrus byas /
bgegs bskrad /
chos bshad ci rigs pa sngon du 'gro bas /
'dir sangs rgyas thams cad kyi thugs rje'i phrin las gcig tu bsdus pa bcom ldan 'das dpal rta mgrin shin tu drag por khros pa ni khro bo'i rgyal po 'di nyid yin te /
sgrub thabs rtsa ba'i gzhung las /
dus gsum sangs rgyas thams cad kyi :
thugs rje'i phrin las gcig bsdus pa :
'gro ba'i don mdzad spyan ras gzigs :
gang la gang 'dul sna tshogs ston :
zhi bas mi 'dul gdug pa can :
tshar gcod rta mgrin nag por bstan :
de nyid shin tu khros pa ni :
gnod sbyin nag po lcags ral can :
dgra dang bgegs dang byad ma dang :
gza' klu rgyal bsen gnyen por bstan :
zhes gsungs shing /
de la sgrub thabs kyi bka' srol rnam grangs mang du bzhugs pa las /
de thams cad kyi zab don snying po'i yang bcud logs su phyung pas yang phyung nag po'i sgrub thabs zhes bya ba o rgyan chen pos jo mo mtsho rgyal dang mnga' bdag khri srong la mnog chos su bstsal pa yin te /
drag sngags kun gyi rno so yin :
bya sla tshegs chung don che 'di :
rjes 'jug don du zab par gdams :
ma spel rin chen gter du sbos :
zhes gsungs nas bsam yas mchims phu'i tshogs khang du gter du sbas pa /
mnga' bdag gi skye ba bcu gsum pa nyang ral pa can gyis gter nas bton te rtsa ba'i bla ma'i bar du byin rlabs kyi brgyud pa ma chad par rim par byon pa yin pas /
'di'i byin rlabs dbang bskur zhu ba'i don du maN+Dal phul :
ces brda sprad /
maN+Dal phul nas gsol ba 'debs pa gang 'os kyi rjes zlos bya bar gsungs pas drag dmar ltar /
dus gsum sangs rgyas 'dus pa'i sku :
bla ma rdo rje 'dzin pa yis :
bdag ni 'khor ba'i duHkha las :
bsgral phyir byin gyis brlab tu gsol :
lan gsum /
yan lag bdun pa'i tshogs gsag dang /
skyabs 'gro dang sems bskyed bya /
dngos gzhi'i don du maN+Dal phul nas /
dpal chen he ru kaHdang dbyer med pa'i :
rdo rje slob dpon bdag la dgongs su gsol :
bdag ni dpal chen dbang gi sgor 'jug gis :
sku gsung thugs dang yon tan phrin las kyi //
dbang bskur byin rlabs bstsal bar mdzad du gsol :
zhes gsum gyis gsol ba 'debs /
slob dpon gyis rtsa sngags brjod pa'i rkyen gyis slob ma skad cig gis khro bo'i rgyal po dpal rta mgrin sku mdog mthing nag shin tu khros pa zhes pa nas /
bskal pa'i me phung 'ur 'ur chems chem 'bar ba'i klong na bzhugs pa'o //
zhes pa'i bar gyis dam tshig par bskyed /
gtor ma sngar lhar gsal btab pa ye shes sems dpa'i ngo bo can spyi bor bzhag la /
de'i sku'i cha thams cad nas khro bo 'chol pa sku chung la yan lag rags pa bsam gyis mi khyab pa phyir 'phros /
phyi'i bar du gcod pa thams cad tshar bcad /
khro bo rnams tshur 'dus slob ma'i lus la thim pas lus thams cad gang /
nang gi bar du gcod pa nad gdon sdig sgrib thams cad bsregs shing sbyangs nas /
lus sku rdo rjer byin gyis brlabs par bsam la /
sngags drag tu brjod cing spos dang rol mo'i sgra bya /
sku'i dbang ngo //
yang ye shes sems dpa'i zhal nas sngags kyi phreng ba dmar po me'i rang bzhin dmar 'ur 'ur byung /
slob ma'i khar zhugs lus thams cad dmar me re re gang bas nad gdon sdig sgrib thams cad bsregs shing sbyangs /
gsung rdo rjer byin gyis brlabs par bsam la sngags dang spos rol bya zhing /
sngags kyi rjes zlos lan gsum byed /
gsung gi dbang ngo //
yang spyi bor ye shes sems dpa' 'od du zhu nas tshangs bug nas mar byon snying gar thim pas /
dpal rta mgrin gyi thugs rnam par mi rtog pa'i ye shes dang slob ma'i sems dbyer med chu dang 'o ma 'dres pa ltar dmigs med spros pa dang bral ba'i ngang la mnyam par gzhag
/sngags dang spos rol bya /
thugs kyi dbang ngo //
yang slob ma rta mgrin du gsal ba'i spyi bor zla ba'i steng du A+o~M dkar po /
mgrin par pad+ma'i steng du AHdmar po /
snying gar nyi ma'i steng du hU~M sngon po rnams sangs rgyas thams cad kyi sku gsung thugs rdo rje'i rang bzhin du bsam la /
gnas so sor bdud rtsis thig le bya zhing /
kA ya a b+hi Shiny+tsa A+o~M:
wA ka a b+hi Shiny+tsa A:
tsit+ta a b+hi Shiny+tsa hU~M:
zhes brjod /
yon tan gyi dbang ngo //
gtor ma lag tu gtad la /
rdo rje'i slob ma khyod la dpal rta mgrin gyi dbang bskur pa yin pas /
deng phyin chad yi dam gyi lhar zungs la /
sgom sgrub mchod pa dang /
phrin las thams cad bsgrub par gyis shig
/ces brjod /
phrin las kyi dbang ngo //
rjes kyi bya ba dam tshig khas blang /
maN+Dal yon 'bul rnams spyi ltar ro ///
/
@/
gal te nad pa sogs la khro bo char 'beb kyi byin rlabs byed na /
sku'i rjes gnang gi skabs su /
dang por sku yi khro chung dkar po :
de nas rim pa bzhin gsung gi khro chung dmar po :
thugs kyi khro chung sngon po :
yon tan gyi khro chung ser po :
phrin las kyi khro chung ljang khu :
rnams rim pa bzhin spro bsdus nad gdon thams cad bsregs shing sbyangs par bsam nas sngags dang spos rol bya zhing /
gsung gi rjes gnang man chad ma byas kyang rung zhing /
mthar gtor ma la rak+ta bran nas gnod byed gang yin de dgug gzhug byas la bstim /
bdud rtsis bran nas A+o~M AHhU~M gis byin gyis brlab /
rta mgrin 'khor bcas skad cig gis gsal bas gsol bar bsam la /
gtor sngags kyis phul /
bstod cing phrin las bskul nas gnod byed kyi phyogs su zor du 'phang ba'am bsrung bya'i gnas su srung ba'i don du 'jog pa gang bde bya'o //
rjes kyi bya ba mchod bstod bzod gsol gshegs bsdu smon lam shis brjod rnams spyi dang 'dra'o //
mi 'a~Xgyur chos nyid mtshon pa'i sku //
thogs me~Xd mthu ldan khro bo'i rgyal //
rdo~X rje~X'i rta skad bzhad pa yi //
sgrub thabs nyang gter snying por dril //
rta mgrin nag po lcags ral nyang gter yang phyung gi sgrub thabs rjes gnang dang bcas pa'i le tshan no ///
/
