\u0f88






rtsa gsum thugs sgrub dbang chen 'dus pa las :
bkra shis gter sgrub kyi las byang bde legs kun 'byung bzhugs so :
\u0f88\u0f88\u0f88\u0f88\u0f88\u0f88\u0f88\u0f88
rtsa gsum dbang gi lha la 'dud :
bdag 'dra pad+ma 'byung gnas kyis :
bkra shis gter gyi sgrub pa yi :
mchod bstod bde legs kun 'byung bstan :
dung shel gser dngul rin chen snod :
dkar mngar 'bru bcud sbyar ba'i bshos :
rtsi sman 'bras dkar g.yag lug ra :
bsang spos mchod rdzas gang 'byor bsham :
dril gsil ting ting dung dkar dang :
gling bu 'bud cing rgyud mang sbreng :
snyan pa'i dbyangs kyis spyan 'dren bya :
hU~M:
ma lus phyogs na bzhugs pa yi :
bde gshegs rgyal ba sras bcas rnams :
dad pas bdag gis spyan 'dren na :
thugs rjes dgongs nas gshegs su gsol :
e h+ye hi b+ha ga wAn ma hA kA ru Ni kA sa pa ri bA ra sa ma ya satwaM:
dzaHhU~M baM ho :
kye :
stong gsum 'jig rten khams rnams na :
gnas shing rten bcas sa bdag klu :
lha mo brtan mas gtso byas pa'i :
lha klu dge bsnyen sa bdag dang :
yul lha gzhi bdag ma lus pa :
rnal 'byor bdag gis spyan 'dren gyis :
'khor bcas gnas 'dir gshegs su gsol :
khyed rnams rdzu 'phrul stobs dang ldan :
rgya mtsho chu klung ri brag nags :
sa dang bar snang kun gyi bdag :
legs nyes gnyis kyi shan 'byed cing :
'gro ba mi dang lhan cig gnas :
mchod pa'i gnas 'dir gshegs su gsol :
kun gsal dgyes pa'i mdangs dang ldan :
'gro la brtse ba'i shugs kyis ni :
ma thogs gnas 'dir gshegs su gsol :
sngon gyi dam tshig tshul bzhin du :
las kyi 'bras bu mchis par stsol :
bum pa ti sa pa ri bA ra pr-i thi d+he wI lo ka tA ra tri sa ma ya srog dung dung tri A kar+sha ya dzaHhU~M baM ho :
dbang bskur ba ni :
hU~M:
dbyings kyi rgyal ba thugs rje can :
byin rlabs dngos grub char ltar 'beb :
srid par 'dzin pa'i bdag rtog dri :
ye shes chen po'i klong du dag :
'khor 'das mnyam nyid lhun rdzogs gyur :
oM na maHsarba ta thA ga ta a b+hi She ka ta sa ma ya shrI hU~M:
bzhugs gsol ni :
hU~M:
bde gshegs rgyal ba sras dang bcas :
bdag sogs 'gro la thugs brtse'i phyir :
'khor 'das kun nas byin phob la :
'ja' tshon spel legs bkod 'dra ba'i :
gzhal med khang mdzes dam pa 'dir :
pad+ma nyi zla dgyes pa'i khrir :
'gro don mdzad phyir bzhugs su gsol :
oM b+ha ga bAn ma hA kA ru Ni kA A be sha ya tiSh+Tha sa ma ya hU~M:
phyag 'tshal ba ni :
na mo :
dus gsum bde gshegs rgyal ba rgya mtsho'i sku :
sna tshogs 'phro 'dus 'gro don dpag med mdzad :
mtshan dang dpe byad 'bar ba'i sku mnga' ba :
rab brjid lhun po de la phyag 'tshal lo :
gsung dbyangs yan lag drug cu'i sgra sgrog cing :
gdul bya rnams la chos kyi bdud rtsi 'beb :
bdud dang mu stegs rigs rnams skrag par mdzad :
snyan pa'i sgra dbyangs de la phyag 'tshal lo :
thugs rje mkha' ltar khyab pa'i 'od zer gyis :
'gro rnams skyong zhing byang chub lam la bkod :
thabs dang shes rab mchog la mnga' brnyes pa'i :
rnam dag dri med de la phyag 'tshal lo :
rol rtsal ma 'gags snod du shar ba'i gzugs :
sa la gnas pa'i sems ma sa 'dzin bdag :
phyi nang dkyil 'khor skyong ba'i dam tshig can :
sprul dang yang sprul bcas la phyag 'tshal lo :
na mo a ti pU ho :
mchod pa ni :
hU~M:
mtha' yas sems can ma lus kyi :
nyon mongs tsha gdung las skyob phyir :
bsil ldan zhi gnas thob slad du :
rnam dag mchod yon 'bul bar bgyi :
oM na maHsarba ta thA ga ta ar+g+haM pra tIts+tsha pU dza AHhU~M:
des 'gres :
hU~M:
mtha' yas sems can ma lus kyi :
glo bur dri ma spang phyir dang :
rnam dag ye shes thob bya'i phyir :
zhabs bsil dam pa 'bul bar bgyi :
oM na maHsarba ta thA ga ta pra wa ra sata ka ra pra tIts+tsha pU dza AHhU~M:
hU~M:
mtha' yas sems can ma lus kyi :
gzugs ngan gzugs rgyu'i skyon bsal nas :
mtshan bzang dpe byad thob bya'i phyir :
mdangs ldan me tog 'bul bar bgyi :
oM na maHsarba ta thA ga ta puSh+pe pra tIts+tsha pU dza AHhU~M:
hU~M:
mtha' yas sems can ma lus kyi :
gzung 'dzin tshor ba'i dri spang zhing :
tshul khrims dri bzang thob bya'i phyir :
rnam dag bdug spos 'bul bar bgyi :
oM na maHsarba ta thA ga ta d+hU pe pra tIts+tsha pU dza AHhU~M:
hU~M:
mtha' yas sems can ma lus kyi :
gti mug mun pa rab bsal nas :
ye shes 'od gsal thob bya'i phyir :
snang gsal sgron me 'bul bar bgyi :
oM na maHsarba ta thA ga ta A lo ke pra tIts+tsha pU dza AHhU~M:
hU~M:
mtha' yas sems can ma lus kyi :
gzung 'dzin dri ma spong phyir dang :
mi rtog ye shes thob slad du :
dri mchog dam pa 'bul bar bgyi :
oM na maHsarba ta thA ga ta gan+d+he pra tIts+tsha pU dza AHhU~M:
hU~M:
mtha' yas sems can ma lus kyi :
bkres skom log 'tsho'i zas spang zhing :
yid bzhin zas mchog thob bya'i phyir :
zhal zas dam pa 'bul bar bgyi :
oM na maHsarba ta thA ga ta nai bid+yA pra tIts+tsha pU dza AHhU~M:
hU~M:
mtha' yas sems can ma lus kyi :
'khor ba ngan song spang phyir dang :
zhing khams rnam dag thob bya'i phyir :
yid bzhin maN+Dal 'bul bar bgyi :
oM na maHsarba ta thA ga ta maN+Da la pra tIts+tsha pU dza AHhU~M:
hU~M:
mtha' yas sems can ma lus kyi :
log pa'i dri ma spang ba'i phyir :
tshangs pa'i gsung dbyangs thob slad du :
rol mo sil snyan 'bul bar bgyi :
oM na maHsarba ta thA ga ta shab+da pra tIts+tsha pU dza AHhU~M:
hU~M:
sa yi lha mo brtan ma dang :
sa bdag sa 'dzin klu chen brgyad :
lo zla zhag tshes 'byung ba'i lha :
khyad par 'dzam gling yul gru skyong :
mgul lha dge bsnyen brtan ma sogs :
sde brgyad dregs pa'i rigs gyur pa :
mkha' la rgyu dang rang bzhin gnas :
srid rtse mnar med yan chad kyi :
srid par gtogs pa thams cad la :
'jig rten bkra shis phun tshogs phyir :
'dod yon mchod sprin rgya mtsho 'bul :
dkar gsum rdzas kyi mchod pa 'bul :
mngar gsum bcud kyi mchod pa 'bul :
rang rang dgyes pa'i mchod pa 'bul :
'bras dkar g.yag lug ra gsum 'bul :
smyug rgod dar sna rin chen 'bul :
gser g.yu sman spos 'bru sna 'bul :
bla rdo rten rdzas mda' dar 'bul :
phye mar chang phud shing 'bras 'bul :
mkhan shug sur dkar bsang dud 'bul :
'jig rten srid pa'i nor dang bcud :
gser ri rol mtsho gling bzhi dang :
lcags ri nyi zla gza' rgyu skar :
mkha' la lding dang sa la 'dzul :
bar du 'phyo dang chu la gnas :
srid pa'i gzugs 'gros thams cad 'bul :
rgyal srid bdun dang bkra shis rdzas :
lha mi'i 'dod yon ma lus pa :
mang por ting nge 'dzin gyis spel :
so sor thob pa sngags rgyas bsgyur :
gzhi bdag khyed rnams spyan snga ru :
ci 'dod mkho dgu ldan gyur cig :
khyed rnams dgyes shing tshims gyur nas :
bdag gi 'dod pa'i don rnams sgrubs :
gling 'dir bkra shis dge legs spel :
zas nor longs spyod dngos grub stsol :
las kyi 'bras bu mchis par mdzod :
bum pa ti sa pa ri bA ra pr-i thi d+he wI lo ka tA ra sarba pU dza me g+ha sa mu dra s+pha ra Na sa ma ye hU~M:
bstod pa ni :
hU~M:
dus gsum sangs rgyas thams cad kyi :
sku yi bdag nyid bcom ldan 'das :
gti mug rnam dag chos dbyings ngang :
byang chub mchog dang 'khor lo'i phyag :
rab 'byams sku yi dpal 'bar ba :
dkar gsal thugs rje'i 'od 'phro zhing :
sems can nyon mongs bag chags sbyang :
rnam snang mdzad la phyag 'tshal bstod :
dus gsum sangs rgyas thams cad kyi :
gsung gi bdag nyid bcom ldan 'das :
'dod chags rnam dag sor rtog ngang :
mnyam nyid pad+ma'i phyag rgya can :
rab 'byams gsung gi dpal 'bar ba :
dmar gsal thugs rje'i 'od 'phro zhing :
mkha' mnyam 'gro ba'i dbugs dbyung mdzad :
'od dpag med la phyag 'tshal bstod :
dus gsum bde gshegs thams cad kyi :
thugs kyi bdag nyid bcom ldan 'das :
zhe sdang rnam dag me long ngang :
mnyam gzhag sa gnon rdo rje'i phyag :
rab 'byams thugs kyi dpal 'bar ba :
sngo sangs thugs rje'i 'od 'phro zhing :
ngan song thams cad sbyong mdzad pa :
mi bskyod rgyal la phyag 'tshal bstod :
dus gsum bde gshegs thams cad kyi :
yon tan bdag nyid bcom ldan 'das :
nga rgyal rnam dag mnyam nyid ngang :
mchog sbyin mnyam gzhag rin chen phyag :
rab 'byams yon tan dpal 'bar ba :
gser mdog thugs rje'i 'od 'phro zhing :
yid bzhin re ba ma lus skong :
rin chen 'byung la phyag 'tshal bstod :
dus gsum sangs rgyas thams cad kyi :
phrin las bdag nyid bcom ldan 'das :
phrag dog bya grub ye shes ngang :
skyabs sbyin mnyam gzhag rgya gram phyag :
rab 'byams phrin las dpal 'bar ba :
ljang gsal thugs rje'i 'od 'phro zhing :
'gro ba'i sdug bsngal kun sel mdzad :
don yod grub la phyag 'tshal bstod :
hU~M:
rigs kyi yum mchog lha mo'i sku :
rgyan rnams kun gyis legs spras shing :
gzugs mdzes mnyen lcug 'khril ldem can :
dgyes mdzad yum la phyag 'tshal bstod :
nam mkha' rnam dag dbyings phyug ma :
me khams rnam dag gos dkar mo :
chu khams rnam dag mA ma kI:
sa khams rnam dag sangs rgyas spyan :
rlung khams rnam dag dam tshig sgrol :
kun kyang 'gro ba'i rtog sgrib sbyong :
thugs rje mi zad dpal 'bar ma :
lha mo rnams la phyag 'tshal bstod :
gzhan yang bstod 'os bsngags pa'i mchog :
sangs rgyas chos tshogs byang chub sems :
phyogs bcu mtha' yas mu med na :
bzhugs pa rnams la phyag 'tshal bstod :
dus gsum mkhyen ldan bla ma rje :
dran pa tsam gyis nyon mongs 'joms :
'gro ba'i dpal mgon rin po che :
bla ma rnams la phyag 'tshal bstod :
zhi dang khro tshul du ma'i bdag :
dngos grub kun gyi mdzod chen po :
dpa' gtum rngam pa'i cha lugs can :
yi dam lha la phyag 'tshal bstod :
mthu stobs mnga' bdag log 'dren 'dul :
khro zhing gtum pa'i cha lugs can :
srin po'i gzugs can sprul pa 'gyed :
dam can tshogs la phyag 'tshal bstod :
mdor na bstod par 'os pa yi :
'jig rten 'das dang ma 'das pa'i :
lha dang sprul pa yang sprul bcas :
gtso 'khor rnams la gus pas bstod :
rab 'byams phyogs bcu'i zhing kun gyi :
bde gshegs rgyal ba sras dang bcas :
thugs rje mkha' ltar khyab pa'i 'od :
'gro rnams byang chub lam la 'god :
gdul bya mthar phyin mchog la bstod :
thugs rje brtse ldan lha tshogs rnams :
kun nas bdag la dgongs su gsol :
bdag gis 'gro ba sems can don :
rmad byung phrin las 'di brtsams pas :
mkhyen brtse mdzad pa'i phrin las kyi :
gzigs pas nye bar gzigs su gsol :
bdag sogs 'gro ba sems can gyi :
sdig sgrib bag chags dag pa dang :
nyon mongs 'khrul 'khor gzhom du gsol :
'byung bzhi dus kyi chad pa dang :
nad gdon dgra bgegs glo bur rkyen :
nag po bdud kyi cho 'phrul rnams :
thugs rje'i dpung gis zhi bar mdzod :
dge bcu'i yon tan rgyas pa dang :
gnas skabs mthar thug don 'bras kun :
rtsol med lhun gyis grub par gsol :
phyogs dus gnas skabs thams cad du :
bkra shis bde legs phun tshogs shing :
'gro kun byang chub mchog thob gsol :
zhes bstod 'dod pa'i phrin las bcol :
spyi gzhung rigs lnga gcig dril sngags :
bzlas rjes rnam snang gzungs 'di 'o :
oM na mo b+ha ga ba te :
sarba durga ti pa ri sho d+ha ni :
rA dzA ya :
ta thA ga tA ya :
ar+ha te samyak+saM bud+d+hA ya :
tad+ya thA:
oM sho d+ha ni sho d+ha ni sarba pA paM bi sho d+ha ni :
shud+d+he bi shud+d+he :
sarba karma A wa ra Na bi sho d+ha na ye swA hA:
mi bskyod rdo rje sems dpa'i sngags :
oM badzra satwa sa ma ya :
ma nu pA lA ya :
badzra satwa twe no pa :
tiSh+Tha dr-i D+ho me b+ha wa :
su toSh+yo me b+ha wa :
a nu rak+to me b+ha wa :
su poSh+yo me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre yAMHku ru hU~M:
ha ha ha ha hoHb+ha ga bAn :
sarba ta thA ga ta badzra mA me muny+tsa badzrI b+ha ba :
ma hA sa ma ya satwa A:
mgon po 'od mi 'khrugs pa'i sngags :
na mo rat+na tra yA ya :
oM kaM ka ni kaM ka ni :
ro tsa ni ro tsa ni :
tro Ta ni tro Ta ni :
trA sa ni trA sa ni :
pra ti ha na pra ti ha na :
sarba karma pa raM pa rA Ni me :
sarba satwa nAny+tsa swA hA:
snang mtha' 'od dpag med pa'i sngags :
oM na mo b+ha ga ba te a pa ri mi ta A yur+dz+nyA na su bi niShitsa ta te dzo rA dzA ya :
ta thA ga tA ya :
ar+ha te samyak+saM bud+d+hA ya :
tad+ya thA:
oM puN+ye puN+ye ma hA puN+ye :
a pa ri mi ta puN+ye :
a pa ri mi ta puN+ye :
dz+nyA na saM b+hA ro pa tsi te :
oM sarba saMskA ra pa ri shud+d+ha d+harma te :
ga ga na sa mung+ga te swa b+hA ba bi shud+d+he :
ma hA na ya pa ri bA re swA hA:
phrin las don grub sman bla'i sngags :
oM na mo b+ha ga ba te b+hai Sha dz+yai :
gu ru bai DUr+Ya pra b+hA rA dzA ya :
ta thA ga tA ya :
ar+ha te samyak+saM bud+d+hA ya :
tad+ya thA:
oM b+hai Sha dz+yai b+hai Sha dz+yai :
ma hA b+hai Sha dz+yai rA dzA sa mut+ga te swA hA:
rnam 'joms sngags ni :
na maHtsaN+Da badzra kro d+hA ya :
hu lu hu lu :
tiSh+Tha tiSh+Tha :
b+han+d+ha b+han+d+ha :
ha na ha na a mr-ite hU~M phaT:
sme brtsegs ni :
oM b+hurkuM ma hA pra NA ya :
b+hurtsi b+hurki bi ma le u tsuSh+ma kro ta rA dza hU~M hU~M phaT phaT swA hA:
rtsa ba gsum gyi snying po :
oM AHhU~M hrIHma ha ri ni sa ra tsa hri ya tsit+ta hrIM hrIM dzaHsarba sid+d+hi pha la hU~M:
dbyangs gsal :
oM a A i I u U r-i r-I l-i l-I e ai o au aM a :
ka kha ga g+ha nga tsa tsha dza dz+ha nya Ta Tha Da D+ha Na ta tha da d+ha na pa pha ba b+ha ma ya ra la wa sha Sha sa ha k+Sha :
rten 'brel snying po :
oM ye d+harmA he tu+u pra b+ha bAHhe tun+te ShAn+ta thA ga to h+ya ba data?:
te Shany+tsa yo ni ro d+ha e waM bA dI ma hA shra ma NaHye swA hA:
rdzogs chen 'bum phrag drug cu rtsa bzhi'i bstan pa bu gcig gi rgyud yongs rdzogs sam :
bsdu na :
ma ma ko ling sa man+ta :
zhes bzlas kyang rung :
sangs rgyas rtse mo'i gzungs ni :
oM hU~M hrIHswA hA:
brtan ma'i rig pa :
tad+ya thA:
oM tsi ri tsi ri :
tsu ru tsu ru :
ku ru ku ru :
do tsu do tsu :
ba ha ba ha :
b+ha sha b+ha sha swA hA:
brtan ma gtso 'khor yang dril ni :
oM ma ma kyed kyed pA Ni he :
ku lan Nig nal ting ting shag shag rA ga phe sha dzaHdza :
klu dang gnod sbyin brgyad ni gzhan du gsal zhing :
snang brgyad :
oM a ka ni :
ni ka ni :
a b+hi la :
maN+Da la ma ye swA hA:
de ltar snod bcud kyi 'byung ba'i chad pa zhi ba la byin che ba rigs lnga la sogs pa'i gzungs gtso bor bzla :
sa bcud spel zhing lo legs par 'dod pa la brtan ma dang :
'khrug rtsod zhi ba la snang brgyad gtsor byas te bzla :
thun mtshams su mchod bstod bya ba ni :
hU~M:
'jig rten stong khams 'di'am gzhan dag na :
dngos su 'byor bshams yid 'ong rnam sprul pa :
mchod pa'i bye brag rnam mang rgya chen po :
gzugs sgra dri ro reg bya la sogs pa :
lha mi'i longs spyod dpal 'byor ci mchis pa :
'khor 'das dbyer med rgyal ba'i dkyil 'khor la :
blo yis blangs te gus pas 'bul lags na :
thugs rjes 'gro ba'i don du bzhes su gsol :
thugs rjes brtse ba'i phrin las mngon phyungs la :
srid par 'khyams pa'i 'gro ba ma lus pa :
byams ldan thugs rjes rtag tu skyob pa dang :
bla med byang chub gnas su lam sna drongs :
lhun grub bde chen sa la 'god par gsol :
rU pa shab+da gan+d+he ra sa spar+she sarba pU dza sa ma ye swA hA:
hU~M:
grangs med gong nas sangs rgyas kyang :
'gro ba'i don du sems ma'i tshul :
sems can 'dod pa'i don sgrub ma :
'gro don mdzad la phyag 'tshal bstod :
sangs rgyas mkha' 'gro'i ngo bo nyid :
sa yi lha mo'i rang bzhin can :
'jig rten skyong ba sa yi bdag :
dbyings phyug spyan mar phyag 'tshal bstod :
gling bzhir dbang bsgyur stobs kyi bdag :
gser mdog rin chen rgyan gyis spras :
gter bum bsam 'phel 'dod 'byung gter :
yid bzhin re skong mdzad la bstod :
shar phyogs shing gi gzhal yas nas :
rdo rje mkha' 'gro'i ngo bo nyid :
shing gi lha mo'i rang bzhin can :
sngon mo shing dang rdo rje 'dzin :
shing gi lha dang lha mos bskor :
mchod cing bstod de phyag kyang 'tshal :
lho phyogs me yi gzhal yas nas :
rin chen mkha' 'gro'i ngo bo nyid :
me yi lha mo'i rang bzhin can :
dmar mo snang gsal rin chen 'dzin :
me yi lha dang lha mos bskor :
mchod cing bstod de phyag kyang 'tshal :
nub phyogs lcags kyi gzhal yas nas :
pad+ma mkha' 'gro'i ngo bo nyid :
lcags kyi lha mo'i rang bzhin can :
dkar mo lcags sgrog pad+ma 'dzin :
lcags kyi lha dang lha mos bskor :
mchod cing bstod de phyag kyang 'tshal :
byang phyogs chu yi gzhal yas nas :
las kyi mkha' 'gro'i ngo bo nyid :
chu yi lha mo'i rang bzhin can :
nag po chu bum rgya gram 'dzin :
chu yi lha dang lha mos bskor :
mchod cing bstod de phyag kyang 'tshal :
thugs rje'i 'od las sprul pa yi :
phan gnod las kun mdzad pa'i lha :
stong gsum gzhi bdag lha klu gnyan :
'khor dang bcas la phyag 'tshal bstod :
'byung ba dbyings kyi yum chen lnga :
thugs rjes 'byung ba'i stobs skyed la :
'byung ba thams cad dbang du sdus :
'byung ba bcud kyi dngos grub stsol :
'dzam gling 'jig rten yul gru 'dir :
'byung ba'i bu ru gyur pa'i 'gro :
lha klu mi yi tshe dpal stobs :
'dod dgu phun sum tshogs par spel :
bkra shis dge legs rgyas par mdzod :
sngon tshe sangs rgyas bcom ldan 'das :
sa la brten nas byang chub brnyes :
lha mo khyod ni dpang por gyur :
bdud btul bkra shis bstan pa rgyas :
lha mi kun gyi longs spyod kyang :
sa la brten nas 'dod dgu 'byung :
dpal bcu'i mnga' thang thams cad bskyed :
rten 'brel phun sum tshogs pa'i dpal :
lha mo khyod la rtag tu 'dud :
sngon tshe bcom ldan spyan snga ru :
thugs bskyed rang gis dam bca' phul :
oM:
lha mi'i phan bde'i longs spyod rgyas :
nor zas gter dang bdud rtsi 'byung :
tshe ring nad med dgra rgol gzhom :
thams cad yid bzhin 'grub par 'gyur :
gnas gtsang dkyil 'khor bya ba dang :
khrus gtsang gos gsar gyon byas nas :
sku gsung rnam dag rten drung 'dug :
spos dang me tog kha zas mchod :
rnal 'byor dam tshig gtsang na 'grub :
de skad khyod kyis zhal bzhes pas :
bdag ni bcom ldan de yi sras :
'od gsal dgongs rgyud 'dzin pa yin :
'gro ba sems can kun gyi don :
dkon mchog gsum gyi bka' bzhin du :
sku gsung thugs kyi gzi brjid skyed :
phyi nang 'byung ba'i rten 'brel rtsal :
ye shes lnga ru byin gyis brlabs :
rmad byung byang chub spyod pa mchog :
sa gzhi 'di yi steng spyad pas :
lha mos dpang mdzod mthu dpung skyed :
sngon gyi thugs dam ci bzhin du :
bdag cag rgyu sbyor 'khor bcas dang :
'dzam gling mi yi 'dod pa kun :
rtsol med lhun gyis grub par mdzod :
tshe dang bsod nams dpal 'byor stobs :
dge legs yon tan rgyud la spel :
'gro rnams chos la spyod pa dang :
sangs rgyas bstan pa rgyas par mdzod :
dgra bgegs bdud dpung pham pa dang :
nad gdon 'khrug rtsod mu ge zhi :
yul ris rgyal khams thams cad du :
bkra shis phun sum tshogs par mdzod :
ces 'dod don gsol :
sa ma ya :
rgya rgya rgya :
de ltar sgrub pa'i bum pa de :
dus tshes gza' skar bzang po'i thebs :
gang dmigs yul ris sa gnad du :
lto 'phye brtan ma rtsis la bru :
rgya dpangs gnas yul skabs dang sbyar :
rdo sgrom nang gzhug sol bas bkang :
phyi nang rten 'brel gsal ba'i ngang :
hU~M:
srid pa dang po gang nas srid :
dbyings las thabs kyi 'od lnga shar :
yul lnga'i 'dzin pas thugs rje'i rtsal :
phyi nang snod bcud 'jig rten grub :
srid pa'i mes po tshangs pa yis :
'byung lnga'i dwangs bcud nor bu'i tshogs :
mi zad dpal gyi gter du sbas :
srid pa'i khra brgyad gter bdag bskos :
lha dang mi dang lha min klu :
dpal 'byor bde skyid phun sum tshogs :
bskal bzang stong gi gdul zhing gyur :
de 'og lha dbang brgya byin dang :
rgyal po chen po sde bzhi yis :
ri rgyal lhun po'i steng 'og bar :
nor bu'i gter kha dpag med sbas :
gter bdag gnod sbyin dzam+b+ha la :
thugs rje smon lam dbang gis grub :
lha rnams kun gyi tshe dpal rgyas :
'phags pa 'jam dpal gdul zhing gyur :
klu rgyal mtha' yas 'jog po yis :
mtsho gling nor bu'i gter sbas pas :
snang gsal gzi byin bde skyid ldan :
spyan ras gzigs kyi gdul zhing gyur :
rig 'dzin mkha' 'gro rgya mtsho yis :
klong lnga mi shigs gsang sgrom du :
rgyud sde rgya mtsho'i chos gter sbas :
mi zad theg pa'i mdzod klong rdol :
dpa' bo lag na rdo rje yis :
gsang sngags ston pa'i gdul zhing gyur :
sangs rgyas sems can mnyam par sbyor :
ngo mtshar rten 'brel rmad du byung :
de nas gangs can bod kyi yul :
sngags 'chang pad+ma thod phreng gis :
sa gzhi byin brlabs lha srin btul :
'byung ba bcud kyi gter sbas pas :
chos rgyal mnga' ris rgyas pa dang :
mdo sngags chos kyi sgron me sbar :
sngon byung rten 'brel ji bzhin du :
da lta rig 'dzin rnal 'byor gyis :
nad mtshon dus 'khrug zhi ba dang :
char chu dus 'bab lo phyugs legs :
bstan pa rgyas dang sde srid brtan :
'jig rten bkra shis dge legs phyir :
rten 'brel phun sum tshogs pa yi :
'dod dgu 'byung ba'i gter chen 'di :
sangs rgyas spyan ma'i mkha' dbyings su :
mi nub bstan pa'i btsas su sbas :
sngon gyi thugs dam deng dgongs la :
'dzam gling yul gru sa phyogs 'dir :
'byung ba lnga yi bcud sdus la :
yul 'di'i sa bcud rgyas pa dang :
tshe dpal ting 'dzin nyams rtogs spel :
bkra shis dge legs rgyas par mdzod :
hU~M b+h+yo :
lha mi'i skyob pa sangs rgyas bcom ldan 'das :
bdag dang 'gro la thugs rjes brtser dgongs la :
nye bar gzung phyir sa yi kha phye mdzod :
bkra shis sa yi lha mo'i mkha' dbyings su :
'byung lnga'i srog gter snod bcud dpal gyi gzhi :
snying po lnga dang dar sna 'bru sna lnga :
sman lnga rin chen lnga dang man shel dang :
a ti'i srog rgyud sngags dang phyag rgya'i gter :
ri rgyal lhun po nyi zla rgyu skar sogs :
lha klu yul gyi gzhi bdag bla srog rten :
rmad byung dam rdzas bla med zab gsang gter :
rten 'brel phun sum tshogs pa'i gter chen 'dis :
bdag sogs 'di nas tshe rabs thams cad du :
dpal bcu'i dbang thang smin grol zab lam sogs :
tshad med rin chen gter la spyod par shog :
snying po rnam pa lnga yi gter sbas pas :
dbyings phyug spyan mas 'gyur med rgya sdoms la :
yul phyogs 'di dang rgyal khams thams cad du :
snod bcud dpal skyed sku lnga'i byin ldan shog :
'bru sna lnga yi gter chen 'di sbas pas :
dbyings phyug spyan mas 'gyur med rgya sdoms la :
bdag sogs khams gsum sems can ma lus pa :
bkres phongs mu ge'i bskal pa zhi bar shog :
sman mchog rnam pa lnga yi gter sbas pas :
dbyings phyug spyan mas 'gyur med rgya sdoms la :
bdag sogs khams gsum sems can ma lus pa :
bzhi brgya rtsa bzhi'i nad gdon zhi bar shog :
lcags sogs mtshon cha lnga yi gter sbas pas :
dbyings phyug spyan mas 'gyur med rgya sdoms la :
yul phyogs 'di dang rgyal khams thams cad du :
dmag 'khrug mtshon cha'i bskal pa zhi bar shog :
rin chen rnam pa lnga yi gter sbas pas :
dbyings phyug spyan mas 'gyur med rgya sdoms la :
bdag sogs khams gsum sems can ma lus pa :
'dod yon lnga la rtag tu longs spyod shog :
dar zab rnam pa lnga yi gter sbas pas :
dbyings phyug spyan mas 'gyur med rgya sdoms la :
bdag sogs khams gsum sems can ma lus pa :
ngo tsha khrel ldan gos kyis mdzes par shog :
dri spos rnam pa lnga yi gter sbas pas :
dbyings phyug spyan mas 'gyur med rgya sdoms la :
'jig rten khams su dge 'dun sde rgyas shing :
tshul khrims sdom gtsang phar phyin drug ldan shog :
'chi med bdud rtsi sman gyi gter sbas pas :
dbyings phyug spyan mas 'gyur med rgya sdoms la :
bdag sogs khams gsum sems can ma lus pa :
nyon mongs dug lnga'i rtog tshogs zhi bar shog :
kun 'byung zab mo chos kyi gter sbas pas :
dbyings phyug spyan mas 'gyur med rgya sdoms la :
yul phyogs 'di dang rgyal khams thams cad du :
sangs rgyas bstan pa rin chen rgyas par shog :
rdul tshon ye shes lnga yi gter sbas pas :
dbyings phyug spyan mas 'gyur med rgya sdoms la :
gsang sngags spyod pas 'jig rten kun khyab cing :
tshogs gnyis mkhyen brtse'i yon tan rgyas par shog :
ye shes rang gsal man shel gter sbas pas :
dbyings phyug spyan mas 'gyur med rgya sdoms la :
yul phyogs 'di dang 'dzam gling khor yug tu :
rdo rje sems dpa'i sgrub brgyud bstan dar shog :
ye grol dgongs gsang srog rgyud gter sbas pas :
dbyings phyug spyan mas 'gyur med rgya sdoms la :
yul phyogs 'di dang 'dzam gling khor yug tu :
rdzogs chen a ti'i bstan pa rgyas par shog :
sku gdung ring bsrel mchog gi gter sbas pas :
dbyings phyug spyan mas 'gyur med rgya sdoms la :
yul phyogs 'di dang srid pa'i khams kun tu :
zhing khams rigs lngas rtag tu byin rlobs shog :
yon tan kun 'byung rtsi sman gter sbas pas :
dbyings phyug spyan mas 'gyur med rgya sdoms la :
yul phyogs 'di dang 'dzam gling khor yug gi :
lha klu'i stobs skyed 'jig rten bde bar shog :
bskal bzang g.yang zhag rol mtsho'i gter sbas pas :
dbyings phyug spyan mas 'gyur med rgya sdoms la :
yul phyogs 'di dang gling bzhi srid pa'i khyon :
char chu dus 'bab lo phyugs legs par shog :
byin ldan gnas chen gangs brag gter sbas pas :
dbyings phyug spyan mas 'gyur med rgya sdoms la :
yul phyogs 'di dang gling bzhi srid pa'i khyon :
bkra shis dge legs phun tshogs rgyas par shog :
lha klu gzhi bdag bla rten gter sbas pas :
dbyings phyug spyan mas 'gyur med rgya sdoms la :
yul phyogs 'di dang rgyal khams thams cad du :
bkra shis mi nor btsan phyug dar bar shog :
rin chen ri rgyal lhun po'i gter sbas pas :
dbyings phyug spyan mas 'gyur med rgya sdoms la :
bdag sogs khams gsum sems can thams cad kyis :
ci 'dod 'bad rtsol med par lhun grub shog :
'byung ba kun 'dus yid bzhin srid pa'i gter :
dbyings phyug spyan mas 'gyur med rgya sdoms la :
snod bcud dpal skyed lha klu mi gsum gyi :
tshe dpal ting 'dzin ye shes rgyas par shog :
snod bcud rgyan rdzogs bum pa'i gter chen 'dis :
phan bde'i 'byung gnas sangs rgyas bstan pa mchog :
kun nas kun tu dar zhing rgyas pa dang :
nyon mongs log 'dren bdud tshogs mi ldang zhing :
phyogs dus gnas skabs dge legs rgyas par shog :
zhes spyi dang :
bye brag dge 'dun gyi sde spel ba la :
dkon mchog gsum gyi phyag rgya yid bzhin gter :
mi zad 'dod dgu'i dpal mchog rgya mtsho 'dis :
phyogs bcu'i dge 'dun 'dus pa rgya mtsho'i tshogs :
gnas 'dir 'du zhing brgya stong khri 'bum dang :
bye ba ther 'bum bgrang yas 'phel rgyas nas :
stong gsum chos kyi 'khor lo bskor ba yi :
'dus sde 'gyur med rtag brtan srid mtha'i bar :
'gro don mtha' ru phyin pa'i bkra shis shog :
sngags sde spel ba la :
bla ma yi dam mkha' 'gro'i mthu stobs kyis :
rten 'brel phyag rgya mi zad dpal gyi gter :
thugs rje'i rang bzhin khams gsum srid pa'i 'gro :
gsang sngags rdo rje theg pa'i sgor zhugs nas :
rig 'dzin 'dus pa tshom bu 'bum sde yis :
'jig rten khams kun dog por rab rgyas nas :
rdo rje theg mchog bka' btsan byin che zhing :
bstan pa'i rgyal mtshan nub med sgreng ba dang :
bskal par 'dus sde mi 'gyur brtan par shog :
rgyal po'i mnga' thang bskyed pa la :
rtsa gsum dkon mchog byin rlabs bslu med mthus :
nam yang mi nub rten 'brel dpal gyi gter :
dgos 'byung bsam 'phel dbang gi rgyal po 'dis :
khams gsum chos kyi rgyal srid dbang bsgyur zhing :
stobs kyis lha 'dre mi gsum 'khol ba dang :
mtha' bzhi'i dpal 'byor 'dod dgu rtsol med du :
yongs su 'du zhing bka' yi gnyer 'dzin pas :
rgyal khams kun kyang rtag tu bde bar shog :
skye bo'i 'du tshogs spel na :
rtsa ba gsum gyi byin rlabs phyag rgya'i mthu :
khyab 'jug rlung zhags pho nya myur ba'i stobs :
rten 'brel gter mchog mi nub dpal 'bar bas :
'jig rten srid pa'i lha 'dre mi gsum dang :
bla ma dbu gtso dge bshes dge 'dun dang :
rgyal blon btsun 'bangs skye bo pho mo 'bangs :
pho brang yul gling rta phyugs zas dang nor :
rin chen nor bu dkor cha'i bye brag rnams :
gnas 'dir 'du zhing rgya cher 'phel ba dang :
srid pa'i khams na mngon par mtho ba yi :
che btsan 'gran zla bral ba'i dpal skyed cig :
rigs rgyud spel na :
rtsa gsum lha dang mkha' 'gro dam can gyi :
mthu stobs bden pa'i gter mchog yid bzhin dpal :
bstan pa'i srog shing rgyal ba'i gdung 'dzin pa'i :
rigs rgyud srid kyi dpal mtsho rab rgyas shing :
bde skyid lha dang 'byor ldan gnod sbyin bu :
'phan phyug klu dang gter ldan nor lha'i bu :
pha mes rigs rgyud chad med srid kyi bu :
nyi zla ltar gsal rgyu skar bzhin bkra ba'i :
bkra shis dpal phun chu bo'i rgyun ltar stsol :
bstan pa mi nub rgyas pa'i phrin las mdzod :
chos rgyud spel ba dge 'dun dang mtshungs so :
tshe spel ba ni :
rtsa gsum 'chi med bde ldan mgon po bzhin :
bdag skyob lha dang drang srong bden stobs kyis :
rten 'brel phyag rgya mi nub tshe yi gter :
mi 'gyur rdo rje'i dbyings su rgyas btab pas :
bdag cag rgyu sbyor skal ldan rig 'dzin la :
nyi zla'i tshe stsol g.yung drung lta bur gyur :
bskal bzang stong gi bstan pa srid mtha'i bar :
tshe gcig bya ba byed pa'i yon tan ldan :
rdo rje'i tshe srog lhun brjid ri rab ltar :
dpal bcu'i mnga' thang rgya mtsho chen por skyil :
mkhyen brtse'i mthu rtsal nus pa me ltar sbor :
dbang bsgyur stobs ldan kun khyab rlung bzhin du :
srid gsum stobs kyi 'khor los bsgyur ba yis :
bdud bzhi'i g.yul las rgyal ba'i bkra shis shog :
de nas kha gcod dgab cing rlan gyis mi 'jig par byas la rgyas btab pa ni :
hU~M:
bde gshegs thugs kyi byin rlabs las :
rdo rje 'bar bas rgyas btab pas :
mi 'gyur mi shigs rtag brtan cing :
klong yangs thugs kyi bkra shis shog :
trAM:
bde gshegs yon tan byin rlabs las :
rin chen 'bar bas rgyas btab pas :
'khor 'das lam gsum nus stobs rgyas :
zad med yon tan bkra shis shog :
hrI:
bde gshegs gsung gi byin rlabs las :
pad+ma 'bar bas rgyas btab pas :
chags med skyon bral yon tan rdzogs :
'gag med gsung gi bkra shis shog :
A:
bde gshegs phrin las byin rlabs las :
ral gri 'bar bas rgyas btab pas :
bdud bzhi'i g.yul las rnam rgyal zhing :
phrin las mthar phyin bkra shis shog :
oM:
bde gshegs sku yi byin rlabs las :
'khor lo 'bar bas rgyas btab pas :
nyon mongs 'khor ba'i sdug bsngal zhi :
'gyur med sku yi bkra shis shog :
phyag rgya lnga yi byin rlabs kyis :
tshogs gnyis rgya chen 'phel ba dang :
sangs rgyas bstan pa rab dar zhing :
'gro kun bde skyid dpal 'byor ldan :
kun kyang chos la spyod pa yi :
bstan pa'i btsas su 'di gyur cig :
badzra rat+na pad+ma karma bud+d+ha A yuHrat+na sid+d+hi b+h+rU~M b+h+rU~M su badzrA ya swA hA:
rten 'brel snying po bkra shis brjod :
lam pra brtag cing rten 'brel bsgrig :
snod rnams sa rdo chus bkang la :
dgyes pa'i tshul gyis rang gnas log :
dkar chos dge ba'i mthu dpung skyed :
gang brtsam rten 'brel mthar phyin 'gyur :
las 'phro can dang 'phrad par shog :
sa ma ya :
rgya rgya rgya :
bdag 'dra thugs mchog rdo rje rtsal gyis 'phying bar bang so dmar po nas spyan drangs pa'o ///
/
