\u0f01\u0f83:
dregs 'dul drag po gnam lcags 'khor lo las :
gtum po nA ga rak+sha'i gsang sgrub rdo rje me 'bar bzhugs so :
:
\u0f88\u0f88\u0f88\u0f88\u0f88\u0f88\u0f88\u0f88
rgya gar skad du :
badzra tsaN+Da nA ga rak+sha gu h+ya sA d+ha na badzra dz+wa la raM:
bod skad du :
rdo rje gtum po nA ga rak+sha'i gsang sgrub rdo rje me 'bar zhes bya ba :
dpal chen khro bo'i rgyal la phyag 'tshal lo :
dus gsum kun mkhyen pad+ma 'byung gnas bdag :
gsang sngags rgyud sde rgya mtsho'i mdzod klong rdol :
gang la gang 'dul man ngag dpag med bstan :
khyad par yang gsang snying gi thig le 'di :
ma 'ongs snyigs dus nga yi rjes 'jug rnams :
chos kun bcud yal rgyud sde'i gzhung mi tshugs :
gdams phran sna rer blo gtad 'cha' ba'i dus :
shes shes blo mang byed don gnad la 'gags :
bka' brgyad la sogs sgrub sde dpag yas kyang :
yun du mi 'grub rgyu rkyen dus mi tshogs :
de phyir zhi khro bdun brgya nyer lnga yi :
mthu stobs bcud 'dril gsang ba'i yang zhun te :
shis la tshan che rno myur thog lta bu :
sgrub sla rtags myur yang gsang dgongs pa'i gter :
ye shes 'jig rten srog rgyud 'dus pa nyid :
gsang bdag thugs kyi dgongs pa rab bkrol nas :
gtum po'i gsang sgrub rdo rje me 'bar bstan :
sku mchog rab 'jigs srid gsum 'bar la rngams :
nA ga rak+sha phe laM g+ha ru Ta :
gsung mchog rig sngags pad+ma dbang gi rgyal :
nyi khri chig stong drug brgya'i 'gyu ba sngags :
thugs mchog mi g.yo gsang bdag rdo rje gtum :
ting 'dzin thugs rje'i 'od snang drag po'i zer :
rang byung mnyam gnas gdod ma'i ye shes te :
zab mo'i gnad kyis ji bzhin mngon du byed :
phrin las yongs rdzogs dmar nag me phreng rtsal :
drag rtsal stobs bskyed bdag 'dzin ru dra gzhom :
stong gsum bdud dpung stobs gnon khro bo bcu :
thugs rje'i rtsal gyis phrin las so sor gsal :
bka' nyan las byed ye shes sgo ma bzhi :
phrin las rnam bzhi'i 'phro 'du 'gag med gsal :
kun kyang ye shes rol pa'i cho 'phrul te :
dgongs gsang srog rgyud chos dbyings chen por zlum :
de phyir gsang sgrub rdo rje me 'bar zhes :
rig sngags mchog sgrub lha yi dkyil 'khor bstan :
gang phyir ma 'ongs lnga brgya'i yang mtha' la :
skye 'gro'i bsod nams mar 'gribs longs spyod 'gribs :
nad du mdze lhog 'brum yams p+y+na ta :
gdon du klu dang sde brgyad 'dre srin gnod :
lha ru btsan dang rgyal 'gong shi 'dre mchod :
chos byed dgra 'dre'i 'dre ru chags sdang rags :
sngags pa'i gri ru dam sri dam 'dre ldang :
mdo sngags chags sdang nang 'khrugs dam 'dre dar :
sngags pa'i srung mar bsdebs nas rang la 'khu :
kun la 'tshe zhing rme 'khrugs ngan mtshams sbyor :
de phyir rang rgyud dam 'dre 'dul ba gnad :
ci phyir rig dang ma rig khyad par gyis :
'khrul rgyun ma chad bar du dam sri ldang :
ye shes klong du chos kun rgyal ba'i dal :
ma byas lhun gyis grub par ye nas gnas :
dug lnga'i dbang gyur ye shes dbyings su nub :
nyon mongs rang mdangs 'dre srin bu yug 'tshubs :
ngar 'dzin chags sdang rang bzhin dam 'dre dngos :
lha bdud dngos grub bar chad mnyam gnas te :
kun kyang rang gi sems las 'byung ba'i phyir :
dug gis dug 'joms rags pas rags pa 'dul :
rang rig dngos med spros dang bral na yang :
gsal mdangs ma 'gags yi dam lha ru gsal :
'byung 'jug rlung sngags grags stong lhun grub gsung :
gsal stong dbyer med rang byung thugs rje'i dpal :
thabs kyi 'jug pas ye shes rtsal rdzogs phyir :
bskyed rdzogs dbyer med gsang sngags lam la 'jug :
'di ltar rten 'brel ldan pas nyams su longs :
'gal rkyen kun zhi mchog dngos tshe 'dir thob :
sa ma ya :
rgya rgya rgya :
de la sngon 'gro dngos gzhi rjes :
dang po sngon 'gro'i rtsa sdom la :
legs bshams rnam dag bgegs bskrad mtshams :
srung 'khor byin dbab mchod rlabs so :
dang po dkyil 'khor dbang gzhung bzhin :
rgyas bsdus rnal 'byor blo dang sbyar :
dbus su seng ldeng khri 'u'i khar :
gri thod nang du rdzas rgod ril :
dar dmar khud du blugs la bzhag :
dur g.yam rgya gram bris pas dgab :
steng du gtso bo'i sku 'bag la :
dmar ljang dar gyi lding gur phub :
'og tu e nang ling ga gzhug :
seng ldeng phur pa steng nas gzug :
mdun du sman rag gtor mchod dang :
khor yug phyi nang mchod pas bskor :
dar khang gsum rim yol ba dang :
mda' gri me long phur pas brgyan :
gzhan yang mchod rdzas spyan gzigs bkram :
rang nyid bde ba'i stan la 'dug :
gnyis pa tshogs gsag rnam dag ni :
rdo rje slob dpon sangs rgyas dpal :
dus gsum bzhugs la phyag 'tshal lo :
dngos 'byor yid kyis rnam sprul pa'i :
dag pa'i mchod pa bzhes su gsol :
dngos grub bar du gcod pa'i bgegs :
nyes byas ma lus bshags par bgyi :
phyogs bcu 'khor gsum dag pa'i chos :
ma chags spyod la rjes yi rang :
dag pa mtha' bzhi'i dri ma med :
rdzogs pa'i byang chub sems bskyed do :
mchog gsum bsten pa'i zhing gyur la :
gnyis med don gyis skyabs su mchi :
tshe rabs bgrangs pa'i dge ba kun :
bsdus te byang chub chen por bsngo :
gsum pa bgegs bskrad pa ni :
hU~M:
nga ni ye shes khro bo'i rgyal :
dmar nag pad+ma dbang gi sku :
rdo rje'i dbyug pa sdigs mdzub bsgreng :
gnam lcags rdo rje'i tshwa tshwa 'phro :
rta skad 'tsher bas khams gsum sdud :
hU~M phaT sgra yis bgegs dpung brgyal :
log 'dren bdud rigs tshar gcod gyur :
oM hrIHpad+ma tsaN+Da kro d+ha ha ya grI ba hu lu hu lu hU~M phaT:
hU~M:
nyon cig log 'dren bgegs kyi tshogs :
tshe rabs lan chags 'byung po'i rigs :
'dod yon glud gtor 'di khyer la :
gnas 'dir ma 'dug gzhan du dengs :
gal te 'tshe zhing glags blta na :
rab tu gzhom par gdon mi za :
sarba b+hU ta gats+tsha :
hU~M bzhi'i sngags dang thun gyis brab :
bzhi pa srung mtshams bcad pa ni :
hU~M:
bdag nyid dpal gyi thugs ka nas :
khro bo spros pas nam mkha' gang :
khro mo spros pas sa gzhi gang :
sras mchog khro chung bar snang gang :
lcags sdig bya khyung tshwa tshwa 'khyug :
sku smad sgrol mtshon dbal phur gyis :
log 'dren bdud rigs srog snying la :
gdab bo badzra kI la ya :
bro brdung phye ma rdul du bshig :
na maHsa man+ta kA ya wA k+tsit+ta badzrA nan :
oM g+ha g+ha :
g+ha tA ya g+ha tA ya :
sarba duSh+TaM:
gnod pa'i bgegs thams cad mA ra ya rbad :
kI li kI la ya :
sarba pA paM hU~M hU~M hU~M badzra kI li kI la ya :
badzra d+ha rod A dz+nyA pa ya ti :
kA ya wA k+tsit+ta :
badzra kI li kI la ya hU~M phaT:
ces pas mtshams phur gdab cing rgyal tho bslang :
lnga pa srung 'khor bsgom pa ni :
hU~M:
dpal chen khro rgyal lha tshogs kyi :
sku las 'phros pa'i 'od rtse la :
mtshon cha sna tshogs rdul ltar 'khrigs :
rdo rje 'khor lo tho ba dang :
phur bu ral gri gtun shing mdung :
rim pa bdun gyi gur khang las :
ye shes lnga yi me dpung mched :
snang srid thams cad rig sngags sku :
'bar ba drag po'i bsrung mtshams las :
bskal pa'i rlung yang 'da' mi 'gyur :
badzra kro ta rak+Sha rak+Sha hU~M:
drug pa byin dbab pa ni :
hU~M:
phyogs bcu dus gsum rgyal ba rnams :
drag po e yi gzhal yas 'dir :
'bar ba drag po'i skur bzhengs la :
byin chen phob la dbang chen skur :
bdag dang sgrub rdzas gzi byin skyed :
mi phyed rdo rje'i rang bzhin du :
byin gyis rlobs shig thugs rje can :
sku yi gar bsgyur lams se lam :
gsung gi gad rgyangs ya la la :
thugs kyi byin rlabs thibs se thib :
mthu stobs glog dmar khyugs se khyug :
drag rtsal thog rgod sha ra ra :
sreg pa'i me dpung 'u ru ru :
mkha' la char ltar babs nas kyang :
byin chen byin phob bcom ldan 'das :
dbang chen dbang skur bcom ldan 'das :
mthu chen mthu stsol bcom ldan 'das :
las kyi 'bras bu mchis par mdzod :
badzra d+hA ra ru lu ru lu hU~M b+h+yo hU~M:
dz+nyA na A be sha ya a A:
bdun pa mchod rdzas byin rlabs ni :
hU~M:
rang gi gnas gsum pad+ma nyi zla'i steng :
oM dkar AHdmar hU~M mthing 'od du 'bar :
oM las 'od 'phros mchod rdzas 'bags btsog sbyangs :
AHlas 'od 'phros ye shes bdud rtsir gyur :
hU~M las 'od 'phros 'dod yon sprin phung gtibs :
sman gtor rak+ta sbyor sgrol mchod pa'i sprin :
nam mkha'i mtha' klas sprul lam lhun gyis grub :
oM b+h+rU~M trAM hrIHA:
zhes byin gyis brlab bo :
sa ma ya :
rgya rgya rgya :
gnyis pa dngos gzhi ting 'dzin gsum :
gzhal yas lha bskyed spyan 'dren bzhugs :
phyag 'tshal mchod bstod 'dzab phrin no :
dang po ting 'dzin rnam gsum ni :
hU~M:
chos rnams dmigs med rang bzhin spros dang bral :
thugs rje'i rtsal snang snying rje'i rol par shar :
stong nyid snying rje dbyer med rang rig hU~M:
rang byung rten 'brel rgyu yi srog tu gnas :
oM badzra tsit+ta sa mA ti hU~M:
gnyis pa gzhal yas bskyed pa ni :
hU~M:
'od lnga 'dus pa'i hU~M chen sngon po las :
e yaM ra suM keM raM b+h+rU~M yig 'phros :
e las nam mkha' mtha' dbus med par brdal :
yaM las rlung dkyil ljang nag rgya gram g.yo :
ra las rak+ta'i rgya mtsho dmar zlum 'khrug :
suM las mi shigs sra brtan gru bzhir brdal :
keM las rdo rje'i ri rab lhun po brjid :
raM las bskal pa'i me dpung stong khams 'khrug :
b+h+rU~M las snod bcud yongs rdzogs 'bar ba'i dal :
snod kyi 'jig rten 'od lnga'i gzhal yas khang :
bcud kyi 'gro drug dur khrod b+han+d+ha'i mkhar :
gru bzhi sgo bzhi rta babs chos 'khor tog :
lha brgyad ka ba klu brgyad ka gdan la :
gza' brgyad ka zhu tshangs pa'i gdung ma bres :
rgyu skar gral lcam zhing sbrul lpags pas phub :
nyi zla'i mthongs khung rang 'od ye shes gsal :
phyi nang rdo rje'i char dang ser ba 'beb :
chos nyid stong pa'i rang sgra 'brug ltar ldir :
stong gsum brdal ba dpal gyi gzhal yas kyi :
'khor yug rtsibs stong dur khrod rdor mes gtams :
rang byung lhun grub sra brtan mi shigs gsal :
b+h+rU~M bi shwa bi shud+d+he b+han+d+ha dz+nyA na tsakra man d+ha la hU~M:
gsum pa lha bskyed pa ni :
hU~M:
pho brang lte bar dug mtsho khol ma'i klong :
rdo rje'i ri brag klu 'bum gnyan khri dang :
sa bdag stong sde lha srin 'byung pos gtams :
pad+ma nyi steng rgyu yi hU~M mthing las :
'od 'phros rgyal kun byin bsdus 'gro rgyud sbyangs :
yongs gyur bde gshegs stobs 'dus 'jigs byed che :
nA ga rak+sha mthing nag dbu dgu pa :
bco brgyad phyag ldan sku smad dug sbrul gyis :
dug ri lan gsum 'khyud cing mjug ma yis :
srid pa lto dkrugs gling bzhi yom yom 'gul :
g.yas dgus gri gug g.yon dgus rtsibs ldan bskor :
rtsa zhal sdig pa lhag ma srin po'i zhal :
zhal gdangs mche gtsigs spyan dmar glog ltar 'khyug :
sbrul nag ral pa bskal pa'i mun ltar gtibs :
thod skam dbu rgyan sbrul rigs yan lag dkris :
rdo rje'i rgyan drug spu gri'i sgro gshog brkyangs :
gsang ba'i yum mchog klu mo dug sbrul 'khyil :
zhal gcig spyan gcig phyag gnyis sbrul zhags dang :
nad rkyal 'dzin pas yab kyi mgul nas 'khyud :
yab yum sku las ye shes me dpung 'bar :
rdo rje'i tshwa tshwas stong gsum khor yug khyab :
dbu gtsug rigs bdag gsang bdag thod phreng rtsal :
mthing gsal rdo rje dril 'dzin yum dang sbyor :
dung khang gnam lcags e yi gzhal yas su :
zil gnon khyung nag me yi gshog pa can :
bde gshegs stobs 'dus rigs bzhi'i bya khyung 'gyed :
trig khroM sgra sgrog khams gsum zil gyis gnon :
mgrin par zla gam dbang gi gzhal yas su :
dbang chen dmar nag dbyug pa sdigs mdzub sgreng :
dur khrod chas rdzogs dor stabs me dpung klong :
hrIHphaT sgra sgrog sde brgyad 'byung po sngangs :
las byed nyi khri chig stong 'phro 'du'i sku :
thugs kar 'byung 'dus rus sbal gur khang dbus :
gsang ba'i bdag po mthing nag rdo rje sdigs :
'jigs byed chas rdzogs gtum rngam khro tshogs 'phro :
hU~M gi rngam sgras steng gdon lha srin sngangs :
lte ba lcags sdig 'bar ba'i gzhal yas su :
pad+ma drag po dmar nag srin po'i gzugs :
dor stabs zil gnon rdo rje lcags sdig 'dzin :
drag gtum rab 'jigs khro bo khro mo 'gyed :
phaT sgra drag pos srid gsum g.yo zhing ldeg :
ba spu'i 'od klong khro rgyal 'bum sde dang :
bya khyung lcags sdig dug sbrul me 'bar 'phyo :
stong gsum sreg pa'i ye shes me dpung klong :
ik+sha phe laM rngam pa'i sgra bsgrags pas :
snang srid dregs pa thams cad brgyal zhing rengs :
klu gnyan sa bdag kun gyi snying khrag lud :
rab 'bar ye shes thugs rje'i sku ru gsal :
khor yug gnam lcags 'khor lo rtsibs bcu pa :
nam mkha'i mthar thug steng 'og phyogs mtshams 'khor :
de nang rab 'jigs khro rgyal chen po bcu :
'bar ba'i gar dgu dur khrod dpal chas rdzogs :
g.yas pa tho ba g.yon pa lcags kyu 'dzin :
drag sngags sgra sgrog rang 'dra'i sprul pa yis :
srid pa mtha' nas sdud cing klad nas 'joms :
bka' yi las mkhan sprul pa srog gi gshed :
bud+d+ha nag po klu yi ded dpon che :
klu mo nag mo dung skyong sa bdag gtso :
gnyan gyi sde dpon a ba glang mgo can :
klu bdud klu srin nag po'i tshogs kyis bskor :
kun kyang gdug pa'i sku la ye shes srog :
drag rtsal mthu stobs rdzogs pa'i ngo bor gsal :
oM badzra phe laM khroM hrIHhU~M hU~M:
bzhi pa spyan 'dren pa ni :
hU~M:
'og min lhun grub chos dbyings pho brang nas :
dus gsum bde gshegs rgyal ba rab 'byams rnams :
'gro la brtse ba'i thugs rjes skur bzhengs la :
'jigs pa'i sku dang rngam pa'i rigs sngags sgra :
dpa' ba'i thugs kyis ma rungs bdud dpung tshogs :
gnyis med byang chub sems su shugs kyis sgrol :
thugs rje chen po'i tshogs rnams 'dir gshegs la :
sgrub mchog bdag la dbang dang dngos grub stsol :
badzra d+hA ra khroM hrIHhU~M phe laM du dzaHdza :
lnga pa bzhugs su gsol ba ni :
hU~M:
bdag nyid thabs kyis bskyed pa dam tshig lha :
shes rab dbyings nas drangs pa ye shes lha :
gdod nas dbyer med du ma ro gcig ngang :
'gyur med rdo rje'i gdan la bzhugs su gsol :
dzaHhU~M baM ho :
sa ma ya tiSh+Tha lhan :
drug pa phyag 'tshal ba ni :
hU~M:
chos dbyings skye ba med pa las :
'gag med mkhyen pa'i ye shes rtsal :
'gro ba'i don du so sor sprul :
ye shes lha la phyag 'tshal lo :
a ti pU ho :
pra tIts+tsha ho :
bdun pa mchod pa la bzhi las :
dang po phyi mchod 'bul ba ni :
hU~M:
sangs rgyas kun gyi thugs las sprul :
ye shes gsang ba bde ba'i mchog :
mchod yon me tog bdug spos dang :
mar me dri chab zhal zas tshogs :
rol mo dbyangs snyan nam mkha' gang :
phyogs bcu'i dkyil 'khor thams cad pa :
khro chen 'bar ba'i tshogs la 'bul :
a la la ste bzhes su gsol :
badzra ar+g+haM puSh+pe sogs brjod :
gnyis pa nang mchod sman gtor rak+ta 'bul ba ni :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs sgrub pa'i rdzas :
rgyud drug sems can kun sgrol ba'i :
dug lnga sel ba'i bdud rtsi 'di :
phyogs bcu'i sangs rgyas thams cad dang :
'bar ba khro bo'i lha la 'bul :
gnyis su med par bzhes su gsol :
oM sarba pany+tsa a mr-ita khA raM khA hi :
hU~M:
bla med mchog gi mchod pa 'di :
ye shes lnga yi 'od zer 'phro :
'dod yon lnga yis rab brgyan pa :
dpal chen dkyil 'khor lha la 'bul :
thugs dam bzhin du bzhes su gsol :
ma hA ba liM ta khA raM khA hi :
hU~M:
chags med rak+ta mkha' dbyings rgyun :
'khor ba rnam dag bde chen mtsho :
rgyud drug dbyings su sgrol ba'i phyir :
khro chen 'bar ba'i lha la 'bul :
ma hA rak+ta khA raM khA hi :
gsum pa gsang ba sbyor sgrol gyi mchod pa ni :
hU~M:
thabs dang shes rab gnyis med pa :
bde chen spros bral thig le'i sku :
ye nas gnas pa don gyi chos :
'du 'bral med pa'i mchod pa bzhes :
dzaHhU~M baM hoHpad+ma yo gi nI A be sha ya A:
hU~M:
gnyis 'dzin mtshan ma'i chos rnams la :
ngo bo cir yang grub pa med :
ye nas lhun rdzogs sangs rgyas chos :
gnyis su med pa'i mchod pa bzhes :
ma traM ru dra a pa ra Na phaT:
bzhi pa mnyam pa nyid kyi mchod pa ni :
hU~M:
mnyam pa'i sgrub rdzas chen po ni :
bdag dang mnyam pa'i tshogs la 'bul :
bza' bca' btung bgo longs spyod rnams :
mi dmigs mnyam pa'i mchod pa bzhes :
d+harma d+hA tu a a :
brgyad pa bstod pa ni :
hU~M:
dmigs med spros bral mkha' ltar dag pa la :
bde gshegs dgongs pa ma 'gags rgyun mi chad :
ye shes rang gsal 'bar ba rngam pa'i dpal :
dpal chen khro bo'i lha la phyag 'tshal bstod :
dug ri rgya mtsho chen po'i klong dkyil nas :
'jigs byed rgyal po 'chi bdag mgo dgu pa :
a kro rA dza nag po ti pa tsa :
nA ga rak+sha'i sku la phyag 'tshal bstod :
'das dang ma 'das so mtshams gdug pa 'dul :
dbu dgu rtsa zhal sdig pas log 'dren za :
khros pa'i zhal gdangs i la sha yi sgras :
srid gsum skrag par mdzad la phyag 'tshal bstod :
sku stod srin gzugs sku smad dug sbrul 'khyil :
bco brgyad phyag gi mtshon chas gdug pa 'dul :
spyan mig nyer bdun nyi zla khrag mtshor 'khyil :
stong gsum dus gcig gzigs la phyag 'tshal bstod :
sbrul nag ral pa dug rlangs mun ltar gtibs :
thod skam dbu rgyan bde gshegs zhing khams rdzogs :
sbrul rigs lngas brgyan rdo rje'i gshog pa gdengs :
stong khams zil gyis gnon la phyag 'tshal bstod :
rus sbal stod khebs rdo rje'i rgyan drug dang :
phur bu'i lan tshar dar nag cod pan 'phur :
chu srin shun pa khrag zhag thig les brgyan :
dpal gyi chas kun 'bar la phyag 'tshal bstod :
gsang ba'i yum mchog gzi ldan klu mo 'khril :
sbal sbrul sdom sdig gnam lcags tshwa tshwa 'phro :
srid gsum byad ma klu rnams yongs kyi gshed :
lha srin sde brgyad 'dul la phyag 'tshal bstod :
rgyal ba kun gyi spyi dpal rigs kyi bdag :
kun bzang rig 'dzin rdo rje thod pa rtsal :
mtshan dpe'i gzi 'bar khro 'dzum dgyes pa'i nyams :
gsang sngags don rgyud rdzogs la phyag 'tshal bstod :
mthing nag gru gsum 'bar ba e dbyings nas :
bde gshegs sku sprul mkha' lding ga ru Na :
rdzu 'phrul 'dab gshog rdo rje'i me char 'beb :
srid gsum zil gyis gnon la phyag 'tshal bstod :
zla gam dmar po dbang gi gzhal yas nas :
rta mgrin rgyal po khro gtum rngam pa'i sku :
'byung 'jug rlung sngags grags stong tshangs dbyangs sgras :
khams gsum dbang du sdud la phyag 'tshal bstod :
'byung lnga'i stobs 'dus rus sbal 'od klong nas :
chos nyid mi 'gyur gsang bdag rdo rje gtum :
drag sngags dmod pa mthar phyin he ru ka :
dpa' bo g.yul las rgyal la phyag 'tshal bstod :
gnam lcags sdig rgod 'bar ba'i dkyil 'khor nas :
che btsan stobs ldan pad+ma he ru ka :
rdo rje drag rtsal mngon spyod stobs ldan shugs :
khams gsum gcig char sgrol la phyag 'tshal bstod :
'bar ba'i sku ni ri rab ltos dang mnyam :
gdug pa'i nga ros srid gsum rming nas ldeg :
sgrol byed drag po ngar ldan thog ltar myur :
sku gsung thugs dbang rdzogs la phyag 'tshal bstod :
sprul pa'i khro rgyal 'bar ba chen po bcu :
stong khams zil gnon rngam pa'i sgra gdangs can :
dgra bgegs rdung zhing dam nyams snying rtsa gcod :
ma rungs log 'dren 'dul la phyag 'tshal bstod :
'bar ba'i dbyings las dmod pa'i pho nya 'gyed :
za gsod ging bshan 'bum sde thog ltar myur :
snang srid thams cad rig sngags mtshon cha'i sku :
srid pa dbyings su gzhom la phyag 'tshal bstod :
rang rig gdod nas dag pa chos kyi sku :
rang mdangs 'gag med gsal ba longs spyod rdzogs :
rang byung thugs rje'i rtsal rdzogs sprul pa'i sku :
'khor 'das dbyer med lhun gyis grub la bstod :
dgu pa dzapa? bskul ba ni :
hU~M:
rtse gcig mos pas bde gshegs rgyal ba'i dal :
sku gsung thugs kyi phyag rgya mi 'da' bzung :
dpal chen khro rgyal mchog dang mnyam sbyar na :
zhal mthong gsung thos rig rtsal dbang thob nas :
phrin las yongs su rdzogs par mdzad du gsol :
hU~M badzra pra b+he sha ya phaT:
ces pas dzapa? dbye dzapa? thun bzung :
oM badzra phe laM khroM hrIHhU~M hU~M:
ces rtsa sngags dang :
na mo bud+d+ha ya :
oM badzra kI li kI la ya :
nA ga du :
tsan+d+he tsan+d+he :
mi li mi li :
b+han+d+ha b+han+d+ha :
nA ga ni swA hA:
ces sgrub sngags dang :
las sbyor dgra bgegs gang yin yang :
gud nas 'byung ba ltar du bzla :
thun mtshams dzapa? kyi bstod pa ni :
hU~M:
mi 'da' rdo rje'i dam tshig las :
bskyed rim snang stong mchod pa 'di :
dkyil 'khor lha yi sku la 'bul :
grags stong dzapa? kyi mchod pa 'di :
dkyil 'khor lha yi gsung la 'bul :
bde stong ye shes mchod pa 'di :
dkyil 'khor lha yi thugs la 'bul :
sgrub pa'i rig 'dzin bdag cag la :
sku gsung thugs kyi dngos grub stsol :
ces dang dbyangs gsal yig brgya brjod :
de ltar gsang sngags zab mo'i lam 'khod cing :
bskyed rim 'gyur med rnam pa gsal rdzogs pas :
tshe ring nad med thun mong yon tan 'byung :
gsal stong dbyer med rnam par dag pa yi :
tshogs gnyis mthar phyin mchog gi sangs rgyas thob :
snying po'i dzapa? bzlas gsal dag thems par bskyal :
gsang ba sngags kyi nus pa thod rgal 'byung :
bden pa'i tshig 'grub kun gyis bkur zhing mchod :
mnyam rdzogs dgongs pas bdag gzhan don gnyis 'grub :
bdag rgyud byin rlabs nyams dang rtogs pa 'char :
gzhan snang dbang bsgyur chos la sbyor bar nus :
yid gnyis the tshom bral bar nyams blangs pas :
mchog thun dngos grub 'byung bar the tshom med :
sa ma ya :
rgya rgya rgya :
gsum pa rjes kyi rim pa la :
tshogs mchod byin rlabs mchod bskang bshags :
bsgral bstab lhag ma thugs dam bskul :
chad mdo brtan skyong dngos grub blang :
bzod gsol gshegs bsdu bsngo smon no :
dang po tshogs mchod byin rlabs ni :
maM sa su ra la sogs pa :
'dod yon tshogs kyi longs spyod rnams :
'khyil pa'i sngags dang bdud rtsis bsang :
hU~M:
snod kyi 'jig rten tshogs gzhong du :
bcud kyi 'gro drug tshogs kyi rdzas :
'khor 'das mnyam nyid mchod pa'i sprin :
bde stong bla med bdud rtsir gyur :
oM AHhU~M:
gnyis pa phud kyis mchod pa ni :
hU~M:
'khor 'das bcud bsdus ba liM ta :
tshogs mchod bdud rtsi'i rgya mtsho 'di :
'dod yon lnga yi sprin phung gtibs :
nam mkha' gang ba'i bde chen po :
khro 'dus yi dam lha la 'bul :
gnyis su med par bzhes nas kyang :
mchog dang thun mong dngos grub stsol :
ga Na tsakra pU dza khA hi :
gsum pa bar pas bskang ba ni :
hU~M:
chos sku mi 'gyur rdo rje sems :
dgyes pa thugs rje'i phrin las gar :
gsang bdag gtum po'i thugs dam bskang :
dbyings las thabs kyi skur snang ba :
gshin rje gshed po 'jigs byed sku :
a kro rA dza'i thugs dam bskang :
'jigs byed sku yi rol pa las :
srid gsum zil gnon rlabs chen po :
mkha' lding nag po'i thugs dam bskang :
drag sngags gsung gi rang bzhin las :
'jigs pa'i sgra sgrog khams gsum sdud :
dbang chen pad+ma'i thugs dam bskang :
mnyam gnas dgongs pa 'pho 'gyur med :
rig pa 'od kyi snying po can :
ye shes sems dpa'i thugs dam bskang :
spro bsdu gsal ba dran 'dzin zhig :
rtog med mkhyen dang brtse ba'i dbyings :
ting 'dzin sems dpa'i thugs dam bskang :
shes rab chen po'i ye shes mes :
snang srid bdag med zhugs su bsregs :
drag po rtsal gyi thugs dam bskang :
chos dbyings bde chen rdo rje 'chang :
rtsa gsum rgyal ba 'dus pa'i dpal :
rigs bdag gu ru'i thugs dam bskang :
'bar ba'i dbyings las thugs rje'i 'od :
sbal sbrul sdom sdig sprul char 'bebs :
rang gshed pho nya'i thugs dam bskang :
stong khams zil gnon ye shes rgyal :
dpa' gtum rngam pas log 'dren sgrol :
bdud 'dul khro bcu'i thugs dam bskang :
shes rab dbyings las thabs kyi sku :
srid gsum srog gshed ha la'i gdong :
'khor tshogs pho nya'i thugs dam bskang :
bka' nyan bstan srung dgra bgegs sgrol :
phrin las rnam bzhi thogs med sgrub :
bka' srung gter bdag thugs dam bskang :
'khor 'das thams cad chos nyid ngang :
dgyes pa'i rtsal chen rngam pa'i dal :
mnyam rdzogs dbyings su thugs dam bskang :
gnyis med don gyi dngos grub stsol :
bzhi pa phyi mas bshags pa ni :
ho :
gdod nas rang rig lha dang dbyer med kyang :
ma rig dbang gis gnyis rtog so sor bzung :
bag med dbang gyur dam 'gal ci mchis pa :
rig pa ye shes lha yi 'khor lor bshags :
gnyis med byang chub chen por dag gyur cig :
badzra sa ma ya shud+d+he A:
lnga pa tha ma bsgral bstab ni :
na mo :
rtsa brgyud bla ma zhi khro rab 'byams lha :
rdo rje me 'bar lha tshogs bden pa'i mthus :
sdang dgra gnod bgegs bdud dang dam sri sogs :
khyad par klu gnyan byad gdon 'tshe rgol rnams :
rang dbang med par gzugs ling 'di la khug :
khro chen rnams kyis srid gsum mtha' nas sdus :
pho nya rnams kyis 'byung ba phyi nang dkrugs :
srog gshed rnams kyis dmigs pa'i snying la zungs :
ma mo rnams kyis shor med byad du chings :
spor byed rnams kyis shes pa dbyings su spor :
dus la bab bo las mkhan mthu ma chung :
rgyal ba'i mthu byin bden stobs gong ma g.yel :
las dang rgyu 'bras rten 'brel chud ma gsan :
drag sngags dmod pa'i nus rtags rtsal ma zhan :
da lta nyid du mngon spyod phrin las mdzod :
sarba nr-iHdu phu tri dzaHhU~M baM ho :
phur bu thogs la :
hU~M:
sgrol byed sras mchog kI la ya :
khro rgyal kun gyi stobs shugs 'chang :
srid pa gsum yang sgrol byed na :
dgra dang bgegs la smos ci dgos :
bstab bo gdug pa'i snying la ya :
thebs par mdzod cig kI la ya :
oM badzra phe laM khroM hrIHhU~M hU~M:
kI li kI la ya sarba big+h+nAn baM hU~M phaT:
bstab pa ni :
hU~M:
rig sngags dmod pa mtshon cha'i 'khor lo yis :
dgra bgegs lnga phung phye ma rdul du brlags :
snang srid sha rus dbang lnga'i 'dod yon tshogs :
dwangs ma'i zer 'bar bdud rtsi'i sprin spro ba :
ye shes 'bar ba dkyil 'khor lha la 'bul :
bzhes nas dgra bgegs ldang med phrin las mdzod :
oM AHhU~M ru dra nr-i tri sha trUM ma hA mAM sa rak+ta tsit+ta go ro tsa na ba su ta kiM ni ri ti kha kha khA hi khA hi :
drug pa lhag ma bsngo ba ni :
hU~M b+h+yo :
dpal gyi bka' nyan rol pa'i lhag sdud ma :
dbang phyug ma mo ging lang dur khrod bdag :
sha za las byed sde brgyad dregs pa'i tshogs :
dpal gyi pha 'bab lhag gtor 'di bzhes la :
dgra bgegs sgrol la gsang sngags bstan pa srungs :
rnal 'byor rtsal skyed gdug pa'i g.yul ngo zlog :
phrin las rnam bzhi thogs med 'grub par mdzod :
ma ma dung dung ha he phaT:
b+h+yo ging+ka ra sarba sa ma ya ba liM ta kha kha khA hi khA hi :
bdun pa thugs dam bskul ba ni :
hU~M:
mi mngon dbyings bzhugs bde gshegs rgya mtsho'i tshogs :
dbyings nas skur bzhengs thugs dam dus la babs :
byin rlabs mthu stobs nus rtsal deng 'dir skyed :
bdag lus phung khams lha yi dkyil 'khor la :
'bar ba'i stobs bcu rdzogs pas gzi byin mched :
srid pa gsum yang rngam drag rol pa'i rtsal :
me 'bar chu 'brub ri nyil rlung chen 'ur :
'brug sgra thog ser drag po'i ngar dang bcas :
bdud dang dgra bgegs phye mar mya la la :
byad ma gnod byed gzhob tu thu lu lu :
rgol ba brtsams pa'i bdud rigs snying la ya :
trig nan hur thum badzra tshin+d+ha rbad :
brlags shing bcom nas nam yang ldang med du :
ye shes 'khor lo 'bar bas rgyas thob la :
rig 'dzin rnams kyis bden pa'i stobs skyed cig :
yi dam lha yis bskyed rdzogs rtags phyungs shig :
dam can rnams kyis dmod pa'i mthu skyed cig :
khro rgyal rnams kyis mi shigs rgya sdoms la :
mthar zhing gzhom pa'i phrin las 'grub par mdzod :
hU~M badzra phe laM khroM hrIHhU~M hU~M kI li kI la ya :
ru dra nr-i tri sha trUM gardza gardza ha na ha na da ha da ha pa tsa pa tsa b+han+d+ha b+han+d+ha hu lu hu lu tiSh+Tha tiSh+Tha tshin+d+ha tshin+d+ha b+hin+d+ha b+hin+d+ha s+pho ta s+pho ta mA ra ya sarba big nAn trig nan a yaM phaT:
brgyad pa chad tho bsgrag pa ni :
hU~M:
sngon tshe 'das dus bskal pa'i dang po la :
'og min gsang sgrom me ri 'bar ba ru :
chos sku gsang bdag rdo rje me 'bar gyis :
longs sku khro rgyal 'jigs byed chen po'i sku :
sprul sku rab 'bar nA ga rak+sha yi :
ye shes phyag rgyas srid gsum dbang bsdus shing :
ma rig gling khams ngan song dong sprugs tshe :
dbyings kyi DA ki srid pa'i ma rnams kyis :
thabs kyi skur bstan tha tshig khas blangs bzhin :
dam rdzas bdud rtsi'i gtor ma 'di bzhes la :
gsang sngags mthu skyed bar chad bdud dpung zlog :
rnal 'byor bcol pa'i phrin las 'grub par mdzod :
hU~M:
de 'og bal yul yang le shod kyi gnas :
gnod sbyin rdzong du rig 'dzin rnam gsum gyis :
gsang bdag gtum chen rdo rje me 'bar gyis :
sku gsung thugs kyi dkyil 'khor zhal phyes nas :
nam mkha'i khams nas gza' dang rgyu skar dang :
rgya mtsho'i gting nas sa bdag gnyan rgod klu :
bar snang khams nas sde brgyad btul ba'i tshe :
snying srung ma bzhi pho bdud nyer gcig sogs :
srid pa'i lha srin dregs pa che dgu yis :
rang rtags gzugs bstan khas blangs dam bcas bzhin :
dam rdzas bdud rtsi'i gtor ma 'di bzhes la :
gsang sngags mthu skyed bar chad bdud dpung zlog :
rnal 'byor bcol pa'i phrin las 'grub par mdzod :
hU~M:
de 'og bar gyi bskal pa tha ma la :
brag dmar mchims phu dpal gyi phug ring du :
slob dpon chen po pad+ma thod phreng dang :
bde chen yum mchog mkha' 'gro mtsho rgyal gyis :
rdo rje srin po'i dkyil 'khor zhal phyes tshe :
gza' klu rgyal po dbang chen sde gsum gyis :
rang rtags gzugs bstan khas blangs dam bcas bzhin :
dam rdzas bdud rtsi'i gtor ma 'di bzhes la :
gsang sngags mthu skyed bar gcod bdud dpung zlog :
rnal 'byor bcol pa'i phrin las 'grub par mdzod :
hU~M:
de 'og dus kyi bskal pa'i yang mtha' la :
yang rdzong mi 'gyur rdo rje'i gter phug tu :
rig 'dzin sngags 'chang thugs mchog rdo rje dang :
dbyings kyi yum chen rdo rje gzi ldan mas :
gnyis med zil gnon dkyil 'khor zhal phyes tshe :
ye shes rol pa'i pho nya'i tshogs rnams kyis :
rang rtags gzugs bstan khas blangs dam bcas bzhin :
dam rdzas bdud rtsi'i gtor ma 'di bzhes la :
gsang sngags mthu skyed bar gcod bdud dpung zlog :
rnal 'byor bcol pa'i phrin las 'grub par mdzod :
hU~M:
da lta sgrub pa'i rnal 'byor bdag cag gis :
stong gsum brdal ba dpal gyi dkyil 'khor 'dir :
rdo rje gsum gyi ting 'dzin sgrub pa'i tshe :
bka' srung dam can rgya mtsho'i tshogs rnams kyis :
sngon tshe zhal bzhes dam las ma 'da' bar :
dam rdzas bdud rtsi'i gtor ma 'di bzhes la :
gsang sngags mthu skyed bar chod bdud dpung zlog :
rnal 'byor bcol pa'i phrin las 'grub par mdzod :
sarba d+harma pA la sa pa ri bA ra i daM ba liM ta kha kha khA hi khA hi :
dgu pa brtan ma skyong ba ni :
hU~M:
'dzam gling brtan pa'i brtan ma sde lnga dang :
bod khams skyong ba'i skyong ma bcu gnyis rnams :
mdzes pa'i gzugs la brjid pa'i chas dang ldan :
rngams pa'i tshul gyis phrin las thogs med myur :
'dir spyon dmar chen gtor ma'i bshal chu bzhes :
dpal gyi bka' bzhin rnal 'byor sgrub pa'i grogs :
rtsa rlung tshe dpal nyams rtogs rten 'brel spel :
'brel tshad don ldan smin grol mthar phyin nas :
rgyal bstan dar zhing bod khams bde bar mdzod :
ma ma ting ting shag shag badzra pA Ni ho :
sarba dung dung hrIng hrIng dzaHi daM ba liM ta khA hi :
bcu pa bro brdung ba ni :
hU~M:
rngam chen rol pa'i dkyil 'khor 'dir :
'bar ba dpal gyi bro brdungs pas :
srid gsum bsdus shing spyi nas 'joms :
bdud dang dgra bgegs 'byung po rnams :
byang chub mchog sems ma bskyed bar :
nam yang ldang med rgyas btab bo :
oM laM hU~M laM satwam+b+ha ya nan :
bcu gcig pa dbang blang ba ni :
hU~M:
zil gnon thugs kyi dkyil 'khor nas :
ye shes gsal ba'i nyi ma shar :
dus gsum bde gshegs sprin ltar gtibs :
khrag 'thung khro tshogs skar ltar 'khrugs :
mkha' 'gro dam can bran ltar 'dud :
dngos grub char 'beb tshubs se tshub :
bskyed rdzogs bzlas brjod mtha' ru phyin :
dngos grub stsol ba'i dus la bab :
sku mchog sku yi dkyil 'khor nas :
'gyur med sku yi dngos grub stsol :
gsung mchog gsung gi dkyil 'khor nas :
'gag med gsung gi dngos grub stsol :
thugs mchog thugs kyi dkyil 'khor nas :
'khrul med thugs kyi dngos grub stsol :
kun 'byung yon tan dkyil 'khor nas :
tshe dpal ye shes dngos grub stsol :
thogs med phrin las dkyil 'khor nas :
gang 'dul thugs rje'i dngos grub stsol :
dus gsum bde gshegs thams cad kyi :
sku gsung thugs dang gnyis med stsol :
rtsa sngags sham bur :
kA ya wA ka tsit+ta gu Na gu h+ya a b+hi Shiny+tsa hU~M A:
bkra shis byin dbab brtan par bya :
bcu gnyis pa bzod gsol ni :
ho :
dam tshig gnyan gyi dkyil 'khor 'dir :
rdzas dang ting 'dzin bzlas brjod g.yel :
nyams chag 'gal 'khrul thams cad bshags :
sgrib bral tshangs pa'i dngos grub stsol :
ces yig brgya bzla :
bcu gsum pa gshegs bsdu ni :
hU~M:
chos kyi dbyings las snying rje'i rol rtsal gyis :
'gro ba'i don du gsal rdzogs ye shes dal :
gang 'dul stobs bcu'i phrin las mthar phyin nas :
dgongs pa zang thal dmigs med dbyings su mu :
bcu bzhi pa bsngo ba ni :
hU~M:
mos pa lhur blangs bden pas stobs phyung ba'i :
bskyed rdzogs ting 'dzin dge tshogs nam mkha'i khyon :
nam yang 'dzad med ye shes 'khor lo'i rgyun :
'gro kun 'bad med grol ba'i rgyu ru bsngo :
bco lnga pa smon lam ni :
ho :
bdag gzhan 'khor 'das dus gsum dge ba yis :
'gro drug rgyud smin dge legs dpal la spyod :
phun tshogs gzi ldan ye shes don rtogs nas :
rang gzhan 'pho med gtan srid zin par shog :
ces rgyas gdab bo :
sa ma ya :
rgya rgya rgya :
e ma :
gsang ba yang dag snying po rdo rje'i tshig :
ma nor tshul bzhin su zhig nyams blang ba :
'gal rkyen bar gcod bdud kyi g.yul las rgyal :
sku bzhi mchog thob ye shes gdod mar grol :
zhi rgyas dbang drag rten 'brel smon lam bsgyur :
gang la cis 'dul phrin las thogs pa med :
ci phyir pad 'byung dgongs rgyud thugs rje'i 'phrul :
kun rdzob don dam gnyis med shes par gyis :
bden rdzun mtha' bral bde klong yangs pa'i ngang :
'gro ba 'dren pa'i spyod pa mthar phyin bskyang :
shin tu zab phyir ma 'ongs 'gro ba'i don :
mtsho rgyal zab gsang mi shigs brda thabs la :
rten 'brel mthar phyin zad med gter du rgya :
bka' srung dam can rnams kyis thub par srungs :
las can thugs kyi sras dang 'phrad par shog :
sa ma ya :
rgya rgya rgya :
!
bkra shis ni :
hU~M:
rgyal ba kun gyi mthu stobs rdo rje 'dzin :
phyogs las rnam par rgyal ba he ru ka :
gsang sngags rig sngags gzungs sngags kun gyi bdag :
lha dang dbyer med mchog gi bkra shis shog :
sku mchog 'jam dpal gsung mchog pad+ma dbang :
thugs mchog yang dag yon tan che mchog rgyal :
phrin las kI la khro bcu ma mo dbyings :
ye shes mnga' dbang rdzogs pa'i bkra shis shog :
rig 'dzin slob dpon rigs kun thams cad rdzogs :
mchod bstod bka' srung drag sngags rol rtsal 'gyed :
phrin las rnam bzhi'i 'khor los rab bsgyur ba :
dkyil 'khor byin chags brtan pa'i bkra shis shog :
chos kyi dbyings nas thugs dam spyod pa'i lha :
ye shes sgyu 'phrul 'bar ba sku yi dal :
gnyis med yongs rdzogs drag sngags nus rtsal brnyes :
mkhyen brtse ye shes rgyas pa'i bkra shis shog :
'khor 'das mnyam rdzogs ye shes 'khor lo'i rgyun :
nam yang mi nub rtag par rab gsal bas :
rtsol med phrin las mthar phyin 'khrul rgyun stong :
mchog gi brtan pa thob pa'i bkra shis shog :
/\u0f80atsha /:
tshig gnyis po rje bla mas bdag karma mthar phyin gyis gtum po'i bsnyen sgrub mthar phyin pa'i mnga' gsol yin phebs ///
/skyid grong thugs mchog rdo rje'i zab gter ro ///
/
