\u0f01\u0f83:
zab pa skor bdun las :
phrin las mjug gi spyi chings bzhugs so :
\u0f88\u0f88\u0f88\u0f88\u0f88
bla ma yi dam mkha' 'gro'i tshogs la phyag 'tshal lo :
phrin las rjes kyi bya ba rnam pa bdun :
tshogs 'khor byin rlabs mchod bshags bsgral ba dang :
lhag ma gtor skyong dkyil 'khor bsdu ba 'o :
dang po tshogs byin rlabs la :
bsham pa dang :
sbyang ba dang :
byin gyis brlab pa gsum las :
dang po zhing lpags kyi steng du bza' btung gi bye brag :
tshe gal :
zla rgyas :
zla phrom :
mAM sa :
spod kyi bye brag ci tsam 'byor par bsham :
bsang chu 'thor zhing :
oM sarba dra byaM bi sho d+ha ni hU~M phaT:
hU~M:
rdo rje lta bu'i ting 'dzin gyis :
chos kun sgyu mar rig pa'i phyir :
rig pa'i ye shes raM yaM khaM:
raM 
raM las me byung dngos 'dzin bsregs :
yaM 
yaM las rlung byung bag chags gtor :
khaM 
khaM las chu byung gnyis 'dzin bkrus :
tshogs kyi dngos 'dzin rnam rtog kun :
rnam dag chos dbyings spros dang bral :
raM yaM khaM:
s+pha ra Na phaT:
saM ha ra Na hU~M:
byin gyis brlab pa ni :
hU~M:
yi ge gsum gyi 'phro 'du las :
rlung me thod pa'i sgyed bu'i steng :
tshogs gzhong b+han+d+ha'i snod nang du :
tshogs rdzas sha lnga bdud rtsi lnga :
rlung me'i sbyor bas zhu zhing khol :
'od zer lnga yi phung po 'bar :
'khor 'das gnyis kyi bdud rtsi bkug :
rigs lnga yab yum ngo bor gyur :
bde chen sbyor bas 'od du zhu :
gnyis su med par 'dres gyur nas :
trAM gi tshogs mchod chen po ni :
'dod yon nam mkha' gang bar gyur :
oM AHhU~M trAM rat+na b+h+rU~M:
pany+tsa kA ma gu Na oM AHhU~M:
mchod pa la :
tshogs zhing spyan drang ba ni :
hU~M:
chos dbyings mkha' ltar dag pa'i dkyil 'khor nas :
bla ma rig 'dzin sgyu 'phrul zhi khro'i tshogs :
'jam dpal sku dang pad+ma gsung gi lha :
yang dag thugs dang bdud rtsi yon tan dang :
phrin las phur pa srid pa ma mo dang :
ye shes las grub dam can rgya mtsho'i tshogs :
bka' 'dus chos kyi rgya mtsho'i dkyil 'khor rnams :
'og min chos kyi dbyings nas skur bzhengs la :
ye shes tshogs la spyan 'dren gshegs su gsol :
badzra sa mA dza :
mchod pa dngos ni :
tshogs phud cha gsum du spros la :
dang po ni :
hU~M:
bla med mchog gi mchod pa dam pa 'di :
ye shes lnga yi 'od zer rnam par 'phro :
'dod pa'i yon tan lnga yis rab brgyan pa :
thugs dam bzhin du ci bder bzhes su gsol :
tshogs kyi mchod pa dam pa yar bzhes la :
tshe dbang mchog gi dngos grub bstsal du gsol :
ga Na tsakra pany+tsa kA ma gu Na pra tIts+tsha ye swA hA:
bar pas bskang ba ni :
hU~M:
rang byung bde chen b+han+d+ha lcang lor bcas :
ye shes lnga yi bdud rtsis bkang ba 'dis :
bla ma bstan gnyis skor gsum thugs dam bskang :
sku lnga bde ba chen po'i thugs dam bskang :
gdod ma'i dbyings kyi b+han+d+ha yangs pa ru :
ye shes rig pa'i bdud rtsis bkang ba 'dis :
sgyu 'phrul zhi ba'i lha tshogs thugs dam bskang :
khrag 'thung khro bo'i lha tshogs thugs dam bskang :
'byung lnga rnam dag phung po'i b+han+d+ha che :
byang chub sems kyi bdud rtsis bkang ba 'dis :
'jam dpal sku yi lha tshogs thugs dam bskang :
pad+ma gsung gi lha tshogs thugs dam bskang :
thabs dang shes rab dbyer med b+han+d+ha ru :
bde chen ye shes bdud rtsis bkang ba 'dis :
yang dag thugs kyi lha tshogs thugs dam bskang :
bdud rtsi yon tan lha tshogs thugs\u0f8e
dbyings ye zung 'jug yangs pa'i b+han+d+ha che :
bya rtsol bral ba'i bdud rtsis bkang ba 'dis :
phrin las phur pa'i lha tshogs thugs\u0f8e
srid pa ma mo'i lha tshogs thugs\u0f8e
stong gsum 'jig rten yangs pa'i b+han+d+ha che :
'dod yon rnam lnga'i bdud rtsis bkang ba 'dis :
dam can chos skyong srung ma'i thugs\u0f8e
las byed dregs pa pho mo'i thugs\u0f8e
dur khrod gsang ba mchog gi dkyil 'khor 'dir :
snying po tshogs kyi mchod pa bla med bshams :
sgrub rdzas gnyan po gzhung bzhin bkram lags na :
dkyil 'khor lha tshogs thugs dam bskang gyur cig :
oM ru lu ru lu hU~M b+h+yo hU~M:
bshags pa bya ba ni :
hU~M:
bla ma yi dam mkha' 'gro dam can rnams :
thugs rje'i brtse bas bdag la dgongs su gsol :
bdag ni ma rig 'khrul pas bsgribs pa yis :
rdo rje slob dpon thugs dang 'gal ba dang :
mched dang lcam dral rnams la byams brtse chung :
bsnyen sgrub zab mo lo zla'i dus las 'das :
gsang ba bcu rnams dam med rnams la bsgrags :
sku gsung thugs kyi dam las 'gal pa rnams :
zhal zas tshogs kyi mchod pas bskang zhing bshags :
nyan thos bsrung mtshams rnams la lta ba gol :
spyad par bya ba'i dam tshig rnams ma phod :
dang du blang bya rnam lnga spangs pa dang :
bsgrub par bya ba'i dam tshig lnga las 'das :
shes par bya ba'i dam tshig lnga la rmongs :
mi spangs dam tshig lnga po spangs pa dang :
yan lag dam tshig nyi shu rtsa lnga las :
'gal zhing nyams par gyur pa 'di dag kun :
zhal zas tshogs kyi mchod pas bskang zhing bshags :
mchog dang thun mong dngos grub bstsal du gsol :
zhes yi ge brgya pa bzla :
tha ma bsgral ba ni :
bden stobs brjod cing 'gugs bstim bya :
hU~M:
chos kyi dbyings nas rang byung grub pa'i lha :
khro bo rol pa'i dur khrod chen po nas :
shin tu mi bzad rab 'jigs skur ston pa :
dpal chen 'khor bcas drag po'i phrin las mdzod :
phur pa bsgril zhing :
hU~M:
nga ni dpal chen he ru ka :
sras dang sprul pa bye ba 'bum :
bka' sdod rab 'jigs pho nyar 'gyed :
'dus pa'i lha tshogs dus la bab :
g.yas kyi phyag na phur pa 'dril :
g.yon gyi phyag na lcags kyu bsnams :
lcags kyus zungs la phur pas thobs :
rdul phran bzhin du bshig par mdzod :
rnam shes chos kyi dbyings su spor :
drag sngags kyi mthar :
nr-i tri sha trUn mA ra ya phaT:
sha khrag bdud rtsir brlabs te bstab pa ni :
hU~M:
dpal chen 'khor bcas sku ni ri rab tsam :
zhal ni gnam sa mche ba gangs ri ltar :
gtsigs shing ljags ni glog dmar ltar 'khyugs par :
dgra bgegs bsgral pa'i sha khrag zhal du bstab :
'khor ba dbyings su bsgral ba'i phrin las mdzod :
ma hA mAM sa rak+ta tsit+ta go ro tsa na ba su ta khA hi :
zhes bstab :
las kyi rdo rjes tshogs btegs la pad+ma'i phyag rgya dang bcas te :
ho :
gzigs shig mdzes ldan dam pa'i chos :
'di la the tshom byar mi rung :
bram ze khyi dang gdol pa phag :
rang bzhin gcig tu dgongs te rol :
slob dpon gyis :
pad+ma'i phyag rgyas blang ste :
ho :
bde gshegs chos la rin thang med :
'dod chags dri ma dang bral zhing :
gzung dang 'dzin pa rnam par spang :
de kho na nyid la bdag phyag 'tshal :
a la la ho :
ye shes kyi rol par bsam zhing longs spyad :
lhag ma bsdus shing :
yar gnas mar gnas bsres la kha phru btab cing :
hU~M:
dang po phud kyis mi mchod rgyu :
dkyil 'khor lha tshogs phud la dgyes :
bar du longs su mi spyod rgyu :
rnal 'byor dbang phyug tshogs la dgyes :
tha ma lhag mas mi mchod rgyu :
ma mo mkha' 'gro lhag la dgyes :
lhag ma kha chus mi bran rgyu :
khyod dang bdag gnyis g.yar dam gcig :
tha ma gcig tu mi bsre rgyu :
gnyis med chos sku gcig las byung :
lhag ma byin gyis brlabs la :
hU~M:
dkyil 'khor chen po'i mtha' skyong ba'i :
rnal 'byor ma dang mkha' 'gro'i tshogs :
ging dang lang+ka sha za mo :
'bar ma shugs 'gro dur khrod bdag :
dbang phyug dregs pa brtan ma sogs :
dpal gyi spyan sngar khas blangs pa'i :
lhag ma'i bdag po pho nya'i tshogs :
lhag ma'i mchod pa 'di bzhes la :
phrin las rnam bzhi bsgrub pa dang :
bcol ba'i phrin las 'grub par mdzod :
oM DA ka DA ki lo ka pA la uts+tshiSh+Ta ba liM ta khA hi :
rdo rje'i 'gros kyis phyi nud du blangs la gtsang sar bskyal lo :
gtor ma skyong ba la :
dang po thugs dam bskul ba ni :
hU~M:
mi mngon dbyings kyi gzhal yas nas :
bla ma rig 'dzin skur bzhengs shig :
'og min chos dbyings pho brang nas :
sgyu 'phrul zhi ba skur bzhengs shig :
khrag 'thung rol pa'i dkyil 'khor nas :
dpal chen lha tshogs skur bzhengs shig :
'gyur med sku yi dkyil 'khor nas :
'jam dpal lha tshogs skur bzhengs shig :
'gag med gsung gi dkyil 'khor nas :
rta mgrin lha tshogs skur bzhengs shig :
'khrul med thugs kyi dkyil 'khor nas :
yang dag lha tshogs skur bzhengs shig :
bdud rtsi yon tan dkyil 'khor nas :
che mchog lha tshogs skur bzhengs shig :
phrin las thogs med dkyil 'khor nas :
phur pa'i lha tshogs skur bzhengs shig :
srid pa ma mo'i dkyil 'khor nas :
rbod gtong lha tshogs skur bzhengs shig :
mthu dang drag rtsal pho brang nas :
chos skyong srung ma skur bzhengs shig :
bskul lo 'gro ba'i don du bskul :
mdzod cig phrin las rnam bzhi mdzod :
ma g.yel ma g.yel thugs dam can :
sangs rgyas bstan pa khyod kyis srungs :
dkon mchog dbu 'phang khyod kyis bstod :
rnal 'byor sku dgra khyod kyis sgrol :
bla ma'i sku tshe khyod kyis srings :
gdul bya longs spyod khyod kyis sdus :
'gro don phrin las rgyas par mdzod :
chad mdo bya ba ni :
hU~M:
'og min chos kyi dbyings kyi pho brang du :
kun bzang rdor sems rigs lnga la sogs kyis :
gsang sngags rgyud lung man ngag bshad pa'i tshe :
'khor gyi 'dus pa phyi nang gsang gsum gyis :
ji ltar zhal bzhes dam las ma 'da' bar :
mchod gtor 'di bzhes bcol ba'i phrin las mdzod :
lha gnas o rgyan rgya gar dur khrod du :
lha klu mi yi rig 'dzin thams cad kyis :
gsang sngags bka' yi bsdu ba mdzad pa'i tshe :
mkha' 'gro dam can chos skyong srung ma yis :
ji ltar zhal bzhes dam las ma 'da' bar :
mchod gtor bzhes la phrin las 'grub par mdzod :
khyad par rgya gar dur khrod bsil tshal du :
grub pa'i slob dpon chen po rnam brgyad kyis :
gsang sngags bstan pa spel bar bka' bgros tshe :
ma mgon lcam dral dregs pa'i tshogs rnams kyis :
ji ltar zhal bzhes dam las ma 'da' bar :
mchod gtor bzhes la phrin las 'grub par mdzod :
o rgyan slob dpon pad+ma 'byung gnas kyis :
'phags bod bal yul chos 'khor bskor ba'i tshe :
lha srin sde brgyad dam la btags pa rnams :
ji ltar zhal bzhes dam las ma 'da' bar :
mchod gtor bzhes la phrin las 'grub par mdzod :
gnas dus ston 'khor phun sum tshogs dus 'dir :
'dus pa'i dkyil 'khor mchog 'di zhal phyes tshe :
bka' yi srung ma dam can thams cad kyis :
ji ltar zhal bzhes dam las ma 'da' bar :
mchod gtor bzhes la phrin las 'grub par mdzod :
gtor ma zor du 'phang ba ni :
hU~M:
gtum chen las kyi pho nya'i tshogs :
rngams pa'i skur bzhengs dgra bgegs zlog :
gtor zor 'bar ba'i mtshon cha yis :
phas kyi mi mthun gnod pa'i rkyen :
thams cad ma lus zlog tu gsol :
zhes zor du 'phang zhing brtan ma skyong ba ni :
gtor gzhong bdud rtsis bshal la gtor ma'i nang du blugs la :
hU~M:
brtan ma skyong mdzad ma dang sring :
bdud mo gnod sbyin sman mo'i tshogs :
'khor dang yang 'khor bcas pa rnams :
sil snyan mang po'i sgra dang bcas :
lhab lhub mang po'i rgyan dang ldan :
'dir byon bka' yi gtor ma longs :
bod khams chos bzhin skyong ba dang :
dus 'khrugs mtha' dmag rdul du rlogs :
bcol pa'i phrin las 'grub par mdzod :
ma mA la lA li lI kha khA khi khI ta tA ti tI taM tAM:
kha rag ma ma sring 'gro ma b+h+yo :
ba liM ta khA hi :
gtor gzhong ri rab 'bar ba'i 'og tu dgra bgegs bkug la :
hU~M:
gtum chen 'bar ba khro bo'i tshogs :
chos kyi dbyings nas skur bzhengs la :
ye shes bro dang glu la bskul :
snying po'i dkyil 'khor chen po 'dir :
dpal chen yab yum 'gying zhing rol :
khro bo'i tshogs rnams sprin ltar gtibs :
khro mo'i tshogs rnams las la rngams :
khro chung mang po sprul par 'gyed :
kaM ka 'dab chags skar ltar 'khrugs :
gcan gzan mu kha sprin ltar 'thibs :
dpal gyi bro chen 'di ltar brdung :
shar du zhi ba'i bro brdungs pas :
nyon mongs dgra bgegs rnam rtog zhi :
zhi bar ma gyur gang yang med :
shAn+tiM ku ru ye swA hA:
dpal chen khrag 'thung lha tshogs kyis :
lho ru rgyas pa'i bro brdungs pas :
tshe bsod dpal 'byor yon tan rgyas :
rgyas par ma gyur gang yang med :
puSh+TiM ku ru ye swA hA:
dpal chen khrag 'thung lha tshogs kyis :
nub tu dbang gi bro brdungs pas :
rgyal blon khye 'u pho mo dang :
'bru nor theg chen dge 'dun bsdus :
dbang du ma 'dus gang yang med :
bA shaM ku ru ye swA hA:
dpal chen khrag 'thung lha tshogs kyis :
byang du drag po'i bro brdungs pas :
dgra bgegs thams cad brlag par mdzad :
brlags par ma gyur gang yang med :
mA ra ya phaT swA hA:
hU~M:
chos kyi dbyings kyi bro ra 'dir :
rig pa ye shes bro chen brdungs :
dbyings ye zung 'jug glu blangs pas :
bro ni skye ba med pa'i bro :
glu ni 'gag pa med pa'i glu :
skye 'gag gnas bral bro brdungs pas :
bdag tu lta ba'i nyon mongs 'joms :
gsang ba'i dgra gsum bsad pa'i bro :
'jigs pa'i bdud bzhi bcom pa'i bro :
rdzogs pa chen po'i bro brdungs pas :
thams cad chos kyi dbyings su thim :
oM laM hU~M laM satwaM b+ha ya nan :
dkyil 'khor gshegs bsdu la :
dang po dngos grub blang ba ni :
hU~M:
sngon nas bsnyen cing bsgrubs pa'i lha :
da lta bdag dang gnyis su med :
dkyil 'khor gsum du bsnyen cing bsgrub :
deng dus sgrub pa mtha' ru phyin :
dngos grub 'byung ba'i dus la bab :
mchog dang thun mong dngos grub stsol :
hU~M hrI:
'gyur med sku yi sgo phyes la :
mtshan dang dpe byad dngos grub stsol :
'gag med gsung gi sgo phyes la :
tshangs dbyangs drug cu'i dngos grub stsol :
spros bral thugs kyi sgo phyes la :
bde chen ye shes dngos grub stsol :
yon tan lhun grub sgo phyes la :
bsam gyis mi khyab dngos grub stsol :
phrin las thogs med sgo phyes la :
'gro ba 'dul ba'i dngos grub stsol :
'chi med tshe yi dngos grub stsol :
'dzad med nor gyi dngos grub stsol :
mthu rtsal nus pa'i dngos grub stsol :
longs spyod zas kyi dngos grub stsol :
yid mthun 'khor gyi dngos grub stsol :
yid la bsam tshad 'grub pa yi :
bum pa bzang dang dpag bsam nor :
yid bzhin 'dod dgu'i dngos grub stsol :
sarba sid+d+hi pha la ho :
bshags pa bya ba ni :
ho :
bla ma yi dam mkha' 'gro chos skyong dgongs :
bdag gis phrin las cho ga 'di brtsams pas :
mchod pa'i rgyu chung phud nyams lhag ma 'dres :
lha sngags phyag rgya phrin las gong 'og nor :
de dag thams cad bdag gis 'gyod pas bshags :
tshangs nas tshe 'di'i rkyen du mi 'gyur zhing :
phyi mar sgrib pa'i rgyu rnams byang ba dang :
grub pa mchog gi dngos grub bstsal du gsol :
yig brgya bzla :
dkyil 'khor gshegs pa ni :
hU~M:
chos kyi dbyings las sgyu ma'i skur ston pa :
ye shes pa rnams rang bzhin gnas su gshegs :
slar yang 'gro ba'i don la 'byon par mdzod :
dam tshig pa rnams rang gi snying gar thim :
badzra mu :
snod bcud thams cad gzhal yas khang du bsdu :
de yang 'ja' bzhin 'khor gyi lha la thim :
nyi ma'i 'od bzhin gtso bo nyid la bsdu :
de yang hU~M la hU~M yang mi dmigs pa :
mkha' la sprin dengs bzhin du blta bya bral :
shar grol 'dzin med ma bcos zang thal le :
ka dag lhun grub ngang du dbyer med bzhag :
slar ldang ba ni :
chos kyi dbyings las rang byung rdo rje'i sku :
sgyu ma ltar snang lhan skyes he ru ka :
gnas gsum rdo rje gsum mtshan oM AHhU~M:
rdo rje'i go bgos srung ba'i mkhar du tshud :
snang srid snod bcud lha dang gzhal yas khang :
sgra grags gsung dang dran rtog ye shes thugs :
bza' btung tshogs mchod spyod lam gang byed pa :
ye shes rol pas 'gro don byed par bsgom :
phaT phaT phaT:
badzra kA bA tsi rak+Sha rak+Sha hU~M:
bsngo ba dang smon lam ni :
hU~M:
dus gsum bde gshegs rgyal ba sras bcas dgongs :
bdag gis deng bsags dge ba 'di dag kun :
bla med 'khor gsum yongs su dag pa yi :
dmigs pa'i yul bral bde ba chen por bsngo :
de lta bu yi bden tshig byin rlabs kyis :
gsang sngags ston pa thams cad zhabs brtan cing :
sku tshe mdzad pa phrin las mthar phyin nas :
bstan pa 'di nyid rgyas pa'i byed por shog :
'jig rten khams 'di'i nad mug 'khrug rtsod zhi :
bde skyid ldan zhing chos la spyod par shog :
lam la gnas pa'i rnal 'byor bdag cag kyang :
dam tshig mi nyams sgom sgrub mthar phyin zhing :
byang chub mchog la bar chad med par shog :
sems nyid ngo bo rang bzhin ngo 'phrod de :
snang bzhi mthar phyin chos nyid zad sar 'khyol :
rig 'dzin bzhi yi go 'phang nyer bgrod de :
mi zad rgyan 'khor lnga phrag lnga 'grub nas :
kun bzang rgyal srid chen po thob par shog :
bkra shis kyi me tog 'thor zhing rol mo dang bcas pas :
hU~M:
'khor 'das kun khyab bya rtsol bral ba'i dbyings :
kun bzang chos rje bla ma'i bkra shis shog :
nges pa lnga ldan longs spyod rdzogs pa'i sku :
sgyu 'phrul zhi khro'i lha tshogs bkra shis shog :
gang 'dul der snang sprul pa'i skur ston pa :
rgyal sras sems dpa'i tshogs kyi bkra shis shog :
sku mchog 'gyur ba med pa'i ngo bo nyid :
'jam dpal gshin rje'i gshed kyi bkra shis shog :
gsung mchog 'gag pa med pa'i ngo bo nyid :
rta phag yab yum gnyis kyi bkra shis shog :
thugs mchog bde ba chen po'i ngo bo nyid :
yang dag he ru ka yi bkra shis shog :
bdud rtsi dngos grub 'byung ba'i ngo bo nyid :
che mchog he ru ka yi bkra shis shog :
phrin las thogs pa med pa'i ngo bo nyid :
rdo rje gzhon nu mchog gi bkra shis shog :
dbyings dang ye shes gnyis kyi ngo bo nyid :
srid pa ma mo'i lha tshogs bkra shis shog :
mthu dang drag rtsal bsam mi khyab pa ste :
chos skyong srung ma rnams kyi bkra shis shog :
gsang sngags 'dzin la phan pa'i phyir :
rgyud las bkral zhing phrin las chings :
skal ldan rnams la man ngag 'di :
pad+ma bdag gis legs par bkod :
thugs sras gcig dang 'phrad gyur te :
gsang sngags bstan la phan par shog :
sa ma ya :
rgya rgya rgya :[ \u0f88\u0f88\u0f88\u0f88\u0f88 ]sprul pa'i gter chen mchog gyur bde chen gling pas karma'i dam can brag nas spyan drangs pa'o ///
/
