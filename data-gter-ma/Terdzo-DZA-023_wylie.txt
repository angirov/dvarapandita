@#//
tshe dbang mda' 'phel ma'i chog bsgrig 'chi med 'byung ba zhes bya ba bzhugs so //
mgon po sku tshe dpag tu med pa dang //
dbyer med drin can bla mar phyag 'tshal nas //
'chi bdag mun pa'i smag rum kun bsal phyir //
'chi med 'byung ba 'od zer 'bum ldan spro //
de la 'dir ras chen rdo rje 'chang dpal 'byor bzang po'i thun mong ma yin pa'i zab khyad can gdams ngag mkha' 'gro'i kha rlangs thul le ba gsum ste /
ni gu ma las dngos su gsan pa'i gtum mo zhag bdun ma /
'pho ba 'ja' zug ma /
o rgyan dngos las gsan pa'i tshe dbang mda' 'phel ma dang gsum du grags pa las /
'dir o rgyan pad+ma saM b+ha ba las dngos su gsan pa'i tshe dpag med lha bcu bdun gyi dkyil 'khor du slob ma rjes su bzung tshul la /
bsham ni /
dkyil 'khor gru bzhi sgo bzhi shar dkar /
lho ser /
nub dmar /
byang ljang ba'i nang du pad+ma 'dab brgyad lte ba dmar /
'dab brgyad lha'i mdog dang mtshungs pa'am dmar po gang bde bya /
gzhan rnams lha dgu ma dang 'dra /
lha so so'i gdan la lha'i mtshan ma bkod /
de ltar ma 'byor na /
maN+Dal khar lha grangs dang mthun pa'i tshom bu bkod /
de gnyis gang byed kyi steng du many+dzi /
de'i steng du bum pa bum chu rdzas mgul chings dang bcas pa /
de'i steng du thod pa'i nang du tshe chang /
de'i steng du tshe bum /
de la tshe mda' tshigs gsum rgod sgro ma /
sngar sa la ma brgyab pa gcig la me long /
tshe g.yu /
dar tshon sna lnga btags pa gzug
/tho brtsegs byed ma thub na /
dkyil 'khor gyi dbus su many+dzi'i khar bum pa /
g.yas su tshe chang /
rgyab tu tshe bum la tshe mda' dang bcas pa /
mdun du las bum /
g.yon du nang mchod /
de thams cad gzungs thag gis bskor ba'i sne dpon slob thams cad kyi g.yon pa'i srin mdzub kyis bzung chog par mdzad /
tshe bum zlum gtor 'bri mog byugs pa rgyan ldan mthar tshe ril gyis bskor ba'am /
bum gzugs gang rung tshe ril tshogs rdzas mtha' mchod pa lnga sogs ji ltar 'byor pa /
slob dpon gyi mdun du rdo rje dril bu /
DA ma ru /
me tog
/rin chen sna bdun /
bkra shis rdzas brgyad sogs dang /
bgegs gtor rnams bsham /
slob dpon gyis sngon du bdag bskyed sogs mi dgos par mnyam du sgrub pa yin pas /
slob ma rnams khrus byas /
gral la 'khod pa dang /
slob dpon gyis las bum gyi chu la dmigs te /
a mr-ita kuN+Da lI ci 'grub bzla /
chu des thams cad la bsang gtor byed /
bgegs gtor la /
a mr-itas bsang /
swa b+hA bas sbyang /
stong pa'i ngang las oM las rin po che'i snod du gtor ma 'dod pa'i yon tan lnga dang ldan pa bdud rtsi'i rgya mtsho chen por gyur /
oM AHhU~M gsum gyis byin brlab /
a kA ro gsum gyis bsngo /
'byung po mthu bo che dkar phyogs la dga' ba rnams kyis dkyil 'khor gyi bya ba mthar phyin pa'i phrin las mdzod cig
/gang dag nag po'i phyogs gsang spyod blta bar mi dbang ba rnams 'dir ma gnas par song zhig
/sum+b+ha bzla /
rol mo dang bcas bgegs bskrad /
swa b+hA ba sogs /
stong pa'i ngang las skad cig gis rdo rje'i sa gzhi ra ba drwa ba gur bla re /
ye shes kyi me 'bar ba dang bcas pa'i srung ba'i 'khor lor gyur /
oM badzra rak+Sha rak+Sha hU~M hU~M phaT swA hA/
gsum /
slob mas maN+Dal phul /
slob dpon gyis yid ches shing khungs btsun pa'i ched du bla ma brgyud pa'i lo rgyus rgyas par bshad /
brgyud pa de las byung ba'i gdams pa 'di /
bya ba'i rgyud kyi pad+ma'i rigs kyi gtso bo tshe dpag med kyi rgyud /
de yang gdams ngag gi 'grel tshul gyis rnal 'byor bla na med pa'i tshul du legs par bkral ba ras chen rdo rje 'chang dpal 'byor bzang po'i gdams pa khyad par du 'phags pa gsum gyi nang nas /
slob dpon chen po pad+ma saM b+ha ba nyid las dngos su gsan pa'i tshe dbang mda' 'phel mar grags pa 'di nyid 'bul ba la /
sngon 'gro
/dngos gzhi /
rjes gsum gyi /
dang po la /
thun mong dang thun mong ma yin pa gnyis kyi /
dang po ni /
las rgyu 'bras 'khor ba'i nyes dmigs sogs drang don chos kyis blo kha chos la bsgyur ba'i bshad pa bya /
gnyis pa thun mong ma yin pa la /
gsol ba gdab pa /
rgyun bshags sngon du 'gro ba'i sgo nas sems bskyed pa /
rigs lnga'i sdom pa blang ba dang gsum gyi /
dang po gsol ba gdab pa ni /
kun mkhyen ye shes phung po can //
srid pa'i 'khor lo rnam sbyong ba //
de ring bshad pa'i rin chen gter //
gtso bos bdag la snang ba mdzod //
zhes sh+lo ka lan gsum /
gnyis pa rgyun bshags sngon du 'gro ba'i sgo nas sems bskyed pa ni /
dkon mchog gsum la bdag skyabs mchi //
sdig pa mi dge so sor bshags //
'gro ba'i dge la rjes yi rang //
sangs rgyas byang chub yid kyis bzung //
sangs rgyas chos dang tshogs mchog la //
byang chub bar du skyabs su mchi //
rang gzhan don gnyis rab bsgrub phyir //
byang chub sems ni bskyed par bgyi //
byang chub mchog gi sems ni bskyed bgyis nas //
sems can thams cad bdag gis mgron du gnyer //
byang chub spyod mchog yid 'ong spyad par bgyi //
'gro la phan phyir sangs rgyas 'grub par shog
/zhes lan gsum /
gsum pa rigs lnga'i sdom pa blang ba ni /
bla ma yi dam mkha' 'gro dgongs su gsol //
bdag gis 'gro drug sems can kun don du //
gsang ba sngags kyi dam tshig bzung bar bgyi //
rdo rje'i rigs dang de bzhin gshegs pa'i rigs //
rin chen rigs dang skyon bral pad+ma'i rigs //
las kyi rigs sogs dam tshig ma lus pa //
rtsa ba yan lag dam tshig bzung bar bgyi //
gsang ba sngags kyi dngos grub 'grub par mdzod //
ces pa rnams lan gsum re rjes zlos byed /
gnyis pa dngos gzhi la rten dang brten par bcas pa'i bskyed rim gsal btab ste gzungs bzla ba /
de rdzogs rim du bsdus te sngags bzla ba /
bskyed rim du langs nas tshe 'gugs pa /
dbang bskur ba /
dbang lha bstim pa dang lnga'i /
dang po rten dang brten par bcas pa'i bskyed rim gsal btab ste gzungs bzla ba ni /
dkyil 'khor /
bum pa /
tshe zan /
tshe ril /
tshe chang /
slob dpon slob ma thams cad gcig char du lhar bskyed pa yin pas de ka'i spyan dmigs gsal btab nas rjes zlos mdzad pa zhu /
'di nas dmigs bsal ma gtogs slob dpon gyi rjes zlos mdzad /   skad cig tsam gyis rdo rje chen po'i nang /   gser gyi rdo rje rtse lnga pa yar rtse srid rtser slebs pa /
mar rtse dbang chen gyi sa gzhi la zug pa /
lte ba shin tu yangs shing rgya che ba stong gsum tsam gyi nang du /
mchan /
maN+Dal bum pa pho brang gzhal yas khang /
gzhal yas khang gru bzhi sgo bzhi rgyan rta babs dang bcas pa'i dbus su mdun bskyed /
slob dpon slob ma dang bcas pa thams cad ye shes kyi rang snang las grub pa'i lha tshogs 'ja' tshon lta bur bskyed gsungs /
mchan /
'dab brgyad gru bzhi sgo bzhi lcags rir bcas //
sna tshogs pad+ma nyi ma zla ba'i gdan //
de yi dbus su rang byung AHgcig bsam //
de las 'od 'phros 'khor 'das bcud bsdus nas //
tshur 'dus AHlas rang nyid tshe dpag med //
zhal gcig phyag gnyis sku mdog dmar la dwangs //
gser dngul rin chen mu tig phreng bas brgyan //
sna tshogs dar gyi na bza' sham thabs gsol //
phyag gnyis mnyam gzhag bdud rtsi'i bum pa bsnams //
de nyid pang na gnyis med gsang ba'i yum //
zhal gcig phyag gnyis dmar mo bum pa 'dzin //
rgyan dang cha lugs gtso bo yab dang mtshungs //
de yi shar sogs pad+ma nyi zla'i steng //
rdo rje mkha' 'gro rin chen mkha' 'gro dang //
pad+ma mkha' 'gro las kyi mkha' 'gro rnams //
mthing gi bum pa gser gyi bum pa dang //
pad+ma rA ga in+d+ra nI la yi //
bum pa rim bzhin tshe yis gang ba 'dzin //
mtshams bzhi'i 'dab mar sgeg phreng glu gar ma //
sngo ser dmar ljang mdzes ldan bum pa bsnams //
nang du zhal gzigs gtso bo'i zhal la blta //
gru chad bzhi la mchod pa'i lha mo bzhi //
me tog bdug pa snang gsal mchod yon rnams //
dkar ser dmar ljang gar stabs tshul gyis bzhugs //
sgo bzhir lcags kyu zhags pa lcags sgrog dril //
dkar ser dmar ljang sgeg pa'i tshul du bzhugs //
de ltar lha rnams snang stong rang bzhin med //
gsal stong 'ja' tshon lta bur gsal bar gyur //
gtso bo yab yum gnyis med thugs ka ru //
pad+ma snying gi ze'u 'bru lta bu'i steng //
tshe yi ngo bo dkar la 'tsher ba la //
yi ge AHni dkar pos mtshan par gyur //
de la tshe yi snying po 'od dang ldan //
me tog phreng ba lta bus bskor bar bzhugs //
rlung ro lan gsum phyi la sangs kyis bus //
dug gsum rtog pa ma lus sangs kyis dag
/steng 'og rlung gnyis snying gar kha sbyar bzung //
zhes brjod la /
rlung ro lan gsum bus /
rlung 'khor gcig 'dzin du gzhug dgos pas de'i dmigs pa ni /
snying ga'i rnam shes pad+ma kha phye nas //
AHlas 'od zer phyogs bcur 'phros pa yis //
mdun gyi nam mkhar rang 'dra'i ye shes pa //
ma hA gu ru tshe dpag med pa yi //
rigs kyi lha tshogs thams cad byon par gyur //
de nas slob dpon gyis gong du bshad pa'i rlung
ro lan gsum 'bud pa'i dmigs pa /
bum pa can 'dzin tshul de'i dmigs pa rnams tshigs bcad kyi don bkrol nas bshad /
dpon slob thams cad kyis rlung ro lan gsum bsal nas bum can theng gcig 'dzin /
de nas tshogs zhing mdun du spyan drangs pa la yan lag bdun pa 'bul ba ni /
ma hA gu ru o rgyan pad+ma dang //
bcom ldan mgon po tshe dpag med pa yi //
rigs kyi lha tshogs 'khor bcas thams cad la //
kun nas bdag ni gus pas phyag 'tshal lo //
dngos su bshams dang yid kyis rnam sprul pa'i //
phyi nang gsang ba'i mchod sprin rgya mtsho rnams //
kun tu bzang po'i mchod sprin rgya mtsho ltar //
bdag gis ma lus kun la dbul bar bgyi //
'khor ba thog ma med pa'i dus nyid nas //
da lta'i bar du lus ngag yid gsum gyis //
phra rags sbom gsum sdig pa ci bgyis pa //
bdag nyid gnong zhing 'gyod pa'i sgo nas bshags //
dus gsum rgyal ba'i yon tan dpag med dang //
sems can kun gyi dad dang brtson 'grus kyi //
bsod nams ye shes tshogs gnyis mthar thug pa //
dge ba kun la bdag ni rjes yi rang //
dus gsum 'gyur med rdo rje tshe yi lha //
kun la khyab pa byams chen thugs rje'i dpal //
byin rlabs chen pos sku gsum phrin las kyi //
chos kyi 'khor lo bskor bar bdag gis bskul //
sku gsum phrin las rgyun chad med pa ru //
ji srid 'khor ba'i rgya mtsho ma stongs bar //
mkha' mnyam sems can kun gyi don gyi phyir //
mya ngan mi 'da' bzhugs par gsol ba 'debs //
bcom ldan khyed la phyag 'tshal mchod sogs pa'i //
'gro kun dge ba'i rtsa ba ji snyed pa //
rnam mkhyen kun mkhyen go 'phang thob bya'i phyir //
bla med byang chub chen por bsngo bar bgyi //
gsol ba gdab pa ni /
bcom ldan mgon po tshe dpag med pa yi //
rigs kyi lha tshogs 'khor bcas thams cad kyis //
sgrub mchog bdag la dbang dang byin rlabs pa'i //
rdo rje tshe mchog dngos grub bstsal du gsol //
zhes lan gsum gyis gsol ba btab pas /
gu ru'i bum pa nas tshe dpag med kyi bum par bdud rtsi babs /
de nyid bdag gi tshangs pa'i bu ga nas mar babs par bsams nas /
tshe dpag med rigs lngas dbang bskur bar mos pas /
dam tshig sems dpa' so so'i lha tshogs la //
ye shes sems dpa' dgug gzhug gnyis med bstim //
gnyis med dgyes pa lha yi spyi gtsug tu //
ma hA gu ru rigs kyi bdag por gyur //
ye shes dbab pa ni /
mdun gyi lha tshogs rnams dang /
gzhan yang phyogs bcu'i sangs rgyas byang sems dpa' bo mkha' 'gro 'chi med tshe'i lha tshogs thams cad /
khyed rang rnams kyi spyi bo la sogs pa ba spu'i bu ga thams cad nas char bzhin babs pa'i mos pa mdzod /
sngags brjod cing DA dril sogs rol chen gu
gul gyi dud pa dang bcas pa bya /
rigs bdag gis dbur brgyan par bsam /
de ltar lha tshogs gsal bar bsgoms pa yi //
gtso bo'i thugs ka'i AHyig 'od zer las //
snying po'i sngags 'khor rang sgra byung ba las //
yab yum zhal nas snying po'i sngags 'di bzla /   gzungs thag mdun rten rnams la bskor ba slob dpon gyis snying gar bzung /
de'i sne slob ma rnams kyi srin lag g.yon pa la dkris nas snying gar bzung zhing bzlas pa bya /
mthar slob dpon gyis chu gtsang la sngags bzlas pas byin brlabs gsungs /
mchan /
oM AHhU~M badzra rat+na A yu She hU~M b+h+rU~M/
tshe b+h+rU~M/
g.yu b+h+rU~M/
nr-i b+h+rU~M/
ban+d+ha b+h+rU~M/
A yur+dz+nyA na b+h+rU~M/
oM a mA ra Ni dzI ban+ti sid+d+hi pha la hU~M/
zhes pa'i sngags lan ci rigs bzla /
de nas lha dang sngags las 'od zer 'phros //
dus gsum sangs rgyas kun gyi tshe dpal rnams //
bsdus nas tshur 'dus rang la thim pa yis //
'chi med ye shes tshe yi ngo bor gyur //
gnyis pa de rdzogs rim du bsdus te sngags bzla ba ni /
snod bcud srung 'khor la thim /
srung 'khor gzhal yas khang lha dang bcas pa la thim /
de rim bzhin gtso bo /
yum yab la thim /
yab snying ga'i AHla thim /
AHni skye ba med pa chos kyi sku ma bcos spros bral 'od gsal chen por bzhag
/de yang tshe mda' la   thog mar slob dpon gyis gzungs tshar lnga tsam bzlas nas mda'i ltong nas mde'u'i bar la phu gdab /
slob ma rnams la'ang gzungs bzla bzhin pas de ltar byed du gzhug go
/mchan /
dpon slob kun gyis ring thung gi mtho tshad bzung zhing /
gzungs tshar mang po bgrangs pa'i rjes su /
gsum pa bskyed rim du langs nas tshe 'gugs ni /
slar yang chu las nya 'phar ba'i tshul gyis rang nyid tshe dpag med gtso 'khor bcas pa mngon sum lta bur gsal bar gyur /
lha tshogs rnams kyi gnas gsum dang ba spu'i bu ga nas 'od zer kha dog lnga ldan lcags kyu lta bu dang /
tshe 'gugs byed kyi lha mo rnams spros te   'don cha dang mthun pa'i dmigs pa bsgom gsungs /
mchan /
slob dpon gyis gdangs dang bcas pas mda' dar g.yab cing /   dbang skur skabs 'dir mda' dar la tho reg mi gtong bar de gar bzhag nas /
slob dpon gyis rdo rje g.yab pa'i tshul tsam dang bcas tshe 'gugs mdzad pa'i phyag len yod pa legs gsungs /
mchan /
bcom ldan mgon po tshe dpag med //
shar phyogs dri za'i lag nas tshe khug cig
/khug cig khug cig tshe khug cig
/stsol cig stsol cig tshe stsol cig
/ye shes tshe yi dngos grub bstsal du gsol //
bcom ldan mgon po tshe dpag med //
shar lho me lha'i lag nas tshe\u0f8e
sham bu gong dang 'dra /
bcom ldan mgon po\u0f8e
lho phyogs gshin rje'i lag sogs 'gre /bcom ldan mgon po\u0f8e
lho nub srin po'i sogs /
bcom ldan mgon po\u0f8e
nub phyogs chu lha'i sogs /
bcom ldan mgon po\u0f8e
nub byang rlung lha'i sogs /
bcom ldan mgon po\u0f8e
byang phyogs gnod sbyin sogs /
bcom ldan mgon po\u0f8e
byang shar dbang ldan sogs /
dbang po brgya byin lag nas tshe khug cig
/sogs /
lha mo brtan ma'i lag nas sogs /
o rgyan pad+ma'i phyag nas sogs /
man+dA ra ba'i phyag nas tshe khug cig
/sogs 'gre'o //
shar rdo rje rigs kyi mkha' 'gro ma //
sku mdog sngon mo mdangs dang ldan //
phyag na tshe yi bum pa bsnams //
'khor du sngon mo 'bum gyis bskor //
bcu drug lon pa'i na tshod can //
rdo rje rigs kyi tshe khug cig
/lho rin chen rigs kyi mkha' 'gro ma //
sku mdog ser mo mdangs dang ldan //
sham bu sogs gong gis 'gre'o //
nub pad+ma rigs kyi mkha' 'gro ma /
sku mdog dmar mo mdangs dang sogs 'gre'o //
byang las kyi rigs kyi mkha' 'gro ma //
sku mdog ljang mo sogs 'gre'o //
dgos 'dod 'byung ba'i tshe khug cig
/skyon gyis ma gos tshe\u0f8e
mi 'gyur brtan pa'i tshe\u0f8e
las kun 'grub pa'i tshe khug cig
/'dir yang gzungs lan ci rigs bzlas rjes tshe mda' la sngags 'debs pa sogs dang    gong gi sngags chu mda' la bran sngags 'debs pa'i skabs su mda'i ltong nas btab cing 'then tshul yang byed gsungs /
mchan /
mtho tshad brtag
/bzhi pa dbang bskur ba dngos ni /
'ja' lus bum pa'i dbang mchog bskur du gsol //
ye shes rlung gi gsang dbang bskur du gsol //
bde chen thig le'i sher dbang bskur du gsol //
mngon sum rig pa'i rtsal dbang bskur du gsol //
zhes lan gsum gyis gsol ba btab /
tshe dpag med rigs lnga rnams rim pa bzhin rang gi spyi gtsug tu byon nas dbang bskur ba ni /
bum pa spyi bor bzhag la /   dpon slob rnams dbang sgrub mnyam du gnang ba'i tshe thog mar bum pa sogs dbang rdzas rnams slob dpon rang gi spyi bor bzhag la dbang blang /
de nas slob ma la dbang bskur gsungs /
mchan /
nga ni sangs rgyas tshe dpag med //
sangs rgyas kun dang mgrin gcig tu //
lus la sangs rgyas tshe dbang bskur //
bu khyod 'chi bdag las grol nas //
bskal pa stong du tshe 'phel zhing //
srog gcod sdig pa dag gyur cig
/oM bud+d+ha a b+hi Shiny+tsa hU~M/
zhes bum chu khar blud pas /
gti mug las gyur pa'i srog bcad pa'i sdig sgrib thams cad dag
/rnam snang gi tshe yi dngos grub thob /
de bzhin du /
nga ni mi bskyod tshe dpag med //
ces sogs 'don pa bsgyur la /
oM badzra a b+hi Shiny+tsa hU~M/
zhes bum chu khar blud pas rigs 'gre
/zhe sdang las gyur pa'i srog bcad pa'i sdig sgrib dag
/mi bskyod pa'i tshe'i dngos grub thob /
nga ni rin 'byung tshe dpag med //
sogs dang /
oM rat+na a b+hi Shiny+tsa hU~M/
ser sna las gyur pa'i srog bcad pa'i sdig sgrib dag
/rin 'byung gi tshe'i dngos grub thob /
nga ni pad+ma tshe dpag med //
sogs dang /
oM pad+ma a b+hi Shiny+tsa hU~M/
'dod chags las gyur pa'i srog bcad pa'i sdig pa dag
/'od dpag med kyi tshe'i dngos grub thob /
nga ni don yod tshe dpag med //
sogs dang /
oM karma a b+hi Shiny+tsa hU~M/
phrag dog las gyur pa'i srog bcad pa'i sdig sgrib dag
/don yod grub pa'i tshe'i dngos grub thob /
ces rigs lnga'i dbang bskur /
de nas spyi bor tshe dpag med tshon gang pa gcig gsal btab nas /
de las 'od 'phros /
dus gsum sangs rgyas thams cad kyi tshe dang ye shes thams cad hU~M yig dkar dmar gyi rnam par spyan drangs de nyid la thim /
de nyid kyang 'od du zhu nas spyi bo'i tshangs bug nas mar zhugs /
snying gar rigs lnga tshe dpag med kyi skur gyur /
de rnams 'od du zhu nas lus thams cad la khyab pas 'chi med tshe'i rdo rje'i ngo bor gyur par bsams nas   'di skabs /
tshe'i bdud rtsis smin mtshams yan chad gang /
bum pa'i dbang thob /
mgrin pa yan chad gang gsang ba'i dbang thob /
snying ga yan chad gang shes rab ye shes kyi dbang thob /
lus thams cad gang dbang bzhi pa thob pa'i dmigs pa byed pa gal che gsungs /
mchan /
nga ni ye shes tshe dpag med //
kun tu brnyas pa spang bar bya //
'chi bdag chen po nga yis bcom //
bu khyod tshe yi rig 'dzin brnyes //
oM AHhU~M a mA ra Ni dzI ban+ti sid+d+hi pha la hU~M/
zhes rang gzhan gnyis kas lan gsum gyi bar du brjod nas /
mtha' rten rgyal srid sna bdun dang /
bkra shis rdzas brgyad rnams lha dgu ma ltar bya /
tshe gtor gyi dbang 'di dpe la lar med par snang yang ma chad pa shin tu gal che gsungs /   tshe gtor rten dang brten par bcas pa'i lha tshogs su bsgoms pa'i gtso bo'i spyi bo nas yar la 'di yi bla ma brgyud pa tho brtsegs su bzhugs pa'i 'khor sangs rgyas byang sems srung ma'i tshogs kyis bskor bar bsams nas /
gsol ba 'debs pa 'di'i rjes zlos byed du gzhug ste /
'gyur med bde ba chen po'i gzhal yas na //
mgon po tshe dpag med la gsol ba 'debs //
mi shigs thig le chen po tshe yi mchog
/rtag brtan g.yung drung dngos grub bstsal du gsol //
rang byung pad sdong 'od kyi gzhal yas na //
slob dpon pad+ma'i zhabs la gsol\u0f8e
mi shigs\u0f8e
rtag brtan\u0f8e
'ja' lus rdo rje dbyings kyi gzhal yas na //
ras chen rdo rje 'chang la gsol\u0f8e
mi shigs\u0f8e
rtag brtan\u0f8e
rang shar rang grol chen po'i gzhal yas\u0f8e
chos rje rnam mgon dri med la gsol\u0f8e
mi shigs\u0f8e
rtag brtan\u0f8e
snyan brgyud gdams pa kun 'dzin gzhal\u0f8e
'jam dbyangs byang chub dbang rgyal la gsol\u0f8e
mi shigs\u0f8e
rtag brtan\u0f8e
nges don rgya mtsho 'khyil pa'i gzhal\u0f8e
mkhas grub shAkya kun dga' la gsol\u0f8e
mi shigs\u0f8e
rtag brtan\u0f8e
phrin las mkha' khyab brdal ba'i gzhal\u0f8e
mkhas grub byams pa bzang po la gsol\u0f8e
mi shigs\u0f8e
rtag brtan\u0f8e
byin rlabs chu 'dzin 'khrigs pa'i gzhal\u0f8e
kun bzang chos kyi nyi ma la gsol\u0f8e
mi shigs\u0f8e
rtag brtan\u0f8e
tshad med thugs rje mnga' ba'i gzhal\u0f8e
nam mkha' 'brug sgra bzang po la gsol\u0f8e
mi shigs\u0f8e
rtag brtan\u0f8e
lung rtogs yon tan rgyas pa'i gzhal\u0f8e
rje btsun shAkya rdo rje la gsol\u0f8e
mi shigs\u0f8e
rtag brtan\u0f8e
kha skong ni /
zab gsang rgyud sde rgya mtsho'i gzhal\u0f8e
mtshungs med dge ba'i dbang po la gsol\u0f8e
mi shigs\u0f8e
rtag brtan\u0f8e
mkhas shing dngos grub brnyes pa'i gzhal\u0f8e
mkhan chen bsod nams mchog grub la gsol\u0f8e
mi shigs\u0f8e
rtag brtan\u0f8e
bshad sgrub phrin las rgyas pa'i gzhal\u0f8e
rnam 'dren many+dzu shrI la gsol\u0f8e
mi shigs\u0f8e
rtag brtan\u0f8e
grub rigs snyan brgyud 'dzin pa'i gzhal\u0f8e
ngag dbang bstan 'dzin phun tshogs la gsol\u0f8e
mi shigs\u0f8e
rtag brtan\u0f8e
mkhyen brtse nus pa rmad byung gzhal\u0f8e
'jam mgon bsod nams rin chen la gsol\u0f8e
mi shigs\u0f8e
rtag brtan\u0f8e
thub bstan phyogs bcur spel ba'i gzhal\u0f8e
sa chen kun dga' blo gros la gsol\u0f8e
mi shigs\u0f8e
rtag brtan\u0f8e
rig grol yon tan mthar phyin gzhal\u0f8e
mkhan chen nam mkha' 'chi med la gsol\u0f8e
mi shigs\u0f8e
rtag brtan\u0f8e
spyi gtsug nyi zla pad+ma'i gdan steng du //
drin chen rtsa ba'i bla ma la gsol ba 'debs //
mi shigs thig le chen po tshe yi mchog
/rtag brtan g.yung drung dngos grub bstsal du gsol //
zhes gsol ba btab pas skyabs yul de rnams rim gyis zhu nas slob ma la bstim /
rol mo bya /
rtsa sngags bcas /
tshe zan /
tshe chang /
tshe ril sogs kyis dbang bskur /
gtso bos ji ltar bka' bstsal pa //
sogs /
maN+Dal /
deng nas brtsam ste sogs spyi ltar /
lnga pa dbang lha bstim pa ni /
tshe bum gyi ye shes pa rang la bsdus nas /
tshe zan dang tshogs 'khor la longs spyad /
de nas lhag gtor gtang /
bsngo ba smon lam rnams brjod do //
'di'i dbang gi brgyud pa ni /
bcom ldan 'das tshe dpag med /
ras chen rdo rje 'chang dpal 'byor bzang po /
de la chos rje rnam rgyal mgon po dang /
'jam dbyangs byang chub dbang rgyal /
de gnyis ka la yongs 'dzin shAkya kun dga'/
de la mkhan chen byams pa bzang po /
rig 'dzin kun bzang chos kyi nyi ma /
ngag dbang nam mkha' 'brug sgra bzang po /
mkhas grub shAkya rdo rje /
rdo rje 'dzin pa chen po dge ba'i dbang po /
des bdag la'o //
yang na /
ras chen /
rngog ston byang chub dpal grub /
rje btsun shI la rasmi /
chos rje rnam rgyal mgon po /
rgyal ston 'jam pa'i dbyangs man sngar bzhin las brgyud de /
mtho ris yon tan bdun dang ldan zhing rgyud sde rgya mtsho'i mnga' bdag mkhas grub rdo rje 'dzin pa chen po rta ra mdo nas chos rje chen po rin po che dge ba'i dbang po'i zhabs kyis bka' drin du bstsal pa bzhin ras chen rdo rje 'chang gis mdzad pa'i dbang chog gzhir bzhag
/bla ma gong ma'i zin bris kyis gsal bar byas te /
rang bzo med par /
dpal zhwa lu ba'i gdan sa nyer gcig pa byang gling pa rat+na puN+ya a gra sid+d+his dpal mi 'gyur rdo rje gdan gyi chos grwa chen por sna tshogs dbyig gi lo /
rgyal gyi zla ba'i yar ngo'i dga' ba gnyis pa la brjed byang du bkod pa'i yi ge pa ni puN+ya rat+na'o //
pad+ma 'byung gnas thugs rje'i chu 'dzin las //
'chi med bdud rtsi'i char rgyun legs phab nas //
dus min 'chi ba'i than pa kun bcom ste //
tshe dpal lo tog phun tshogs dga' ston spel //
sarba mang+ga laM//
!
//tshe sgrub zab mo mda' 'phel ma'i tshe dbang bskur tshul 'chi med tshe'i dpal ster ces bya ba bzhugs so //
na mo gu ru badzra a tsar+ya sa pa ri wA ra ya /
rnam 'dren rgyal ba tshe dpag med pa dang //
dbyer med slob dpon pad+ma 'byung gnas la //
gus pas btud nas tshe sgrub nye brgyud kyi //
tshe dbang bskur tshul bklag chog tshul du bri //
de la 'dir slob dpon pad+ma 'byung gnas kyis ras chen dpal 'byor bzang po la dngos su gnang ba'i tshe dbang nye brgyud kyi phyag len ni /
lha bcu bdun gyi dkyil 'khor rdul tshon ma'am /
ras bris sam /
de ma 'byor na tshom bu tsam la brten pa'i phyag len kyang snang bas /
maN+Dal dri bzang gi thig le byas par tshom bu lha grangs dang mthun par bkod la stegs ji ltar rigs pa'i steng du bzhag
/de'i steng du many+dzi'i khar bum pa dri bzang gi chus gang ba kha rgyan dang bcas pa bsham /
rdor gzungs mi dgos /
de'i g.yas su tshe ril dang tshe chang /
g.yon du tshe mda' gtsang ma sngar longs ma spyad pa spos kyis bdug pa la dar dmar dang g.yu btags pa bsham /
de'i mthar chu gnyis sngon du 'gro ba'i nyer spyod kyis bskor /
mdun ngos su zlum gtor dmar po gcig
/nye logs ji ltar rigs par rin chen sna bdun dang /
bkra shis rdzas brgyad bsham /
de nas slob dpon rang nyid stan la 'khod nas /
mchod pa rnams /
oM badzra mr-itas bsang /
swa b+hA bas sbyang /
stong pa'i ngang las oM las byung ba'i rin po che las grub pa'i snod yangs shing rgya che ba rnams kyi nang du oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog
/bdug spos /
mar me /
dri mchog
/zhal zas /
rol mo rnams dwangs shing thogs pa med pa nam mkha'i mtha' klas par gyur /
ces dang so so'i phyag rgya dang bcas pas /
oM badzra ar+g+haM swA hA/
oM badzra pA d+yaM swA hA/
zhes sogs kyi mthar /
d+harma ra Ni ta dang rol mo byas te byin dbab /
de nas /
bdag dang 'gro ba nam mkha'i mtha' dang mnyam pa'i sems can thams cad sogs nas /
'phags pa'i dge 'dun rnams la skyabs su mchi'o //
zhes skyabs 'gro nyer gcig sogs bya /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du tshe dpag med kyi bsgom bzlas nyams su blang bar bgyi'o //
lan gsum /
sems can thams cad bde ba dang sogs tshad med bzhi bsgom /
rang nyid dang mdun gyi tshom bu bum pa gsum ka la dmigs te /
oM swa b+hA ba sogs kyis stong par sbyang /
stong pa'i ngang las gsum ka tha mi dad par bsgrub pa ni /
skad cig tsam gyis rdo rje chen po'i lte ba yangs shing rgya che ba'i   nang //
maN+Dal bum pa pho brang gzhal yas khang //
'dab brgyad gru bzhi sgo bzhi lcags rir bcas //
sna tshogs pad+ma nyi ma zla ba'i gdan //
de yi steng du rang byung AHgcig bsam //
de las 'od 'phros 'khor 'das bcud bsdus nas //
tshur 'dus AHlas rang nyid tshe dpag med //
zhal gcig phyag gnyis sku mdog dmar la dwangs //
gser dngul rin chen mu tig phreng bas brgyan //
sna tshogs dar gyi na bza' sham thabs gsol //
phyag gnyis mnyam gzhag bdud rtsi'i bum pa bsnams //
de nyid pang na gnyis med gsang ba'i yum //
zhal gcig phyag gnyis dmar mo bum pa 'dzin //
rgyan dang cha lugs gtso bo yab dang mtshungs //
de yi shar sogs pad nyi zla steng du //
rdo rje mkha' 'gro rin chen mkha' 'gro dang //
pad+ma mkha' 'gro las kyi mkha' 'gro rnams //
mthing gi bum pa gser gyi bum pa dang //
pad+ma rA ga in+d+ra nI la yi //
bum pa rim bzhin tshe yis gang ba 'dzin //
mtshams bzhi'i 'dab mar sgeg phreng glu gar rnams //
sngo ser dmar ljang mdzes ldan bum pa bsnams //
nang du zhal gzigs gtso bo'i zhal la blta //
gru chad bzhi la mchod pa'i lha mo bzhi //
me tog bdug pa snang gsal mchod yon bsnams //
dkar ser dmar ljang gar stabs tshul gyis bzhugs //
sgo bzhir lcags kyu zhags pa lcags sgrog dril //
dkar ser dmar ljang sgeg pa'i tshul du bzhugs //
de ltar lha rnams snang stong rang bzhin med //
gsal stong 'ja' tshon lta bur gsal bar gyur //
gtso bo yab yum gnyis med thugs ka ru //
pad+ma snying gi ze'u 'bru lta bu'i steng //
tshe yi ngo bo dkar la 'tsher ba la //
yi ge AHni dkar pos mtshan par gyur //
de la tshe yi snying po 'od dang ldan //
me tog phreng ba lta bus bskor bar bzhugs //
zhes brjod cing bsam /
rlung ro lan gsum phyi la sangs kyis bus //
dug gsum rtog pa ma lus sangs kyis dag
/steng 'og rlung gnyis snying gar kha sbyar bzung //
zhes brjod /
de nas rang gi dug gsum gyi rnam rtog kha dog sngon po dang dmar po dang nag po'i rim pas phyir thon par bsams la /
sna bug g.yas dang /
g.yon dang dbus gsum nas rlung lan re phyir sangs kyis 'bud /
de ltar lan gsum 'bud rjes bum pa can snying gar thengs gcig bzung la /
ngag tu /
rang gi snying ga'i rnam shes pad+ma 'dab ma brgyad pa'i rnam par kha bye ba'i ze'u 'bru'i steng gi AHlas 'od zer phyogs bcur 'phros pas rang gi mdun gyi nam mkhar ma hA gu ru tshe dpag med kyi ye shes pa thams cad byon par gyur /
snying ga'i rnam shes pad+ma kha phye nas //
AHlas 'od zer phyogs bcur 'phros pa yis //
mdun gyi nam mkhar rang 'dra'i ye shes pa //
ma hA gu ru tshe dpag med pa yi //
rigs kyi lha tshogs thams cad byon par gyur //
ces brjod cing bsam /
de la yan lag bdun pa 'bul ba ni /
ma hA gu ru o rgyan pad+ma dang //
bcom ldan mgon po tshe dpag med pa yi //
rigs kyi lha tshogs 'khor bcas thams cad la //
kun nas bdag gis gus pas phyag 'tshal lo //
dngos su bshams dang yid kyis rnam sprul pa'i //
phyi nang gsang ba'i mchod sprin rgya mtsho rnams //
kun tu bzang po'i mchod sprin rgya mtsho ltar //
bdag gis ma lus kun la dbul bar bgyi //
'khor ba thog ma med pa'i dus nyid nas //
da lta'i dus kyi lus ngag yid gsum gyis //
phra rag sbom gsum sdig pa ci bgyis pa //
bdag nyid gnong zhing 'gyod pa'i sgo nas bshags //
dus gsum rgyal ba'i yon tan dpag med dang //
sems can kun gyi dad dang brtson 'grus kyi //
bsod nams ye shes tshogs gnyis mthar thug pa'i //
dge ba kun la'ang bdag ni rjes yi rang //
dus gsum 'gyur med rdo rje tshe yi lha //
kun la khyab pa byams chen thugs rje'i dpal //
byin rlabs chen po'i sku gsum phrin las kyis //
chos kyi 'khor lo bskor bar bdag gis bskul //
sku gsum phrin las rgyun chad med pa ru //
ji srid 'khor ba'i rgya mtsho ma stongs bar //
mkha' mnyam sems can kun gyi don gyi phyir //
mya ngan mi 'da' bzhugs par gsol ba 'debs //
bcom ldan khyod la phyag 'tshal mchod sogs pa'i //
'gro kun dge ba'i rtsa ba ji snyed pa //
rnam mkhyen kun mkhyen go 'phang thob bya'i phyir //
bla med byang chub chen por bsngo bar bgyi //
zhes pa lan gsum mam gcig brjod la /
de nas gsol ba gdab pa ni /
nam mkhar byon pa rnams la dmigs nas /
bcom ldan mgon po tshe dpag med pa yi //
rigs kyi lha tshogs 'khor bcas thams cad kyis //
sgrub mchog bdag la dbang dang byin rlabs pa'i //
rdo rje tshe mchog dngos grub bstsal du gsol //
zhes lan gsum gsol ba btab pas /
gu ru'i bum pa nas tshe dpag med kyi bum par bdud rtsi babs pa de nyid bdag gi tshangs pa'i bu ga nas mar babs te /
tshe dpag med rigs lnga bdag mdun tha mi dad kyi spyi gtsug tu byon pas dbang bskur bar bsam zhing /
dam tshig sems dpa' so so'i lha tshogs la //
ye shes sems dpa' dgug gzhug gnyis med bstim //
gnyis med dgyes pa lha yi spyi gtsug tu //
ma hA gu ru rigs kyi bdag por gyur //
ces pas dam ye dbyer med du gyur par bsam /
de ltar bdag mdun tha mi dad kyi lha tshogs kun gsal bar bsgoms pa'i gtso bo'i thugs ka'i aHyig gi 'od zer las snying po'i sngags kyi 'khor lo'i rang sgra sgrog bzhin pa byung ba las /
dus gsum gyi sangs rgyas dang byang chub sems dpa' kun gyi thugs rje dang byin rlabs dang /
khams gsum gyi sems can ma lus pa'i tshe dang bsod nams dpal dang 'byor pa rnams bsdus nas rang la thim pas 'chi med tshe'i dngos grub thob par bsam zhing /
de ltar lha tshogs gsal bar bsgom pa yi //
gtso bo'i thugs ka'i AHyi 'od zer las //
snying po'i sngags 'khor rang sgra byung ba las //
yab yum zhal nas snying po'i sngags 'di bzlas //
tshe gzungs tshar gsum brjod /
de nas lha dang sngags las 'od zer 'phros //
dus gsum sangs rgyas kun gyi thugs bcud dang /
khams gsum sems can kun gyi tshe dpal rnams //
bsdus nas tshur 'dus rang la thim pa yis //
'chi med ye shes tshe yi ngo bor gyur //
ces brjod cing bsam /
oM AHhU~M badzra rat+na A yu She hU~M b+h+rU~M/
tshe b+h+rU~M/
g.yu b+h+rU~M/
nr-i b+h+rU~M/
ban+d+ha b+h+rU~M/
A yur+dz+nyA na b+h+rU~M/
oM a mA ra Ni dzI ban+ti sid+d+hi pha la hU~M/
zhes pa'i sngags ci nus bzla /
de nas rdzogs rim bsgom pa ni /
snod bcud srung 'khor gzhal yas khang 'khor gyi lha rnams dang bcas pa rang gtso bo yab yum la thim /
yab thugs ka'i AHla thim /
AHyang nam mkha' la du ba yal ba bzhin chos sku skye ba med pa ma bcos spros bral 'od gsal chen por thim /
zhes brjod cing de'i ngang la cung zad mnyam par gzhag
/slar yang chu las nya 'phar ba'i tshul gyis rang nyid tshe dpag med gtso 'khor bcas pa mngon sum lta bur gsal bar gyur /
de ltar rang nyid bdag mdun dbyer med pa'i thugs ka'i AHlas 'od zer 'phros pas /
mdun gyi nam mkhar ma hA gu ru tshe dpag med kyi ye shes pa'i lha tshogs thams cad byon par gyur /
ces brjod cing bsams la /
tshe mda' slob dpon rang nyid kyis mtho tshad bzung zhing /
gong gi tshe gzungs ci mang bzlas la mda' la phu btab cing tshe 'gugs pa ni /
mda' dar bzung la g.yob bzhin pa dang bcas pas /
bcom ldan mgon po tshe dpag med //
shar phyogs dri za'i lag nas tshe khug cig
/khug cig khug cig tshe khug cig
/stsol cig stsol cig tshe stsol cig
/ye shes tshe yi dngos grub stsol //
bcom ldan mgon po\u0f8e
shar lho me lha'i lag nas\u0f8e
sham bu gong dang 'dra /
bcom ldan\u0f8e
lho phyogs gshin rje'i lag nas sogs /
bcom ldan\u0f8e
lho nub srin po'i sogs /
bcom ldan\u0f8e
nub phyogs chu lha'i sogs /
bcom ldan\u0f8e
nub byang rlung lha'i sogs /
bcom ldan\u0f8e
byang phyogs gnod sbyin sogs /
bcom ldan\u0f8e
byang shar dbang ldan sogs /
dbang po brgya byin lag nas sogs /
lha mo brtan ma'i lag nas sogs /
o rgyan pad+ma'i phyag nas sogs /
man+dA ra ba'i phyag nas sogs 'gre'o //
shar rdo rje rigs kyi mkha' 'gro ma //
sku mdog sngon mo mdangs dang ldan //
phyag na tshe yi bum pa bsnams //
'khor du sngon mo 'bum gyis bskor //
bcu drug lon pa'i na tshod can //
rdo rje rigs kyi tshe khug cig
/lho rin chen rigs kyi mkha' 'gro ma //
sku mdog ser mo mdangs dang ldan //
phyag na tshe yi bum pa bsnams //
'khor du ser mo 'bum gyis bskor //
bcu drug lon pa'i na tshod can //
rin chen rigs kyi tshe khug cig
/nub pad+ma rigs kyi mkha' 'gro ma //
sku mdog dmar mo mdangs dang ldan //
phyag na tshe yi bum pa bsnams //
'khor du dmar mo 'bum gyis bskor //
bcu drug lon pa'i na tshod can //
pad+ma rigs kyi tshe khug cig
/byang las kyi rigs kyi mkha' 'gro ma //
sku mdog ljang khu mdangs dang ldan //
phyag na tshe yi bum pa bsnams //
'khor du ljang mo 'bum gyis bskor //
bcu drug lon pa'i na tshod can //
las kyi rigs kyi tshe khug cig
/dgos 'dod 'byung ba'i tshe khug cig
/skyon gyis ma gos tshe khug cig
/mi 'gyur brtan pa'i tshe khug cig
/las kun 'grub pa'i tshe khug cig
/ces brjod cing 'dir yang gzungs mang du bzlas la tshe mda' la phu btab cing /
rang gis mtho tshad gzhal bas sor gcig sogs 'phel na bzang ngo //
yang na gong du dkyil 'khor ma bsdus par bzlas pa 'grub 'phral sems ma bcos pa spros bral 'od gsal chen po'i ngang cung zad mnyam par bzhag pa tsam byas la /
de nas tshe gzungs mang du bzlas shing mda' la phu btab pa tshe 'gugs la 'jug pa nas 'di'i bar bya ba'i tshul yang gsungs pas rang gi blo la gang mos byas pas chog
/bdag bskyed rkyang pa nyams su len na /
rang gi thugs ka'i AHyig las 'od zer 'phros pas dkyil 'khor bsdus te rang gtso bo'i nga rgyal gyis dge ba bsngo nas spyod lam la 'jug par bya'o //
de nas dbang blang ba dngos ni /
'ja' lus bum pa'i dbang bskur bstsal du gsol //
ye shes rlung gi gsang dbang bskur du gsol //
bde chen thig le'i sher dbang bskur du gsol //
mngon sum rig pa'i rtsal dbang bskur du gsol //
zhes lan gsum gyis gsol ba btab pas /
tshe dpag med rigs lnga rnams rim pa bzhin rang gi spyi gtsug tu byon nas dbang bskur bar gyur /
ces brjod cing bsams la /
bum pa spyi bor bzhag ste /
nga ni sangs rgyas tshe dpag med //
sangs rgyas kun dang mgrin gcig tu //
lus la sangs rgyas tshe dbang bskur //
bu khyod 'chi bdag las grol te //
bskal pa stong du tshe 'phel zhing //
srog gcod sdig pa dag gyur cig
/oM bud+d+ha a b+hi Shiny+tsa hU~M/
zhes gsung zhing bum pa'i chus spyi bo nas dbang bskur bas ye shes kyi chus lus kyi nang thams cad gang /
gti mug las gyur pa'i srog bcad pa'i sdig sgrib dag
/rnam snang gi tshe'i dngos grub thob par gyur /
de bzhin du bum pa dpral bar bzhag ste /
nga ni mi bskyod tshe dpag med //
ces sogs 'don pa bsgyur la /
oM badzra a b+hi\u0f8e
zhes gsung zhing sogs nas /
zhe sdang las gyur pa'i srog bcad pa'i sdig sgrib dag
/mi bskyod pa'i tshe'i dngos grub thob par gyur /
bum pa rna ltag g.yas dang /
nga ni rin 'byung tshe dpag med //
sogs /
oM rat+na a b+hi\u0f8e
nga rgyal dang ser sna las gyur pa'i srog bcad pa'i\u0f8e
rin 'byung gi tshe'i\u0f8e
bum pa ltag pa dang /
nga ni pad+ma tshe dpag sogs /
oM pad+ma a b+hi\u0f8e
'dod chags las gyur pa'i srog\u0f8e
'od dpag med kyi tshe\u0f8e
bum pa rna ltag g.yon dang /
nga ni don yod tshe dpag med //
sogs /
oM karma a b+hi Shiny+tsa hU~M/
phrag dog las gyur pa'i srog bcad pa'i sdig sgrib dag
/don yod grub pa'i tshe'i dngos grub thob\u0f8e
ces rigs lngas dbang bskur /
de nas spyi bor tshe dpag med tshon gang ba gcig gsal btab nas /
de las 'od 'phros dus gsum sangs rgyas thams cad kyi tshe dang ye shes thams cad hU~M yig dkar dmar gyi rnam par spyan drangs te de nyid la thim /
de nyid kyang 'od du zhu nas spyi bo tshangs bug nas mar zhugs /
snying gar rigs lnga tshe dpag med kyi skur gyur /
de rnams 'od du zhu nas thams cad la khyab pas 'chi med tshe'i ngo bor gyur par bsams la spyi bor rdo rje bzhag ste /
nga ni ye shes tshe dpag med //
kun tu brnyas pa spang bar bya //
'chi bdag chen po nga yis bcom //
bu khyod tshe yi rig 'dzin brnyes //
oM AHhU~M a mA ra Ni dzI ban+ti sid+d+hi pha la hU~M/
de nas mtha' rten /
rgyal srid sna bdun dang bkra shis rdzas brgyad kyi dbang tshe dpag med lha dgu bzhin la /
de yan chad bdag mdun tha mi dad kyi ngang du byed pa yin /
'di gnyis dbang tshig bsdus pas len na /
rten 'brel phun tshogs rdzas brgyad rin chen bdun //
snang srid longs spyod mchod sprin dbang bskur ro //
oM ma hA sarba rat+na a b+hi Shiny+tsa hU~M/
zhes brjod pas blangs kyang rung bar gsungs so //
de nas rang nyid tshe dpag med du gsal ba mdun bskyed kyi thugs ka nas phye la /
gtor ma chab kyis bran la /
oM AHhU~M lan gsum gyi byin gyis brlab /
oM a pa ri mi ta A yur+dz+nyA na sa pa ri bA ra i daM ba liM ta kha kha khA hi khA hi /
lan gsum mam lngas mdun bskyed la phul /
mtshan sngags sngon 'gro'i ar+g+haM nas /
shab+da'i bar gyis mchod /
'jig rten 'dren pa'i gtso bo sogs kyis bstod /
bcom ldan 'das bdag dang sems can thams cad la 'chi med tshe'i dngos grub ma lus pa bstsal du gsol /
zhes gsol ba btab /
de nas slob ma bos la mdun du 'khod pa la /
maN+Dal bkye bsdu tshar rjes slob dpon gyis /
'o nam mkha' dang mnyam pa'i sems can thams cad kyi don du bla na med pa yang dag par rdzogs pa'i sangs rgyas kyi go 'phang rin po che thob par bya /
de'i ched du tshe dbang zab mo gsan la don tshul bzhin du nyams su blang bar bgyi'o snyam pa bsam pa byang chub kyi mchog tu thugs bskyed pa dang /
chos gsan pa'i kun tu spyod pa rnams kyang theg pa chen po'i gzhung lugs dri ma med pa rnams las ji ltar 'byung ba bzhin gsal btab nas gsan pa gnang bar zhu /
de yang 'o skol gyi ston pa tshad med pa'i thugs rje chen po dang ldan pa sangs rgyas bcom ldan 'das 'di nyid kyis gdul bya rnams kyi blo yi rim pa dang 'tsham par /
dam pa'i chos kyi phung po bsam gyis mi khyab pa zhig gsungs pa de nyid phyogs ris su bsdu na theg pa che chung gnyis su 'dus pa las 'dir theg pa chen po yin /
de la yang rgyu pha rol tu phyin pa'i theg pa dang 'bras bu gsang sngags kyi theg pa gnyis yod pa las 'dir rgyu pha rol tu phyin pa'i theg pa las kyang khyad chos du ma'i sgo nas khyad par du 'phags pa 'bras bu gsang sngags kyi theg pa yin /
de la'ang snga 'gyur rnying ma dang phyi 'gyur gsar ma gnyis su yod pa las /
'dir snga 'gyur rnying ma yin /
de la yang bka' ma dang /
gter ma dang /
zhal gzigs kyi chos dang gsum yod pa las /
'dir zhal gzigs nas brgyud pa'i chos yin /
de yang bod khams sems can rnams kyi mgon dang skyob dang dpung gnyen gcig pur gyur pa ni /
o rgyan gyi slob dpon pad+ma 'byung gnas nyid yin la /
de nyid kyis skal ldan gyi slob ma ras chen dpal 'byor bzang po la dngos su gnang ba'i tshe dbang zab mo nye brgyud khyad par du 'phags pa 'di yin /
'di'i lo rgyus ni /
bo dong phyogs las rnam rgyal gyi nye gnas ras chen dpal 'byor bzang pos tsa ri zil chen phug dang /
gnas chen zab phu la sogs pa rnams su sgrub pa lo 'ga' mdzad pa la /
gsang sngags phyi nang gi yi dam gyi lha mang pos zhal gzigs /
khyad par 'ja' lus rdo rje'i sku brnyes pa slob dpon chen po pad+ma 'byung gnas kyis rang zhal sgrib med du bstan nas tshe dbang khyad par can 'di gnang zhing /
de nas rim par brgyud de da lta'i bar bar ma chad pa las byung ba'i tshe dbang zab mo bskur ba la slob dpon gyi bya ba dang slob ma'i bya ba gnyis las /
dang po slob dpon gyis bgyi bar 'os pa rnams sngon du legs par grub zin pas /
da khyed rang rnams kyi ngo skal du gyur pa slob ma'i bya ba la /
thog mar da ltar gyi slob dpon 'di nyid mgon po tshe dpag tu med pa yab yum du gsal ba la tshe dbang zab mo zhu ba'i yon du dmigs te maN+Dal zhig 'bul bar zhu /
de ltar maN+Dal phul nas /
slob dpon la gsol ba 'debs pa 'di'i rjes zlos lan gsum gyi bar du mdzad par zhu /
kun mkhyen ye shes phung po can //
srid pa'i 'khor lo rnam sbyong ba //
de ring bshad pa'i rin chen gter //
gtso bos bdag la gnang bar mdzod //
ces pas gsol ba btab nas /
rgyud dag par bya ba'i slad du dmigs pa 'di bzhin du mdzad par zhu /
gnas khang 'di nyid ye shes kyi rang snang las grub pa'i thar pa chen po'i gzhal yas khang gru bzhi sgo bzhi rgyan rta babs mtshan nyid thams cad yongs su rdzogs pa'i nang du /
tshe dpag med lha bcu bdun ma'i lha tshogs la rtsa ba'i bla ma dang dbyer med pa'i ma hA gu ru ste o rgyan pad+ma'i rigs bdag dang bcas pa'i mtha' skor du phyogs bcu'i bla ma yi dam sangs rgyas byang chub sems dpa'i tshogs dang bcas pa thams cad dang /
mtshams rnams dang 'og gi cha la dpa' bo mkha' 'gro chos skyong srung ma'i tshogs dang bcas pa thams cad kyis rang re rnams la dbang skur bar byed pa la bar du gcod pa'i gdon bgegs rnams tshar gcod pa'i phyir hU~M phaT kyi sgra sgrog pa sprin gyi phung po gtibs pa ltar gsal btab la /
de rnams kyi spyan sngar rang dang mtha' yas pa'i sems can thams cad 'khod nas tshe thog ma med pa nas bsags pa'i sdig pa bshags pa la sogs pa'i yan lag bdun pa bgyi snyam pas 'di'i rjes zlos lan gsum gyi bar du mdzad par   zhu /
dkon mchog gsum la bdag skyabs mchi //
sdig pa mi dge so sor bshags //
'gro ba'i dge la rjes yi rang //
sangs rgyas byang chub yid kyis bzung //
sangs rgyas chos dang tshogs mchog la //
byang chub bar du skyabs su mchi //
rang gzhan don gnyis rab bsgrub phyir //
byang chub sems ni bskyed par bgyi //
byang chub mchog gi sems ni bskyed bgyis nas //
sems can thams cad bdag gis mgron du gnyer //
byang chub spyod mchog yid 'ong spyad par bgyi //
'gro la phan phyir sangs rgyas 'grub par shog
/ces dang /
slar yang 'di rang nas bshad pa'i yan lag bdun pa 'di'i rjes zlos kyang lan gsum gyi bar du mdzad par zhu /
ma hA gu ru o rgyan pad+ma dang //
sogs nas /
bla med byang chub chen por bsngo bar bgyi //
zhes pas rgyud dag par byas nas /
de nas dbang bskur ba la yang dpon slob kun gyis thun mong du dkyil 'khor sgrub pa dang /
gsal 'debs pa'i dmigs pa 'di bzhin mdzad cing rjes zlos kyang mdzad par zhu /
skad cig tsam gyis rdo rje chen po'i nang //
zhes pa nas /
me tog phreng ba lta bus bskor bar bzhugs //
zhes pas dkyil 'khor gsal btab cing /
dug gsum gyi rnam rtog phyir 'bud pa dang /
rlung kha sbyor du 'dzin pa'i slad du 'di'i rjes zlos mdzod /
rlung ro lan gsum phyi la sogs nas /
kha sbyar bzung /
zhes dang /
de nas khyed rang rnams kyis dmigs pa 'di bzhin mdzad par zhu /
sna g.yas nas rlung phyir bus pas nyon mongs pa zhe sdang gi rtog pa sngo bun bun phyir thon pa'i mos pa byas nas sna g.yas nas rlung lan gcig 'bud par zhu /
byas la dpon slob thams cad kyis rlung lan gcig 'bud /
yang sna g.yon nas rlung phyir bus pas nyon mongs pa 'dod chags kyi rtog pa thams cad dmar bun bun phyir thon pa'i mos pa byas nas /
sna g.yon nas rlung lan gcig 'bud par zhu /
thams cad kyis 'bud /
yang dbus nas rlung phyir bus pas /
nyon mongs pa gti mug gi rtog pa thams cad phyir nag bun bun thon pa'i mos pa byas nas dbus nas lan gcig 'bud par zhu /
byas la thams cad kyis 'bud /
de nas 'og rlung bskums te /
steng rlung mnan nas snying gar rlung bum pa can 'dzin par zhu /
byas la thams cad kyis rlung kha sbyor 'dzin /
de nas rang gi snying ga'i rnam shes pad+ma 'dab ma brgyad pa'i rnam pa kha bye ba'i ze'u 'bru'i steng gi AHlas 'od zer phyogs bcur 'phros pas /
mdun gyi nam mkhar ma hA gu ru o rgyan pad+ma rigs bdag tu bzhugs pa'i pad+ma'i rigs kyi lha tshe dpag med lha bcu bdun la /
phyogs bcu'i bla ma yi dam sangs rgyas byang sems dpa' bo mkha' 'gro ye shes kyi spyan dang ldan pa rnams sprin gyi phung po 'thibs pa ltar byon par bsams nas 'di'i rjes zlos mdzod /
snying ga'i rnam shes sogs nas /
byon par gyur /
ces brjod /
de nas nam mkhar byon pa'i lha tshogs rnams la dmigs nas gsol ba 'debs pa 'di'i rjes zlos lan gsum gyi bar du mdzad par zhu /
bcom ldan mgon po sogs nas /
dngos grub bstsal du gsol /
zhes gsol ba btab pas gu ru'i bum pa nas tshe dpag med kyi bum par bdud rtsi babs /
de nyid khyed rang rnams kyi spyi bo tshangs pa'i bu ga nas mar babs te snying gar thim pas 'chi med tshe'i dngos grub thob cing /
ye shes sems dpa' nam mkhar spyan drangs pa rnams dam tshig gi dkyil 'khor la gnyis su med par thim pa'i mos pa mdzad nas 'di'i rjes zlos mdzod /
dam tshig sems dpa' so so'i lha tshogs sogs nas /
bdag por gyur /
ces dang /
de ltar dam ye dbyer med pa'i gtso bo'i spyi gtsug tu ma hA gu ru rigs bdag gi tshul du bzhugs pa'i gtso bo'i thugs ka'i AHyig gi 'od zer las snying po'i sngags kyi 'khor lo rang sgra sgrog bzhin par byung ba las /
dus gsum gyi sangs rgyas dang byang chub sems dpa' kun gyi thugs rje dang byin rlabs dang khams gsum sems can ma lus pa'i tshe dang bsod nams dpal dang 'byor pa rnams bsdus nas rang la thim pas 'chi med tshe'i dngos grub thob pa'i mos pa mdzad nas 'di'i rjes zlos mdzod /
de ltar lha tshogs gsal bar bsgom pa yi //
sogs nas /
yab yum zhal nas snying po'i sngags 'di bzlas //
oM AHhU~M badzra rat+na A yu She hU~M b+h+rU~M/
tshe b+h+rU~M/
g.yu b+h+rU~M/
nr-i b+h+rU~M/
ban+d+ha b+h+rU~M/
A yur+dz+nyA na b+h+rU~M/
oM a mA ra Ni dzI ban+ti sid+d+hi pha la hU~M/
de nas lha dang sngags las 'od zer 'phros //
sogs nas /
'chi med ye shes tshe yi ngo bor gyur //
zhes rjes zlos lan cig byed du gzhug
/de nas slob dpon gyis bzlas pa bya ba ni /
oM AHhU~M badzra rat+na sogs tshe gzungs ji ltar rigs pa bzla /
de nas rdzogs rim bsgom pa ni /
khyed rang rnams sems ma bcos pa spros bral 'od gsal chen po'i ngang la cung zad mnyam par 'jog par zhu /
zhes brda sprad la /
dpon slob kun gyis cung zad mnyam par bzhag
/yang slob dpon gyis tshe gzungs tshar lnga tsam bzlas la /
tshe mda'i ltong nas mde'u bar la slob dpon gyis phu btab /
tshe gzungs 'don bzhin pas slob ma la'ang de bzhin byed du bcug
/de nas slob ma rnams rim bzhin smyug ma'i rtsa ba nas ltong gi bar la lag pa'i mtho 'debs la so so'i mtho tshad ji tsam byung ba de don la 'dzin du bcug
/de nas slob dpon gyis mda' dar bzung la g.yob bzhin pa dang bcas /
bcom ldan mgon po tshe dpag med //
shar phyogs dri za'i lag nas zhes pa nas /
las kun 'grub pa'i tshe khug cig
/ces pa'i bar gong bzhin brjod la tshe khug cig ces pa'i tshe mda' dar g.yob /
de nas slob dpon gyis tshe sgrub kyi sngags de ci rigs bzlas rjes tshe mda' la sngags chu rdeg cing /
de nas slob ma rnams la /
snga ma bzhin mda' la mtho tshad gzhal du bcug la /
sor gcig dang gnyis la sogs pa chad na cung zad ngan pa yin pas tshe dbang zhu ba /
tshe sgrub bya ba /
gsod par nges pa'i sems can gyi tshe skyob pa sAts+tsha gdab pa la sogs pa tshe 'phel ba'i thabs la 'bad par bya'o //
sor gcig dang gnyis la sogs pa 'phel na mda' 'phel ba bzhin du tshe 'phel ba yin pas bzang ba yin no //
zhes brjod /
de nas dbang gi dngos gzhi la thog mar gsol ba 'debs pa 'di'i rjes zlos lan gsum gyi bar du mdzad par zhu /
'ja' lus bum pa'i sogs nas /
rtsal dbang bskur du gsol //
zhes gsol ba btab nas /
tshe dpag med rigs lnga rnams rim pa bzhin byon nas dbang bskur ba'i mos pa bya dgos pa las /
khyed rang rnams dmigs pa 'di bzhin mdzod /
bla ma dang mdun bskyed kyi dkyil 'khor gyi lha tshogs rnams kyi thugs ka nas bye bar gyur pa'i skur byed nam mkha'i dkyil 'khor rnams tshe dpag med dkar po phyag na tshe'i bum pa thogs pa bsam gyis mi khyab pa nam mkha' gang bar byon nas /
de rnams dang slob dpon lhan cig pas bum pa bdud rtsis gang ba khyed rang rnams kyi spyi bor bzhag nas dbang bskur ba'i mos pa mdzod /
nga ni rnam snang tshe dpag med //
sangs rgyas kun dang lhan cig tu //
lus la rnam snang tshe dbang bskur //
bu khyod 'chi bdag las grol te //
bskal pa stong du tshe 'phel zhing //
srog gcod sgrib pa dag gyur cig
/oM bud+d+ha a b+hi Shiny+tsa hU~M/
zhes brjod cing bum pa'i chu sbyin /
zhes gsung zhing bum pa'i chus spyi bo nas dbang bskur bas lus kyi cha shas thams cad 'chi med ye shes kyi bdud rtsis gang bas dri ma thams cad dag
/khyad par du skye ba snga ma rnams su nyon mongs pa gti mug gis kun nas bslangs te sems can gyi srog bcad pa la brten nas tshe thung bar gyur pa'i las sgrib ci bsags pa thams cad dag nas rnam snang tshe dpag med kyi tshe yi dngos grub thob byung snyam pa'i mos pa mdzod /
'di man gyi rigs gzhan bzhi la sku mdog bsgyur ba ma gtogs snga ma'i rigs 'gres kyis shes par 'gyur bas /
slar yang dmigs pa 'di bzhin mdzod /
bla ma dang mdun bskyed kyi sogs nas de rnams dang slob dpon lhan cig pas bum pa bdud rtsis gang ba dpral bar bzhag nas dbang bskur ba'i mos pa mdzod /
nga ni mi bskyod tshe dpag med //
ces sogs nas /
oM badzra a b+hi Shiny+tsa hU~M/
bum chu blud pa sogs rigs 'gre
/zhe sdang gis kun nas bslangs te srog bcad pa la sogs dang /
mi bskyod pa'i tshe'i dngos grub thob sogs /
slar yang dmigs pa 'di bzhin mdzod /
bla ma dang sogs nas /
de rnams dang slob dpon lhan cig pas bum pa bdud rtsis gang ba rna ltag g.yas su bzhag nas dbang bskur ba'i mos pa mdzod /
nga ni rin 'byung sogs /
oM rat+na sogs /
khyad par skye ba snga ma rnams su nga rgyal dang ser snas kun nas bslangs te gzhan gyi srog bcad pa la brten nas sogs /
rin chen 'byung ldan tshe yi dngos grub thob\u0f8e
slar yang dmigs pa 'di bzhin mdzod /
bla ma dang sogs nas de rnams dang slob dpon lhan cig pas bum pa bdud rtsis gang ba ltag par bzhag nas dbang bskur ba'i mos pa mdzod /
nga ni pad+ma tshe dpag med sogs /
oM pad+ma sogs /
'dod chags kyis kun nas bslangs te gzhan gyi srog bcad pa la brten nas sogs /
'od dpag med kyi tshe yi dngos grub thob\u0f8e
slar yang dmigs pa 'di bzhin mdzod /
bla ma dang sogs nas /
de rnams dang slob dpon lhan cig pas bum pa bdud rtsis gang ba rna ltag g.yon du bzhag nas dbang bskur ba'i mos pa mdzod /
nga ni don yod tshe dpag med sogs nas /
oM karma a b+hi Shiny+tsa hU~M/
bum chu sbyin /
zhes gsung zhing bum pa'i chus spyi bo nas dbang bskur bas lus kyi cha shas thams cad 'chi med ye shes kyi bdud rtsis gang /
dri ma thams cad dag
/khyad par du skye ba snga ma rnams su nyon mongs pa phrag dog gis kun nas bslangs te sems can gyi srog bcad pa la brten nas sku tshe thung bar gyur pa'i las sgrib ci bsags pa thams cad dag
/don yod grub pa'i tshe yi dngos grub thob pa'i mos pa mdzod /
ces rigs lnga'i dbang bskur /
de nas khyed rang rnams kyi spyi bor tshe dpag med tshon gang ba gcig gsal btab nas /
de la gus 'dud byas pas /
de'i thugs ka nas 'od zer dpag tu med pa 'phros pas /
dus gsum gyi sangs rgyas thams cad kyi tshe dang ye shes thams cad hU~M yig dkar dmar gyi rnam par spyan drangs /
de nyid la thim /
de nyid kyang 'od du zhu nas /
spyi bo'i tshangs bug nas mar zhugs /
rang rang gi snying gi nang du dbus su rnam snang tshe dpag med /
shar du mi bskyod tshe dpag med /
lhor rin 'byung tshe dpag med /
nub tu pad+ma tshe dpag med /
byang du don yod tshe dpag med rnams kyi skur gyur pa /
slar yang tshe dpag med de rnams 'od du zhu nas lus thams cad khyab /
'chi med tshe'i rdo rje'i ngo bor gyur pa'i tshe chu de nyid gyen du phyur bas khyed rang rnams kyi smin mtshams yan chad gang bas bum dbang thob /
mgrin pa yan chad gang bas gsang dbang thob /
snying ga yan chad gang bas sher dbang thob /
gsang gnas sam rkang mthil yan chad gang bas tshig dbang rin po che bzhi pa dang /
rig pa'i rtsal dbang thob nas khyed rang rnams ye shes tshe dpag med kyi ngo bor gyur pa'i mos pa mdzod /
de nyid brtan pa'i slad du slob dpon gyis khyed rang rnams kyi spyi bor rdo rje bzhag ste brtan par byas pa'i mos pa mdzod /
nga ni ye shes tshe dpag med //
sogs nas /
tshe yi rig 'dzin brnyes //
des dbang gi dngos gzhi grub nas /
mtha' rten la 'byor pa thob cing bkra shis par bya ba'i slad du rgyal srid sna bdun dang bkra shis rdzas brgyad kyi dbang bskur ba la thog mar 'khor lo rin po che lag tu thogs te dbang bskur ba'i mos pa mdzod /
lha rdzas las grub sogs nas /
rgyal srid sna bdun dang bkra shis rdzas brgyad rnams tshe dbang lha dgu ma ltar bya /
de nas /
oM AHhU~M a mA ra Ni dzI ban+ti sid+d+hi pha la hU~M/
zhes yang yang brjod cing /
'dir tshe gtor gyi dbang bskur /
mchan /
slob dpon gyis slob ma rnams la tshe ril dang tshe chang ster /
de rnams kyi sgo nas dbang gi dngos gzhi mtha' rten dang bcas pa legs par grub nas /
de dag gi gnas skabs su thob cing khas blangs pa'i dam tshig dang sdom pa la srung sdom tshul bzhin du bgyid snyam pas 'di'i rjes zlos lan gsum gyi bar du mdzad par zhu /
gtso bos ji ltar sogs dang /
gtang rag gi maN+Dal /
deng nas brtsam ste sogs gzhan nas 'byung ba ltar bya /
de rnams kyi sgo nas slob dpon chen po pad+ma 'byung gnas kyis ras chen dpal 'byor bzang po la dngos su gnang ba'i tshe sgrub zab mo mda' 'phel ma'i dbang bskur ba legs par gsan pa yin pas rang gzhan gyi don rgya chen po mdzad par zhu /
bsod nams 'di yis sogs brjod la slob ma rnams rang gnas su gtang ngo //
de nas slob dpon gyis mdun bskyed la mchod bstod dang 'dod pa'i don la gsol ba btab /
yig brgyas lhag chad kha bskang /
nongs pa bzod par gsol /
ras bris yin na brtan bzhugs dang /
tshom bu yin na /
oM/
khyed kyis sems can don kun mdzad //
sogs kyis tshom bu'i ye shes pa gshegs /
dam tshig pa rang la bsdus la gnas gsum bsrung /
dge ba bsngos la bkra shis kyi phreng bas mtha' brtan par bya'o //
de ltar slob dpon pad+ma 'byung gnas kyis //
grub dbang ras chen dpal 'byor bzang po la //
dngos su gnang ba'i tshe dbang skur ba'i tshul //
don gnyer nor bu bzang pos bskul ba'i ngor //
thams cad mkhyen pa sngags 'chang A nan+da'i //
tshe dbang 'chi med lhun grub sor bzhag nas //
mchan bu'i gsal byed 'ga' yang dkyus nyid du //
bris nas shin tu go bde don gsal 'di //
shAkya'i dge slong bzang po rgyal mtshan gyis //
dngul mda' lhun grub steng gi dgon pa ru //
lcags sbrul dbyug zlar sbyar ba'i yi ge pa //
sangs rgyas don grub nyid kyis gus pas bgyis //
bdag blo rmongs phyir 'di la nongs mchis na //
bla ma lhar bcas spyan sngar mthol zhing bshags //
legs pa'i dngos po gang zhig thob pa des //
tshe dpag med pa'i zhal mchog mthong bar shog
/'dis sems can dpag tu med pa la phan thogs par gyur cig
/sarba dA mang+ga laM///
/
!
tshe sgrub zab mo mda' 'phel ma'i skabs su nye bar mkho ba'i zin bris bdud rtsi'i snye ma bzhugs so //
na mo gu ru b+h+yaH
'dir rnal 'byor gyi dbang phyug chen po ras chen dpal 'byor bzang po'i thun mong ma yin pa'i zab khyad can gyi gser chos rnam pa gsum gyi ya gyal /
gnas skabs su tshe'i bar chad thams cad zhi zhing ring por 'tsho ba dang /
mthar thug 'chi med ye shes kyi sku sgrub pa'i thabs khyad par can tshe dpag med lha bcu bdun ma ltas dang cho 'phrul dngos su ston pa'i tshe dbang zab mo mda' 'phel ma zhes yongs su grags pa 'di la smin grol yan lag dang bcas pa las dang po smin byed dbang ni /
rdo rje slob dpon bsnyen pa las su rung zhing ting nge 'dzin la brtan pa rjes su mthun pa thob pas ras chen rdo rje 'chang rang nyid kyi phyag bzhes 'khrul med zhwa lu mkhan chen bsod nams mchog grub kyis mdzad pa'i dbang chog 'chi med 'byung ba sor bzhag ltar mdzad na shin tu legs kyang /
bsnyen pa ma thems pa dang /
las dang po pa'i slob dpon dag gis dbang bskur ba'i tshe dmigs pa gsal ba sogs kyi ched thog mar slob dpon rang nyid kyis sgrub mchod bdag 'jug sngon du 'gro bas /
slob ma la dbang bskur ba sogs thub bstan mkhan chen bzang po rgyal mtshan gyi dbang chog 'chi med dpal ster bzhin la /
bkra shis rdzas brgyad kyi dbang gi mjug tu /
tshe gtor gyi dbang bskur ba zhwa lu mkhan chen gyis mdzad pa ltar sbyar na rgyas pa'i yan lag tu 'gyur ro //
grol byed kyi lam la bskyed rdzogs gnyis las //
dang po gtso bor bskyed bzlas kyi sgo nas tshe sring ba'i bsnyen pa byed tshul ni /
bkra shis shing byin chags pa'i dben gnas su dkyil 'khor dang mchod pa'i yo byad rnams tshul bzhin du bsham /
ra ba bzhi gang yang rung ba'i yar ngo'i gza' skar sbyor byed shis pa'i nyi shar nas brtsam ste thun bzhi'i rim pas bdag mdun dbyer med kyi bskyed bzlas dang /
thun so so'i mthar dbang blang ba sogs byas na gzhung dang mthun zhing bsnyen sgrub sbrags mar 'gyur bas shin tu legs /
gal te spros pas ma 'chun na bdag bskyed rkyang pa la brten nas bsnyen pa rdzogs par btang /
grol khar dkyil 'khor bshams nas dngos grub kyi slad du dbang blang ba sogs bya /
gang ltar yang sngags 'bum phrag bzhi kha skong dang bcas pa bzla /
bzlas dmigs gzhung du gsal /
sngags kyi don /
oM AHhU~M ni rdo rje gsum gyi sa bon /
badzra rat+na A yu She /
rdo rje rin po che'i tshe'i ched du /
hU~M b+h+rU~M sems brtan par gyur cig
/tshe b+h+rU~M/
tshe brtan par gyur cig
/g.yu b+h+rU~M/
bla brtan par gyur cig
/nr-i b+h+rU~M/
srog brtan par gyur cig
/ban+d+ha b+h+rU~M/
thig le brtan par gyur cig
/A yur+dz+nyA na b+h+rU~M/
tshe dang ye shes brtan par gyur cig
/oM sngags kyi 'go 'dren /
a mA ra Ni /
'chi ba med pa /
dzI ban+ti sid+d+hi pha la /
'tsho ba'i rgyun gyi dngos grub bzang po /
hU~M/
sdus shig
/ces pa ste /
mi shigs dwangs ma gsum ldan rdo rje rin po che'i tshe sgrub pa'i slad du /
tshe brten pa dang /
rten dang /
rnam shes dang /
de rnams 'brel ba'i tshogs pa dag brtan par bya ba dang /
de la brten nas tshe dang ye shes kyi dngos grub brtan cing nus ldan bya ba ste /
'di las brtsam ste don mang du spros pas chog mod /
re zhig bzhag go
/bsnyen pa'i kha skong gi sbyin sreg dmigs bsal ma bshad pas ma byas kyang rung /
spro na rdo rje theg pa snga 'gyur gyi gsang ba spyi'i lugs bzhin bya /
tshogs kyi mchod pa sogs kyang de dang 'dra'o //
gnyis pa rdzogs rim ni /
'di nyid kyi gzhung rang du bum can gyi rlung sbyor dang /
rjes gzhig gi rim pas 'od gsal la 'jug pa'i tshul tsam 'byung ba ni bskyed rim gyi skabs su'ang bsgom par bya ba yin la /
rgyas pa don du gnyer na gtum mo zhag bdun ma zhal shes dang bcas pa dang /
khyad par 'chi med rlung sbyor sogs brgyud ldan dam pa'i zhal las blang bar bya'o //
yan lag gzhan ni /
tshe gegs sel ba dang /
ring 'tsho'i rten 'brel spel ba sogs kyi ched du las tshogs rab 'byams sgrub pa'i tshul tha dad pa dag kyang bsnyen pa las su rung ba'i rnal 'byor pas bsgrub tu rung zhing /
khyad par me tog dang rde'u bcud len /
rlung dang rig pa'i bcud len sogs bka' brgyud 'di nyid las 'ongs pa dag tshul bzhin du bsten na 'chi med grub pa'i rig 'dzin gyi dbang por 'gyur ba ni nges pa'o //
gong du bshad pa'i bdag bskyed rkyang pa la brten nas bsnyen pa bya ba'i tshul gyi ngag 'don ni /
skyabs sems tshad med bzhi bsgom pa dkyus ltar dang /
oM swa b+hA ba sogs kyis stong par sbyang /
skad cig tsam gyis rdo rje chen po'i nang //
gnas yul thams cad pho brang gzhal yas khang //
'dab brgyad gru bzhi sgo bzhi lcags rir bcas //
zhes sogs dkyus ltar la /
bdag mdun tha mi dad pa la ye shes dgug bstim sogs kyi tshe /
bdag nyid kho na byas pas 'thus shing /
bzlas pa'i mjug tu rdzogs rim bsgom /
slar yang chu las nya 'phar ba'i tshul du thun mtshams kyi lhar ldang /
gnas gsum bsrung /
bsngo smon shis brjod sogs byas pas don 'grub pa nyid do //
zhes pa'ang bya bral ba many+dzu g+ho Shas zin bris su btab pa A yur+dz+nyA na bar+d+han+tu sarba dza ga taM//

//
