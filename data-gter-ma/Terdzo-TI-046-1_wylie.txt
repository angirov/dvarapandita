@#//
bla chen yab sras dril sgrub kyi las byang chog khrigs byin rlabs sprin phung zhes bya ba bzhugs so //
byin rlabs dngos grub phrin las kyi //
rtsa ba gsum la nyer btud nas //
'chi med rig 'dzin bcud dril gyi //
las byang go bder 'god la spro //
de yang gter gzhung las /
bdag 'dra bai ro tsa na yis :
khams gsum sems can thams cad kyi :
gnyis 'dzin dri ma bsal ba'i phyir :
bon chos gnyis kyi bcud bsdus nas :
zab mo sku gsung thugs kyi sgrub pa bstan :
zhes gsungs pa ltar /
phyogs zhen gyi dri ma bral zhing /
bon chos kyi dgongs pa ro gcig tu rtogs nas /
dag snang dang mos gus lam du byed pa'i rnal 'byor pas /
rtsa gsum 'dus pa'i spyi dpal /
bla ma sgrub pa'i bcud 'dus /
bla chen yab sras gcig dril gyi sgrub thabs 'di nyid nyams su blang ba la'ang gsum ste /
gzhung las /
'di la rnam pa gsum yin te :
sbyor ba dngos gzhi mjug gsum mo :
skal ldan bu yis nyams su longs :
zhes gsungs pa ltar thog mar bla ma mtshan nyid dang ldan pa dbang gi chu rgyun ma chad pa las dbang mchog legs par thob nas /
gnas dben par mkho ba'i yo byad tshogs par bsags te /
dkyil 'khor sgo rdzogs kyi dbus su pad+ma 'dab bzhi'i lte bar A+o~M AHhU~M dang /
ze'u 'brur g.yung drung gnyis dang rdo rje gnyis spel mar brgyan pa /
'dab bzhir ha ri ni sa bzhi byang skor du bkod /
dbus su many+dzi'i khar bum pa rgyan ldan bcud kyis gtams pa dang /
gzhan yang gtor ma sku gzugs kyis brgyan pa /
phyi nang mchod tshogs sogs rgya cher bshams la /
dam pa rang grol gyi snyan brgyud ltar tshan spos kyis bsang /
de nas gta' chen phyi mtshams sa chog gi rim pa rgyas par spro tshe /
gsas mkhar rin po che spyi spungs ltar bya dgos kyang /
'dir de tsam gyi spros pa bskyung zhing tshogs dbang sogs dang 'brel par bya tshul 'grigs chags ni /
spyi 'gro ltar dkar gtor btang zhing snang srid zhi bde'i phrin las bcol /
rgyan rdzas 'god pa la dang po tshan chab 'thor zhing /
A+o~M:
rin chen lnga las grub pa ste :
gtsang zhing dag pa'i mchod rdzas la :
bag chags dri ma mi mnga' yang :
sems can nyon mongs dag pa'i phyir :
tshan chab bdud rtsi lha yi chab :
sman spos dri bzang dag pa'i chu :
ye shes lha chab dag pa 'dis :
mi gtsang dri ma dag gyur cig :
A+o~M shud+d+ho sa le sang nge ye swA hA:
de nas spos kyis bdug ste /
A+o~M:
tsan+dan gla rtsi ga pur dang :
rgya spos sbyar spos dri yi spos :
dri ngad dud pa sprin du gtibs :
rin chen mchod rdzas dag pa la :
skyon dang 'bag rme mi mnga' yang :
sems can bag chags dag bya'i phyir :
spos dang dri yis skyon bsal lo :
mi gtsang rme grib sangs gyur cig :
A+o~M shim phod pra ti d+hU pe a dkar ye swA hA:
zhes dag gtsang bya zhing /
bum snying bzlas shing bum rjas bsngags la blugs te bum pa 'god la /
tshig bshad ni /
A+o~M:
rin chen bum pa gzhal yas khang :
ngo bo stong zhing bdag med dbyings :
rnam pa so sor gsal ba mkha':
dbyer med lha tshogs rang bzhin klong :
rten dang brten par 'brel ba'i phyir :
'du 'bral med par bzhugs su gsol :
a ma ha ra brtan du hrun :
zhes dgod gtor ma bkod de /
e ma ho :
mkha' dbyings rnam dag gtor gzhong du :
'dzad med longs spyod gtor mas bkang :
ye shes lnga yi 'od zer 'phro :
bla ma yi dam mkha' 'gro'i tshogs :
