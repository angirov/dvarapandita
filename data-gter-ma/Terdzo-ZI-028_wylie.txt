@#//
bla ma gsang ba 'dus pa las /
pad+ma rgyal po'i sgos sgrub khol phyung bzhugs so //
\u0f88\u0f88\u0f88\u0f88\u0f88\u0f88\u0f88
ma hA gu ru sarba sid+d+hi hU~M:
'gro ba dbang du bsdu ba'i phyir :
gu ru sgrub pa'i thabs la gsum :
sbyor ba dngos gzhi rjes dang gsum :
sbyor ba la gsum skyabs 'gro dang :
sems bskyed gsol ba gdab pa 'o :
skyabs 'gro sgo gsum yid dad pas :
na mo :
bde gshegs thams cad 'dus pa'i sku :
bla ma rdo rje 'dzin pa la :
bdag sogs sems can skyabs su mchi :
sems bskyed 'gro ba gzhan don du :
bla ma'i rnal 'byor brtson bya bsam :
gsol 'debs spyi gtsug bla ma bsgom :
kye kye gu ru chen po la :
sangs rgyas kun gyi yon tan rdzogs :
bdag gi bsam pa bsgrub tu gsol :
dngos gzhi la gsum bskyed rim dang :
sngags bzlas rdzogs pa'i rim pa'o :
bskyed pa dang po stong gsal las :
hrIHdmar 'od 'bar snang srid khyab :
slar 'dus hrIHnyid hU~M du gyur :
hU~M las 'od 'bar pad sdong ni :
rkang bzhi'i steng du dar 'bol brtsegs :
de steng hU~M dmar gu rur bskyed :
zhal gcig phyag gnyis skyil krung bzhugs :
sku mdog dmar gsal zhi ma khro :
dar dmar ber phyam sku la gsol :
phyag g.yas lcags sgrog DA ma ru :
phyag g.yon me long yig 'bru 'dzin :   (a nr-i su tri pre du e sha truM dkyil du hU~M/)
thugs kar pad steng hU~M dmar las :
'od 'phros skye 'gro yongs la phog :
gang la dmigs pa lcags kyus drangs :
thugs kar dbang du 'dus par bsam :
oM badzra gu ru pad+ma rA dza a nr-i e pA shaM ku ru hU~M hU~M:
bdun 'bum bzlas pas skye 'gro sdud :
me long de bzhin rang yang bcang :
rdzogs rim snang srid dmar 'byams 'od :
tshur 'dus bdag nyid hU~M la rdzogs :
hU~M nyid klad kor thig ler rdzogs :
stong nyid snying rje'i ngang la gnas :
dbang gi dngos grub nges par 'thob :
rjes la gsum ste smon lam dang :
rgyun spyod bsgrubs pa'i 'bras bu 'o :
smon lam 'di ltar bskyar zhing gdab :
na mo bla ma bsgrubs la sogs :
dus gsum bdag gis tshogs bsags mthus :
phrin las gang brtsam myur 'grub cing :
bdag sogs bla med 'bras thob shog :
rgyun spyod bla ma'i nga rgyal gyis :
gzhan don dmigs pa'i gsag sbyang bya :
'bras bu bla ma'i sa non cing :
gang ltar bsam pa'i dngos grub thob :
pad+ma rgyal po'i gsang sgrub 'di :
thugs kyi sras dang 'phrad par shog :[ \u0f80]atsha :
rgya rgya rgya :
zhes chos dbang rin po che'i zab gter gyi gtso bo bla ma gsang 'dus las sgos sgrub gung bsgrigs te khol du phyung ba'o ///
/
