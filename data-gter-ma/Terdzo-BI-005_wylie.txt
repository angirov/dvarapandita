@#//
char gcod khroM lnga phu brgyad bzhugs so //
gnubs kyi gong khug ma /
yi dam lha la phyag 'tshal lo //
char gcod 'di la /
'khor lo //
rdzas /
sngags /
log gnon bzhi'o //
de la 'khor lo ni /
gro shog gtsang ma la khyung gi lto bar 'khor lo rtsibs bzhi mu khyud dang ldan pa'i lte ba dang rtsibs bzhi la /
khroM 
re re /
lte bar khroM la g.yas skor du /
bud+d+ha g+ha ru NaHtsa le tsa le hU~M phaT/
de bzhin du /
mgrin pa'i rtsibs nas g.yas skor du /
badzra /
rat+na /
pad+ma /
karma /
rnams thog mar byas pa bri /
mu khyud la /
oM g+ha ru NaHtsa le tsa le hU~M phaT/
nA ga rA tsa sa ma ya shig shig
/nA ga rA tsa sa ma ya byer byer /
nA ga rA tsa sa ma ya nan nan /
nA ga rA tsa sa ma ya dum dum rbad rbad chod chod /
sprin gtor /
chu bur shig sngon po shig shig swA hA/
khroM ring sngags khyung lngar bskyed /
rdzas ni tshwa dang gla rtsi'o /
sngags ni khyung sngags stong bzlas so //
log gnon ni /
la cha'i khyung gzugs khyung dmar po bsgom /
sbal pa chung ngu thab tu bcug la me 'bud /
sbrul /
sbal pa /
wa rnams kyi sha
/mi mdze can dang /
me khams can gyi skra sen bsreg
/shing sna tshogs kyi dud pa btang /
des nges par chod /
nangs par mi dang ngag ma 'dres pa la sngags ci 'grub bzla'o //
\u0f80atsha /
oM g+ha ru NaHtsa le tsa le hU~M phaT/
oM char chod /
sprin gtor /
sprin khrol /
sprin shig
/sprin gyi chu bur sngon po shig shig swA hA/
des tshwa rnying dang 'khor lo la stong gis sngags la rab gnas bya'o //
gro zan gyi sbal ba la sa 'khor btsug
/mar gyi bya khyung la gnam 'khor btsug
/de sbal pa la bskyon //
skyer tsher gyis khyung gi rkang pa bya'o //
sngags 'debs dus gnam ma mthong bar byas nas gwa'u nang du bcug
/chu mig nang du chus ma nub par sba'o //
zab bo //
gnam 'khor ni gong du bshad ltar ram /
rtsibs brgyad la mu khyud dang bcas pa'i dbus dang rtsibs la khroM dgu /
mu khyud la /
oM g+ha ru NaHsogs /
sprul pa'i khyung chen dgus dzam bu'i gling du char gyi rgyun chen po srungs shig
/ces bri /
sa 'khor sbal pa'i lte bar /
pad 'dab brgyad la /
dbus su /[ \u0f88\u0f88\u0f88\u0f88\u0f88\u0f88\u0f88 ]'dab ma brgyad la /
yig mgo phyir bstan gyi phu raM kha sprod brgyad bri /
mu khyud la /
mgrin pa nas g.yon skor gyi /
nA ga rA tsa satwaM b+ha ya /
mA ra ya /
thib nig
/rbad chod /
oM char chod /
sprin gtor /
sprin khrol /
sprin shig
/sprin gyi chu bur sngon po shig shig swA hA/
klu chen po brgyad kyis dzam bu'i gling du char chod sprin gtor cig
/ces so //
\u0f80atsha /
nyin gcod la go thal la sngags 'di btab /
oM char chod ri sod dum pa swA hA/
phyogs bzhir gtor /
zab bo //
rang phyag rdor du bsgom /
nam mkha' me yis chod par bsam /
zab rgya /
dbus pa rtogs ldan kho bo'i lugs so //
rgya rgya rgya /
lugs gcig la /
rang nyid skad cig gis bya khyung dmar po sgro gshog mchu dang bcas pa thams cad me 'bar bas kha char gtong ba'i klu sbrul gyi rnam par gsal ba tshig cing nyam thag tu gyur /
me de yang stong gsum gang ba bskyed la /
oM nA ga rA tsa char chod /
nu gu rA tsa char chod /
sprin nag gtor gtor /
rdzas la rtsam pa rnying pa dang /
tshwa bsres te mer bsreg go
/drag rdzas ni /
de steng /
sbal pa dang /
sbrul sha
/gla rtsi bcas bsre /
tho rengs bya khwa ta'i skad ma grags gong sngags bzlas pa'i rdzas me thal 'jam po la bsregs shing dud pa btang /
nam mkha' la phu rgyag
/rang gi mgo steng dang kha char gar 'bab sa ru bskyed rim gsal sngags phu 'debs so //
\u0f80atsha /
char pa dang kha ba sogs gcod pa'i tshe /
thog mar bsang dang gser skyems bya zhing bden pa brjod /
des ma chod na /
zhi ba'i rdzas la sngags btab cing mer bsreg
/des ma chod na drag po'i rdzas la bya /
des kyang ma chod na /
gnam 'khor /
sa 'khor bya /
de thams cad kyis ma chod na /
sa 'khor lam gyi gzhi mdor mnan pa'i steng skyer pa'i me rgyun mi 'chad par sbar nas drag rdzas bsreg
/de dag gi skabs thams cad du rang nyid khyung gi bskyed rim ma chag par bsgom /
spyir sngags pas khyung gi bsnyen pa rtags thon pa gces so //
las grub pa na /
gnam 'khor gyi ye shes pa gshegs /
dam tshig pa rang la bstims nas 'khor lo mer bsreg
/sa 'khor klu sman bsres pa'i 'o chab kyis bran cing /
seng ge sgra dang /
sangs rgyas spyan ma'i sngags bzla zhing gso la mtsho'am chu bo chen por 'khor lo sbal gzugs dang bcas dor /
bsang dang gser skyems klu gtor sogs la 'bad pa gal che'o //
sa ma ya /
rgya rgya rgya /
gnubs kyi gong khug sro ma can gyi shog dril bcu'i nang tshan phyag len ma'o //
dge'o ///
/
