bla ma'i thugs sgrub bar chad kun sel las 'jam dpal pha rol rgol 'joms kyi brgyud pa'i gsol 'debs bzhugs so /
khyab bdag kun bzang 'jam dpal gshin rje'i gshed //
gsang bdag dpa' bo gnod sbyin skar mda' gdong //
bstan pa'i dbu brnyes rgyal po dzaHgsum la //
gsol ba 'debs so phyogs las rnam rgyal shog
/'jam dpal bshes gnyen rom+bu gu h+ya rje //
shAn+tiM gar+b+ha pad+ma thod phreng rtsal /
kha thun nag po gtsug lag dpal dge la //
gsol ba 'debs so phyogs las rnam rgyal shog
/du har nag po sangs rgyas gsang ba dang //
bA su d+hA ra sangs rgyas ye shes zhabs //
bdud 'dul rgyal po mnga' bdag yab sras la //
gsol ba 'debs so phyogs las rnam rgyal shog
/pad+ma'i rgyal tshab mchog gyur bde chen gling //
bka' babs chos bdag rtsa brgyud bla ma'i tshogs //
'jam dpal zhi khro'i dkyil 'khor 'khor lo la //
gsol ba 'debs so phyogs las rnam rgyal shog
/lhar snang brtan pos srid gsum zil gyis gnon //
drag sngags nus pas bdud bgegs thal bar brlag
/ting 'dzin stobs kyis las chen bcu gnyis dang //
dngos grub rnam gnyis bde blag 'grub par shog
/mi kha byad phur dus min 'chi ba sogs //
nyes pa'i tshang tshing mthu stobs dus mtha'i mes //
lhag med bcom nas 'chi bdag bdud kyi dpung //
mthar byed 'jam dpal khros pa'i sku brnyes shog
/'khor lo rnam bzhir goms pa'i rtsal rdzogs nas //
rang rig 'jam dpal gzhon nu snying dbus sad //
sgrib gnyis g.yul las rnam par rgyal ba yis //
gsang chen rdo rje'i 'khor los sgyur byed shog
/ces pa 'di ni lha mchog 'di nyid la mos pa'i blo can karma nyi mas gsung bskul ngor /
pad+ma gar gyi dbang phyug rtsal gyis bris pa dge legs 'phel ///
/
