@#//
mon bu pu tra ming sring gi sgrub thabs man ngag dang bcas pa slob dpon chen po pad+ma 'byung gnas kyis mdzad pa bzhugs so //
lha btsun byang chub 'od kyi gter byon sgrub thabs ka bkol mar grags pa'o //
bsam yas ra mo che /   la sogs 'phrul snang /   gtsug lag khang //
dbus dang phyogs bzhi mtshams bzhi ru //
mes dbon /   rje 'bangs lha chos mthun byas te //
bod kyi rigs kyis 'bad nas brtsigs //
de lta bu yi dus bzang yang //
tha mar dus ngan 'byung bar nges //
snyigs ma lnga bdo byung tsam na //
chos 'khor 'jig pa 'byung ba'i tshe //
slob dpon pad+ma la sogs pas //
bstan pa srung ba'i mtshon char bzhag
/gsang bar gdams pa /   sbas so gtad do phyi rabs pa'i //
bsod nams ldan pas 'di rnyed nas //
bstan pa mtshon 'dis bsrung bar bya //
mtshon cha la yang rnam mang ste //
mos par mthun pa'i mde'u ka 'di //
de dus las dang ldan pa yis //
sa ma ya ni bsgrims te bsam //
man ngag gding ldan don   the tshom med tshur mi ldog btang /zhes bya //
tshad med bzhi ldan sngon 'gro 'o //
las la sbyor khar zhe sdang gis //
rang skad cig gis /   gang mos lha yi gnyen po bsten //
bsam zhing thugs kyis sprul pa yi //
sgrub lugs gnyis las /   gnad nas bskul ba khros pas bskul //
'phral la myur ba'i las byed na //
'jigs rten pa la gnyer du gtad //
gdon mi za ste myur bar gsungs //
yid gnyis ma za rdo rje thod phreng gsung //
mon pa pho mo gsum dag la //
bsgrub par bya ba 'di lta ste /
khyad par dam rdzas gsog pa ni //
chang phud bse zhal gang byas te /   'di bod lugs yin rgya lugs la med /
gser dang dngul dag brdar byas la //
bshos bu zur brgyad brgyan pa gcig
/de yi nang du bzhag par bya //
dar zab spyan gzigs sna tshogs gsag   las myur bas pho gnyis mnyes pa'i dam rdzas /
ming byang bris la de   smyug ma /la gdags //
mda' rgyang gang du dpag byas la //
gcer bur phyungs la skra yang bshig
/g.yang gzhi brdab cing snying po bzlas //
cho nges brdung zhing 'o dod 'bod //
ra mda' bzlog cing   'bod rbad gsad gsum dril te bzlas /ma nyes pa'i /   dpang yang gzug
/zla ba gsum pa dag la yang /   dang po sgrub dus nas mar la zer /
de ltar byas pas las la gzud //
gru gsum phyag gang brkos pa la //
de yi nang du sprel thod dam //
yang na khyi thod nang dag tu //
pha waM long bu'i rdo bcug la //
de yi nang du ming rus gzhug
/rdo yi gsang ba'i rten yin no //
ming rus rten dang bcas pa de //
dong du bcug la de steng du //
bdag nyid 'dug la yi dam lha'i thugs ka nas /   snying po bzla //
bdag nyid mon pa nag po ste //
skabs su phyung zhing yungs dkar brdeg
/srog snying   pho'i zer kyang /ming sring gsum po bzla //
a li a li ma dza dzaH
shaM shaM
/li shi ded /
a sho ded /
mu smug
/spu gri a li ma dza dzaH
nag mo sha la rubs dza dzaH   sho lam zer /
a them a them /
kha tham kha tham /
bod de yang ni rbad pa'o //
d+h+rig d+h+rig ya du pa sha ni sod /
dum shig A gad dza /
mon bu A gad dzaH
ya nri ya nri /
mon bu dzaH
mon bu khrag la 'jibs dzaHdzaH
bsad pa la mA ra ya ces pa'o /
nr-i na rbad /   bsad pa ni /
du na rbad /
shi na rbad /
shag shig
/tri ta rbad /
tri na rbad /
mon bu pu tra sham rbad /   mon bu ru dra rbad /
mon bu shu la rbad /
yam smugs ling 'dus /
kham shod pa ya mo dzaH   shang zer ling ga zer /
a mu ka'i rus la khrol khrol rbad /
gser gyi spu gris che ge mo'i srog la ya ma rbad /
gser gyi spu gri che ge mo a ma rbad /
oM ro ru ro ru tri tsa pa la a shug me ma hU~M ma b+h+yo dzaH
sring mo'i bod pa'o //
rbad pa ni /
trag rag sha kha mun tra ru lu ru lu /
trag rag sha snying khrag snying b+h+yo /
spu ta spu ta b+h+yo /   a mo rbad /
sha sha trag
/sha sha trag
/snying khrag trag mo trab che ge mo mA ra ya /
bsad pa yang ni bzlas par bya /
oM ma hA rag sha tsit+ta srog tuM tuM/
ka ma la rag sha tsit+ta srog tuM tuM/
gu h+ya rak+sha tsit+ta srog tuM tuM/
hri baM rag sha tsit+ta srog tuM tuM/
ma ma rtsa phur tsit+ta srog tuM tuM/
phu ru rtsa lhums tsit+ta srog tuM tuM/
mon bu pu tra spun gnyis pa'o /   che ba bdud chung ba rgyal po /
gser gyi spu gri ma ni sring mo ste //
lcam dral gsum gyi man ngag sbyor kha mthun //
gong gi steng gi man ngag ste //
sbyor ba mthun na de ltar gces //
gru gsum nang du gzugs ming gzhug
/mtha' ma rtsang gis bskor ba la //
sha sna khrag sna ci mang la //
gtor ma rgyun du gtang bar bya //
ban+d+ha mtshan ngan thod pa ru //
mi khyi ra gsum khrag blugs la //
dug gi rnam pa kun blug cing //
'brub khung nang du gzhug par bya //
skabs su phyungs shing 'phang bar bya //
nya gsum dag la   zla ba gsum gyi nya la /
yang na zla ba re re'i nya dang /
tshes brgyad dang /
bco lnga bcu bzhi /
tshes gsum /
dgu
/gnam gang /'phang bar bya //
sum trig rag sha b+h+yo /
thun sngags /
rbad tri nan ste /
rbad pa'i zhabs su gdags pa'o /   thib thib tsakra b+h+yo /
snying kha rag dun tri b+h+yo /
rbad rbad tri na sha shig
/sen gtubs gtubs /
kha rag rbad /
duM bu b+h+yo /
badzra tsakra rag sha tsa ter mA ra ya /
bsgrubs te   gyo mo la khrag bsgos te thun /'phang ba kho na'o //
e ma e ma /
spyan gzigs bcas te gtor ma de //
gong du yang yang dbul zhing 'phang //
thun sgrub snying po 'di kho na'o /   sgrub thabs zer /
'phangs kyang de yis dgos pa med //
bsgrubs te   gyo mo la khrag bsgos te thun /'phangs pa de kho na'o //
gong du bsnyen pa rdzogs par bya //
yang yang las la sbyar zhing   thun /brdeg
/rtags byung bar du bskyar zhing bsgrub //
rtags de myur du 'ong ba yin //
rtags byung na /   tshogs mchod gtor ma gtang rag gtang //
hU~M/
mon bu pu tra nag po   lcam dral de gshin rje /khyed //
mon tri'i ga sha sku la gsol //
sher shing   dam shing /gseg shing phyag na bsnams //
pu tra nag po khyod la bstod //
mon bu b+ha tra   rgyal po /stag slag bkra //
dar gyi ga sha sku la gsol //
phyag na spu gri rnon po bsnams //
mon bu b+ha tra khyod la bstod //
mon mo gser gyi spu gri ma //
nag mo chen mo kha 'bar ma //
phyag na gser gyi spu gri bsnams //
nag mo khyod la bstod pa 'bul //
bud med nag mo brgya //
gshegs kyi shul yang 'dren //
g.yas na ru 'dren pa //
stag chas brgyan pa brgya //
g.yon nas ru 'dren pa //
nyan thos dgra bcom brgya //
slad kyi rjes 'brang ba //
ban d+he nag po brgya //
'khor bcas kun la bstod pa 'bul //
skabs gsum dag kyang bstod pa 'bul //
de nas thun dang gtor ma de //
lha khang mchod rten gang rung gi
/rmang khung dag tu brus byas la //
gru gsum gting du khru gang brkos //
gzhan du dur khrod sol bas byug
/de steng ling ga ming byang bzhag
/kha sbub dag tu mnan pa la //
mtha' mar rbad sngags bskor la bzhag
/rgyab tu bsad sngags bris la bzhag
/de steng mon pa ming sring gsum //
shog bu'am ras sam shing shun la //
de gzugs bris la bskor la bzhag
/mgo nas ming po chen pos mnan //
g.yas su chung ngu g.yon sring mo //
dbus su mgo gsum yong bar bya //
gtor ma btang zhing snying po bzla //
dang po 'bod rbad gsad gsum dang //
tha ma thun sngags mjug brtul la //
bar bar nus tshad bzlas shing gtad //
gtad do ma gtang shor ra re //
byas shing gtad de gter tshul bzhin //
mon pa ming sring gsum gyi las //
rdo rje gdan gyi 'og nas byung //
de la bris nas gnas 'di ru //
slob dpon dam pa che rnams kyis //
bka' bsgo bstan pa bsrung du bcug
/zla ba phyed kyis rtsal chen rdzogs //
gser gyi spu gri chen po srog la yam rbad //
he he /
a ti a ti /
ya gru ya gru
/tan ta ga'i nya gsum dang /
ngo phyi ma'i sbyor kha gzhung khar sbas pa yi /
khram gyis yar mar nang nas rton pa yi //
ri mo'i nang nas man ngag che //
shes rab can gyis dpyad par bya //
spyir na kun kyang brtag par gces //
man ngag shas re kun la yod //
yid dag mi dgos mi srid de //
dgos shing shes nas   gdags la /bstan pa yin //
gal po che rnams dpyad par bya //
snying po rdzogs dang maN+Dal dang //
dam shing la sogs bzhi po yang //
man ngag yin par shes par bya //
d+h+rig d+h+rig yas ni dam shing gdab //
bstod pas skabs su bstod par bya //
the tshom ma za brtson 'grus bskyed //
yid gnyis ma za rdo rje thod phreng gsung //
phyi rabs pa yi rnal 'byor pa //
bstan pa bsrung bar 'dod pa na //
byang sems sna lnga   rang sems zer /rtsa brdar gcad //
rgyal ba rnams la mchod pa gyis //
dam tshig nyi shu rtsa brgyad bsrung //
bstan pa 'jig la thug pa 'am //
chos 'khor 'jig pa byung ba na //
mtshon 'di dbyung bar bla mas gsung //
de lta bu yi dus byung na //
skal pa can dang 'phrad par shog
/de dang 'phrad pa'i rnal 'byor pas //
nyes byung tsam la khar mi dbyung //
zang zing ngo dgar ma spel cig
/tha tshig drag po snying la dran par gyis //
bstan pa 'jig la thug pa 'am //
rang gi srog la thug pa na //
bu dang 'dra ba gcig tsam mam //
dam las ma 'da' gang thub gyis /
kha tham kha tham sarba gu h+ya //
bdag 'dra pad+ma 'byung gnas dang //
wa shar der dkar dam pa dang /
bo d+hi satwa slob dpon gsum /
khri srong lde'u btsan btsan po bzhi //
bi ma mi tra slob dpon lngas //
nyin gsum mtshan gsum bgro ba mdzad //
bstan pa srung ba'i ngan sngags le'u rnams //
bse yi sgrom bur sbas te bcug pa kun //
dpal gyi seng ge la sogs mi lnga yis //
gnas khang kun tu rim par sbas te bzhag
/sgrub pa dag la snying rus phyungs la byin cig
/sa ma ya \u0f80atsha /
mon bu pu tra ming sring gi sgrub thabs man ngag dang bcas pa slob dpon chen po pad+ma 'byung gnas kyis mdzad de dpal bsam yas kyi ka bar sbas pa /
lha btsun pa byang chub 'od kyis gter nas spyan drangs te lo tsA ba chen po rin chen bzang po la gnang ba nas rim par brgyud pa'o //
mang+ga laM///
/
