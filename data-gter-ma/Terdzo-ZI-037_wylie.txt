@#:
man ngag rin po che'i bang mdzod dbang sdud nor bu skor gsum gyi gdams pa bzhugs so :
\u0f88\u0f88\u0f88\u0f88\u0f88
zab btus man ngag rin chen bang mdzod las :
lha 'dre mi gsum 'gro ba dbang du sdud :
phongs pa med par nor gyi dngos grub 'byung :
dbang sdud thugs rje'i lha la phyag 'tshal lo :
bsam yas mchims phu'i gnas su :
slob dpon pad+ma 'byung gnas dang :
rgyal blon 'bangs gsum bzhugs pa'i dus :
ye shes mtsho rgyal gyis snod dgu'i nang du bdud rtsi chang gis bkang ste :
slob dpon la drangs nas zhus pa :
kye :
slob dpon chen po lags :
khyed kyi gter chos thams cad ma 'ongs pa'i dus su gter nas 'don zhing :
'gro ba sems can thams cad kyi 'gro don byed pa la :
dad pa chung la 'thab rtsod byed pa'i mi rnams kyis :
de la skur pa zhu :
nor rdzas rnams ni dgra dang gnyen la bskur :
chos phyogs su mi gtong :
blo sna sdig la byed pa'i dus su :
'gro ba sems can rnams la dbang sdud zab la myur ba'i man ngag cig gnang 'tshal :
ces zhus pas :
slob dpon gyi zhal nas :
de khyod shin tu bden :
sems can 'di rnams la dbang sdud ma byas na :
rang la dad pa dang gus pa byed dka' bas :
de dus dbang sdud zab mo dgos pa yin :
de la dang po bdag gis byas pa'i dbang sdud la :
che ba dbang phyug chen po rlung zhags kyi sgrub pa la rigs mi 'dra ba gsum yod :
mchims sna nam rdo rje sprel chung la gdams pa yin :
'bring sha za ral pa can gyi sgrub pa la rigs mi 'dra ba gsum yod :
mkha' 'gro ma lnga'i sgrub pa yang yod :
chung ba nor bu skor gsum 'di dang :
dbyu gu ma mched gsum dang :
tshogs bdag gi sgrub pa dang :
rdzas kyi sgrub pa dang :
sngags kyi sgrub pa man ngag gi rigs mi 'dra ba mang du byas te :
de rnams thams cad phyi'i sgrub pa yin :
'di ni nang gi sgrub pa snying dang 'dra ba yin :
de snga gzhan la bstan pa med cing gter du sbas pa'ang med do :
de bas da lta nyid du :
yi ger thobs la gter du sbos :
gsungs nas mtsho rgyal nyid sogs rgyal blon 'bangs gsum la rgya rim pa gsum gyis btab nas gnang ba 'o :[ \u0f80]atsha :
de ni yid ches shing khungs btsun pa'i lo rgyus so :
da ni gdams pa dngos la don rnam pa bcus bstan te :
dang po rdzas gsag pa dang gcig :
sngags bzla zhing bsnyen pa dang gnyis :
'khor lo dang gsum :
rlung 'khor dang bzhi :
dung la sngags pa dang lnga :
bsang dud byed pa dang drug :
bdud rtsi chang la btab nas blud pa dang bdun :
dmigs pa la gtad pa dang brgyad :
yungs dkar la sngags nas dgug pa dang dgu :
mi kha ldang na log gnon bstan pa ste bcu 'o :
de la dang po rdzas bstan pa ni :
gzhan gyi sems gzeng par byed pa go bo'i brun :
yid du 'ong bar byed pa se ba'i me tog :
yid 'gyur bar byed pa phur mang gi me tog :
rtag tu rang la gus par byed pa pho dung :
rtag tu sems brtse bar byed pa nas zan klad pa :
khrom dbang du 'du bar byed pa bya rgod sha :
pho dbang du 'du bar byed pa lcags kyi dreg pa :
mo dbang du 'du bar byed pa khug rta'i brun :
bla ma dbang du 'du bar byed pa gser :
mi dpon la pha bang long bu :
btsun mo la la cha'i phye ma :   zangs kyi phye ma zer ba'ang snang /
dge bshes la li khri :
sngags pa la mtshal :
lha 'dre la pha bang long bu :
de rnams zhib par brdungs la :
ril bu sran ma tsam byas la :
de dag gi nang du yungs dkar ci mang blug snyug tshig nang du btab ste dar dmar pos kha bcad :
shing glang mas kha 'dan byed :
phug ron dong ru'i rgyud nas phus 'debs so :
zangs gzhu mdzub gang pa gcig la :
byang sems dkar po byug :
zangs mda' mkhyid gang ba gcig la pad+ma rak+ta byug :
bya rgod dam gri rgyus kyi gzhu rgyud bya :
dar dmar pos dril :
gzhan gyis ma mthong bar lus la bcang :
de ni rdzas kyi rim pa 'o :[ \u0f80]atsha :
gnyis pa lha bsgom zhing sngags bzla ba ni :
skad cig gis rang nyid ye shes kyi mkha' 'gro ma seng ge'i gdong pa can :
zhal gcig phyag gnyis pa g.yas zangs kyi lcags kyu dmar po bsnams pa las lcags kyu grangs med pa spros :
gang dmigs pa'i mi nor thams cad bzung nas :
rang gi snying gar thim par bsam :
g.yon pa'i zhags pa las zhags pa grangs med par spros pas :
'gro ba pho mo thams cad bzung nas :
bdag gi mdun du byung bar bsam :
sku mdog dmar pos dbang gi las thams cad 'grub par bsam :
ral pa dmar ser las 'od zer 'phro bas yul khams kyi mi nor thams cad de la sems chags nas mig yang yang blta bar bsam :
rang gi gsang gnas su dbang phyug chen po sku mdog dmar po :
mda' gang tsam langs pa la :
phyag gnyis kyis zangs kyi mda' gzhu bkang bar bsgom :
rdo rje dmar po gyen du langs pa la :
lha 'dre mi gsum lha mi klu gsum :
'gro ba pho mo thams cad sems chags par bsgom :
ba spu dmar po mda' ltar 'phro ba las :
'od zer 'phros pas dmigs bya thams cad rang dbang med par rang la tshur 'dus par bsam la :
sngags 'di bzla'o :
oM AHhU~M badzra gu ru pad+ma sid+d+hi hU~M:
baM sing+ha DA ki nI ha ri ni sa hU~M dza :
oM ma hA d+he wa hU~M phaT:
u mAHd+he wI hrIM:
ma hA d+he wa e many+dzu k+kh+Nu hU~M:
ka b+hi ra ko b+hi ra hrIM hrIM dzaHdza :
ha ri ni sa ra ni dzaHdza :
ha ri ni sas bdag la rat+na sid+d+hi hU~M dzaHdza :
che ge mo'i tsit+ta 'dus 'dus :
sib sib kung se kung se :
khug 'dar khug 'dar khug :
nig nal nig nal :
lha 'dre mi gsum 'gro ba pho mo thams cad bdag gi dbang du sdus shig swA hA:
pA shaM ku ru hrIM hrIM dzaHdza :
zhes zhag bdun bsgrub :
de nas las sbyor dus su :
gzhu yi yi ge yaM gis mtshan pa :
mda' yi yi ge raM gis mtshan pa la :
yaM las rlung byung nas raM la phog :
raM las me 'bar bas :
raM dmar po gcig mched :
pho mo'i snying nang du phog pas :
sems g.yos lus 'dar nas khams dmar lhad lhad byas nas lhud lhud mar babs te rang la thim par bsgom :
srid pa pho rgyud thams cad g.yas su sga ra ra 'khor ba :
mo rgyud thams cad dmar lhad lhad byas nas g.yon skor du sga ra ra 'khor bar bsgom :
dmigs bya rnams 'dar yed yed sngangs yed yeng byung nas :
rang dbang med par rang la dad pa dang :
gdung ba dang :
gus par bsgom :
sngags 'di bzla 'o :
oM ma hA d+he wa hU~M u mAHd+he wI hrIM:
bud med kyi mngal gyi srin bu slongs :
e mo long long stod du long :
a ti khol khol smad du khol :
dza bo spungs spungs smad du spungs :
sems kyi 'dod chags 'byung bas dkrugs shig :
rlung gi zhags pas ded la shog :
nr-i A kar+ShA ya hrIng dza :
zhes zhag bdun bzla :
rdzas de rnams dang :
mda' gzhu la sngags so :
dbang sdud 'di gcig pus kyang chog :
rno la myur ba'i gdams pa 'di kho na 'o :[ \u0f80]atsha :
gsum pa 'khor lo la brten nas dbang du sdud pa ni :
zil gnon seng ge'i tsakra dang gcig :
mdzes byed rma bya'i tsakra dang gnyis :
snyan byed dung gi tsakra dang gsum las :
re re la mu khyud bzhi ru bskor :
seng ge'i tsakra'i lto bar :
bud med bsnol ma'i steng du :
rang nyid kyi gzugs bris :
phyi rim mu khyud la :
lha 'dre mi gsum thams cad dang :
'gro ba pho mo khyad par du yang che ge mo 'di zhes bya ba sogs rang gi dmigs yul thams cad bdag gi dbang du sdus shig :
myur du khug cig :
de'i phyi rim du :
oM tsaka? shu rtser ldem gum :
bud med thams cad bdag gi dbang du sdus shig :
ces bri :
de'i phyi rim du rtsibs bdun la :
a nr-i ya ma du hrIMHdza :
zhes bri :
rtsibs mchan du yang bud med yid du 'ong ba'am :
yul de'i rgyal po dang :
btsun mo rnams kyi gzugs :
rang la gus pa dang 'dud pa'i tshul bya'o :
de'i phyi rim 'di bri :
oM sha sha pra ti tsi tra tsi traM shog mos shog shog :
tsag tsag tsig tsig me 'bar lham lham che ge mo bdag gi dbang du sdus shig swA hA:
zhes bri :
de'i phyi rim du :
A li kA li ye d+harma bri'o :
mdzes byed rma bya'i tsakra la lto bar :
rang dang bsgrub bya de kha sbyor byas pa'i gzugs bris pa la :
de'i phyi rol gyi sngags gong dang 'dra :
de'i phyi rol du tsaka? shu gong dang 'dra :
rtsibs mchan la yang gong dang 'dra :
de'i phyi rim la yang oM sha sha tshang bar bri :
de'i phyi rol la yang A li kA li dang ye d+harma bri'o :
snyan byed dung gi tsakra'i lto bar :
rang la bud med dang rgyal po gus pa'i gzugs bris :
gzhan thams cad gong dang 'dra :
bsnyen pa gong ma'i gsham du :
oM tsaka? shu dang a nr-i ya ma dang oM sha sha dang gsum sbrel la sngags :
rdzas gong ma rnams 'khor lo'i lto bar byug :
seng ge g.yas :
rma bya g.yon :
dung dbus su btags pas :
lha 'dre mi gsum rang dbang med par dbang du 'du 'o :
'di la sngags gong ma gcig pus kyang 'grub bo :
bar pa gcig pos kyang 'grub bo :
'og ma gcig pus kyang 'grub bo :
dbang sdud las kyi yang khol 'di las zab pa med do :
dbang sdud thams cad kyi yang snying 'di gcig pus kyang chog :
sa ma ya :
rgya rgya rgya :
zab bo :[ \u0f80]atsha :
bzhi pa 'byung ba rlung la bcol nas rlung 'khor byed pa ni :
'khor lo steng 'og gnyis byas la :
mu khyud gsum re byas nas :
lte bar bug pa bya'o :
de'i phyi rim mu khyud la :
oM tsaka? shu rtser ldem gum :
'gro ba pho mo thams cad bdag gi dbang du sdus shig :
ces bri :
phyi rol rtsibs bdun la :
a nr-i ya ma du hrIMHdza :
yi ge 'bru re bzhin gzab nas bris :
de'i phyi rol du :
oM sha sha pra ti sogs tshang bar bris :
pho 'khor g.yas su bskor ba bri :
mo 'khor g.yon du bskor ba bri :
pho mo steng zhabs byas pa'i bar du :
'khor lo mang na brgya rtsa brgyad :
'bring lnga bcu :
tha ma nyi shu rtsa bdun byas pa'i :
steng thams cad yig mgo 'am ngo nang dang 'og ma thams cad rgyab tu bstan la :
sngags 'di rnams chad lhag med par bri'o :
oM chu lhud lhud 'dar yed yed stod la khul khul rtsa la gram gram 'dar rgyas rgyas la swA hA:   ming bcug
/oM a ti khol khol stod nas khol :
a mo nan nan smad nas nan :
'dod chags kyi rtsa ba steng nas dkrugs :
g+hi ti chug tsit+ta phyungs :
snang rgyas rnams zed zed phul phul lhang lhang :
lha mo myur du khug :
yungs dkar gyis pho mo'i dbang po shigs :   ming bcug
/oM ya kha gzir gzir na rung rung dam la shog :
chu khrid 'dod chags kyi mtsho mo gting nas dkrugs :
srin bu mgo mang gi tshang shigs phaT:
che ge mo'i dbang thang lus la nad phob swA hA:
che ge mo dbang du sdus shig swA hA:
oM ya ma 'jur 'jur hriM hriM la rma hri rma hrIM hrIM:
sa bdag mo bud med dmar mo'i tsit+ta khug khug swA hA:   ming bcug
/che ge mo dbang du sdus shig swA hA:
hri tri slongs slongs b+ha shag khug swA hA:
oM tri la dkar po cho cho :
tri la sa shang du na kha la myang myang swA hA:
dzub dzub che ge mo dbang du sdus shig swA hA:
oM dzab dzab dzub dzub hri tri slongs nr-i dza swA hA:
b+hi sha b+ha sha khol khol :
tsag tsag dung dung yed yed :
che ge mo bdag gi dbang du sdus shig :
ces dbang sdud thams cad kyi yang snying zab pa'i mthar thug 'di :
yi ge phyi nang du gang shong lhag chad med par bri :
bar bar du :
yul khams sam dmigs bya gang yin gyi ming bcug la :
bdag gi dbang du sdus shig :
ces bri'o :
'khor lo 'di rnams la gong gi rdzas byug :
bkra shis pa'i nyi ma la thebs yod pa'i dus :
rang gi khyim gyi phyogs na yul khams dang bstun la :
mthun phyogs su btsug go :
'khor lo'i thog tu byin rlabs can gyi gdung ring bsrel gong gnon du bzhag :
rlung khang khang sgrom ma'am 'o rum gang bde bya'o :
tshogs dang gtor ma la gzab bo :
bkra shis brjod :
gzhi bdag la bka' bsgo :
gtor ma sbyin :
gser skyems mchod :
gzhan la med pa'i dbang sdud kyi rlung 'khor 'di las zab pa rgyal khams kun na yod re kan :
gzhan rnams phyi'i dbang sdud yin :
'di ni nang gi dbang sdud yin pas shin tu zab bo :
sa ma ya :
rgya rgya rgya :
lnga pa dung la sngags pa ni :
dung skad tshor tshad thams cad sems stong stong zhing :
rang dbang med par dbang du 'du ba'i gdams pa la gong 'og gi sngags thams cad kyis dung sngags la :   gong gi rdzas kyis dung kha la byugs /
yul phyogs gang dbang du 'du bar 'dod pa'i phyogs su kha bstan la 'bud do :
dung gi skad gang gis tshor ba thams cad rang dbang med par dbang du 'du 'o :
dung la mi gzhan gyi kha gtad mi bcug :
dung gi rigs gang yin yang nyan :
gling bu la sngags kyang nyan :
sa ma ya :
rgya rgya rgya :[ \u0f80]atsha :
drug pa bsang dud la brten nas yul khams dbang du sdud pa ni :
gong gi rdzas rnams phye mar la blug :
dug gi shing ma yin pa'i shing sna tshogs kyi me la dri bzang po sna tshogs bsres la bsang dud btang bas :
dud pas gang phog gi lha 'dre mi gsum dbang du 'du 'o :
khyad par du'ang yul khams lha 'dre yul lha thams cad dbang du 'du 'o :
rang la gus shing snyan grags sgrog go :
zab pa'i mthar thug rno ba'i ral gri'o :
rdung ba'i tho ba'o :
'breg pa'i zor ba'o :
sa ma ya :
rgya rgya rgya :[ \u0f80]atsha :
bdun pa chang gi nang du btab nas khar reg tshad thams cad bdag gi dbang du sdud par byed pa la'ang :
gong gi rdzas rnams sngags la thod pa la sogs pa'i nang du bdud rtsi dang bsres te :
gsol 'debs nyams mgur tshogs 'khor sogs kyi skabs dang bstun te thigs pa khar blud pas :
ngu skad 'don cing sa la sdod mi tshugs par chags pa'i nyams skye ba dang :
phangs sems med par nor rdzas thams cad rang dbang med par rang la 'bul lo :
snyems pa'i rtog pa skyes na dbang du bsdu ba'i gdams pa zab bo :
sa ma ya :
rgya rgya rgya :[ \u0f80]atsha :
brgyad pa dmigs pas thams cad rang dbang med par bkug pa ni :
rang nyid mkha' 'gro seng ge'i gdong pa can bsgom pa gong dang 'dra :
sngags rgyun par brgya re bzlas la rdzas kyi kha gso :
khrom la nas 'bru la sngags nas gtor bas dbang du gyur pa thams cad ldog tu med par mos pa brtan par 'gyur ro :
rang gi thugs ka nas 'od zer lcags kyu lta bu grangs med pa 'phros pas dmigs bya thams cad kyi snying nang du zhugs pas lus sems g.yos te :
lus ngag yid gsum rang dbang med par 'od zer dmar po'i rnam par byung nas :
rang gi gnas gsum du thim par bsgom pa ni man ngag dam pa'o :
dmigs pa'i gdams pa zab bo :
sa ma ya :
rgya rgya rgya :[ \u0f80]atsha :
dgu pa yungs dkar la brten nas yungs dkar re res bud med re re 'gugs pa ni :
nyungs dkar re re :
mo'i snying ga'am spyi bo gang rung du brdegs pas thams cad rang dbang med par 'gugs par 'gyur ro :
log gnon la chus kha bkru ba'am :
rang dang bar nas chus chod na :
log gnon du 'gyur ro :
zab bo :
sa ma ya :
rgya rgya rgya :[ \u0f80]atsha :
bcu pa rang la mi kha byams shing :
rang la mi sdang ba dang :
dus rtag tu dbang du 'du ba dang :
gzhan gyi dbang du mi 'gro ba'i gdams pa ni :
mi lpags kyi l+h+wam bu byas pa'i nang du :
gong gi rdzas rnams dang khyi mo long ba'i stu sha dang :
ra rgya bo'i rlig tshil dang :
bud med 'phyon ma'i chu shul gyi sa :
de rnams blugs la bud med dam rgyal po dang btsun mo gang la byed pa'i rU pa bris mthar :
rlung 'khor gyi sngags ring ming spel dang bcas pa bri :
pho mo gnyis kha sbyar la l+h+wam nang du bcug ste :
gong gi sngags ring thung brgya re'am :
nyer gcig re ma chag par dam bca' bzung la bzla 'o :
log gnon gzer bu'i man ngag go :
sa ma ya :
rgya rgya rgya :[ \u0f80]atsha :
gzhan gyi nor sgrub dbang sdud 'gugs sngags la sogs pa ci rigs rnams shes na :
rlung 'khor du bris te :
'dod pa'i don la gsol ba 'debs :
mu stegs la sogs phyi pa'i sngags mi bcug pa man ngag yin :
de ltar nor sgrub dbang sdud 'gugs pa thams cad phyogs gcig tu 'ong ba'i gdams pa zab mo 'di ni 'grub sla la don chen po yod pa'i man ngag 'di :
khams gsum dbang sdud chen mo yin no :
zas nor kha rgya mtsho lud pa ltar du 'ong ba la the tshom med do :
che btsun chung btsun thams cad bran ltar 'du :
srid gsum zil gyis gnon pa yin :
'gro ba pho mo thams cad rang gis khyi khrid pa'am :
bu chung gis pha ma mthong ba lta bur 'ong ngo :
'di ma byung na pad+ma nga nyid kyis sems can thams cad bslus par 'gyur ro :
the tshom yid gnyis za mi dgos :
bden rdzun lag tu longs dang gsal :
dkon mod rgyal khams 'grim dang mngon :
gong 'og bar gsum re re nas :
'grub pa'i man ngag dam pa 'di :
su yin yin la spel na nor lha dang mkha' 'gro ma rnams thugs khros nas rang la dngos grub mi 'byung ba'i gnad yod do :
'di'i lung zhu ba'i dus su rin po che dang rta dang nor rdzas zas gos sogs yid chags pa 'bul ba gnad yin no :
de ma phul na rang la dngos grub mi 'byung ngo :
rang gang la yid chags pa'i nor rdzas phul na :
dngos grub myur zhing bar chad mi 'byung ngo :
gdams zab man ngag dbang sdud 'di :
ma 'ongs sems can don ched du :
pad+ma nga yis gter du sbas :
klu bdud mgo dgu khyod la gtad :
khyod kyang gter 'di srungs shig sa ma ya :
rgya rgya rgya :
zab :[ \u0f80]atsha :
sprul pa'i skyes mchog sangs rgyas gling pas kong yul rtse chen brag nas spyan drangs pa'o //
mang+ga laM///
/
@#//
seng gdong dbang phyug chen po rtsa gsum gyi sgrub thabs las byang yid bzhin nor bu rin po che'i phreng ba bzhugs so //
oM swasti /
dbang phyug chen po seng gdong ma'i sgrub thabs yid bzhin nor bu rin po che'i phreng ba 'di la don brgyad de /
dal dang /
rdzas dang /
pU dza dang /
bdag bskyed dang /
mdun bskyed dang /
bsnyen sgrub dang /
dbang sdud dang /
me mchod dang brgyad do //
dang po la ni /
dben zhing gtsang ma nyams dga' ba'i gnas su /
tshong dus chen po'i bkra shis pa'i sa dmar po blangs la maN+Dal gru bzhi mda' gang pa zhig byas la /
tsan+dan dmar po /
sin+d+hu ra /
rak+ta gtsang ma /
bu mo gtsang ma'i chu /
thabs shes tshang sbyar mal gyi sa /
'di rnams kyis byugs la /
chos 'byung dmar po log re la mtho re'i dbus su pad+ma dmar po 'dab ma bzhi pa bri'o //
gnyis pa rdzas ni /
de'i thog tu many+dzi'i khar zangs sder gyi nang du rdzas gzhag ste /
bsdu thabs zhal las shes so //
dar dmar pos zhal khebs bya'o //
gsum pa pU dza ni /
gtor ma stod zur gnyis pad+mas bskor ba smug rtsis byugs /
me tog gis brgyan pa la dar dmar gdugs dang tshogs 'khor rgyas par bsham /
de ni bca' thabs kyi rim pa'o //
bzhi pa bdag bskyed ni /
de nas rang nyid skyabs 'gro sems bskyed bya :
zhes gsungs pas /
skyabs 'gro ni /
na mo :
bla ma bde gshegs 'dus pa'i sku :
dkon mchog gsum gyi rang bzhin la :
bdag dang 'gro drug sems can rnams :
byang chub bar du skyabs su mchi :
sems bskyed ni /
sems bskyed 'gro ba kun don du :
bla ma sangs rgyas bsgrubs nas su :
gang la gang 'dul phrin las kyis :
'gro ba bsgral bar dam bca' 'o :
mtshams gcad pa ni /
rang nyid skad cig gis dpa' bo rta mgrin yum dang bcas pa'i skur bskyed la /
bgegs gtor byin gyis brlab pa ni /
raM yaM khaM gis sbyangs te /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par gyur /
lag gnyis mkha' lding gi rgya ston bzhin par oM AHhU~M lan gsum gyi mthar ha ho hrIH
zhes dang /
lcags kyu'i phyag rgyas /
oM sarba b+hU ta a kar+ShA ya dzaH
zhes mgron bkug
/oM sarba big+h+nA na maHsarba ta thA ga te b+h+yoHbi shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-ih+Ne dam ba liM ta swA hAH
zhes rdor thal phye bas lan gsum du bsngos te /
hU~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
dngos grub bar chad byed pa'i bgegs :
log par 'dren pa bdud kyi tshogs :
'di ru ma 'dug gzhan du dengs :
hU~M:
nga ni ye nas ngang gis khro :
mtshams gcod khro bos nam mkha' gang :
bgegs 'dul khro bo'i rol mtshams las :
su yang 'da' bar ma byed cig :
oM AHhU~M hrIHgu ru d+he wa DA ki nI badzra kro d+ha rak+Sha rak+Sha hU~M phaT:
mchod pa byin rlabs ni /
raM yaM khaM:
rnam dag chos dbyings ngang nyid las :
rang byung mchod pa'i phung po ni :
kun bzang mchod pa'i sprin lta bu :
dpag yas nam mkha' gang bar gyur :
oM badzra ar+g+haM nas /
shab+da sarba pU dza AHhU~M:
dngos gzhi lha bskyed pa la /
thog mar stong nyid bsgom /
stong pa'i ngang las rang gi rnam par shes pa'i ngo bo baM dmar po 'od zer 'bar ba zhig tu gyur :
de las 'od zer spro bsdus don gnyis byas :
tshur 'dus yongs su gyur pa las :
chos 'byung bsnol ma dmar po :
rtse mo rno ba thur du bstan pa :
kha khyer che ba gyen du bstan pa :
de'i nang du pad+ma dmar po 'dab ma bzhi pa :
de'i lte bar nyi ma'i steng du yi ge baM dmar po 'od du zhu ba las :
bdag nyid ye shes kyi mkha' 'gro ma sku mdog pad+ma rA ga ltar shin tu dmar ba :
seng ge'i gdong pa can zhal gcig phyag gnyis spyan gsum :
mche ba cung zad mngon pa :
khro 'dzum 'gying bag sgeg cing chags pa'i nyams can :
zhabs g.yas brkyang g.yon bskum gar stabs su bzhugs pa :
dbu skra dmar ser gyen du 'thor zhing thur du g.yengs pa :
thod skam lnga'i dbu rgyan dang :
rlon pa lnga bcu dang me tog dmar po'i phreng bas do shal byas pa :
sku la rin po che dang rus pas brgyan pa :
dar gyi cod pan dang lhab lhub lda ldis brgyan pa :
phyag g.yas lcags kyu dmar po 'gugs thabs su 'dzin cing :
g.yon pas zhags pa dmar po 'debs thabs su bsnams pa :
'od phung dmar po'i dkyil na bzhugs par bsam :
spyi bor pad+ma nyi ma'i steng du slob dpon pad+ma 'byung gnas sku mdog dmar po zhal gcig phyag gnyis spyan gsum mche ba cung zad mngon pa :
khro 'dzum 'gying bag skyil krung gis bzhugs pa :
phyag g.yas gser gyi rdo rje rtse lnga bsnams pa :
g.yon pas thod khrag thugs kar bsnams pa :
gru mo na kha T+wAM ga rtse gsum 'khyud pa :
dbu skra gyen du bcings shing thur du gsil ba :
thod skam lngas dbu la brgyan pa :
stag sham dang rin po che dang rus pa'i rgyan gyis brgyan pa khams gsum dbang du sdud cing srid gsum zil gyis gnon nas bzhugs par bsgom :
rang gi gsang ba'i gnas kyi dbang rtags de yongs su gyur pa las lha chen dbang phyug chen po zhal gcig phyag gnyis sku mdog shin tu dmar zhing ral pa dmar ser 'phyo ba phyag gnyis kyis zangs kyi mda' gzhu bkang ba zhabs dor stabs su bzhugs pa :
gsang rdor dmar po gyen du bsgrengs pa :
sku gcer bu khro zhing 'dzum la chags pa'i nyams can :
dar dang me tog dmar po dang rin po che sna tshogs kyis brgyan zhing 'od dang 'od zer dmar po 'khrugs pa'i dbus na khams gsum thams cad dbang du sdud nas bzhugs pa :
phyogs bzhir pad+ma 'dab bzhi la nyi ma'i steng du ha ri ni sa yongs su gyur pa las rigs bzhi mkha' 'gro seng gdong dmar mo bzhi rgyan cha lugs gtso bo lta bu :
'od dang gzi brjid ldan pa sprul pa dang 'od zer las la 'gyed cing khams gsum gyi lha 'dre mi gsum dmigs pa thams cad rang dbang med par chags shing 'dus par bsgom :
de'i thugs kar nyi ma'i dkyil 'khor gyi steng du baM dmar po la sngags kyis g.yas su bskor bar bsam :
de ni bdag bskyed do //
lnga pa mdun bskyed ni /
dkyil 'khor gtor ma dal dang sder rdzas mi dmigs pa las :
bdag bskyed lta bur skad cig gis bskyed do :
zhes gsungs pas /
rgyas par na /
mdun rten /
oM hrIHbadzra kro d+ha ha ya grI wa hu lu hu lu hU~M phaT kyis bsang /
swa b+hA was sbyang /
mdun rten mi dmigs pa stong pa nyid du gyur /
stong pa'i ngang las skad cig gis chos 'byung bsnol ma dmar po :
rtse mo rno ba thur du bstan pa :
kha khyer che ba gyen du bstan pa :
de'i nang du pad+ma dmar po 'dab ma bzhi pa :
de'i lte bar nyi ma'i steng du yi ge baM dmar po 'od du zhu ba las :
ye shes kyi mkha' 'gro ma sku mdog pad+ma rA ga ltar sogs nas /
sngags kyis g.yas su bskor bar bsam :
zhes pa'i bar gong ltar brjod cing gsal gdab /
bsdu na yid kyis gsal bar bsgoms kyang chog go
/drug pa bsnyen sgrub ni /
de nas bdag gi thugs ka'i 'od zer gyis ye shes sems dpa' spyan drangs te /
lha tshogs de dag thams cad kyi spyi bor oM:
mgrin par A:
thugs kar hU~M:
de las 'od zer 'phros pas lho nub rnga yab gling phran dpal ri pad+ma 'od kyi gzhal yas nas slob dpon pad+ma 'byung gnas 'khor rig 'dzin dpa' bo mkha' 'gro nor lha'i tshogs dang bcas pa dang :
o rgyan mkha' spyod drag po'i gnas nas mkha' 'gro seng ge'i gdong pa can gyi lha tshogs 'khor dang bcas pa dang :
lha gnas sum cu rtsa gsum gzhan 'phrul dbang byed dang :
gangs dkar ti se :
lho phyogs rgya mtsho'i 'gram la sogs pa nas lha chen dbang phyug chen po yab yum 'khor bcas kyi lha tshogs ma lus shing mi lus lus pa med pa'i tshogs dang bcas pa rnams :
sngon gyi thugs dam dbang gis nam mkha' la sprin phung gtibs pa bzhin du skad cig gis spyan drangs par gyur :
badzra sa ma ya dzaHdza :
hU~M hrI:
nub phyogs bde chen zhing khams nas :
sprul sku pad+ma thod phreng rtsal :
ye shes mkha' 'gro seng gdong ma :
dbang phyug chen po dbang gi lha :
rigs bzhi'i mkha' 'gro seng gdong bzhi :
'khor du mkha' 'gro 'bum gyis bskor :
gar gyi stangs stabs khyugs se khyug :
dbu la dur khrod rgyan gyis brgyan :
dbu skra lcang lo lings se ling :
dar gyi cod pan pu ru ru :
rin chen rgyan cha si li li :
rus pa'i rgyan cha khra la la :
byin rlabs dngos grub spungs se spung :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang skur cig :
rgyud 'dzin bu la dngos grub stsol :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru d+he wa d+hA ki nI sarba sid+d+hi pha la hU~M A:
oM baM sing+ha d+hA ki nI ha ri ni sa hU~M dza :
oM ma hA d+he wa hU~M u mAHd+he wI hrIMHsa pa ri wA ra badzra sa ma ya dzaHdza :
dzaHhU~M baM ho :
de nas bzhugs su gsol ba ni /
hrI:
stong gsum srid gsum dbang byed pa'i :
sprul sku seng gdong dmar mo dang :
dbang phyug chen po 'khor bcas rnams :
gnyis med brtan par bzhugs su gsol :
sa ma ya tiSh+Tha lhan /
de nas phyag 'tshal ba ni /
oM A hU~M:
chos dbyings rnam dag klong dkyil nas :
rang byung ye shes lhun grub lha :
bla ma yi dam d+hA ki la :
gus pa'i tshul gyis phyag bgyi 'o :
a ti pU ho :
pra tIts+tsha ho :
de nas mchod pa 'bul ba ni /
hU~M hrI:
bla ma yi dam mkha' 'gro la :
me tog dang ni bdug spos dang :
mar me dri dang zhal zas dang :
sil snyan yid 'ong mchod pa'i rdzas :
rkang gling thod pa'i rnga sgra dang :
bdud rtsi gtor ma rak+ta dang :
longs spyod tshogs kyi mchod pa 'di :
rab tu dgyes par bzhes su gsol :
lha 'dre mi gsum dbang du sdus :
zas nor longs spyod char ltar phob :
mchog dang thun mong dngos grub stsol :
oM AHhU~M badzra gu ru d+he wa d+hA ki nI sarba sid+d+hi pha la hU~M A:
oM baM sing+ha d+hA ki nI ha ri ni sa hU~M dza :
oM ma hA d+he wa hU~M u mAHd+he wI hrIM sa pa ri wA ra ar+g+haM nas /
shab+da sarba pU dza pra tIts+tsha swA hA:
ma hA sarba pany+tsa a mr-ita rak+ta ba liM ta kha kha khA hi khA hi :
de nas bstod pa ni /
hU~M hrI:
chos sku skye med rang bzhin las :
'gro don yid bzhin sprul pa'i sku :
log 'dren bar chad zhi mdzad pa :
pad+ma thod phreng rtsal la bstod :
ye shes mkha' 'gro'i dbang phyug ma :
sku mdog dmar mo gzi mdangs can :
tshe dpal bsod nams dngos grub ster :
seng gdong ma la phyag 'tshal bstod :
lha klu sde brgyad 'jig rten khams :
'gro ba pho mo longs spyod rnams :
rang dbang med par 'gugs mdzad pa :
dbang phyug che la phyag 'tshal bstod :
sa chu me rlung 'jig rten khams :
dbang sdud mkha' 'gro seng gdong bzhi :
dmar mo 'gro rnams chags pas sdud :
mkha' 'gro bzhi la phyag 'tshal bstod :
mchog dang thun mong dngos grub stsol :
rkyen dang bar chad zhi bar mdzod :
lha 'dre mi gsum dbang du sdus :
zas nor longs spyod char ltar phob :
khams gsum srid gsum dbang du sdus :
'gro ba mi yi rnam shes sgul :
sbyin bdag pho mo'i lag pa brkyang :
g.yang can nor dang brjid chen gos :
bcud chen bza' ba la sogs rnams :
thams cad bdag la bstsal du gsol :
mi snying sgul la mi 'gram chogs :
rang dbang med par dbang du sdus :
'dod pa'i re 'bras ma lus stsol :
gnas pa tshe yi dngos grub stsol :
brgyud 'dzin srid kyi dngos grub stsol :
snyan grags gdul bya'i dngos grub\u0f8e
longs spyod nor gyi dngos grub\u0f8e
lhab lhub gos kyi dngos grub\u0f8e
mi 'dzad zas kyi dngos grub\u0f8e
g.yang chen lug gi dngos grub\u0f8e
rkang bzhi phyugs kyi dngos grub\u0f8e
bang mdzod nas kyi dngos grub\u0f8e
dar zab rdzas kyi dngos grub\u0f8e
rin chen gser g.yu'i dngos grub\u0f8e
sra brtan go khrab dngos grub\u0f8e
mi 'dzad gter gyi dngos grub\u0f8e
ci 'dod dngos grub dam pa stsol :
de nas sngags 'khor ni /
rang nyid lhar gsal ba'i thugs kar nyi ma'i dkyil 'khor gyi steng du yi ge baM dmar po la sngags kyis g.yon du bskor ba las 'od zer 'phros pas dbang gi las thams cad 'grub par bsgom :
bdag dang mdun bskyed kyi thugs ka nas 'od zer lcags kyu lta bur 'phros pas phyogs bcu'i lha 'dre mi gsum gyi zas nor longs spyod dang bcas pa /
rang dbang med par bdag dang mdun gyi lha tshogs rnams la bstim /
phyag g.yas kyi lcags kyu las lcags kyu grangs med pa 'phros pas gang la dmigs pa'i mi nor zas gsum thams cad bzung nas rang gi snying gar thim par bsgom :
g.yon gyi zhags pa las zhags pa grangs med pa 'phros pas 'gro ba pho mo thams cad mdun du bkug par bsam :
sku mdog dmar pos dbang gi las thams cad 'grub cing ral pa dmar ser las 'od zer 'phros pas yul khams kyi mi nor thams cad de la sems chags nas yang yang blta nas 'gugs par bsam :
gsang gnas su dbang phyug chen po'i gsang rdor dmar po gyen du bsgrengs pa las 'dod chags chu ltar 'khrugs pas lha 'dre klu gsum mi'i 'gro ba pho mo thams cad sems chags nas bzod med du 'gugs par bsgom :
ba spu dmar po mda' ltar 'greng ba las 'od zer dmar po 'phros pas dmigs bya thams cad rang dbang med par rdo khab len gyis lcags phye blangs pa ltar 'ubs kyis tshur 'dus par bsam la :
bzla bya'i bsnyen sngags ni /
oM AHhU~M badzra gu ru d+he wa d+hA ki nI sarba sid+d+hi pha la hU~M A:
oM baM sing+ha d+hA ki nI ha ri ni sa hU~M dza :
oM ma hA d+he wa hU~M u mAHd+he wI hrIM:
ma hA d+he wa e many+dzu k+kh+Nu hU~M:
ka b+hI ra :
ko b+hI ra :
hrIM hrIM dzaHdza :
ha ri ni sa ra ni dzaHdza :
ha ri ni sas bdag la rat+na sid+d+hi hU~M dzaHdza :
'gro ba pho mo'i tsit+ta 'dus 'dus :
sib sib ku sing ku sing :
khug 'dar snying khug 'dar :
'dar khug 'dar khug nig nal nig nal lha 'dre mi gsum 'gro ba pho mo thams cad bdag gi dbang du myur du sdus shig swA hA:
sarba pA shaM ku ru hrIng hrIng dzaHdzaHswA hA:
zhes zhag bdun sgrub bo //
yang na gzhung las rim bcu pa'i gnyis pa ltar bzlas kyang legs so //
bdun pa dbang sdud ni /
de nas las sbyor dus su :
dbang phyug gi gzhu yi ge yaM gis mtshan pa :
mda' yi ge raM gis mtshan pa la :
yaM las rlung byung bas raM la phog :
raM las me 'bar bas :
raM dmar po gcig mched pas 'gro ba pho mo'i snying nang du phog pas :
sems g.yos lus 'dar bzod med du gyur nas khams dmar po lhad lhad byas nas dmar lhud lhud mar babs nas rang la thim par bsam :
srid pa pho rgyud thams cad g.yas skor du sga ra ra 'khor :
mo rgyud thams cad dmar lhad lhad byas nas g.yon skor du sga ra ra 'khor bar bsam :
dmigs bya thams cad 'phar yed yed sngangs yed yed byung nas :
rang dbang med par bzod med du rang la dad pa dang gdung ba dang gus par bsam :
yang na dmigs pa las rim bcu pa'i brgyad pa ltar byas la /
las sbyor sngags 'di bzla 'o //
oM ma hA d+he wa hU~M u mAHd+he wI hrIM:
'gro ba pho mo thams cad kyi mngal gyi srin bu slong slongs :
e mo long long stod du long :
a ti khol khol smad du khol :
dza bo spung spung smad du spungs :
sems kyi 'dod chags 'byung bas dkrugs shig :
rlung gi zhags pas ded la shog :
nr-i a kar+ShA ya hrIM dza :
zhes zhag bdun bzla 'o //
rdzas dang mda' gzhu rnams la sngags so //
rno la myur ba'i gdams pa 'di kho na'o //
srung 'khor bsgrub pa dang rab gnas kyi tshe /
gong gi sgrub sngags gnyis kyi sham bur 'khor lo'i sngags gsum sbrel nas sngags so //
tshogs bskang gtang na 'og tu gsal /
thun mjug dbyangs gsal ye d+harma rnams bzlas la gtang rag gi slad du /
hU~M hrI:
bla ma yi dam sogs kyis mchod /
hU~M hrI:
chos sku skye med sogs kyis bstod /
ma rnyed yongs su ma tshang dang //
gang yang nus pa ma mchis pa //
'dir ni bgyi ba gang nongs pa //
de kun khyed kyis bzod mdzad rigs //
zhes dang yi ge brgya pas nongs pa bshags /
mdun bskyed lha tshogs 'od du zhu nas 
rang gi thugs kar ram /
rten rdzas /
sgrub rdzas /
rlung 'khor rnams la /
bstim /
mthar dmigs bya thams cad kyang 'od dmar por zhu nas 'od zer thig le dmar po'i rnam par bdag gi lus ngag yid gsum la bstims nas bdag dang bsgrub bya dbyer med blo 'das bde ba chen po'i ngang du bzhag
/de nas bsngo smon ni /
dge 'dis bdag cag 'khor bcas kyis :
'gro kun dbang du 'dus pa dang :
dbang gi phrin las mthar phyin nas :
myur du sangs rgyas thob par shog :
bkra shis ni /
oM:
byin rlabs mchog stsol rigs brgya'i bdag :
bla ma rnams kyi bkra shis shog :
dngos grub char 'beb zhi dang khro :
yi dam lha tshogs bkra shis shog :
thogs med phrin las sgrub mdzad pa'i :
dpa' bo mkha' 'gro'i bkra shis shog :
gang la bsam pa'i don kun 'grub :
legs ldan lha chen bkra shis shog :
thun gzhug re re la de bzhin bya /
dge rtsa bsngo ba dang /
sems bskyed rgya chen po bya ba gal che'o //
!
//brgyad pa sbyin sreg ni /
smad 'tshong ma nyal po byas pa'i sa la thab stegs dmar zlum bya /
rdul tshon dmar pos zla gam bris pa'i dbus su lha mtshan me tog tshom bu bkod /
dbang gi bud shing zla gam brtsig
/mchod rdzas dang sreg rdzas bsham /
bdag bskyed bya /
oM AHhU~M hoH
lan mang du brjod pas thams cad bdud rtsi'i rang bzhin du byin gyis brlabs /
de nas me sbar la thab khung bsang sbyang /
stong pa'i ngang las thab kyi me 'bar ba'i dbus su skad cig gis chos 'byung bsnol ma dmar po :
rtse mo rno ba thur du bstan pa :
kha khyer che ba gyen du bstan pa :
de'i nang du pad+ma dmar po 'dab ma bzhi pa :
de'i lte bar nyi ma'i steng du yi ge baM dmar po 'od du zhu ba las :ye shes kyi mkha' 'gro ma sku mdog sogs nas /
sngags kyis g.yas su bskor ba :
lha tshogs de dag thams cad kyi spyi bor oM:
sogs nas gong ltar bstod pa'i bar bya /
de nas yam shing /
mar khu /
bsreg rdzas gzhan ci 'byor rnams dang /
khyad par dbang gi rdzas kyi ril bu /
ra khrag dang chang dang lan tshwas sbags pa'i me tog dmar po rnams oM AHhU~M gis bdud rtsir bsam la /
bsnyen sgrub sngags brgya rtsa sogs song ba'i mtshams su las sngags tshar re spel bas phul /
dmigs pa bsnyen sgrub las sbyor gyi bzlas pa'i skabs dang 'dra /
mjug tu gtang rag gi mchod bstod bzod gsol byas rjes /
dmigs bya thams cad 'od dmar po chags pa'i rang bzhin du zhu nas mdun gyi me lha la thim /
me lha 'od du zhu nas rang la thim par bsam /
bsngo smon bkra shis brjod /
thal ba ri rtse mthon po'i rlung la bskur ba'am chu bo chen po'i gzhung du bskyal lo //
!
//zhar byung bsnyen sgrub dang sbyin sreg sogs kyi skabs tshogs mchod byed na tshogs kyi yo byad rnams bshams pa bdud rtsis bran la /
oM sarba dra byam sho d+ha ni hU~M phaT:
ces pas bsangs la /
rang nyid lha yi thugs ka nas :
tshogs 'khor sbyang phyir yi ge spro :
raM 
raM las me byung dngos 'dzin bsregs :
yaM 
yaM las rlung byung bag chags gtor :
khaM 
khaM las chu byung gnyis 'dzin bkrus :
hU~M:
rang nyid lha yi thugs ka nas :
byin gyis brlab pa'i yi ge spro :
hU~M 
hU~M gis rnam par rtog pa sbyangs :
AH
AHyis ye shes bdud rtsir bsgyur :
oM 
oM gyis 'dod yon snang srid gang :
hrIH
hrIHyis mthong snang lha tshogs dgyes :
oM AHhU~M hrI:
zhes byin gyis brlabs /
tshogs phud cha gsum du bcad pa'i dang po ni /
hU~M:
bde bar gshegs so bcom ldan 'das :
sangs rgyas kun gyi bdag nyid che :
bla ma yi dam mkha' 'gro la :
zhal zas tshogs kyi mchod pa 'bul :
sku gsung thugs kyi dngos grub stsol :
gu ru d+he wa DA ki nI ga Na tsakra pU dza khA hi :
zhes mchod /
bar pa bshags pa ni /
hU~M:
sngon byung dus nas da lta'i bar :
ma rig bdag lus ngag sems kyis :
rtsa ba yan lag dam nyams pa :
'dod yon tshogs kyi mchod pas bshags :
badzra sa ma ya a :
zhes pas bshags /
tha ma bsgral bstab bya ba ni /
tshogs zan nam gzugs brnyan la dmigs bya bstims la /
phur pa yak+sha kro d+har gsal bas gzir zhing /
hU~M:
che mchog pad+ma thod phreng rtsal :
phyag g.yas rdo rje rtse lnga gdengs :
g.yon pas phur bus dgra bgegs gzir :
gnod byed pho mo rdul du rlog :
oM badzra gu ru pad+ma thod phreng rtsal badzra sa ma ya dza :
nr-i tri sha trUn dgra bgegs 'byung po mA ra ya hU~M hU~M phaT phaT a yaM rbad :
ces tshe khrus kyi dgongs pa dang ldan pas bsgral la /
gu ru de wa DA ki nI dgra bgegs kyi sha khrag rus pa la kha raM khA hi :
b+hin+d+ha ya b+hin+d+ha ya hU~M phaT:
ces sha khrag bdud rtsir spar la stob bo //
skong ba byed na rgyas par spyi bskang rigs gang 'os sam /
bsdu na bskang rdzas rnams na mas+sarba ta thA ga ta b+h+yo bi shwa sogs kyi sngags rgyas spel /
hU~M hrI:
bskang ngo gsol lo mchod do thugs dam bskang :
'dod yon longs spyod rdzas kyis bskang :
bskang ba med de khams gsum yongs kyis bskang :
sbyor ba med de khams gsum yongs kyis sbyor :
sgrol ba med de khams gsum yongs kyis sgrol :
ye sbyor ye sgrol chen pos thugs dam bskang :
lta ba klong du gyur pas thugs dam bskang :
sgom pa yengs 'khrul rkyen dang bral bas bskang :
spyod pa blang dor tshul 'chos bral bas bskang :
'bras bu re dogs phyogs lhung med pas bskang :
bka' brgyud bla ma rnams kyi thugs dam bskang :
yi dam lha tshogs rnams kyi thugs\u0f8e
dpa' bo mkha' 'gro rnams kyi thugs\u0f8e
chos skyong srung ma rnams kyi thugs\u0f8e
rdo rje slob dpon gnyan gyi thugs\u0f8e
'dus pa'i mched lcam rnams kyi thugs\u0f8e
rigs drug pha ma rnams kyi thugs\u0f8e
thugs dam bskangs gyur dbang dang dngos grub stsol :
ces dang yi ge brgya pa brjod /
tshogs rdzas nang gi sbyin sreg dang mthun par rol /
lhag ma pany+tsa a mr-ita hU~M ha ho hrIHsa brlab /
hU~M:
bcom ldan pad+ma he ru ka :
yum chen rdo rje phag mo la :
bka' yi lhag sdud tshogs kyis bskor :
lhag ma'i tshogs la rol pa rnams :
'dir byon bka' yi lhag gtor bzhes :
bcol ba'i phrin las sgrub par mdzod :
ces bsngo //
rtsa ba gsum gyi dkyil 'khor du //
tshogs kyi 'khor lo bskor pa yis //
bdag gzhan 'gro ba ma lus kun //
dkyil 'khor gcig tu 'grub par shog
/ces smon lam btab /
chad mdo rigs mthun gyi gzhung ltar bya ba'am /
'dir dmigs bsal ba /
hU~M hrI:
ye shes dbang sgyur seng+ge'i gdong :
'jig rten dbang sdud lha chen po :
sprul 'khor bran g.yog bka' nyan bcas :
sngon tshe zhal bzhes don ma g.yel :
rig 'dzin brgyud pa'i dam ma 'da':
da lta rnal 'byor ngo ma chung :
dam rdzas phud gtor 'di bzhes la :
khams gsum lha 'dre mi rnams kyi :
chags skyed yid g.yos snying rtsa sgul :
tshe bsod dpal 'byor legs tshogs rnams :
dbang du sdus la gong du spel :
mdor na las kyi dngos grub kun :
thogs pa med par myur du sgrubs :
zhes phrin las bcol /
brtan ma skyong ba ni /
hU~M:
slob dpon pad+ma thod phreng gi :
bka' nyan ma mo brtan ma'i tshogs :
dam rdzas dpal gyi gtor ma longs :
bcol ba'i phrin las 'grub par mdzod :
gtor gzhong kha sbubs la /
e nr-i tri dza :
hU~M hrI:
rta yi brtul zhugs chen po yis :
dbang chen rngams pa'i bro brdungs pas :
bdud dang dam sri log 'dren kun :
bskrad gzir mnan pa'i cho ga rdzogs :
oM badzra kro d+ha sa ma ya raM b+h+yo nan :
zhes rta bro brdung /
mchod bstod bzod gsol bsdu rim bsngo smon bkra shis rnams gong ltar bya'o //
sa ma ya /
rgya rgya rgya /
sprul pa'i skyes mchog sangs rgyas gling pa'i gter ma seng gdong rtsa ba gsum gyi las byang bklag chog khrigs su bsdebs pa rdzogs so //
sarba mang+ga lam b+ha ba tu ///
/
!
dbang sdud kyi rdzas sbyor bsdu thabs zur gsal bzhugs /
na mo gu ru /
dbang sdud kyi rdzas sbyor rtsa ba las rim bcu pa'i dang po ltar la /
de steng kha tshar bungs skyed /
byang sems dkar dmar /
lcam pa /
mkhan dmar lo ma /
stag pa /
ba lu /
tsan+dan dmar po /
seng ldeng dmar po /
mu le b+h+rU~M shing /
mdzo mo shing /
btsod /
rgya skyegs /
bo d+hi tse mig ma phug pa /
ug chos /
ut+pal dmar po /
sin+d+hu ra /
bye ru /
'bri mog
/gi wang /
hong len /
cong zhi dmar po /
shing tshwa /
ka ko la /
sug smel /
li shi
/dzA ti /
gla rtsi /
ga pur /
gur gum /
sga dmar ser /
rgod rus /
rak+ta gtsang ma /
bu mo gtsang ma'i chu shul gyi sa /
pho mo sbyor ba byas pa'i mal sa /
khyi long ma'i b+ha sha
/ra rgya bo'i rmong tshil /
bud med 'phyon ma'i chu shul gyi sa rnams zhib par btags la chang dang sbrang rtsi sbyar bas ril bu sran ma tsam du dril lo //
mang+ga laM///
/
