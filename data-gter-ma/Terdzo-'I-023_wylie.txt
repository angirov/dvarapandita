@#//
gnod sbyin gyi sgo nas rtsod rgyal gyi rdo 'khor zab mo bskor thabs a pa rA dzi ta zhes bya ba bzhugs so //
dpal ldan gsang ba'i bdag po la //
sgo gsum gus pas phyag 'tshal nas //
rtsod pa kun las rnam rgyal phyir //
rdo 'khor zab mo bshad par bya //
gnod sbyin gyi sgo nas rdo 'khor bskor thabs 'di la gsum ste /
sngon 'gro bcas kyi rim pa dang /
dngos gzhi sgrub pa'i rim pa dang /
rjes su gnan pa'i rim pa'o //
dang po ni /
lo dang gza' skar thebs pa'i dus su /
chu chen phar kha tshur kha'am /
lung pa chen po'i phar tshur ram /
gang bde nas rdo leb tshur kha /   dkar phar kha /   nag gnyis blangs la /
gri rtses sbal gzugs re re bris pa'i lte bar gnam 'khor sa 'khor re re bris la /
lte bar oM re'i zhabs su phu re re bris nas steng zhabs thad kar 'phrod par byas la /
chu mig klu rgyal rigs dang gdol rigs gnas pa gnyis la mnan nas bzhag
go
/srung 'khor ni /
'khor lo bri ba'i dus su skar ma rgyal lam gza' skar bzang po'i yar tshes la /
ras sam shog bu la bzang drug dang rgya skyegs kyi khu bas mu khyud rim pa brgyad bskor te dbus kyi lte bar hrIHyig gi mthar /
oM hrIHa pa rA dzi ta a dzi te bdag 'chang ba po bsod nams thams cad las rgyal bar gyur cig swA hA/
de rgyab ling tshe lnga la rim pa ltar rtsa sngags dang bcas pa'i bdag 'chang ba po nam mkha'i khams las rgyal bar gyur cig swA hA/
de bzhin du rtsa sngags dang bcas te ming spel 'gres sbyar la /
chu'i khams las\u0f8e
sa yi khams las\u0f8e
me'i khams las\u0f8e
rlung gi khams las\u0f8e
de rgyab mu khyud la rtsa sngags dang ming spel bcas byas la /
shags thams cad las rgyal bar gyur cig swA hA/
bu lon thams cad\u0f8e
'dod pa thams cad\u0f8e
rtsod pa thams cad\u0f8e
bsam pa thams cad\u0f8e
de rgyab 'khor lo rtsibs brgyad la rim pa ltar rtsa sngags sbyar la /
'chang ba po nad thams cad las rgyal bar gyur cig swA hA/
'jigs pa thams cad\u0f8e
phyogs thams cad\u0f8e
shags thams cad\u0f8e
rtsod pa thams cad\u0f8e
g.yul thams cad\u0f8e
dgra thams cad\u0f8e
bu lon thams cad\u0f8e
ces sngags mgo phyir bstan no //
rtsibs mchan brgyad la /
nor bu rtse mo nang bstan re re bri'o //
de rgyab mu khyud la sngags mgo nang bstan du sngags dang 'dod gsol 'khor lo'i rtsibs su yod pa ltar bri'o //
de rgyab mu khyud la yig mgo phyir bstan gyi sngags dang ming spel gong ltar byas la /
ma rig pa las rgyal bar gyur cig swA hA/
'du byed las\u0f8e
rnam par shes pa las\u0f8e
ming dang gzugs las\u0f8e
skye mched drug las\u0f8e
reg pa las\u0f8e
tshor ba las\u0f8e
sred pa las\u0f8e
len pa las\u0f8e
srid pa las\u0f8e
skye ba las\u0f8e
rga shi las\u0f8e
de rgyab mu khyud la ye d+harmA bris pa'i sham du /
sangs rgyas dang byang chub sems dpa' thams cad kyis bdag rtsod pa las rgyal bar gyur cig swA hA/
zhes bri /
de rgyab khro bo 'dod pa'i rgyal po dpe'u ris ltar bri /
de rgyab me ri bri'o //
!
//de nas gong gi rdo leb gnyis la sngar bzhin thebs dang sprad la /
dug shog la zhabs 'khor pad+ma 'dab brgyad dang /
steng 'khor la 'khor lo rtsibs brgyad bri /
de gnyis ka'i lte bar oM dang zhabs su phu re re bri /
zhabs 'khor yig mgo thams cad nang du bstan la lte bar rtsa sngags dang che ge pham par gyur cig
swA hA/
de rgyab pad+ma 'dab brgyad la rtsa sngags yi ge 'bru brgyad bkod /
de rgyab mu khyud la rtsa sngags sham du che ge pham par gyur cig swA hA/
zhes bri /
steng 'khor gyi yi ge mgo thams cad phyir bstan la /
lte bar rtsa sngags dang bdag rgyal bar gyur cig swA hA/
de rgyab rtsibs brgyad la rtsa sngags yi ge 'bru brgyad bkod /
de rgyab mu khyud la yang rtsa sngags sham du bdag rgyal bar gyur cig swA hA/
zhes bri'o //
de nas gong gi rdo leb kyi pho 'khor mo 'khor gnyis la /
rang gi shog bu'i pho 'khor mo 'khor gnyis bag chus sbyar /
ling rkyang gcig bris la snying gar nr-i dzaH'i brgyan khug dang dzaHdzaHyis bskor /
ling+ga'i rgyab tu rtsa sngags mjug tu che ge pham par gyur cig swA hA/
g.yon skor du bri /
snying gar dgra gang yin gyi ming rus bla dwags bris mthar pham par gyur cig ces bri /
de'i nr-i mig phug pa'i nang du tshon skud sne lnga gcig tu bsgril ba'i sne mo 'dren pa /
sbal 'khor gnyis kyi bar du mgo 'phongs ngos su   dpe gcig tu phyogs gcig tu zhes snang /ling+ga de bstan la bcug go
/tshon skud 'dom gang tsam gyi mtho gang yar phud la bskor sa byed /
de 'phro rting par phud nas rdo 'khor rgya gram du bcings la dam por dkris /
bar thams cad spra tshil gyis byugs la rlung mi thar bar bya'o //
rkang zhabs 'khor lo ling+ga ling rtse can de la dgra bo bkug bstim lha dbye dang bcas pa byas la /
thun khung nang du gan rkyal mgo rang la bstan pa'i steng du sAts+tsha rab gnas can gcig bzhag
/drag po'i snod nang du thun rdzas yungs dkar yang bzhag go
/de nas gzhi ma dkar po'am maN+Dal gyi steng du nas kyi tshom bu lnga bkod pa'i phyi rol du /
phyi mchod rnam lnga dang /
nang mchod bla ma yi dam mkha' 'gro chos skyong gi gtor ma ci 'byor rgyun gtor dang bcas pa shas brgyan la bsham /
sman raka kyang bsham /
bye brag tu 'di'i gtor ma ni /
sbrang chang dang mar khu bsres la nor bu 'bar ba bzo /
ngos dang zur thams cad kyang nor bus brgyan /
steng du mar gyis nyi zla gza' skar mar thag bcas bre /
tha ma mtheb kyus bskor nas khra dpung nge byas te maN+Dal gyi steng khri'i khar bzhag la dkar gsum mngar gsum gyis bskor /
de nas srung 'khor bsang sbyang dang bgegs bskrad mtshams gcod byas la sgrub gtor gyi mdun rin po che'i snod du 'thor nas dang bcas te bsham mo //
!
//gnyis pa dngos gzhi sgrub pa'i rim pa la gnyis te /
srung 'khor rab gnas bya ba dang sgrub pa dngos so //
dang po la lnga ste /
lha bskyed pa dang /
spyan 'dren zhing brtan bzhugs byed pa dang /
mchod pa 'bul ba dang /
bstod pa bya zhing thugs dam bskul ba dang /
snying po bzla zhing rab gnas bya ba'o //
dang po ni /
thun mgo thams cad du yi dam gyi sgom bzlas byas la /
oM swa b+hA sogs dang /
mdun gyi srung 'khor mi dmigs pa las /
khro bo a pa rA dzi ta sku mdog dkar po gzhon nu'i cha byad can /
rin po che'i rgyan sna tshogs kyis brgyan zhing /
khro 'dzum mche ba cung zad gtsigs pa /
phyag g.yas rin po che'i dbyug pa las dgos 'dod sna tshogs 'byung ba /
g.yon gyis 'khor lo rtsibs stong dang ldan pa bsnams pa'o //
de'i spyi bor oM/
mgrin par AH
thugs kar hU~M/
de las 'od zer 'phros pas byang shar mtshams kyi pho brang nas spyan drangs /
gnyis pa spyan 'dren zhing brtan bzhugs bya ba ni /
hU~M/
ri rab ri yi rtse mo nas //
byang shar mtshams kyi pho brang nas //
gnod sbyin chen po gshegs su gsol //
mthun pa'i rdzas la gshegs su gsol //
gzugs dang gnyis med brtan par bzhugs //
dzaHhU~M baM hoH
gsum pa mchod pa 'bul ba ni /
hU~M/
sgra snyan dag ni thams cad dang //
yid 'ong 'dod yon sna tshogs dang //
gser skyems tshogs kyi mchod pa bzhes //
gtor ma 'dod yon lnga ldan 'bul //
dkar gsum mngar gsum mchod pa bzhes //
puSh+pe nas /
shab+da swA hA/
oM AHhU~M/
oM na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
oM AHhU~M/
mchod sbyin gyi gtor ma rgya chen po 'di nyid gzugs sdug pa /
sgra snyan pa /
dri zhim pa /
ro mngar ba /
reg bya 'jam pa /
'dod pa'i yon tan gyi phung po chen por gyur /
oM hrIHa pa rA dzi ta a dzi te swA hA/
i daM ba liM ta la kha raM khA hi khA hi /
bzhi pa bstod pa bya zhing thugs dam bskul ba ni /
hU~M/
ri rab ri yi rtse mo nas //
byang shar mtshams kyi pho brang nas //
lag na rdo rje'i rdzu 'phrul stobs //
gnod sbyin gzhan gyis mi thub pa //
pha rol dgra rnams pham byed cing //
rin chen gter gyi mnga' bdag mdzad //
thugs rjes 'gro ba'i dbul phongs sel //
'dod pa mthar phyin khyod la bstod /
khye 'u mi ring gzugs 'dzin zhing //
zhi dang drag po'i phrin las mdzad //
bdag cag rnal 'byor sgrub pa po'i //
bar chad sel mdzad khyod la bstod //
srid pa gsum gyi yid 'phrog cing //
lha 'dre mi gsum dbang du sdud /
khams gsum kun la mnga' mdzad pa //
dbang chen khyod la phyag 'tshal bstod /
khyod kyi yon tan bsam mi khyab /
khros pas pha rol 'ching bar 'gyur //
mos pas rtsa gsum gnas su skyel //
rdzu 'phrul bdag po khyod la bstod //
tha skar dri med lha mo yang /
khyod kyi yid 'phrog gzugs la chags //
de bas khams gsum yid 'phrog pa //
nor bdag gter bdag khyod la bstod //
'gro ba kun la sems bskyed cing //
bdag cag rnal 'byor 'khor bcas la //
dngos grub sna tshogs ster mdzad pa //
yid bzhin nor bu khyod la bstod //
bdag la 'dod don dngos grub stsol //
lnga pa snying po bzla zhing rab gnas bya ba ni /
mdun gyi nam mkhar sangs rgyas dang byang chub sems dpa' bla ma yi dam mkha' 'gro chos skyong srung ma'i tshogs rnams sprin phung 'dus pa ltar byon nas khrig ger bzhugs par bsam la /
bdag rtsod pa thams cad las rgyal bar byin gyis brlab tu gsol /
ces gsol ba btab pa tsam gyis /
lha tshogs thams cad kyis bdag rgyal bar byin gyis brlabs shing dgra pham par byin gyis brlabs par bsam la /
oM hrIHa pa rA dzi ta a dzi te swA hA/
zhes rtsa sngags 'di stong tsam thon pa dang /
skabs su sngags sham ni /
oM hrIHa pa rA dzi ta a dzi te bdag 'chang ba po bsod nams thams cad las rgyal bar gyur cig swA hA/
de ltar rtsa sngags ming spel 'gres kun la sbyar zhing /
nam mkha'i khams las rgyal bar gyur cig swA hA/
chu'i khams las rgyal\u0f8e
sa'i khams las rgyal\u0f8e
me yi khams las rgyal\u0f8e
rlung gi khams las rgyal\u0f8e
shags thams cad las rgyal\u0f8e
bu lon thams cad las rgyal\u0f8e
'dod pa thams cad las rgyal\u0f8e
rtsod pa thams cad las rgyal\u0f8e
bsam pa thams cad las rgyal\u0f8e
nad thams cad las rgyal\u0f8e
'jigs pa thams cad las rgyal\u0f8e
phyogs thams cad las rgyal\u0f8e
shags thams cad las rgyal\u0f8e
rtsod pa thams cad las rgyal\u0f8e
g.yul thams cad las rgyal\u0f8e
dgra thams cad las rgyal\u0f8e
bu lon thams cad las rgyal\u0f8e
ma rig pa las rgyal\u0f8e
'du byed las rgyal\u0f8e
rnam par shes pa las rgyal\u0f8e
ming dang gzugs las rgyal\u0f8e
skye mched drug las rgyal\u0f8e
reg pa las rgyal\u0f8e
tshor ba las rgyal\u0f8e
sred pa las rgyal\u0f8e
len pa las rgyal\u0f8e
srid pa las rgyal\u0f8e
skye ba las rgyal\u0f8e
rga shi las rgyal bar gyur cig swA hA/
zhes lan bdun bdun tsam rtsa sngags dang sbrel la 'don /
de nas ye d+harmA brjod la srung 'khor la me tog gtor /
bkra shis brjod /
de ltar zhag bdun tsam rab gnas byas la rang gzhan la btags pa'am /
yang na da gzod sgrub pa thon nas 'dogs so //
!
//gnyis pa sgrub pa dngos la gnyis te /
snga dro bdag rgyal bya ba dang /
phyi dro gzhan pham par bya ba'o //
dang po la gsum ste /
bdag rgyal bya zhing rdo 'khor bskor ba dang /
dgra bo bkug cing ling+gar bstim pa dang /
dgos dmigs byas te bu lon bkug pa'o //
dang po snga dro bdag rgyal bya ba ni /
rang nyid yi dam bsgoms pa'i mdun du a pa rA dzi ta sku mdog dkar po phyag g.yas rdo rje lcags kyu g.yon bum pa bsnams par bsgoms la /
spro na gong ltar spyan 'dren mchod bstod byas la /
rang gi thugs ka nas 'od zer 'phros pas mdun gyi a pa rA dzi ta la phog
/de las de 'dra ba grangs med pa spros pas rigs drug gi tshe dang bsod nams /
khyad par du bsgrub bya'i tshe dang bsod nams bden pa thams cad bkug nas /
rang dang mdun gyi a pa rA la thim par bsam la /
oM hrIHa pa rA dzi ta a dzi te bdag rtsod pa thams cad las rgyal bar gyur cig swA hA/
zhes sngags de nyid brgya rtsa brgyad re thon nas /
rdo 'khor g.yas bskor re byas te dmigs pa ni /
rdo leb steng ma de gnam 'khor lo rtsibs brgyad g.yas su bskor /
'og ma de sa pad+ma 'dab brgyad g.yon du bskor ba de gnyis kyi bar du kho'i dbang po kha zhabs bzlog nas /
kho'i tshe dang bsod nams bkrag dang gzi mdangs longs spyod dang bde ba thams cad skyugs nas /
rang gi thugs ka nas khro bo a pa rA dzi ta sku mdog dkar po g.yas lcags kyu g.yon zhags pa bsnams pa zhig 'phros pas /
kho yi skyug pa de gsol bas bkrag gzi mdangs dang ldan nas /
rang gi thugs kar thim par bsam la sngags ni /
oM hrIHa pa rA dzi ta a dzi te bdag bsod nams thams cad las rgyal bar gyur cig swA hA/
rtsa sngags ming spel de bzhin du kun la 'gre 'o //
bdag nam mkha'i khams las rgyal bar gyur cig swA hA/
chu'i khams las rgyal\u0f8e
sa yi khams las rgyal\u0f8e
me'i khams las rgyal\u0f8e
rlung gi khams las rgyal\u0f8e
shags thams cad las rgyal\u0f8e
bu lon thams cad las rgyal\u0f8e
'dod pa thams cad las rgyal\u0f8e
rtsod pa thams cad las rgyal\u0f8e
bsam pa thams cad las rgyal\u0f8e
nad thams cad las rgyal\u0f8e
'jigs pa thams cad las rgyal\u0f8e
phyogs thams cad las rgyal\u0f8e
shags thams cad las rgyal\u0f8e
rtsod pa thams cad las rgyal\u0f8e
g.yul thams cad las rgyal\u0f8e
dgra thams cad las rgyal\u0f8e
bu lon thams cad las rgyal\u0f8e
ma rig pa las rgyal\u0f8e
'du byed las rgyal\u0f8e
rnam par shes pa las rgyal\u0f8e
ming dang gzugs las rgyal\u0f8e
skye mched drug las rgyal\u0f8e
reg pa las rgyal\u0f8e
tshor ba las rgyal\u0f8e
sred pa las rgyal\u0f8e
len pa las rgyal\u0f8e
srid pa las rgyal\u0f8e
skye ba las rgyal\u0f8e
rga shi las rgyal bar gyur cig
/ces tshar gsum brjod la sbal pa mgo tshur bstan la bzhag go
/de lta bu nyin phyed bar lan gsum bya'o //
!
//gnyis pa dgra bo bkug cing ling+ga la bstim pa ni /
nyin phyed kyi dus su rang yi dam du gsal ba'i mdun du a pa rA dzi ta sku mdog nag po g.yas rdo rje lcags kyu g.yon zhags pa bsnams par bskyed la /
spyan 'dren mchod bstod bya /
rang gi thugs ka'i 'od zer a pa rA dzi ta la phog pas /
de las de 'dra ba grangs med pa 'phros pas dmigs bya rang dbang med par bkug nas ling+ga la yang yang thim par bsgom la /
oM hrIHa pa rA dzi ta a dzi te dgra bo che ge khug khug pA shaM ku ru ye swA hA/
zhes brgya rtsa brgyad bzlas shing bkug
/lan bzhi gyer /
nub mo yang lan bzhi gyer /
de ltar dus brgyad du 'gugs gzhug bya /
'gugs sngags dang las bzhi bya /
de phyin chad mi dgos so //
!
//gsum pa dgos dmigs byas te bu lon bkug pa ni /
rang gi bu lon tshur blang dgos na rdo 'khor steng du sbrang dum gcig bzhag la /
rang yi dam bsgoms pa'i mdun du a pa rA sku mdog nag po g.yas lcags kyu g.yon zhags pa 'dzin pa dang /
gnam sa brdab pa dang /
nyi zla brdab pa dang /
ri rab brdab pa rnams kyi bar du dmigs bya bsam la /
rang gi thugs ka nas 'od zer 'phros pas mdun gyi de rnams la phog pas /
de rnams kyis dmigs bya cer cer btang bas kho'i kha rje dbang thang dpal dang grags pa bkrag dang gzi brjid tshe dang bsod nams longs spyod dpal 'byor bden pa thams cad shag shag nas /
bdag gi bden pa'i snod du gyur nas bdag bkrag mdangs dang ldan par bsam la /
oM hrIHa pa rA dzi ta a dzi te bdag bu lon thams cad las rgyal bar gyur cig swA hA/
khyad par du dgra bo thams cad kyi bkrag mdangs kho la bsdu /
kho'i bkrag mdangs bsod nams nor rdzas thams cad bdag la 'dus par bsam la /
sgrub pa po rang nyid kyang sems rtse gcig tu dril nas dmigs pa gsal yang yang gdab cing gong gi sngags 'di dag brgya rtsa brgyad bzlas te rang gi lce thog tu bzhag pas kho'i bkrag mdangs longs spyod thams cad bdag gis thob par bsam mo //
de ltar byas pas shin tu myur ba'o //
!
//gnyis pa phyi dro gzhan pham par bya ba ni /
rang gi mdun du mtsho nag la gting zab pa'i nang du sbal pa dkar nag gnyis lto ba kha sbyor ba'i bar du nr-i las dgra bo rid cing lus skam pa yi dwags 'dra ba zhig tu bsam la /
kho sbal pa dkar nag gi ltor tshud nas sbal pa'i rkang lag bzhi yis yar 'khyud mar 'khyud byas pas kho la 'gul dbang dang smra dbang med cing dbang po kha zhabs log par bsam la /
oM hrIHa pa rA dzi ta a dzi te dgra bo 'di rtsod pa thams cad las pham par gyur cig swA hA/
zhes sngags brgya re thon pa dang /
sngags sham ni /
oM hrIHa pa rA dzi ta a dzi te dgra bo 'di 
bsod nams thams cad las 
pham par gyur cig swA hA/
mgo mjug sngar bzhin 'gres bya'o //
nam mkha'i khams las pham\u0f8e
chu'i khams las pham\u0f8e
sa yi khams las pham\u0f8e
me'i khams las pham\u0f8e
rlung gi khams las pham\u0f8e
shags thams cad las pham\u0f8e
bu lon thams cad las pham\u0f8e
'dod pa thams cad las pham\u0f8e
rtsod pa thams cad las pham\u0f8e
bsam pa thams cad las pham\u0f8e
nad thams cad las pham\u0f8e
'jigs pa thams cad las pham\u0f8e
phyogs thams cad las pham\u0f8e
shags thams cad las pham\u0f8e
rtsod pa thams cad las pham\u0f8e
g.yul thams cad las pham\u0f8e
dgra thams cad las pham\u0f8e
bu lon thams cad las pham\u0f8e
ma rig pa las pham\u0f8e
'du byed las pham\u0f8e
rnam par shes pa las pham\u0f8e
ming dang gzugs las pham\u0f8e
skye mched drug las pham\u0f8e
reg pa las pham\u0f8e
tshor ba las pham\u0f8e
sred pa las pham\u0f8e
len pa las pham\u0f8e
srid pa las pham\u0f8e
skye ba las pham\u0f8e
rga shi las pham par gyur cig swA hA/
zhes lan bdun tsam brjod la yungs dkar gyis brub khung nang gi rkang zhabs 'khor lo ling rtse can de brab bo //
de nas sbal 'khor g.yon du bskor la tshig 'di brjod /
dgra bo che ge 'di'i lus dang yan lag bcings nas 'gul mi shes par gyur cig
/ngag dang lce bcings nas smra mi shes par gyur cig
/yid dang sems bcings nas bsam mi shes par gyur cig
/lus ngag yid gsum bya spu mes 'tshig pa bzhin du thongs shig
/ces brjod la sbal pa mgo phar bstan la bzhag go
/de lta bu lan gsum mam mang du bya'o //
!
//gzhan gyi bu lon rang gis phar 'jal dgos na /
dgra bo'i gzugs bzos la zam gog gi nang du bzhag
/'jig rten khams kyi yi dwags thams cad bkug nas kho la bstim /
kho la nus pa med cing rid pa skam pa nyam thag pa yi dwags 'dra ba gcig bsam la /
nub mo'i dus su lan chags changs ril la /
oM na maHsarba ta thA ga ta a wa lo ki te oM sam+b+ha ra sogs kyis bsngo /
lan chags zam nang gzugs mdun du spung /
de nas sgrub pa zhag bdun nam gsum mam ci nus byas pa'i nub mo thun mjug la /
las sngags 'di dang sbrel la bklag go
/oM hrIHa pa rA dzi ta a dzi te hrIHdzaHche ge zlog zlog 'ur 'ur chem chem nal nal dgra bo che ge mo pham par gyur cig swA hA/
zhes brgya rtsa brgyad bzlas la thun rdeg go
/de ltar sgrub pa'i dus su dam tshig la khyi dang bud med sha chang sgog gsum spang /
sgrub pa thon nas srung 'khor 'dogs pa'i dus su sngar gyi sangs rgyas dang byang chub sems dpa' thams cad kyis bdag la byin gyis brlabs par bsgom mo //
!
//gsum pa rjes gnan pa'i rim pa ni /
sbal 'khor sngags mtshams su ming yig yod pa brad de 'gol sar bzhag
/bar gyi ling+ga rkyang pa de chu mig gi kha nub bstan klu gdol pa gnas pa'i sar phur pa brdung ba'i shul du bcug la dmod bcol 'di ltar bya'o //
'o chu mig 'di la gnas pa'i klu bdud nag po khyod la dam nyams pa'i dgra bo 'di zas skal du gtad do //
ma shor cig
/'thung skal du gtad do ma shor cig
/ces sogs shes tshad brjod nas /
rdo leb la rdo rje rgya gram bris pas dong kha gcad /
de ltar ma 'dzom na lam rgya gram mam mchod rten sogs kyi zhabs su gnan /
zam gog nang gi dgra gzugs de dang changs ril thams cad chu bo'i gzhung la bskur ro //
rkang zhabs kyi 'khor lo de re ba zur gsum nang du bcug la de l+h+wam g.yon pa'i nang du rkang rting du phog par byas la bcug nas /
rang nyid 'gro lam 'dug sdod dus snga dro phyi dro gong dang 'dra bar byas la sngags bzla'o //
yang na ling rkyang dang lhan cig tu gnyis ka mnyam du gnan pa bya'o //
de ltar gnod sbyin rdo 'khor sgrub pa'i thabs //
gnam sa'i tsakra bskor ba zhes bya 'di //
man ngag yig chung kun las mdor bsdus nas /
kho bo nam mkha' rin chen bdag gis bkod //
'khrul na bzod gsol ma 'khrul dge ba des //
dgra sdang tshar gcod bstan pa dar rgyas shog //
/
