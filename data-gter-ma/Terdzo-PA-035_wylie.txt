ye shes rab 'bar las :
sde brgyad dregs pa'i mchod gsol me rlung rab 'khrugs bzhugs so :[  \u0f88  ]hU~M hU~M:
deng gi gnas mchog dam pa 'dir :
dgra bgegs bam chen snying kha nas :
gnam lcags 'khor lo rtsibs brgyad la :
a ya ma du ru tsa sha :
na las snying po'i 'od 'phros pas :
dregs pa sde brgyad 'dir gshegs shig :
skad cig myur du sa ma ya :
dza dza :
hU~M hU~M hU~M:
hU~M hU~M hU~M:
dus gsum sangs rgyas thams cad kyis :
yang yang gnyer du gtad pa'i las :
dpal chen he ru ka rnams kyis :
yang yang bka' la bsgo ba'i las :
rnal 'byor sgrub pa po rnams kyis :
yang yang phrin las bcol pa'i las :
dgra bgegs bsgral ba kho na ste :
las 'di skad cig myur du mdzod :
zas su dgra bo'i don snying zo :
skom du dgra bo'i khrag la thungs :
las su dgra bo'i tshe srog longs :
gnyer du chos mdzad srung ma mdzod :
sangs rgyas rnams dang he ru ka'i :
bka' dang dam tshig dran par gyis :
dgra bgegs lo zlar 'gyangs gyur na :
srung ma'i mthu rtsal ci la blta :
de bas da lta myur du sgrol :
sde brgyad dregs pa'i mchod gsol bsdus pa ste :
sa ma ya :
rgya rgya rgya :
srog dbang gi skabs su bdud rtsi gtor mar bran la :
oM AHhU~M:
oM hU~M trAM hrIHA:
oM:
bdud rtsi rang bzhin ra sA yan :
phyi ltar sha lnga bdud rtsi lnga :
nang ltar rigs lnga'i byang chub sems :
gsang ba ye shes tsan+d+ha'i bcud :
lha la phog na dgyes byed cing :
bgegs la phog na phye mar 'thor :
srung ma rnams dang sgrub pa po :
gcig tu bsre ba'i bdud rtsi ste :
bde ba chen po'i klong du 'dres :
srung skyob phrin las skad cig gis :
'da' bar mi rung na ra kan :
oM sarba pany+tsa la khA hi :
dam tshig bsre ba'i man ngag sa ma ya :
rgya rgya rgya :
hU~M hU~M hU~M:
nga ni pad+ma he ru ka :
nga ni dbang chen thod phreng rtsal :
nga ni ye shes rab 'bar te :
khams gsum 'di na su yang rung :
nga las che btsan su yang med :
dung khang gshin rje'i sku yis gang :
mgrin par rta mgrin tshwa tsha 'phros :
thugs kar gsang bdag skar ltar 'khrugs :
ba spu nyag ma re re la :
yak+sha me dbal 'bum 'bum 'gyed :
dregs pa'i tshogs kyis las mdzod cig :
rnal 'byor sgrub mchog bdag nyid kyis :
srung dang zlog bsad mnan pa'i las :
ma g.yel ma 'da' phrin las mdzod :
a ya ma du ru tsa sha na sarba d+harma pa rak+Sha rak+Sha :
badzra sa ma ya :
bka' gtad la sogs 'di nyid sbyar /
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :
gces pa'i zab gnad khyad par can te /
gnam chen zla gam dbang gi pho brang nas spyan 'dren pa ste /
rgya chen bka'i bsdu ba pos gsol ba btab cing /
yid la gces pa'i rang bzhin lha'i gzhal med khang du klong gsal snying pos dag par phab pa'o ///
/
