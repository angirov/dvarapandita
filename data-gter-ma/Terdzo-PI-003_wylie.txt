@#//
'gro dus kyi lam gtor dang /
gtor 'bul bsdus pa bzhugs //
gtor ma bya khyi phyi mi la mi sbyin dngos grub bya /
gtor ma ma 'dzom na phud rgod 'bru sna btab pa so sor bya ba lags so //
dmar gtor 'bri mog byug pa lnga tshom mam /
rang rang so so'i gtor ma so sor 'bul ba 'dzom na'am /
yang na spyir gcig gam /
tha ma mar thud sogs la bsngos kyang chog
/gtor ma yin na 'gug gzhug bya ba ni /
na mo /
dkon mchog gsum dang rtsa ba gsum gyi bka' bden pas /
rnal 'byor pa bdag gi tshe bsod kha rje la gnod byed thams cad gtor ma 'di la khug cig dzaHhU~M baM hoH
lan gsum /
dmar gtor ram mar thud gang yin yang /
gtor ma ye shes kyi bdud rtsi'i rgya mtsho chen por gyur /
oM a kA ro sogs /
oM hrIHbadzra kro d+ha h+ya grI wa hu lu hu lu hU~M phaTaH
hrIHma ha ri ni sa ra tsa hri ya tsit+ta hriM hriM dzaHdzaH
ma hA ba liM ta khA hi /
zhes pa'i sngags kyis bsngos nas bskul ba ni /
hrIH
dur khrod rab 'jigs me dpung nang //
keng rus sha khrag rgya mtshor 'khyil //
sha za gcan zan mang po'i gnas /
khro bcu rgyu bar mi nus shing //
phyag na rdo rje skyi g.ya'i gnas //
de 'dra'i gnas mchog dam pa nas //
dus gsum sangs rgyas kun gyi gtso //
dbang chen yab yum 'dir gshegs shig
/yab yum sku yi 'khor lo la //
mkha' 'gro 'bum tsho nyi shu rdzogs //
bskul lo gtso bo las la bskul //
sha khrag dmar gtor 'di bzhes la //
bcol ba'i phrin las 'grub par mdzod //
b+h+yo /
gzhan yang ye shes snod bcud dang //
phyi nang gsang ba grub pa'i tshogs //
nyi shu rtsa bzhi'i gnas rnams nyul //
sras dang phra men dbang phyug gtso //
sku mdog phyag mtshan ma nges te //
gri gug thod khrag kha T+wAM dang //
rnge'u chung brdeg 'joms mtshon cha 'dzin //
ske rags dril chung g.yer khas brgyan //
dar 'phyang rus pa'i rgyan drug mdzes //
dbu rgyan dar gyi cod pan can //
rlung gis bskyod cing pu ru ru //
rkang pa rdo rje'i sgeg 'gros can //
mkha' la thogs med bun bun rgyu //
lag pa gser gyi gdu bu can //
sna tshogs gar byed khyugs se khyug
/phrin las gcig tu ma nges te //
'phrin las rnam bzhi thogs med sgrub //
dam rdzas gtor ma 'di bzhes la //
ci bsam phrin las 'grub par mdzod //
dzam dmar yab yum tsho gcig ni /
oM dzam+b+ha la dza len+d+ra ye ku ru kul+le hrIHdz+nyA na kIrti sa pa ri wA ra i daM ba liM ta la khA hi /
hU~M/
dpal ldan mgon po dzam+b+ha la //
myur du drag tu bskul ba'i tshe //
sku mdog dmar la 'od zer 'phro //
phyag g.yas rin chen thod khrag bsnams //
g.yon pas gter gyi ne'u le btsir //
zhabs gnyis a par tsi ta gzir //
dar dang rin chen rgyan cha 'khrol //
'dir gshegs brgyan pa'i gtor ma bzhes //
thugs dam dam bcas dus la babs //
dgos 'dod dngos grub char ltar phob //
bcol pa'i phrin las myur 'grub mdzod //
las byed mkha' 'gro sku mdog dmar //
gcer bu me tog dmar po dang //
dar dmar rin chen rgyan gyis mdzes //
phyag na lcags kyu zhags pa 'dzin //
ku ru kul+le'i sprul pa ste //
bse lang mkha' 'gro'i ngo bo nyid //
bye ba dung phyur 'jig rten gang //
'dir gshegs brgyan pa'i gtor ma bzhes //
snang srid thams cad dbang du sdus //
dgos 'dod dngos grub char ltar phob //
hU~M/
gling bzhi byang phyogs gser ri bdun gyi rtse //
rin chen sna bdun brtsegs pa'i lding khang nas //
rnam thos bu yi bang mdzod gnyer kha ba //
gnod sbyin dbang po gzhan gyis mi thub pa //
'dir gshegs dam rdzas brgyan pa'i gtor ma bzhes //
mnga' thang stobs dang 'byor pa'i dngos grub stsol //
hU~M/
stong gsum 'dzam gling dbang bsgyur rdzu 'phrul can //
nor lha kun gyi pho nya myur mgyogs can //
nor gyi bdag po dge bsnyen ye shes grags //
'dir gshegs dkar gsum brgyan pa'i gtor ma bzhes //
snang gsal pra dang longs spyod dngos grub stsol //
rnam sras mdung dmar can ni /
oM ma hA rA dza yak+Sha sa ma ya bai shra ma Na ye sarba rat+na tsit+ta hriM hriM dza dzaH
ma hA ba liM ta la khA hi /
hU~M/
ri rab lhun po'i byang phyogs nas //
lcang lo can gyi gnas mchog nas //
rin chen 'bar ba'i pho brang nas //
rnam sras 'khor bcas gshegs su gsol //
rgyal po chen po rnam thos sras //
stong gsum rin chen gter gyi bdag
/gling bzhi byang phyogs skyong tsa na //
phrin las bzhi la mnga' brnyes pa //
in+d+ra nI la'i mdangs dang ldan //
sa brgyad sems dpar bzhugs pa po //
gnod sbyin pho mo mang po dang //
klu yi ded dpon mdzad tsa na //
rin chen gser gyi kha dog can //
DA ki ma dang klu mo dang //
bdud mo'i ded dpon mdzad tsa na //
bai DUr sngon po'i sku mdog can //
snang srid dbang du sdud pa dang //
'gro ba'i rnam shes 'gugs pa'i tshe //
pad+ma rA ga'i mdog 'dra zhing //
mi'u thung gi cha lugs la //
le brgan dar gyi cod pan can //
sku la bse khrab dmar po gsol //
dbu la bse rmog rgya zhu gsol //
phyag g.yas mdung dar rgyal mtshan bsnams //
srid gsum zil gyis gnon par mdzad //
phyag g.yon ne'u le lcags kyu bsnams //
'gro ba'i rnam shes dbang du sdud //
sku las 'od zer dmar po 'phros //
srid pa gsum yang dbang du sdud //
'gro ba mi yi rnam shes 'gugs //
sbyin bdag rnams kyi snying lag bsgul //
g.yang can nor dang brjid can gos //
bcud can zas la sogs pa yi //
bdag la zas nor longs spyod kyi //
dngos grub ma lus bstsal du gsol //
nor bdag rgyal po chen po yi //
thugs dam gnad nas bskul ba'i tshe /
khyod kyi sprul pa'i rgyal phran ni //
'gro ba mi yi snying la zhugs //
rnam shes sgyur la dbang du sdus //
'jig rten khams kyi longs spyod rnams //
ma lus thams cad dbang sdus la //
sgrub pa po la dngos grub stsol //
hU~M/
shar phyogs mgon po dpal rab 'chang //
nyi ma'i sras po 'phags pa re man+ta //
zla ba'i sras po rta bdag ku bai ra //
'dir gshegs dam rdzas brgyan pa'i gtor ma bzhes //
rngog chags 'phel srung lam dgra rta nad zlogs //
de nas dam can ni /
kye /
nyi ma nub phyogs pha ki na //
pha ni bdud la ma ni dmu //
dmu bdud bshos pa'i mthu rtsal can //
skyes bu dge bsnyen chen po ste //
zhwa yi mgon po ra rta can //
gnod sbyin nor bdag mthu rtsal can //
gter bdag mthu stobs rdzu 'phrul can //
zhal gcig phyag gnyis sku mdog dmar //
phyag g.yas lcags kyus mi nor 'gugs //
phyag g.yon ne'u les dbul phongs sel //
phyed bskum rin chen sna lngas brgyan //
kong btsun gnyen dang gnyis su med //
brtan ma bcu gnyis 'khor gyis bskor //
sku mched sum brgya drug cu dang //
the'u rang dmag dpon rdzu 'phrul can //
rdzu 'phrul skad cig stong gsum bskor //
'dir gshegs brgyan pa'i gtor ma bzhes //
'jig rten khams kyi nor la spyod /
khyod kyi thugs dam dus la babs //
mi nor zas gsum dbang du sdus //
rnal 'byor bdag la dngos grub stsol //
oM badzra sA d+hu sa ma ya badzra li la ma ba liM ta khA hi /
kye /
dam can skyes bu chen po /
mthu dang rdzu 'phrul gyi bdag po /
bdag la byang chub sgrub pa'i mthun rkyen dang /
khyed bsgrub cing mchod pa'i yo byad dang ma ldan pas /
mi snying sgul cig
/mi sems g.yos shig
/snang ba sgyur cig
/bdag la g.yang can gyi nor stsol cig
/brjid can gyi gos bskon cig
/bcud chen gyi zas sdus shig
/'bru dang nas kyi char phob cig
/skyes bu chen po rem zhig
/mthu dang rdzu 'phrul rtsal dang nus pa da lta blta'o //
de nas sman btsun lcam sring ni /
oM AHhU~M gtor ma lha'i zhal zas su gyur /
oM badzra pra mo ha hriM hriM dza dzaH
oM b+hi shu tsa na sa ma ya khrag ta ku bu tsa ra na hU~M hU~M na ru tsa /
rdo rje g.yu sgron ma /
skyes bu lung btsan lcam sring 'khor dang bcas pa'i zhal du i daM ba liM ta kha kha khA hi khA hi /
bdag gi 'dod don thams cad 'grub par mdzad du gsol /
hU~M/
steng phyogs dag pa 'phrul gyi gzhal yas nas //
rin chen sprin dkar brtsegs pa'i gur nang nas //
rdo rje g.yu sgron sman btsun 'khor dang bcas //
'dir gshegs brgyan pa'i gtor ma bzhes su gsol //
bcol ba'i phrin las ma lus 'grub par mdzod //
oM badzra pra mo ha hriM hriM dzaHdzaH
ma mA la lA li lI sring 'gro hU~M sid+d+hi puSh+TiM ku ru ye swA hA/
mi nor zas gsum puSh+TiM ku ru ye swA hA/
ngan ne ma ni /
b+h+yo /
bsil ba tshal dang nye ba'i tshan+d+ho ha //
bden bral mun pa can gyi dur khrod nas //
dkor gyi srung ma rdo rje ngan ne ma //
'dir gshegs dam rdzas brgyan pa'i gtor ma bzhes //
dkor rnams srung zhing spel ba'i phrin las mdzod //
oM ra li pra ma ya i daM ba lin+ta kha kha khA hi khA hi /
zhes rA ga a s+yas bsgrigs pa dge'o //
mang+ga laM///
/
