@#//
nor lha spyi gtor dgos 'dod char 'beb ces bya ba /
'di yongs rdzogs 'don pa rgyas pa'o //
bstod bshags bsdus pa yan 'don pa 'bring po 'o //
de las mngon rtogs skyur na bsdus pa'o //
na mo Ar+ya dzaM b+ha la ye /
nor lha spyi gtor ni gtor ma rin po che'i dbyibs can dkar gsum gyis brgyan pa bshams /
ma 'dzom tshe rnam sras ser chen gyi gtor ma la bsngo rung ngo //
oM swa b+hA wa sogs /
rin chen lnga las grub pa yi //
gzhal med khang dbus pad zla'i steng //
dzam lha sku mdog dkar po ste //
zhal gcig phyag gnyis g.yas be con //
phyag g.yon ne'u le bsnams pa ste //
gru mor kha T+wAM ga ldan pa //
dbu skra dmar ser gyen du brdzes //
spyan gsum zhal gdangs rin chen gyi //
rgyan ldan 'brug la 'chib pa 'o //
shar du rdo rje DAk+ki ma //
mthing nag g.yas na rdo rje dang //
g.yon pas rten 'brel nor rdzas 'dzin //
lho ru rin chen DAk+ki ma //
ser mo g.yas na nor bu dang //
g.yon pas rin chen bum pa 'dzin //
nub tu pad+ma DAk+ki ma //
dmar mo g.yas na pad+ma dang //
g.yon pas 'gugs byed lcags kyu 'dzin //
byang du las kyi DAk+ki ma //
ljang gu rdo rje rgya gram g.yas //
g.yon pas ne'u le'i rkyal bum 'dzin //
kun kyang rin chen rgyan ldan zhing //
phyed bskum tshul gyis bzhugs par gyur //
pho brang de yi phyi khyams su //
phyogs mtshams pad+ma'i gdan brgyad la //
lte ba 'dab mar zla gdan re //
shar dbus dzam las dzam dmar ni //
dmar dkar sngo ba'i zhal gsum pa //
phyag drug dang pos rin chen thod //
bar pas lcags kyu zhags pa ste //
tha gnyis ne'u le rin chen 'beb //
zhabs bzhis nor bdag pho mo mnan //
de yi phyogs mtshams 'dab ma la //
dkar ser dmar ljang sngo dang nag
/khra bo zhal gsum phyag drug ste //
byang shar 'dab mar dzam lha dgu
/kun kyang zhal gcig phyag gnyis te //
re re 'ang 'khor ni brgyad res bskor //
lho dbus hU~M las dzam nag ni //
rab khros thod khrag ne'u le 'dzin //
phyogs mtshams sde brgyad dzam nag brgyad //
rgyan ldan rin chen ne'u le 'o //
nub dbus dzam las dzam lha dang //
ku bai rA sogs gnod sbyin brgyad //
ser po bi dza ne'u le 'dzin //
de yi g.yon dbus phyogs mtshams su //
nor rgyun ma sogs lha mo brgyad //
mchog sbyin 'bras kyi snye ma 'dzin //
byang dbus dzaM las dzam lha ser //
zhal gsum phyag drug dkyil krung bzhugs //
g.yas gsum shing thog lcags kyu mda'//
g.yon gsum zhags pa ne'u le gzhu //
rang 'dra'i yum gyis g.yon nas 'khyud //
de yi 'dab brgyad phyi nang la //
'phags pa ngal gso rigs bcu bzhi //
'brog gnas mched lnga'i 'khor gyis bskor //
shar lhor a par tsit+ta dkar //
'jigs gzugs nor bu ne'u le bsnams //
phag gdong ser mo gri thod 'dzin //
mched lnga gar stabs mu tig brgyan //
lho nub nor bdag ye shes grags //
dmar mdzes rin chen ne'u le 'dzin //
kun 'khyil mched gsum mthing nag dmar //
bzhengs thabs bum pa nor bu 'dzin //
nub byang gang po mdzes ma gnyis //
ser mdzes shing thog bum pa 'bul //
byang shar shrI las lha mo dpal //
ljang mdzes rin chen pad+ma dang //
skyabs sbyin mdzad cing bum steng bzhugs //
gser mdog bu mo lnga brgyas bskor //
phyi rol 'khor yug chen po la //
gnod sbyin sde dpon bcu gnyis ni //
bye ba drug cu drug cur bcas //
lcang lo can nas spyan drangs gyur //
hU~M/
byang phyogs gter gyi gzhal yas nas //
nor gyi dbang phyug dzaM b+ha la //
thugs rjes gnas 'dir gshegs su gsol //
dzam lha'i rigs dang rnam sras rigs //
nor lha pho dgu mo dgu dang //
a par tsit+ta lha mo dpal //
gang mdzes nor bdag ye shes grags //
phag gi gdong ser mched lnga dang //
zas gos nor gyi lha mo gsum //
'brog gnas mched lnga la sogs pa //
gnod sbyin nor lha thams cad byon //
ji srid bar du brtan par bzhugs //
badzra sa ma ya dza dzaH
tiSh+Tha lhan /
stong gsum 'di 'am gzhan dag gi
/dpal 'byor blo yis blangs te 'bul //
yid sprul rtag brgyad rin chen bdun //
dngos 'byor mchod gtor 'di 'bul bzhes //
oM AHhU~M/
gtor ma bdud rtsi'i rgya mtsho chen por gyur //
oM pad+ma kro d+ha Ar+ya dzaM b+ha la hri da ya hU~M/
i daM b+ha liM ta kha kha khA hi khA hi /
oM dzaM b+ha la dza len+d+ra ye d+ha na me d+hi hrIHswA hA i daM\u0f8e
oM dzaM luM swA hA i daM\u0f8e
oM dzaM b+ha la dza len+d+ra ye swA hA i daM\u0f8e
oM AHhU~M bud+d+ha badzra rat+na pad+ma karma dzaM b+ha la sid+d+hi pha la hU~M i daM\u0f8e
oM ma Ni b+ha drA ya swA hA i daM\u0f8e
oM pUr+Na b+ha drA ya swA hA i daM\u0f8e
oM d+ha na dA ya swA hA i daM\u0f8e
oM ku bai rA ya swA hA i daM\u0f8e
oM ki li mA li ne swA hA i daM\u0f8e
oM pi tsi kuN+Da li ne swA hA i daM\u0f8e
oM mu khen drA ya swA hA i daM\u0f8e
oM tsa r+yan+d+rA ya swA hA i daM\u0f8e
oM ba su d+hA ri N+yai swA hA i daM\u0f8e
oM tsan+d+rA kA+en+ta yai swA hA i daM\u0f8e
oM dat+ta yai swA hA i daM\u0f8e
oM su dadata yai swA hA i daM\u0f8e
oM Ar+Ya yai swA hA i daM\u0f8e
oM su b+ha drA yai swA hA i daM\u0f8e
oM gup+tA yai swA hA i daM\u0f8e
oM sa ra swa t+yai swA hA i daM\u0f8e
oM de wi shrI yai swA hA i daM\u0f8e
oM bai shra wa Na a yu She hU~M a i daM\u0f8e
oM bai shra ma NA ye swA hA i daM\u0f8e
oM ma hA rA dzA yak+sha sa ma ya bai shra ma Na ye sarba tsit+ta rat+na hrIM hrI dza dzaHi daM\u0f8e
oM nA ga nI b+ha su te sU tra pad+ma swA hA i daM\u0f8e
oM b+h+yo tak+Sha b+h+yoHi daM\u0f8e
oM bai shra wa NA ye na da ku bai rA ma hAH
b+ha ga bai tri ta bi na te na ma sid+d+hi swA hA i daM\u0f8e
oM b+ha su b+ha drA/
pUr+Na b+ha drA/
sa b+hu ta dz+haM na /
kan+ta ri s+d+ya ta /
b+ha wa Sho ni ra swA hA i daM\u0f8e
oM ma hA kA la gu na hri da hU~M/
d+he wa b+ha ti hU~M phaT i daM\u0f8e
ma hA kA la d+hi d+ha hi lu sa ma ya hU~M hU~M ran+ta sid+d+hi hoHi daM\u0f8e
oM hrIHa pa ra tsit+ta dza dzaHi daM\u0f8e
oM AHhU~M badzra yak+Sha d+ha ri ni i daM\u0f8e
oM d+he wa nA ga yak+sha shu la ma ma b+hi b+hu ya ma du tri dzaM b+ha la ye swA hA i daM\u0f8e
tri 'u tri 'u i daM\u0f8e
oM i ling ki
/pi ling ki
/ki ling ki
/a na le /
kun d+ha le /
g+h+rih+na piN+Da li /
pi shA tsi na ye /
na mo shu tra mu tri ma hA pi shA tsi na ye swA hAHi daM\u0f8e
oM sarba yak+Sha yak+Shi i daM\u0f8e
oM sarba ba su de wa sa pa ri wA ra i daM ba liM ta kha kha khA hi khA hi /
ar+g+haM sogs nas /
shab+da pra tits+tsha ye swA hA/
'phags pa dzaM b+ha la dkar po 'brug zhon lha lnga /
dzam dmar nor skyug pho mo /
khro zhing sgeg pa'i dzaM b+ha la /
dzam ser zhal gsum phyag drug yab yum /
dzam ser nor rgyun ma yab yum /
dzam b+ha la rigs dgu rigs thams cad pa /
rnam sras rigs dgu rigs thams cad pa /
nor lha pho brgyad mo brgyad /
lha mo chen mo dpal /
gnod sbyin a pa ra tsit+ta /
gnod sbyin gang po dang mdzes ma /
nor bdag ye shes grags /
gnod sbyin phag dong ma mched lnga /
kun 'khyil ma spun gsum /
'brog gnas mched lnga /
gnod sbyin gyi sde dpon bcu gnyis /
sde dpon nyi shu rtsa brgyad /
stobs chen sum cu rtsa gnyis /
ljongs chen gnas pa bcu drug
/yul 'khor skyong ba lnga brgya /
gnod sbyin bu mo yid 'phrog nor bu ma lnga brgya /
klu mo pad+ma'i gtsug phud ma la sogs 'phags pa gnas srung gi btsun mo lnga brgya /
kun tu rgyal ba la sogs sras lnga brgya /
sras mo lnga brgya /
'khor gnod sbyin bye ba drug cu drug cu'i tshogs rnams kyi zhal du 'bul lo //
mnyes shing tshims nas bdag cag dpon slob 'khor dang bcas pa'i tshe dang bsod nams /
dpal dang 'byor pa /
stobs dang mnga' thang /
nor dang longs spyod thams cad zla ba yar gyi ngo ltar 'phel zhing rgyas pa dang /
bkre skom mu ge lo nyes phyugs nad god kha snying stong thams cad zhi ba dang zlog pa'i phrin las mdzod cig
/hU~M/
bde gshegs sbyin pa'i pha rol phyin //
gzugs kyi skur bstan dzaM b+ha la //
dran pa tsam gyis dbul phongs sel //
dzam lha 'khor bcas phyag 'tshal bstod //
thog med ser sna'i las bsags rnams //
mthol bshags byang zhing dag gyur cig
/dbul phongs thams cad zhi ba dang //
dpal 'byor nor dbyig 'phel zhing rgyas //
'dod rgu'i snang srid dbang du sdus //
snyigs dus mu ge'i bskal pa zlogs //
thugs dam dus bab sa ma ya //
rnal 'byor bcol pa'i phrin las mdzod //
bsdu na de yan gyis chog la /
!
rgyas par byed na 'di sbyar ro //
hU~M/
mchod yon bsil zer khengs pa'i ga pur te /
khrus chab sbrul gyi snying po'i rdzas ldan rdzing //
me tog 'ja' mdangs so sor phon byas pa //
bdug spos yongs 'du'i drung nas 'thul ba'i ngad //
mar me nyin mor byed pa'i gzugs gsar pa //
byug pa yid 'ong lha yi chu bo'i rgyun //
zhal zas bdud rtsi'i rtser thon ro brgya pa //
rol mo yan lag 'bum ldan snyan pa'i sgra
/re re'ang mchod pa'i yo byad ma lus pas //
rab 'byams nam mkha'i khyon rnams kun bkang zhing //
thams cad tshogs kyang dog pa ma mchis pa'i //
ngo mtshar kun bzang mchod pa'i sprin 'bul lo //
hU~M/
brtan g.yo bkod pa rgya mtsho'i dkyil chen por //
klu dbang rin chen thams cad legs par bstar //
mtho ris 'byor pa lhun du chags pa'i rtser //
bkra shis lha mo brgyad kyi zlos gar sgyur //
gter bum ma rmos snye ma brdal ba'i sar //
mtha' bzhi rnam gnon rgyal srid sna bdun bshams //
dpag bsam nags su 'dod 'jo ba yi khyu //
phyogs las rnam rgyal rgyal mtshan bsgreng ba'i phyir //
bsam 'phel mthu stobs rngam brjid 'gying ba dang //
gzhan yang srid zhi'i tshar du dngar ba yi //
dbang phyug chen po'i longs spyod ma lus pa //
mi 'dzad nam mkha'i mdzod du 'bul gyis bzhes //
zhes mchod pa rgya chen yid kyis sprul te mchod nas /
jo bo rjes zhal gzigs dus bstod pa'i rgya gzhung byin rlabs can ni /
e ma ho /
'jig rten dbang phyug nor bdag skur sprul 'phags pa ni //
gti mug rnam dag chos dbyings ye shes ngo bo nyid //
zhal gcig phyag gnyis dbu skra gyen brdzes nor bu'i brgyan //
sha rgyas gsus 'phyang sna tshogs dar gyi na bzas bklubs //
phyag g.yas be con 'dzin pas 'jig rten dbang du sdud //
g.yon pas ne'u le 'dzin pas longs spyod char bzhin 'beb //
sku mdog dkar la dmar ba'i mdangs chags 'brug la 'chib //
sna tshogs rin chen rgyan gyis mdzes la phyag 'tshal bstod //
g.yon gyi gru mor rdo rje kha T+wAM bsnams pa ni //
nyid kyi sku la gnyis med 'khril ba'i yum mchog mtshon //
spyan gsum khro gnyer cung zad bsdus pa zhi khro'i tshul //
yid la re ba'i 'bras bu sbyin la phyag 'tshal bstod //
shar du zhe sdang rnam dag me long ye shes sku
/rdo rje mkha' 'gro mthing nag zhal gcig phyag gnyis ma //
g.yas pas rdo rje g.yon pas rten 'brel nor rdzas 'dzin //
bgegs rigs kun 'joms rdo rje mkha' 'gror phyag 'tshal bstod //
lho ru ser sna rnam dag mnyam nyid ye shes sku
/rin chen mkha' 'gro ser mo zhal gcig phyag gnyis ma //
g.yas pas nor bu g.yon pas rin chen bum pa 'dzin //
dbyig gi char 'beb rin chen mkha' 'gror phyag 'tshal bstod //
nub tu 'dod chags rnam dag kun rtog ye shes sku
/pad+ma mkha' 'gro dmar mo zhal gcig phyag gnyis ma //
g.yas pas pad+ma g.yon pas 'gugs byed lcags kyu bsnams //
'gro rnams dbang sdud pad+ma mkha' 'gror phyag 'tshal bstod //
byang du phrag dog rnam dag bya grub ye shes sku
/las kyi mkha' 'gro ljang gu zhal gcig phyag gnyis ma //
g.yas pas rgya gram g.yon pas ne'u le'i rkyal bum bsnams //
las kun 'grub byed sna tshogs mkha' 'gror phyag 'tshal bstod //
mgon po nam mkha'i mdog can nor gyi char 'beb pa //
ma skyes rang bzhin dag phyir sku mdog sngon por bzhugs /
khyod ni rdo rje sems dpa' nyid do bdag dran na //
rtag tu yid la re ba'i 'bras bu'i tshim par mdzod /
!
/bde gshegs kun gyi gsung las legs sprul zhing //
thugs rje chags pas sku mdog dmar por bzhugs //
dbang gi phrin las rdzogs mdzad dzaM b+ha la //
ma lus 'gro ba'i re skong phyag 'tshal bstod //
g.yas zhal dkar bas lha rnams dbang du sdud //
g.yon zhal sngo bas klu rnams dbang du sdud //
rtsa zhal dmar bas mi rnams dbang du sdud //
srid gsum dbang du sdud la phyag 'tshal bstod //
zhal gsum phyag drug zhabs bzhis nor skyug mnan //
'gro kun re skong yid bzhin rin chen dang /
khams gsum 'gugs par byed pa'i lcags kyu gnyis //
g.yas kyi dang po bar pas bsnams par mdzad //
rin chen thod pa zhags pa g.yon gnyis na //
tha gnyis ne'u le btsir zhing rin chen 'beb //
rnam mang rin chen nor gyi char 'beb pas //
ma lus 'gro ba'i re skong phyag 'tshal bstod //
sku la rin chen du mas rnam par brgyan //
klu chen brgyad dang lha yi na bzas bklubs //
sgeg pa'i nyams ldan 'gro ba kun yid sdud //
mgon po dzaM b+ha la la phyag 'tshal bstod //
bdag la longs spyod nor chen dngos grub stsol //
ces grwa pa mngon shes can gyis gter ma'o //
nor gyi dbang phyug rin chen gter mnga' zhing //
gnod sbyin nor 'chang mang po kun gyi rje //
byang phyogs skyong ba'i mgon po dzaM b+ha la //
dngos grub mchog stsol mdzad la phyag 'tshal bstod //
hU~M/
ngal gso dge ba stobs chen lus ngan po //
g.yu mdog go dang rgyan cha dar gyis bklubs //
rgyal mtshan ne'u le 'dzin cing seng ge'i khar //
phyed skyil brjid chags gnod sbyin mthu bo che //
btsun mo nang blon mngag gzhug sder bcas pa //
mi 'dzad nam mkha'i mdzod la longs spyod phyir /
khyod la 'dud kyis dpag bsam yongs 'du bzhin //
bsam pa'i re ba gang ba'i mchog sbyin mdzod //
hU~M/
baM las gyur pa'i gnod sbyin mo //
gser gyi mdog 'dra g.yas gri gug
/g.yon pas thod khrag legs bsnams shing /
kha T+wAM ga la rab tu 'khyud //
phag gi gdong can mu tig brgyan //
rin chen sna tshogs rgyan gyis spras //
rang 'dra'i 'khor bzhi bcas la bstod //
mchod pas mnyes nas 'dod pa'i don //
char rgyun bzhin du ster bar mdzod //
'ja' tshon pa'i gter ma 'o //
dur khrod nags tshal shing drung chen po ru //
lhag par gnas bcas sha za mkha' 'gro gsum //
sgyu ma'i skur ston phrin las sgrub pa'i lha //
sna tshogs 'dzad med yid bzhin nor 'dra zhing //
dpag bsam shing ltar dgos 'dod re ba skong //
mi 'dzad gter gyi bum bzang mdzod 'dzin pa //
dgos 'dod mchog sbyin ma la phyag 'tshal bstod //
sha za mkha' 'gro mched gsum gyis //
gtor ma bzhes la bdag gzhan kun //
byang chub bsgrub pa'i grogs kyi phyir //
sbyin dang bsam pa tshogs kyi rdzas //
sgrub pa'i mthun rkyen dngos grub stsol //
klu sgrub kyis mdzad sna tshogs rang grol gter ma'o //
hU~M/
gnod gnas dbang po Ar+ya dzaM b+ha la //
dkar ser dmar ljang sngo dang khra ba'i mdog
/zhal gsum phyag drug zhal gcig phyag gnyis sogs //
cha lugs sna tshogs phyag mtshan sna tshogs can //
sa bcu'i dbang phyug khyod la phyag 'tshal bstod //
dzam lha'i yab gyur sems dpa' rin chen mang //
dkar po lcags kyu bum bsnams seng ge 'chib //
sngon po zhal gsum phyag drug klu mo 'khril //
nag po dor stabs mchod rten ba dan phyar //
dmar nag ral gri mda' dar rta sngon can //
dmar po zangs ral phub bsnams rta sngon 'chib //
skag mdog bzhengs stabs mdung dmar mchod rten bsnams //
dmar mdzes bzhengs stabs phyag gnyis dung sgra sgrog
/sngo ljang ral gri ne'u le rta sngon 'chib //
ri rab phyogs mdog bzhengs stabs bzhugs pa sogs //
'dod dgur bsgyur ba'i lus can khyod la bstod //
dzam lha'i mes po drang srong rnam mang thos //
dzam lha'i phyi mo lha mo dpal chen mo //
dpal ldan ma dang dkar mo bkra shis ma //
pad+ma'i phreng ba can dang pad+ma'i spyan //
nor gyi bdag mo grags pa chen mo dang //
rin chen rab sbyin ma dang zas sbyin ma //
byed pa mo dang 'od zer chen mo ste //
bcu gnyis mtshan ldan ma la phyag 'tshal bstod //
dzam lha'i yum ni pad+ma gtsugs bde ma //
dmar ser nor bu pad snod zhal zas bsnams //
btsun mo lnga brgya gnod sbyin bu mo ni //
yid 'phrog lnga brgya'i tshogs dang bcas la bstod //
dzam lha'i mched kyi mchog gyur gar mkhan mchog
/mdog smug g.yu 'brug la 'chib bco brgyad phyag
/kun tu rgyal ba la sogs lnga brgyar bcas //
smug 'dzin mched lcam la sogs bstod par bgyi //
dzam lha'i btsun mo lha mo nor rgyun ma //
zla 'od ma dang shin tu bzang mo dang //
chu shel ma dang 'phags ma sbas ma dang //
so legs ma dang lha mo dbyangs can ma //
nor lha mo dgu 'khor dang bcas la bstod //
dzam lha'i bka' blon nor srung chen po brgyad //
nor bu bzang po gang ba bzang po dang //
ku bai rA dang gnod sbyin dmar po dang //
ki li mA li pi tsi kuN+Da lI//
mu khen drA dang tsa r+yan drA la bstod //
dzam lha'i bka' sdod 'jig rten longs spyod bdag
/lha dang klu dang gnod sbyin dzaM b+ha la //
gshin rje btsan dang ma mo dzaM b+ha la //
bdud dang drang srong nyi zla'i dzaM b+ha la //
phyugs lha ljang gur bcas la mchod cing bstod //
nor bu bzang po dung mdog lug gi gdong //
gang ba bzang po gser mdog rta yi gdong //
srid spangs zangs mdog ra yi gdongs pa can //
rgyal ba khyu mchog g.yu mdog glang chen dbu //
yang dag shes ni mthing mdog sha ba'i gdong //
'brog gnas mched lnga 'khor bcas mchod cing bstod //
a par tsit+ta bang mdzod gnyer kha ba //
gang po mdzes ma mngag gzhug khol po ste //
myur mgyogs pho nya nor bdag ye shes grags //
dzam lha'i 'khor g.yog bran dang bcas la bstod //
gnod sbyin sde dpon bcu gnyis nyi shu brgyad //
ljongs gnas bcu drug stobs chen sum cu gnyis //
yul skyong lnga brgya gnod sbyin 'khor gyi tshogs //
bye ba drug cu drug cu tshogs dang bcas //
sde bo che la dpung che drag shul che /
kha dog ldan zhing 'od dang gzi brjid che //
gzhan gyis mi thub pha rol dpung 'joms pa //
'phags pa gnod gnas dbang po 'khor bcas la //
mchod do bstod do mchod bstod byin rlabs kyis //
bdag cag dpon slob srung bya 'khor bcas la //
phyugs nad god kha thams cad zlog tu gsol //
skal ngan mu ge thams cad zlog tu gsol //
phya g.yang bsod nams nyams pa zlog tu gsol //
dbang thang rlung rta rgud pa zlog tu gsol //
gtor brlag tshong nyes snying stong zlog tu gsol //
bse rag ltog 'gong dbul sri zlog tu gsol //
rta nad rtil sri thams cad zlog tu gsol //
lug nad tal 'brum thams cad zlog tu gsol //
rma g.yang zas kyi dngos grub bstsal du gsol //
bang mdzod 'bru yi dngos grub bstsal du gsol //
rkang bzhi phyugs kyi dngos grub bstsal du gsol //
ja dar longs spyod dngos grub bstsal du gsol //
gser dngul rin chen dngos grub bstsal du gsol //
rta drel bzhon pa'i dngos grub bstsal du gsol //
lhab lhub gos kyi dngos grub bstsal du gsol //
rgyud 'dzin mi yi dngos grub bstsal du gsol //
dpal dang 'byor pa rgyas pa'i dngos grub stsol //
mnga' ris 'khor 'bangs rgyas pa'i dngos grub stsol /
khas drag stobs kyi dngos grub bstsal du gsol //
'dzad med gter gyi dngos grub bstsal du gsol //
'di nas gzung ste tshe rabs thams cad du //
mi 'dzad nam mkha'i mdzod la longs spyod nas //
'phags pa mchod dang dbul phongs skyob byed cing //
sbyin pa'i phar phyin myur du rdzogs pa yi //
phrin las mdzad cing sngon gyi thugs dam dgongs //
rnal 'byor bcol pa'i phrin las 'grub par mdzod //
dzaM b+ha la'i rgyud gnod gnas dbang po'i rtogs brjod las /
bcom ldan 'das kyis bkal bstsal pa /
dge ba'i rtsa ba ma gsag pa'i rna ba'i khung bur thos shing grags par mi 'gyur /
gzhan yang dge ba'i rtsa ba ma gsag pa'i sems can rnams kyis nyan pa dang /
'bri ba dang /
'dzin pa dang /
klog pa tsam yang nus par mi 'gyur /
sems can gang gis snying po 'di 'dzin pa dang rjes su gzung bar 'gyur zhing phyir mi ldog par 'gyur ro //
bla na med pa yang dag par rdzogs pa'i byang chub las phyir mi ldog par 'gyur ro //
ngan 'gror skye bar mi 'gyur ro //
mthong ba tsam gyis nad 'byung bar mi 'gyur ro //
dbul po dang /
yid mi bde ba dang /
lus kyi zug rngu 'byung bar mi 'gyur ro //
sems can thams cad kyi bsam pa yongs su rdzogs par byed par 'gyur ro //
mkhas pa thams cad kyis mchod pa'i gnas su 'gyur //
lha thams cad dang /
klu dang /
gnod sbyin rnams 'dus pas kyang sngags 'di 'dzin pa'i yon tan dang phan yon rtogs par mi nus so //
zhes dang /
gnod gnas rgyal bar brjod pa las /
mdor na 'di las gzhan pa'i de bzhin gshegs pa gzhan med /
'di 'dzin pas de bzhin gshegs pa la mchod pa'i gnas yongs su 'dzin par 'gyur ro //
de bzhin gshegs pa dgra bcom pa yang dag par rdzogs pa'i sangs rgyas kyis rtag tu byin gyis brlabs pa'o //
pha rol tu phyin pa'i stobs dang sa thob par 'gyur ro //
zhes gsungs so //
dzam dkar sgrub thabs rje dkon mchog yan lag gi mdzad pa dang /
dzam dmar grwa pa mngon shes can gyis gter ma gnyis gtso bor byas /
rdo rje phreng ba /
sgrub thabs brgya rtsa sogs bka' gsar rnying thams cad kyi don bsdus te /
lo nyes dang phyugs nad chen pos mu ge'i bskal pa dar la nye ba'i tshe /
dge slong bsod snyoms pa rA ga a s+yas bris pa la nyes pa gang mchis bshags shing dge bas sems can thams cad mi 'dzad nam mkha'i mdzod la spyod par gyur cig
/sarba mang+ga laM//
!
//de nas nor lha spyi yi gtor ma ni /
zlum leb dkar po'i steng du nor bu'i dbyibs //
de nyid pad 'dab kyis ni bskor bar bya //
dbang sdud yin phyir gtor ma'i mdog ni dmar //
gdan zlum me tog pad 'dab bcu drug bya //
nor lha pho brgyad mo brgyad dkyil 'khor tshangs //
nang rim mar skud zur gnyis mar gyis shan //
sen mos shad pa nor bu'i me ri mtshon //
zur gnyis mar rgyang mang du btsugs pa la //
mar thud ril bu me tog phreng bas brgyan //
ril bu rnams ni nor bu'i char 'beb tshul //
me tog dpag bsam shing dang skyed mos tshal //
'di la sha rgyan rung dang mi rung ba //
lha grangs mang phyir sha rgyan mi bya 'o //
'di ni sngon gyi sngags rgan thams cad kyis //
g.yang skyabs gtor ma'i phyag len rnying pa yin //
'di ni dzam lha rigs dgu nor rgyun ma //
de sogs nor lha'i rigs gyur kun la bsngo //
'ja' tshon lugs dang gnam chos lugs la sogs //
'grub sbyor yod dus g.yang skyabs 'don pa na //
'dis chog logs su bca' tshogs mi dgos so //
da ni bzhi bcu kha ral sum cur nye //
sum cu pa la mu ge'i bskal pa 'byung //
gsungs phyir 'di nyid shin tu gal chen yin //
ces pa rA gA a s+yas sbyar ba 'o //
sarba mang+ga laM///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
