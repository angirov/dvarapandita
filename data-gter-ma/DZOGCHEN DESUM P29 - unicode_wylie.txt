rdzogs pa chen po sde gsum las :
phyi skor yi dam zhi ba'i dbang bskur bzhugs :[ \u0f88\u0f88\u0f88 ]na mo gu ru :
phyi skor yi dam zhi sgrub dbang :
tshul bzhin bskur na dkyil 'khor bri :
bum pa rgyas bsdus gang 'dzom la :
bcud kyis gtams nas chas ldan bshams :
rigs lnga cod pan rdor dril dang :
sku gzugs slob dpon chas sogs bsgrigs :
sgrub mchod nar ma'i gzhung bsrangs la :
dbang blangs slob ma mdun du dgug :
rgyas par phyi 'jug la sogs bya :
slob mas yon phul thal sbyar nas :
e ma ho :
bde gshegs bla ma rgyal ba sras bcas kun :
ma lus bdag cag rnams la dgongs su gsol :
rdo rje dbyings kyi dkyil 'khor chen po ru :
bdag cag gzhug cing smin par mdzad du gsol :
slob dpon gyis :
A+o~M:
rdo rje dbyings kyi dkyil 'khor chen po 'dir :
'jug cing smin pa bskal par rnyed mi 'gyur :
rtsol bas tshul bzhin 'jug par rjes yi rang :
bu rnams tshur shog dam tshig thub par gyis :
slob mas rgyud sbyong tshogs gsag 'bul :
e ma ho :
bde gshegs sras bcas ma lus pa :
kun nas bdag la dgongs su gsol :
de bzhin gshegs pa'i rigs rnams kyi :
sdom pa ma lus bdag gis gzung :
srog gi phyir yang mi gtang ngo :
slob dpon gyis :
de ltar yin na de bzhin gshegs :
rdo rje dbyings kyi dkyil 'khor du :
bcug cing smin par byed du rung :
dam tshig chen po de nyid srungs :
dngos grub chen po des 'thob byed :
de bas dam las ma 'da' zhig :
A+o~M badzra sa ma ya hU~M:
rdo rje mgo bor bzhag :
slob ma rnam par snang mdzad du gsal ba'i spyi bor haM:
mgrin par laM:
snying gar baM:
lte bar raM:
rkang mthil yaM rnams las 'od zer 'phros pas :
bde bar gshegs pa nam mkha' gang bar byon nas yi ge rnams la thim :
'od du zhu lus mer gyis gang bar bsam :
A be sha ya a A:
rol mo'i sgra bsgrags de nyid brtan par byas la :
bum pas dbang bskur ba ni :
hU~M:
rin chen bum pa gzhal yas khang :
nang du bde gshegs lha tshogs bzhugs :
skal ldan bu la dbang bskur bas :
snang stong ye shes rtogs par shog :
ka lA sha a b+hi Shiny+tsa hU~M:
spro na so so'i mtshan sbyar bskur :
dbu rgyan bzung la :
hU~M:
rin chen mdzes pa'i dbu rgyan 'di :
rgyal ba kun gyi cod pan te :
skal ldan bu la dbang bskur bas :
mnyam nyid ye shes rtogs par shog :
rat+na mu ku TaM a b+hi Shiny+tsa trAM:
rdo rje gtad la :
hU~M:
mi chod mi shigs rdo rje 'di :
rgyal ba kun gyi gsang gsum ste :
skal ldan bu la dbang bskur bas :
sor rtog ye shes rtogs par shog :
pad+ma d+hA ra a b+hi Shiny+tsa hrI:
dril bu gtad la :
hU~M:
stong pa nyid kyi dril bu che :
rgyal ba kun gyi dbyangs dang ldan :
skal ldan bu la dbang bskur bas :
bya grub ye shes rtogs par shog :
karma gaN+De a b+hi Shiny+tsa A:
cod pan bcing la :
hU~M:
rgyal ba kun gyi mtshan mchog ni :
thog ma bar dang mtha' mar dge :
skal ldan bu la dbang bskur bas :
chos dbyings ye shes rtogs par shog :
bud+d+ha na maHsarba ta thA ga ta che ge mo zhes bya ba'o :
sku rnams so sor bskur zhing :
hU~M:
dbus kyi phyogs kyi de bzhin gshegs :
bcom ldan rnam par snang mdzad la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
rnam par snang mdzad dbang thob shog :
A+o~M hU~M trAM hrIHA:
mUM lAM mAM pAM tAM:
dz+nyA na satwa hU~M:
a b+hi Shiny+tsa A+o~M:
hU~M:
shar gyi phyogs kyi de bzhin gshegs :
bcom ldan rdo rje sems dpa' la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
rdo rje sems dpa'i dbang thob shog :
A+o~M badzra satwa A:
a b+hi Shiny+tsa A+o~M:
hU~M:
lho yi phyogs kyi de bzhin gshegs :
bcom ldan 'jam dpal gzhon nu la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
'jam dpal gzhon nu'i dbang thob shog :
A+o~M many+dzu shrI mUM:
a b+hi Shiny+tsa A+o~M:
hU~M:
nub kyi phyogs kyi de bzhin gshegs :
bcom ldan 'jig rten dbang phyug la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
'jig rten dbang phyug dbang thob shog :
A+o~M Ar+Ya a wa lo ki te shwa ra hrI:
a b+hi Shiny+tsa A+o~M:
hU~M:
byang gi phyogs kyi de bzhin gshegs :
bcom ldan phyag na rdo rje la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
phyag na rdo rje'i dbang thob shog :
A+o~M badzra pA Ni hU~M:
a b+hi Shiny+tsa A+o~M:
hU~M:
shar lho mtshams kyi dkyil 'khor nas :
bcom ldan kun tu bzang po la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
kun tu bzang po'i dbang thob shog :
A+o~M sa man+ta b+ha dra hU~M:
a b+hi Shiny+tsa A+o~M:
hU~M:
lho nub mtshams kyi de bzhin gshegs :
bcom ldan nam mkha'i snying po la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
nam mkha'i snying po'i dbang thob shog :
A+o~M kha gar+b+ha trAM:
a b+hi Shiny+tsa A+o~M:
hU~M:
nub byang mtshams kyi de bzhin gshegs :
bcom ldan sa yi snying po la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
sa yi snying po'i dbang thob shog :
A+o~M k+ShiM hi rA dza hrI:
a b+hi Shiny+tsa A+o~M:
hU~M:
byang shar mtshams kyi de bzhin gshegs :
bcom ldan byams pa mgon po la :
de bzhin gshegs dang byang chub sems :
ma lus 'khor tshogs rgya mtshos bskor :
skal ldan bu la dbang bskur bas :
byams pa mgon po'i dbang thob shog :
A+o~M mai tri d+hA ra A:
a b+hi Shiny+tsa A+o~M:
slob ma khri la mnga' gsol zhing :
hU~M:
rang byung lhun grub dgongs pa mngon gyur pa'i :
rdo rje slob dpon bdag po'i dbang thams cad :
deng 'dir rdo rje slob dpon 'dir rdzogs nas :
rgyal ba rnams kyis shis pa brjod gyur cig :
rten 'brel snying po bzlas shing mnga' gsol lo :
rgyas par mchog dbang la sogs pa :
dbang phreng che chung rnams nas blang :
de ltar rdor dbyings dkyil 'khor gyi :
dbang bskur yongs rdzogs phyi skor 'di :
yang zab kun gyi mthar thug pa'i :
rdzogs pa chen po'i chos sder 'du :
sa ma ya rgya rgya :[ \u0f88\u0f88\u0f88\u0f88 ]gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge
/sarba mang+ga laM//
zhus so ///
/
