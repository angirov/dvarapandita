@#//
dpal bka' 'dus las snying po don gyi dbang bzhi mtshams sbyor phyag len gyis brgyan pa rgyud lung rgya mtsho'i bcud thig ces bya ba bzhugs so //
na mo gu ru dz+nyA na ma hA shrI ye /
'khor 'das yongs kyi spyi dpal che ba'i mchog
/gdod nas rang byung dkyil 'khor kun gyi mgon //
'gro ngor rdo rje slob dpon rnam rol gyis //
phrin las 'dod rgur sgyur la gus phyag 'tshal //
dpyid kyi dbyangs snyan ltar grags kyang //
smin grol gdams srol nyin mo'i skar //
gang de'i snying po ngo mtshar phul //
gsang ba rgya mtsho'i bcud 'di 'o //
dpal bka' 'dus chos kyi rgya mtsho'i snying po don gyi dbang bzhi khrid dang sbrel mar 'bogs pa'i phyag bzhes mdor bsdus bkod pa la gsum /
sbyor ba /
dngos gzhi /
rjes so //
dang po la gnyis /
cho gar ma gtogs pa'i sbyor ba ni /
byin rlabs dang ldan pa'i gnas su dpal chen po rig 'dzin brgyud par bcas pa'i rten bkram pa'i mdun du stegs bu khebs ldan gyi steng tshom bu nyer gcig gi pho brang dang ldan pa'i dkyil 'khor gzhung mthun ras bris yod na bkram /
ma 'dzom na me tog gam 'bru dkar dri bzang gis gsher ba'i tshom bu dbus su gcig
/phyogs bzhir thad bsgrigs bzhi re /
mtshams bzhir re re /
de rgyab me tog sil ma bkram pa'i dbus su /
rgyas par 'dzom zhing spro na 'phrul stegs khar snod gcig gi dbus su 'bru lnga /
shar du sman lnga /
lhor rin po che lnga /
nub tu dri lnga /
byang du snying po lnga rnams blugs pa'i bum pa dri bzang gi chus bkang zhing mgul chings phyogs mdog can kha rgyan gzungs rdor dang ldan pa bzhag
/g.yas su snod gcig gi nang du thod chung lnga chang gis bkang ba'i dbus mar byang sems seng sha
/shar du dri chen glang sha
/lhor sha chen rta sha
/nub tu rak+ta bya sha
/byang du dri chu khyung sha rnams gter byon sogs kyi phab rgyun la skyobs dang sbyar ba'i phye ma sogs btab pa /
g.yon du rig tsaka dkar mthing ser dmar ljang lnga /
mdun du 'ja' shel bzang po /
rgyab tu dpal gyi gtor chen bang rim bzhi'i steng dpal gtor pad 'dab kyis bskor ba la rgyan spros dang gdugs kyis spras pa rnams bkod /
dkyil 'khor dbus su sman gyi pho brang /
mdun ngos lta bu gang bder /
tshe 'brang tshe ril tshe chang /
srung ma'i gtor 'bul /
sman raka gtor gsum /
chu gnyis nyer spyod spyi ltar bsham /
las bum /
mig dar /
me tog sogs dbang chas dang /
mchod gtor tshogs rdzas rnams rgyas par 'du bya'o //
cho ga'i sbyor ba la /
tshig bdun dang grub na brgyud pa'i gsol 'debs 'bring po sngon du 'gro bas /
bgegs gtor bsngos la /
phrin las nar ma rin chen snying po'i bgegs bskrod nas brtsam mthar chags su gtang /
dkyil 'khor bdag mdun dbyer med du bskyed /
bstod pa yan grub nas mdun dkyil gyi go sar dzapa? khang phyes la so sor bzlas dmigs gsal btab /
zhi ba rigs 'dus /
spyi dpal chen po /
spyi dril rnams ci 'grub bung bskyed /
tshom bu nyi shu po rnams cha snyoms par nyung tsam re bzla /
bum par lha dang gzhal yas gsal btab /
dzapa? dmigs spyi 'gre byas la snying po tshang ba'am /
zhi ba /
gtso bo /
spyi dril rnams brgya rtsa sogs bzla /
de nas rgyun gyi las sbyor ltar /
hU~M:
snying po rang byung bdud rtsi'i dkyil 'khor sogs kyis sman phye mar bsgrub pa'i dgongs pa gsal btab la sngags bzla /
rig 'dzin bskul /
bskyil ba dang dbab pa'i sngags rnams kyang khyug tsam re bzlas la dmigs pa gsal btab yan bya /
de nas gsham gyi tshe sgrub /
hU~M:
spyi dpal chen po'i thugs ka sogs kyis gsal btab la tshe bsnyen bzla /
tshe 'gugs btang /
de nas las gzhung gi stong tshigs mchod pa /
nga rgyal bskyed pa'i bstod pa /
yig brgyas brtan par bya ba'i bar grub nas /
bum par dung chu phul la 'od zhu bya /
bka' srung mchod thabs kyi gtor ma dang gser skyems byin rlabs nas /
bzlas pa'i bar du btang /
las gzhung ltar tshogs byin rlabs nas /
bsgral bstab yan song mtshams 'grub na skong bsdus rin chen sil ma bshags pa bcas sbyar /
gang ltar bka' srung gi tshogs skong bshags pa'i bar btang nas snga ma'i 'phros thugs dam bskul /
tshogs kyi dngos grub gsol /
sman sgrub 'phros su yod pa'i sman dbang blang /
las bum du 'khyil ba'i bskyed bzlas bya /
rig pa'i me tog dor bas bdag nyid zhugs shing slob ma gzhug par gnang ba nod do //
gnyis pa dngos gzhi dbang gi cho ga la gnyis 'jug pa dang /
dbang ngo //
dang po ni /
snod du rung ba'i slob ma rnams khrus nas dbyung /
bgegs gtor btang /
bka' bsgo
/srung mtshams bcad /
sems bskyed gsal btab la chos bshad ji ltar 'os pa dang /
bye brag tu /
de'ang rgyal ba sras dang bcas pa'i gsang gsum phrin las dang bcas pa gcig tu bsdoms te thub pa'i dbang po'i bstan pa la dus gsum du 'byon par dka' ba'i gsang sngags rdo rje theg pa'i ston par bzhengs pa /
o rgyan gyi slob dpon chen po pad+ma 'byung gnas nyid kyis gzhan snang gdul bya 'dul ba'i thabs su sngags kyi ston pa dang rig 'dzin grub thob rnams las rdo rje theg pa'i rgyud lung man ngag yongs su rdzogs pa gsan pa'i tshul bstan /
khyad par 'og min bkod pa lhun grub tu rig 'dzin gyi rgyal po kuny+dza ra las phyi nang sgrub gsang lta ba spyi 'byams bcas rtsa dbang lnga dang sbas pa'i dbang lnga rnams gsan /
phyis za hor yul khams chos la bkod pa'i tshe rgyal po gtsug lag 'dzin pas rgyud lung ma bu bshad 'grel dang bcas pa /
sgom khog gnad gdams dang bcas pa /
phrin las phyag len dang bcas pa /
las kha tshar dgos don dang bcas pa /
spyi gnad skor 'go dang bcas pa /
yid ches lo rgyus dang bcas pa /
rang gzhan kun gyi don myur du 'grub cing dkyil 'khor gyi rigs su gyur pa'i lha tshang ba /
theg pa gong 'og gang dang yang mi 'gal zhing thams cad gcig tu 'dril ba'i chos shig gnang bar gsol ba btab pa la brten /
mkha' 'gro 'khrigs pa'i yang dben dga' ba tshal du skal ldan rje 'bangs nyi shu la bka' 'dus chos kyi rgya mtsho'i chos skor lo gcig tu gnang nas thams cad smin grol la bkod /
de nas o rgyan yul du mi lo nyis brgyar bka' 'dus chos kyi rgya mtsho'i bshad sgrub btsugs nas rgyal po in+d+ra bo d+hi tshom bu lnga brgya dang bcas pa sangs rgyas kyi sa la bkod /
bod yul du zhabs bcags nas sangs rgyas kyi bstan pa rmangs nas btsugs te lho nub srin po'i kha gnon du gshegs par nye ba na /
lha sras mu tig btsad pos gsol ba btab pa'i ngor g.yo ru khra 'brug gi gtsug lag khang chen por chos rgyal mu tig btsad po dang rgyal sras lha rje gtso bor gyur pa'i rje 'bangs 'dus pa nyer gcig
/de ba sam+b+ha sogs lo tsA nyer gcig
/btsun mo rnam gsum gtsos skal ldan du ma la bka' 'dus chos kyi rgya mtsho'i dkyil 'khor zhal phyes nas sgrub pa'i dbang mo che nyer gcig gnang /
rgyud lung man ngag thams cad rgyal sras lha rje'i skal bar gdams nas /
lta ba rdzogs chen pad+ma'i snying thig
/bla ma bstan gnyis skor gsum /
yi dam bka' 'dus chos kyi rgya mtsho rnams yar lung shel brag pad+ma brtsegs par gter du sbas pa /
rgyal sras lha rje nyid gter ston rkyang pa'i skye ba bcu gsum 'byon par lung bstan pa ltar /
sangs rgyas bla ma /
rgya lo tsA/
nyi ma seng ge rnams rim par byon cing 'gro don rgya cher mdzad pa'i phyi ma ni /
ji skad du /
yar klungs mthil nas rnam smin skyed rgyal 'byung //
phag gis sa slog dbus khams sa hor za //
btsan rdzong brgya dang rtsa brgyad phyogs su 'byung //
shel gyi brag phug sbas pa'i gter kha 'di //
mi bzhag 'don pa'i rtags de bstan nas 'byung //
gter ston o rgyan gling pa zhes bya 'byung //
zhes lung bstan pa ltar /
khyad 'phags gling pa rnam bzhi'i gtso bor byon pa de nyid kyis spyan drangs kyang gangs can bsod nams kyi skal bar ma shong bas chos sde thams cad slar chos bdag ye shes kyi mkha' 'gro ma rnams kyis gsang ba'i mdzod du rgyas btab pa las /
yi dam bka' 'dus rgyun gyi rnal 'byor smin grol snying po las tshogs dang bcas pa zab mo'i bcud bsdus 'di ni /
mnga' bdag nyang rin po che'i gter lung las /
rtse sgang zhes bya'i ri yi 'og
/klu dbang 'khyil ba'i brag gi steng //
mnga' bdag 'jam pa'i dbyangs zhes 'byung //
bcu gsum zab mo'i gter la spyod //
ces pa gnas dang mtshan sgras shin tu gsal bar bstan pa dang /
gu ru chos dbang /
mnga' ris paN chen sogs kyi gter lung las kyang gsal bar 'byung ba /
mnga' bdag khri lde'i sku
/rgyal sras lha rje'i gsung /
nam mkha'i snying po'i thugs /
bi ma mi tra'i yon tan /
lang gro dkon 'byung gi phrin las rnam rol gcig tu bsdus pa /
snyigs ma shin tu mthar thug pa'i dus 'dir 'jig rten gyi sgron me gcig pur gyur pa /
ngo mtshar gyi bka' babs bdun dang ldan pa'i gangs can mkhas grub yongs kyi 'khor los sgyur ba /
sprul pa'i gter chen pad+ma 'od gsal mdo sngags gling pa la sngon byon gter rnying phal mo che'i smin grol dang yang gter gyi bka' babs bzhugs pa'i nang tshan /
yar rje o rgyan gling pa'i bka' 'dus snying po'i skor 'di yang gter rnams kyi thog mar /
dus rtags dang mthun par gtan la phab pas nag phyogs sdig to'i 'tshubs 'gyur chen po tshegs med du bzlog cing /
bstan 'gro yongs la phan bde bla na med pa'i rten 'brel gyi sgo chen po 'byed pa'i zab chos gzhan las kyang dgos pa khyad par can dang ldan pa ste /
de nyid kyi smin byed snying po don gyi dbang bskur bsgrub pa la bdag nyid kyis bgyi 'os rnams grub /
slob ma rnams kyi ngo skal du gyur pa 'jug pa dang dbang bskur dngos gnyis las thog mar 'jug pa'i chos rnams zhu ba'i yon du maN+Dal phul mdzod /
ces 'bul du gzhug
/bla ma dkyil 'khor gtso mchog spyi dpal chen po dang gnyis su med pa la mos gus drag pos me tog dang bcas pa'i thal mo sbyor la gsol ba 'debs pa 'di'i rjes zlos mdzod /
spyi dpal chen po he ru ka :
rdo rje'i bla ma dgongs su gsol :
bdag ni skal ldan rigs kyi bu :
snying po don gyi dbang bskur gsol :
lan gsum /
slob dpon gyis rdo rje gdengs la /
nga ni he ru ka dpal te :
nga yi dkyil 'khor chen po 'dir :
dam tshig gcan 'phrang zab pas na :
dbang bskur dam tshig bsrung nus sam :
zhes dris pa'i lan gsol ba 'di'i rjes zlos /
dpal chen po dang dbyer med pa'i :
bla mas gsungs pa rdo rje'i tshig :
rtag tu yid la 'chang ba dang :
srog la babs kyang dam tshig bsrung :
zhes khas blang /
de ltar na gsang ba'i dkyil 'khor gnyan por gzhug tu rung bas thog ma nyid du rgyud rnam par dag pa bya dgos te /
bka' 'dus rtsa ba'i rgyud las /
lha mi'i theg pas sogs snying po don gyi thugs khrid kyi dbu nas brtsam /
khrid go cho+od nges kyis go brda' 'phrod pa dal bar bklags nas /
skyabs 'gro dang sems bskyed rjes zlos lan gsum re /
yan lag bdun pa dang maN+Dal yang de ltar bya /
rdor sems dmigs pa phog la yig brgya bdun nam nyer gcig skabs bstun /
satwa brgya rtsa lhan cig bzlas la /
ngang la bzhag go'i bar brjod /
de nas nang ye shes kyi dkyil 'khor du 'jug par zhu ba'i yon du maN+Dal phul /
mtshams sbyor spyi mthun bcas /
oM tsak+Shurban+d+ha bA ra ma NA ya hU~M gis mig dar /
A khaM bI ra hU~M gis cod pan sbyin /
de la thog mar rgyud sdom pa dang ldan par bya ba'i slad du /
dkyil 'khor gyi gtso bo slob dpon dang tha dad med pa dang rtsa gsum lha tshogs dpang por byas te dmigs par bya ba'i yul sems can thams cad kyi don du zung 'jug rdo rje 'chang chen po'i go 'phang thob par 'dod pa /
sgrub par byed pa'i thabs so byang sngags gsum gyi dam tshig dang sdom pa tshul bzhin du bzung zhing bsrungs pa la brten nas /
grub pa'i 'bras bu mtha' yas pa'i yid can thams cad phan bde bla na med pa la dgod par bgyi'o snyam pa'i dam bca' rnam gsum brtan por gzung ba 'di'i rjes zlos lan gsum mdzod /
bde bar gshegs pa khyed ci 'dra //
de 'dra kho nar bdag gyur cig
/spyod pa rmad byung bsam yas pa //
'gro la phan phyir bdag gis spyad //
byang chub sems mchog dam pa dang //
sku gsung thugs kyi phyag rgya 'di //
srog gi phyir yang mi gtong na //
rdo rje rgyal pos byin rlob mdzod //
dus ngan tha ma'i 'jig rten 'dir //
sangs rgyas mdzad dka' bdag gis bsgrub //
byang chub spyod dka' bdag gis spyad //
rdo rje rnal 'byor dkyil 'khor 'dir //
bdag cag bsam pa 'grub gyur cig
/lan gsum /
de nas dbang gi gzhi dgod cing ye shes pa dbab pa'i slad du khyed rang rnams sgo gsum gyi gnad legs par gcun la dmigs pa 'di ltar du mdzod /
las sngags kyis bsang /
swa b+hA bas sbyang /
stong pa'i ngang las snod rnam par dag pa 'og min gsang ba mchog gi dur khrod ye shes 'bar ba'i gzhal med khang rgya tshad bkod pa bsam gyis mi khyab pa'i dbus su /
bcud rnam par dag pa pad+ma nyi zla dregs pa pho mo bsnol ba'i gdan la khyed rang rnams kyi rang rig pa'i ngo bo yi ge hU~M mthing nag 'bar ba chen po'i 'od zer can /
de yongs su gyur pa las khyed rang rnams skad cig gis spyi dpal chen po he ru ka sku mdog mthing nag khro gtum gar gyi nyams dgu dang ldan pa /
phyag gnyis kyis rdo rje dang dril bu bsnams pas rang 'od kyi yum dmar mo gri thod 'dzin pa la 'khyud pa /
dpal dang dur khrod chas kyis brgyan cing zhabs 'dor thabs ye shes kyi me phung 'bar ba'i klong na bzhugs pa'i dpral bar oM dkar po /
mgrin par AHdmar po /
thugs kar hU~M sngon pos mtshan par mos shig
/rgyud rnam par dag pa ye shes lha'i gzi byin dbab pa'i slad du /
khyed rang rnams kyi snying ga'i 'bar ba chen po'i hU~M yig dang /
slob dpon dkyil 'khor ba'i thugs ka nas kyang 'od zer gyi snang ba nam mkha' gang ba 'phros /
dpal chen dkyil 'khor nyer gcig gi lha tshogs rtsa gsum rgyal ba sras dang bcas pa'i thugs rgyud bskul /
thams cad kyang spyi dpal chen po'i ye shes kyi phyag rgya yig 'bru phyag mtshan gyi rnam par char chen drag tu babs pa ltar byon nas khyed rang rnams la sib sib thim pas byin gyis brlabs pa'i mos pa mdzod cig
/'beb pa'i rdzas bsreg
/rol mo sna tshogs dang dbyangs bcas las byang gi byin 'beb sngags bcas brjod la dbab /
ye shes pa'i byin rlabs kyi rgyun sgo gsum la byang chub ma thob kyi bar du brtan par byas pa'i mos pa mdzod /
rgya gram me tog mgor bzhag
/tiSh+Tha badzra /
sngar byin pa'i me tog de nyid sngon rabs nas 'brel ba'i rigs kyi lha la phog par shog cig snyams pas sngags 'di'i rjes zlos dang bcas te 'dor ba zhu /
pra tIts+tsha badzra /
zhes tshom bu'i dkyil 'khor du 'dor du gzhug
/phyogs kyi rigs brtags la gsang mtshan spyi'i rigs pas gdags /
spyi tsam du /
me tog dkyil 'khor kun gyi khyab bdag spyi dpal chen po la phog pas khyed rang rnams kyi ming yang dpal chen 'dus pa rtsal zhes bya ba'o //
rigs kyi bdag pos me tog dbang rtags cod pan du gnang bar mos shig
/pra tI gr-ih+Na i maM satwa ma hA ba la /
zhes cod pan spyi bor bzhag
/slob dpon gyi thugs ka nas 'phros pa'i ye shes 'od zer thur ma lta bus ma rig pa'i sgrib g.yogs sangs kyis bsal bar mos shig
/oM badzra nai tra a pa ha ra pa Ta laM hrI:
de ltar mthong ba dag pas mdun gyi dkyil 'khor dbus su kun khyab ye shes spyi dpal chen po'i lha tshogs drug brgya dang drug cu rtsa bzhi'i dkyil 'khor shar du tshad med bzhi /
lhor bsdu dngos bzhi /
nub tu zag med bzhi /
byang du rnam thar bzhi /
mtshams rnams su dran pa nyer bzhag bzhi rnams rnam par dag pa'i ngo bo ye shes nyi shu'i rang bzhin can gyi dkyil 'khor tshom bu nyer gcig pa'i lha tshogs rten dang brten par bcas pa mngon sum bzhin du mjal bar mos la dad pa dang spro ba rgya chen po bskyed par zhu /
de dag gis 'jug pa'i chos rnams grub /
dbang dngos gzhi zhu ba'i yon du maN+Dal phul /
gsol ba 'debs pa 'di'i rjes zlos /
byang chub rdo rjes sangs rgyas la //
mchod chen ji ltarabastsal pa bzhin //
bdag kyang rab tu bskyab pa'i phyir //
nam mkha'i rdo rje deng bdag stsol //
lan gsum /
zhes gsol ba btab pas /
bla ma he ru ka 'khor 'das kyi spyi dpal chen pos dgyes pas dgongs te thugs ka'i 'od zer gyis gdan gsum tshang ba'i dbang gi lha nam mkha' gang bar sad pa rnams kyis bkra shis pa'i rnam pa du ma dang ldan pas rdo rje'i bum pa lnga tshan lnga'i bcud dang ldan pa rnams kyis dbang bskur bas /
rigs lnga'i rang bzhin can gyi rig pa'i dbang lnga thob /
nyon mongs pa dug lnga'i sgrib pa dag
/phung po lnga sku lngar gnas gyur /
ye shes lnga mngon du byas pa'i mos pa mdzod cig
/bum pa gcig gam phyogs bsdus spyi bor btegs la /
hU~M:
bkra shis chen po'i bum pa gzhal yas khang :
nang ni lha dang dbyer med bdud rtsis bkang :
snod bcud yongs su rdzogs pa'i dbang bskur bas :
dpal chen lha tshogs sku yi dbang thob shog :
sman mchog rnam pa lnga yi dbang bskur bas :
mi bskyod rdo rje chu yi dbang thob shog :
rin chen rnam pa lnga yi dbang bskur bas :
rin chen 'byung ldan dbu rgyan dbang thob shog :
dri mchog rnam pa lnga yi dbang bskur bas :
snang ba mtha' yas rdo rje'i dbang thob shog :
snying po rnam pa lnga yi dbang bskur bas :
don yod grub pa dril bu'i dbang thob shog :
'bras bu rnam pa lnga yi dbang bskur bas :
rnam par snang mdzad ming gi dbang thob shog :
dug lnga gnas dag phung po gnas su gyur :
sku lnga ye shes lnga dang ldan par shog :
oM hU~M trAM hrIHA:
zhes spyi bo'i gnas lngar bzhag :
a b+hi Shiny+tsa hU~M zhes khrus bya :
ma hA shrI he ru ka sarba kro d+ha a b+hi Shiny+tsa oM:
zhes bum chu sbyin :
bkra shis ci ltar 'os pa brjod cing me tog 'thor /
rjes 'brel du sku gsung thugs kyi dbang bskur sbyin pa la rim pa bzhin spyan dmigs 'di bzhin mdzod cig
/dkyil 'khor tshom bu nyer gcig gi gtso bo so so'i thugs ka nas ye shes kyi sku mar me gcig las gnyis mched kyi tshul du 'phros /
khyed rang rnams la thim pas dpal chen bka' 'dus kyi lha tshogs gtso 'khor yongs su rdzogs pa'i sku'i dbang dang byin rlabs ma lus pa rgyud la thob par mos shig
/zhi ba kun tu 'chang dang /
dkyil 'khor nyer gcig gi gtso bo rnams kyi tsaka lis rim par dbang bskur la /
hU~M hrI:
phung khams skye mched rang bzhin gnas dag pa :
rigs lnga bzhi bcu rtsa gnyis zhi ba'i lha :
yab yum thabs dang shes rab sprul pa'i 'khor :
sum brgya sum cu 'dus pa'i dbang bskur ro :
oM AHhU~M bo d+hi tsit+ta ma hA su kha badzra satwa hU~M:
kA ya a b+hi Shiny+tsa oM:
hU~M:
ye shes gzhal yas rtsa ba'i dkyil 'khor nas :
rigs kun bdag po spyi dpal he ru ka :
gnyis med yum 'khyud rig mdangs sprul pa'i 'khor :
drug brgya re bzhi rdzogs pa'i dbang bskur ro :
oM badzra ma hA shrI he ru ka sarba kro d+ha hU~M phaT:
kA ya a b+hi Shiny+tsa oM:
hU~M:
shar stod byams pa chen po'i dkyil 'khor nas :
khyab bdal ye shes yang dag he ru ka :
dbyings phyug yum 'khyud rig mdangs sprul pa'i 'khor :
drug cu rtsa brgyad rdzogs pa'i dbang bskur ro :
oM ru lu ru lu hU~M b+h+yo hU~M:
kA ya a b+hi Shiny+tsa oM:
hU~M:
shar srib snying rje chen po'i dkyil 'khor nas :
stobs ldan ye shes rdo rje phreng ba che :
snang dbyings yum 'khyud rig mdangs sprul pa'i 'khor :
brgya dang rtsa brgyad rdzogs pa'i dbang bskur ro :
oM badzra mA la d+he ba ga Na hU~M phaT:
kA ya a b+hi Shiny+tsa oM:
hU~M:
shar dbus dga' ba'i dkyil 'khor chen po nas :
'bar ba'i ye shes dpal chen gsang ba'i bdag :
dbang sdud yum 'khyud rig mdangs sprul pa'i 'khor :
lha tshogs brgyad cu rdzogs pa'i dbang bskur ro :
oM badzra pA Ni nI lam+b+ha ra d+hA ra hU~M phaT:
kA ya a b+hi Shiny+tsa oM:
hU~M:
shar smad btang snyoms chen po'i dkyil 'khor nas :
yid bzhin ye shes rdo rje rtsal chen rdzogs :
bde ma yum 'khyud rig mdangs sprul pa'i 'khor :
sum cu rtsa drug rdzogs pa'i dbang bskur ro :
oM badzra d+hU sha te keM rU pa kA ya kro d+hI hU~M phaT:
kA ya a b+hi Shiny+tsa oM:
hU~M:
lho stod sbyin pa chen po'i dkyil 'khor nas :
chags bral ye shes rdo rje thod phreng rtsal :
sbyor ba'i yum 'khyud rig mdangs sprul pa'i 'khor :
mkha' 'gro brgyad cu rdzogs pa'i dbang bskur ro :
oM AHhU~M badzra gu ru d+he ba d+hA ki nI sarba sid+d+hi hU~M phaT:
kA ya a b+hi Shiny+tsa oM:
hU~M:
lho srib ngag snyan smra ba'i dkyil 'khor nas :
bde chen ye shes 'khor lo bde ba'i mchog :
rnal 'byor mas 'khyud rig mdangs sprul pa'i 'khor :
drug cu rtsa gnyis rdzogs pa'i dbang bskur ro :
oM shrI badzra he he ru ru kaM DA ki nI dz+wa la sam+b+ha raM hrIHha ha hu~M hU~M phaT:
kA ya a b+hi Shiny+tsa oM:
hU~M:
lho dbus don mthun rol pa'i dkyil 'khor nas :
gtum rngam ye shes bcom ldan gshin rje'i gshed :
za byed yum 'khyud rig mdangs sprul pa'i 'khor :
drug cu rtsa lnga rdzogs pa'i dbang bskur ro :
oM a kro te ka ya mAn+ta ka ha na ma tha b+hany+dza hU~M phaT:
kA ya a b+hi Shiny+tsa oM:
hU~M:
lho smad don spyod rol pa'i dkyil 'khor nas :
bsam 'phel ye shes kun 'byung rat+na rtsal :
sbyor ba'i yum 'khyud rig mdangs sprul pa'i 'khor :
lnga bcu rtsa lnga rdzogs pa'i dbang bskur ro :
oM rat+na d+hU sha ti rU pa kA ya hU~M phaT:
kA ya a b+hi Shiny+tsa oM:
hU~M:
nub stod 'dod pa zag med dkyil 'khor nas :
sor rtog ye shes pad+ma rta mgrin rgyal :
ral gcig yum 'khyud rig mdangs sprul pa'i 'khor :
lnga bcu rtsa lnga rdzogs pa'i dbang bskur ro :
oM hrIHpad+mAn+ta kr-ita ma hA kro d+ha ha ya grI ba hU~M phaT:
kA ya a b+hi Shiny+tsa oM:
hU~M:
nub srib ma rig zag med dkyil 'khor nas :
dga' chen ye shes dgyes pa'i rdo rje bzhad :
bdag med yum 'khyud rig mdangs sprul pa'i 'khor :
drug cu rtsa lnga rdzogs pa'i dbang bskur ro :
oM de ba pi tsu badzra d+hA ki nI hU~M hU~M phaT swA hA:
kA ya a b+hi Shiny+tsa oM:
hU~M:
nub dkyil sred pa zag med dkyil 'khor nas :
'od gsal ye shes bde gshegs gsang ba 'dus :
mkha' spyod yum 'khyud rig\u0f8e
brgya dang sum cu rdzogs\u0f8e
oM AHbadzra d+h+r-ika? ma hA kro d+ha rA dza hU~M hU~M phaT:
kA ya\u0f8e
hU~M:
nub smad lta ba zag med dkyil 'khor nas :
rnam dag ye shes pad+ma rtsal chen po :
'od skor yum 'khyud rig mdangs\u0f8e
dgu bcu rtsa brgyad rdzogs\u0f8e
oM pad+ma d+hU sha ti A yur b+han+d+ha b+h+rU~M swA hA:
kA ya\u0f8e
hU~M:
byang stod chos kun stong nyid dkyil 'khor nas :
zung 'jug ye shes khrag 'thung che ba'i mchog :
dbyings phyug yum 'khyud rig mdangs\u0f8e
bdun cu rtsa gnyis rdzogs\u0f8e
oM shrI ma hA nA ya he ru ka hU~M phaT:
kA ya\u0f8e
hU~M:
byang srib mtshan ma med pa'i dkyil 'khor nas :
rtog bral ye shes dus kyi 'khor lo dpal :
dz+nyA na yum 'khyud rig mdangs\u0f8e
brgya dang re bzhi rdzogs\u0f8e
oM shrI kA la tsakra hU~M hU~M phaT:
kA ya\u0f8e
hU~M:
byang dkyil smon pa med pa'i dkyil 'khor nas :
'dod 'byung ye shes zag med mkha' klong 'khyil :
u tsuSh+mar 'khyud rig mdangs\u0f8e
brgya dang bcu bdun rdzogs\u0f8e
oM ke gu pa yaM rat+na bA su de sha ke b+h+yo hU~M hU~M phaT:
kA ya\u0f8e
hU~M:
byang smad 'du mi byed pa'i dkyil 'khor nas :
shugs 'chang ye shes thogs med karma rtsal :
zil gnon yum 'khyud rig mdangs\u0f8e
brgya dang lnga bcu rdzogs\u0f8e
oM karma kro d+ha d+hU sha ti tiSh+Tha sid+d+hi hU~M phaT:
kA ya\u0f8e
hU~M:
shar lho lus dran nyer bzhag dkyil 'khor nas :
thig le'i ye shes bla med mngon rdzogs rgyal :
nyid bzhi yum 'khyud rig mdangs\u0f8e
bdun cu rtsa bzhi rdzogs\u0f8e
oM gu h+ya d+hA tu he ru ka hU~M phaT:
kA ya\u0f8e
hU~M:
lho nub tshor dran nyer bzhag dkyil 'khor nas :
bdud 'joms ye shes badzra kI la ya :
rgyas 'debs yum 'khyud rig mdangs\u0f8e
brgyad cu rtsa bzhi rdzogs\u0f8e
oM badzra kI li kI la ya sarba big+h+nAn baM hU~M phaT:
kA ya\u0f8e
hU~M:
nub byang sems dran nyer bzhag dkyil 'khor nas :
bgegs 'dul ye shes dregs pa thams cad 'dul :
spyi 'dul yum 'khyud rig mdangs\u0f8e
dregs pa bzhi bcu rdzogs\u0f8e
oM badzra tsaN+Da sarba duSh+TAn e dzaHb+h+yo hU~M phaT:
kA ya\u0f8e
hU~M:
byang shar chos dran nyer bzhag dkyil 'khor nas :
mngon spyod ye shes dpal chen stobs ldan nag :
'byung lnga'i bdag 'khyud rig mdangs\u0f8e
nyi shu rtsa brgyad rdzogs pa'i dbang bskur ro :
oM badzra dz+wa la man+t+ra sarba duSh+TAn b+han+d+ha hU~M phaT:
kA ya a b+hi Shiny+tsa oM:
des lha dbang lus la thob /
gsal brtan dag gsum dang ldan pa'i lha'i sku bsgom pa la dbang ba yin pas /
deng phyin chad snang stong sgyu ma lta bu'i lha'i dkyil 'khor sgom pa dang ma bral bas tha mal gyi snang zhen kun la bskyed pa phyag rgya'i gzer gyis thebs par gyis shig
/gsung bzlas pa'i lung gi slad du /
dkyil 'khor ba'i gtso bo'i thugs kar ye shes sems dpa'/
de'i thugs kar rin chen zur brgyad rgya gram dang bcas pa'i lte bar hU~M yig 'bar ba la sngags phreng gis bskor ba /
mos gus bskyed pa'i rkyen gyis sngags phreng las gnyis pa 'phros /
zhal nas thon /
khyed rang rnams spyi dpal chen por gsal ba'i zhal du zhugs /
thugs kar ye shes sems dpa' dang de'i thugs kar rin chen zur brgyad rgya gram dang bcas pa'i lte bar hU~M gi mthar 'khod pa las 'od zer 'phros /
rgyal ba sras dang bcas pa mchod /
'gro ba rigs drug gi sdig sgrib sbyangs /
tshur 'dus pas rdo rje gsum gyi byin rlabs dbang dang dngos grub thams cad thob par mos la gsang sngags 'di rnams kyi rjes zlos mdzod /
ces mtshams sbyar la /
las byang ltar /
zhi ba dang /
spyi dpal gtso bo /
tshom bu nyi shu /
spyi dril bcas so sor lan gsum re bzlar gzhug
/mthar phreng ba mgrin par bzhag la /
dpal chen bka' 'dus tshom bu nyer gcig pa'i gsung rig sngags kyi nus mthu thams cad rdo rje slob ma 'di rnams kyi rgyud la 'jug cing brtan par gyur cig
/ces dang ye d+har brjod /
des sngags dbang ngag la thob /
bsnyen sgrub yan lag bzhi ldan gyi bzlas brjod dang /
ting 'dzin dmigs pa'i 'phro 'du bya ba la dbang ba yin pas /
deng phyin chad grags stong sgra brnyan lta bu'i gsang sngags kyi bzlas pa dang /
dgongs pa rnam bzhi'i spro bsdu chu bo'i gzhung bzhin chad pa med pas /
tha mal gyi sgra brjod dang 'dzin rtog kun la bzlas pa sngags dang 'phro 'du ting nge 'dzin gyi gzer thebs par gyis shig
/thugs kyi dgongs pa ngo sprod pa ni /
'di ltar lha sngags kyis mtshon pa'i 'khor 'das kyi chos thams cad rang rig byang chub kyi sems gdod nas dbyings rig gnyis med spyi dpal chen po'i ngo bor rdzogs pa yin pas de'i don la mnyam par zhog cig
/hU~M:
rang byung ye shes snying po byang chub sems :
lha sngags chos sku thams cad de la rdzogs :
dbyings dang rig pa gnyis med he ru ka :
yang dag nges pa'i don mchog rtogs par gyis :
d+harma d+hA tu dz+nyA na a b+hi Shiny+tsa A:
des chos dbang sems la thob /
'od gsal rnam par mi rtog pa'i 'jug ldang la dbang ba yin pas /
deng phyin chad dbyings rig gnyis med rang byung gnyug ma'i gshis la rang babs kyi bsam gtan dang ma bral bas /
gnyis su snang ba'i chos thams cad la dgongs pa mi g.yo ba'i gzer thebs par gyis shig
/de dag rnams kyis phyi mtshan ma'i dkyil 'khor du bum pa'i dbang bskur pa thob /
lus rtsa'i sgrib pa dag
/bskyed rim dbyibs kyi rnal 'byor bsgom pa la dbang /
zhi ba'i las dang rnam smin rig 'dzin 'grub /
'bras bu sku rdo rje sprul pa'i sku 'grub pa'i skal pa can du byas pa yin no //
de ltar bum dbang gis lus smin par byas pa'i rjes su /
rgyud las /
dbang dang lam ni zung du 'brel ba ste :
snod bcud phung khams gzhal yas lha ru bstan :
shar ba gsum gyis 'khrul rtog zhen pa bsgyur :
ces gsungs pa'i don /
lnga pa ma hA yo ga la sogs thugs khrid ltar la /
dngos grub ci rigs pa thob par 'gyur ro :
bar gyis khrid 'bogs /
gnyis pa gsang ba'i dbang bskur ba la 'dun pa 'di ltar du mdzod /
bla ma spyi dpal chen po yab yum mnyam par sbyor ba'i dga' ba'i sgra dang bde ba'i 'od zer gyis rtsa gsum rgyal ba sras dang bcas pa spyan drangs te /
lus la zhugs lhag pa byang chub sems kyi rang bzhin ro gcig tu zhu ba'i rgyun mkha' gsang nas thon /
thod pa'i bdud rtsi sha lnga dang bdud rtsi lnga'i rang bzhin can dang ro gcig tu 'dres pas khyed rang rnams la dbang bskur cing mgrin par myang bas /
'ching byed rtsa yi mdud pa grol /
g.yo ba'i rlung lnga dbu mar thim /
thig le'i 'pho ba zag med bde ba chen po'i rang bzhin du brtan par byas par mos shig
/bdud rtsi'i thod pa thogs la /
hU~M:
snod ni mtshan ldan rang byung ka pA lar :
bcud kyi dwangs ma sha lnga bdud rtsi lnga :
gnyis med mnyam sbyar byang chub sems kyi chus :
dpal chen lha tshogs gsung gi dbang thob shog :
bdud rtsi dri chen glang shas dbang bskur bas :
khyab byed rlung rnams dbu mar thim par shog :
bdud rtsi sha chen rta shas dbang bskur bas :
thur sel rlung rnams dbu mar thim par shog :
bdud rtsi rak+ta bya shas dbang bskur bas :
gyen rgyu'i rlung rnams dbu mar thim par shog :
bdud rtsi dri chu khyung shas dbang bskur bas :
me mnyam rlung rnams dbu mar thim par shog :
bdud rtsi byang sems seng shas dbang bskur bas :
srog gi rlung rnams dbu mar thim par shog :
rtsa yi mdud grol rlung lnga dbang du 'dus :
thig le zag med bde ba rgyas par shog :
oM AHhU~M swA hA:
zhes thod pa gnas lngar bzhag :
badzra pany+tsa a mr-ita a b+hi Shiny+tsa A:
zhes bdud rtsi sbyin :
sngags 'di brjod la byang sems bdud rtsi sangs rgyas thams cad 'dus pa'i ngo bor bsams la myang bar zhu /
a hoHma hA su kha ho :
zhes bdud rtsi myang :
de ltar nang lus kyi dkyil 'khor la brten nas gsang ba'i dbang bskur pa thob /
ngag rlung gi sgrib pa dag
/bdag byin brlab pa'i rnal 'byor bsgom pa la dbang /
rgyas pa'i las dang tshe dbang rig 'dzin 'grub /
'bras bu gsung rdo rje longs spyod rdzogs sku 'grub pa'i skal pa can du byas pa yin no //
de ltar gsang ba'i dbang gis ngag rtsa rlung smin nas /
rgyud las /
'khrul 'khor rlung dang 'bar ba'i gdams pa bstan :
'dus pa gsum gyis sgo gsum las su rung :
zhes gsungs pa'i don /
drug pa a nu yo ga'i theg pa sogs thugs khrid ltar la /
de lta bu spel la bya'o :
bar gyis khrid bstan /
gsum pa shes rab ye shes kyi dbang gi don du /
ngo bo ye shes rigs lnga'i rang bzhin /
rnam pa rigs can rnam lnga'i mtshan nyid yongs su rdzogs shing rgyud rnam par dag pa'i phyag rgya rim par gtad pa la bsten nas /
bde ba chen po'i ye shes khyab brtan rgyas shing 'bar ba dang smin pa'i sgo nas lugs 'byung gi dga' bzhi rim par 'phel ba dang /
lugs ldog dga' bzhi mthar phyin nas rang byung lhan cig skyes pa'i bde chen mngon du byas par mos shig
/rig tsaka lnga rim par gtad la /
hU~M:
bkra shis mtshan ldan rigs lnga gsang ba'i yum :
sangs rgyas kun gyis bsten bya'i dam tshig mchog :
zag med bde ba'i 'byung gnas 'di gtad pas :
he ru ka dpal thugs kyi dbang thob shog :
bde gshegs rigs kyi gzung ma la bsten nas :
bde chen ye shes khyab pa'i dbang thob shog :
rdo rje'i rigs kyi gzung ma la bsten nas :
bde chen ye shes brtan pa'i dbang thob shog :
rin chen rigs kyi gzung ma la bsten nas :
bde chen ye shes rgyas pa'i dbang thob shog :
pad+ma'i rigs kyi gzung ma la bsten nas :
bde chen ye shes 'bar ba'i dbang thob shog :
las kyi rigs kyi gzungs ma la brten nas :
bde chen ye shes smin pa'i dbang thob shog :
lugs 'byung dga' ba rnam bzhi 'phel ba dang :
lugs ldog lhan skyes rtogs pa'i dbang thob shog :
oM hU~M trAM hrIHA:
de ltar byin pa'i rig ma rnams dang khyed rang 'du shes gsum ldan gyi sgo nas snyoms par zhugs par mos shig
/ma hA shrI he ru ka badzra kro d+ha kro d+hI shwa rI tsit+ta a b+hi Shiny+tsa hU~M:
yas bab dang mas brtan gyi dga' bzhi rim par myong ba'i mthar lhan skyes bde ba chen po'i ye shes nyams su myong bar mos la de'i rang ngo la bzo med du bskyang 'tshal /
ma hA su kha dz+nyA na a A:
zhes bde ba ngo sprad :
des gsang ba b+ha ga'i dkyil 'khor du shes rab ye shes kyi dbang bskur pa thob /
yid thig le'i sgrab pa dag
/gzhan lus pho nya'i myur lam bsten pa la dbang /
dbang gi las dang phyag rgya'i rig 'dzin 'grub /
'bras bu thugs rdo rje chos sku 'grub pa'i skal pa can du byas pa yin no //
de ltar shes rab ye shes kyi dbang gis yid dang thig le smin par byas pa la /
rgyud las /
dbab dang ldog dang bstim pa'i myur lam bstan :
lhan skyes gsum gyis bde stong zung du chud :
ces gsungs pa'i don /
a nu yo ga dang bde chen phyag rgya chen po sgrub pa'i lam gnyis pa pho nya'i lam la brten pa ni /
rlung la dbang thob nas sogs thugs khrid ltar /
mngon du byed par 'gyur ro :
bar gyis khrid bstan /
bzhi pa tshig dang dpe tsam la brten nas rig pa rtsal gyi dbang bskur ba ni /
'di ltar rdo rje sems dpa'i me long 'di'i shel 'od nang du 'khyil ba ni rang gi rig pa'i ngo bo stong pa chos sku
/de las 'od snang phyir gsal du shar ba rig pa'i rang bzhin gsal ba longs sku
/gsal stong ngo bo gcig pa ni dbyer med blo 'das khyab brdal chen po /
'ja' 'od kha dog lngar snang ba ni rig pa nyid sku lnga ye shes lngar lhun gyis grub par mtshon pa yin la /
gzhi dbyings ka dag shel gyi ngo bo lta bu dang /
lam snang lhun grub 'ja' tshon lta bu zung du 'brel ba'i don sgom pa dang rtag tu ma bral bar gyis shig
/'ja' shel bstan la /
a :
shel 'od nang du 'khyil ba ni :
rang rig chos sku stong pa nyid :
de las 'od zer 'byung ba ni :
rang gsal longs sku ye shes lnga :
dbyer med ngo bo gcig pa ni :
blo 'das khyab gdal chen po ste :
'od zer dkar po bde gshegs rigs :
sems nyid 'dus ma byas pa mtshon :
'od zer sngon po rdo rje'i rigs :
rig stong 'gyur ba med pa mtshon :
'od zer ser po rin chen rigs :
'khor 'das mnyam nyid chen po mtshon :
'od zer dmar po pad+ma'i rigs :
so so rang gis rig pa mtshon :
'od zer ljang gu las kyi rigs :
rang rtsal lhun gyis grub par mtshon :
ka dag dbyings ni shel lta bu :
lhun grub rig pa 'ja' tshon bzhin :
dbyings rig zung 'jug rdzogs pa che :
ye shes rdo rje'i dbang thob shog :
pany+tsa dz+nyA na hU~M hU~M hU~M hU~M hU~M:
zhes pas mig tu bstan :
sarba kro d+ha d+hA tu a b+hi Shiny+tsa a :
zhes snying gar bzhag :
a a a a a :
zhes dar gcig mnyam par 'jog tu bcug
/des 'od gsal rdzogs pa chen po'i dkyil 'khor du rig pa rtsal gyi dbang thob pa yin pas /
cha mnyam shes bya'i sgrib pa dag
/'od gsal rdo rje snying po'i don bsgom pa la dbang /
drag po'i las dang lhun grub rig 'dzin 'grub /
'bras bu mi 'gyur rdo rje mngon par byang chub pa'i sku 'grub pa'i skal pa can du byas pa yin no //
de ltar dbang bzhi pas sgo gsum ye shes su smin par byas pa la /
rgyud las /
rnal dbab sor gzhug dbyer med don ngo sprad :
'od gsal gsum gyis sku gsum mngon du 'gyur :
ces gsungs pa'i don /
bdun pa a ti yo ga sogs thugs khrid ltar /
gcig tu dril la bskyang ngo :
zhes pa'i bar gyis khrid bstan /
de rnams kyis rtsa ba'i dbang bzhi la rnam pa lnga lngar dbye bas mngon byang ye shes nyi shu'i bdag nyid can gyi dbang bskur ba grub nas /
nyams myong skyes pa brtan pa'i phyir dang :
byin rlabs btsan thabs su 'beb pa gtor ma'i dbang bskur ba la dmigs pa 'di ltar du mdzod /
gtor snod dur khrod gsang ba mchog gi gzhal yas khang chen por gtor ma bka' 'dus ye shes tshom bu nyer gcig pa'i dkyil 'khor rten dang brten par bcas pa yongs rdzogs su gsal ba'i gnas gsum las 'od zer bdud rtsi dkar dmar mthing gsum gyi rgyun rim dang gcig car du byon /
khyed rang rnams kyi gnas gsum du thim pas sgrib bzhi gcig car du dag
/dbang bzhi rtsal rdzogs su thob /
bka' 'dus yongs rdzogs kyi lha dang gnyis su med pa'i byin rlabs dngos grub thams cad stan thog gcig tu thob pa'i mos 'dun mdzad par zhu /
gtor chen spyi bor bzung la :
hU~M:
gtor ma'i ngo bo dbyings dang rig pa ste :
dbyings kyi snod du rig pa'i gtor chen bshams :
gtor ma'i nges tshig thabs shes bde stong ste :
b+ha ga'i mkha' la bde chen ling+ga sbyor :
gtor ma'i rang bzhin sha lnga bdud rtsi lnga :
sha lnga'i rgyu la bdud rtsi'i rkyen gyis bran :
gtor ma'i las ni tshim dang dngos grub ster :
lha rnams mnyes shing rnal 'byor 'dod don sgrub :
gtor ma'i rnam pa snod bcud yongs rdzogs te :
gzhal yas snod la bcud ni lha ru bzhugs :
bang rim bzhi ldan 'byung bzhi rim brtsegs steng :
pad 'dab sprul pa nyi shu'i dkyil 'khor dbus :
gtor chen spyi dpal che btsan he ru ka :
rten dang brten pa yongs rdzogs 'ja' ltar shar :
skal ldan rigs kyi bu la dbang bskur bas :
dgyes pa chen po'i gnas gsum 'od zer gyis :
sgrib dag smin cing grol ba'i dngos grub thob :
bka' 'dus yongs rdzogs lha dang gnyis med shog :
gtso 'khor rnams kyi snying po yongs rdzogs bzlas pa'i gsham du /
oM AHhU~M ma hA shrI sarba kro d+ha ba liM ta a b+hi Shiny+tsa oM AHhU~M:
zhes gnas gsum du bzhag
/gtor ma la shes pa bzhi ldan du gsungs pa las lhar shes pas dbang bskur ba song nas /
bdud rtsir shes pas dngos grub blang ba la /
gtor ma'i lha tshogs 'od du zhu nas bdud rtsi'i rgya mtshor 'khyil ba khyed rang rnams kyis rol pas dngos grub rnam pa gnyis bde blag tu thob par mos shig
/gtor rdzas dang bdud rtsi sbyin la /
sarba sid+d+hi pha la hU~M:
zhes brjod /
dbang rnams legs par grub pa'i mtha' rten du /
phrin las sgrub pa'i cha lag tshang ba dang bkra shis pa'i dge mtshan 'phel bar bya ba'i slad du rnal 'byor rgyun gyi phrin las rnam pa lnga'i bye brag bdud rtsi sman dang bkra shis tshe'i dbang bskur ba yin pas /
thog mar zhu ba'i yon du maN+Dal phul /
de la thog mar bdud rtsi sman gyi dbang la mos 'dun 'di bzhin du mdzod /
'khor 'das kyi bcud dang dwangs ma thams cad bskyil ba'i bla med don rdzogs 'dus pa'i dkyil 'khor spyi bor bzhag cing byin gyis brlabs pas grol ba bzhi dang ldan pa'i bdud rtsi sman gyi dbang dang dngos grub sgo gsum la gcig car du rdzogs pa'i mos pa mdzod cig
/bdud rtsi'i pho brang gnas gsum du bzhag la /
hU~M:
bla med don rdzogs 'dus pa'i dkyil 'khor du :
snang srid 'khor 'das thams cad bsdus pa'i bcud :
rtsa brgyad yan lag stong sbyar sman gyi dbang :
skal ldan lus ngag yid kyis thob par shog :
oM AHhU~M sarba pany+tsa a mr-ita kA ya wAka tsit+ta a b+hi Shiny+tsa oM AHhU~M:
rgya 'grol la /
oM bi shud+d+he karma pra be sha ya phaT:
kha phye la /
oM sarba pany+tsa ma hA su kha ho :
phud kyis dkyil 'khor la sngags tsam gyis mchod /
rang gis myang /
slob ma la sbyin te pho brang slar bkod /
'di'i yon tan ni /
gzhung las /
kha dog mthong bas lus sgrib dag :
tshe dang bsod nams lang tsho rgyas :
dri la bsnoms pas ngag sgrib dag :
nus pa 'bar zhing dbang du 'du :
ro la myang bas yid sgrib dag :
bde chen ye shes rtsol med 'char :
dpal chen he ru ka dang mnyam :
mchog thun phrin las thams cad 'grub :
ces gsungs pa lags so //
de nas bkra shis tshe'i dbang bskur ba'i slad du gsol ba 'debs pa 'di'i rjes zlos /
he ru ka dpal tshe yi bdag :
gsang ba gsum gyi dkyil 'khor nas :
mi 'gyur mi shigs rdo rje'i tshe :
skal ldan bdag la bstsal du gsol :
zhes gsol ba btab pas /
tshe 'brang dpal chen bka' 'dus yongs su rdzogs pa'i dkyil 'khor chen por gsal ba'i lha tshogs rnams kyi gnas gsum nas /
tshe'i 'od zer 'bru gsum gyi rnam pas khyed rang la thim pas dpal chen po'i rdo rje'i tshe'i dngos grub ma lus pa thob par mos shig
/tshe 'brang gnas gsum du rim par bzhag la /
oM:
sku yi snying po bde gshegs tshe :
dkar la 'tsher ba'i oM du 'dus :
spyi bor thim pas lus sgrib dag :
mi 'gyur rdo rje'i tshe thob shog :
kA ya A yur sid+d+hi oM:
A:
gsung gi snying po pad+ma'i tshe :
dmar la dwangs pa'i AHru 'dus :
mgrin par thim pas ngag sgrib dag :
'gag med rdo rje'i tshe thob shog :
wA ka A yur sid+d+hi A:
hU~M:
thugs kyi snying po rdo rje'i tshe :
mthing la 'dril ba'i hU~M du 'dus :
snying gar thim pas yid sgrib dag :
skye med rdo rje'i tshe thob shog :
tsit+ta A yur sid+d+hi hU~M:
tshe snying brjod cing tshe ril dang tshe chang yang sbyin /
des ni tshe'i gegs dang bar chad thams cad zhi zhing he ru ka'i rdo rje'i tshe thob par 'gyur bar gsungs pas /
bslu ba med pa'i rdo rje'i gsung rnams la nges shes bskyed par mdzod cig
/de nas mtshams sbyor spyi ltar byas la me tog 'thor zhing shis brjod rgyas par spel /
phyi nang gsang ba'i tshogs la rol zhing dga' ston glu gar sogs bya bar gsungs pas skabs bstun ci 'grub bya'o //
gsum pa rjes kyi bya ba la /
dbang khrid kyi rjes rim ni /
de ltar na de dag rnams kyis dpal bka' 'dus snying po don gyi dbang bzhi khrid dang bcas pa'i dngos gzhi legs par grub nas rjes kyi bya ba'ang /
gzhung las /
dbang 'di thob nas lam ma bsgoms na dam tshig dang 'gal bas nyams su len pa'i dam bca' len par bya :
'di bskur ba'i bla ma la mi'i 'du shes skyes pas kyang dngos grub lo dang zla bas 'gyangs par 'gyur bas nges par dpal chen he ru ka chen por blta bar bya'o :
zhes gsungs pa dang /
khrid rim nyams su len pa'i skabs thams cad du sogs thugs khrid ltar /
bsgrig par bya'o :
zhes pa'i bar brjod la /
de la ji skad gsungs pa'i dam tshig spyi dang khyad par gyis bsdus pa mtha' dag tshul bzhin du bsrung bar bya'o snyam pas 'di'i rjes zlos /
gtso bos ji ltar sogs dang /
gtang rag maN+Dal /
lus longs spyod 'bul ba dge bsngo bcas spyi ltar byas la slob ma rang gnas su ldog
/cho ga'i rjes ni /
slob dpon gyis tshogs la rol cing lhag chog gtang /
chad mdo'i rjes su bka' srung bsdus pa'i gsham gyi gtor 'bul phrin bcol bya /
brtan ma rta bro song nas /
dkyil 'khor la gtang rag mchod bstod /
nongs bshags /
rten dang bstun pa'i gshegs bstim gang 'os /
bdag bskyed bsdu ldang rnams phrin las ltar grub nas /
zur gsal bsngo smon dang shis brjod rgyas par spel la mtha' rgyas su bya'o //
yongs su grags mod sh+lo ka gcig kyang //
thos pa'i skal bas phongs pa'i chos 'dod rnams //
deng nas ngo mtshar shing rta'i gsang lam 'dir //
zhugs nas dpal chen po dang skal mnyam mdzod //
bdag kyang gsang ba 'dir 'brel byin rlabs kyis //
sgrub dbang chen pos smin pa'i skal bzang ldan //
bka' 'dus rig 'dzin rgya mtsho'i gral du 'khod //
ye shes nyer gcig klong du byang chub shog
/khyab bdag pad+ma kun tu 'chang dngos dmigs pa med pa'i thugs rje dang ldan pa sprul pa'i gter chen 7pad+ma 'od gsal mdo sngags gling pas bsam gyis mi khyab pa'i bka' drin chen pos 'dor med du bskyangs pa la brten /
gsang ba 'di nyid kyi snod ldan du gyur pa 'chi med bstan gnyis g.yung drung gling pas yon tan gnas lnga gcig tu 'dus pa'i zab lung gnyis pa rdzong shod bde gshegs 'dus pa'i pho brang chen por bgyis pa dge legs 'phel //

//
