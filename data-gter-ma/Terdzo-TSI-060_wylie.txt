@#//
thugs sgrub bar chad kun sel las /
rdo rje gtsug tor gyi byad 'grol srung ba bcas khyer bder phyungs pa gdengs chog ral gri zhes bya ba bzhugs so //
na mo gu ra be /
phyag rgya'i tsha zer yid kyi mkhar //
gsal tsam nyid nas byad phur gyi //
mun stug 'joms la phyag byas nas //
man ngag shin tu nyer mkho dbye //
thugs sgrub bla ma smra seng khros pa 'jam dpal pha rol rgol ba 'joms pa'i las kyi gzer kha byad stems srung 'grol gnyis su bshad pa las /
byad 'grol gyi cho ga ni /
stegs bur bum pa mgul chings mthing nag kha rgyan dang bcas pa'i nang du /
spyi 'gro'i bum rdzas nyer lnga /
bzang po drug
/gi wang /
shu dag
/byang sems dkar dmar tshad ldan ma rnyed na cu gang dang sin+d+hu ra /
shing kun /
yungs dkar /
bdud rtsi chos sman rnams sbyar ba'i phye ma dang dri bzang chus bkang ba bzhag
/bdag bskyed mchod gtor sogs kyang bsham /
thog mar pha rol rgol 'joms kyi bdag bskyed bzlas pa bsdu ldang bar rgyun khyer sogs gzhan las 'byung ba ltar grub nas /
bum pa b+h+rU~M las rin po che'i :
bum pa mtshan nyid yongs rdzogs pa :
bdud rtsi'i bcud kyis gang ba'i dbus :
hU~M las pad+ma nyi ma'i steng :
rdo rje gtsug tor khro bo'i rgyal :
char sprin 'khrugs pa lta bu'i mdog :
rtsa zhal nyis brgya mthing nag 'bar :
g.yas zhal nyis brgya ser zhing 'dzum :
g.yon zhal nyis brgya ljang gu khro :
rgyab zhal nyis brgya dmar la bzhad :
steng zhal nyis brgya dkar zhing zhi :
phyag stong ral gri me 'bar bsnams :
spyan stong bskal pa'i glog ltar 'khyugs :
zhabs rnams dor stabs me phung dbus :
dpal chen chas rdzogs he ru ka :
khams gsum sku yi dbyings su rdzogs :
rab 'byams khro bo'i sprin phung 'phro :
gnas gsum rdo rje'i 'bru gsum mtshan :
'od 'phros ye shes spyan drangs thim :

thugs kar nyi dkyil hU~M mthing mthar :
sngags kyi phreng bas bskor ba las :
'phros pa'i 'od kyis rgyal kun gyi :
thugs rje'i nus stobs spyan drangs thim :
de las ye shes bdud rtsi'i rgyun :
babs pas bum pa gang bar bsam :
tad+ya thA:
oM a na le a na le :
bi shud+d+he bi shud+d+he :
b+hai ra b+hai ra :
badzra d+hA ra Ni :
b+han+d+ha b+han+d+ha :
badzra pA Ni hU~M hU~M phaT phaT swA hA:
hU~M drUM b+han+d+ha b+han+d+ha phaT swA hA:
zhes pa la bzlas pa'i dngos gzhi bya /
las sngags ni gong ma'i sham du /
oM AHhU~M kA ya wA ka tsit+ta yak+Sha badzra tshin+d+ha tsa hA:
shAn+tiM shAn+tiM shag byer :
yar yar satwaM b+ha ya byer :
dzaM b+ha ya byer :
mo ha ya byer :
yar zlog b+h+yo :
zhes snga ma'i grangs kyi phyed dam sum cha tsam bzla /
mthar /
bum pa'i lha nyid 'od du zhu nas nus pa dang ldan pa'i sngags chur gyur /
ces mos /
thun mong du sgrub na bdag bskyed bsdu ldang bsngo smon bcas bya /
slar bdag mdun bskyed bzlas snga ma ltar bskyar te 'bum phrag la sogs pa'i grangs tshad ma song gi bar du zhag grangs ji tsam 'os pas chog
/de'i sgrub pa po rab 'di nyid dam 'jam dpal khro bo gang rigs kyi bsnyen pa thems pa zhig gis bum sgrub kyang bzlas grangs ji tsam mang bzhin de mtshungs kyi byin nus che bas /
glo bur khyi byung rdo rdeg ma yin pa zhig byung na bshad tshod kyi phan yon 'byung bar nges so //
de ltar sgrub pa sngon du 'gro bas las sbyor dngos la /
re ba'am ras nag po'i gdan gru gsum /
skud pa sngo dmar 'dom do /
sAts+tsha nag po chung ngu /
'dzom na rab gri lcags kyi spu gri ra rog 'og can gyi rwa co'i yu ba byas pa ma 'dzom na gri las ma song ba'am rnying pa yin yang rno chod can me chu la bshur ba /
bal bu spen ma lcug ma ku sha sogs lhan cig bcings pa'i phon po //
skyer pa'i me hom /
bsreg rdzas yungs dkar yungs nag thang phrom 'bras bu rnams nyer sdog grub nas /
bsgrub bya slob dpon gyi mdun du gdan nag gru gsum steng tsog pur 'khod /
rkang lag bsnol ba'i lus byad thag gis rgya gram du bsdam /
mgor sAts+tsha nag pos mnan la /
'o /
byad 'grol ba'i cho ga zab mo sgrub pa la dmigs pa 'di ltar du gyis shig
/khyed rang la bsam sbyor ngan par 'chang ba'i pha rol po ban bon sngags pa'i nus mthus bkug ste lus thar med 'bar ba'i hom khung du bcug
/ngag 'grol med byad thag sngo dmar gyis bcings /
yid ldang med mchod rten nag pos mnan te byad gtad kyis mnar cing nyam thag par 'khod pa la /
slob dpon nyid dran pa tsam gyis byad phur rbod gtong gi sbyor ba thams cad dus gcig la 'joms par nus pa'i 'jigs byed khro ba'i rgyal po rdo rje gtsug tor dngos su gsal ba'i /
phyag gi bum pa las ye shes rdo rje bdud rtsi'i chu rgyun drag tu babs pas khyed rang gnon par byed pa'i mchod rten nag po thal ba'i phung po 'bab chus ded pa bzhin skad cig gis bshig cing bkrus te dwangs sang nger song bar mos shig
/bum pa thogs la /
hU~M:
rnam par dag pa'i bum pa nas :
ye shes khro rgyal bdud rtsi'i chus :
dug lnga dug gsum las byung ba'i :
byad phur rbod gtong dri ma bkru :
tshar grangs brgya rtsa sogs la sh+lau ka 'di dang sngags brjod la bum pa'i chu rgyun ma chad par sAts+tsha'i steng du blugs la bshig cing khrus snod du bkru /
bum pa chung na kha sab sngags chu mang po zur du tshags bya /
tshar gcig sogs la cung zad spro na sh+lau ka de'i mthar /
pha rol bsam ngan sbyor rtsub kyis //
byad dang gtad du bcug pa bkru //
dbang phyug chen po yab yum sogs //
sde dpon sum cus bcings pa bkru //
'chi bdag gsod byed pho mo sogs //
dregs chen bco brgyad bcings pa bkru //
mgon po ma hA kA la sogs //
pho rgyud dregs pas bcings pa bkru //
lha mo e ka tsA ti sogs //
snang srid mo rgyud bcings pa bkru //
brgya byin ya ma rA tsa sogs //
phyogs skyong gdon gyis bcings pa bkru //
phyi nang gsang ba gab sbas sogs //
lha srin sde brgyad bcings pa bkru //
lha klu gnod sbyin lha ma yin //
gza' dang rgyu skar bcings pa bkru //
dri za grul bum mi 'am ci //
lto 'phye srin pos bcings pa bkru //
bdud btsan rgyal bsen the'u rang dmu //
bgegs rigs 'byung pos bcings pa bkru //
klu gnyan sa bdag thams cad kyi //
gtad khram sbyor bas bcings pa bkru //
gzugs can mi dang gzugs med kyi //
lha 'dre'i nus pas bcings pa bkru //
mdor na bsrung bya'i lus ngag yid //
byad phur rbod gtong sbyor ngan gyis //
bcings bsdams gtad mnan byas pa kun //
skad cig nyid la byang gyur cig
/ces pa'ang brjod /
oM ya ma rA dza sogs yi dam sngags rgod dang /
tad+ya thA:
oM a na le a na le :
bi shud+d+he bi shud+d+he :
b+hai ra b+hai ra :
badzra d+hA ra Ni :
b+han+d+ha b+han+d+ha :
badzra pA Ni hU~M hU~M phaT phaT swA hA:
hU~M drUM b+han+d+ha b+han+d+ha phaT swA hA:
zhes bum bzlas dang /
oM AHhU~M kA ya wA ka tsit+ta yak+Sha badzra tshin+d+ha tsa hA:
shAn+tiM shAn+tiM shag byer :
yar yar satwam+b+ha ya byer :
dzaM b+ha ya byer :
mo ha ya byer :
yar zlog b+h+yo :
zhes las sngags sham dang bcas pa'i mthar /
ban bon sngags pa'i bsam sbyor ngan pas mnan pa dang :
bcings pa dang :
byad du bcug pa thams cad shAn+tiM ku ru swA hA:
zhes tshar grangs brjod la sAts+tsha lhag med du bshig
/shing sna'i chun po thogs la /
bzang shing sna tshogs kyi phon po 'di nyid ngo bo las dang nyon mongs thogs med du 'joms pa'i rdo rje ye shes kyi rang bzhin /
rnam pa dgos 'dod kun 'byung dpag bsam shing gi lcug phran dang dag byed gtsang zhing dge ba'i rtswa mchog ku sha'i chun pos byabs pa tsam gyis bkrus pa'i lhag ma'i dri ma ci mchis pa thams cad me long gi rdul phyis pa ltar sang sang dag par mos shig
/shing sna dang ku shas byabs la /
ho :
dkon mchog bden pa'i byin rlabs dang :
khro rgyal chen po'i nus mthu dang :
sngags dang ting 'dzin sbyor ba yis :
byad phur rbod gtong ngan pa dang :
sde brgyad gdug pa'i dri ma kun :
rang bzhin med par byang gyur cig :
ces pa tsam mam /
spro na gong gi
/pha rol bsam ngan sbyor rtsub kyis //
byad dang gtad du bcug pa bkrol //
ces bsgyur ba dang /
sngags rnams gong ltar la spel tshig
/ban bon sngags pa'i bsam sbyor ngan pas mnan pa dang :
bcings pa dang :
byad du bcug pa thams cad a pa na ya swA hA:
zhes mang du brjod pas byab /
ral gri me chus ngar blud pa thogs la /
slob dpon khro bo'i dbang po rdo rje gtsug tor du gsal ba'i phyag stong na ye shes kyi ral gri me 'bar ba bsnams pas /
khyed rang 'ching sdom byed pa'i byad kyi thag pa rnams nyil nyil gtubs shing bcad /
e sgrom 'bar ba'i btson khang khrol gyis bshigs nas byad gtad rig sngags kyis bcings pa las grol te lus ngag yid gsum yang phyod de bde 'bol gyis song bar mos shig
/hU~M:
nga ni khro rgyal gshin rje'i gshed :
dus gsum rgyal ba'i phrin las rdzogs :
'jam dpal rnon po'i ral gri yis :
byad phur rbod gtong 'ching ba gcad :
ces pa tsam mam /
spro na gong gsal /
pha rol bsam ngan sbyor rtsub kyis //
byad dang gtad du bcug pa gcad //
ces bsgyur ba rnams dang /
sngags gsum sngar ltar la /
ban bon sngags pa'i bsam sbyor ngan pas lung ngag yid gsum byad du bcug pa thams cad ts+tshin+da ts+tshin+da hU~M hU~M phaT:
ces btags pa drag tu brjod la skud pa dang gdan nag dum bu mang du gtubs /
me hom sbar ba mdun du bzhag la /
rab 'bar ye shes me phung klong //
hU~M las pad+ma nyi ma'i steng :
rdo rje gtsug tor khro bo'i rgyal :
char sprin 'khrugs pa lta bu'i mdog :
rtsa zhal nyis brgya mthing nag 'bar :
g.yas zhal nyis brgya ser zhing 'dzum :
g.yon zhal nyis brgya ljang gu khro :
rgyab zhal nyis brgya dmar la bzhad :
steng zhal nyis brgya dkar zhing zhi :
phyag stong ral gri me 'bar bsnams :
spyan stong bskal pa'i glog ltar 'khyugs :
zhabs rnams dor stabs me phung dbus :
dpal chen chas rdzogs he ru ka :
khams gsum sku yi dbyings su rdzogs :
rab 'byams khro bo'i sprin phung 'phro :
gnas gsum rdo rje'i 'bru gsum mtshan :
'od 'phros ye shes spyan drangs thim :
hU~M:
byad phur rbod gtong sbyor ba kun :
nus ldan rdzas kyis ngar btags te :
khro rgyal chen po'i zhal du 'bul :
rngams brjid 'bar ba'i dbyings su bzhes :
dgyes pa chen po'i bzhad sgra yis :
byad phur sbyor ba tshar chod cig :
skud pa dang gdan dum yungs dkar nag thang phrom rnams bsreg la las sngags dang /
sarba sha trUn big+h+nAn mA ra ya kha kha khA hi khA hi :
ha ha hi hi hU~M phaT:
ces dang tshigs gcad spel ba mang du brjod /
bsregs zin nas /
byad ma rbod gtong lha srung bcas :
thams cad 'dus pa'i ngo bo nyid :
rngams pa'i bzhad sgra dang bcas te :
zhal du bzhes shing tshar bcad de :
mthar ni khro rgyal me phung gyur :
'bar zhing 'khrugs pa'i tsha ngar gyis :
bsgrub bya'i byad phur bag nyal bcas :
lhag ma med par tshig par gyur :
las sngags mthar /
ban bon sngags pa'i bsam sbyor ngan pas lus ngag yid gsum byad du bcug pa thams cad da ha da ha hU~M hU~M phaT:
ces brjod la bsgrub bya me la lan bdun 'gong bcug
/thal sol chu bo chen po la bskyal /
de ltar cho ga zab mo rnams kyis byad phur gtad mnan gyi sbyor ba las grol zhing rnam par rgyal pa la phyin chad nye bar 'tshe bas mi tshugs par srung ba'i go bgo ba yin pas dmigs pa 'di ltar du mdzod cig
/khyed rang skad cig dran rdzogs su /
rdo rje gtsug tor khro bo'i rgyal :
char sprin 'khrugs pa lta bu'i mdog :
rtsa zhal nyis brgya mthing nag 'bar :
g.yas zhal nyis brgya ser zhing 'dzum :
g.yon zhal nyis brgya ljang gu khro :
rgyab zhal nyis brgya dmar la bzhad :
steng zhal nyis brgya dkar zhing zhi :
phyag stong ral gri me 'bar bsnams :
spyan stong bskal pa'i glog ltar 'khyugs :
zhabs rnams dor stabs me phung dbus :
dpal chen chas rdzogs he ru ka :
khams gsum sku yi dbyings su rdzogs :
rab 'byams khro bo'i sprin phung 'phro :
gnas gsum rdo rje gsum gyi dngos :
oM dkar AHdmar hU~M sngon mtshan :
lus la rdo rje'i go chas gtams :
byad phur thams cad bsrung bar gyur :
gnas gsum dang spyi bor rdo rjes reg la /
lha sngags gnyis kyi sham du /
oM AHhU~M badzra kA wA tsi rak+Sha rak+Sha :
zhes lan gsum las mi nyung bar brjod /
bden stobs la nges shes bskyed bzhin pas /
nam mkha' med par gyur na yang :
sngags kyi dngos grub med mi 'gyur :
lha dang drang srong gis bshad pa'i :
rigs sngags bslu bar mi 'gyur na :
'dod chags bral bas byas pa yi :
gsang sngags sbyor bas bslus pa ni :
ma byung 'byung bar mi 'gyur ro :
sngags dang rten 'brel mi bslu zhing :
ting 'dzin nus pa bsam mi khyab :
dkon mchog gsum dang rtsa gsum gyi :
bden pa chen po'i mthu stobs kyis :
byad phur rbod gtong sbyor ba las :
deng nas rtag tu rgyal gyur cig :
dza ya dza ya su dza ya :
zhes dang /
zhal nas gsungs pa'i tshigs su gcad pas thog drangs shis brjod rgyas par spel la bsgrub bya rang gnas su gtang /
bdag bskyed bsdu ldang yang sngar ma byas na 'dir bya ba dang bsngo smon tsam gyis grub bo //
'di'i phan yon ni /
o rgyan mkha' 'gro'i rig sngags kyi :
snying po'i yang bcud dril pa 'dis :
gzhan gyis byas pa'i sbyor ngan kun :
rtsa sbur me dang 'phrad pa bzhin :
skad cig nyid la 'jigs par 'gyur :
zhes gsungs so ///
/
@/
byad phur rbod gtong srung ba'i 'khor lo ni /
shog bu la lte ba dang bcas pa'i 'khor lo rtsibs bcu /
de rgyab mu khyud rim pa bzhi bskor /
lte bar yaH'i mthar /
oM ya ma rA dza sogs sngags rgod tshang ba'i mthar /
e sa b+h+yo srungs :
zhes btags pas bskor /
rtsibs bcur hU~M bcu la re re bzhin /
e sa b+h+yo srungs :
zhes pas bskor /
de rgyab mu khyud dang por sngags rgod mthar /
oM badzra kA ya gling 'chang ba po'i lus la rak+Sha rak+Sha :
oM badzra hi baM gar+b+ha ya 'chang ba po'i ngag la rak+Sha rak+Sha :
oM badzra hi ka nan 'chang ba po'i yid la rak+Sha rak+Sha :
oM badzra ya mAn+ta ka kA ya wA ka tsit+ta dz+nyA na sa ma ya b+h+rU~M:
'chang ba po la byad phur rbod gtong gi gnod pa bag la nyal ba dang bcas pa thams cad rak+Sha rak+Sha :
zhes bri /
gnyis par dbyangs gsal dang rten snying /
thams cad mgo phyir bstan g.yas skor du bkod /
gsum par rdor ra /
bzhi par me ri g.yas skor bri /
gla rtsi gi wang gur gum rnams kyi khu bas byugs /
yungs dkar /
gu gul /
thal chen /
pad+ma rak+ta /
shing kun rnams shog chag gam thum por byas pa dang lhan cig stegs bur bkod la sbyong khrus bya /
'khor lo'i dbus su 'jam dpal gshin rje'i gshed /
hU~M rnams khro bcu /
mu khyud kyi sngags rnams gshin rje'i dmag tshogs bsam gyis mi khyab par bskyed la ye shes pa bstim /
'khor lo'i sngags rnams ci 'grub bzla /
brtan bzhugs byas la lha 'od zhu 'khor lo'i rnam par mos /
ye d+har dang su pra tiSh+Thas me tog 'thor zhing shis brjod bya /
'khor lo rdzas bcas zhing lpags sam dar dmar gyis btums la drod dang ma bral bar bcangs pas byad phur rbod gtong gi rigs thams cad srung ste /
rdo rje'i mkhar du tshud pa dang 'dra bar gsungs so ///
/
@/
yang bsam ngan 'chang ba rnams kyi byad gtad 'og tu bcug pa bshig pa'i tsakra ni /
gzhi legs par lte ba dang bcas pa'i mu khyud rim pa drug tu bskor /
lte ba'i dbus su hU~M/
de'i mthar yi dam gang yin gyi rtsa sngags bri dgos pas skabs 'dir pha rol rgol 'joms kyi snying po'i mthar /
oM hrIHbadzra dz+wa la sarba karma b+hin+d+ha b+hin+d+ha ming 'di zhes bya ba'i lus ngag yid gsum byad du bcug pa dang :
bcings pa dang :
mnan pa dang nus pa bshig pa thams cad grol bar gyur cig :
sarba a pa ka ra shAn+ting shAn+ting shag shag byer byer pra be sha ya phaT:
oM badzra ts+tshin+d+ha ya ha he hU~M phaT:
gzhan gyi bsam sbyor ngan pa thams cad las bdag rgyal bar gyur cig :
ces bri /
de rgyab gong ras mu khyud la /
oM ma ma sarba b+hin+d+ha b+hin+d+ha dza ye dza ye bi dza ye a dzi te a pa ra dzi te ma ma b+hin+d+ha pra mar+d+ha na ya ha he ma ma hU~M phaT:
gzhan gyis mi thub pa'i rig sngags chen po 'dis bdag la sdang ba dang :
log par sems pa thams cad zhi bar gyur cig :
ces bri /
de rgyab 'khor lo rtsibs brgyad du bcad pa'i shar du /
a de ba rA dza badzra sa ma ya hU~M phaT:
lha'i dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
ces bri /
des 'gres te /
lhor /
ya ya ma rA dza badzra sa ma ya hU~M phaT:
gshin rje'i dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
nub tu /
ma ma ma ru lu rA dza sa ma ya hU~M phaT:
ma mo'i dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
byang du /
du rA dza badzra sa ma ya hU~M phaT:
bdud kyi dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
shar lhor /
ru rA dza badzra sa ma ya hU~M phaT:
btsan gyi dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
lho nub tu /
tsa rA dza badzra sa ma ya hU~M phaT:
rgyal po'i dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
nub byang du /
sha rA dza badzra sa ma ya hU~M phaT:
gnod sbyin dmod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
byang shar du /
na nA ga rA dza badzra sa ma ya hU~M phaT:
klu'i gnod pa'i byad kha rbod gtong thams cad shig shig khrol khrol ha he ma ma b+hin+d+ha ya hU~M phaT:
ces bri /
rtsibs mchan brgyad la /
ha he badzra b+hin+d+ha b+hin+d+ha phaT:
ces re re bzhin te tshar brgyad bri /
de rgyab mu khyud la /
oM AHhU~M badzra gu ru d+he wa d+hA ki nI sarba sid+d+hi pha la hU~M A:
oM shAn+tiM ka ri ni ye ma ma badzra dz+nyA na pra yats+tsha yaM ma b+hi d+ha ra ya ha ha he he hU~M hU~M pra ka ra Na sarba tsa la sarba badzra rak+Sha rak+Sha phaT phaT swA hA:
zhes dang /
dbyangs gsal rten snying rnams kyi mthar 'dod gsol spel tshig
/'di 'chang ba po'i lus ngag yid gsum byad du bcug pa dang :
bcings pa dang :
mnan pa dang :
nus pa bshig pa thams cad grol bar gyur cig :
gzhan gyi bsam sbyor ngan pa thams cad las bdag rgyal bar gyur cig :
ces bri /
de rgyab mu khyud la rdor ra /
de rgyab me ri g.yas skor /
sngags mgo thams cad kyang phyir bstan g.yas skor bri /
gur gum /
shu dag
/tsan+da dkar dmar /
gi waM/
yungs dkar /
chos sman rnams kyis byug
/sbyong khrus dang rab gnas brtan bzhugs rgyas par bya /
skar ma rgyal la babs pa'i dus su rang gi mgul du btags pa'am /
mal steng sogs su bla bre ltar bkram pa'am /
gser 'phru rgyal mtshan sogs kyi rtse mor bzhag pa gang rung bya chog
/des stong gsum 'khrugs pa'i mi dang mi ma yin gyi byad kha rnams kyang skad cig gis 'joms shing grol bar 'gyur bar gsungs so //
'dis kyang bstan 'dzin chos ldan kun //
byad phur g.yul las rgyal ba dang //
lhan cig sgo gsum gtan bde'i sar //
ngal gso'i dbugs chen 'byin byed shog
/ces byad 'grol kun la mkho'ang lcags sdig gi cha lag gser lde nyid rdzas sngags sogs rgyas pas blo gros dman zhing 'byor mkhos chung bas lag len dka' la /
'di nyid khyer bde bya slar snang bas nyam chung la phan pa'i sems kyis pad+ma gar dbang phrin las 'gro 'dul rtsal gyis rdzong shod bde gshegs 'dus pa'i pho brang chen por bgyis pa dge legs 'phel ///
/
