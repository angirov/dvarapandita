gnam chos thugs gter las byang chub sems dpa' sa'i snying po'i sgrub pa bzhugs :[ \u0f88\u0f88 \u0f88 ]gu ru d+he wa d+hA ki nI hU~M:
sa yi snying po'i sgrub pa ni :
dkyil 'khor gtor ma sta gon med :
rang nyid sa snying sku mdog dkar :
byang chub sems dpa'i cha byad can :
g.yas pas myu gu g.yon dril bu :
zhabs gnyis phyed pa'i skyil mos bzhugs :
mdun du sa yi lha mo ni :
sku mdog ser mo sku stod mngon :
phyag gnyis nor bu bum pa 'dzin :
byang chub sems ma'i cha byad can :
de ltar bskyed nas sngags 'di gnyis :
gang 'dod gcig ni bzlas pas chog :
oM k+Shi hi rA tsa pri ti d+he wI swA hA:
oM k+Shi hi rA tsa ya pri ti d+he wI swA hA:
sa ma ya :
rgya rgya rgya :
de nas de yi las tshogs ni :
dang po btsa' srung gdams pa ste :
sngags 'di bzlas pa kho nas chog :
oM k+Shi hi rA tsa pri ti d+he wI a ti ni ye swA hA:
sa ma ya :
rgya rgya rgya :
de nas tshag pa'i kha chings ni :
sngags 'dis bye ma rab bsngags te :
zhing la gtor bas thub nges so :
oM k+Shi hi rA tsa pri ti d+he wI a ti na tad+ya thA ye swA hA:
sa ma ya :
rgya rgya rgya :
de nas 'og 'bus gtso byas pa'i :
'bu srin kun gyi srung ba ni :
sngags 'dis chu ni rab tu bsngags :
oM k+Shi hi rA tsa pri ti d+he wI a da nag po 'bu srin kha chings :
sa ma ya :
rgya rgya rgya :
kha thaM gu h+ya :
ces pa sprul sku mi 'gyur rdo rje dgung lo bcu gsum bya lo snron zla ba'i nyer gnyis la byang chub sems dpa' sa yi snying pos dngos su gsungs so //
chu bye ma la 'debs pa'i khyad dang 'dzem bya med do //
dbang gzungs dbang ngo ///
/
