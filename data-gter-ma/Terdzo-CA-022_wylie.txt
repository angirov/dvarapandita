@#//
rtsa gsum bde gshegs 'dus pa'i las byang dngos grub char 'beb ces bya ba bzhugs so //
rtsa gsum kun 'dus he ru ka
/thod phreng rtsal la gus btud nas //
gang de'i sgrub thabs snying po'i tshul //
skal bzang rnam grol don du dbye //
de la 'dir rten gyi gang zag nges par 'byung ba dang /
snying rje chen pos yid nye bar drangs te mtha' klas pa'i sems can rnams mi gnas pa'i byang chub la 'god pa'i slad du zung 'jug mtsho skyes rdo rje'i go 'phang ring por mi thogs par 'grub par 'dod pas /
sngon du rdo rje'i bla ma mtshan nyid dang ldan pa brgyud pa rnam par dag pa las 'ongs ba'i byin rlabs dbang bzhi'i rim pa rgyud smin par blangs nas /
dam tshig dang sdom pa'i kun spyod yang dag par bslabs pas blo cung zad 'byongs pa na /
shin tu dben zhing nyams dga' ba'i ri sul lam /
nags 'dabs sam /
grub pa'i skye bos bsten pa'i sman ljongs sogs bkra shis shing yid dang mthun pa'i gnas su /
nang du rtsa rlung thig le d+hU ti'i phyag rgyar thim dang longs spyod pa dang po'i 'gros kyis 'du ba rtsom pa'i rten 'brel las phyi rol du dpa' bo dang rnal 'byor ma rnams rang bzhin gyis 'du ba yar mar gyi tshes bcu dang /
khyad par grub pa'i slob dpon chen po nyid kyi thugs rje'i 'jug pas lhag par dgongs pa'i dkar phyogs kyi tshes bcu sogs dus mchog tu dge bar /
rig 'dzin bla ma'i dam tshig gi snang brnyan bris 'bur ji ltar rigs pas mtshon dkon mchog gi rten rgya cher bshams pa'i spyan sngar /
phyi nang gi mchod sprin dang tshogs kyi yo byad gtsang zhing bkod pas mdzes pa du mas mdun bdar te /
bde ba'i stan la bsam gtan gyi spyod lam dang ldan pas rdo rje'i rnal 'byor zab mo la 'jug par bya'o //
de la'ang gsum ste /
sngon 'gro
/dngos gzhi /
rjes so //
dang po la'ang gsum las /
dang po rgyud dag par bya ba'i slad du /
rang gi snying kha nas 'od zer 'phros pas rang bzhin gyi gnas nas bla ma dang gnyis su med pa'i bder gshegs kun 'dus rdo rje thod phreng rtsal la rtsa gsum rgyal ba rab 'byams kyis bskor ba mdun gyi nam mkhar badzra sa mA dzaHsa tshogs zhing mkha' khyab tu sad pa'i spyan sngar /
rdo rje slob dpon sangs rgyas dpal //
zhes sogs lan gsum gyi mthar /
dzaHhU~M baM hoHsa tshogs zhing rnams rang la thim par bsam /
gnyis pa phyi rol pa la gtor ma sbyin zhing mtshams gcod pa ni /
rang nyid skad cig gis rta mchog he ru ka yum dang bcas pa'i skur gyur par mos la /
sngon gtor rta sngags kyis bsang /
swa b+hA was sbyang /
stong pa'i ngang las b+h+rU~M las rin po che'i snod yangs shing rgya che bar gtor ma zag pa med pa'i bdud rtsi'i rgya mtsho chen por gyur /
oM AHhU~M hoHsa brlab /
s+d+yA na pa ti k+She tra pA lany+tsa na maHsarba ta thA ga ta sogs nam mkha' mdzod kyi sngags rgyas bsngo /
gang dag 'dir gnas lha dang klu
/gnod sbyin srin po'am gzhan dag la //
sngags spyod don du sa gzhi 'di //
bdag zhu khyed kyis bstsal du gsol //
mchod sbyin gtor ma 'di bzhes la //
sogs kyis phrin las bcol /
b+hU mi pa ti sa pa ri wA ra gats+tshaHsa gshegs su gsol ba dang chabs cig
/las sngags dang /
suM b+ha'i mthar /
thugs ka nas spros pa'i sprul pa'i khro tshogs grangs med pas gsang spyod la blta bar mi dbang ba'i 'byung po gdug pa can rnams mtha'i rgya mtsho'i pha mthar phyir bskrad /
'od zer tshur 'dus pa las rdo rje srung ba'i gur khang yangs shing rgya che ba cis kyang mi chod mi shigs par gyur /
oM badzra rak+Sha rak+Sha hU~M/
lan gsum /
gsum pa mchod gtor byin gyis brlab pa ni /
las sngags kyis bsang /
swa b+hA was sbyang /
stong pa'i ngang las gnas khang 'og min pad+mo bkod pa'i zhing khams chen por gsal ba'i dbus su phyi nang gsang ba'i mchod pa'i sprin rab 'byams bsam gyis mi khyab pa dwangs shing thogs pa med pa nam mkha'i mtha' klas par gyur /
nam mkha' mdzod kyi sngags rgya lan gsum dang /
oM sarba pany+tsa rak+ta ba liM ta ma hA su kha pU dza AHhU~M/
spro na mchod pa'i sprin gyi gzungs kyang brjod /
gnyis pa dngos gzhi la'ang /
sku phyag rgya /
gsung bzlas pa /
thugs 'od gsal gyi rnal 'byor ro //
dang po la'ang gsum las /
dang po dam tshig pa bskyed pa ni /
oM ma hA shUn+ya tA dz+nyA na badzra swa b+hA wa at+ma ko\u0f85 haM/
chos thams cad gdod nas stong pa nyid dang snying rje zung du 'jug pa'i ye shes kyi rnam rol 'od gsal lhan cig skyes pa'i rang mdangs las byung ba'i snod bcud 'og min pad+ma 'od kyi zhing khams gzhi dang bkod pa tshad med pas mngon par 'phags pa'i thar pa chen po'i gzhal yas khang tshad dang mtshan nyid thams cad yongs su rdzogs pa'i dbus su /
pad+ma nyi zla bdud bzhi bsnol ba'i gdan gyi steng du rang rig hrIHdmar po yongs su gyur pa las yi dam yongs 'dus dbang chen rta mchog rol pa sku mdog dmar nag dus mtha'i me ltar 'bar ba /
zhal gcig phyag gnyis pa /
phyag gnyis kyis gri gug dang thod pa 'dzin pas rang 'od kyi yum rdo rje phag mo dang mnyam par sbyor ba'i yab yum gyi spyi bor rta gdong dang phag zhal bzhad pa /
dur khrod kyi chas kyis brgyan cing brkyang bskum gar gyi rol pas ye shes kyi me 'bar ba'i dbus na bzhugs pa'i phyogs bzhir rigs bzhi'i mkha' 'gro yab yum rnams so so'i rigs kyi kha dog can /
rgyan cha lugs gtso bo dang mthun pa /
spyi bor nyi zla pad+ma'i gdan gyi steng du bder gshegs kun 'dus bla ma rdo rje thod phreng rtsal sku mdog mthing nag zhal gcig phyag gnyis spyan gsum pa /
phyag g.yas pas gser gyi rdo rje rtse lnga pa thugs kar gtod de 'dzin pa /
g.yon des yu ba byas pa'i dril bu dkur brten pas yum mtsho rgyal dkar mo gri gug thod pa 'dzin pa dang mnyam par sbyor ba /
dar dang rin po che dang rus pa'i rgyan gyis brgyan pa /
khro ba dang 'dzum pa dang sgeg pa'i nyams can /
'od zer mtha' yas mu med par 'phro bar gsal ba'i phyi rol du pad+ma'i snying po rab tu rgyas pa'i phyogs bzhir thod phreng rigs bzhi dang /
de'i phyi rol du sprul pa'i gu ru mtshan brgyad /
gzhan yang rnam par smin pa dang /
tshe la dbang ba dang /
phyag rgya chen po dang /
lhun gyis grub pa'i sa la bzhugs pa'i rig 'dzin rtsa brgyud kyi bla ma /
sgrub sde chen po bka' brgyad la sogs pa yi dam dkyil 'khor gyi lha tshogs /
ye shes dang las las grub pa'i gnas gsum gyi dpa' bo dang rnal 'byor ma dam can chos srung nor lha gter bdag gi tshogs te /
mdor na phyogs bcu dus bzhi'i skyabs yul ma tshang ba med pas bskor ba snang stong zung 'jug rang bzhin yongs grub chen por skad cig dran rdzogs su gsal bar gyur /
de ltar du gsal ba'i gtso bo'i thugs kar ye shes sems dpa' rdo rje thod phreng rtsal yab yum snyoms par zhugs pa'i bde ba'i sgra dang /
'od zer gyi tshogs bsam gyis mi khyab pa 'phros pas phyogs bcu dus bzhi'i de bzhin gshegs pa thams cad dbang gi lha rigs lnga yab yum gyi rnam par badzra sa mA dzaH
oM sarba ta thA ga ta ma hA a nu rA ga Na dz+nyA na badzra swa b+hA wa At+ma ko\u0f85 haM/
zhes bskul bas lha tshogs rnams bde stong gi ros tshims /
rjes chags zhu bde'i chu rgyun mgo bo'i gnas lngar babs te dbang bskur bar gyur /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
de bzhin du /
A dar+sha /
sa ma tA/
pra t+ya bek+Sha Na /
kr-i t+yA nuSh+ThA na rnams sbyar /
zhes dbang bskur pas nyon mongs pa lnga'i dri ma sbyangs /
phung po lnga rigs lnga'i sangs rgyas su gnas gyur /
chu'i lhag ma spyi bor brtan pa yongs su gyur pa las de bzhin gshegs pa rigs lngas dbu brgyan par bsam /
gtso 'khor thams cad kyi spyi bor oM las 'khor lo dkar po oM gyis mtshan pa /
mgrin par AHlas pad+ma dmar po AHsa mtshan pa /
thugs kar hU~M las rdo rje sngon po hU~M gis mtshan pa rnams kyis rgyas btab pas de bzhin gshegs pa thams cad kyi rdo rje gsum gyi ngo bor gyur /
rdo rje rtse lnga pa'i phyag rgya gnas gsum du gtugs la /
oM sarba ta thA ga ta ma hA kA ya badzra swa b+hA wa At+ma ko\u0f85 haM/
de bzhin du /
wA ka dang /
tsit+ta la'ang sbyar /
slar yang thugs ka'i sa bon las 'od zer 'phros pas rang bzhin gyi gnas dang /
rnga yab dpal ri sprul pa'i zhing nas rig 'dzin bla ma'i dkyil 'khor gyi lha tshogs ma lus shing lus pa med pa badzra sa mA dzaH
zhes pas snyan gsan dbab /
gnyis pa ye shes pa spyan drangs shing brtan par bya ba ni /
hU~M hrIH
sngon gyi bskal pa'i dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag bsgrub kyi :
byin gyis rlob phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M gu ru de wa DA ki nI sarba d+harmA pA la e h+ye hi A na ya hU~M/
dzaHhU~M baM hoHsa spyan drang /
oM badzra sa ma ya oM/
AHbadzra sa ma ya AH
hU~M badzra sa ma ya hU~M/
swA badzra sa ma ya swA/
hA badzra sa ma ya hAH
oM/
ye shes rgyal po sku gsung thugs //
yon tan phrin las rmad po che //
de nyid du ni mnyam sbyor bas //
phyag rgya chen por bdag sbyor cig
/oM badzra sa ma ya hU~M/
oM badzra sa ma ya satwaM/
oM badzra sa ma ya hoH
zhes pas rig pa'i me tog dor ba dang dngos grub gsol nas /
kA ya wA ka tsit+ta tiSh+Tha badzras dgyes pa chen po'i ye shes kyi rol pas dam tshig gi 'khor lo dang bde stong gnyis su med pa'i ngo bor bzhugs par gyur par bsam /
gsum pa mchod cing bstod pa ni /
hoH
bde chen ye shes gcig pu ni //
du ma'i gzugs su rnam rol pa //
rtsa gsum dkyil 'khor lha tshogs la //
mi phyed gus pa'i phyag gis 'dud //
a ti pU hoH
pra tIts+tsha hoH
oM AHhU~M/
snang srid thams cad gnyug ma'i yul //
mchod pa'i phyag rgya chen por rdzogs //
rdo rje'i dbang po'i dam tshig gis //
bzhes nas bdag la dgyes par mdzod //
na ma sarba ta thA ga ta b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA/
oM A ha ra A ha ra sarba bid+yA d+hA ra pU dzi te na maHsa man+ta bud+d+hA nAM ga ga na khaM sa ma ye swA hA/
spro na /
oM pa na peM/
pe nu su ra to /
ti pu pa ra mu /
sarba ta thA ga ta sid+d+hi hu /
sa ma yo ta mu /
sarba ma hA su kha sid+d+hi hu /
zhes pa'i glu lnga sngon du 'gro bas /
oM shrI badzra rA ga d+hU pe d+hU/
puSh+pe pu /
A lo ke hrIH
gan+d+he gan /
ma hA sarba pany+tsa a mr-ita khA hi /
ma hA rak+ta khA hi /
ma hA ba liM ta khA hi /
sta na ga Na bo d+hi tsit+ta gu h+ya pU dza hoH
hU~M/
ma bcos spros bral chos kyi sku
/bde chen 'od gsal longs spyod rdzogs //
thugs rje gang 'dul sprul pa'i sku //
rtsa gsum dkyil 'khor lha la bstod //
gnyis pa gsung bzlas pa'i rnal 'byor la'ang bsnyen sgrub las gsum las /
dang po ni /
phyi snod pad+mo bkod pa'i zhing //
nang bcud 'chi med thod phreng rtsal //
sgrar grags rdo rje'i sngags kyi sgra
/dran rtog 'od gsal 'khor lor rol //
oM AHhU~M badzra gu ru pad+ma sid+d+hi hU~M/
zhes bzla /
gnyis pa ni /
rigs 'dus rdo rje thod phreng gi
/gsang gsum byin rlabs bdag la thim //
sgrib dag dbang dang dngos grub thob //
rang sems bla ma'i ngo bor shar //
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M AH
gsum pa ni /
slar yang thugs ka'i 'od zer gyis //
phyogs bzhi'i thod phreng rigs bzhi bskul //
bde stong rol pa'i sgyu 'phrul gyis //
phrin las rnam bzhi lhun gyis grub //
hrIHma ha ri ni sa tsit+ta hrIM hrIM dzaH
sarba sid+d+hi shIn+taM puSh+TiM wA shaM ma ra ya rbad /
ces ci ltar rigs pa bzla'o //
gsum pa thugs 'od gsal gyi rnal 'byor ni /
snang stong zung 'jug chen po'i ngang //
lha dang sngags kyi dkyil 'khor shar //
thams cad rang byung rig pa'i klong //
gdod nas 'du 'bral med par rdzogs //
zhes bskyed rdzogs dbyer med kyi don la mnyam par gzhag go
/spyi don gsum pa rjes kyi las rim la'ang gsum las /
dang po tshogs kyi mchod pa rjes 'brel dang bcas pa ni /
yo byad rnams la dmigs te /
oM sarba dra byaM bi sho d+ha ni hU~M phaT kyis bsang /
swa b+hA was sbyang /
stong pa'i ngang las tshogs gzhong b+hany+dza 'bar ba'i snod du bcud thams cad ye shes lnga'i bdud rtsi'i rang bzhin 'dod pa'i yon tan rnam pa thams cad par 'char ba nam mkha' mdzod kyi 'khor lo'i sprin chen por gyur /
oM AHhU~M ha ho hrIHsa brlab /
oM/
bsod nams ye shes tshogs rdzogs shing //
rang rig mtha' dbus med pa'i dkyil //
ye shes bzhi 'phro 'khor lo'i tshul //
tshogs mchog dkyil 'khor gshegs su gsol //
bder gshegs kun 'dus thod phreng rtsal //
rtsa gsum rgya mtsho'i 'khor dang bcas //
tshogs kyi 'du bar spyan 'dren na //
'dir gshegs mchog thun dngos grub stsol //
oM AHhU~M gu ru de wa DA ki nI sarba d+harmA pA la sa pa ri wA ra badzra sa ma ya dzaH
dzaHhU~M baM hoH
zhes pas spyan drang /
oM AHhU~M/
snang srid thams cad gnyug ma'i yul //
zhes sogs dang /
oM shrI badzra rA ga d+hU pe sogs bzhi bsnos mthar /
lA s+ye hU~M/
mA le trAM/
gIrti hrIH
nIrte AH
zhes sbyar bas mchod sprin spyir spros nas /
bye brag tshogs phud cha gsum gyi /
dang po mchod pa ni /
oM AHhU~M/
bde chen rdo rje'i ka pA lar //
stong nyid rnam kun mchog ldan gyi //
ye shes 'dod yon rgya mtsho'i sprin //
mchod pa'i phyag rgya chen por bzhes //
oM AHhU~M gu ru de wa DA ki nI sarba d+harmA pA la sa pa ri wA ra ga Na tsakra pU dza khA hi /
bar pa bshags pa ni /
hoH
thog med dus nas da lta'i bar //
bcas dang rang bzhin nyams pa kun //
zhal zas tshogs kyi longs spyod kyis //
thugs dam bskang zhing bshags par bgyi //
yi ge brgya pa brjod /
tha ma bsgral bstab ni /
e nr-i tri dzaH
hU~M/
gnyis su med pa'i dgra dang bgegs //
gnyis med ye shes mtshon gyis bsgral //
phung khams zag med bdud rtsi'i sprin //
rtsa gsum lha tshogs zhal du sbyor //
ru dra sarba pany+tsa pU dza khA hi /
de nas rnal 'byor pa rnams kyis nang gi sbyin sreg gi tshul du tshim par rol pa'i mthar /
he ru ka dpal grong khyer du //
sogs kyis smon lam gdab /
lhag gtor /
pany+tsa a mr-ita hU~M ha ho hrIHsa lhag ma'i dam tshig 'dod yon gyi phung po zad mi shes par byin gyis brlab /
e A ral+li hrIM hrIM pheM pheM gyis mgron dgug
/hU~M/
dkyil 'khor mu ran skyong ba yi //
mkha' 'gro ging dang lang+ka'i tshogs //
dpal gyi pham phab 'di longs la //
phrin las rnam bzhi 'grub par mdzod //
u ts+tshiSh+Ta ba liM ta b+hak+Sha sI/
zhes pas phyi rol du dor /
thugs dam bskul ba ni /
hU~M hrIH
bzhengs shig pad+ma thod phreng rtsal //
rtsa gsum rgyal ba rgya mtshor bcas //
chos kyi dbyings nas skur bzhengs la //
rnal 'byor bdag cag 'khor bcas kyi //
nad gdon 'jigs brgyad zhi ba dang //
tshe bsod dpal 'byor ye shes spor /
khams gsum rlung sems dbang du sdus //
gzung 'dzin dgra bgegs dbyings su sgrol //
oM AHhU~M gu ru de wa DA ka DA ki nI sarba d+harmA pA la badzra sa ma ya karma sid+d+hi hoH
chad tho bsgrag pa ni /
gtor mar dmigs bya dgug bstim byas la /
oM AHhU~M gis byin gyis brlabs nas /
hU~M b+h+yoH
dbyings kyi skur bzhengs e ka dzaH
rig pa'i ye shes ma ning nag
/zung 'jug badzra thig le sogs //
rgyud gsum dregs pa'i tshogs rnams kun //
dpal chen pad+ma he ru ka'i //
spyan sngar khas blangs dam bcas bzhin //
'dir gshegs dam rdzas gtor ma longs //
rnam bzhi'i phrin las myur 'grub mdzod //
a ya ma du ru tsa sha na king+ka ra ba liM ta b+huny+dza hoH
zhes pas skal du bsngo /
bshal chus brtan ma skyong ba ni /
hU~M/
bden don yan lag bcu gnyis kyi //
rang gzugs bod skyong brtan ma'i tshogs //
bshal chu'i bdud rtsi 'di gsol la //
gangs can bstan 'gro'i phan bde spel //
ma ma /
ta ta /
te te /
taM taM/
la la /
le le /
kha rak+ma ma ma sring 'gro ma hU~M b+h+yo hU~M hU~M/
gtor gzhong ri rab tu gsal bar dam sri'i tshogs rnams bkug la /
hU~M/
snang srid gzhir bzhengs dkyil 'khor du //
dag pa rab 'byams rdo rje'i bros //
glo bur 'khrul pa'i dam sri kun //
lha sngags chos sku'i klong du mnan //
hU~M hU~M laM laM staM b+ha ya nan /
slar yang sman phud dang me tog gis bkang la rten 'brel snying pos shis par bya /
mchod cing bstod nas dngos grub blang ba ni /
oM AHhU~M/
sku gsum dbyer med pho brang nas //
pad+ma thod phreng lha tshogs kyis //
'dir 'dus rnal 'byor bdag cag la //
mchog dang thun mong dngos grub stsol //
rtsa sngags mthar /
kA ya wA ka tsit+ta sarba sid+d+hi pha la hoH
sgrub rdzas gnas gsum du gtugs shing myang /
skal ba dang ldan pa gzhan dag la'ang dngos grub kyi cha shas ci rigs par sbyin /
ma 'byor pa dang sogs kyi mthar yi ge brgya pa lan gsum gyis nongs pa bshags /
gnyis pa nyer bsdu'i rnal 'byor ni /
mdun bskyed kyi rten bris sku yod na brtan bzhugs dang /
med na ye shes pa gdod ma'i klong du gshegs su gsol ba dang chabs cig par /
snod bcud 'od zhu bla ma dang //
de nyid rang la gnyis med thim //
'od gsal spros pa bral ba'i ngang //
sgo gsum lha sngags chos skur shar //
ces pas mtshams sbyar te spyod lam gyi rnal 'byor la 'jug
/dge ba bsngo zhing smon lam gdab /
shis pa brjod pa ji ltar rigs pas me tog gi char sil ma dgram par bya'o //
gsum pa de ltar nyams su blangs pa'i 'bras bu ni /
grub pa'i slob dpon chen po 'di nyid phyogs bcu dus bzhi'i bde bar gshegs pa sras dang slob mar bcas pa thams cad kyi gsang ba gsum gyi ye shes gcig tu 'dus pa'i ngo bor bzhugs pa'i phyir /
de nyid bsgrub cing mchod pas sangs rgyas thams cad bsgrub cing mchod pa'i bsod nams thob par 'gyur ba dang /
de la brten nas gnas skabs su grub pa brgyad phrin las bzhi dbang bcu'i yon tan sogs phyi nang gi dngos grub rgya mtshor dbang 'byor pas rang gzhan gyi don gnyis 'bad med du 'byung ba dang chabs cig par /
mthar thug rig 'dzin rnam pa bzhi'i gseng lam la brten nas bde stong dbyer med phyag rgya chen po'i ye shes kyi sku mngon du byed pa'i tshul /
o rgyan rin po che nyid kyi rdo rje'i gsung las /
nga bsgrubs sangs rgyas thams cad 'grub :
nga mthong sangs rgyas thams cad mthong :
nga ni bder gshegs 'dus pa yin :
sa ni bcu drug lam lnga yang :
nga bsgrubs thod phreng bzlas pas bgrod :
ces dang /
dbang chen sprel zla'i tshes bcu dang :
dus kyi tshes bcu thams cad la :
sprul pa 'dzam gling khyab par 'gyed :
mchog thun dngos grub nga yis ster :
zhes sogs rgya cher gsungs pa la nges shes bskyed nas lam 'di kho na la mchog tu brtson par bya'o //
pad+mo bkod pa'i grong khyer du //
'jug pa'i them skas 'di bgyis pas //
rgyu dang mi rgyu'i 'gro ba kun //
mtsho skyes rdo rje nyid gyur cig
/de ltar na bla ma rtsa gsum bde bar gshegs pa thams cad kyi gsang ba 'dus pa'i las byang dngos grub char 'beb ces bya ba 'di'ang sangs rgyas gnyis pa'i phrin las sgo du ma nas rgyas par bya ba'i slad du /
bka' gter zung du 'jug pa'i cho ga'i yan lag gis mdzes par byas te rig 'dzin gyi btsun pa mtsho skyes bla ma dgyes pa'i 'bangs kyis nags tshal drwa ba can gyi bsti gnas su dmar phyogs DA ki 'du ba'i dus kyi mchod pa chen po'i nyin shar mar sbyar ba dza yan+tu /
sarba dA ka l+yA NaM b+ha ba tu //
!
//rtsa gsum bde gshegs 'dus pa'i skong bshags tshogs gnyis char 'beb ces bya ba bzhugs so //
na mo gu ru pad+mA ka ra ya /
'dir bla ma rtsa gsum bde gshegs 'dus pa'i dkyil 'khor gyi lha tshogs rnams thugs dam bskang zhing nyams chag bshags par 'dod pas /
skabs su babs pa na skong rdzas las sngags kyis bsang /
swa b+hA was sbyang /
stong pa'i ngang las gnas khang b+h+rU~M las 'od gsal lhan cig skyes pa'i ye shes kyi rnam rol 'og min pad+ma drwa ba'i zhing khams chen por gsal ba'i dbus su /
phyi nang gsang ba'i skong rdzas 'dod pa'i yon tan rnam pa thams cad par 'char ba nam mkha' mdzod kyi 'khor lo'i sprin chen por gyur par bsam la /
nam mkha' mdzod kyi sngags rgyas brlab pa sngon du 'gro bas /
hrIH
ka dag gzhi dbyings gnyug ma'i gshis //
lhun grub gzhi snang rig pa'i rtsal //
zung 'jug kun bzang pad+ma 'byung //
chos kyi sku yi thugs dam bskang //
bde chen ye shes rdo rje sems //
stong nyid shes rab snyems ma yum //
dbyer med 'od gsal thod phreng lnga //
longs spyod rdzogs sku'i thugs dam bskang //
gang 'dul sprul pa'i mtshan brgyad dang /
khrag 'thung rdo rje drag po sogs //
sna tshogs gzugs kyi rnam rol can //
sprul pa'i sku yi thugs dam bskang //
bla ma rgyal ba sras bcas kyi //
mkhyen brtse nus pa'i ngo bo nyid //
dpal ldan sangs rgyas pad+ma skyes //
'chi med rig 'dzin thugs dam bskang //
mi gnas ye shes klong dgu'i gar //
dpal chen sgrub sde brgyad la sogs //
yi dam zhi khro'i bdag nyid che //
'khor lo'i dbang phyug thugs dam bskang //
gnas gsum dpa' bo rnal 'byor ma'i //
brtul zhugs spyod pa'i tshogs kyi rje //
bde stong nye rgyu'i mthar son pa //
mtsho skyes bla ma'i thugs dam bskang //
dbyings rig mi 'gyur thig le che //
'bar ba'i skur bzhengs dam tshig can //
rgyud gsum dregs pa'i 'khor los sgyur //
rdo rje srin po'i thugs dam bskang //
snang srid gdod nas pad+ma 'od //
snod bcud kun khyab thod phreng rtsal //
dag pa rab 'byams sku yi gnas //
'du 'bral med pa'i thugs dam bskang //
hrIH
thugs dam skong ba'i dam rdzas ni //
dngos 'byor yid kyis rnam sprul pa'i //
me tog bdug spos mar me sogs //
lha rdzas phyi yi mchod pas bskang //
rlung sems dbu mar phyagasabyas pa'i //
rnam 'phrul pha mtha' yas pa'i dpyid //
rdo rje'i rig ma bcu drug sogs //
rang byung nang gi mchod pas bskang //
'khor lo bzhi yi b+han+d+ha ru //
dga' mchog khyad par lhan skyes kyi //
ye shes bdud rtsi'i rgya mtsho ches //
bde ba chen por thugs dam bskang //
'od gsal d+hU ti'i ka pA lar //
gnyis snang dbyings su bsgral pa yi //
rnam kun mchog ldan dmar chen pos //
gzung 'dzin bral bar thugs dam bskang //
phung po khams dang skye mched kyi //
dwangs ma ye shes lnga yi dngos //
tshogs dang gtor ma'i longs spyod kyis //
gnyis su med par thugs dam bskang //
bde stong thig ler mnyam sbyor bas //
glo bur rtog tshogs dbu mar bsgral //
srid zhir mi gnas phyag rgya che //
lhan skyes gsang ba'i mchod pas bskang //
ka dag rig pa bum skur smin //
lhun grub snang bzhi'i pha mthar son //
zung 'jug rdo rje'i ye shes dbyings //
bla med mchog gi mchod pas bskang //
yongs grub gnyug ma'i gshis lugs las //
kun brtags 'khrul pa'i gzhan dbang gis //
bcas dang rang bzhin nyams pa'i sgrib //
'khor gsum las 'das ngang du bshags //
hrIH
de ltar bskangs shing bshags pa'i mthus //
rtsa gsum rgya mtsho'i dkyil 'khor lhas //
deng nas byang chub snying po'i bar //
dgyes pa mchog gis rjes bzung shog
/nges 'byung snying rje mos gus kyis //
zab mo'i lam gyi snod gyur nas //
smin dang grol ba'i bdud rtsi yis //
sku bzhi'i ngal 'tsho bstan gyur cig
/bskyed rim bsnyen sgrub mthar phyin pas //
sems nyid lha yi skur bzhengs nas //
dngos grub rgya mtshor dbang bsgyur pa'i //
rnam smin rig 'dzin thob par shog
/rtsa rlung thig le'i 'du ba dang //
zhu bde dbu mar smin pa las //
'chi med 'ja' lus gzugs 'chang ba //
tshe dbang rig 'dzin 'grub gyur cig
/'od gsal rnam kun mchog ldan ngang //
zung 'jug rigs lnga'i sprin 'phro ba //
sgyu 'phrul drwa ba'i rnam rol can //
phyag rgya'i rig 'dzin mngon gyur shog
/mkha' khyab yid can rgya mtsho la //
phrin las rgyal ba nyid kyi tshul //
zag med yon tan kun gyi gnas //
lhun grub rig 'dzin nyid gyur cig
/mthar thug ka dag chos dbyings ngang /
kha sbyor longs spyod rdzogs sku dang //
gang 'dul sprul pa'i skur snang bas //
don gnyis yid bzhin 'grub par shog
/mdor na bdag gzhan 'gro ba kun //
rtsa gsum dkyil 'khor rgya mtsho'i dngos //
'chi med pad+ma 'od 'bar gyi //
go 'phang tshe 'dir 'grub gyur cig
/ces rig 'dzin gyi btsun pa mtsho skyes bla ma dgyes pa'i 'bangs kyi blo gros gzhon nu'i chu gter byin rlabs zla shel gyi bdud rtsis reg pa las byung ba'i tshig gi ku mud 'dis kyang dngos grub rnam pa gnyis kyi zil dngar cir yang 'jo ba'i rgyur gyur cig
/sarba dA shu b+haM//
!
//pad+ma 'od du bgrod pa'i smon lam rig pa 'dzin pa'i shing rta bzhugs so //
oM AHhU~M badzra gu ru pad+ma sid+d+hi hU~M/
mi shigs thig le chen po'i ye shes ni //
'od gsal gnyug ma'i mkha' dbyings dwangs pa'i ngos //
zung 'jug dbang po'i gzhu ltar mngon snang ba'i //
rang bzhin sprul pa'i zhing mchog pad+ma 'od //
chos nyid mngon sum 'ja' zer thig le'i klong //
nyams snang gong 'phel gzhal med khang chen por //
rig pa tshad phebs dpa' po DA ki'i tshogs //
chos zad blo 'das rdo rje'i glu gar sgyur //
de dbus gdod ma'i mgon po 'od mtha' yas //
snying rje'i gter chen phyag na pad+mo dang //
sku gsum kun 'dus 'chi med thod phreng rtsal //
gang 'dul sprul pa'i mtshan mchog brgyad la sogs //
mtshan dang sku yi rnam rol mtha' klas pa'i //
sgyu 'phrul drwa ba chen po'i 'dun sa der //
bdag gzhan mkha' khyab yid can rgya mtsho kun //
tshe 'di 'phos ma thag tu skye bar shog
/der yang rig 'dzin rnam bzhi'i gseng lam la //
brten nas sku dang ye shes rgya mtsho'i dngos //
mtsho skyes bla ma'i go 'phang myur thob nas //
rang gzhan don gnyis lhun gyis grub par shog
/ces pa'ang rig 'dzin gyi btsun pa 'jam dbyangs mkhyen brtse'i sdes cho 'phrul zla ba'i tshes bcur gang shar skad cig la brjod pa sid+d+hi rastu //
!
//rtsa gsum bde gshegs 'dus pa'i shis brjod dge legs char 'beb ces bya ba bzhugs so //
bkra shis gang zhig sku dang ye shes rgya mtsho'i dngos //
gzod nas rab zhi rnam kun mchog ldan 'od gsal dbyings //
gdod ma'i mgon po kun bzang chos sku mtsho skyes rje'i //
bden pa des kyang 'chi med 'grub pa'i bkra shis shog
/bkra shis gang zhig snang cha bde chen thod phreng rtsal //
stong nyid shes rab man+dA ra bar mnyam sbyor ba'i //
brtan g.yo kun khyab longs spyod yongs rdzogs he ru ka'i //
bden pa des kyang 'chi med 'grub pa'i bkra shis shog
/bkra shis gang zhig spros bral ngang las ma g.yos kyang //
rnam pa gang 'dul sgyu 'phrul drwa ba'i rol mo can //
sna tshogs zhing du sprul pa'i bkod pa mtha' klas pa'i //
bden pades kyang 'chi med 'grub pa'i bkra shis shog
/bkra shis gang zhig bla ma kun 'dus pad+ma 'byung //
yi dam zhi khro rab 'byams yongs kyi 'khor los sgyur //
grangs med dpa' bo mkha' 'gro rgya mtsho'i tshogs kyi rje'i //
bden pa des kyang 'chi med 'grub pa'i bkra shis shog
/bkra shis gang zhig khyod du mthong bas mchog dngos 'grub //
mtshan tsam 'dzin pas thun mong dngos grub char bzhin 'beb //
dran pa yis kyang mi mthun rgud pa 'phrog mdzad pa'i //
bden pa des kyang 'chi med 'grub pa'i bkra shis shog
/bkra shis gang zhig mkha' dbyings khyab pa'i mchod sprin dbus //
mtsho skyes bla ma rig 'dzin DA ki'i tshogs bcas kyis //
me tog char 'beb shis pa'i tshig gis dbugs dbyung ba'i //
bden pa des kyang 'chi med 'grub pa'i bkra shis shog
/bkra shis gang zhig gnas skabs rnam bzhi'i phrin las kyis //
bdag gzhan 'gro kun phan bde'i 'byor pa rab rgyas shing //
mthar thug 'og min pad+ma drwa ba'i zhing khams su //
'chi med sku gsum go 'phang 'grub pa'i bkra shis shog
/ces pa'ang mtsho skyes bla ma dgyes pa'i 'bangs kyi blo gros gzhon nu'i chu gter las byung ba'i tshig gi snang ba ste /
'dis kyang dge legs shis pa'i pad+mo mchog tu rgyas par gyur cig
/sarba dA ka l+yA NaM b+ha ba tu //
!
//rtsa gsum bder gshegs 'dus pa'i bdag 'jug gi cho ga ye shes char 'beb zhes bya ba bzhugs so //
na mo gu ru b+h+yaH
rig stong zung 'jug mtsho skyes rjer //
rang gsal rig pa'i phyag bgyis nas //
rnam kun mchog ldan dkyil 'khor du //
'jug pa'i lam bzang cung zad dbye //
de la 'dir dpal he ru ka 'dus pa'i rgyud las /
nus dang ldan pa'i ltas thob nas //
rnal 'byor bdag nyid 'jug par bya //
zhes gsungs pa'i don /
rim pa gnyis kyi de kho na nyid la mchog tu gzhol bas rtogs pa'i yon tan gyis khyad par du byas pa'i rdo rje slob dpon dngos grub brnyes pa dag gis ni nang ye shes kyi dkyil 'khor du rig pa'i me tog dor nas 'jug pa'i tshul tsam gyis kyang dam tshig gi dkyil 'khor du 'jug pa'i chos thams cad nyams su myong ba nyid kyi phyir rim gyis zhugs pa'i ngal ba la ma ltos kyang /
dang po'i las can rnams kyi dam tshig nyams chag 'dag pa dang rgyud la byin rlabs 'jug pa sogs dgos pa ches mang bas 'dun pa dang dad pas bder gshegs kun 'dus pad+ma thod phreng gi dkyil 'khor du 'jug pa'i tshul la sbyor dngos rjes gsum las /
dang po sbyor ba ni /
gzhi ma dul ba yin na sa chog sngon du 'gro bas rdul tshon nam ras bris kyi dkyil 'khor tshul bzhin du 'du bya ba'am /
ma grub na stegs kyi dbus su maN+Dal pad+ma 'dab ma brgyad pa'i snying por rnam bum bcud ldan gyi khar b+han+d+ha bdud rtsis bkang ba'i nang du dam tshig gi bris sku 'dzugs shing /
steng nas dar dmar po'i lding gur dbub /
mdun du sman gtor rak+ta dang /
mtha' skor du chu gnyis sngon du 'gro ba'i nyer spyod /
nye logs ci bde bar tshogs kyi yo byad dang /
las thams cad pa'i bum pa sogs kyang 'du bya'o //
gnyis pa dngos gzhi la gnyis las /
dang po dkyil 'khor sgrub pa ni /
gzung 'dzin ltar snang ba'i yul dang yul can thams cad gzod ma nas sems kyi rdo rje rtsa gsum pad+ma thod phreng gi dkyil 'khor chen por rnam par dag pa'i chos nyid khong du chud pas rang bzhin yongs grub kyi bskyed rim la dbang 'byor pa dag gis ni bdag mdun gyi kun tu brtags pa'i gzhan dbang la mi ltos mod /
de tsam rtogs pa'i lta ba dang mi ldan pa rnams kyis phrin las kyi cho ga dngos grub char 'bebs ltar gzhung bsrangs nas /
bsnyen sgrub las gsum gyi bzlas pa'i mjug tu /
rtsa sngags la phaT dzaHbtags pa'i sgra gdangs kyis bdag mdun tha dad du phyes nas do la'i bzlas pa dang /
de bzhin du /
bum pa rang byung gi gzhal yas khang chen por lha rnams dwangs pa'i mtsho la gza' skar shar ba bzhin gsal btab nas /
rnam bum la dmigs kyis bsal ba'i bzlas pa dang /
las bum sgrub pa bcas sngon du 'gro bas /
mchod bstod kyi mthar /
oM AHhU~M gis dung chos kyi chu mchod yon gyi tshul du phul bas lha rnams 'od du zhu nas bum pa'i bdud rtsi dang dbyer med par bsam /
nang du tshogs kyi 'khor lo'i mchod pa dang /
phyi rol pa la gtor mas mnyes pa rnams bya'o //
gnyis pa bdag 'jug dngos ni /
grub pa'i slob dpon mtsho skyes zhabs kyis /
rang nyid dbang len bla ma yis :
las kyi slob dpon byed par bsam :
zhes gsungs pa ltar sems kyi chos nyid gdod ma nas rnam par dag pa'i bde gshegs snying po'i ngo bo nyid mdun bskyed kyi gtso bo dang bla ma dbyer med pas dbang bskur ba'i dgongs pa mdzad cing /
de'i thugs ka nas bye ba'i ye shes kyi rnam rol las kyi slob dpon gyis dbang rdzas 'grim pa sogs bya ba byed par bsam la /
rang gi tshogs brgyad glo bur ba'i rten slob ma'i tshul du byas nas dkyil 'khor du 'jug pa dang /
dngos gzhi'i dbang blang ba gnyis las /
dang po ni /
thog mar /
ji ltar bltams pa sogs kyis khrus bya /
mdun bskyed kyi thugs ka nas spros pa'i las kyi khro tshogs grangs med pas bdag nyid 'jug cing dbang blang ba la bar du gcod pa'i 'byung po gdug pa can thams cad mtha'i rgya mtsho'i pha mthar phyir bskrad par bsam la /
hU~M bzhi'i sngags brjod /
'od zer tshur 'dus pa las rdo rje srung ba'i gur khang du ro gcig tu 'dres nas cis kyang mi chod mi shigs par mos nas /
oM badzra rak+Sha rak+Sha hU~M/
lan gsum gyis brtan par bya /
oM AHhU~M gis mig ras bcing /
A khaM bI ra hU~M gis me tog gzung /
dkyil 'khor du 'jug pa'i chos rnams zhu ba'i yon du dmigs te maN+Dal phul /
thal mo sbyar bas btud de /
kun mkhyen ye shes phung po can //
srid pa'i 'khor lo rnam sbyong ba //
de ring bshad pa'i rin chen gter //
gtso bos bdag la bka' drin stsol //
sangs rgyas rnams ni thams cad kyi //
gnyis med ye shes las byung ba'i //
rtsa ba gsum gyi dkyil 'khor du //
mgon pos bdag ni gzhug par 'tshal //
lan gsum gyis gsol ba gdab /
rdo rje slob dpon sangs rgyas dpal //
zhes lan gsum gyis tshogs gsag
/bde bar gshegs pa khyed ci 'dra //
de 'dra kho nar bdag 'gyur shog
/spyod pa rmad byung bsam yas pa //
'gro la phan phyir bdag gis spyad //
byang chub sems mchog dam pa dang //
sku gsung thugs kyi phyag rgya ni //
srog gi phyir yang mi gtong na //
rdo rje rgyal pos byin rlob mdzod //
lan gsum gyis sdom pa bzung rjes phyi ltar 'jug pa ni /
sa ma ya pra we sha ya hU~M/
zhes brjod pas dkyil 'khor gyi sgo bzhi shag gis bye bar bsam /
las kyi rdo rjes shar sgo nas rim par 'khrid par mos la /
sgo so sor thal mo gnas gsum du sbyar ba dang bstun nas /
oM na ma te hU~M/
oM na ma mi hU~M/
oM na mo na ma hU~M/
lan bzhir brjod pas sku gsung thugs kyi phyag byas te /
dkyil 'khor gyi shar sgor dbang stegs pad+ma 'dab brgyad la 'khod par bsam la /
nang 'jug gi dngos gzhi ye shes dbab pa'i slad du /
rang nyid yi dam yongs 'dus dbang chen rta mchog rol par gsal bzhin pa'i thugs ka'i ye shes sems dpa' rdo rje thod phreng rtsal yab yum snyoms par zhugs pa'i bde ba'i sgra dang /
'od zer gyi tshogs bsam gyis mi khyab pa 'phros pas rang bzhin gyi gnas dang /
rnga yab dpal ri pad+ma 'od kyi pho brang nas rab 'byams rtsa ba gsum gyi lha tshogs ma lus shing lus pa med pa thams cad sku phyag rgya /
gsung yig 'bru /
thugs phyag mtshan gyi rnam par kha char bu yug 'tshubs pa bzhin spyan drangs te rang gi gnas gsum du sib sib thim pas phung khams skye mched tshogs brgyad dbang yul dang bcas pa sku gsung thugs ye shes rdo rje'i ngo bor byin gyis brlabs par mos la /
oM hU~M a la la hoH
b+ha ga wAn /
sa ma ya hoH
sa ma ya satwaM/
'phags mchog thugs rje'i dus la bab /
khyad par bstan pa'i dus la bab //
mthu rtsal dbyung ba'i dus la bab //
byin gyis brlab pa'i dus la bab //
dbang mchog bskur ba'i dus la bab //
dngos grub stsol ba'i dus la bab //
mthu chen bdud 'dul bcom ldan 'das //
byin chen byin phob bcom ldan 'das //
dbang chen dbang skur bcom ldan 'das //
dngos grub mchog stsol bcom ldan 'das //
bdag cag las 'bras mchis par mdzod //
oM AHhU~M badzra gu ru pad+ma sid+d+hi hU~M/
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M AH
oM badzra A be sha ya A be sha ya a AH
dzaHhU~M baM hoH
zhes lan mang du brjod pas byin dbab /
brtan pa'i phyir spyi bor rdo rje rgya gram du bzhag ste /
tiSh+Tha badzra zhes brjod /
oM pra tits+tsha badzra hoHsa dkyil 'khor gyi gtso bo'i dbu la me tog phul ba /
slar yang lhag pa'i lhas spyi bor bcings par mos la /
pra ti gr-ih+Na i maM sa twa ma hA bA la /
zhes dang /
dz+nyA na tsak+Shu pra be sha ya phaT/
ces pas ma rig pa'i ling tog dang mig ras lhan cig tu bsal bas rig pa ye shes kyi dkyil 'khor mngon sum du mthong bar bsam mo //
gnyis pa zhugs nas mngon par dbang blang ba ni /
maN+Dal sngon du 'gro bas /
thal mo sbyar te /
byang chub rdo rjes sangs rgyas la //
mchod chen ji ltar bstsal pa ltar //
bdag kyang bskyab pa'i don gyi phyir //
nam mkha'i rdo rje deng bdag stsol //
ces lan gsum gyis gsol ba btab pas /
bla ma dang dkyil 'khor gyi gtso bo tha mi dad pa'i thugs ka'i 'od kyis phyogs bcu'i de bzhin gshegs pa sras dang bcas pa thams cad dbang gi lha gdan gsum tshang ba'i dkyil 'khor gyi 'khor lo'i rnam par oM badzra sa mA dzaHsa spyan drangs pa la /
oM sarba ta thA ga ta ar+g+haM sogs kyis mchod /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
ces pas bstod /
rdo rje can gyis sangs rgyas la //
'gro ba skyob pa'i ched du dbang //
yon tan 'byung gnas ji ltar bstsal //
de ltar bdag la'ang bstsal du gsol //
zhes gsol ba btab pas de bzhin gshegs pa rnams kyis dbang bskur ba'i dgongs pa mdzad /
gshegs ma rnams kyis dbang bskur /
sems dpa' rnams kyis bkra shis brjod /
sems ma rnams kyis rdo rje'i glu gar bsgyur /
khro bo rnams kyis bgegs bskrad de kun kyang dbang gi bya ba la thugs dgyes par bsam la /
bkra shis gang zhig sems can kun gyi snying la gnas //
kun gyi bdag nyid rigs kun gyi ni bdag po mchog
/ma lus sems can skyed mdzad bde ba chen po ste //
des ni deng khyod dbang bskur mchog la bkra shis shog
/ces shis par bya ba sngon du 'gro bas /
thog mar bum dbang ni /
rnam bum bzung la /
hU~M/
rdo rje bkod pa'i rgyud las /
bkra shis chen po'i bum pa ni //
bde gshegs bzhugs pa'i pho brang ste //
dkyil 'khor rdzogs par gyur pa yi //
dbang mchog de yang khyod la sbyin //
rtsa sngags mthar /
badzra kA la sha a b+hi Shiny+tsa oM/
zhes gsung zhing bum pa'i chus dbang bskur bas lus kyi nang thams cad gang /
dri ma thams cad dag
/chu'i lhag ma spyi bor brtan pa yongs su gyur pa las rigs kyi bdag pos dbur brgyan par bsams la /
dbang gi lha rnams kyang rang nyid la thim par bsam /
su pra tiSh+Thas brtan par bya /
de ltar na phyi bskyed pa ting nge 'dzin gyis sprul pa'i dkyil 'khor du bum pa'i dbang thob /
rags pa lus kyi las dang phra ba rtsa'i sgrib pa sbyangs /
lam snang stong zung 'jug bskyed pa'i rim pa bsgom pa la dbang /
'bras bu sku rdo rje sprul pa'i sku thob pa'i skal pa can du byas pa yin no //
zhes dag pa brjod /
gsang dbang ni /
bla ma he ru ka yab yum snyoms par zhugs pa'i bde ba'i sgras rgyal ba sras dang bcas pa spyan drangs /
yab kyi zhal du zhugs /
thugs kar rjes su chags pa'i mes 'od du zhu /
byang chub kyi sems rdo rje nor bu'i lam nas yum gyi mkhar babs pa dang thod pa'i bdud rtsi ro gcig tu 'dres pa lce thog tu bzhag par mos la /
hU~M/
rdo rje bkod pa las /
dga' ba byang chub sems chen po //
kun tu tshim par byed pa yi //
dkar dmar lhag pa'i byang chub sems //
dbang thob khyod kyi lce la bzhag
/rtsa sngags mthar /
bo d+hi tsit+ta a b+hi Shiny+tsa AH
zhes b+han+d+ha mgrin par bzhag
/a ho ma hA su kha hoH
zhes pas bdud rtsi de nyid myangs pa la brten nas rtsa khams thams cad byang chub sems kyi bdud rtsis khyab ste bde gsal mi rtog pa'i ye shes khyad par can rgyud la skyes par bsam /
rjes 'brel du bzlas lung blang bar mos na /
mdun bskyed kyi thugs ka nas sngags kyi phreng ba mar me gcig las gnyis mched kyi tshul du byung ba zhal nas thon /
rang nyid kyi zhal du zhugs /
sku'i dbyibs brgyud /
thugs ka'i sa bon gyi mthar g.yas bskor du 'khor bas brtan g.yo'i sgra skad thams cad grags stong gzhom med gsung gi ngo bor dag par bsam la /
sngags lan gsum brjod /
de ltar na nang kun rdzob byang chub sems kyi dkyil 'khor du gsang ba'i dbang thob /
rags pa ngag gi las dang phra ba rlung gi sgrib pa sbyangs /
lam gsal stong zung 'jug rlung dang gtum mo bsgom pa la dbang /
'bras bu gsung rdo rje longs spyod rdzogs sku 'grub pa'i skal pa can du byas pa yin no //
sher dbang ni /
dkyil 'khor gyi gtso bo'i thugs ka nas thar pa bsten pa la bskul ba'i rig ma gzugs dang lang tsho rdzogs pa shes rab ma snyems ma'i ngo bo can pang du byon par bsams nas dngos su rig tsaka gam dril bu blangs la /
lha mo 'di ni phyag rgya che //
mtha' yas bde ba sbyin pa mo //
rnam pa kun tu phyag rgyar longs //
bu yis bla med mchod par gyis //
rtsa sngags mthar /
karma mu dra a b+hi Shiny+tsa hU~M/
zhes byin pa'i rig ma dang 'du shes gsum ldan gyi sgo nas snyoms par zhugs pas rjes su chags pa'i rol mos dga' ba bzhi'i ye shes nyams su myangs pas lhan skyes kyi bde ba rgyud la brtan par bsams la /
oM sarba ta thA ga ta ma hA a nu rA ga Na badzra swa b+hA wa At+ma ko\u0f85 haM/
zhes brjod cing 'khyud rgya bya /
de ltar na gsang ba phyag rgya'i b+ha ga'i dkyil 'khor du shes rab ye shes kyi dbang thob /
rags pa yid kyi las dang phra ba thig le'i sgrib pa sbyangs /
bde stong zung 'jug pho nya'i lam bsgom pa la dbang /
'bras bu thugs rdo rje chos kyi sku 'grub pa'i bskal ba can du byas pa yin no //
dbang bzhi pa ni /
chos thams cad kyi gnas lugs 'od gsal gnyug ma'i ye shes mtshon pa'i slad du dkyil 'khor gyi gtso bo'i zhal nas rdo rje'i tshig gis dbugs phyung bar bsam la /
rta mchog rol pa'i rgyud las /
ye shes 'di ni shin tu phra //
rdo rje snying po mkha' 'dra zhing //
rdul bral bar ni zhi ba'i chos //
rang gi rang bzhin de nyid do //
rtsa sngags mthar /
d+harma d+hA tu dz+nyA na a b+hi Shiny+tsa a /
zhes brjod cing rang bzhin med pa'i chos nyid la mnyam par bzhag pas /
dpe'i thabs la brten nas don dam lhan cig skyes pa'i ye shes brjod bral gyi gnas lugs nyams su myangs par bsam /
de ltar na de kho na nyid don dam byang chub sems kyi dkyil 'khor du dbang bzhi pa thob /
rags pa kun gzhi'i las dang phra ba shes bya'i sgrib pa sbyangs /
lam rig stong zung 'jug 'od gsal rdzogs pa chen po bsgom pa la dbang /
'bras bu ye shes rdo rje ngo bo nyid kyi sku 'grub pa'i skal pa can du byas pa yin no //
zhes dag pa dran par bya'o //
gsum pa rjes ni /
gtso bos ji ltar bka' bstsal pa //
sogs kyis dam tshig khas blang /
gtang rag gi maN+Dal dang /
lus longs spyod 'bul /
slob ma rjes su 'dzin na /
slob dpon gyis dkyil 'khor pa rnams la /
oM/
rdo rje'i ye shes 'thob byed pa'i //
de bzhin gshegs pa thams cad kyi //
snying po'i dkyil 'khor 'di ru ni //
bdag gis slob ma gzhug par 'tshal //
zhes pas slob ma 'jug par gnang ba nod cing /
dam tshig bsrung bar nus pa rnams phyi rol du khrus bya /
bgegs bskrad cing srung ba'i 'khor lo bsgom pa sogs sngon du 'gro bas sbyor dngos kyi cho ga rnams bdag 'jug ji lta ba la skabs su babs pa'i mtshams sbyor dang /
dbang bzhi pa'i mthar byin rlabs gtor ma'i dbang bskur ba dang /
shis pa brjod pas mnga' gsol /
dam tshig khas blang nas dge ba bsngo ba'i bar spyi ltar sbyar /
tshogs kyi 'khor lo'i dga' ston la longs spyad /
dkyil 'khor gyi rjes kyi bya ba rnams las gzhung ltar mtha' rgyas su bya'o //
rtsa gsum bde gshegs kun 'dus pa'i //
thar pa chen po'i grong khyer du //
'jug cing smin pa'i skal bzang gis //
sku bzhir ngal 'tsho thob gyur cig
/ces rgyud kyi rdo rje'i gnas chen po rnams la mkhas shing dngos grub brnyes pa'i slob dpon dag gi zhal gyi bdud rtsis mdzes par byas te rig pa 'dzin pa'i sde snod bla na med pa'i nges gsang dbang bzhi'i lam gyi snying por dril ba 'di'ang /
theg pa mchog gi rnal 'byor pa mtsho skyes bla ma dgyes pa'i 'bangs kyis nags tshal drwa ba can gyi bsti gnas su sbyar ba dza yan+tu //
sarba dA ka l+yA NaM b+ha ba tu ///
/'di ni 'jam mgon rin po che dang rigs bdag bla ma rnams kyi dgongs rdzogs kyi phyir du kha bskangs te par gsar du bsgrubs pa yin pas dbang lung sogs la zhib cha bya dgos pa yod do //
zhes kho bo si tu pad+ma dbang mchog gis ched du gdams pa'o //

//
