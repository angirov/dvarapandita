dbang gong ma gud du sbas pa don dam spros med brda yi dbang gi don bshad pa brda don gsal ba'i ngo sprod dang po'i dus 'khor gyi lung de'i don /
'grel chen dri med 'od las gsungs pa /
jo nang phyogs las rnam rgyal gyi phyag mchan dang bcas pa ni /
da ni sa zhes pa la sogs pas   chos nyid 'od gsal stong /gzugs kyi mtshan nyid gsungs te /
'dir stong pa'i gzugs /rab tu   gsal bar /snang ba   rdul phra rab kyi /rdzas med pa sa'i rnam par   rnal 'byor pa'i mngon sum gyis /mthong ste   sa'i rang bzhin /sra ba   ni /ma yin no //
zhu ba chu'i rnam pa ni smig rgyu'i chu   lta bur snang ba /bzhin du chu'i dngos po /yang ma yin te   chu'i rang bzhin /gsher ba nyid med pa'i phyir ro //
de bzhin du me'i rnam pa ni   me'i rang bzhin tsha ba med pas /me min no //
g.yo ba rlung gi lus   te rnam par snang ba /ni    rlung gi rdul /rdzas med pa'i phyir gang zhig   rlung gi rang bzhin /g.yo ba med pa de ni rlung ma yin no //
sa la sogs pa'i rdul /   rdzas med pa'i phyir stong pa'i rnam pa yin pa de lta na yang   sha la sogs pa'i spyan gyis mngon sum du /mthong ngo //
sgyu ma'i grong khyer bzhin du dkar po la sogs pa'i kha dog dang ldan pa yang   kha dog gi rdul /rdzas med pa'i phyir kha dog   gi dngos po /ma yin no //
brtan g.yo'i /   rnam pa thams cad   sems can thams cad la rtag tu gnas /pa yin yang dus thams cad du   spyan lnga dang mi ldan pa'i /byis pa rnams kyi blta bya min no //
de ci'i phyir zhe na nyon mongs bdud kyi mthu las te g.yon pa dang g.yas pa'i rtsa la srog rab tu rgyu ba las so zhes pa nges pa'o //
zhes dang /
yang 'jam mgon mi pham rin po che'i 'grel pa las 'byung ba ni 'di ltar /
de nas stong pa'i gzugs kyi mtshan nyid gsungs pa /
'di ltar stong pa'i gzugs brnyan rnam pa thams cad par mngon sum du snang yang /
tha mal rang rgyud pa de dang de'i chos su grub pa cung zad med pas rdzas dang bral ba rang gsal gos pa med pa ste /
'dir sa yi rnam pa dag tu snang na yang sra ba yi rang bzhin du grub pa cung zad min zhing /
de bzhin zhu ba chu yi lus su rnam par snang yang de dag khu ba chu'i khams rang mtshan pa min te smig rgyu'i chu bzhin du 'di ni gsher ba nyid min pa'i phyir ro //
de bzhin me yi rnam pa dag tu snang yang me min te sreg pa la sogs pa min no //
g.yo ba rlung gi lus ni gang zhig tu snang yang g.yo ba min pas rlung ma yin no //
rdzas med pa'i phyir rang gi ngo bo stong pa'i rnam pa yin pa de lta na yang rang gi sems kyis mngon sum du blta bya yin pas mthong du yod pa'o //
des na sgyu ma'i grong khyer bzhin du dkar dang ljang dang kha dog sna tshogs pa mu med pa'i snang ba chen po yin yang kha dog rang mtshan pa min te kha dog gi rdzas med pa'i phyir ro //
chos can gyi rnam pa kun ldan nam rnam pa thams cad pa yin yang dus thams cad du byis pa rnams kyis blta bya min te ci'i phyir na sems can rang rang gi snying ga dri ma nyon mongs pa dang las rlung gi g.yo ba bdud kyi mthu las so //
zhes pa g.yon pa dang g.yas pa'i rtsa la srog rab tu rgyu ba'i g.yo byed las rlung gi sgrib pas 'od gsal gyi snang ba bsgribs te mi mthong ba'o //
de ltar stong pa'i gzugs brnyan ni rdzas med pa rnam pa thams cad pa'i 'od gsal gyi rang snang yin par shes par bya'o //
srog gzugs grub pa'i rnal 'byor pas zad par sa sogs spros pa des /
sa dngos ltar sra ba sogs kyi don byed mod /
de ting nge 'dzin gyi mthu brtan pa'i dbang gis de ltar snang rung /
stong gzugs ma yin par mi 'gyur te snang tshul la khyad yod kyang rang bzhin ma grub par khyad med do //
de'i phyir bag chags goms pa'i khams gsum gyi snang ba a 'thas su shar ba rnams kyang /
don la rlung sems kyi cho 'phrul stong pa'i gzugs brnyan las mi 'da' ba shes par bya'o //
zhes gsungs ///
/
!
dpe tshan 'di sngon chad gter mdzod dkyus su med cing /
bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no //
