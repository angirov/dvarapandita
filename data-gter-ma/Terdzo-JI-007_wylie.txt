\u0f01\u0f83:
zab bdun bka' srung las mgon gyi sgrub thabs bzhugs so :
he ru ka la phyag 'tshal lo :
dam tshig ldan pa'i rnal 'byor pas :
las mgon bsnyen cing sgrub 'dod na :
dur khrod 'bar ba'i gnas mchog tu :
stegs bu brtsegs shing dkyil 'khor bri :
dbus su dur khrod ro ras la :
khrag chen dag gis bris pa'i sku :
gri snying dang ni nal bu'i snying :
sngags byang bla rdo thun rdzas bsham :
mda' dar nag po me long can :
sha khrag gis brgyan gtor ma bsham :
mchod pa spyan gzigs ci 'byor bkram :
skyabs 'gro sems bskyed tshogs bsags shing :
bgegs bskrad mtshams gcod mchod byin brlab :
rten rnams mgon po'i dkyil 'khor bsgom :
spyan drangs mchod bstod tshul bzhin bya :
ma hA kA la yab yum gyi :
thugs kar nyi steng hU~M dang b+h+yo :
so so'i sngags kyis bskor ba la :
rang gi thugs ka'i 'od kyis phog :
sngags ni byang sems rang bzhin can :
yab yum zhal gsang brgyud pas bskor :
sngon gyi dam bca' dran pa dang :
bde ba chen po'i nyams 'bar nas :
dngos grub thams cad stsol ba dang :
phrin las thams cad 'grub par bsam :
grub nas dngos grub bskul nas kyang :
rten la bstim zhing bsngo ba bya :
zhag bdun brtsams pas 'grub par 'gyur :
sa ma ya :
he ru ka la phyag 'tshal lo :
ma mgon sgrub pa'i phrin las ni :
mdun du dur khrod chen po'i dbus :
b+h+rU~M las thod mkhar gru gsum nang :
'khor lo rtsibs brgyad lte ba la :
pad+ma nyi mar dgra bgegs steng :
hU~M las sras mchog nag po'i sku :
mthing nag zhal gcig phyag gnyis pa :
ber nag gsol zhing dur khrod chas :
gri gug dang ni thod khrag 'dzin :
bdud rta nag po rlung gshog 'chib :
de yi pang du re ma ti :
me long dang ni phur pa 'dzin :
g.yang gzhi re lde'i sham thabs sogs :
ma mo rol pa'i chas kyis brgyan :
thabs shes bde stong 'khril sbyor gyis :
me rlung 'khrugs pa'i klong du gsal :
phyi rol 'khor lo rtsibs brgyad la :
rang 'dra'i yab yum rta zhon bzhi :
drel zhon rnams kyang cha lugs rdzogs :
gza' klu bdud btsan pho nyar 'gyed :
gnas gsum oM AHhU~M gis mtshan :
de las 'od 'phros spyan drangs bsam :
hU~M:
'og min gnas mchog dam pa dang :
gsang chen lhun grub gtsug lag khang :
dur khrod chen po brgyad rnams nas :
ma mgon lcam dral spyan 'dren gyis :
ye shes mgon po gshegs su gsol :
dam tshig mgon po gshegs su gsol :
las kyi mgon po gshegs su gsol :
dpal ldan lha mo gshegs su gsol :
dregs pa sde brgyad gshegs su gsol :
shrI ma hA kA la kA li e A ral+li hrIng dza :
dzaHhU~M baM ho :
de bzhin gshegs pa rigs lnga yis :
dbang bskur rigs lngas dbu brgyan bsam :
pad+ma nyi ma'i gdan la gzhugs :
sngon gyi thugs dam ma g.yel bar :
sku gsung thugs la phyag 'tshal lo :
hU~M:
dbang po'i me tog tshil chen gsur :
zhun chen mar me khrag mkhris dri :
sha rus zhal zas rkang gling sgra :
gzugs sgra dri ro reg bya chos :
rtsa brgyad stong sbyar bdud rtsi sman :
rak+ta sha chen lang ling bcas :
bza' bca'i gtor ma bsam mi khyab :
sbyor sgrol gsang ba'i mchod sprin gyis :
ma hA kA la 'khor bcas mchod :
oM shrI ma hA kA la kA li sa pa ri wA ra puSh+pe nas shab+da kA ma gu Na ma hA ta na g+ha Na pU dza ho :
hU~M:
chos kyi dbyings las snying rje khros pa'i sku :
gtum chen dus mtha'i mun ltar gtibs pa'i sku :
srin po khros 'dra zhal gdangs mche ba gtsigs :
sku gsum ye shes spyan ni nyi ltar 'bar :
sma ra smin ma ral pa kham nag 'khrugs :
thod skam rin chen lnga yis dbur brgyan cing :
sbrul nag ral pa nag pos sa gzhi khyab :
ltag na spyan gcig ma mo dbang du sdud :
g.yas pas gri gug dgra bo'i srog rtsa gcod :
g.yon pas b+hany+dza dam nyams snying khrag 'thung :
dar nag ber brtsegs gser rked mi lpags bcings :
dmag rdzong chen po beng phur rked la btsugs :
sag l+h+wam yu ring gsol nas rol stabs kyis :
bdud rta bcibs nas gling bzhi khyab par rgyug :
gar bskul sa ru mi ro rags su brtsegs :
zlog pas mi bzlog sngags zlog mkhan gyi gshed :
ma mo dregs pa'i tshogs kyi tshogs dpon mdzad :
dpal mgon nag po khyod la phyag 'tshal bstod :
b+h+yo :
de yi yum mchog srid pa'i rgyal mo ni :
rma bya seng ge sbrul gyis dbu brgyan cing :
dur khrod chas can re lde'i sham thabs gsol :
snang srid rab gsal me long phur pa 'dzin :
lte ba'i thad nas nyi ma zla ba shar :
zhabs gnyis 'khril bas mkha' gsang yab la stob :
khyod ni bdud kyi lcam la gshin rje'i yum :
nad kyi bdag mo sman gyi gtso mo mdzad :
dpal ldan lha mo'i sku la phyag 'tshal bstod :
hU~M:
bka' sdod nag po chen po lcam dral brgyad :
yang 'khor gza' klu bdud btsan pho nyar 'gyed :
sangs rgyas bstan pa srung ba'i mthu stobs can :
dam can srung mar bcas la phyag 'tshal bstod :
hU~M:
dpal mgon 'khor dang bcas pa khyed rnams kyis :
dam rdzas dmar gyi gtor ma 'di bzhes shig :
bdud rtsi sman gyi mchod pa 'di bzhes shig :
rak+ta dmar gyi ar+g+haM 'di bzhes shig :
phyi nang gsang ba'i mchod pa 'di bzhes la :
dpal mgon 'khor dang bcas pa khyed rnams kyis :
dpal ldan bla ma dam pa'i sku tshe srings :
rnal 'byor bdag la sdang ba'i dgra bo sgrol :
mched lcam 'khor dang dkor nor skyong ba dang :
rkyen dang bar chad thams cad zlog tu gsol :
mchog dang thun mong dngos grub myur du stsol :
phrin las gsol zhing rten la gnyis med bstim :
dpal mgon lcam dral mnyes shing phrin las 'grub :[ \u0f01\u0f83]:
yang gcig man ngag bstan pa ni :
ma mgon lcam dral sku gzugs rten :
de yi steng du 'bru sna dang :
sha khrag gtor ma brjid ldan bsham :
byin gyis brlabs la mgon por bskyed :
rang gi thugs ka'i 'od zer gyis :
mgon po yab yum thugs rgyud bskul :
ci bcol las rnams sgrub par bsam :
oM shrI ma hA kA la hU~M hU~M phaT:
oM yak+Sha bai ta li hU~M:
sbrel zhing bzlas pas rtags rnams 'byung :
sa ma ya :
dgra bo cham la 'beb pa'i phyir :
dur khrod gnas su stegs bu'i steng :
mgon po'i sku bshams de yi mdun :
'bru nag khrag chang dug gi gtor :
zur gsum rtse mor srung 'khor dang :
smad char ming byang gsad 'khor bcug :
mgon po yab yum dregs par skyed :
mdun du btson khang drag po'i nang :
dgra bgegs bskyed cing yang yang bstim :
gsod dmigs mgon po'i gzhung ltar bya :
las 'grub gtor ma zor du 'phang :
dgra bo phung thal brlag par 'gyur :
sa ma ya :
srung ba mgon po'i gur khang bsgom :
rang ming rak+Sha'i sngags mjug btags :
zlog pa mgon po'i dmag dpung spro :
bar chad b+h+yo zlog sham bu btags :
gsad pa dgra bo mA ra ya :
ting 'dzin sngags kyi 'phrul 'khor bya :
las rnams thogs med myur du 'grub :
sa ma ya :
dam nyams bsgral phyir ling+ga'i steng :
lhung bzed kha sbub mkhar gsil dang :
chos gos kyis bkab mdo sgrog cing :
nyams pa bstan bshigs 'di zhes pas :
bstan pa bshig pa 'di bzhin la :
mgon po khyod kyis srog las mdzod :
ces pa'i dmod bor 'gug gzhug bya :
de yis dgra bo myur du brlag :
sa ma ya :
thugs dam gnad nas bskul ba ni :
hU~M:
bsil ba tshal gyi dur khrod dang :
khyad par rlung nag 'tshubs klong nas :
ma mgon lcam dral sku bzhengs shig :
bdag ni sangs rgyas bstan pa 'dzin :
khyod ni bstan pa srung bar bskos :
da ni bstan pa 'jig la nye :
bstan pa'i dgra la las mdzod cig :
yid la brnags pa myur du sgrol :
mgon po las la chas pa'i tshe :
zhal ni sprin nag 'khrugs pa 'dra :
phyag na rtse gsum gri gug thogs :
bdud rta nag po rlung gshog 'chib :
nag po 'bum gyi jag pa 'gyed :
bya nag 'bum ni klad na lding :
khyi nag 'bum ni rol du khrid :
pho nya gza' rgod king kang 'beb :
klu bdud nag pos mdze nad thongs :
btsan rgod dmar pos gri 'thab thongs :
bdud kyi zhags pa nag po thobs :
b+h+yo :
yum chen srid pa'i rgyal mo ni :
'dre mo nag mo'i cha lugs can :
phyag na rtse gsum nad rkyal bsnams :
drel rta rkang gsum rlung gshog 'chib :
khyod kyi sprul pa'i mtshon cha lnga :
mtshon cha'i dru bu dgra la phongs :
nad kyi rkyal pa dgra la phyes :
dkar nag sgril ba'i shwa la thobs :
dgra bo gshin rje'i khrom la thobs :
gsod pa'i las mdzad ma mo bdun :
gsha' gri dmar po lag na thogs :
rlung nag zhon nas dgra bo gsod :
dmag rgyal bzhi dang sring mo bzhi :
ma mo thams cad las la chos :
srog la bsdos nas khyod bsgrubs pas :
re ba'i don 'bras da res yin :
bstan pa'i dgra bo ma bsgral na :
khyod kyis zhal bzhes nyams par 'gyur :
de bas dgra la rtags thongs shig :
lo dang zla bar ma bzhag cig :
zhag dang za mar ma 'gor bar :
srog rtsa chod la snying khrag thungs :
dus la bab bo sa ma ya :
zhes bskul gos brdab dmod mo bya :
ma mgon las la chas nas su :
dgra bo myur du gsod par 'gyur :
sa ma ya :
rin chen shing ngam rdza ma sogs :
ri rab bang rim lnga pa yi :
steng du thod mkhar gru gsum du :
ma mgon sku dang sngags byang dang :
gri snying srog gi 'khor lo dang :
mtshal dang 'bras bu shing lo sogs :
nal bu'i snying dang phyogs mtshams su :
rta nag g.yag nag lug nag dang :
khyi nag bya nag bya mo nag :
snying dang bka' sdod sku gsung thugs :
bang rim dregs pa sum cu yi :
sku gzugs sngags byang rten rdzas bsham :
byin rlabs ri rab chen po'i steng :
thod mkhar so so'i nang dag tu :
ma mgon dregs pa'i tshogs rnams bskyed :
spyan drangs mchod bstod bzlas pa bya :
rnga chen brdung zhing sha chen bdug :
dar nag g.yab cing rkang gling 'bud :
hU~M:
gson cig dgongs shig nag po che :
sku ni char sprin 'khrugs pa 'dra :
zhal gdangs ljags ni glog dmar 'khyug :
mche ba zla tshes spu gri'i tshems :
spyan ni nyi ma ltar 'bar zhing :
smar smin dbu skra bskal pa'i me :
ber chen bskal pa'i mun pa ltar :
phyag g.yas gri gug nam mkhar phyar :
g.yon pas thod pa khrag bkang gsol :
beng chen rked btsug lha dmag 'gyed :
sag ti'i l+h+wam gsol rol stabs kyis :
rdzu 'phrul rta nag rlung gshog 'chib :
sku gsung thugs kyi rten 'di la :
ji srid bar du bzhugs nas kyang :
sgrub pa po la dngos grub stsol :
sangs rgyas bstan pa gnyan po srungs :
dkon mchog dbu 'phang gnyan po bstod :
dpal ldan bla ma'i sku tshe srings :
bdag cag dpon slob 'khor bcas kyi :
nad gdon bar chad zhi ba dang :
tshe dang bsod nams rgyas par mdzod :
gang 'dod thams cad dbang du sdus :
'khor dang dkor nor skyong ba dang :
nyin gyi dus su bya ra dang :
mtshan gyi dus su mel tshe mdzod :
sdang ba'i dgra la rtags thongs shig :
gnod pa'i bgegs la las mdzod cig :
bstan pa'i dgra bo bsgral du gsol :
b+h+yo :
dpal ldan lha mo srid pa'i rgyal :
sku ni mun pa lta bu'i mdog :
ri rab chen po'i zom la gnas :
lte ba'i thad nas nyi zla 'char :
phyag na me long sbrul zhags bsnams :
rma bya'i thor tshugs ldems se ldem :
seng ge sbrul gyis rna ba brgyan :
mi lpags g.yang gzhi re lde gsol :
rdzu 'phrul drel rta rkang gsum bcibs :
mkha' 'gro 'bum gyi tshogs dang bcas :
sku gsung thugs kyi sogs nas /
bsgral du gsol :
bar /
hU~M:
bka' sdod lcam dral bcu drug dang :
dregs pa'i sde dpon sum cu yang :
sku gsung thugs kyi sogs /
spro na bka' sdod dregs pa yi :
ming dang cha lugs smros te 'bul :
gal che de bzhin mdos kyang bya :
hU~M:
dpal ldan ma hA kA la ni :
ri rab chen po'i zom la brten :
sku ni srid pa gsum dang mnyam :
spyan nas bskal pa'i me chen 'bar :
zhal nas bskal pa'i chu chen 'brub :
shangs nas bskal pa'i rlung nag 'tshub :
snyan nas bskal pa'i 'brug stong sgrog :
phyag gnyis tsan+dan bing chen brten :
bskal pa'i mun ltar ber chen gsol :
lha dmag dkar po'i dbugs 'byin cing :
lha min g.yul ngo zlog par byed :
shAkya thub pas dbang bskur nas :
bstan srung kun gyi gtso bor bsngags :
ma hA kA la tshogs kyi bdag :
dpal 'bar legs ldan nag po la :
snang srid mdos kyi mchod pa 'bul :
ye shes lnga yi nam mkha' dang :
thabs shes rang bzhin mda' dang 'phang :
sku gsung thugs kyi rgyang bu dang :
bdud las rgyal ba'i rgyal mtshan dang :
snyan pa sgrog pa'i ba dan dang :
sku glud rgyan dang ldan pa rnams :
ma hA kA la'i tshogs la 'bul :
b+h+yo :
shAkya thub pa'i bstan pa la :
srung ma chen po mthu rtsal can :
bdud kyi yum la gshin rje'i lcam :
'dod pa khams kyi bdag mo la :
snang srid mdos kyi sogs /
gong bzhin phrin las gsol ba dang :
'khor gyi tshogs la 'bul bar bya :
mi rta bya khyi khri 'bum 'bul :
hU~M:
nga ni snang srid kun gyi rje :
ma mo mkha' 'gro'i tshogs dpon che :
ma hA kA la mthu bo che :
legs ldan nag po tshogs kyi bdag :
pho rgyud mo rgyud kun 'dus pa'i :
dpal mgon ma ning nag po la :
mon pa mi nag khri dang 'bum :
rta nag dar gyis brgyan pa 'bum :
bya nag bye ba sa ya dang :
khyi nag lcags kyi mche ba can :
dgra bo gsod pa'i shan pa 'bum :
sa gzhi bar snang gang bar 'bul :
nag po 'bum gyi pho nya yis :
bstan pa'i dgra bo cham la phob :
dmag dpung g.yul ngo zlog tu gsol :
b+h+yo :
mkha' la dbang bsgyur re ma tI:
mgon po kun gyi lcam gcig ma :
dmag gi rgyal mo chen mo dang :
de sogs 'khor rnams kun la 'bul :
brtan bzhugs las la 'gyed pa 'am :
dgos pa'i don dang sbyar te bya :
lha srung rten la 'khor ba dang :
dngos grub thams cad 'du bar 'gyur :
bar chad zlog pa'i gdams pa mchog :
khrag 'thung nag po bdag gis gdams :
o rgyan mchog gyur gling pa'i zab gter gyi gsang ba yang dag pa'o //
dge'o ///
/
