gnam chos spyi'i brgyud 'debs byin rlabs rmad byung bzhugs //
kun bzang 'od mi 'gyur ba chos kyi sku //
rnam snang longs sku gar dbang spyan ras gzigs //
sprul sku gdul dka' 'dul mdzad pad+ma 'byung //
gsol ba 'debs so dbang skur byin gyis rlobs //
gsang 'dzin bai ro mtsho rgyal lha'i me tog
/shud pu dpal seng 'gro 'dul sprul pa'i sku //
thugs rje tshad med mi 'gyur rdo rje la //
gsol ba 'debs so dbang skur byin gyis rlobs //
kun bzang shes rab lhun grub rgya mtsho dang //
pad+ma nor bu karma bkra shis zhabs //
karma lha dbang karma 'gyur med la //
gsol ba 'debs so dbang skur byin gyis rlobs //
pad+ma gsang sngags bstan 'dzin 'jam pa'i dbyangs //
blo gros mtha' yas mdo sngags chos kyi nyi //
tshe dbang rgya mtsho ye shes rdo rje rtsal //
gsol ba 'debs so dbang skur byin gyis rlobs //
brgyud gsum bla ma zhi khro gang 'dul lha //
dngos grub mchog stsol  gnas gsum mkha' 'gro ma //
chos skyong dam can rgya mtsho'i tshogs bcas la //
gsol ba 'debs so dbang skur byin gyis rlobs //
dbang gis rgyud smin dam tshig rnam par dag
/bskyed rdzogs gdams pas sa lam yon tan rdzogs //
phrin las mthar phyin sku lnga'i dbyings grol bas //
don gnyis mtha' ru phyin par byin gyis rlobs //
zhes pa'ang mchog sprul rin po che 'jigs med mkhyen brtse'i dbang phyug gi bka' bstsal pa bzhin gnam chos spyi la 'jug pa'i dbang du byas nas mang+ga la shrI b+hU ti'i bde chen chos kyi gling nas bris pa sid+d+hi rastu ///
/
