\u0f01\u0f83:
zab pa skor bdun las :
rtsa ba gsum gyi sgrub thabs bzhugs so :
na mo gu ru d+he wa DA ki nI hU~M:
kun gyi rtsa ba yang zab snying po'i chos :
bla med yang zab rtsa gsum dril sgrub tu :
nyams su blang phyir sngon 'gro'i chos rnams bya :
dngos gzhi bskyed pa'i rim pa 'di ltar bsgom :
hU~M:
chos rnams mi dmigs mtha' bral ngang :
kun khyab brtse ba'i snying rje las :
rang rig rdo rje hrIHbcas bsgom :
rdo rje'i 'od las gzhal yas khang :
pad+ma rin chen 'bar ba spel :
rdo rje hrIHbcas yongs gyur las :
bdag nyid dbang chen rta mgrin ni :
zhal gcig phyag gnyis sku mdog dmar :
phyag g.yas dbang sdud gri gug 'dzin :
g.yon pas thod khrag thugs kar bskyil :
dpal dang dur khrod chas kyis brgyan :
yum mchog rdo rje phag mo ni :
dmar gsal gri gug thod khrag 'dzin :
phyag rgya lnga 'chang yab la 'khril :
yab yum gnyis kyi dbu gtsug tu :
rta skad phag skad phyogs bcur sgrog :
me dpung 'bar ba'i klong du bzhugs :
dpa' bo mkha' 'gro sde bzhis bskor :
thugs kar zhi ba tshe dpag med :
dmar gsal longs spyod rdzogs pa'i sku :
mnyam gzhag phyag rgyas tshe bum 'dzin :
yum mchog tshe yi bdag mo ni :
dmar gsal tshe yi bum pa 'dzin :
yab yum zhal sbyor thugs ka ru :
sna tshogs rdo rje'i lte ba ru :
nyi zla'i gwa 'u kha sbyor dbus :
mi 'gyur a nr-i hU~M gsum gsal :
tshe yi mgyogs ma pho nyar spro :
spyi gtsug pad sdong gsum brtsegs nang :
dus gsum sangs rgyas pad+ma 'byung :
rdo rje sems dpa'i cha lugs can :
mthing nag zhal gcig phyag gnyis kyis :
rdo rje dril bu yum la 'khyud :
spyan gsum thor tshugs cod pan can :
thod skam rus pa'i drwa phyed mdzes :
dar dang stag sham rus rgyan can :
zhabs gnyis skyil krung bzhugs pa'i pang :
ye shes mkha' 'gro mtsho rgyal ma :
bcu drug lon pa'i gzhon tshul can :
tshe bum thod chang 'dzin pas 'khyud :
'od dang 'od zer 'bar bar bsam :
gu ru d+he wa DA ki nI sa ma ya hU~M:
oM AHhU~M:
oM hU~M trAM hrIHA:
sku gsung thugs su byin gyis brlabs :
ye shes lnga yi dbang rdzogs shog :
gu ru d+he wa DA ki nI sa ma ya dza :
rtsa ba gsum gyi lha tshogs lho nub nas 'od dpung nger byon par bsams laH
hU~M:
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
'dzab bzlas shing thod rnga 'khrol :
hU~M:
rin chen pho brang nyams re dga':
dur khrod gzhas yas byin re chags :
rtsa ba gsum gyi lha tshogs rnams :
dgyes shing brtan par bzhugs su gsol :
gu ru d+he wa DA ki nI sa ma ya tiSh+Tha lhan :
na mo :
skye 'gag 'gyur med phrin las rdzogs :
rang byung thugs rjes 'gro rnams sgrol :
rtsa ba gsum gyi lha tshogs la :
gus pa'i yid kyis phyag 'tshal lo :
gu ru d+he ba DA ki nI sa ma ya a ti pU ho :
phyi nang gsang ba'i mchod pa 'bul ba ni :
hrIH
bla ma yi dam mkha' 'gro la :
lha rdzas phyi mchod 'bul ba ni :
me tog bdug spos mar me dri :
zhal zas sil snyan yid 'ong rnams :
spyan shangs thugs ka sku lus dang :
zhal dang snyan du mchod pa 'bul :
gu ru d+he wa DA ki nI:
puSh+peH
d+hU pe :
A lo ke :
gan+d+he :
nai wi d+ya :
shab+da sarba pU dza ho :
hrI:
bla ma yi dam mkha' 'gro la :
rang byung nang mchod 'bul ba ni :
dbang po rnam lnga'i me tog mchod :
gsur chen bdug spos dri yis mchod :
zhun chen snang gsal mar mes mchod :
bdud rtsi dri chen zhal zas mchod :
rdo rje dri chu'i byugs pas mchod :
rkang gling thod pa'i rnga sgras mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
gnyis su med par thim gyur cig :
gu ru d+he wa DA ki nI ma hA sarba pU dza ho :
hrI:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang las :
byang sems dkar dmar bde ba'i mchog :
bde ba'i ro mnyam mchod pa 'bul :
sku lus rgyas phyir bzhes su gsol :
gu ru d+he wa DA ki nI bo d+hi tsit+ta ga Na gu h+ya pU dza ho :
sman raka gtor gsum 'bul ba ni :
hU~M:
rang byung gdod nas dag pa'i rdzas :
rtsa brgyad stong la sbyar ba'i sman :
ye shes lnga rdzogs sgrub pa'i rdzas :
rtsa ba gsum gyi tshogs la 'bul :
gu ru d+he wa DA ki nI sarba pany+tsa a mr-ita kha raM khA hi :
mtshan don sbyar zhing dngos grub blang :
lce yi dam tshig rdo rje la :
rnal 'byor can gyis hU~M bsgom zhing :
oM AHhU~M gis dngos grub blang :
lce la thim pas dngos grub thob :
sarba sid+d+hi hU~M:
hU~M:
dung chen snod du ru dra bsgral :
dmar chen rba rlabs mkha' la 'phyo :
'khor ba stongs pa'i rak+ta 'di :
dpal chen 'khor dang bcas la 'bul :
gu ru d+he wa DA ki nI ma hA rak+ta kha raM khA hi :
hU~M:
snang ba snod kyi 'jig rten gtor gzhong du :
srid pa bcud kyi sems can gtor mar sbyar :
dpal gyi gtor ma brjid ldan 'gying ba 'di :
rtsa ba gsum gyi lha tshogs rnams la 'bul :
gu ru d+he wa DA ki nI ma hA ba liM ta kha raM khA hi :
hU~M:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum rdo rje 'chang la phyag 'tshal bstod :
sku ni mi 'gyur kun tu bzang po'i sku :
gsung ni mi 'gag mnyam nyid rig pa'i gsung :
thugs ni mi g.yo smra bsam brjod las 'das :
sku gsung thugs ldan pad+ma rgyal la bstod :
'gro ba'i don du rang byung 'od dpag med :
bkra shis yon tan du mas brgyan pa'i sku :
'jig rten mnga' sgyur pad+ma rgyal po'i sras :
rdo rje thod phreng rtsal la phyag 'tshal bstod :
hrI:
'chi med mgon po pad+ma tshe dpag med :
bde chen dbyer med tshe mtha' yas pa'i sku :
ye shes mkha' 'gro tshe yi bdag mo yum :
zhi ba longs spyod rdzogs la phyag 'tshal bstod :
bskal pa me ltar 'bar ba'i klong dkyil nas :
dpa' bo 'jigs byed dbang chen 'dus pa'i sku :
khams gsum srid gsum zil gyis gnon mdzad pa'i :
rta mgrin rta skad bzhad la phyag 'tshal bstod :
rdo rje rnal 'byor mkha' 'gro kun gyi gtso :
dus gsum rgyal ba kun gyi yum gyur ma :
stong nyid bde chen dbyings las bzhengs pa yi :
rdo rje rnal 'byor ma la phyag 'tshal bstod :
'dzab bzlas ni :
hU~M:
snang srid gzhal yas bla ma lha :
thams cad phyag rgya'i dkyil 'khor che :
dper na chu zla 'ja' tshon bzhin :
snang la rang bzhin med par bsgom :
rigs 'dus bla ma rdo rje 'dzin :
bder gshegs kun gyi bdag nyid che :
bdag yid gdung bas gsol ba 'debs :
sku bzhi 'grub par mdzad du gsol :
zhes rtse gcig pas bla ma la gsol ba 'debs pa dang bcas pas :
oM AHhU~M badzra gu ru pad+ma sid+d+hi hU~M:
hrI:
'gro ba'i mgon po pad+ma tshe dpag med :
'chi med dngos grub rdo rje'i tshe mnga' ba :
bdag cag skye 'chi bgres rgud med pa yi :
tshe dang ye shes myur bar bstsal du gsol :
tshe dpag med kyi thugs ka'i hrIHyig la a nr-i hU~M gsum de las 'od zer mtha' yas pa spros pas 'khor 'das kyi tshe bcud thams cad bsdus te bdag la thim :
a nr-i hU~M gsum 'od 'bar zhing tshe yi bdud rtsi'i dwangs ma'i dwangs ma thams cad kyis nyi zla'i ga'u gang :
lus thams cad kyang 'chi med kyi bdud rtsis gang rdo rje'i srog thob par bsgom :
oM a mA ra Ni dzI wan+ti ye swA hA:
rta mgrin gyi thugs ka'i cha smad du hU~M gi mthar sngags kyi phreng ba 'khor :
de las sngags kyi phreng ba 'phros te zhal nas thon :
rdo rje rnal 'byor ma'i zhal du zhugs :
thugs ka'i sngags phreng bskul ste dngos grub byang sems kyi rang bzhin b+ha ga nas thon te rdo rje'i lam nas brgyud thugs kar thim pas bde chen ye shes kyi dngos grub thob par bsam te :
oM badzra kro d+ha ha ya grI wa hU~M phaT:
oM oM oM sarba bud+d+ha DA ki nI yai badzra war+Na nI yai badzra bai ro tsa nI yai hU~M hU~M hU~M phaT phaT phaT swA hA:
yab kyi thugs ka'i 'od zer gyis yum la bskul :
de'i thugs ka nas 'od dkar ser dmar ljang 'phros pas las bzhi'i phrin las gang 'dod 'grub par bsamaH
gtso mo'i sngags mthar :
shAn+tiM ku ru ye swA hA:
puSh+TiM ku ru ye swA hA:
wA shaM ku ru ye swA hA:
mA ra ya phaT swA hA:
'khor kyi mkha' 'gro bskul na gud du shes :
bsdu rim ni :
dkyil 'khor rnams spyi bo'i bla ma la bsdu :
bla ma yang 'od du zhu nas rang la thim :
rang nyid 'od du zhu ba thugs ka'i tshe dpag med la thim :
tshe dpag med yab yum yang rim gyis a nr-i hU~M gsum la thim :
de nyid nam mkha'i rdo rje gzhom gzhig dang bral bar gyur par bsam :
tshogs kyi 'khor lo sogs phrin las gzhung bzhin bya :
thun mtshams su tshe 'gug par 'dod na mda' dar g.yab cing :
hU~M:
bcom ldan mgon po tshe dpag med :
yab yum thugs dam dbyings nas bskul :
nam mkha'i dbyings nas tshe khug la :
dmigs pa'i tshe rten rnams la thim :
sems kyi khams kyi tshe 'phel mdzod :
shar phyogs tshe bdag mgyogs ma dmar :
rdo rje mkha' 'gro'i thugs dam bskul :
chu yi khams nas tshe khug la :
dmigs pa'i tshe rten rnams la thim :
khrag gi khams kyi tshe 'phel mdzod :
lho phyogs tshe bdag mgyogs ma ser :
rin chen mkha' 'gro'i thugs dam skul :
sa yi khams nas tshe khug la :
dmigs pa'i tshe rten rnams la thim :
sha yi khams kyi tshe 'phel mdzod :
nub phyogs tshe bdag mgyogs ma dmar :
pad+ma mkha' 'gro'i thugs dam bskul :
me yi khams nas tshe khug la :
dmigs pa'i tshe rten rnams la thim :
drod kyi khams kyi tshe 'phel mdzod :
byang phyogs tshe bdag mgyogs ma ljang :
las kyi mkha' 'gro'i thugs dam bskul :
rlung gi khams nas tshe khug la :
dmigs pa'i tshe rten rnams la thim :
dbugs kyi khams kyi tshe 'phel mdzod :
tshe sba ba ni :
'byung ba lnga dang ye shes lnga :
snying po lnga yi phyag mtshan 'dis :
sku gsung thugs yon phrin las la :
mi shigs tshe yi rgyas gdab bo :
oM truM hrIHtruM hU~M truM trAM truM AHtruM:
zhes tshe yi rgyas gdab bo :
sa ma ya :
rgya rgya rgya :





sprul pa'i gter chen mchog gyur bde chen gling pas karma'i dam can brag gi rten mkhar rgyab ngos nas spyan drangs pa'i gnam lcags phur sgrom nang gi byang bu o rgyan phyag bris las dag par phab pa'o //

//
