@#//
'jam dpal las kyi gshin rje khro chu sman gdong bse sgrom ma'i dug dbang bklag chog tu bkod pa ha la'i zhun 'dril ces bya ba bzhugs so //
na mo gu ru ya mA ri b+h+yaH
dus kyi mun pa'i mdangs 'dzin ye shes dang //
g.yo med las kyi gshin rje'i skur bzhengs pa //
rigs gsum gcig bsdus byad dgra'i gshed po che //
btud nas sman chen bdud rtsi'i thigs pa dbye //
srog dbang 'di nyid skur ba'i slob dpon gzhung las bsnyen tshad sa ya bdun dang lnga sogs song zhing rtags mthong can dgos par gsungs kyang mi tshe gcig la 'khyol tsam yin 'dug pas /
brgyud pa rnams kyis 'bum ther nyi shu 'grub pa'am rtags mthong gang rung gis dbang bskur ba'i phyag srol yin snang yang deng sang de tsam yang sgrub mkhan dkon pas /
bka' brgyad spyi dang bye brag 'jam dpal gshin rje'i gshed gang rung gi bsnyen pa song ba tsam dang /
slob ma'ang dam tshig thub cing bsnyen sgrub la brtson nges pa ma mtha' 'ang bdun gsum nyams len byed mkhan zhig la sbyin par bya ba yin zhing /
de la gsum /
sbyor ba gshom /
dbang don sgrub mchod /
dug dbang dngos rjes rim bcas pa'o //
dang po ni /
gnas 'jigs rung drag po'i mtshan nyid dang ldan par dgu gsum gshin rje rgyu ba'i dus gnyan lta bur stegs bu dug khrag gis byugs pa la mkhar nag po gru bzhi'i nang chos 'byung dmar nag bsnol ma la gtso 'khor lha mdog dang mtshungs pa'i thig le bdun bkod /
mi 'grub na maN+Dal dug khrag gis gsher ba la 'bru nag gi tshom bu dbus su gcig
/mtha' skor du drug bkod pa'i steng khri'u la ban+d+ha'am lcags snod du chos 'byung bsnol ma'i steng gtor ma zur gsum dmar nag khram ris can la 'khor drug gis bskor ba /
rtsang bdun dang me ri sha khrag dar nag gdugs kyis brgyan pa'i rgyab ngos sku tsag dang srog 'khor lte bar sman chen dum bu yungs dkar tsam slob ma'i grangs mnyam bcug cing dar nag gis dril ba btsugs la bkod /
shar du rak+sha'am thod phreng /
lhor lcags rdor /
nub tu skyer pa'i phur chung slob ma'i grangs mnyam /
byang du thod snod du dug khrag sbyar ba /
mdun du srung skud nag po slob ma'i grangs mnyam dang sgrub thabs glegs bam rnams kyang bzhag
/sman raka gtor gsum /
drag mchod spyi ltar bsham /
nye logs su brub khung du nya bo bcug pa /
ral gri
/mnan chas /
me hom /
zor gtor rnams dang /
gzhan yang phrin las la nye bar mkho ba rnams tshogs par bya'o //
gnyis pa ni /
'bri lugs las byang gdug pa kun sgrol lam /
bsdu na chags med lugs kyi gnam lcags go mtshon gtang /
bdag mdun tha dad tshig gcig gis bskyed bzlas dmigs su bsal bas gzhung gsal ltar bzlas pa ci nus mthar thun gtor bstod 'bul bcas /
las bum 'khyil pa'i bskyed bzlas /
srung ma'i gtor chog
/tshogs byed na bsgral bstab yan btang /
rig pa'i me tog dor la gnang ba nod do //
gsum pa dbang dngos la /
slob ma gsum las mi mang ba la khrus bya /
bgegs gtor btang la bka' bsgo
/srung 'khor dang sems bskyed gsal btab la /
'dir skabs su babs pa /
'jam dpal sman gdong dug gi byin rlabs bdud rtsi'i thigs pa bse'i sgrom bu'i khong nas phyung pa rig 'dzin brgyud pa'i phyag bzhes ltar bsgrub pa yin te /
de'ang dus gsum rgyal ba thams cad skyed pa'i yab gcig 'jam dpal rdo rje rnon po nyid sangs rgyas byang sems yi dam zhi ba dang khro bo ye shes las dang 'jig rten pa'i tshul gyis /
nam mkha'i mtha' dang mnyam pa'i lus can ma bsgral ba mtha' dag thabs la mkhas pas yang dag pa'i dbyings su sgrol ba'i sgyu 'phrul gyi rol mo chos dbyings rgyas par 'gengs pa las /
shin tu gdul bar dka' ba'i 'byung po ma rungs pa spyi dang khyad par phyi nang gnyis ka'i byad phur rbod gtong rang gshed 'beb pa'i gnyen por /
rigs gsum mgon po'i mthu stobs nus rtsal gcig tu bsdus te las kyi gshin rjer khros pa'i tshul bstan pa khro chu dug gdong nag po la /
rgyud zla gsang nag po dang 'jam dpal khros rgyud la sogs pa dang /
man ngag slob dpon ba su d+ha ra'i rgya gzhung la gtsor brten te sa gsum pa 'od byed la bzhugs pa gnubs chen sangs rgyas ye shes rin po ches bsnyen sgrub las kyi sbyor ba zab cing rgya che ba mdzad nas gshed skor rnams gtsang phung po ri    bo che /
nyug gi rdo rje sgrom bu /
g.yu phu'i rdza lhud mo sogs gter gnas bdun du rgyas btab pa /
gdul bya'i dus la babs pa'i tshe gnubs chen nyid kyi yang srid sprul pa'i gter chen dum rgya zhang khrom rdo rje 'od 'bar gyis bal yul 'bum thang ke ru nas rtsa ba dang /
byang pra dun rtse nas gdams phran 'ga' zhig spyan drangs te rim par brgyud /
gtso cher 'bri byang gi rig 'dzin chen po rnams kyis phyag bzhes su btab cing byin rlabs kyi tshan kha dang nus pa'i rno so ma nyams pa 'di nyid kyi smin byed bka' rgya ma bgyi ba la sogs kyis mtshams sbyar te maN+Dal 'bul du gzhug
/de nas bla mas /
'o skal ldan rigs kyi bu khyod su la rab tu dga'/
zhes dris pa'i lan gsol ba 'di'i rjes zlos /
bla ma rdo rje sems dpa' che :
bdag ni dga' bas 'dir mchis so :
yang bla mas /
skal ldan rigs kyi bu rnams kyi :
slob dpon lha la rab mos pas :
khyod ni skal bar ldan nam ci :
zhes dris pa'i lan du 'di'i rjes zlos /
slob dpon chen po bdag la dgongs :
bdag ni bla ma lha la rab tu dga':
las kyi gshin rje nag po yi :
byin rlabs dbang rnams bstsal du gsol :
lan gsum /
yang bla mas /
nyon cig skal ldan rigs kyi bu :
sangs rgyas kun gyi sku gsung thugs :
smin grol dbang rnams bskur ba la :
khyod ni snod dang mi ldan na :
dbang rnams bskur bar mi rigs so :
slob mas /
snod dang ldan par khas len cing gsol ba 'debs pa 'di'i rjes zlos /
slob dpon chen po bdag la dgongs :
sangs rgyas kun gyi sku gsung thugs :
las kyi gshin rje nag po yi :
srog dbang bdag la bstsal du gsol :
ces lan gsum /
bla mas /
nyon cig skal ldan rigs kyi bu :
khyod ni snod dang mi ldan pa'i :
mu stegs dang ni rigs ngan can :
log lta dang ni dam nyams can :
nyams pa can dang brlag sems can :
nad pa dang ni g.yo sgyu can :
ngan sems can rnams ma yin nam :
zhes dris pa'i lan btab par mos la 'di'i rjes zlos /
slob dpon bdag la dgongs su gsol :
mu stegs dang ni rigs ngan can :
log lta dang ni dam nyams can :
nyams pa can dang brlag sems can :
nad pa dang ni g.yon can min :
sangs rgyas bstan pa bsrung ba dang :
slob dpon sku dgra 'dul ba dang :
dkon mchog dbu 'phang bstod pa'i phyir :
bdag la gnang bar mdzad du gsol :
lan gsum /
de rnams kyis khyed rang rnams kyi mos pa dang skal ba dang snod dang snod kyi khyad par legs par brtags grub nas dbang gis rjes su 'dzin rung bar rig nas gnang ba sbyin pa yin te /
khyod ni skal ldan rigs kyi bu :
sangs rgyas kun gyi sku gsung thugs :
bde gshegs kun gyi sprul pa ste :
las kyi gshin rje nag po yi :
sku gsung thugs kyi byin rlabs rnams :
khyod la rdzogs par bskur bar bya :
de la sngon du snod dang mi ldan zhing slob bu las su mi rung ba rnams snod dang ldan par bya ba'i phyir thog mar skyabs su 'gro dgos pas 'dun pa 'di ltar mdzod /
bla ma dkyil 'khor gyi gtso bo dang dbyer med pa la rtsa gsum rgyal ba rab 'byams chos skyong rgya mtsho'i tshogs kyis bskor nas bzhugs pa la /
bdag sogs mkha' khyab kyi 'gro ba mtha' dag byang chub ma thob kyi bar du snying thag pa nas skyabs su mchi'o snyam pas 'di'i rjes zlos /
bla ma rnams dang yi dam lha :
las kyi gshin rje nag po dang :
mkha' 'gro chos skyong bcas pa la :
bdag ni dad pas skyabs su mchi :
lan gsum /
des snod dang mi ldan pa rnams ldan par byas pa yin /
'on kyang rang don 'dod sred kyi sgo nas ma yin par sangs rgyas kyi bstan pa dar rgyas su bya ba dang /
slob dpon gnyan gyi sku dgra bsgral ba dang /
log lta ru dra thams cad tshar gcad par bya'o bsam pa'i sgo nas byang chub mchog tu sems bskyed pa 'di'i rjes zlos /
bla ma lha dang las kyi gshin rjer bcas :
slob dpon bdag la dgongs su gsol :
ji ltar sngon gyi bder gshegs kyis :
byang chub thugs ni bskyed pa ltar :
bstan la gnod pa bsgral ba dang :
gdug pa can rnams tshar gcod phyir :
de bzhin bdag gis sems bskyed do :
lan gsum /
de nas dbang gi gzhi dgod cing ye shes pa dbab pa yin pas khyed rang rnams lus ngag yid gsum gcun la ma yengs par dmigs pa 'di ltar sgoms shig
/a mr-itas bsang /
swa b+hA was sbyang /
stong pa'i ngang las 'jig rten khams :
tsha grang mtshon cha 'khrugs pa'i gnas :
de dbus dug rdzas rdo rje'i mkhar :
smug nag gru bzhi me phung 'bar :
dug rlangs sngo dmar rab tu phyur :
de nang chos 'byung bsnol ma dang :
byad ma nyi zla pad+ma'i steng :
khyed rang skad cig rdzus skyes su :
las kyi gshin rje nag po ni :
sku mdog dmar nag me ltar 'bar :
zhal gsum phyag ni drug pa ste :
g.yas ljang g.yon dmar dbus mthing nag :
dbu gsum steng na mchod rten gsum :
dug dang khro chu lcags las byas :
srid pa'i rtse la sleb par gsal :
zhal gsum 'jigs pa'i kha gdangs shing :
dgra bgegs byad ma gsol bar byed :
phyag drug g.yas gsum dgra satwa bsnams :
g.yon gsum dgra bo byad ma yi :
tsit+ta srog rtsa bcas pa bsnams :
byad ma lha srung bcas pa rnams :
gsod pa'i spu gri ral gri yi :
gshog pas gnod byed thams cad gtubs :
sku smad khro chu'i phur pa la :
chu srin rngams pa'i zhal gdangs shing :
sbrul nag gdug pa'i chun pos brgyan :
dug dang khrag gi ngar dang bcas :
dgra bgegs lha srung 'dzer bar byed :
ba spu'i bu ga thams cad du :
rang dang 'dra ba'i khro bos gtams :
mtshon cha skar ltar 'khrugs pa'i tshogs :
ci bcol las rnams byed pa 'o :
rgyan ni 'jigs pa'i cha lugs rdzogs :
dug gi me dpung nang na bzhengs :
de ltar khyed rang rnams 'jam dpal las kyi gshin rje'i skur gsal ba'i spyi bo tshangs pa'i bu ga rgya mthongs kha phye ba lta bu stong sang nge zhig sgoms mdzod cig
/nged 'jam dpal gshin rje'i gshed du gsal ba'i thugs kar ya mthing nag las 'od zer 'phros pas /
'jam dpal tshe bdag la sogs pa dang /
khyad par du yang lho phyogs gshin rje'i zhing khams na bzhugs pa'i las kyi gshin rje khro chu dug gdong gi thugs kar phog
/gshin rje thams cad kyi rgyud bskul /
de rnams kyi mthu nus dngos grub thams cad dang /
sangs rgyas dang byang chub sems dpa' thams cad kyi sku gsung thugs yon tan phrin las nus mthu thams cad yi ge ya mthing nag dang /
gnam lcags rdo rje nas 'bras tsam dpag tu med pa char ltar du babs nas /
spyi bo tshangs pa'i bu ga nas zhugs te lus thams cad ltem gyis gang nad gdon bar chad thams cad tshar bcad pa'i mos pa mdzod /
ces rol mo sgrog
/tshil gsur dang gu gul gyi dud pa btang la rkang gling bshugs glu bcas spros pa la dga' na las byang gi spyan 'dren btang /
bsdu na mi dgos /
gang ltar rtsa sngags mthar /
A be sha ya a A:
btags pa drag tu brjod la dbab /
ye shes pa'i byin rlabs khyed rang rnams kyi rgyud la byang chub ma thob kyi bar du brtan par byas pa'i mos pa mdzod cig
/tiSh+Tha badzra :
zhes rgya gram mgor bzhag
gtor ma'i rgyab ngos btsugs pa'i sku tsaka blangs la /
de dag gis sngon du 'gro ba'i chos rnams grub pa lags /
dngos gzhi'i thog mar sku gzugs la brten nas sku gsung thugs kyi byin rlabs bgyi ba yin pas dmigs pa 'di ltar du sgoms shig
/nged dang sku 'di gnyis su med pa'i spyi bo'i oM las 'od zer dkar po 'phros /
sangs rgyas dang byang chub sems dpa' rnams dang /
khyad par du yang sku'i lha tshogs rnams kyi thugs rgyud bskul nas /
de rnams kyi 'gyur ba med pa'i sku'i dngos grub ma lus pa thams cad 'od zer dkar po dang bdud rtsi dkar po'i rgyun babs /
khyed rang gi tshangs bug nas mar zhugs pas lus kyi sgo nas bsags pa'i sdig pa dang sgrib pa thams cad dag nas sku'i dngos grub ma lus pa thob pa'i mos pa mdzod cig
/sku spyi bor bzhag la /
hU~M:
sangs rgyas kun gyi sku gsung thugs :
bde gshegs kun gyi sprul pa ste :
las kyi gshin rje nag po yi :
sku yi byin rlabs ma lus pas :
skal ldan rigs kyi bu la dbang bskur bas :
'gyur med sku yi dbang mchog thob par shog :
du tri ya ma rA tsa'i mthar /
kA ya sid+d+hi oM:
yang nged dang sku 'di gnyis su med pa'i mgrin pa'i AHlas 'od zer dmar po 'phros /
sangs rgyas dang byang chub sems dpa' rnams dang /
khyad par du yang gsung gi lha tshogs rnams kyi thugs rgyud bskul bas /
de rnams kyi 'gag pa med pa gsung gi dngos grub ma lus pa thams cad 'od zer dmar po dang bdud rtsi dmar po'i rgyun babs /
khyed rang gi mgrin par zhugs pas ngag gi sgo nas bsags pa'i sdig pa dang sgrib pa thams cad dag nas gsung gi dngos grub ma lus pa thob pa'i mos pa mdzod cig
/sku mgrin par bzhag la /
hU~M:
sangs rgyas kun gyi sku gsung thugs :
bde gshegs kun gyi sprul pa ste :
las kyi gshin rje nag po yi :
gsung gi byin rlabs ma lus pas :
skal ldan rigs kyi bu la dbang bskur bas :
'gag med gsung gi dbang mchog thob par shog :
du tri ya ma rA tsa dang /
wA ka sid+d+hi A:
yang nged dang sku 'di gnyis su med pa'i thugs ka'i hU~M las 'od zer sngon po 'phros /
sangs rgyas dang byang chub sems dpa' rnams dang /
khyad par du'ang thugs kyi lha tshogs rnams kyi thugs rgyud bskul bas /
de rnams kyi 'khrul pa med pa thugs kyi dngos grub ma lus pa thams cad 'od zer sngon po dang bdud rtsi sngon po'i rgyun babs /
khyed rang gi snying khar zhugs pas yid kyi sgo nas bsags pa'i sdig pa dang sgrib pa thams cad dag nas thugs kyi dngos grub ma lus pa thob pa'i mos pa mdzod cig
/snying gar bzhag la /
hU~M:
sangs rgyas kun gyi sku gsung thugs :
bde gshegs kun gyi sprul pa ste :
las kyi gshin rje nag po yi :
thugs kyi byin rlabs ma lus pas :
skal ldan rigs kyi bu la dbang bskur bas :
'khrul med thugs kyi dbang mchog thob par shog :
du tri ya ma rA tsa dang /
tsit+ta sid+d+hi hU~M:
de'i rjes 'brel du sku gsung thugs kyi rjes su gnang ba sbyin pa la /
thog mar sku brnyan lag tu byin pas sku lha bsgom pa'i rjes gnang thob par mos shig
/sku lag tu gtad nas /
las kyi gshin rje nag po 'di :
sangs rgyas kun gyi lung gis bstan :
bde gshegs kun gyis dbang yang bskur :
kun gyi mthu rtsal las grub pa :
las kyi gshin rje'i sku mchog 'di :
skal ldan rigs kyi bu la gtad pa yis :
snang grags thams cad chos skur bsgom par gyis :
de ring phyin chad nas gzugs snang lhar blta ba dang bskyed rim bsgom pa la dbang ba yin pas yi dam gyi lha bsgom pa dang mi 'bral bar gyis shig
/sku tsaka slar yang gtor mar btsugs /
gsung bzlas pa'i lung la dmigs pa 'di ltar du mdzod /
nged las kyi gshin rjer gsal ba'i thugs kar nyi ma'i dkyil 'khor gyi steng du ya yig mthing ga 'od kha dog lnga dang ldan pa'i tha mar sngags kyi phreng ba g.yas phyogs su bskor nas yod pa las 'od zer sngon po 'phros pas :
khyed rang yang las kyi gshin rjer gsal ba'i zhal du zhugs :
thugs kar nyi steng ya yig nag po sngags phreng gis bskor ba la sib sib thim par sgoms la rtsa sngags 'di nyid lan nyer gcig gi bar du rjes zlos mdzod cig :
phreng ba sbrel la /
du tri ya ma rA tsa :
ya ma rak+sha :
kro ta pa tsa la :
kA la rU pa :
a kro rA tsa :
ya ma rA tsa :
sa ma ya dzaHdza :
zhes nyer gcig rdzogs nas /
deng phyin chad sgra grags thams cad gsung du blta ba dang sngags bzla ba la dbang ba yin pas bzlas pa chu bo'i rgyun bzhin du brtson par gyis shig
/rdo rje byin pas thugs ting nge 'dzin bsgom pa'i rjes gnang thob par mos shig
/rdo rje snying gar bzhag cing lag tu gtad la /
hU~M:
rdo rje 'di ni rdo rje che :
sangs rgyas rnams kyi thugs rdo rje :
bder gshegs kun gyi thugs kyi mchog :
skal ldan rigs kyi bu la 'di gtad pas :
thugs mchog g.yo med rang bzhin mthar phyin shog :
oM badzra sa ma ya hU~M:
zhes brjod bral ngang la dar gcig bzhag go
/deng phyin chad dran rtog thams cad thugs su blta ba dang gnas lugs kyi don bsgom pa la dbang ba yin pas mnyam par bzhag pa las ma g.yos par gyis shig
/de nas sku gsung thugs yon tan phrin las kyi dbang lnga rim pas bskur ba yin pas 'dun pa 'di bzhin mdzad 'tshal /
gtor ma'i snod gru gsum yangs pa'i nang du mtshon cha las kyi bu yug 'tshubs pa'i dbus su /
sangs rgyas thams cad kyi sku gsung thugs yon tan phrin las kyi sprul pa las grub pa'i las kyi gshin rje sku mdog dmar nag
/ces sogs mngon rtogs ltar gsal gdab /
de ltar gsal ba'i dpral bar oM dkar po /
mgrin par AHdmar po /
thugs kar hU~M mthing ga de rnams las 'od zer dkar dmar mthing gsum 'phros /
sangs rgyas dang byang chub sems dpa' rnams dang khyad par du'ang 'jam dpal gshin rje gshed po'i lha tshogs rnams kyi thugs rgyud bskul /
de rnams kyi sku gsung thugs kyi dbang dang byin rlabs dngos grub thams cad bdud rtsi 'od zer dkar dmar mthing gsum gyi rgyun babs /
khyed rang gi gnas gsum du zhugs pas sgo gsum gyi nad gdon sdig sgrib ma lus pa dag
/sku gsung thugs kyi dbang dang byin rlabs dngos grub yongs rdzogs thob par mos shig
/sgrub gtor spyi bor bzhag
/hU~M:
gtor snod ban+d+ha gru gsum yangs pa'i dkyil 'khor du :
gtor ma sha lnga bdud rtsi lnga yi dngos :
zag med ye shes dpal gyi gtor ma 'di :
las kyi gshin rje'i sku dang gnyis med pas :
skal ldan rigs kyi bu la dbang bskur bas :
sku mchog g.yo med sku yi dbang thob shog :
snying po brjod /
yang mgrin par bzhag la /
hU~M:
gtor snod b+han+d+ha gru gsum yangs pa'i dkyil 'khor du :
gtor ma sha lnga bdud rtsi lnga yi dngos :
zag med ye shes dpal gyi gtor ma 'di :
las kyi gshin rje'i sku dang gnyis med pas :
skal ldan rigs kyi bu la dbang bskur bas :
gsung mchog 'gag med gsung gi dbang thob shog :
sngags brjod /
snying gar bzhag la /
hU~M:
gtor snod b+han+d+ha gru gsum yangs pa'i dkyil 'khor du :
gtor ma sha lnga bdud rtsi rnam pa lnga :
zag med ye shes dpal gyi gtor ma 'di :
las kyi gshin rje'i sku dang gnyis med pas :
skal ldan rigs kyi bu la dbang bskur bas :
thugs mchog 'khrul med thugs kyi dbang thob shog :
sngags brjod /
sgrub thabs glegs bam gyis dbang bskur bas yon tan gyi dbang rdzogs par mos shig
/pusti mgor bzhag la /
hU~M:
sangs rgyas kun gyi sku gsung thugs :
yon tan ma lus rdzogs pa'i dpal :
dam chos po tis dbang bskur bas :
yon tan ma lus lhun gyis grub par shog :
d+harma g+hu Na AHhU~M:
phur bu byin pas mngon spyod drag po'i phrin las kyi dbang bskur yongs rdzogs thob par mos la gong ba g.yas par 'bral med dbang rtags su chongs shig
/phur chung re re bzhin byin pa la /
hU~M:
'di ni sangs rgyas thams cad kyi :
phrin las ma lus kun 'dus pa :
drag po las kyi phur bu 'di :
rigs kyi bu la gtad pa yis :
drag po'i phrin las mthar phyin shog :
badzra kI la ya phaT:
ces gong ba g.yas par gdags /
dam tshig rdo rje'i mdud pa dpung pa g.yon la bcings pas bar chad las srung ba dang dam tshig gnyan po mi 'bral ba'i dpung du dran par gyis shig
/srung skud nag po dpung g.yon bcings la /
hU~M:
nga ni las kyi gshin rje'i sku :
nga yi bka' las ma 'da' zhig :
nga yis ji ltar bsgo ba bzhin :
khyod kyis de ltar bsgrub par gyis :
gal te nga yi bka' bcag na :
dus gsum sangs rgyas bka' bcag pas :
las kyi gshin rje nag po yis :
lus ngag yid gsum brlag par 'gyur :
de bas dam las ma 'da' zhig :
sngags tshar gcig
/de nas bdud rtsi blud de /
'di ni las kyi gshin rje yi :
sku gsung thugs las byung ba yin :
dngos grub bdud rtsi'i chu 'di ni :
dam tshig bsrungs na dngos grub ste :
dam tshig 'das na dug tu 'gyur :
rdo rje bdud rtsi'i chu thungs shig :
rtsa sngags gsham du /
ma hA sarba pany+tsa a mr-ita sa ma ya hU~M:
de ltar rdo rje'i dam chu byin pa de nyid snying dbus su gnas nas legs nyes kyi stangs 'dzin du 'gyur ba yin pas /
deng phyin chad gsang sngags spyi dang /
las kyi gshin rje sgos kyi dam tshig rnams tshul bzhin du bsrung bar bya dgos /
de la dam tshig bsrungs pa'i phan yon ni :
lha rnams kyis rtag tu srung zhing 'du :
lha 'dre dbang du 'du :
sde brgyad dregs pa zil gyis gnon :
gshin rje ma mo las la 'khol :
mi mthun bar gcod zhi :
mthun rkyen yid bzhin du 'grub :
dam can srung mas phrin las sgrub :
bar do'i 'jigs pa las grol :
chag che nyam nga zhi :
byad kha phur kha zlog :
mtho ris sa lam bgrod :
de sogs yon tan du ma dang ldan :
dam las 'das na tshe 'dir bar gcod kun 'byung zhing :
phyi ma mnar med dmyal bar 'gro :
dam tshig bsrung rgyu gang yin na :
dkon mchog rtag tu mchod :
bla ma spyi bor khur :
dam tshig gcig pa'i mched grogs la snying ltar brtse :
rgyun gtor mi bcag :
dug khrag bdud rtsis rtag tu mchod :
lha yi nga rgyal rtag tu bzung :
sngags ni chu bo'i gzhung ltar bzla :
gar thod thod du mi bskul :
bstan pa la thug na ma gtogs las sbyor mi bya ba rnams gal po che yin pas thugs la nges par mdzod cig
/de nas khyad par dug dbang gi slad du slob dpon dang khyed rang gnyis ka las kyi gshin rje khro chu dug gi gdong pa can gyi gsal snang dang nga rgyal brtan po bskyed nas /
mnga' gsol gyis gzi byin skyed cing dug khrag 'chi med kyi sman dang ye shes kyi bdud rtsir byin gyis rlob par mos shig
/gtor mar sman raka sbreng bzhin pas /
hU~M:
las kyi gshin rje mi bzad mthu bo che :
bcom ldan rigs gsum mgon pos mnga' gsol bas :
dbu gsum steng na mchod rten gsum gyis brgyan :
bcom ldan rgyal ba rigs lngas mnga' gsol bas :
thod skam lnga dang rin chen lnga yis brgyan :
gza' dang rgyu skar rnams kyis mnga'\u0f8e
spyan dgu sdang mig dmar zlum phyogs bcur gzigs :
'joms byed las kyi gshin rjes mnga'\u0f8e
sma ra ag tshom bskal pa'i me ltar 'bar :
srog bdag las kyi gshin rjes mnga'\u0f8e
mche ba bcu bzhi zla tshes gtams pa 'dra :
pho rgyud mgon po rnams kyis mnga'\u0f8e
dur khrod 'bar ba'i chas brgyad sku la brgyan :
mo rgyud ma mo rnams kyis mnga'\u0f8e
zhal nas khrag 'bab stong gsum nad kyis 'gengs :
bdud dang srin po yongs kyis mnga'\u0f8e
g.yas gsum dgra satwa nyams pa'i skye rgyud gcod :
srog bdag drag po btsan gyis mnga'\u0f8e
g.yon gsum zhags pa dgra snying dmar po rol :
lha srin sde brgyad yongs kyis mnga'\u0f8e
gdug byed dregs pa pho mo'i gdan la bzhugs :
sa bdag klu gnyan rnams kyis mnga'\u0f8e
rked pa sbrul nag 'bar ba'i chun pos brgyan :
drag po'i las rnams sgrub par mnga'\u0f8e
ba spu'i gseb nas rang 'dra'i sprul pa 'gyed :
byad ma rbod gtong bzlog par mnga'\u0f8e
gshin rje ma mo lha srin las la 'gyed :
rnal 'byor tshe srog bsrung bar mnga'\u0f8e
srung ba'i gur khang rdo rje me ris bskor :
nyams pa'i srog rtsa gcod par mnga'\u0f8e
khro chu'i phur pas nyams pa'i snying la gzir :
lha srin sde brgyad 'dul bar mnga'\u0f8e
chu gri ral gri 'bar ba'i gshog pas gtams :
rnal 'byor dgra bla chen por mnga'\u0f8e
rdzu 'phrul thogs med bar snang khams su rgyu :
sangs rgyas bstan srung chen por mnga'\u0f8e
bsam pa tsam gyis brnag pa'i rU dra sgrol :
bka' yi gtor len chen por mnga' gsol bas :
tshogs khang 'grim zhing rnal 'byor drod tshad nyul :
dug khrag rgya mtsho'i mchod pa 'di bzhes la :
dug khrag sman dang bdud rtsir byin gyis rlobs :
ces pas mnga' gsol lo //
hU~M:
las kyi gshin rje nag po mthu bo che :
steng phyogs lha rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin gyis rlobs :
hU~M:
'og phyogs klu rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
bar snang gza' rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
nag po bdud rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
dmar po btsan rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
pho rgyud tshogs rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
mo rgyud tshogs rnams bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
snang srid sde brgyad bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
log lta 'byung po bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin\u0f8e
hU~M:
byad ma ru dra bsgral ba'i rak+ta dang :
b+han+d+ha snod kyi dug khrag rgya mtsho 'di :
'chi med sman dang bdud rtsir byin gyis rlobs :
du tri ya ma rA tsa :
ya ma rak+sha :
kro ta pa tsa la :
kA la rU pa :
a kro rA tsa :
ya ma rA tsa :
sa ma ya dzaHdza :
ma hA ru dra pU tsa ho :
zhes byin gyis brlabs nas srog 'khor du bcug pa'i sman chen blangs la /
'jam dpal las kyi gshin rjes mthu stobs chen pos byin gyis brlabs pa'i sman mchog brtan g.yo'i bcud thams cad 'dus pa 'di zos pas /
nad gdon 'chi bdag gi g.yul las rnam par rgyal ba'i rdo rje'i lus su grub par mos shig
/ces dpon slob gnyis kas dum bu re mid /
dug khrag 'khor 'das kyi dwangs ma thams cad bsdus te ye shes kyi bdud rtsi'i rang bzhin du byin brlabs pa 'di btung bas 'chi med rdo rje'i srog grub par mos /
dug khrag dpon slob gnyis kas btung /
lcags hom sogs slob dpon mdun du bkod /
mnan sreg 'phang ba'i chas rnams kyang nye bar bkod la /
da ni mtha' rten mngon spyod phrin las kyi rjes gnang bya ba yin pas khyed rang rnams kyang lha'i gsal snang dang nga rgyal bskyed la dmigs pa tshig ris dang mthun par gsal thob cig
/slob ma thun mong ma yin pa la skabs 'dir ru dra sde bzhi'i bskul sbyar ba dang /
bsgral bstab skabs thun mong ma yin pa'i bsad dmigs phog pa phyag len gyi rgyun no //
dkyus tsam la slob dpon gyis lcags kyu'i phyag rgya bcas /
e hom gru gsum nang du nr-i tri las :
gnod byed byad ma mngon sum lta bur gsal :
khro chung pho nya las mkhan dpag med kyis :
rang dbang med par bkug nas gnyis med bstim :
zhes pas hom bskyed /
na mo :
bslu med dkon mchog gsum dang rtsa ba gsum :
rgyal ba sku gsum rigs gsum mgon po dang :
'jam dpal rigs gsum rigs lnga bde bar gshegs :
khro chu dug gdong las gshin drug sogs kyi :
bden pa chen po'i mthu stobs nus pa yis :
bdag cag dpon slob 'khor dang bcas pa la :
gnod par byed pa'i dgra bgegs 'byung po dang :
bsam ngan sbyor rtsub 'chang ba'i byad ma rnams :
ling+ga 'di la skad cig nyid du khug :
du tri ya ma rA tsa :
ya ma raka sha :
kro ta pa tsa la ti :
a ya ma du ru tsa sha na :
dgra bgegs byad ma'i bla srog rnam par shes pa dzaHhU~M baM ho :
nr-i dza :
til pa ril dza :
nr-i A kar+sha ya dza :
A be sha ya dza :
garba nr-i mA ra ya dzaHdza :
zhes 'gugs bstim lan gsum mthar /
kho'i snying nang ral gri'i 'khor lo ni :
rtsibs drug rno ngar ldan pa g.yon du 'khor :
tshe srog don snying sha khrag dmar nyil gtubs :
tshe bsod yig 'bru gsum po rang la bstim :
du tri ya ma sogs kyi sham du /
dgra bgegs byad ma lha srung dang bcas pa r+n+r-i tri mA ra ya sod sod :
ces btags pa dang ral gris gtubs /
dum gcig sbyin sreg rdzas su 'jog
/dum gcig khrag chang dang sbyar ba slob ma la sbyin te /
dgra bgegs byad ma'i sha khrag don snying ye shes kyi bdud rtsir byin gyis brlabs pa khyed rang 'jam dpal las kyi gshin rjer dngos su gsal ba la bstab ste gzi brjid skyed par mos shig
/hU~M:
las kyi gshin rje mi bzad mthu bo che :
ri rab tsam gyi sku bzhengs la :
gnam sa tsam gyi rngams pa'i zhal gdongs la :
dug phur lta bu'i tshems gtsigs la :
glog dmar tsam gyi myur ba'i ljags skyongs la :
zhal du bstabs pa'i ru dra pho mo bzhes :
zhal du bstab bo myur du bsgral du gsol :
rtsa sngags sham du /
byad ma'i don snying lnga la kha raM khA hi :
gnod byed byad ma'i srog rtsa snying rtsa khrag rtsa la kha raM khA hi :
go ro tsa na la kha raM khA hi :
ba su ta la kha raM khA hi :
mAM sa la kha raM khA hi :
rak+ta la kha raM khA hi :
kiM ni ri ti la kha raM khA hi :
byad ma mi nor 'khor dang bcas pa la kha raM khA hi :
zhes bstab /
me hom sbar ba dang /
mnan chas /
zor gtor rnams gtad la /
hU~M:
sngon tshe slob dpon man chad nas :
da lta rnal 'byor yan chad du :
sreg 'phang mnan gsum las rnams ni :
deng 'dir khyed la gtad pa yin :
las rnams kun la brtson par gyis :
me hom rab tu 'bar zhing dug gi rlangs pa 'khrigs pa'i klong du gshin rje khro chu 'khor dang bcas pa zhal gdangs pa'i nang /
dgra bgegs byad ma'i sha khrag don snying rnams phul bar mos la sngags brjod bzhin sreg blug phul 'tshal /
ling+ga dum dang dug khrag mnyam por 'bul du gzhug
/sngags mthar /
mA ra ya dz+wa la raM raM/
zhes sbyar /
'phang ba zor dang ldang med mnan pa'i dmigs rim 'di ltar mdzad 'tshal /
byad dgra zlog byed dug gi gtor ma ni //
rang gi thugs ka'i 'od kyi 'phro 'du dang //
mkha' 'gro dregs pa'i tshogs kyis bsdus pa yi //
ngo bo dregs pa lha srin dug gi rdzas //
rnam pa gnam lcags khro chu khol ma las //
grub pa'i ri bo zur gsum rno ngar can //
rno dbal mtshon cha'i tshogs ni rab tu gzengs //
dug rlangs me dpung dmar nag 'bar ba yis //
nam mkha'i mthong nas gnam lcags thogs brgyab ltar //
byad ma sa dang bsres nas rnam shes bral //
chu me rlung gi dkyil 'khor dang bsres pas //
bkrus bsregs gtor nas ming yang med par byas //
rnam shes nam mkha' dang bsres mi dmigs gyur //
ces dmigs pa spod zor gtor la khrag chang bran /
slob ma'i gtso bo la bzung du gzhug la /
e /
drag po chos dbyings gshin rje'i gzhal yas na //
tsha grang mtshon cha dug phur bskal pa'i me //
snang srid lha srin sde brgyad khri steng na //
bde gshegs rgyal ba'i sku gsung thugs sprul pa //
'jam dpal gshin rje rigs gsum 'dus pa'i sku
/gshed chen shan pa srog bdag gsum gyi mtshan //
gshin rje khro chu dug gdong gshegs su gsol //
e /
sku gsum lhun grub dug gsum dkyil 'khor nas //
gshin rje 'chi bdag nag po gshegs su gsol //
gshin rje tshe bdag dmar po gshegs su gsol //
gshin rje srog bdag nag po gshegs\u0f8e
phrin las lhun gyis grub pa'i gzhal yas nas //
gshin rje be b+hA swa ta gshegs\u0f8e
gshin rje za ba ljang dmar gshegs\u0f8e
mtha' sdud ya ma rA tsa gshegs su gsol //
dam rdzas phyi nang gsang ba'i mchod pa 'bul //
dug gsum sman raka gtor mas thugs dam bskang //
dgra bgegs 'khor bcas dgyes par bzhes su gsol //
bsdu na 'di man chad kyis chog
ma g.yel ma g.yel dam can gshin rje'i tshogs //
byad kha phur kha zlog pa'i phrin las mdzod //
rbod gtong rbad 'dre zlog\u0f8e
gnod byed gza' klu zlog pa'i\u0f8e
rgyal bsen dam sri zlog pa'i\u0f8e
thun zor bsregs mnan zlog pa'i\u0f8e
gtad sel ngag mnan zlog pa'i\u0f8e
rlung 'khor phra men zlog\u0f8e
kag dang ltas ngan zlog\u0f8e
god kha gyod byur zlog\u0f8e
nad kha rims yams zlog\u0f8e
za 'dre shi sri zlog\u0f8e
chag chen nyam nga zlog pa'i phrin las mdzod //
rkyen ngan bar chad zlog pa'i dus la babs //
byad ma gnod byed rang gshed rang la phob /
kho yi lha srung kho rang bdud du phob //
thugs dam rgyud bskul bcol pa'i phrin las mdzod /
sngags sham du /
mA ra ya b+h+yo b+h+yo /
mA ra ya satwaM b+ha ya nan /
ces btags pa brjod la rol mo drag po bcas thebs sam gnod pa'i phyogs su 'phen du gzhug go
/de rnams kyis srung zlog bsad pa'i las kyi mtha' sdud mnan 'phang sreg gsum gyi rjes gnang grub nas /
deng nas brtsam ste lha mchog sgrub cing mchod pa la brtson dgos pas de'i rjes su gnang zhing gnyer gtad pa'i don nges par gyis shig
/mchod gtor gtad la /
hU~M:
dam rdzas rmad byung gtor ma 'di :
rigs kyi bu la gtad pa yis :
khyed kyis 'jam dpal gshin rje'i gshed :
sgrub cing mchod pa'i las gyis shig :
de nas mtshams sbyor spyi ltar byas la bkra shis brjod cing me tog 'thor /
de rnams kyis 'jam dpal las kyi gshin rje sman gdong dug gi byin rlabs /
rnal 'byor dam tshig can gyi lag len /
dam nyams phal gyi spyod yul du ma gyur pa'i dbang bskur brgyud pa'i phyag bzhes ltar grub pa yin pas sogs kyis mtshams sbyar la dam tshig bsgrag bzung /
gtang rag maN+Dal /
lus 'bul dge bsngo rnams byas la slob ma rang gnas su gtang /
slob dpon gyis tshogs la rol zhing lhag chog gtor skyong /
rjes gtang rag mchod bstod nas shis brjod kyi bar yang gsang ba spyi ltar bya'o //
bstan dang sgrub la 'tshe ba'i nag po'i phyogs //
byad dgra glang snying las gshin zas skal rnams //
ming yang med par gru gsum hom zhal du //
bzhes nas chos mthun dpal 'byor rab rgyas shog
/dbang gi gter gzhung mchan bsres kyi steng nas bskur ba rgyun srol yin 'dug kyang zhal shes dang phyag rgyun la ltos dgos pa mang bas /
deng sang galachung chos la byed pa'i rnam thar 'dzin pa rnams kyis 'di rigs la ched gnyer med stabs rim par bka' chad par dogs nas phan pa'i sems kyis /
'jam dpal gshin rje gshed po'i bka' babs kyi lung thob pa'i rig sngags 'chang ba pad+ma gar dbang blo gros mtha' yas pa'i sdes rdzod shod bde gshegs 'dus pa'i pho brang chen por bgyis pa dge legs 'phel //

//
