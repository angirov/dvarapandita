rig 'dzin yum bka'i brgyud 'debs bde chen char 'beb ces bya ba bzhugs so //
gzhi dbyings khyad chos drug ldan kun tu bzang //
gzhi snang ye shes rol pa rdo rje sems //
gzhi grol gdod ma'i lam ston dga' rab rjer //
gsol ba 'debs so bde chen ye shes stsol //
'od gsal 'jam dpal rdo rje bshes gnyen zhabs //
'od gsal snang bzhi'i mthar son shrI siM ha //
'od gsal dbyings kyi rgyan gzigs ye shes mdor //
gsol ba 'debs so bde chen ye shes stsol //
'chi med 'pho chen sku brnyes bi ma la //
'chi med grub pa'i slob dpon thod phreng rtsal //
'chi med gnas lugs mngon gyur khri srong rjer //
gsol ba 'debs so bde chen ye shes stsol //
bde chen chos sku kun tu bzang mo dang //
bde stong longs sku rdo rje btsun mo'i dngos //
bde mchog rgyal kun skyed yum mtsho rgyal mar //
gsol ba 'debs so bde chen\u0f8e
rdo rje lus kyi gnas yul dur khrod na //
rdo rje'i zhing sngags lhan cig skyes pa'i gzugs //
rdo rje gdan gsum tshang ba'i dkyil 'khor la //
gsol ba 'debs so bde chen\u0f8e
rigs gcig zung 'jug gnyug ma'i ye shes ni //
rigs rnams sna tshogs spro dang bsdu ba'i gar //
rigs kun khyab bdag 'jigs bral gling pa la //
gsol ba 'debs so bde chen\u0f8e
gsang gsum ye shes 'char ba'i dkyil 'khor du /
khams gsum gtso bos phyag byas gdod ma'i mgon //
dus gsum rig 'dzin rtsa brgyud bla ma la //
gsol ba 'debs so bde chen\u0f8e
de ltar mi phyed gus pas gsol btab mthus //
dal 'byor rnyed dka' nam 'chi nges med dran //
las 'bras bslu med spang blang snying la shar //
bcos min nges 'byung 'byong bar byin gyis rlobs //
byang chub sems gnyis bdud rtsis yid brlan cing //
bla ma'i mos gus don gyi brgyud pa zin //
smin byed dbang thob dam tshig sdom pa la //
srung sdom tshul bzhin nus par byin\u0f8e
cir snang rdo rje btsun mo'i zhing du dag
/sgra grags rdo rje nA da'i dbyangs su rdzogs //
rtog tshogs rdo rje nam mkha'i dkyil lta bu'i //
ye shes chen por smin par byin\u0f8e
gnas skabs 'du ba gsum gyi rten 'brel 'grigs //
'bar ba gsum dang mkhyen gnyis gter mdzod rdol //
grub chen brgyad dang phrin las rnam pa bzhi'i //
dngos grub bde blag 'grub par byin\u0f8e
mthar thug rtsa rlung thig le dbu mar thim //
ka dag gdod ma'i ye shes mngon du gyur //
lhun grub 'od gsal rdo rje'i gseng lam nas //
zung 'jug go 'phang 'grub par byin gyis rlobs //
zhes pa'ang bka' drin mtshungs bral khyab bdag bla ma mchog sprul rin po che shes bya mtha' dag la gzigs pa'i spyan ras yangs pa gang de'i bka' bstsal mi ldog tsam du rig 'dzin gyi btsun pa rdo rje thugs mchog rtsal gyis bris te gsol ba btab pa sid+d+hi rastu /
sarba dA mang+ga laM///
/
