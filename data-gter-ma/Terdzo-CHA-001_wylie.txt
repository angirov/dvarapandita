@#//
gsang 'dus bla ma'i las byang snying po rab gsal zhes bya ba bzhugs so //
na mo gu ru pad+mA ka ra ya /
dus gsum rgyal ba kun gyi ngo bo nyid //
rab 'byams dkyil 'khor rgya mtsho'i rnam rol du //
mngon par 'char ba'i khyab bdag thod phreng rtsal //
rang rig bla ma'i ngo bor nges pas 'dud //
bla med dngos grub kun gyi 'byung ba'i sgo
/pad+ma'i thugs gter zab lam snying po'i bcud //
gsang 'dus rtsa ba'i gzhung dang kha skong khrigs //
rnam dag gzhung don ji bzhin 'dir gsal bya //
de yang gsang 'dus rtsa ba'i sgrub gzhung las //
gu ru pad+ma 'byung gnas kyi :thugs sgrub gsang ba 'dus pa bstan :
de la spyi sdoms rnam bzhi ste :
sbyor ba dngos gzhi mjug don dang :
sgrub pa'i man ngag lhan thabs so :
thog mar sbyor ba'i chos drug ste :
rten mchod bsham zhing mtshams kyang bcad :
sdig pa bshags shing bla ma mchod :
gsol ba gdab cing dbang bskur zhu :
gnyis pa dngos gzhi'i chos drug la :
sku bskyed sgrub pa'i snying po bzla :
phrin las sgrub cing dgongs pa bskyang :
rtags byung dngos grub blang ba 'o :
gsum pa rjes kyi chos drug la :
dag snang bskyed cing bstod pa 'bul :
nyams chag bskang zhing las tshogs sgrub :
grub mtha' bzung zhing smon lam gdab :
bzhi pa man ngag chos drug ste :
las byang le brgyad zab rgya brgyad :
zin tig gnad brgyad gces pa brgyad :
mkha' 'gro'i las brgyad dpe chung brgyad :
de ltar mdo bzhi skabs rtsa bzhi :
phra mo bzhi bcu rtsa brgyad kyis :
thugs sgrub gsang 'dus cha rkyen rdzogs :
zhes gsungs pa las /
skabs 'dir rtsa ba'i sa bcad gsum po'i khongs su /
rang gzhung tshugs shing kun gyi kha skong ba //
zhes pa'i brgyad tshan drug gi dang po las byang le'u brgyad pa nyid gseb tshags su sdeb shes par bya ba las /
dang po rten mchod bsham pa ni /
gzhi'i bdag po la gtor ma 'bul ba sngon du 'gro bas /
dkyil 'khor gyi gzhi la bdud rtsi lngas byug cing /
hU~M:
bka' gsang rmad du byung ba'i dkyil 'khor du :
bdud rtsi rnam lnga'i chag chag gdab :
'byung dang 'byung 'gyur dkyil 'khor mchog :
ye shes lnga rdzogs gzhal yas gsal :
oM sarba pany+tsa gu ya dz+nyA na maN+Da la trAM:
zhes khyim med par byas la /
bdag dang slob ma gtso bo yab yum du gsal ba'i mkha' gsang las spros pa'i byang chub sems kyis thig gdab pa dang tshon gyi tshogs dkyil 'khor rgyas bsdus ci rigs pa 'bri ba'am /
maN+Dal bdud rtsis byugs pa la lha grangs kyi tshom bu bkod pas kyang rung ngo //
rten rdzas dbus su bum pa bcud ldan gyi steng du many+dzi'i khar thod pa dum gcig 'brus bkang ba'i dbus su dam tshig gi bris sku bkod /
steng nas dar dmar po'i gur phub /
de'i mdun du gtor ma rin chen 'bar ba sha mar zas sna dang bdud rtsis bran pa'i g.yas g.yon du sman dang rak+ta gzhan yang phyi nang gi nyer spyod sogs mchod par 'os pa'i yo byad thams cad tshogs par bsham zhing /
sgrub mchod dkyus tsam la sgrub rten gtor ma la byas kyang rung ngo //
gnyis pa mtshams bcad pa ni /
rang nyid skad cig gis dpa' bo rta mgrin yum dang bcas pa'i skur bskyed la /
bgegs gtor byin gyis brlabs nas bsngos te /
hU~M:
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
dngos grub bar chad byed pa'i bgegs :
log par 'dren pa bdud kyi tshogs :
'di ru ma 'dug gzhan du dengs :
hU~M:
nga ni ye nas ngang gis khro :
mtshams gcod khro bos nam mkha' gang :
bgegs 'dul khro bo'i rol mtshams las :
su yang 'da' bar ma byed cig :
oM AHhU~M hrIHgu ru d+he wA DA ki nI badzra kro d+ha rak+Sha rak+Sha hU~M phaT:
ces pas rdo rje khro bo'i srung ba'i gur gyis khyab par bsam mo //
gsum pa bshags pa bya ba ni /
pho brang dbus kyi rten de nyid :
rang gi re ltos bla ma dang :
dus gsum bde gshegs yi dam lha :
kun gyi ngo bor gyur pa la :
rnam pa bla ma rdo rje sems :
gsang 'dus rgyal ba'i sku ru gyur :
zhes bshags yul du gsungs pa nyid la rten bcas te /
na mo :
bla ma bde gshegs 'dus pa'i sku :
dkon mchog gsum gyi rang bzhin la :
bdag dang 'gro drug sems can rnams :
byang chub bar du skyabs su mchi :
sems bskyed 'gro ba kun don du :
bla ma sangs rgyas bsgrubs nas su :
gang la gang 'dul phrin las kyis :
'gro ba bsgral bar dam bca' 'o :
zhes gsum dang /
bshags pa dngos ni /
hU~M:
bla ma yi dam mkha' 'gro dgongs :
khyed ni rnam dag dri ma med :
bdag ni nyon mongs sgrib pas bsgribs :
nyams chag sdig sgrib mthol zhing bshags :
oM AHhU~M gu ru de wA DA ki nI badzra sa ma ya sarba d+harmAHswA b+hA wa bi shud+d+ho\u0f85 haM sarba d+harmAHsa ma ya hoHsa ma ya satwaM:
zhes bshags pa bya'o //
bzhi pa bla ma mchod pa ni /
maN+Dal tshom bu bcu gcig bkod pa ri rab gling bzhi dang 'dod yon lngar dmigs te /
oM AHhU~M gu ru de wA DA ki nI badzra sa ma ya dza :
oM AHhU~M gu ru de wa DA ki nI rat+na maN+Dal pU dza me g+ha sa mu dra s+pha ra Na sa ma ye swA hA:
zhes dang /
bdag gi lus dang longs spyod dang :
dus gsum dge ba'i dngos po rnams :
kun bzang mchod sprin cher spel nas :
bla ma rgyal ba sras bcas mchod :
ces dang /
spro na ku sa li'i tshogs gsog kyang bya'o //
lnga pa gsol ba gdab pa ni /
kye kye bla ma rin po che :
sangs rgyas thams cad 'dus pa'i sku :
'gro ba kun gyi gnyen gcig po :
mgon med bdag la thugs rjes zungs :
bla ma rdo rje sems dpa' che :
re zhing ltos pa'i gnyen gcig po :
bdag la re sa gzhan na med :
sdug bsngal 'dam nas drang du gsol :
rje btsun pad+ma thod phreng rtsal :
khyed la bdag nyid bran du 'bul :
skyid sdug re ltos khyed shes pas :
bla med mchog gi dngos grub stsol :
bla ma sangs rgyas phrin las mdzad :
bdag la dbang skur byin rlobs la :
mtha' yas sems can ma lus kun :
'dren pa'i bla mar bdag gyur cig :
oM AHhU~M badzra gu ru pad+ma sid+d+hi hU~M:
zhes ci nus bzla'o //
drug pa dbang bskur zhu ba ni /
bla ma yab yum sku yi gnas bzhi nas :
'od zer byung ba bdag gi gnas bzhir thim :
sku gsung thugs dang ye shes rdo rje yis :
byin gyis brlabs nas dbang bzhi thob par gyur :
ces dbang don la dgongs pa bskyang ngo //
gnyis pa dngos gzhi la drug gi
/dang po la sku bskyed pa dngos dang /
de dang rjes su 'brel ba gnyis las /
dang po ni /
A+o~M:
chos sku mi 'gyur rdo rje'i sems :
pad+ma rgyal po 'di skad smra :
dang po chos rnams dmigs med cing :
smra brjod bral ba rdzogs pa che :
blo 'das chos sku mi 'gyur ba'i :
de bzhin nyid kyi ting 'dzin bsgom :
A:
blo bral de yi ngang nyid las :
sems can kun la khyab pa yi :
brtse ba'i snying rje chen po bsgom :
hU~M:
stong nyid snying rje'i ngang nyid las :
'gro don dpag med byed pa'i slad :
rang rig gser gyi rdo rjer bsgom :
rdo rje'i 'od las gzhal yas khang :
pad+ma rin chen 'bar ba spel :
'ja' tshon bres pa lta bu'i nang :
lte dbus nyi zla pad+ma'i steng :
rdo rje gnas gyur dran rdzogs su :
rta mgrin dbang chen sku mdog dmar :
zhal gcig phyag gnyis dbu yi gtsug :
rta mgo rta skad phyogs bcur sgrog :
phyag g.yas dbang sdud gri gug 'phyar :
phyag g.yon thod pa khrag bkang gsol :
rus pa'i rgyan drug kha T+wAM bsnams :
g.yas bskum g.yon brkyang bdud bzhi brdzis :
nyi zla pad steng 'gying zhing brjid :
g.yon nas rdo rje phag mos 'khyud :
cha lugs yab 'dra spyi bo'i gtsug :
phag zhal mthing ga ngur sgra sgrog :
gzhon tshul nu ma b+ha ga rgyas :
bskal pa'i me dpung klong na bzhugs :
'od zer rdo rje'i tshwa tshwa 'phro :
de nyid spyi gtsug nyi zla'i steng :
pad+ma ge sar snying po la :
bdag nyid pad+ma thod phreng rtsal :
rdo rje sems dpa'i cha lugs can :
mthing nag zhal gcig phyag gnyis pa :
gcer bu spyan gsum rus rgyan can :
phyag g.yas rdo rje thugs kar 'dzin :
phyag g.yon dril bu yum la 'khyud :
zhabs gnyis rdo rje'i skyil krung bzhugs :
de yi phang g.yon rig ma ni :
ye shes mkha' 'gro mtsho rgyal ma :
bcu drug lon pa'i gzhon tshul can :
pad mdog nu ma b+ha ga rgyas :
rin chen rus rgyan cod pan can :
phyag g.yas yab kyi mgul nas 'khyud :
phyag g.yon thod pa'i bdud rtsi stob :
zhabs gnyis yab kyi sked la 'khril :
sku mdog dkar dmar 'dzum mdangs can :
skra grol gcer bu 'od ldan bsam :
phyogs bzhir rigs bzhi'i thod phreng rtsal :
dkar ser dmar dang ljang gu'i mdog :
las bzhi bsgrub phyir mos pas bskyed :
'khor yug 'ja' yi dra bar bsgom :
phyogs mtshams rin chen zur brgyad kyi :
'dzum steng bar snang 'ja' 'od klong :
sprul pa'i gu ru mtshan brgyad gsal :
hrI:
pho brang phyogs bzhir pad 'dab bzhi :
dkar ser dmar ljang rin chen 'bru'i :
nang khong zhing gi gdan bzhi la :
rdo rje rin chen pad+ma dang :
las kyi mkha' 'gro yab yum rnams :
sku mdog rigs kyi kha dog la :
'khril sbyor rgyan dang cha lugs rnams :
gtso bo yab yum gnyis ltar bskyed :
sna tshogs pad 'khor phyi ma la :
bdag skyob lha dang rig 'dzin dang :
rigs 'dus mkha' 'gro chos skyong rnams :
dngos grub ster zhing bar chad sel :
glu dang gar byed rol mo sgrog :
'dod yon mchod pa sna tshogs stob :
char sprin gtibs pa lta bur bskyed :
du mar snang yang ngang du gcig :
ces pa ltar bsgoms nas dzapa? bzlas la zhugs kyang rung bar gsungs so //
gnyis pa rjes 'brel ni /
lhan thabs le brgyad kyi le'u gsum pa dang bzhi pa sbyar ba ste /
dang po la gsum gyi spyan 'dren pa ni /
hU~M:
sngon gyi bskal pa'i dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis rlob phyir gshegs su gsol :
bsil ba tshal gyi dur khrod du :
yon tan sna tshogs dngos grub brnyes :
pad+ma sam+b+ha zhes su grags :
byin gyis rlob phyir gshegs su gsol :
rA ga rak+ta'i gnas mchog tu :
thams cad mkhyen pa'i dngos grub brnyes :
blo ldan mchog sred ces su grags :
byin gyis rlob phyir\u0f8e
dga' ba tshal gyi dur khrod du :
khams gsum dbang sdud dngos grub brnyes :
pad+ma rgyal po zhes su grags :
byin gyis rlob phyir\u0f8e
so sa gling gi dur khrod du :
'gro ba 'dul ba'i dngos grub brnyes :
nyi ma 'od zer zhes su grags :
byin gyis rlob phyir\u0f8e
za hor rgyal po'i yul dbus su :
bdud 'dul drag po'i dngos grub brnyes :
shAkya seng ge zhes su grags :
byin gyis rlob phyir\u0f8e
ma ga d+ha yi grong khyer du :
mu stegs 'dul ba'i dngos grub brnyes :
seng ge sgra sgrog ces su grags :
byin gyis rlob phyir\u0f8e
stag tshang seng ge bsam 'grub tu :
dregs pa tshar gcod dngos grub brnyes :
rdo rje gro lod ces su grags :
byin gyis rlob phyir gshegs su gsol :
hU~M:
yul gyi ming ni rnga yab gling :
zangs mdog dpal ri'i rtse mo ru :
pad+ma 'od kyi gzhal yas su :
grub pa mthar phyin dngos grub brnyes :
pad+ma thod phreng rtsal du grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis rlob phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
hrI:
bde chen 'bar ba'i gzhal yas nas :
dbang gi rgyal po rta mchog dpal :
rdo rje phag mo yum dang bcas :
dngos grub stsol phyir gshegs su gsol :
phyogs bzhi mtshams brgyad gzhal yas nas :
rigs bzhi'i mkha' 'gro gshegs su gsol :
bdud 'dul ging bzhi gshegs su gsol :
dpa' bo dpa' mo gshegs su gsol :
dur khrod chen po'i gnas brgyad nas :
mkha' 'gro dpa' bo ma lus dang :
rig 'dzin chos skyong thams cad byon :
dbu la thor tshugs ldems se ldem :
dar gyi cod pan pu ru ru :
glu len gar byed khyugs se khyug :
sil snyan mang po si li li :
rgyan cha mang po khro lo lo :
rol mo mang po di ri ri :
dpa' bos bro brdung khrabs se khrab :
dpa' mos glu len kyu ru ru :
yi dam lha tshogs ya la la :
mkha' 'gro ma tshogs thibs se thib :
chos skyong las byed khyugs se khyug :
zhub chen ltong sgra si li li :
lha srin sde brgyad sha ra ra :
g.yas nas pho rgyud thibs se thib :
g.yon nas mo rgyud thibs se thib :
dpal gyi ru mtshon lhabs se lhab :
mkha' 'gro'i brda skad di ri ri :
dpa' bo'i bshugs pa kyu ru ru :
dpa' mo'i gar byed shigs se shig :
hU~M gi snang glu di ri ri :
phaT kyi brda skad sangs se sang :
byin gyis rlob phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M AHhrIHma ha ri ni sa ra tsa hri ya tsit+ta hriM hriM dza :
dzaHhU~M baM ho :
zhes pas sprin phung gtibs pa bzhin byon par bsam mo //
gnyis pa bzhugs su gsol ba ni /
hU~M:
rin chen pho brang nyams re dga':
dur khrod gzhal yas byin re che :
pad+ma 'dab bzhi mdangs re gsal :
rtog med ro ldan bag re dro :
nyi zla brtsegs pa 'od re gsal :
bzhugs pa'i gnas su dwangs re spro :
gu ru yi dam mkha' 'gro'i tshogs :
dgyes shing byin gyis rlob phyir bzhugs :
mos pa'i bu la zhal bstan 'tshal :
gsung gi gdams pa'i gnad bsgrag 'tshal :
thugs kyi dgongs pa'i sgo dbye 'tshal :
'gro ba'i don du sku bzhugs 'tshal :
gu ru de wa DA ki nI sa ma ya tiSh+Tha lhan :
zhes pas dgyes shing gnyis med du bzhugs par bsam mo //
gsum pa phyag 'tshal ba ni /
e ma ho :
skye 'gag 'gyur med phrin las rdzogs :
rang byung thugs rjes 'gro rnams sgrol :
yid bzhin dngos grub char 'beb pa'i :
thod phreng rtsal la phyag 'tshal lo :
spros bral kun bzang bde chen mo :
rdo rje sman gcig mtsho rgyal yum :
bde stong gnyis med thabs shes sbyor :
yab yum gnyis med phyag 'tshal lo :
bya byed yid chos rnam par dag :
rang byung thugs rjes 'gro rnams 'dul :
dbang chen rta mchog yab yum la :
gnyis med gus pas phyag 'tshal lo :
snang ba yab la stong pa yum :
mkha' 'gro ging la phyag 'tshal lo :
thams cad chos kyi dbyings su rol :
chos srung tshogs la phyag 'tshal lo :
a ti pU ho :
pra tIts+tsha ho :
zhes phyag bya'o //
gnyis pa mchod pa la byin brlab dang 'bul ba gnyis las /
dang po byin gyis brlab pa ni /
oM swA b+hA wa bi shud+d+he sarba d+harmAHswA b+hA wa bi shud+d+ho\u0f85 haM:
mchod rdzas thams cad stong par sbyang /
oM AHhU~M:
lan gsum brjod pas rgya cher spel /
b+han+d+ha gzhal yas khang nang du :
bcud ni rigs lnga yab yum ste :
sbyor mtshams byang sems bdud rtsir zhu :
'ching grol med pa'i rang bzhin gyur :
oM AHhU~M sarba pany+tsa a mr-ita hU~M hrIHThA:
zhes lan bdun bzla /
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
lan gsum /
gtor ma 'dod yon phung por gyur :
oM AHhU~M ma hA rak+ta dz+wa la maN+Da la hU~M hrIHThA:
lan gsum /
rak+ta byang sems dmar por gyur :
oM AHhU~M puSh+pe d+hU pe A lo ke gan+d+he nai wi d+ye shab+da pU dza oM AHhU~M:
oM AHhU~M ma hA mAM sa rak+ta keM ni ri ti ma hA pany+tsa oM AHhU~M:
oM AHhU~M bo d+hi tsit+ta ga Na gu h+ya pU dza ho :
zhes pas phyi nang gsang ba'i mchod rdzas rnams byin gyis brlab bo //
gnyis pa mchod pa 'bul bar spyi dang bye brag khyad par gyi mchod pa dang gsum las /
dang po spyir mchod pa las /
phyi mchod ni /
hrI:
bla ma yi dam mkha' 'gro la :
lha rdzas phyi mchod 'bul ba ni :
me tog bdug spos mar me dri :
zhal zas sil snyan yid 'ong rnams :
spyan shangs thugs ka sku lus dang :
zhal dang snyan du mchod par 'bul :
gu ru d+he wa DA ki nI puSh+pe d+hU pe A lo ke gan+d+he ni wi d+ye shab+da pU dza ho :
nang mchod ni /
hrI:
bla ma yi dam mkha' 'gro la :
rang byung nang mchod 'bul ba ni :
dbang po rnam lnga'i me tog mchod :
gsur chen bdug spos dri yis mchod :
zhun chen snang gsal mar mes mchod :
rdo rje dri chu'i byugs pas mchod :
bdud rtsi dri chen zhal zas mchod :
rkang gling thod pa'i rnga sgras mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
gnyis su med par thim gyur cig :
gu ru d+he wa DA ki nI ma hA pany+tsa pU dza ho :
gsang mchod ni /
hrI:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang las :
byang sems dkar dmar bde ba'i mchog :
bde ba'i ro snyoms mchod par 'bul :
sku lus rgyas phyir bzhes su gsol :
oM AHhU~M gu ru de wa DA ki nI bo d+hi tsit+ta ga Na gu h+ya pU dza ho :
gnyis pa bye brag tu mchod pa las /
sman mchod ni /
oM:
bla ma yi dam mkha' 'gro'i tshogs bcas la :
dug lnga sel phyir ye shes lnga rdzogs rdzas :
dam rdzas bdud rtsi mchog gi mnyes mchod 'bul :
thugs rjes brtser dgongs dbang dang dngos grub stsol :
gu ru de wa DA ki nI sarba pany+tsa a mr-ita kha raM khA hi :
zhes dang /
chos sku snang ba mtha' yas zhal du sarba pany+tsa a mr-ita kha raM khA hi :
longs sku thugs rje chen po'i zhal du\u0f8e
sprul sku rgyal dbang pad+ma'i zhal du\u0f8e
mkha' 'gro ye shes mtsho rgyal zhal du\u0f8e
'gro mgon mnga' bdag yab sras zhal du\u0f8e
chos bdag gter ston chos dbang zhal du\u0f8e
rgyal sras mi bskyod rdo rje'i zhal du\u0f8e
dwags ston dbang phyug rdo rje'i zhal du\u0f8e
gnyen ston ye shes rdo rje'i zhal du\u0f8e
se lding sangs rgyas yab sras zhal du\u0f8e
gu ru chos sku 'od zer zhal du\u0f8e
mtshungs med dpal 'byor dbang phyug zhal du\u0f8e
sprul sku chos kyi dbang po'i zhal du\u0f8e
rig 'dzin karma gu ru'i zhal du\u0f8e
grub chen kun bzang dpal 'byor zhal du\u0f8e
rig 'dzin phrin las lhun grub zhal du\u0f8e
drin can rtsa ba'i bla ma'i zhal du\u0f8e
yi dam rta phag yab yum zhal du\u0f8e
rigs lnga'i mkha' 'gro yab yum zhal du\u0f8e
ma mgon dam can gter srung zhal du\u0f8e
mchod par 'os pa rnams kyi zhal du sarba pany+tsa a mr-ita kha raM khA hi :
brgyud pa'i khyad par gzhan dag mos blo bzhin spros pas chog go
/rak+ta'i mchod pa ni /
A:
'dod chags rnam dag pad+ma rak+ta 'di :
rgyud drug kun sgrol khams gsum dbang du sdud :
bde mchog bde spyod rak+ta'i mchod pa 'di :
bla ma yi dam mkha' 'gro'i tshogs la 'bul :
gu ru d+he wa DA ki nI ma hA rak+ta khA hi :
gtor ma'i mchod pa ni /
hU~M:
rje btsun bla ma gshegs su gsol :
gdung ba drag pos gsol 'debs shing :
'dod yon lnga yi mchod pa 'bul :
ba liM rgyan gyi mchod pa 'bul :
sman raka bdud rtsi'i mchod pa 'bul :
zhal zas tshogs kyi mchod pa 'bul :
ting 'dzin rtse gcig mchod pa 'bul :
bla ma rig 'dzin mchod pa bzhes :
yi dam lha tshogs mchod pa bzhes :
mkha' 'gro'i tshogs rnams mchod pa bzhes :
ging gi tshogs rnams mchod pa bzhes :
dpa' bo'i tshogs rnams mchod pa bzhes :
dpa' mo'i tshogs rnams mchod pa bzhes :
rnal 'byor pho mo dam re gtsang :
mkha' 'gro'i tshogs rnams dwangs re spro :
dur khrod gnas mchog nyams re dga':
zhing chen bla bre'i rgyan dang ldan :
sha sna snying sna bsam mi khyab :
spro dga'i gnas kyi mchod pa bzhes :
hU~M:
snang ba snod kyi 'jig rten gtor gzhong du :
srid pa bcud kyi sems can gtor mar sbyar :
dpal gyi gtor ma brjid ldan 'gying ba 'di :
ri rab lhun po bas kyang dpangs re mtho :
ma mo'i gtor ma pad+mas bskor ba 'di :
gling bzhi gling phran bas kyang bkod re legs :
dkar gyi thig btab dmar gyi gur phub pa :
gser gyi ri bdun bas kyang brjid re che :
rak+ta dmar gyi ar+g+haM sbreng ba 'di :
rgya mtsho'i mching snam bas kyang rgya re che :
bdud rtsi sman gyis gtor mar bran pa 'di :
lha yi zhal zas bas kyang ro re bda':
dkar rtsi dmar rtsi sha chen dri chen dang :
dri chu byugs pa'i rdzas te rnam pa lnga :
seng ge glang chen rta dang ba lang dang :
mchog chen mi la sogs te rnam pa lnga :
ma hA mAM sa la sogs sha sna stong :
ma hA tsit+ta la sogs snying sna stong :
dbang po lnga dang go ro tsa na dang :
ba su ta dang nang khrol rnam pa lnga :
shing tog me tog 'bru sna sman sna stong :
zan dang khur ba thug pa'i bye brag dang :
mar thud phrum dang zho dang 'o mar bcas :
rtsi dang tsA ru rtsi chen go snyod dang :
lga dang lan tshwa spod kyi bye brag dang :
ri sgog klung sgog sha mo sna tshogs dang :
bza' dang bca' ba btung ba'i bye brag dang :
gzugs sgra dri ro reg bya chos la sogs :
'dod yon lnga yi mchod pa sna tshogs kun :
thogs med blo yis thams cad kun bsdus nas :
ting 'dzin dgongs brgyud dag pas byin brlabs te :
bdud rtsir bsgyur pa'i gtor ma chen po 'dis :
rdo rje slob dpon thugs dam skong gyur cig :
yi dam lha tshogs thugs dam\u0f8e
mkha' 'gro sde bzhi'i thugs dam\u0f8e
dpa' bo ging bzhi'i thugs dam\u0f8e
dam can srung ma'i thugs dam\u0f8e
mchod par 'os pa'i thugs dam skong gyur cig :
gu ru d+he wa DA ki nI ma hA ba liM ta khA hi :
zhes 'bul te lhan thabs kyi le'u bdun pa nas 'brel bsdeb bya'o //
gsum pa khyad par tshogs kyi mchod pa ni /
tshogs kyi yo byad rnams bshams pa bdud rtsis bran la /
oM sarba dra byaM sho d+ha ni hU~M phaT:
ces pas bsangs la /
hU~M:
rang nyid lha yi thugs ka nas :
tshogs 'khor sbyang phyir yi ge spro :
raM:
raM las me byung dngos 'dzin bsregs :
yaM:
yaM las rlung byung bag chags gtor :
khaM:
khaM las chu byung gnyis 'dzin bkrus :
hU~M:
rang nyid lha yi thugs ka nas :
byin gyis rlob pa'i yi ge spro :
hU~M:
hU~M gis rnam par rtog pa sbyangs :
A:
AHyis ye shes bdud rtsir bsgyur :
oM:
oM gyis 'dod yon snang srid gang :
hrI:
hrI:yis mthong snang lha tshogs dgyes :
oM AHhU~M hrI:
zhes byin gyis brlab bo //
de nas las kyi rdo rjes tshogs rdzas rnams slob dpon la phyogs pas bzung ste /
ho :
gzigs shig mdzes ldan dam pa'i chos :
'di la the tshom byar mi rung :
bram ze gdol pa khyi dang phag :
rang bzhin gcig tu dgongs te rol :
ces drang /
slob dpon gyis pad skor sngon du 'gro bas /
rin thang med las legs 'ongs chos :
'dod chags dri ma rnam par dag :
gzung dang 'dzin pa kun spangs pa'i :
de bzhin nyid ni bdag kyang 'tshal :
zhes brjod cing blang ngo /
de ltar rtog pa bsal ba sngon du 'gro bas /
tshogs phud cha gsum du bcad pa'i dang pos mchod pa ni /
hU~M:
bde bar gshegs so bcom ldan 'das :
sangs rgyas kun gyi bdag nyid che :
bla ma yi dam mkha' 'gro la :
zhal zas tshogs kyi mchod pa 'bul :
sku gsung thugs kyi dngos grub stsol :
gu ru de wa DA ki nI ga Na tsakra pU dza khA hi :
zhes mchod /
bar pa bshags pa ni /
hU~M:
sngon byung dus nas da lta'i bar :
ma rig bdag lus ngag sems kyis :
rtsa ba yan lag dam nyams pa :
'dod yon tshogs kyi mchod pas bshags :
badzra sa ma ya a :
zhes pas bshags /
tha ma bsgral stab bya ba ni /
tshogs zan nam /
gzugs brnyan la dmigs bya bstims la /
phur pa yak+sha kro d+har gsal bas gzir zhing /
hU~M:
che mchog pad+ma thod phreng rtsal :
phyag g.yas rdo rje rtse lnga gdengs :
g.yon pa phur bus dgra snying gzir :
gnod byed pho mo rdul du rlogs :
oM badzra gu ru pad+ma thod phreng rtsal :
badzra sa ma ya dza :
nr-i tri shA trun dgra bgegs 'byung po mA ra ya hU~M hU~M phaT phaT a yaM rbad :
ces tshe khrus kyi dgongs pa dang ldan pas bsgral la /
gu ru de wa DA ki nI dgra bgegs kyi sha khrag rus pa la kha raM khA hi :
b+hin+d+ha ya b+hin+d+ha ya hU~M phaT:
ces sha khrag bdud rtsir sbar la stob bo //
rtsa ba'i gnyis pa sgrub pa'i snying po bzla ba la dzapa? dgongs dang /
rjes 'brel skong ba gnyis las /
dang po ni /
snang srid gzhal yas bla ma lha :
thams cad phyag rgya'i dkyil 'khor che :
dper na chu zla 'ja' tshon ltar :
snang la rang bzhin med par bsgom :
zhes pa'i dgongs pa srog tu bzung nas /
spyi bo'i bla mar sems rtse gcig pa'i mos gus gdung shugs drag pos /
oM AHhU~M badzra gu ru pad+ma sid+d+hi hU~M:
zhes gsol 'debs kyi tshul du cung zad bzla'o //
dbang bzhi len pa'i dmigs gnad dang sbyar te /
oM AHhU~M badzra gu ru pad+ma thod phreng rtsal badzra sa ma ya dzaHsid+d+hi pha la hU~M A:
zhes ci nus su bzlas pa'i mthar /
bla ma rang la thim pas rang nyid thod phreng rtsal gyi sku'i gsal snang dang nga rgyal la sems rtse gcig pas kyang bzla ste /
sha med 'od kyi gzugs can ni :
pad+ma 'byung gnas sku ru bsgom :
zhes sogs kyi dgongs pa ste sgrub pa'i tshul lo //
rang gi thugs ka'i 'od kyis rigs bzhi'i thod phreng bskul bas de las rang 'dra'i sprul pa dang 'od zer mkha' khyab tu spros pas phrin las rnam bzhi gang 'dod pa de sgrub par bsams la /
hrIHma ha ri ni sa ra tsa hri ya tsit+ta hring hring dzaHsarba sid+d+hi shAn+tiM puSh+TiM pa shaM mA ra ya rbad :
ces pa rnams cung zad re bzla ste las sbyor gyi tshul lo //
gnyis pa rjes 'brel skong ba las rdzas kyis sku la skong ba ni /
mchod rdzas su gyur tshad bshams shing /
khyad par mar me dang bdud rtsi thogs nas dkyil 'khor la bskor ba'o //
bshags tshig gis gsung la skong ba ni /
hU~M:
dur khrod gsang ba mchog gi dkyil 'khor 'dir :
gsang ba'i dkyil 'khor gzhung bzhin bshams nas kyang :
sgrub rdzas gnyan po gzhung bzhin bkram lags na :
bla ma yi dam mkha' 'gro'i thugs dam gnyan bskangs te :
rnal 'byor bdag gi g.yar dam sor stsol cig :
oM ru lu ru lu hU~M b+h+yo hU~M:
zhes lan gsum bskyar zhing skong bshags kyi rim pa gzhan yang bya'o //
lta bas thugs la skong ba ni /
kun gzhi ma bcos klong yangs nas :
rang rig rang gsal kun tu bzang :
gdod nas ma skyes kun bzang mo :
gnyis med bde ba chen po la :
bskang dang bshags bya bshags pa'i yul :
rnam dag spros bral chos kyi sku :
chos kyi sku la gnyis su med :
gnyis med rtogs pas thugs dam bskang :
de ltar rtogs na skong bshags mchog :
ces bskang ngo //
rtsa ba'i gsum pa phrin las sgrub pa spyi tsam ni /
gong du thod phreng rigs lnga bskyed pa dang /
las sbyor gyi bzlas pa nyid kyis tshang zhing /
khyad par ni snyan brgyud zhag bdun ma'i zhal shes sbyor ba'o //
rtsa ba'i bzhi pa dgongs pa bskyang ba ni /
'di ltar kun rdzob tu snang ba'i 'khor 'das kyi chos thams cad don dam chos nyid lha dang gzhal yas khang du ye nas rdzogs pa'i gnas lugs ji bzhin pa nyid spros med du skyong zhing mthar bogs dbyung ba'i gsol 'debs kyang bya'o //
rtsa ba'i lnga pa rtags ni /
rtags tshad kyi drod 'dzin pa'o //
rtsa ba'i drug pa dngos grub blang ba ni /
mdun gyi sgrub rdzas la dmigs nas gsang sngags sham bu can cung zad bzlas pas sa khongs bzung ngo //
spyi don gsum pa rjes la drug gi dang po dag snang bskyed pa ni /
bla ma nyid skyabs gnas thams cad 'dus pa'i bdag nyid du bzod med mos gus kyi gdung shugs drag pos dag snang bskyed pa nyid do //
gnyis pa bstod pa 'bul ba la sngon du mchod pa /
bstod bskul dngos /
mtha' rgyas gzhan sbyor ba dang gsum las /
dang po ni /
gtor sman rak+ta mchod par gsungs pa bzhin /
hU~M:
dam rdzas gtor chen bshams pa yang :
ma dang mkha' 'gro bsten phyir 'bul :
bdud rtsi sman mchod sbreng ba yang :
ma dang mkha' 'gro bsten phyir 'bul :
b+han+d+ha rak+tas bkang ba yang :
ma dang mkha' 'gro bsten phyir 'bul :
dur khrod rdzas chen bkram pa yang :
ma dang mkha' 'gro bsten phyir 'bul :
rkang gling thod rnga sgrog pa yang :
ma dang mkha' 'gro bsten phyir 'bul :
zhun chen snang gsal gtams pa yang :
ma dang mkha' 'gro bsten phyir 'bul :
mAM sa'i gsur dud gtong ba yang :
ma dang mkha' 'gro bsten phyir 'bul :
'dod yon ro mchog spungs pa yang :
ma dang mkha' 'gro bsten phyir 'bul :
thugs dam gnyan po skong gyur cig :
g.yar dam nyams chag sor stsol cig :
gu ru de wa DA ki nI ma hA ba liM ta khA hi :
ma hA pany+tsa a mr-ita khA hi :
ma hA rak+ta kha kha khA hi khA hi :
ho :
dam rdzas mchod pa 'di dag kun :
gnyis med mnyam pa'i ngang du 'bul lags na :
blang dor med pa'i tshul gyis bzhes nas kyang :
thim pa'i tshul gyis dgyes pa chen por rol :
zhes 'bul lo //
gnyis pa bstod bskul ni /
hU~M hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsum rdo rje 'chang la phyag 'tshal bstod :
sku ni mi 'gyur kun tu bzang po'i sku :
gsung ni mi 'gag mnyam nyid rig pa'i gsung :
thugs ni mi g.yo smra bsam brjod las 'das :
sku gsung thugs ldan pad+ma rgyal la bstod :
'gro ba'i don du rang byung 'od dpag med :
bkra shis yon tan du mas brgyan pa'i sku :
'jig rten mnga' bsgyur pad+ma rgyal po'i sras :
rdo rje thod phreng rtsal la phyag 'tshal bstod :
zhi ba'i las mdzad rdo rje thod phreng rtsal :
rgyas pa'i las mdzad rat+na thod phreng rtsal :
dbang gi las mdzad pad+ma thod phreng rtsal :
drag po'i las mdzad karma thod phreng rtsal :
thams cad lhun grub bud+d+ha thod phreng rtsal :
phrin las rdzogs pa'i rje la phyag 'tshal bstod :
hrI:
ma chags skyon gyis ma gos pa'i :
pad+ma 'byung gnas sku la bstod :
yon tan thams cad rab rdzogs pa'i :
pad+ma saM b+ha'i sku la bstod :
shes bya kun la ma rmongs pa'i :
blo ldan mchog sred sku la bstod :
khams gsum srid gsum dbang du sdud :
pad+ma rgyal po'i sku la bstod :
rmongs pa'i mun sel 'gro ba 'dul :
nyi ma 'od zer sku la bstod :
log 'dren bdud bzhi 'dul mdzad pa'i :
shAkya seng ge'i sku la bstod :
mu stegs dam sri 'dul mdzad pa'i :
seng ge sgra sgrog sku la bstod :
dregs pa'i dgra bgegs tshar gcod pa'i :
rdo rje gro lod sku la bstod :
hrI:
snang ba ma 'gag thugs rje chen po'i sku :
rta mgrin dbang gi sku la phyag 'tshal bstod :
skye med rnam dag chos dbyings dag pa'i klong :
rdo rje phag mo yum la phyag 'tshal bstod :
skye 'gag gnyis su med pa'i mkha' dbyings las :
thugs rje ma 'gag cir yang ston cing bsgyur :
dpa' bo mkha' 'gro'i tshogs phyag 'tshal bstod :
dam can srung ma'i tshogs la phyag 'tshal bstod :
ces bstod /
bskul ba /
hU~M:
ma g.yel ma g.yel rig 'dzin tshogs :
ma g.yel ma g.yel mkha' 'gro'i tshogs :
ma g.yel ma g.yel ging gi tshogs :
ma g.yel ma g.yel dam can tshogs :
rje btsun pad+ma thod phreng rtsal :
rang bzhin gnas nas sku skyod la :
mkha' 'gro'i tshogs dang gshegs su gsol :
ging gi tshogs dang gshegs\u0f8e
dpa' bo'i tshogs dang gshegs\u0f8e
dpa' mo'i tshogs dang gshegs\u0f8e
dam can tshogs dang gshegs\u0f8e
chos kyi dbyings nas sku skyod la :
rdo rje phag mos byin gyis rlobs :
dur khrod gnas nas sku skyod la :
mkha' 'gro ging bzhis byin gyis rlobs :
nam mkha'i dbyings nas sku skyod la :
rdo rje phra men byin gyis rlobs :
rgya mtsho'i gling nas sku skyod la :
mtsho gling mkha' 'gros byin gyis rlobs :
phyogs bzhi'i gnas nas sku skyod la :
las byed mkha' 'gros byin gyis rlobs :
gangs dkar rtse nas sku skyod la :
rdo rje ging chen byin gyis rlobs :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
hU~M hU~M:
lho nub rnga yab gling phran na :
pad+ma 'od kyi gzhal yas khang :
gnas mchog dam pa nyams re dga':
gnas mchog nyams su mi dga' ru :
rje btsun pad+ma thod phreng dang :
mkha' 'gro ye shes mtsho rgyal gnyis :
skye 'chi med pa'i skur bzhengs nas :
srin po rnams la dam chos ston :
mkha' 'gro sde bzhi'i 'khor gyis bskor :
ging chen sde bzhi bran du 'khol :
lha srin sde brgyad pho nyar 'gyed :
gdong dmar srin po thabs kyis 'dul :
dbu la rin chen rgyan gyis brgyan :
rus pa'i rgyan cha khra la la :
sil snyan mang po si li li :
rgyan cha mang po pu ru ru :
rol mo mang po di ri ri :
glu len gar byed khyugs se khyug :
khyed kyi rjes su bdag sgrub kyis :
byin gyis rlob phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
bgegs dang log 'dren bar chad sol :
mchog dang thun mong dngos grub stsol :
zhi rgyas dbang drag so so yi :
phrin las myur du khyed kyis sgrubs :
bsgral ba'i zhing bcu khyod kyis sgrol :
sangs rgyas bstan pa khyed kyis srungs :
dkon mchog dbu 'phang khyed kyis bstod :
rnal 'byor sku dgra khyed kyis thul :
lha 'dre mi gsum khyed kyis sdus :
'byung bzhi'i bar chad khyed kyis sol :
dug lnga'i rnam rtog zhi bar mdzod :
gsum pa mtha' rgyas gzhan sbyor ba ste /
tshogs rdzas rnams /
ho :
tshogs kyi mchod pa rgyan du rol :
a la la ho :
zhes slob dpon nas bzung 'dus pa thams cad la brim zhing nang gi sbyin sreg gis rol lo //
de nas lhag ma phyogs gcig tu bsdus pa la dam tshig gi kha phru btab pas byin gyis brlabs la /
hU~M:
dang po phud kyis mi mchod du :
pad+ma he ru ka phud kyi bdag :
bar du lhag mas mi mchod du :
ma dang mkha' 'gro lhag la dgyes :
tha ma gcig tu mi bsre ru :
gnyis med chos sku gcig las byung :
hU~M:
bcom ldan pad+ma he ru ka :
yum chen rdo rje phag mo la :
bka' yi lhag sdud tshogs kyis bskor :
lhag ma'i tshogs la rol pa rnams :
'dir byon bka' yi lhag gtor bzhes :
bcol ba'i phrin las grub par mdzod :
zhes gtor ma phyi rol du dor ro //
chad tho bya ba ni /
chos skyong gi gtor ma sogs gtor gral las bskyod de byin brlabs bsngos nas /
hU~M b+h+yo :
sngon tshe 'das dus bskal pa dang po la :
'og min gnas mchog bde chen pho brang du :
bcom ldan dpal chen pad+ma he ru kas :
rta skad thengs gsum bsgrags nas ma mo btul :
tha tshig gsum gyis dam la btags pa'i tshe :
rdo rje phag mo la sogs mkha' 'gro bye ba brgyas :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam la ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
de 'og bar gyi bskal pa dbus ma la :
brag dmar bsam yas ar+Ya pa gling du :
slob dpon chen po pad+ma 'byung gnas dang :
shes rab yum chen mkhar chen mtsho rgyal gyis :
dbang chen yongs rdzogs dkyil 'khor zhal phye tshe :
dur khrod gnas pa'i mkha' 'gro sde lnga dang :
dregs pa sde brgyad brtan ma bcu gnyis kyis :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam la ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
de 'og bskal pa tha ma'i dus kyi tshe :
rnga yab gling phran zangs mdog dpal ri'i rtser :
slob dpon chen po pad+ma thod phreng dang :
rig 'dzin chos dbang lang+ka'i tshogs bcas kyis :
gsang ba sgrub chen dkyil 'khor zhal phye tshe :
bse lang mkha' 'gro bka' sdod sgrol ging bzhi :
dam can rgya mtsho chos skyong srung ma yis :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las sgrub par ma chad dam :
sngon tshe zhal bzhes dam la ma 'da' bar :
sha khrag brgyan pa'i gtor ma 'di bzhes la :
thugs dam rgyud bskul bcol pa'i phrin las mdzod :
ces gtor ma gtsang sar phul la /
bshal chus brtan ma skyong ba ni /
brtan ma skyong mdzad ma dang sring :
dpal gnas ma dang yang dag shes :
khyung btsun kong lha g.yu bun ma :
me tog zla 'od byang rgyal ma :
gser thang kun bzang shAn+tiM dpal :
klu mo gzi 'bar la sogs pa'i :
brtan ma bcu gnyis gtor ma longs :
mi mthun gnod pa'i phyogs rnams zlog :
oM AHhU~M badzra a mr-ita khA hi :
ma ma hring ma ma hring khA hi khA hi :
zhes brtan ma bskyangs la rta bro ni /
gtor gzhong kha sbub pa'i 'og tu dgra bgegs bkug cing mnan par bsams la /
hU~M hrI:
rta yi brtul zhugs chen po ni :
bdag nyid chen po'i skur bsgoms te :
zhing bcu bsgral pa'i phung po la :
gtum chen rngam pa'i sgra sgrog cing :
dbang chen rta skad tse re re :
khro bo'i bro brdung 'u ru ru :
dpal gyi rta skad di ri ri :
rol pa'i rta bro chems se chem :
gsang ba'i bshugs pa kyu ru ru :
bskal pa'i glog dmar ljibs se ljib :
rdo rje'i thog 'beb lams se lam :
hU~M gis dbang bsgyur khams gsum g.yo :
phaT kyi sprul pas 'jig rten khyab :
raM gyis me 'bar thams cad bsreg :
gcan gzan mu kha sprin ltar gtib :
kang+ka 'dab chags skar ltar 'khrug :
sngon gyi thugs dam bskang ba'i phyir :
kun tu bzang po'i mkha' dbyings su :
khams gsum yongs sgrol mdzad pa'i tshe :
za byed chen po'i dkyil 'khor du :
dug lnga 'dus pa'i phung po la :
gcan gzan chen po'i bro brdungs pas :
bdag tu lta ba'i zhe sdang bcom :
khrag 'thung chen po'i dkyil 'khor du :
rak+ta'i rgya mtsho 'khyil pa la :
ma tshogs DA ki'i bro brdungs pas :
kun tu zhen pa'i 'dod chags bcom :
rngam chen 'khrug pa'i dkyil 'khor du :
gti mug sha chen spungs pa la :
sder chags 'dus pa'i bro brdungs pas :
rmongs pa'i gti mug ngo bo bcom :
gtum chen khros pa'i dkyil 'khor du :
dbang po yan lag rdzogs pa la :
gshog pa rdo rje'i bro brdungs pas :
kun tu rmongs pa'i phrag dog bcom :
'jigs byed chen po'i dkyil 'khor du :
dbus kyi khri rkang zlum po la :
rdo rje mchu yi bro brdungs pas :
bdag tu 'dzin pa'i nga rgyal bcom :
sku gsung thugs kyi dkyil 'khor du :
dug gsum 'joms pa'i las byas pas :
sngon gyi dam tshig chen po skong :
ma tshogs DA ki'i dkyil 'khor du :
tan gaN sprul pa'i las byas pas :
rnal 'byor skong ba'i cho ga rdzogs :
dbang chen gar gyi dkyil 'khor du :
bdud bzhi 'joms pa'i las byas pas :
khams gsum bsgral ba'i cho ga rdzogs :
phyag brnyan chen po'i dkyil 'khor du :
bka' 'das bsgral ba'i las byas pas :
ru dra mnan pa'i cho ga rdzogs :
oM badzra kro d+ha sid+d+hi hU~M:
oM badzra kro d+ha ha ya grI ba hu lu hu lu hU~M phaT:
ces bro brdung ngo //
skabs 'ga' zhig tu gtor dbang byed na gnad kyi shog gcig mar gsungs pa bzhin bskur ro //
dngos grub len pa ni /
gtor ma lhar gsal ba la mchod cing bstod nas dzapa? kyis thugs dam bskul te /
bde mchog bde spyod nam mkha'i dkyil yangs nas :
rgyal ba'i dkyil 'khor sras bcas thugs dam can :
badzra gu ru pad+ma thod phreng gi :
sku gsung thugs dang mnyam sbyor dngos grub mchog :
phrin las rnam bzhi lhun gyis grub pa'i dpal :
bum pa bzang dang dpag bsam nor bu'i tshul :
da lta nyid du bdag la bstsal du gsol :
'gyur med sku yi dngos grub bstsal du gsol :
'gag med gsung gi dngos grub\u0f8e
'khrul med thugs kyi dngos grub\u0f8e
yon tan re skong dngos grub\u0f8e
phrin las 'gro 'dul dngos grub\u0f8e
'chi med tshe yi dngos grub\u0f8e
'dzad med nor gyi dngos grub\u0f8e
thun mong yid bzhin dngos grub\u0f8e
bla med mchog gi dngos grub bstsal du gsol :
rtsa sngags kyi mthar /
kA ya wA ka tsit+ta sid+d+hi pha la ho :
zhes pas gtor ma'i ye shes pa bdag la bstim /
dam tshig pa 'dod yon bdud rtsir zhu bar bsams la gtor zan dngos grub kyi rdzas su rol lo /
dbang bskur gtso bor byed na tshogs la rol pa'i sngon du byed pa phyag len no //
rtsa ba'i gsum pa nyams chag skong ba ni /
spyi bo'i bla ma rdo rje sems dpa'i ngo bo la rten bcas te yi ge brgya pa ci nus brjod pas bzod par gsol te /
nyer bsdu ni /
bla ma rdo rje sems dpa' nyid :
dgyes pa chen pos rang la thim :
rang yang kun gzhi ma bcos pa'i :
ngang la yid ni 'dzin pa bral :
rnam dag spros bral chos kyi sku :
zhes pas dkyil 'khor gyi 'khor lo thams cad spyi bo'i bla ma la 'dus shing :
de nyid rang la bstims nas gnyis med spros bral blo 'das kyi dgongs pa bskyang ngo //
rtsa ba'i bzhi pa las tshogs sgrub pa ni /
mtshan brgyad du sgrub pa'i man ngag bkol byang bzhin shes par bya'o //
rtsa ba'i lnga pa grub mtha' bzung ba ni /
lam 'di kho na dngos grub thams cad kyi rtsa bar nges pa'i gdengs bca' ba nyid do //
rtsa ba'i drug pa smon lam gdab pa ni /
e ma ho :
bdag gis 'gro ba kun don du :
bskal pa dpag med tshun chad nas :
tha ma da ltar thug gi bar :
bdag gi lus ngag yid gsum gyis :
bla ma skyes mchog yi dam lha :
sangs rgyas byang sems DA ki'i tshogs :
bsgoms bsgrubs mchod cing bstod pa dang :
bris bklags bcangs shing kun chub bgyis :
lta dgongs la sogs dge spyad pa'i :
'bras bu dus 'dir smin gyur nas :
kun mkhyen ye shes mchog thob shog :
gzhan yang phyogs bcu dus gsum gyi :
bla ma'i thugs dgongs rab rdzogs shing :
dus gsum pha mas sna drangs pa'i :
'gro drug sems can ma lus pa :
bla ma mchog gis rjes bzung nas :
yang dag rdo rje'i don rtogs shog :
ces pa dang /
rjes 'brel shis pa brjod pa ni /
shes bya'i don la ma rmongs pa'i :
bla ma dam pa'i bkra shis shog :
gang la bsam pa'i don 'grub pa'i :
don grub mchog gi bkra shis shog :
sku gsung thugs kyi b+ha ga nas :
phyag rgya chen po'i bkra shis shog :
ces sogs shis pa rgya cher brjod pas dge legs su bya'o //
de ltar mkha' khyab rgyal ba'i spyi gzugs mcho~Xg
/mcho~Xg gi myur lam bla ma sgrub pa'i thaba~Xs //
thaba~Xs tshul kun gyi snying po rmad byung 'a~Xdi //
'a~Xdi phyir bde legs 'dod pa rnams kyis brten //
o rgyan bla ma'i thugs sgrub kun gyi phul //
gsang 'dus rtsa ba'i sgrub thabs gzhung nyid dang //
lhan thabs le brgyad skabs don 'brel chags pa //
gyer bsgom bklag chog 'jug bde'i khrigs su bsdebs //
sngon byon mkhas dang grub pa dam pa sogs //
du mas rgyas bsdus rnam pa mang mdzad mod //
'on kyang rang blos phyogs mthong brjod pa'i mtha'//
bkag pa med phyir lhag bsam dag pas so //
'di las bsod nams dge ba'i dngos po gang //
thob pa de yang mkha' khyab 'gro ba rnams //
srid zhi'i mtha' gnyis spangs pa'i zung 'jug lam //
o rgyan bla ma'i go 'phang thob phyir bsngo //
bla ma gsang ba 'dus pa'i las byang snying po rab tu gsal ba zhes bya ba 'di'ang /
gsang 'dus sgrub pa'i gzhung nyid rtsa bar bzung /
kha skong le brgyad dang skabs babs kyi 'brel bsdebs nas gyer bsgom chog sgrig la 'jug pa bde ba'i dbang du byas te o rgyan smin grol gling rig 'dzin 'dus pa'i sder tshes bcu'i mchod pa spros bcas kyi phyag bzhes can btsugs pa'i tshe snyom las pa 'gyur med rdo rjes sbyar ba'i yi ge pa ni dge sbyong blo gsal rgya mtsho dang o rgyan dpal 'byor te rnam pa gnyis kyis so //
sarba dA mang+ga laM//
