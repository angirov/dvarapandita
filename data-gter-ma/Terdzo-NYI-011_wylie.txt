dpal ldan mgon po'i skong ba bsdus pa dgra bgegs tshar gcod bzhugs so //
chos skyong rgyal po dpal ldan mgon po yi //
skong bsdus tshig nyung don che kun 'dus la //
dam rdzas gtor chen bsham zhing tshil chen gyi //
dud pa byas la 'di skad gyer bar bya //
hU~M/
ri rab chen po'i pho brang du //
chos bzang lha yi 'dun sa'i steng //
a mo li ka'i rdo leb dbus //
pad+ma nyi ma brtsegs pa'i thog
/bi nA ya ka pho mo'i steng //
mgon po ma hA kA la ni //
sku mdog mthing nag char sprin mdog
/tshogs rje tshogs bdag thugs dam bskang //
de yi g.yon du bzhugs pa yi //
yum chen yak+sha bai ta li //
nag mo gri gug thod khrag 'dzin //
sku la mkha' 'gro'i chas kyis brgyan //
chibs su drel rta gwa pa 'chib //
rlung nag 'tshubs ma'i klong du bzhugs //
'khor du ma mo mkha' 'gros bskor //
'dod yon mchod pas thugs dam bskang //
dpal ldan mgon po nag po yi //
sku gsung thugs kyi sprul pa gsum //
mgon po sku mchog chen po ni //
sngo skya tri shUl thod khrag bsnams /
khro bo khro mo'i 'khor gyis bskor //
sku mchog 'khor bcas thugs dam bskang //
mgon po gsung mchog chen po ni //
dmar skya gru tshal thod khrag gsol //
lha dmag tshogs kyi 'khor gyis bskor //
gsung mchog 'khor bcas thugs dam bskang //
mgon po thugs mchog chen po ni //
mthing nag gri gug thod khrag 'dzin //
nag po stong dang sha za 'bum gyis bskor //
thugs mchog 'khor bcas thugs dam bskang //
hU~M/
yang cig mgon po'i bka' nyan tshogs //
shar phyogs mgon po dpa' rab 'chang //
smug nag nyi zer zhags pa bsnams //
ngang pa rngog nag chibs su 'chib //
'khor dang bcas pa'i thugs dam bskang //
lho phyogs mgon po legs ldan ni //
mthing nag tsan+dan bing chen phyar //
rta mchog rngog nag chibs su 'chib //
'khor dang bcas pa'i thugs\u0f8e
nub phyogs brag lha mgon po ni //
dmar nag tsan dan gru tshal bsnams //
mtshal bu rting dkar chibs su 'chib //
'khor dang bcas pa'i thugs\u0f8e
byang phyogs mgon po rnam thos sras //
g.yas g.yon mdung dar ne'u le 'dzin //
seng ge dkar mo chibs su 'chib //
'khor dang bcas pa'i thugs\u0f8e
shar lho mgon po dzam b+ha la //
sngon po mdung dar ne'u le 'dzin //
chu ris sngon po chibs su 'chib //
'khor dang bcas pa'i thugs\u0f8e
lho nub mgon po re man+ta //
mthing nag phyag na ru mtshon bsnams //
g.yu rngog sngon po chibs su 'chib //
'khor dang bcas pa'i thugs\u0f8e
nub byang mgon po sha ba ri //
ljang gu rma bya'i rgyal mtshan phyar //
bra nag rting dkar chibs su 'chib //
'khor dang bcas pa'i thugs\u0f8e
byang shar mtshams kyi mgon po ni //
phyag na ru mtshon dkar po bsnams //
gro bo g.yu rngog chibs su 'chib //
'khor dang bcas pa'i thugs\u0f8e
steng mgon dung gi thor tshugs can //
sku mdog nag po ral gri 'debs //
ngang pa rngog dmar chibs su 'chib //
'khor dang bcas pa'i thugs\u0f8e
'og phyogs mgon po bai ta li //
sku mdog nag po satwa re bsnams //
phag chen gtams pa'i khri la bzhugs //
'khor dang bcas pa'i thugs\u0f8e
hU~M/
yang cig mgon po'i bka' nyan rnams //
shar gyi phyogs kyi mgon po ni //
srid pa lha yi gtso bo ste //
lha dmag 'bum bcas thugs dam bskang //
lho yi phyogs kyi mgon po ni //
gshin rje ya ma rA dza ste //
gshin rje 'bum bcas thugs\u0f8e
nub kyi phyogs kyi mgon po ni //
ma mo srid pa'i rgyal mo ste //
ma mo 'bum bcas thugs\u0f8e
byang gi phyogs kyi mgon po ni //
bdud pho skos rje brang dkar ste //
bdud dmag dpung gi thugs\u0f8e
shar lho mtshams kyi mgon po ni //
btsan rje srog zan dmar po ste //
btsan dmag dpung gi thugs\u0f8e
lho nub mtshams kyi mgon po ni //
rgyal po pe har dgra bla ste //
'gong po 'bum bcas thugs\u0f8e
nub byang mtshams kyi mgon po ni //
gnod sbyin kA la yak+sha ste //
gnod sbyin 'bum bcas thugs\u0f8e
byang shar mtshams kyi mgon po ni //
klu bdud 'chi bdag mgo dgu ste //
klu bdud 'bum bcas thugs\u0f8e
yang cig mgon po'i bka' nyan pa //
lha dmag 'khor bcas thugs\u0f8e
dgra bla'i dmag tshogs thugs dam bskang //
hU~M/
ma hA kA la'i phyi 'khor ni //
dpal mgon bdun cu rtsa bdun dang //
lha klu gza' chen nor srung dang //
phyogs skyong rgyal chen la sogs pa'i //
gtsang ris mgon po'i thugs dam bskang //
ma hA kA la'i bka' sdod ni //
dri za me lha gshin rje dang //
bden bral chu lha rlung lha dang //
gnod sbyin dbang ldan sa bdag dang //
nyi zla gza' skar tshogs dang bcas //
lha yi tshogs dang klu yi tshogs //
srin po ro langs sha za'i tshogs //
mkha' 'gro shugs 'gro ma sring rnams //
bskang ngo mchod do thugs dam bskang //
yang cig bka' nyan las mdzad pa //
ma mo'i tshogs dang za byed tshogs //
gzhon nu mo dang gtogs 'dod mo //
rgya byin mo dang sna chen mo //
lha chen mo dang srin mo dang //
sbrul dang gzigs dang byi la dang //
pha wang dred mong phag dang ni //
rnga mong la sogs mgo brnyan can //
za byed gdug pa chen po'i tshogs //
phra men rnams kyi thugs dam bskang //
shan pa rnams kyi thugs\u0f8e
sprul pa rnams kyi thugs\u0f8e
yang sprul rnams kyi thugs\u0f8e
yang cig mgon po'i las mkhan rnams //
srid pa'i srog gcod nag po dang //
sde brgyad re 'byams mched brgyad rnams //
bskang ngo mchod do thugs dam bskang //
lo bdud re 'byams bcu gnyis dang //
las mkhan srin po rnam bzhi dang //
phung sri gri bo bco brgyad rnams //
bskang ngo mchod do thugs\u0f8e
de yi 'khor du gyur pa ni //
lha 'dre gri bo'i dmag tshogs dang //
bran dang yang bran shan pa'i tshogs //
srog la rngams pa'i pho nya rnams //
bskang ngo mchod do thugs\u0f8e
sdang ba'i dgra bo myur du sgrol //
bcol pa'iphrin las 'grub par mdzod //
ces pa mgon po'i don skong bsdus pa kho bo nam mkha' rin chen gyis sbyar ba mang+ga laM//
!
//mnga' gsol ni /
hU~M/
dpal ldan mgon po nag po la //
sangs rgyas rnams kyis mnga' gsol phyir //
sku mdog mthing nag 'jigs pa'i gzugs //
de bzhin bdag gis mnga' gsol lo //
dpal ldan mgon po nag po la //
rigs gsum mgon pos mnga' gsol phyir /
khro gnyer spyan gsum glog ltar 'gyu //
de bzhin bdag gis mnga' gsol lo //
dpal ldan mgon po nag po la //
chos skyong rnams kyis mnga' gsol phyir //
dbu skra dmar ser gyen du brdzes //
de bzhin bdag gis mnga' gsol lo //
dpal ldan mgon po nag po la //
rigs lnga'i sangs rgyas mnga' gsol phyir //
dbu la thod skam lnga yis brgyan //
de bzhin bdag gis mnga' gsol lo //
dpal ldan mgon po nag po la //
dkon mchog gsum gyis mnga' gsol phyir /
khrims kyi cha lugs gsum dang ldan //
de bzhin bdag gis mnga' gsol lo //
dpal ldan mgon po nag po la //
gshin rje rnams kyis mnga' gsol phyir //
zhal gdangs ljags 'dril mche ba gtsigs //
de bzhin bdag gis mnga' gsol lo //
dpal ldan mgon po nag po la //
rgyu skar rnams kyis mnga' gsol phyir //
smin ma sma ra me ltar 'bar //
de bzhin bdag gis mnga' gsol lo //
dpal ldan mgon po nag po la //
bdud kyi rgyal pos mnga' gsol phyir //
dar nag 'jol ber sku la gsol //
de bzhin bdag gis mnga' gsol lo //
dpal ldan mgon po nag po la //
lha srin sde brgyad mnga' gsol phyir //
dpa' bo stag gi sham thabs can //
de bzhin bdag gis mnga' gsol lo //
dpal ldan mgon po nag po la //
gza' chen rnams kyis mnga' gsol phyir //
shangs nas gdug pa'i rlung nag 'tshubs //
de bzhin bdag gis mnga' gsol lo //
dpal ldan mgon po nag po la //
dpa' bo rnams kyis mnga' gsol phyir //
tsan+dan bing chen g.yas na phyar //
de bzhin bdag gis mnga' gsol lo //
dpal ldan mgon po nag po la //
ma mo rnams kyis mnga' gsol phyir //
thod khrag 'bar ba thugs kar bsnams //
de bzhin bdag gis mnga' gsol lo //
dpal ldan mgon po nag po la //
gnod sbyin rnams kyis mnga' gsol phyir //
rin chen 'bar bas sku la brgyan //
de bzhin bdag gis mnga' gsol lo //
dpal ldan mgon po nag po la //
klu chen rnams kyis mnga' gsol phyir //
sbrul gyi chun pos sku la brgyan //
de bzhin bdag gis mnga' gsol lo //
dpal ldan mgon po nag po la //
srin po rnams kyis mnga' gsol phyir //
thod rlon phreng ba'i do shal can //
de bzhin bdag gis mnga' gsol lo //
dpal ldan mgon po nag po la //
drang srong rnams kyis mnga' gsol phyir //
sku yi cha lugs gsum dang ldan //
de bzhin bdag gis mnga' gsol lo //
dpal ldan mgon po nag po la //
srid pa gsum gyis mnga' gsol phyir //
sku yi lte ba zur gsum zabs //
de bzhin bdag gis mnga' gsol lo //
dpal ldan mgon po nag po la //
me lha rnams kyis mnga' gsol phyir //
me dpung 'bar ba'i klong na bzhugs //
de bzhin bdag gis mnga' gsol lo //
dpal ldan mgon po nag po la //
sa bdag rnams kyis mnga' gsol phyir //
bam chen gdan la brkyang bskum bzhugs //
de bzhin bdag gis mnga' gsol lo //
dpal ldan mgon po nag po la //
lha chen rnams kyis mnga' gsol phyir //
bswo sgra drag po gsum dang ldan //
de bzhin bdag gis mnga' gsol lo //
dpal ldan mgon po nag po la //
lha min rnams kyis mnga' gsol phyir //
cha sgra drag po gsum dang ldan //
de bzhin bdag gis mnga' gsol lo //
dpal ldan mgon po nag po la //
mi rnams kun gyis mnga' gsol phyir //
rin chen sna lngas sku la brgyan //
de bzhin bdag gis mnga' gsol lo //
dpal ldan mgon po nag po la //
byol song rnams kyi mnga' gsol phyir //
shes rab ye shes sgron me bsnams //
de bzhin bdag gis mnga' gsol lo //
dpal ldan mgon po nag po la //
yi dwags rnams kyis mnga' gsol phyir //
rin chen 'bar ba'i gtsug phud can //
de bzhin bdag gis mnga' gsol lo //
dpal ldan mgon po nag po la //
dmyal ba rnams kyis mnga' gsol phyir //
spyan nas bskal pa'i me chen 'bar //
de bzhin bdag gis mnga' gsol lo //
dpal ldan mgon po nag po la //
bA ya be yis mnga' gsol phyir //
shangs nas bskal pa'i rlung chen 'tshubs //
de bzhin bdag gis mnga' gsol lo //
dpal ldan mgon po nag po la //
chu lha rnams kyis mnga' gsol phyir //
zhal nas bskal pa'i chu chen 'khyil //
de bzhin bdag gis mnga' gsol lo //
thugs dam rgyud bskul bcol pa'i phrin las mdzod //
dpal ldan mgon po'i mnga' gsol zhes bya ba rdzogs so ///
/
