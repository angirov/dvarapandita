
\u0f01\u0f83:
'jam dpal nag po'i skor las :
gshor dkar nag khra gsum zhes bya ba'i zab rgya can bzhugs pa'i dbu'o :
\u0f88\u0f88\u0f88\u0f88\u0f88
dpal ya mAn ta ka la phyag 'tshal lo :
srung zlog bsad gsum gyi gshor :
bcas bcos ma gsang ba yang phur gdams pa'o :
de la srung ba sku gdung lnga ma :
zlog pa thod pa bzhi ma :
bsad pa phur bu gsum pa'o :
srung ba sku gdung lnga ma'i gdams pa ni :
sa sna lnga las byas pa'i sku gdung tsha tshA khong seng ma lnga bzhengs pa'i nang du sman sna dri bzang gis 'jam dpal nag po'i srung ba tshul bzhin du bris pa'i rgyab tu :
dbus kyi de la /
oM na mo b+ha ga wa te ta thA ga ta ya :
ar+ha te samyak+saM bud+d+hA ya :
bai ro tsa na ma ma kA ya wA ka tsit+ta a d+hiSh+ThA na :
rak+Sha ku ru swA hA:
zhes pa bri :
shar gyi de la :
gzhan ma de 'dra ba la :
ak+Sho b+h+ya :
zhes pa dang :
smad kyang gong gi des 'gre'o :
lho'i de la yang :
gong 'og de sngar dang 'dra ba la :
rat+na saM b+ha wa :
nub kyi de la yang gong 'og sngar ltar las :
a mi ta b+ha wa :
de bzhin byang du yang :
a mo g+ha sid+d+hi :
zhes pa rnams bris pa dang :
'bru sman rin chen gang 'dzom dar zab rat+na lngas dril te :
tsakra rab gnas byas pa dang bcas pa gzhug :
rigs kyi sku mdog dang mthun pa'i tshon gyis legs par byugs nas :
gdan gtsang ma'i steng du bzhugs la :
sku gdung rab gnas spyi dang mthun par bya zhing :
tsha tshA rnams phyi sku gdung tsha tshA'i rnam pa la :
nang gzhal yas khang yangs shing rgya che ba'i dbus su :
rigs kyi lha so sor bskyed de :
shar du mi bskyod pa sngon po :
mnyam gzhag sa gnon gyi phyag rgya can :
lhor rin chen 'byung ldan ser po mnyam gzhag mchod sbyin gyi phyag rgya can :
nub tu 'od dpag med dmar po :
mnyam gzhag gi phyag rgya :
byang du don yod grub pa ljang gu :
mnyam gzhag skyabs sbyin gyi phyag rgya can :
thams cad longs spyod rdzogs pa'i cha lugs can la :
srung skyob kyi las mdzad pa'i thugs rje can du gsal ba rnams kyi thugs kar :
nyi zla las grub pa'i ga'u 'od zer 'phro ba'i nang du bsrung bya mi nor 'khor sde dpung dang bcas pa tshud par bsam :
lha tshogs la dgongs gsol dang :
bsrung bya \u0f95\u0f91\u0f7b la bsrung bar mdzad du gsol :
la sogs gang 'dod kyi phrin las gsol tshig brjod /
mchod pa 'bul :
bkra shis kyi tshigs su bcad pa brjod :
de ltar byas pa dang ldan pa'i sku gdung lnga po phyogs ma log par khang pa'i dbus ka ba'i 'gram mam gang 'thad du :
dar snas dril la stegs kyi khar :
bskor ba 'phel ba'i gnas su bzhugs su gsol :
de dag la bdun rnam dag bya :
dus bzang gi skabs su bskor ba brgya rtsa re ma chag par bya zhing :
dpal gshin rje gshed dang rigs lnga la sogs ye shes kyi lha zhi ba dang :
rdo rje khro bo grangs med par spyan drangs la bstim zhing :
bsrung bya thams cad bsrung ba dang :
pha rol mi ma yin pa'i byad dang :
rbod gtong bsam sbyor ngan pa thams cad las skyabs su gsol ba'i thugs dam bskul ba dang :
gsol ba gdab pa rnams bya'o :
tshul de lta bu ni srung ba'i mchog dam pa'o :
:gnyis pa thod pa bzhi ma'i zlog pa ni :
dus gza' drag po'i dus su dug khrag gi khu bas dug shog la tsakra rim pa dgu bskor ba'i dbus su :
ya ma b+h+yo gsum brtsegs mar bris pa'i mtha' skor du :
oM ya mAn ta ka hU~M phaT:
ces bri :
de'i phyi rim mu khyud la :
oM hrIHSh+Ti wI kr-i tA na na hU~M phaT:
ces pa bri :
de rgyab rtsibs bzhi bris pa'i nang du rim pa ltar :
shar du :
oM dzi na dzika? hU~M phaT:
lhor :
oM rat+na d+h+r-ika? hU~M phaT:
nub tu :
oM a ro lika? hU~M phaT:
byang du :
oM pra dz+nyA d+h+r-ika? hU~M phaT:
ces pa rnams bri :
mchan bzhi la :
hU~M trAM hrIHA:
zhes 'bru re re bri :
de'i rgyab mu khyud la :
oM ya ma rA dza sa do me yo :
ya me do ru :
Na yo dA ya :
ya do yo ni :
ra ya k+She ya :
ya k+She yany+tsa :
ni ra ma ya hU~M phaT:
ces bri :
de rgyab rtsibs brgyad la :
phyogs bzhir :
oM mo ha ra tI hU~M phaT:
oM dwe Sha ra tI hU~M phaT:
oM rA ga ra tI hU~M:
oM badzra ra tI hU~M phaT:
ces pa dang :
mtshams kyi rtsibs bzhir :
oM mud gar d+h+rig hU~M phaT:
oM daN+Da d+h+ri ga hU~M phaT:
oM pad+ma d+h+rig hU~M phaT:
oM khad+ga d+h+rig hU~M phaT:
ces pa rnams bri :
rtsibs mchan brgyad la :
oM hU~M b+h+yo trig khroM phaT:
oM ni ma ra ni b+h+yo :
mA ra du na b+h+yo :
rag mo rag shan ting b+h+yo :
ya rag sha b+h+yo :
mA ra ya mA ra ya b+h+yo :
tsa ki la ma b+h+yo :
zhes pa rnams bri'o :
de rgyab mu khyud la :
oM a kro rA tsa du na sa du snying la phril phril :
a kro rA tsa tsi ra na sha sha la rbad rbad :
ya yA rnal ma tri tsa gnod byed byad ma'i snying la kha thun mA ra ya rbad :
oM trag rag sha kha mun tra mu ru lu ru lu hU~M b+h+yo hU~M:
e ka tsA ti tsa pa la mi sha byad ma mA ra ya hU~M phaT:
ces pa bri :
de rgyab mu khyud la :
A li kA li bri'o :
de'i rgyab tu cha chen gcig bskor ba la :
pad+ma la gnas shing :
dar dpyang dang ldan pa'i gri gug :
mtshon rtse gcig :
gtun shing :
chu gri :
rdo rje rtse gcig :
satwa re :
mdung thung :
mda':
lcags kyu :
dbyug pa :
kha T+wAM ga :
'khor lo :
rdo rje rtse lnga pa :
rdo rje tho ba :
ral gri :
rnge'u chung :
khrag gis gang ba'i thod pa :
mgo phub :
rkang pa :
zhags pa :
gzhu :
rgyu ma :
dril bu :
lag pa :
ro ras :
skyes bu gsal shing la btsugs pa :
me thab :
thod tshal :
sdigs mdzub :
'phan rtse gsum pa :
rlung ris rnams bri ba ni :
rtse mo phyir phyogs pa'o :
de rgyab mu khyud la :
pha rol mi dang mi ma yin pa'i byad kha zlog :
phur kha zlog :
zor kha zlog :
rbad 'dre zlog :
rbod gtong zlog :
ces pa la sogs zlog pa'i tshig ci 'dod pa rnams bri'o :
de rgyab mu khyud la :
sarba b+hU ta sha trUM:
byad ma gnod byed :
sarba aM g+hu sha :
ha ra sa ha ra :
tra sA ya :
be ga ra Na :
b+hin d+ha b+hin d+ha tIk+Sh+Na :
tsakra ha ra tshin d+ha :
mA ra ya :
nur nur :
e sa tra ma b+h+yo b+h+yo :
lha'i byad zor rig sngags sarba b+h+ya ba ta yA:
klu'i byad zor rig sngags sarba b+h+ya ba ta yA:
btsan gyi byad zor rig sngags sarba b+h+ya ba ta yA:
bdud kyi byad zor rig sngags sarba b+h+ya ba ta yA:
ma mo'i byad zor rig sngags sarba b+h+ya ba ta yA:
gshin rje'i byad zor rig sngags sarba b+h+ya ba ta yA:
gnod sbyin gyi byad zor rig sngags sarba b+h+ya ba ta yA:
gza' bdud kyi byad zor rig sngags sarba b+h+ya ba ta yA:
ces gang bzlog par 'dod pa de'i sham du :
byad zor rig sngags sarba b+h+ya ba ta yA:
zhes btags pa can rigs dang rigs can bri bar bya'o :
de'i rgyab tu 'byung ba me rlung 'khrugs pa yang bri'o :
de ltar bris pa'i tsakra la :
dug khrag dang tshon bsres pas kyang byug par bya'o :
de gdan gyi steng du bzhag la rab gnas tshul dang mthun par bya'o :
'dir smras pa /
(ha)
w+nangawatsha tswajawa[<!TCC Tibetan character 4,200 undefined in unicode!>\u0f72]nya :
gnyog nyo tsha j+yag nyajawa[<!TCC Tibetan character 4,200 undefined in unicode!>\u0f72]nya nyo :
de ltar tsakra rab gnas ldan pa bzhi bris te :
shar du mi'i thod pa'i nang du gcig gzhug :
lhor rta nag gi thod par gcig gzhug :
nub phyogs su glang stag ri ba'i thod par gcig gzhug :
byang phyogs su spyang dar ma'i thod par gcig gzhug la phyar :
thod pa rnams kyi phyi la :
khrag dang :
dug dang :
btsag mtshal gang rnyed btul ba sbyar bas dmar por byugs la :
a kro rA tsa'i zlog sngags ring mo bris la chu rtsis byugs :
rgyal mtshan bzhi po'i mgul du yang :
shar phyogs rkang gnyis pa'i rgyal mtshan gyi mgul du :
tsan+dan gyi byang bu khru gang ba la :
pUrbe d+he shan ya mAn ta ka e sa b+h+yo zlog :
ces pa dang :
lho phyogs rmig zlum rgyal mtshan gyi mgul du yang :
skyer pa'i byang bu khru gang ba la :
d+ha khen :[ \u0fa6\u0fb7\u0f91]na :
ya mAn ta ka e sa b+h+yo zlog :
ces pa dang :
nub phyogs ra can gyi rgyal mtshan mgul par :
seng ldeng gi byang bu khru gang ba la :
a sha ma ra ka :
ya mAn ta ka :
e sa b+h+yo zlog :
ces dang :
byang phyogs mche ba can gyi rgyal mtshan mgul par :
'o se'i byang bu khru gang ba la :
u ta ra ya ra yA:
ya mAn ta ka :
e sa b+h+yo zlog :
ces pa rnams brtsegs mar bris te :
bzos pa'i nang du dug khrag dang mtshal sbyar la byugs :
yi ge thams cad dbu can du byas nas :
lung bzang po dang bcas la btags :
de nas thod pa bzhi po las kyi gshin rje dmar po :
lag pa gnyis kyis nyi zla cha lang rdeb pa'i tshul du gzung zhing :
byang bu rlung gis bskyod pa'i tshe :
nyi zla'i dkyil 'khor brdab pa tsam gyis :
gnod byed byad ma lha srung dang bcas pa rdul du brlag par bsam :
thod pa bzhi kha phyir bstan la :
khang pa'i phyogs bzhir gzug par bya'o :
las kyi gshin rje rnams kyang zhal phyir gzigs shing :
byad dang rbod gtong rig sngags thams cad bzlog pa'i las byed par bsam :
rgyal mtshan bzhi po ro ras la dug khrag gis :
ya ma b+h+yo :
yi ge 'bru gsum po cher brtsegs te bris la cod pan btags par bya'o :
rgyal mtshan 'phyar bar las kyi gshin rje bstims rab gnas bya :
byad dang rig sngags bzlog pa'i phrin las la gzhol ba rnams kyang bya'o :
thod pa bzhi po dmigs gsal can ma rnyed kyang :
rkang gnyis :
rmig zlum :
rwa can :
mche ba can gzhan yang rung zhing rig pas dpyad de shes par bya'o :
gsum pa phur pa gsum gyis bsad pa'i las ni :
gri lcags :
seng ldeng :
dug tsher gsum las byas pa'i phur pa mtho gang ba gsum bcos pa'i mgul du :
dar mthing gi cod pan la :
shrI ya mAn ta ka :
kA la rU pa gnod byed byad ma'i snying la mA ra ya dza :
zhes pa bri :
dmigs bya byad ma'i zag pa'am :
rkang rjes kyi sa la sogs pa gang rnyed dang :
sa byings skam po bsres pa'i rU pa khru gang las mi chung ba :
gzugs dang skye mched dod pa :
gan rkyal du gnas pa gcig bzos pa'i lto bar :
ling ga dpe chung ltar bris pa gzhug :
rU pa de'i spyi bor dpral bar lcags phur gzug :
mgrin par seng ldeng gi phur pa gzug :
snying gar dug shing gi phur pa gzug :
de 'brub dong gru gsum pa'am lcags slang nag po'i nang du bzhag :
rang nyid las kyi gshin rje dmar nag khrag gi ral pa can :
khro gtum phyag g.yas pas gnam lcags kyi phur pa gdengs pa :
g.yon zhags pa nag po 'dzin pa :
de yang zhags pas gnod byed byad ma'i rke nas gzung zhing :
g.yas pas spyi bor 'debs pa :
byad ma gnod byed bkug cing rU pa la bstims nas phur pa btab pa tsam gyis :
dbang po'i sgo thams cad nas khrag lhug lhug byung ba rnams :
dug gi srin bu mang po las gshin gyi mthu las 'phros pas :
hU~M sgra dang bcas nas byung ba tsam gyis :
byad ma de rnams nyam thag chad cing :
mthar srin bu rnams kyis byad ma'i srog gi shan pa byas :
khong par zhugs nas :
thams cad ma lus zos par bsams la :
bsad sngags 'di bzlas par bya'o :
:si ta yan ti sha trUM dgra bo'i tsit+ta khas khas :
a mu kaM mA ra ya srog la dung dung :
dzI baM da ra ya :
a gad ta mA ra ya rbad rbad :
byad ma gnod byed che ge mo'i dzI baM mA ra ya dza :
zhes pas :
dgong mo grib so nag ngam gyis byung nas bzlas shing :
phur pa gsum gyi mgo la rdo rje tug tug lan nyer gcig re bya'o :
las kyi gshin rje la dmar gtor bshams la :
gnod byed byad ma'i sha khrag rus gsum du dmigs la 'bul zhing :
phrin las gzhol ba dang bstab pa bya'o :
las grub nas :
rU pa lha khang gi them 'og gam :
mchod rten gyi rmang du mnan :
khong pa'i ling ga bton la :
dug shing gi me la bsreg :
ro ma yang rU pa dang mnyam por mnan no :
phur pa gsum po dar nag gis dril te sba :
'di'i gnad la :
bca' gzhi dmigs yul des mi mthong bar bya :
las gshin la gtor ma nar mar 'bul :
'di nyid gshin rje la yi dam du byed pa la las sbyor mi bya :
gzhan 'dra :
'di gshor yin pas mtshams bcad mi dgos :
las sbyor byed dus smra ba bcad la bya'o :
bsad pa phur bu gsum mar grags pa'o :
sa ma ya :
rgya rgya rgya :
:srung ba sku gdung lnga ma dang :
zlog pa thod pa bzhi ma dang :
bsad pa phur bu gsum pa 'di :
gshin rje'i gshor dkar nag khra gsum :
bcas chog ma'i srung zlog bsad gsum yin pas :
shin tu gsang ba gal che'o :
man ngag gi gnad la :
srung yig thams cad kyi yig mgo phyir bstan par bya'o :
bsad zlog gnyis kyi yig mgo nang du bstan :
srung ba'i bzlas brjod dus kyi mchil snabs khong du btang :
phreng ba nang du 'dren :
bsad zlog gnyis kyi bzlas brjod kyi mchil ma phyir dor :
phreng ba yang phyir 'dren par bya'o :
a kro rA tsa'i sngags ring srung zlog gnyis yod pa spyi dang 'dra zhing :
dag pa gnad che'o :
sa ma ya :
rgya :
rgya :
rgya :
sbas rgya :
gtad rgya :
gter rgya :
kha thaM:
d+ha thim :
sprul pa'i skyes mchog sangs rgyas gling pas gshin rje rgyal dong kha'i gter nas bton pa'o //[ \u0f01\u0f83]:
srung zlog bsad gsum gyi gdams pa gshor rta zhon gdan 'dings kyi skor rnams bzhugs so :[ \u0f01\u0f83]:
:\u0f88\u0f88\u0f88\u0f88\u0f88\u0f88
srid pa gsum gyi bdag po za byed mche ba can :
rA hu la las kyi gshin rje nag po las :
lnga brgya dus kyi tha ma la bab pa'i tshe :
sngags pa nang rgyas 'byung zhing bstan pa nyams dma' ba'i tshe na :
ngan byed sngags pa ru tra 'dra bas sde brgyad kyi srog 'phrog :
chos byed kyi bshes gnyen la sbyor ba ngan pa sna tshogs btang ba 'byung ba'i gnyen por :
sngags zlog nag po :
tsakra gshin rje rta ru zhon cing gdan du 'dings pa'i zab tig 'di bsdams so :
'di la spyi don rnam pa brgyad kyis bstan te :
rdzas gsag pa :
dus tshod :
tshes grangs :
tsakra bri thabs :
rab gnas :
lteb lugs :
bcang thabs :
las sbyor man ngag kha bsgyur :
lag len dmar khrid dang brgyad do :
de la dang po rdzas gsag pa ni :
mu zi nag po :
bong nga nag po :
gu gul nag po :
gri khrag :
yugs sa'i mngal khrag :
mdze khrag :
bong bu nag po'i khrag :
shu dag nag po :
ro ras nag po :
rabs chad nag po'i skra skud rnams bsags par bya'o :
gnyis pa dus tshod tshes grangs ni :
gdams pa 'di'i bya ba :
tsakra 'di bri ba :
rab gnas :
las sbyor la sogs gang dang gang byed pa :
phung gsum bdud kyi nyi ma drag la rtsub pa :
nyi shu dgu la sogs pa'i nyi ma nag po :
zla ba nag po la sogs pa rnams dang sprad pa gal che'o :
de yang nyi ma dgong mo dang :
nam phyed nas rtsom par byed do :
sngags pa'i kha yang byang ngam byang shar nyid du blta'o :
gsum pa tsakra bri ba'i thabs ni :
ro ras nag po rnyed na rab :
de ma rnyed na dug shog la bri bar bya ste :
gong du bstan pa'i rdzas sna rnams kyis tsakra phyi nang gnyis su bri :
nang gi tsakra ni :
mu khyud rim pa lnga bskor te :
dbus su tsakra rtsibs drug rno ba'i ngar dang ldan pa :
rtsibs rtse mu khyud la ma reg pa'i nang du :
gnod byed byad ma yan lag brgyangs pa :
lce phyir phyogs pa'i rtse mo lte bar sleb pa'i dkyil du rdo rje rgya gram rwa lnga pa bri :
de'i mtha' ma la :
byad ma'i snying kha rag dun te rbad :
srog la rbad :
dbugs la rngubs :
sha la choms :
sha rus khrag rtsa la nur nur :
a ma tsa du ya tri su na :
ma ma ka dur tsa a tse du ya tri su na :
byad zor rig sngags sarba mA ra ya :
gtubs gtubs :
zlog zlog :
nan nan :
ces bri :
rdo rje'i lte ba la nr-i bris pa'i mtha' skor du :
pha rol gyi byad byed kyi ming dang :
mA ra ya khug dza :
ces bri :
byad ma'i yan lag rnams rtsibs drug gi nang du brgyangs pa la dgod pa ni :
lag pa g.yas pa la hU~M dza :
g.yon pa la ril thums :
rkang pa g.yas pa la rbad rbad :
g.yon pa la b+h+yo dza dza :
gsang gnas la phaT laM:
spyi bor satwaM b+ha ya nan :
dpral bar rus :
brla la bla dwags bri'o :
rtsibs drug gi mchan la :
byad ma gnod byed ch+khai mo'i snying rtsa la kha rag dun te rbad :
byad ma che ge mo'i srog la rbad :
dbugs la rbad :
sha la choms :
gnod byed che ge mo'i sha rus khrag rtsa la nur nur :
ces bri :
de yi phyi rim rtsibs brgyad la :
sde brgyad dregs pa'i sngags 'di bri :
a 
ma 
tsa 
du 
ya 
tri 
su 
na'o :
de yi rtsibs mchan brgyad la :
sde brgyad gnad la dbab pa'i sngags 'di bri :   'di phyi ma'i rtsibs mchan la'o :
a nan 
ma nan 
tsa nan 
du nan 
ya nan 
tri nan 
su nan 
na nan :
ces pa re bkod :
de'i phyi rim rtsibs brgyad la :
sde brgyad 'dus pa'i srog yig 'di dag bkod :
ma 
tsa 
du 
a 
ya 
sha 
la 
na 
zhes pa 'bru re bkod do :
'di gong gi rtsibs mchan la bri'o :
ya ma ka du rA tsa tri phu :
gong gi rtsibs mchan gyi sngags :
a nan ces sogs bri'o :
de yi phyi rim mu khyud la :
cha chen gcig bskor ba'i nang du mtshon cha bcu drug bri ba ni :
gri gug :
phur pa :
'khor lo :
ral gri :
mdung :
be con :
lcags kyu :
tho ba :
rdo rje :
kha T+wAM:
zhags pa :
dgra sta :
mda' gzhu :
thod dbyug :
tri shU la rnams cod pan dang bcas pa bkod pa rnams kyi rtse mo phyir phyogs pa'am :
gsod pa'i las la rtse mo nang du bya'o :
de'i phyi rim mu khyud la :
pho sngags 'di g.yas su bskor ba bri :    'di'i pho sngags mo sngags gnyis 'og gi bzla bya'i sngags kyi skabs su gsal bar mchan bu thebs pa ltar bri'o //
badzra ya tri trig mA ra ya :
zhes pa nas gtubs gtubs zhes pa'i bar du'o :
mo sngags 'di g.yon bskor du bri :
snying kha rag dun te rbad :
ces pa nas nur nur yan chad bri'o :
de ltar tsakra bris pa'i phyi rol du :
las kyi gshin rje sku mdog dmar po :
g.yas lcags kyu :
g.yon zhags pa 'dzin pa :
zhabs gnyis bsgrad pa :
mtshan ma dmar po gyen du bslangs pa :
de'i g.yas g.yon gnyis steng 'og gnyis dang bzhi la mchod rten rtse mo phyir bstan pa bzhi bri'o :
de ltar bris pa la'ang rdzas dang :
tshon bsres pa rnams kyis gang la gang 'thad du khyab par byug go :
rgyab phyogs kyi tsakra 'di mu khyud gcig bris pa'i nang du :
gru bzhi bsnol ma gnyis brtsegs pa'i dbus su :
ri rab gru bzhi bsnol ma'i gru chad bzhi la mchod rten re re :
zla gam bzhi la shar nas bzung ste :
gling bzhi gling phran dang bcas pa bcu gnyis bri'o :
de'i phyi skor gyi mu khyud gcig po de la :
pho sngags mo sngags g.yas skor g.yon skor bsnol ma bri :
de yi phyi rol gyi phyogs bzhir rdo rje rgya gram bzhi :
mtshams bzhir rdo rje phyed pa re re bri :
lte bar laM nan phyogs dang phyogs bral du bri :
bsad bzlog sbrags na :
pho sngags dang mo sngags kyi gzhug la :
gnod byed che ge mo'i lha srung gshed du phob cig :
lha srung rang bdud du phob cig :
lus rang gshed rang la phob cig :
ngag rang gshed rang la phob cig :
yid rang gshed rang la phob cig :
chos skyong rang gshed rang la phob cig :
kho rang gi nus pa kho rang gi gshed du phob cig :
rang srog rang gis chod cig :
rang mtshon rang la tshugs shig :
de nyid kyis bsgrubs pa'i lha dang chos skyong gis kho rang de nyid kyi sha la zo :
khrag la thungs :
dbugs la rngubs :
srog la choms :
rus la gtub cig :
ces phyi nang gnyis ka'i gsham du bri'o :
gshin rje dmar por bya :
byad ma'i ling ga la dug khrag gis byugs :
zag pa'i rdzas rnyed na byugs :
'khor lo rtsibs drug po de la dug gi me tog sngon po dang :
ram bsres la byugs :
gzhan yang gzhung nas bshad pa'i rdzas dang tshon bsres pas gang la gang 'os byugs par bya :
gshin rje'i gzugs kyi zhabs 'og tu gnod byed byad ma'i ling ga la :
ming rus dang bcas pa zag rdzas kyis byugs shing bri :
dmigs bya sde brgyad yin na :
sde brgyad pho thams cad zhabs g.yas pa'i 'og tu bri :
mo thams cad g.yon pa'i 'og tu bri :
bri ba'i dus su yang :
rang gi kha rlangs dang zag pa'i rdzas la sogs dri ma ma song bar bya :
gal te shor na bri tshar nas :
spos kyi dud pa tsakra bdug par bya'o :
bzlog bsad sbrags mar byed na :
rang lus srung ba'i gdams pa ni :
khyi dmar po'i snying shun nang du :
seng ldeng las byas pa'i be con sor bzhi pa bzos pa la :
a+yai a kro te ka kA la rU pa hU~M phaT:
ya mAn ta ka :
ma ma kA ya rak+Sh+yaM ku ru hU~M:
ma ma wA ka rak+Sh+yaM ku ru hU~M:
ma ma tsit+ta rak+Sh+yaM ku ru hU~M:
zhes yi ge dbu can du bris pas dril te btums :
de dar sna lngas dril nas rang gi lus la bcang bar bya'o :[ \u0f7f]bzhi pa rab gnas bya ba ni :
gong du bstan pa'i dus gza' drag po la :
gnas dur khrod dam :
khang stong la sogs pa :
cung zhig 'jigs pa'i gnas gcig tu phyin la :
rnal 'byor pa'i gdong la ro sol dang khrag bsres pa byugs :
lus la re snam nag po'i gos gyon :
mdun du gzhi ma nag po gcig gting ba'i steng du tsakra bzhag :
de nas rang nyid stong pa'i ngang las skad cig gis byad ma gnod byed gan rkyal du bsgyel ba'i steng du 'jam dpal gshin rje sku mdog mthing nag zhal gcig phyag gnyis :
phyag g.yas pas lcags kyu dmar po bsnams pas byad ma gnod byed lha srung dang bcas pa bkug nas tsakra la bstim pa :
g.yon pas zhags pa nag po bzung bas byad ma'i rke la bzung ste tsakra la bstim pa :
zhabs gnyis byad ma'i steng du dor stabs bsgrad pa :
ral pa gyen du brdzes pa la :
thod skam rin chen sbrul gyis brgyan pa :
zhal gdangs mche gtsigs 'jigs pa'i cha lugs la :
dur khrod 'bar ba'i chas kyis brgyan pa :
srid pa gsum la dbang byed pa gcig tu bskyed :
mdun gyi tsakra de yang lcags kyi 'brub khung ngam nag po gting ring ba :
dbang chen gser gyi sa gzhi'i 'og tu sleb pa :
nang du gru gsum gyi me 'bar ba las kyang 'brub dong gi kha nas drag po'i tshwa tshwa si li li 'phro ba :
de'i nang du byad ma de nag la skam pa sngo la rid pa :
shin tu nyam thag pa gan rkyal du bsgyel ba'i steng du :
khong rang gi lha srung de gshed du babs nas :
rkang pa g.yas pas rke mnan :
g.yon pas lte bar mnan :
lag pa g.yas pas gnam lcags kyi phur pa spyi bor btab pa :
g.yon pas rkang pa gnyis bzung ba :
shin tu khros nas kho pa'i gshed byed par bsam pa'i steng du rdo rje rgya gram pas bcad :
de'i steng du mchod rten lngas mnan nas bskal pa'i mthar yang mi thar ba :
de'i steng du 'jam dpal tshe bdag sku mdog dmar po zhal gcig phyag gnyis pa :
zhabs dor stabs bsgrad pa :
phyag g.yas lcags kyu dmar po me'i tshwa tshwa 'phro ba :
g.yon zhags pa nag po drag po'i rlung nag 'tshub pa bsnams pa :
zhal gdangs mche gtsigs ljags 'dril ba :
smin ma dang ag tshom bskal pa'i me ltar 'bar ba :
lcags kyi ral pa sprugs pa'i gseb nas khro chung dpag tu med pa 'phros pas :
gnod byed dgra bgegs byad ma lha srung dang bcas pa rang dbang med par la las rgyab nas ded :
la las mdun nas 'drud :
la las steng nas 'jum zhing 'gugs pa'i las byed pa :
stag lpags la sogs pa'i dur khrod kyi chas kyis brgyan cing :
lto ba yangs pa :
srid gsum zas su za ba :
ye shes kyi me 'bar ba'i klong na bzhugs pa bskyed :
de nas lcags kyu'i phyag rgya byas la bden pa'i stobs brjod cing :
gnod byed byad ma lha srung dang bcas pa dgug gzhug bya :
gu gul :
thang phrom :
khyi nag po'i brun gsum gyi dud pas bdug :
skyob byed mgon byed kyi lha rnams dang dang po phral :
bar du gshed du dbab :
mthar srog gi shan pa byed par bsam :
gzhan yang gdab las drag po gang shes bya'o :
de nas sngar gyi rdzas ngan rnams dang :
nyungs dkar nag :
ke tshe :
shang tshe :
zangs lcags kyi phye ma rnams la drag po'i sngags rgod 'dis ngar blud la tsakra'i dbus kyi ling ga la brab par bya'o :
byad ma che ge mo'i\u0f8e
'di nas /   snying kha rag dun te rbad :
srog la rbad :
dbugs la rngubs :
sha la choms :
sha rus khrag rtsa la choms choms :
sha rus khrag rtsa la nur nur :   'di bar mo sngags yin no /
a ma tsa du :
ya tri du na :
ya ma ka du :
rA tsa tri ya :
ma tsi du ye :
tri su na :
byad ma che ge'i byad kha phur kha thams cad mA ra ya gtubs gtubs :
zlog zlog :
non non :
'di nas /   badzra ya tri trig :
mA ra ya ni laM d+ha ra rag sha badzra :
a ri a ri ni :
nA ga tsa trig rbad :
tri ha ri ha ri tri :
byad ma che ge mo'i :
gtubs gtubs :   'di'i bar pho sngags yin no //
ma tsa du :
a sha ma la na :
sde brgyad kyi byad kha phur kha thams cad byad ma che ge mo la zlog zlog :
nan nan :
a nan :
ma nan :
tsa nan :
du nan :
ya nan :
tri nan :
su nan :
tsa du a sha ma la na ma :
a ma tsa du ya tri su na :
byad ma che ge mo'i snying kha rag dun te rbad :
srog la rbad :
srog la rgyug :
sha la choms :
sha rus khrag rtsa la choms choms :
sha rus khrag rtsa la nur nur :
thums ril dza :
b+h+yo b+h+yo dza :
rbad rbad :
ces pa'i dril sngags rnams drag la myur ba gnam lcags kyi mda' drag po bab pa ltar bzlas shing :
'di la thun gsum la lnga bcu re bzlas :
rgyun bsnyen ni :
gnod byed byad ma che ge mo'i snying kha rag dun te rbad :
ces pa ni rtag tu bzlas pa bsad pa'i sngags so :
gong ma ni nyi ma zlog pa'i sngags so :
bye brag bzhi pa ni brgyad pa lag len dmar khrid du gsal lo :
de ltar rab gnas zhag lnga'am bdun la sogs pa gang 'thad pha rol byad ma byin che chung dang spel la bya'o :
de yang byad ma byin shin tu che na zhag nyer gcig la sogs pa byas na shin tu brtan par shes par bya'o :
:lnga pa lteb lugs ni :
de ltar rab gnas tshar nas :
zur bzhi'i rdo rje phyed pa bzhi byad ma'i steng du blteb :
de nas logs bzhi'i rgya gram bzhi la zur re re yong :
de yang nang du byad ma'i steng du blteb :   shog ser la de ltar 'dug go
/yang mchod rten re re yong :
de yang nang du blteb :
de tshon skud sna lngas rgya gram du bcings :
de ro ras nag pos btums :
de re ba'i khug mar bcug la yugs sa'i skra skud kyis bcing :
dge ba'i bshes gnyen yin na :
nang du dar nag gis dril la :
phyi ro ras khug mar bcug :
de skra skud kyis 'tshem pa gong dang 'dra'o :
:drug pa bcang thabs ni :
bcas rnams legs par grub nas :
sdod dus gdan du 'ding bar bya ba ni gnyis :
bsad pa'i las dang :
zlog pa gnyis so :
bsad pa ni mal 'og tu dong gru gsum mtho gang brus pa'i nang du :
dur g.yam nag po'i sgrom gru gsum pa byas pa'i nang du gzhug :
steng nas kyang dur g.yam la rdo rje rgya gram bris pas bcad :
de'i steng du mal bca':
de ni lag len brgyad pa'i nang du gsal :
zlog pa ni :
gdan gyi bar du btsem par bya zhing :
yang na gdan dang sa'i mtshams su mnan par bya'o :
de yang ling ga 'og :
mchod rten dang rdo rje steng yod par bya'o :
'gro na rta ltar zhon par bya ba ni :
rta gdan la btsem pa'am :
l+h+wam gyi nang du bcug pa'am :
gos kyi 'gab ras la blan pa sogs gang 'os pa bya :
skye bo yin na dor rta'i nang du bcug pa la sogs mdor na rang gi sgyid pa yan la tsakra mi khyer :
rang gi 'og tu 'ong ba'i bca' kha gang 'thad phal cher rig pas dpyad la bya'o :
:bdun pa man ngag kha sgyur ni :
de ltar man ngag gi bcas kha byas pa tsam gyis :
pha rol po kho rang gi lha dang srung ma kho rang la log nas bdud du bab cing :
nus stobs ji ltar che ba tsam gyis kho rang la sdigs par 'gyur :
'di ni gshin rje nag po'i bzlog gshor che 'og ma yin pas byad ma phur thogs stong gi nus pa yang 'joms par byed cing :
zlog par byed nus pa yin no :
gal te bzlog pa'i rtags sam cho 'phrul che na :
pho sngags byings cher bzlas so :
sde brgyad la sogs mi ma yin pa'i byad kha byung na :
byad ma che ge zhes pa'i skabs thams cad du :
sde brgyad byad byed ces kha bsgyur zhing tsakra la yang bri :
ngag tu bzlas so :
pha rol byad byed bon po yin na :
bon srung gi lha rang gshed rang la phob cig :
ces gdags :
rta zhon nang thug na kho'i lha srung gi khong pa na :
byad ma kho rang bskyed :
kho rang gi khong pa na yang kho rang gi lha bskyed :
de'i thugs kar rang phyogs pa bsgom :
rang gi lha srung dang kho yi lha srung gcig na :
rang ma nyes pa'i dpang gzug :
kho dang lha srung gi bar du phra ma'i tshig gzhug par bya'o :
rta zhon gnad la ma thebs na :
tsakra gsum bya ste :
gcig mchod rten byin rlabs can gyi 'og tu mnan :
gcig rang gi sgo them zhabs su mnan :
gcig stan du 'ding bar bya :
de yang mchod rten 'og tu mnan pa de la :
byad ma gnod byed ces pa las ming mi gzhug :
sgo them 'og tu mnan pa la :
byad ma che ge zhes pa las :
lha srung dang bcas pa'i ming spel mi gzhug :
rang gi 'og tu mnan pa de la :
byad ma gnod byed che ge lha srung dang bcas pa zhes gzhug par bya'o :
pha rol bsod nams che ba dang thug na :
yugs sar lan gsum bab pa'i bud med kyi l+h+wam krad bar du blteb par bya'o :
phyi pa dang thug na tsakra'i dkyil du pha rol byad ma'i rU pa ming rus bla dwags dang bcas bdun byas la bstim :
pho sngags mo sngags gnyis kyi sham bur :
rang gshed rang la dbab pa'i dmod mo gzhug pa ni gong du bstan pa de ltar ro :
byad ma dge bshes yin na ri rab kyis mnan :
sngags nag :
phyi pa :
bon po :
skye bo la sogs yin na :
mchod rten dang rdo rje rgya gram gyis mnan par bsams te :
de rnams kyi 'og nas byad ma 'gul mi nus par bsam :
pha rol byad ma so so'i lha srung chos skyong dang bcas pa thams cad rab tu khros nas kho rang gi bdud du bab par bsam :
byad byed de'i lha srung rnams 'jig rten pa yin na rang gi 'og tu mnan :
ye shes pa yin na rang gi thugs kar bstims nas :
kho dang bral zhing rang gi mgon dang grogs su gyur par bsam :
rang la dam nyams byas pa'i rigs gang la byad byed na de nyid srog phral cing :
lha gshed la dbab pa'i gdams pa ni :[ \u0f88 ](ka)
tho tsan di dza tho tsan diwajagangawaowa :
(kha)
tho tsan di th+ya ta   bcus chen   tho tsan di wa 'khun wa tsa tsa ja wanya nyo :
(nga)
zeha pha yi ngan tsaha ga ngaha co :
sa ma ya :
la la kho'i srog pa rtsar 

zhugs nas srog gi rtsa rgyus thams cad   (ca)
'bi ja ca ca jawanya nyo :
pha rol gyis rang la rbad pa'i rtags byung na :
gang yin pa de nyid gnad la dbab :
bar du byad ma'i ming rus dpung dang bcas pa bcug :
dpon g.yog gam mi nor 'khor dang bcas pa zhes so :
sde brgyad mkhan dang 'gras na :
sde brgyad kyi rtags 'byung ba ni :
rbad mkhan med pa'i sde brgyad kyi cho 'phrul 'byung ba dang :
ma nor bar byas te gnad la dbab :
sde brgyad la yang ma mo :
btsan :
bdud :
lha :
gshin rje :
gnod sbyin :
gza':
klu sogs te :
de ltar gang yin spyi dang bye brag rnams legs par brtag pa gal che'o :
brtag pa ni :
pho sngags mo sngags kyi bar du sde brgyad bcug cing so sor gnad la :
ma mo rang gshed rang la phob cig :
btsan rang gshed rang la phob cig :
ces kun la 'gres par dbab par bya'o :
spyir dril ba ni lha ma srin sde brgyad rang gshed rang la phob cig :
ces pa'o :
nang 'gras thug nas rbod pa drag po byung na sngags 'di rtag par bzlas par bya :
badzra nur nur :
sha rus khrag rtsa la shig choms :
sha la dbugs rngubs srog la rbad :
dun te rbad :
snying kha rag rngubs rngubs :
tring tring :
ha ri ha ri :
nA ga rA tsa trig rbad :
a ri a ri ni :
nI laM d+ha ra rak+sha :
mA ra ya :
trig ta ya badzra :
zhes pa bzlas pa la 'bad do :
:brgyad pa lag len dmar khrid ni :
nyin par bzlog pa'i las bya ste :
rang nyid sku mdog dmar po re bsgom :
mdun bskyed nag po bsgom par bya :
nub mo bsad pa'i las bya ste :
'brub khung nang du byad ma bkug :
lha dbye grogs dang phral nas kyang :
srung ma de nyid gshed du dbab :
mdun bskyed lha yi thugs ka nas :
las kyi pho nya bshan pa'i tshogs :
dpag med 'phros shing bsad las bya :
la las bkug cing la las bsgral :
la las dbang po don snod khyer :
la las sha zos khrag 'thung zhing :
bsad pa'i phrin las grub dmigs la :
bsad pa'i sngags kyang drag tu bzla :
mthu byed byad ma'i gshed yin te :
ji ltar nus pa che na bzang :
zhag bdun dag nas mngon spyod 'grub :
nyin par nyi ma'i zlog sngags ni :
badzra ya ti trig ces pa nas :
gtubs gtubs bar du bzlas pas bzlog :
mtshan mo zla ba la gsod pa ni :
byad ma snying kha rag dun te rbad :
nur nur yan gyis gsod par byed :
de ltar zlog bsad gnyis kyi sngags :
so sor phral dang dril ba rnams :
dkyus la legs par btags la bzla :
khyad par tsakra'i lag len ni :
zhib par gzhung las gsal mod kyang :
gal chen don du bskyar te bkod :
tsakra bri ba'i gzhi ma ni :
ras la byed nas dug chus 'dul :
dug shog la byed 'dul mi 'tshal :
gang yin gru bzhi mnyam pa nyid :
gru bzhi mi mnyam lteb mi bde :
gong du bstan pa'i rdzas rnams kyang :
khram khrum brdungs la ras khug blugs :
chur sbangs khu ba gar dgos su :
snag tshwa la sogs tshon la bsre :
mkhas pas legs par dod par bri :
dbus su byad ma du yod kyi :
ling ga ming rus bcas pa yang :
gcig la thams cad spungs pa 'am :
yang na ling ga so sor bri :
tsakra'i dkyil du brtsegs pas chog :
lce brgyangs grod pa khebs pa'i steng :
rdo rje rgya gram bris pa'i dbus :
dmigs bya'i ming rus nr-i la bskor :
khug cig la sogs gang 'os bri :
rdo rje'i mtha' ma sngags kyis bskor :
de yang bzlog na pho sngags dang :
gsod na mo sngags bri bya zhing :
sngags sham bsad zlog gang byed kyi :
dmod bcol kha bsgyur spel tshig gdags :
gzugs bzhi mgo dang mtshan ma drug :
tsakra rtsibs drug ngos la brgyang :
gzhung ltar yan lag yi ger bkod :
de rgyab tsakra rtsibs brgyad la :
gnad la dbab pa'i yi ge bri :
a 
ma 
tsa 

du 
ya 
tri 
su 
na'o :
de yi rtsibs mchan dag la yang :
gshin rje ma mo lha dang bdud :
srin po rgyal po sa bdag rnams :
ya 
ma 
ka 
du 
ra 
tsa 
tri 
phu 
de dag rim bzhin srog sngags bkod :
de yi phyi rim rtsibs brgyad la :
ma mo btsan bdud lha dang ni :
gshin rje gnod sbyin gza' dang klu :
ma 
tsa 
du 
a 
ya 
sha 
la 
na 
zhes pa rim bzhin bkod par bya :
rtsibs mchan sde brgyad gnad dbab sngags :
a nan :
ma nan :
tsa nan :
du nan :
ya nan :
tri nan :
su nan :
na nan :
ces pa re re rdzogs par bri :
de rgyab mtshon cha gzhung ltar bri :
de yi phyi rim mu khyud la :
pho sngags g.yas su bskor ba dang :
mo sngags g.yon du bskor ba bri :
pho sngags mo sngags gzhung las shes :
bar du sde brgyad gnad 'bebs ni :
rang srog rang la dbab pa'am :
bsad bzlog gang byed gong ltar ro :
de ltar dgos pa'i mtshan nyid ni :
dbus su byad ma du yod de :
gzugs dang ming rus bri ba ni :
rang gshed rang la dbab phyir ro :
phyi nang tsakra gnyis po de :
sde brgyad phyi nang gnyis po yin :
phyi nang tsakra rtsibs mchan ni :
sde brgyad gnad la dbab pa dang :
sde brgyad gnad la bzlog pa gnyis :
de rgyab mtshon cha'i 'khor lo ni :
mtshon cha gshed du dbab pa yin :
de rgyab sngags gnyis bskor ba de :
lha 'dre gshed du dbab pa dang :
bsad bzlog las kyi spu gri yin :
de rgyab gshin rje'i gzugs byung ba :
srid bu gshed du 'beb pa yin :
mchod rten bzhi yis spras pa de :
ting 'dzin gshed du dbab pa yin :
de dag nang gi tsakra ni :
lag len gtan la phab pa 'o :
de nas phyi 'khor lag len ni :
ri rab gling bzhi rdo rje dang :
sngags kyis mu khyud bskor ba ni :
nus pa'i dpung rnams bskyed pa yin :
ri rab gdan du 'ding ba dang :
grwa bzhir mchod rten bris pa dang :
gling bzhi zla gam yod pa dang :
mu khyud bang rim la sogs rnams :
sde brgyad lha srin dregs pa can :
rang dbang med par mnan cing gzir :
srid gsum gshed du dbab pa 'o :
de ltar man ngag gnad du che :
tsakra sgyid pa yan mi khyer :
khyer na nus pa rang la bzlog :
bca' gzhi gzhan gyis ma mthong gces :
mthong na zhud pas las mi 'grub :
'di dag shin tu gsang ba gces :
gzhan gyis tshor na g.yem la 'chor :
rang gi zag rdzas ma song gces :
song na bsod nams nyams par 'gyur :
pha rol zag rdzas rnyed na byugs :
des ni myur zhes bshad pa yin :
gal te tsakra'i steng du ni :
them 'og ma gtogs 'grim mi bya :
'grim na gnod pas gzab pa gces :
gzab mi mal gcig yin gyur na :
sngags rnams blo la yod par bya :
des ni mi gnod phan par 'gyur :
de rnams man ngag dam pa 'o :
sa ma ya :
sngags zlog gshin rje rta zhon te :
sde brgyad gdan 'ding zhes kyang bya :
gnad 'khor zab tig ces kyang bya :
dam nyams srog gcod ces kyang bya :
shan pa me ru tse zhes kyang bya :
rgyags bca' rang 'khor nag po ste :
rten pa lha bdud du dbab pa :
byad ma 'bum rdugs nag po zhes bya'o :
phyi rabs bstan srung gcig dang 'phrad par shog :
sa ma ya :
rgya rgya rgya :
!
gal te pha rol gyi sngags pa zhe nag can dang kha 'gras shor na :
mal 'og gi 'brub dong nang gi tsakra rtsibs drug gi rtse la :
byad ma de nyid yan lag bzhi :
mgo dang gsang gnas brgyangs pa'i steng du :
rlung spu gri reg gcod las grub pa'i tsakra rtsibs drug pa g.yon du drag la myur bar 'khor bas byad ma'i sha rus gzugs phung thams cad rdul phra rab ltar thu lu lu gtor bar bsam :
de yang nyin par g.yas su 'khor :
nub mo g.yon du 'khor ba'i dmigs pa byas pas :
bzlog pas mi tshugs pa'i gnad yod :
des ni pha rol khrag tu skyugs par 'gyur ro :
sbas rgya :
gtad rgya :
gter rgya :
d+ha thim :
kha thaM:
![ \u0f01\u0f83]:
ma sh+yas+ya~M/
rgya /:
pha rol gang la byed par 'dod pa'i rdzu 'phrul dang :
stobs nus pa la sogs te bsod nams nyams par byed pa'i ngan sngags ni :
dug shog mtho gang ba gcig la :
gang la bya ba'i rU pa skye mched dod par bya :
de'i snying gar pha rol gyi zag pa bsres pa'i dug khrag gis :
nr-i che ge mA ra ya thums ril dza :
zhes pa bri :
de'i mtha' ma las sngags kyis bskor :   'og tu bshad yod pa ltar /
rU pa'i yan lag bzhi la :
dzaHhU~M baM ho :
'doms su phaT:
rkang zhabs su yaM:
spyi bor satwaM b+ha ya :
dpral bar rus :
brla la bla dwags bris :
rU pa'i mtha' ma sngags kyis bskor :
de'i rgyab tu dug sbrul bsnol ma bris :
de'i phyi rim la :
dgra bo che ge mo 'di'i lus rengs su chugs :
dbang po nyams su chugs :
bsod nams dang longs spyod skams su chugs :
srid pa tshe'i byed las stungs shig :
las kyi rlung dmar phob cig :
lan chags kyi dmag dpung lus su chugs cig :
ces pa dang :
gzhan yang dmod mo ngan pa sna tshogs kyis bskor ba bris te :
shog ro stong pa ma lus par bya :
de la dug khrag gis byugs :
de nas rang nyid yi dam gang mos pa'i lhar gsal bas :
dmigs bya bkug par bya ste :
lcags kyu'i phyag rgya byas la rang yi dam gyi thugs ka nas lcags kyi bya khra mang po 'phros pas gnod byed dgra bo'i bla tshe rang dbang med par bkug nas :
mdun gyi rU pa la thim par yang yang dmigs la :
lha dang phral nas las sngags bzlas shing :
gru gsum bar bltebs dus bzhi la dril nas :
sngags pa nag po'i skra skud phra mos bcing :
de dar ras nag pos dril la :
zhing lpags kyi khug ma gru gsum par bcug nas :
phreng ba'i mdo 'dzin la btags shing :
gung gnyis nang nub gnyis te dus bzhi la sngags brgya rtsa re bzlas shing :
ling ga thal mo'i bar du brdabs pas :
dmigs bya de'i mnga' thang longs spyod nyams par bsam :
yang skabs su 'gugs 'dren bya :
gzhan yang yi dam chos skyong la sogs pa'i bzlas pa gang byed pa'i gsham du yang las sngags brgya rtsa re bzlas te dmod pa bya'o :
grub pa'i rtags su phreng ba la drod tsha chil chil ba skye ba 'byung :
de nas ling+ga dug shing gi me la bsreg :
thal ba de la kho'i gzugs gcig byas pa'i nang du :
sngar gyi ling ga de 'dra bri :
dgug gzhug byas la :
de dmigs bya de 'grim pa'i lam du dong gru gsum par mnan :
steng nas yugs ma'i 'phang khrol gcig gis bkab :
de'i steng du dur g.yam la rdo rje rgya gram bris pas bcad do :
de sas sub rdos sub bya ste lag tshag dam par bya'o :
'di ni me ru tse'i gshor dmar chung bya ba rno la zab pa yin pas shin tu gsang ngo :
'di lan gsum byas na stong 'khor los bsgyur ba'i rgyal po lta bu yang bsod nams longs spyod nyams par 'gyur ro :
las sngags ni :
ya mAn ta ka sarba sha trUM mA ra ya er nr-i mug thum :
tsit+ta myogs :
rU pa ka b+hA ngar a kad ta :
ma tsi ra na sha ya :
a wa ra duSh+Na ha rbad dza :
zhes pa de ni rU pa la bskor ba dang :
bzlas pa thams cad kyi sngags gcig dril yin no :
phyi rabs bstan srung gcig dang 'phrad par shog :
sa ma ya :
rgya rgya rgya :
kha thaM:
d+ha thim :
gong du bshad pa de 'di yin /[ \u0f88\u0f88\u0f88\u0f88\u0f88\u0f88 ]bcom ldan 'das dpal he ru ka la phyag 'tshal lo :
sangs rgyas bstan pa'i srog shing :
dus ngan sngags pa'i lag cha :
byad ma 'bum zlog man ngag 'di la don gsum ste :
bca' kha dang :
ting 'dzin dang :
sngags so :
dang po ni :
drag la rtsub pa'i gnas dur khrod la sogs par :
phung shul gyi sa sna tshogs las byas pa'i stegs maN+Dal mda' gang gru bzhi pa la :
dbus su dong gru gsum pa brus pa'i nang du :
dug khrag dang :
ro sol gyis mdog log par byugs :
dug shog la dug khrag gis :
sbal pa dang sdig pa'i ling ga la :
mgo dang yan lag sbrul gyis za ba bri :
dmigs bya byad ma dgug gzhug bya :
de tshon skud sngo dmar gyis bcings nas :
la chas byas pa'i sbal pa pho mo lto sbyor byas pa'i khong par gzhug :
de byad ma'i gzugs bag zan la byas pa'i snying gar gtums te :
gru gsum 'brub dong gi nang du gan rkyal du bzhag :
sdig pa gsum yang gong bzhin byad ma dngos kyi gzugs byas pa'i snying gar btums te :
yi dam gyi gzugs la skyon la snying gar phur pa yar btsugs mar btsugs byed pa bya :
bon po dang thug na phag 'khor byas la :
phung sa sna tshogs la mchod rten bang rim dgu pa bre dang bcas pa :
zur gsum nang du dug khrag gis byugs :
bang rim gsum pa la :
rtsang dmar dug khrag gis stod la byugs pa :
smad ro sol gyis byugs pa nyi shu rtsa gcig srin mo 'gros su gzug :
sngar gyi gru gsum steng du bzhag la rlung gis mi thar bar bya :
skyer pa'i phur pa sor lnga pa'i dbal la :
tri du bris la mchod rten gyi dbur gzug :
dug sna :
khrag sna :
lcags phye :
zangs phye :
nyungs dkar :
nyungs nag :
skye tshe :
shang tshe rnams thun ru gcig gi nang du gsag go :
:gnyis pa ting nge 'dzin te :
dgug pa dang :
bsad pa'o :
dang po ni :
skad cig gis yi dam gang la byed pa gsal bar bskyed :
mdun gyi 'brub khung de :
gnam lcags kyi khang sgrom :
las kyi gshin rje'i mun khang :
gting ring zhing tsha la rtsubs pa'i nang du :
'dod chags khrag gi rgya mtsho 'khyil ba :
zhe sdang bskal pa'i me dpung 'bar ba :
gti mug gi mun nag rab tu 'khrigs pa :
nga rgyal gyi brag ris gtams pa :
phrag dog gi rlung dmar 'tshub pa :
mtshon cha sna tshogs kyi char 'bab pa :
nang du dug gi na bun 'thibs pa :
de'i nang du byad ma'i yi dam gan rkyal gyi steng du :
gnod byed byad ma nr-i las bskyed pa ni :
shin tu rid la gdong mi sdug pa gcig bskyed :
gzhan yang kho rang gi yi dam :
chos skyong rnams kyis mtshon cha sna tshogs pa thogs nas byad ma kho rang gi gshed byed par bsam mo :
bang rim gnyis pa la :
klu dang sa bdag :
gsum pa la :
rtsang dang pho nya sna tshogs :
bang rim bzhi pa la sde brgyad bskyed pa :
de rnams nang 'khrugs byed par bsam mo :
bum smad la yum tsan ti ka dmar mo :
phyag na zangs kyi tsakra rtsibs brgyad pa g.yon du bskor ba :
bum stod la dbang phyug chen po thal ba'i mdog can :
gnam lcags kyi 'khor lo g.yas su bskor bar bskyed do :
de nas skyer phur rang gi yi dam du gsal :
ngag nas nr-i mA ra ya dza zhes bzlas pas :
thugs ka dang :
phyag mtshan las 'od zer dpag tu med pa 'phros pas :
dbang phyug yab yum 'jig rten gyi lha ma srin sde brgyad la phog pas :
gcig gis gcig bskul te :
sde brgyad rang rang 'dra ba dpag tu med pa 'phros pas :
lcags kyu can gyis byad ma'i snying nas bzung :
zhags pa can gyis rke nas btags :
lcags sgrog can gyis yan lag bcings :
dril bu can gyis dbang du bsdus :
gzhan yang mtshon cha sna tshogs thogs pas mgo lus la brdeg pa :
kho lha srung dang bcas pa rang dbang med par bkug nas ling ga la bstim mo :
de nas dbang phyug yab yum gcig gis gcig bskul :
byad ma lha srung gzir bas :
lha srung khros nas byad ma'i gshed ma byas :
byad ma'i yan lag sbrul gyis zos pas :
lha dang srung ma la log lta skyes shing :
lha srung gis gshed byas te :
phar bsad tshur bsad nas rdul du brlags par bsam mo :
khug rtags thon pa dang :
thun 'go la dgug gzhug thun re bya'o :
gnyis pa bsad pa ni :
rang dang phur pa yi dam du bsgoms nas :
nr-i mA ra ya rbad :
ces bzlas pas thugs ka dang :
phyag mtshan las mtshon cha'i tshogs dpag tu med pa 'phros pas :
dbang phyug yab yum sde brgyad la phog :
gcig gis gcig bskul :
byad ma'i yi dam chos skyong rnams kyis gshed byas nas rdul du brlag par bsam :
byad ma'i yi dam chos skyong srung skyob kyis byad ma la log lta skyes nas phar bsad :
byad ma yi dam srung skyob la log lta skyes nas :
gcig gi gshed gcig gis byas nas :
phar bsad tshur bsad byas pas :
sha khrag dmar myogs myogs song bas :
dbang phyug yab yum sde brgyad thams cad kyis sha zos khrag 'thungs nas rdul du brlag par bsam :
khyad par du byad ma lha dang bcas pa'i snying nang na :
a ma ya\u0f8ela sogs kyis mtshan pa'i gnam lcags kyi 'khor lo rtsibs bcu par 'khor bas :
snying bkral srog bcad pa'i sha khrag rnams :
byad ma'i snying nang gi 'khor lo'i lte bar ye shes sems dpa' de :
zhe sdang phrag dog lcags kyi sdig pa mgo dgu pa gcig tu gyur nas :
byad ma'i sha zos khrag 'thung bar bsam mo :
kho'i yi dam gyi snying nang du :
'dod chags me'i sbal pa dang gcig :
gti mug phag pa gcig bsams pas :
sha zos khrag 'thung bar bsam mo :
steng nas mtshon cha dang nad yams dug sna tshogs char ltar 'babs pas byad ma lha dang bcas pa skad cig gis rdul du brlag par bsam mo :
gsod rtags thon nas :
ling ga gnyis po pho rog gi thod par bcug la :
byad ma'i khang rmangs dang tshugs srang mdor mnan :
der bzhag sa ma rnyed na :
phyogs kyi mchod rten zhabs su mnan no :
rang gi lus la :
dar le brgan ni :
pho rgyud kyi sgrib shing yin :
sbrul sngon gyi pags pa ni :
sa bdag klu gnyan gyi sgrib shing yin :
stag gi thod pa dum bu gcig ni srid pa mo rgyud kyi sgrib shing yin :
stag thod ma rnyed na sre mang thod pa la bya :
rdzas de rnams zhing lpags kyi khug ma zur gsum pa'i nang du bcug pa ni :
sde brgyad spyi'i sgrib shing yin te lus la bcangs pas ni bla rdo bzung ba'o :
sngags ni :
nr-i mA ra ya dza :
a+yai sde brgyad ban d+he byad ma'i srog rtsa la tri du dza :
tri du tri du dza :
nr-i mA ra ya dza :
a+ye bon po byad ma'i srog rtsa la tri du dza :
tri du tri du dza :
byad kha phur kha thams cad sa thun zlog :
byad ma lha srung dang bcas pa tri du hUM dza b+h+yo zlog :
dgra bo nr-i mA ra ya dza :
khug rtags thon nas :
dza rnams bsgyur nas :
dza mal du rbad gzhug go :
dzaH'gugs pa'i sngags :
rbad bsad pa'i sngags yin pas shes par bya'o :
khug rtags dang gsod rtags spyi dang 'dra bar shes par bya'o :
byad ma rang gshed rang la dbab pa'i zlog yig gshor gyi gdams pa snying du chongs dang :
ma spel gsang bas nyams su longs :
sa ma ya :
rgya rgya rgya :
gtad rgya :
gter rgya :
kha thaM:
sprul sku sangs rgyas gling pa'i gter ma'o /
kha cig rta zhon 'di 'jam dpal nag po'i skor min par bzhed kyang gter shog ngos la 'jam dpal gsum dang rta zhon rnams yig chung phyogs gcig tu gsungs pa'i phyir rta zhon 'jam nag gi las mthar nges par gtogs so ///
/
