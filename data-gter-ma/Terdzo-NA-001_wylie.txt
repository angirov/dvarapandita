@#:
karma thod phreng rtsal gu ru dar nag ber chen gyi sgrub thabs bzhugs so :
:
\u0f88\u0f88\u0f88
bcom ldan 'das phrin las kyi bdag po la phyag 'tshal lo :
o rgyan pad+ma'i gsang sgrub 'gro ba kun 'dul 'di la gsum ste :
sbyor ba dang :
dngos gzhi dang :
rjes kyi don bstan pa'o :
dang po ni sgrub rdzas bsham pa dang :
rten bkod pa dang :
skyabs su 'gro zhing sems bskyed bya ba'o :
dang po ni :
dur khrod dam brag phug tu maN+Dal sngon po kha gang gi steng du :
rdo rje rgya gram ljang gu bris pa'i lte bar pad+ma 'dab bzhi dmar po lte ba mthing gas bris pa'i lte bar gtor ma dpe'u chung ltar bsham :
de'i g.yas su a mr-ita :
g.yon du rak+ta bsham :
oM AHhU~M gis byin gyis brlab :
gzhan yang tshogs dang gtor ma 'byor tshad bsham :
mkhar rnga dang :
thod pa'i rnga dang :
rkang gling dang :
gsur chen gyi dud pa gtang bar bya'o :
rten dgod pa ni :
o rgyan phrin las sku tshab lta bu'i bris sku'am
lugs sku zhig dgod :
de nas skyabs 'gro bya ste :
sangs rgyas thams cad 'dus pa'i sku o rgyan pad+ma yid la byas te :
'di skad do :
na mo :
dkon mchog gsum gyi rang bzhin bla ma la :
mchog tu dad pas 'dud cing skyabs su mchi'o :
zhes so :
de nas sems bskyed pa ni :
e ma ho :
ma rtogs 'khrul pa'i sems can snying re rje :
mnyam rdzogs bla ma dag gi zhing du bsgral :
zhes tshig dang mthun par sems bskyed do :
dngos gzhi la gsum ste :
sa mA d+hi dang :
mchod pa 'bul ba dang :
dbang bskur bstan pa'o :
dang po skad cig tsam gyis bdag yi dam du gsal ba'i spyi gtsug nyi zla'i steng du :
o rgyan phrin las kyi sku zhal gcig phyag gnyis skyil krung dbu gtsug rdo rje 'bar ba g.yas sa gnon rgya gram 'dzin pa :
g.yon pa thod khrag bdud rtsir sdud pa :
sku mdog ljang gu 'od zer 'phro ba :
dar nag gi ber gsol za 'og gi phyi thul can :
brag gi ri mos brgyan pa gsal bar bsgom :
dam tshig ye shes gnyis med bstim :
snying po 'dis bsgrub par bya'o :
oM AHhU~M badzra gu ru pad+ma hrIMHkarma gu ru hU~M:
zhes nus stobs bskyed de bzlas pas nyams 'bar ba dang :
byin 'thibs pa dang :
rig rtsal che bar 'byung ngo :
mchod pa 'bul ba ni :
oM AHhU~M:
gsum gyis mchod gtor 'dod yon lngar byin gyis brlabs te :
'di skad du spyan drangs la mchod par bya'o :
hU~M:
sngon gyi bskal pa dang po la :
d+ha na ko Sha'i mtsho gling du :
pad+ma'i sdo+ong po ge sar la :
dri med pad+ma rgyal por 'khrungs :
pad+ma 'byung gnas chen por grags :
'khor du mkha' 'gro'i sprin phung gtibs :
log 'dren gdug pa 'dul slad du :
'phags pa seng ge sgra sgrog byon :
rje btsun pad+ma gshegs su gsol :
khyed kyi rjes su bdag sgrub pas :
byin gyis rlob phyir gshegs su gsol :
bgegs dang log 'dren bar chad sol :
mchog dang thun mong dngos grub stsol :
oM AHhU~M badzra gu ru pad+ma thod phreng rtsal :
karma sid+d+hi hU~M A:
ces snying po brgya stong du bgrang bar bya'o :
de rjes dbyangs snyan pos 'di skad du mchod cing bskul te :
hU~M:
rje btsun pad+ma dgongs su gsol :
rgya gram gur khang gzhal yas su :
rdo rje 'bar ba'i gdan la bzhugs :
bdag cag lus ngag yid dad pas :
dad gus 'dud cing skyabs su mchi :
gsang sngags 'chol bar spyad la sogs :
nyams chag sdig sgrib thams cad bshags :
phyi nang gsang ba'i mchod sprin dang :
kun bzang mnyes mchod tshogs mchod 'bul :
oM AHhU~M badzra gu ru pad+ma thod phreng rtsal sa ma ya dza :
puSh+pe :
d+hU pe :
A lo ke :
gan+d+he :
nai bid+ya :
shab+da :
pU tsa ho :
oM ma hA ba liM ta khA hi :
AHsarba pany+tsa a mr-ita kha raM khA hi :
hU~M ma hA rak+ta khA hi :
b+ho d+hi tsit+ta ma hA yo gi nI khA hi :
zhes lan gsum brjod pa'i rjes la 'di skad du :
hrI:
rje btsun pad+ma thod phreng rtsal :
phrin las mtha' ru dbyung ba'i phyir :
gu ru seng ge sgra sgrog rtsal :
log 'dren gdug pa tshar gcod phyir :
e ma rje btsun ngo mtshar che :
g.yas na pho rgyud thibs se thib :
thabs kyi bdud 'dul chems se chem :
g.yon na mo rgyud thibs se thib :
shes rab sgron ma ya la la :
mdun na dpa' bo sha ra ra :
mi mthun bdud dpung thal bar rlog :
slar yang bro brdungs khrigs se khrig :
rgyab na chos skyong sprin ltar gtibs :
sangs rgyas bstan pa'i bdud sde 'joms :
slar yang gar byed shigs se shig :
dpa' bo chen po hU~M glu sgyur :
phaT kyi brda' skad sangs se sang :
'gro ba 'dul zhing 'gro ba 'dren :
lha srin sde brgyad zil gyis gnon :
bdud dang bar chad thams cad sol :
'gro don phrin las mthar phyungs shig :
hrIng hrIng hrIng karma gu ru sarba sid+d+hi hU~M:
bdud sde log 'dren thams cad sarba shA trUM mA ra ya phaT:
ces brgya stong du bgrang ngo :
dbang zhu bskur bstan pa ni :
o rgyan phrin las sku 'di 'phrad pa'i skyes bu :
sku de nyid rang gi spyi gtsug tu bzhugs te :
rgyun sngags dang po bgrang bas :
rang gi lus la ba spu g.yo ba snyam byed na :
skus 'gro ba 'dul ba'i dbang thob pa yin no :
de nas mgrin par bzhag ste rgyun sngags gnyis pa bgrang bas :
ngag smra snying 'dod na :
gsung gis 'gro ba 'dul ba'i dbang thob pa yin no :
de nas rang gi snying gar bzhag ste :
rgyun sngags gsum pa bzlas pas rig pa'i ngar skyes na :
thugs kyis 'gro ba 'dul ba'i dbang thob pa yin no :
de nas gzhan don la brtson pa rnams la :
gong bzhin sku dang rten gtor dang bcas pas dbang bskur te :
sngags kyi sham bu ni :
a b+hi Shiny+tsa oM:
a b+hi Shiny+tsa A:
a b+hi Shiny+tsa hU+A~M:
zhes so :
de nas tshogs kyi 'khor lo rgya chen po rang gi yi dam lha'i gzhung gis bskor bar bya'o :
de'i rjes la gtor ma'i phud dang :
mar dang :
phye dang :
tshwa sbyar te skyer tsher me la bla ma yi dam bskyed :
sngags gsum sham bur dz+wa la raM sarba sid+d+hi hU~M:
zhes pas mchod par 'bul lo :
dal bsdu :
smon lam gdab bo :
rjes kyi don ni :
sku yi bstod pa 'di sems can kun gyi rna bar bsgrag par bya'o :
kyai :
rje btsun pad+ma thod phreng rtsal :
log 'dren gdug pa 'dul ba'i phyir :
bdud 'dul seng ge sgra sgrog sku :
mkhar ti nag la rang byung ba :
zhal gcig phyag gnyis sku mdog ljang :
phyag g.yas bdud 'dul sa la gnon :
rgya gram 'bar bas phrin las sgrub :
g.yon pa bde chen mnyam par gnas :
rin chen thod pas dgos 'dod skong :
spyi gtsug rdo rje rin chen gdugs :
bstan pa mi nub rgyal mtshan 'dzugs :
ljang nag drag las 'gro ba 'dul :
zhabs gnyis skyil krung rdzogs sangs rgyas :
mi mthun phyogs rnams zil gyis gnon :
mtha' ber nag po lto dpung can :
cis kyang mi 'gyur sku rab brtan :
dar ber dmar phyam sku smad g.yogs :
dam chos dar zhing rgyas par mdzad :
sku sked stod skor 'phang los brgyan :
rten 'brel sna tshogs gzhan dbang bsgyur :
zhal ni thengs gcig mthong bas kyang :
phyi ma lha mi dag par skye :
gang zhig pad+ma'i mtshan 'dzin cing :
sku la me tog 'thor byed pa :
pad+ma can gyi zhing du skye :
sngon nas bsgrubs pas las 'phror ldan :
o rgyan rig 'dzin thams cad la :
thugs rjes skyob cing bsten pa na :
nges par bde ba can du skye :
bzhi bcom drug ldan mtha' gnyis 'das :
rdo rje thod phreng rtsal la bstod :
ces skabs su bstod pa yang bya'o :
o rgyan pad+ma'i sgrub thabs 'gro ba 'dul byed ces bya ba rdzogs so :[ \u0f88\u0f88\u0f88 ]rgya :
rgya :
rgya :
na mo gu ru :
phyi rabs 'di 'phrad las 'phro can gyi rnal 'byor pas :
'di ltar rang gi sngon du bsgrubs te dbang rtags gong bzhin 'byung :
khyad par o rgyan nga yis dbang bskur bar byed do :
las can des gang su la dbang bskur yang :
o rgyan ngas dbang bskur ba dang khyad par med :
gsang ba'i yang mdzod 'di ni shin tu gces so :[ \u0f80]atsha :
las 'phro can dang 'phrad par shog :
sa ma ya :
rgya rgya rgya :
gu ru dar nag ber chen gyi bsnyen pa'i yig chung zab don snying po zhes bya ba bzhugs so //
gu ru pad+ma sid+d+hi hU~M/
'dir chos dbang gi zab gter karma gu ru dar nag ber chen gyi bsnyen sgrub la 'jug par 'dod na dkyil 'khor sman gtor rak+ta nyer spyod tshogs 'khor sogs gzhung ltar bsham zhing /
dkyil 'khor steng gtor ma lha tsaka 'dzugs pa'am yang na dkyil 'khor dbus su 'bur sku bkod cing mdun du gtor ma bkod la /
dkyil 'khor dbus kyi bris 'bur gyi sku rten gang yin dmigs yul du byas te gzhung ltar skyabs sems bya /
skyabs yul sku rten yin te /
de'i rgyu mtshan bla ma gsang 'dus skabs /
mdun du bla ma'i gzhal yas khang :
pho brang dbus kyi sku rten nyid :
rang gi re ltos bla ma dang :
dus gsum bde gshegs yi dam lha :
kun gyi ngo bor gyur pa la :
zhes gsungs pa'i phyir /
de nas rang lhar gsal ba'i spyi bor gu ru dar nag ber chen gsal btab ste /
tshig bdun ma lta bus spyan drangs la bstim /
gzi byin bskyed pa'i phyir oM AHhU~M badzra gu ru pad+ma hrIMHkarma gu ru hU~M:
zhes pa 'di bsnyen pa yin pas ci nus su bzla /
bdag bskyed gtso che bar bsnyen par bshad pas /
bdag bskyed dngos yi dam gzhan yin yang spyi bor gu ru bskyed pa bdag bskyed dang don gcig
/skabs der mchod gtor gzhung ltar byin gyis brlab /
hU~M:
sngon gyi bskal pa dang po la :
d+ha na ko Sha'i mtsho gling du :
zhes sogs kyis spyan drangs pa'i ye shes de /
spyi bo'i gu ru la ye shes pa drangs bstims zin pas mdun bskyed kyi rten dam tshig pa de la bstim /
oM AHhU~M badzra gu ru pad+ma thod phreng rtsal karma sid+d+hi hU~M A:
zhes bzla ba 'di sgrub pa'o //
thun bzhi'am drug gang byed kyang thun re la bsnyen sgrub kyi sngags gong 'og gnyis cha mnyam la bzla /
thun mthar /
hU~M:
rje btsun pad+ma dgongs su gsol :
zhes sogs kyis bdag bskyed spyi bo'i gu ru dang mdun bskyed gu ru gnyis thun mong du mchod cing /
'og nas 'byung ba'i bstod pa /
kyai :
rje btsun pad+ma thod phreng rtsal :
log 'dren gdug pa 'dul ba'i phyir :
zhes sogs kyis bstod /
hrI:
rje btsun pad+ma thod phreng rtsal :
phrin las mtha' ru dbyung ba'i phyir :
zhes sogs kyis bskul te las sbyor gyi sngags lta bur hrIng hrIng sogs nas /
mA ra ya phaT kyi bar ci rigs su bzla /
dbang zhu bskur skabs mdun gyi sku rten spyi bor blangs te bsnyen sngags bzla /
mgrin par bzhag ste sgrub sngags bzla /
snying gar bzhag ste las sbyor gyi sngags bzla /
'di man gzhan don ma gtogs rang don la mi dgos /
tshogs 'khor ni karma gu ru lta bu nas len zhing /
gtor phud kyi sbyin sreg ni gzhung gis shes so //
rdzogs rim gzhung du dmigs bsal ma byung yang /
lhag chad skong ba'i yig brgya dang bzod gsol spyi ltar bya /
mdun gyi bris 'bur gyi rten la su pra tiSh+Thas me tog gtor zhing brtan bzhugs bya /
spyi bo'i bla ma rang la bstim zhing /
bsngo smon shis brjod spyi ltar ro //
'di yang gnas brtan rdo rje 'dzin pa dge slong ngag dbang dkon mchog gi thugs dogs sel phyir dge slong pad+ma phrin las kyis skad cig la bris pa dge
/mang+ga laM//

//
