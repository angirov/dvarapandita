\u0f88
rdo rje phur pa stod las byang chub sgrub pa :
rdor sems rigs lnga rgyan gcig bzhugs so :
dpal kun tu bzang po la phyag 'tshal lo :
bdag 'dra dpal gyi seng ge yis :
dus gsum kun mkhyen gu ru rje :
dbyings kyi yum mchog mtsho rgyal ma :
yab yum thugs kyi gsang mdzod btol :
phrin las phur pa'i zab chos las :
shin tu zab pa'i ti la ka :
zhi ba thugs kyi dkyil 'khor du :
stod las byang chub sgrub pa'i lam :
rdor sems rigs lnga rgyan gcig 'di :
rtse gcig nyams su blangs gyur na :
tshe 'dir mchog gi dngos grub thob :
zab phyir rang gis nyams su blangs :
ma 'ongs don du gter du sbas :
sa ma ya :
rgya rgya rgya :
dang po dben zhing yid mthun pa'i :
gnas su yo byad dkyil 'khor bsham :
stegs bu mda' gang gru bzhi pa :
rnam lnga bdud rtsis chag 'thas par :
dkyil 'khor sgo rdzogs rta babs bzhi :
dur khrod bcas pa bris pa'i nang :
lha snam steng du 'khor lo ni :
rtsibs bcu mu khyud lte ba ru :
pad+ma 'dab bzhi'i gdan gyi dbus :
pad+ma nyi zlar gtso bo dang :
sras dang khro bcu sgo ba sogs :
lha yi mtshan ma bkod par bya :
bsgrub rdzas sman rag phyi nang gsang :
mchod pa'i yo byad tshang bar bya :
rang nyid lha yi nga rgyal gyis :
bar chad bgegs la gtor ma bsngo :
hU~M:
nyon cig bgegs dang log 'dren rnams :
nga yi bka' las 'da' ma byed :
gal te bka' las 'da' byed rnams :
stobs chen khro bo chen po yis :
rdul phran bzhin du brlag par 'gyur :
gdug cing sdang sems ldan pa rnams :
'di ru ma 'dug gzhan du dengs :
badzra kro d+ha log 'dren 'byung po mA ra ya phaT phaT phaT:
hU~M:
steng 'og phyogs mtshams thams cad kun :
rdo rje 'khor lo rin chen dang :
rgya gram sna tshogs mtshon cha'i gur :
ye shes lnga ldan me dpung gis :
mi shigs srung ba'i gur khang 'khrigs :
bgegs tshogs 'gyu ba mtshams bcad do :
badzra tsakra rat+na karma khaD+ga tIk+Sh+Na dz+wa la raM hU~M hU~M hU~M:
g.yas pa'i spyan zur ldog pa yis :
nyi steng raM las 'od 'phros pas :
phyogs bcu'i dgra bgegs gdug pa can :
thams cad ma lus bsreg par bya :
ma sUr+Ya maN+Da la raM:
g.yon pa'i spyan zur ldog pa yis :
zla steng AHlas 'od 'phros pas :
phyogs bcu'i dgra bgegs gdug pa can :
thams cad ma lus gso bar bya :
a tsan+d+ra maN+Da la A:
rang gi thugs ka'i 'od kyis phyogs bcu'i rgyal ba thams cad bdud 'dul khro bo'i dkyil 'khor gyi rnam par mdun gyi nam mkhar spyan drangs :
oM:
ye shes sku mchog rang bzhin dkyil 'khor ni :
sogs /
nongs pa mchis na rab gnong bzod par gsol :
gyi bar bya :
tshogs zhing rnams rang gi thugs kar dzaHhU~M baM ho :
byin dbab pa ni :
hU~M:
mkha' dang mnyam pa'i dkyil 'khor nas :
rab 'byams rgyal ba thugs rje can :
zhi khro rab 'byams lha tshogs rnams :
tshur gshegs dkyil 'khor byin chen phob :
sgrub mchog rnams la dbang bzhi skur :
gru gsum mthing nag dkyil 'khor nas :
bdag nyid rtsa ba'i dkyil 'khor lha :
tshur gshegs\u0f8e
sgrub mchog\u0f8e
bskal pa me ltar 'bar ba nas :
phyogs bcu khro bo'i dkyil 'khor lha :
tshur gshegs\u0f8e
sgrub mchog\u0f8e
las bzhi lhun grub dkyil 'khor nas :
phur pa sras mchog lha tshogs rnams :
tshur gshegs\u0f8e
sgrub mchog\u0f8e
zhing chen gsar rnying bkram pa nas :
sprul pa bka' nyan dkyil 'khor lha :
tshur gshegs\u0f8e
sgrub mchog\u0f8e
rak+ta mtsho ltar bskyil ba nas :
ma mo mkha' 'gro'i lha tshogs rnams :
tshur gshegs\u0f8e
sgrub mchog\u0f8e
king rus ri ltar brtsegs pa nas :
ging chen ka ra'i lha tshogs rnams :
tshur gshegs\u0f8e
sgrub mchog\u0f8e
rab 'jigs dur khrod chen po nas :
mkha' 'gro las kyi dbang mo che :
tshur gshegs\u0f8e
sgrub mchog\u0f8e
rak+sha srin po'i rgyal khab nas :
srin po'i rgyal po thod phreng rtsal :
tshur gshegs\u0f8e
sgrub mchog\u0f8e
spyi gtsug nyi zla pad+ma'i steng :
bka' babs las ldan chos kyi bdag :
tshur gshegs dkyil 'khor byin chen phob :
sgrub mchog rnams la dbang bzhi skur :
a la la ho :
hU~M hU~M hU~M:
sarba sa ma ya A be sha ya hriM hriM dza dza :
rang gi thugs ka nas raM 'phros pas mchod rdzas kyi dngos 'dzin bsregs :
yaM 'phros pas rlung gis bag chags mtshan 'dzin gyi dri ma gtor :
khaM 'phros pas bdud rtsi'i chus ma dag pa'i dri ma bkrus :
raM yaM khaM:
thod pa dang rin po che'i snod du mchod rdzas rnams kyi steng du oM AHhU~M gis mtshan pa zhu ba las byung ba'i mchod pa'i sprin rab 'byams 'dzin pa'i 'dod yon gyi lha mos nam mkha' gang bar gyur :
oM badzra ar+g+haM:
pA d+yaM:
puSh+pe :
d+hU pe :
A lo ke :
gan+d+he :
nai bid+ya :
shab+da AHhU~M:
stong pa'i ngang las yaM las rlung :
raM las me :
kaM las thod pa'i sgyed pu gsum gyi steng du A las thod pa'i snod yangs par :
go ku da ha na las sha lnga :
bi mu ma ra shu las bdud rtsi lnga :
de'i steng du oM hU~M swA AM hA las 'od zer 'phros pas phyogs bcu'i zhing gi bdud rtsi bkug nas thim :
rlung g.yos me sbar rdzas rnams zhu zhing 'dres te khol ba'i rlangs pa las oM AHhU~M gi 'od kyis rgyal ba'i byin rlabs bsdus nas thim pas dam tshig gi bdud rtsi dang ye shes kyi bdud rtsi gnyis su med pa'i bdud rtsi'i rgya mtsho chen por gyur :
oM AHhU~M sarba pany+tsa a mr-ita hU~M hrIHThA:
lan gsum :
a las b+han+d+ha skra can gyi nang du khams gsum 'khor ba'i 'dod chags kyi rang bzhin rak+ta'i rba rlabs 'khrugs pa'i steng du oM AHhU~M 'od du zhu ba las so sor rtog pa'i ye shes kyi ngo bo khams gsum dbang du sdud cing rgyu drug sgrol nus pa'i rdzas rtsa gsum lha tshogs dgyes pa skong nus par gyur :
oM AHhU~M ma hA rak+ta dz+wa la maN+Dal hU~M hrIHThA:
lan gsum :
a las thod pa'i snod du hU~M las dgra bgegs bsgral ba'i sha khrag rus gsum gyi phung po don snying dang dbang po lngas brgyan pa'i dmar gyi gtor chen ngo bo zag med ye shes kyi bdud rtsi'i rgya mtsho chen por gyur :
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThA:
lan gsum gyis byin gyis brlab pa'o :
dngos gzhi ni zhi ba dkyil 'khor chen po dang 'brel ba rigs lngar sgrub pa dang :
khro bo skad cig dran rdzogs lus dkyil du bskyed nas bsnyen pa dang :
zhar la phrin las bskul zhing smad las dgra bgegs bsgral ba las sbyor gyi rim pa'o :
dang po ni :
hU~M:
rdo rje gzhon nu'i rig 'dzin rnams :
srid pa rdo rjer sgrub mdzod cig :
srid pa rdo rje phur pa'i lha :
ye shes khro bo grub par mdzod :
hU~M:
thabs kyi spyod pas gzhan don du :
byams dang snying rjes gang 'dul ba :
sangs rgyas phrin las rdzogs bya'i phyir :
dbang dang dngos grub 'dir stsol cig :   srog la dbang bskur ba'o //
hU~M:
dang po de bzhin nyid kyi ngang :
khro bo rdo rje zhe sdang 'joms :
mtshon cha sngon po 'bar ba yis :
srog gi go ru shar ba dang :
snying gi dbus su bsgom par bya :
de nas kun tu snang byed pa :
snying rjes bsgral ba'i dam tshig ni :
bsad cing mnan pa ma yin te :
ma rungs log 'dren tshar bcad nas :
rnam par shes pa rdo rjer gtams :
rdo rje'i lte bar hU~M yig las :
e 'phros chos dbyings nam mkha'i klong :
yaM las rlung dkyil rgya gram tshul :
raM las gru gsum me dkyil 'bar :
ra las rak+ta'i rgya mtsho 'khrugs :
suM las zhing chen sa gzhir brdal :
keM las keng rus ri rab steng :
rdo rje'i sa gzhi ra ba gur :
mtshon cha me 'od lnga yi gur :
de dbus chos kyi dbyings mnyam pa'i :
sna tshogs pad+ma 'bum brdal bar :
'jigs rung dur khrod chen po brgyad :
me chu shing sprin mchod rten brgyad :
lha klu zhing skyong grub pa brgyad :
sha za ro langs mang pos gang :
ge sar ze'u 'bru brdal ba'i steng :
ma las nyi ma'i dkyil 'khor gsal :
b+h+rU~M bi shwa bi shud+d+he dz+nyA na tsakra maN+Da la b+h+rU~M hU~M:
hU~M las sna tshogs rdo rje'i steng :
rdo rje b+h+rU~M gyur gzhal yas khang :
rin chen sna tshogs las grub pa :
sgo gru rta babs yongs su rdzogs :
nang ni b+han+d+ha 'bar bas brtsigs :
lha klu gza' skar ka gdung lcam :
zhing chen thog phub yol ba bkram :
don snying dbang pos 'phan tshar brgyan :
rgyu rlon lda ldi bres pa'i nang :
gnam lcags 'khor lo rtsibs bcu'i steng :
paM pad+ma maN+Dal :   pad+ma'i gdan /
ma sUr+Ya maN+Dal :   nyi ma /
a tsan+d+ra maN+Dal :   zla ba /
gtso bo'i gdan /   ma hA de ba dza :
u ma de bI dza :
phyogs skyong bcu /   brah+ma dza :
in+d+ra dza :
ag+ni dza :
ya ma dza :
n+y+yai+-i ti dza :
ba ru Na dza :
ba ya be dza :
ku bai rA ya dza :
I shwa ri dza :
b+hU mi pa ti dza :
ma thA dza :
sgo ba'i gdan /   oM badzra yak+Sha satwa hU~M dza :
oM badzra b+hai ra be hU~M hU~M:
oM badzra a mr-i te hU~M baM:
oM badzra mA ra Ni hU~M ho :
gtso bo'i gdan /   ru tra kro ti ti ra baM:
hU~M:
de steng rgyu yi rig pa ni :
mthing nag hU~M gi 'phro 'du las :
bdag nyid rdo rje gzhon nu'i sku :
mthing nag zhal gsum phyag drug pa :
g.yas dkar g.yon dmar dbus mthing nag :
zhal gdangs ljags 'dril kI la sgrog :
spyan dgu sdang mig hrig ger gzigs :
phyag drug g.yas gnyis gnam lcags kyi :
rtse dgu gser rdor rtse lnga gdengs :
srid gsum sreg byed me dpung dang :
dug gsum rtsad gcod kha T+wAM g.yon :
mtha' gnyis thal sbyar phur bu bsgril :
zhabs bzhi gyad kyi 'dor stabs bsgrad :
dbu skra gyen g.yeng mi bskyod brgyan :
thod skam khrag 'thung rigs lngas brgyan :
rdo rje spu gri'i gshog pa gdengs :
zhing glang stod g.yogs stag sham dkris :
mgo phreng sbrul brgyan khrag zhag byugs :
yum chen 'khor lo rgyas 'debs ma :
rdo rje dung dmar 'dzin pas 'khyud :
ye shes me dpung klong na bzhugs :
gtso bo'i thugs kar ye shes sems :
rdo rje sems dpa' mthing gsal sku :
rdo rje dril 'dzin skyil krung bzhugs :
thugs ni pad+ma 'dab brgyad brdal :
lte bar nyi ma zla ba'i steng :
rnam snang dbyings phyug 'khril sbyor rol :
'khor lo 'dzin pa'i thugs ka ru :
kun tu bzang po yab yum sku :
mthing gsal skyil krung mnyam gzhag bzhugs :
thugs kar zla steng hU~M mthing kha :
'od kyis zhing kun khyab par gsal :
'dab bzhi'i mdun du mi bskyod pa :
spyan ma yum 'khril rdo rje 'dzin :
g.yas su rin chen 'byung ldan ser :
mA kI yum 'khril rin chen 'dzin :
rgyab tu snang ba mtha' yas dmar :
gos dkar yum 'khril pad+ma 'dzin :
g.yon du don yod grub pa ljang :
dam tshig sgrol 'khril rgya gram 'dzin :
longs spyod rdzogs sku rin chen brgyan :
skyil krung 'od zer klong na bzhugs :
gtso bo'i phyogs kyi pad nyi dang :
dregs pa bdud bzhi'i gdan steng du :
mdun du bud+d+ha kI la ya :
shar du badzra kI la ya :
lho ru rat+na kI la ya :
nub tu pad+ma kI la ya :
byang du karma kI la ya :
dkar smug mthing ser dmar ljang mdog :
khro bo'i chas rdzogs phur pa 'dril :
'khor lo 'bar ba'i rtsibs bcu la :
mdun du hU~M mdzad sgra 'byin ni :
phra men phag dang smrig bu'i mgo :
shar du rnam rgyal sgeg mo ni :
phra men stag dang bya rgod mgo :
shar lhor dbyug sngon sder mo ni :
phra men g.yag dang bya rog mgo :
lho ru gshin rje dur khrod ni :
phra men sha ba 'ug pa'i mgo :
lho nub mi g.yo gtun khung ni :
phra men gzig dang khwa ta'i mgo :
nub tu rta mgrin gtum mo ni :
phra men byi la pu shud mgo :
nub byang 'dod rgyal mda' snyems ni :
phra men spyang ki khra yi mgo :
byang du 'khyil ba sgra mdzad ni :
phra men seng ge pha waM mgo :
byang shar khams gsum gsod byed ni :
phra men dred dang sre mang mgo :
rgyal tu stobs chen skul byed ma :
phra men dom dang byi ba'i mgo :
kun kyang khro bo'i cha lugs rdzogs :
rang rang sku mdog phyag mtshan bcas :
me dpung 'bar ba'i klong du gsal :
shar sgor sgo srung pu shud mgo :
dkar nag 'gugs byed lcags kyu g.yas :
lho phyogs sgo srung skya ga'i mgo :
ser nag 'ching byed zhags pa g.yas :
nub phyogs sgo srung srin bya'i mgo :
dmar nag sdom byed lcags sgrog g.yas :
byang phyogs sgo srung khra yi mgo :
ljang nag myos byed dril bu g.yas :
g.yon rnams thod pa khrag bkang 'thung :
khro chas me dpung klong na gsal :
phyi khyams bdag nyid shwa na ma :
sa bdag skyes bu re ti bzhi :
pho bdud ging bdud ging phran 'bum :
'khor tshogs bsam mi khyab par gsal :
oM badzra kI li kI la ya sarba big nAn baM hU~M phaT:
oM bud+d+ha shrI he ru ka :
bud+d+ha kro tI shwa rI oM:
oM badzra shrI he ru ka :
badzra kro tI shwa rI hU~M:
oM rat+na shrI he ru ka :
rat+na kro tI shwa rI trAM:
oM pad+ma shrI he ru ka :
pad+ma kro tI shwa rI hrI:
oM karma shrI he ru ka :
karma kro tI shwa rI A:   khrag 'thung rigs lngas ye shes lngar dbang bskur ba'o //
oM sarba ta thA ga ta kA ya badzra swa b+hA wa At+ma ko\u0f85 haM:
oM sarba ta thA ga ta wA ka badzra swa b+hA wa At+ma ko\u0f85 haM:
oM sarba ta thA ga ta tsit+ta badzra swa b+hA wa At+ma ko\u0f85 haM:    sku gsung thugs rdo rjer byin gyis brlabs pa'o //
hU~M:
srid pa phur bu sgrub pa dang :
dbang dang dngos grub stsol ba'i slad :
ye shes khro bo gshegs su gsol :
khro bo chen po gshegs nas kyang :
rtags dang mtshan ma ston pa dang :
kI la ya yi dngos grub stsol :
badzra sa ma ya dza :
hU~M:
srid gsum gdug pa 'dul ba dang :
nga rgyal chen po brtan pa'i phyir :
rdo rje srin po'i lha tshogs la :
gcig tu gus pas phyag 'tshal lo :
a ti pU ho :
pra ti dzaHho :
hU~M:
'bar ba'i khro rgyal lha tshogs rnams :
dregs pa ro dang pad nyi'i steng :
phyag dang zhabs ni bsil nas kyang :
rdo rje'i gdan la bzhugs su gsol :
oM sarba ta thA ga ta pA d+yaM pra tIts+tsha ye swA hA:
hU~M:
bde bar gshegs so khro rgyal gtso :
rgyal ba rgya mtsho'i ye shes kyis :
srid pa rgya mtsho mtha' yas kun :
kun bzang mchod sprin mchog tu rol :
na maHsarba ta thA ga te b+h+yo bi shwa mu khe b+h+yaHsarba thA khaM ut+ga te s+pha ra Na i maM ga ga na khaM swA hA:
hU~M:
bde bar gshegs pa khyed ci 'dra :
de 'dra kho nar bdag gyur cig :
spyod pa rmad byung bsam yas pa :
'gro la phan pa'i phyir dag tu :
byang chub sems mchog dam pa dang :
khyed kyi sku gsung thugs rdo rje :
phyag rgya nam yang mi gtang bzung :
mi g.yel rtse gcig bsgrub lags na :
rdo rje gzhon nu'i dkyil 'khor 'dir :
bdag cag bsam pa 'grub par mdzod :
tsit+ta badzra sa ma ya ho :
hU~M:
rdo rje sgeg mo sgeg ma'i rnam 'gyur can :
rdo rje phreng ba rin chen rgyan phreng 'dzin :
rdo rje glu ma snyan pa'i glu dbyangs len :
rdo rje gar ma mdzes pa'i gar bsgyur ma :
rab 'byams zhing kun khyab par yongs sprul te :
bla ma bdud 'dul khro bo'i dkyil 'khor la :
'bul gyis kI la ya yi dngos grub stsol :
oM badzra lA s+ye hU~M:
oM badzra mA le trAM:
oM badzra gI ti hrI:
oM badzra nIr ti A:
rdo rje bdug spos dri zhim spos phor 'dzin :
rdo rje me tog yid 'ong me tog thogs :
rdo rje mar me ma rig mun sel ba :
rdo rje dri chab dri ldan dung phor 'dzin :
rab 'byams zhing kun\u0f8e
bla ma bdud 'dul\u0f8e
'bul gyis kI la ya\u0f8e
oM badzra d+hU pe hU~M:
oM badzra puSh+pe trAM:
oM badzra A lo ke hrI:
oM badzra gan+d+he A:
rdo rje pi waM ma ni rgyud mang bsgreng :
rdo rje gling bu snyan pa'i glu dbyangs bsgyur :
rdo rje rnga zlum snyan pa'i rnga zlum sgra :
rdo rje rdza rnga ma ni rdza rnga brdung :
rab 'byams zhing kun\u0f8e
bla ma bdud 'dul\u0f8e
'bul gyis kI la ya\u0f8e
oM badzra wI ni hU~M:
oM badzra waM se trAM:
oM badzra mr-i taM ge hrI:
oM badzra mu rany+dze A:
rdo rje gzugs ma mdzes sdug me long thogs :
rdo rje reg bya ma ni na bza' thogs :
rdo rje ro ma lha yi zhal zas thogs :
chos kyi rdo rje ma ni chos 'byung 'dzin :
rab 'byams zhing kun\u0f8e
bla ma bdud 'dul\u0f8e
'bul gyis kI la ya\u0f8e
oM badzra rU pa hU~M:
oM badzra spar+she trAM:
oM badzra ra sa hrI:
oM badzra d+harma d+hA tu A:
rang byung gdod nas rnam par dag pa'i rdzas :
rtsa brgyad yan lag stong sbyar bdud rtsi sman :
dug lnga rnam dag ye shes lnga rdzogs rdzas :
bla ma rig 'dzin brgyud par bcas pa dang :
rdo rje gzhon nu'i dkyil 'khor lha tshogs la :
'bul lo bzhes nas dbang dang dngos grub stsol :
sarba pany+tsa a mr-ita la kha raM khA hi :
kun bzang rigs lnga rdor sems pra hasti :
pad+ma 'byung gnas ye shes mtsho rgyal la :
rnam dag bdud rtsi'i dam rdzas mnyes mchod 'di :
'bul lo bzhes nas dbang dang dngos grub stsol :
sarba pany+tsa a mr-ita\u0f8e
bcom ldan dpal chen rdo rje gzhon nu dang :
dpal gyi yum chen 'khor lo rgyas 'debs la :
rnam dag\u0f8e
'bul lo\u0f8e
sarba\u0f8e
bdud 'dul khro bcu yab yum phra men ma :
sgo ba bzhi dang phur srung dam can la :
rnam dag\u0f8e
'bul lo\u0f8e
sarba pany+tsa a mr-ita sid+d+hi ho :
thig pa myong :
bdag gi thugs las bde chen lha mo dang :
dpa' bo mnyam sbyor bde chen ye shes kyis :
zung 'jug mchod pa spros pas lha tshogs rnams :
dga' bzhi bde stong mchod pas mnyes par bya :
sa ma ya ho :
sa ma ya satwaM:
ra ho haM:
rA gA ya mi :
bo d+hi tsit+ta ho :
ma hA su kha pra tIts+tsha ho :
pra tI gr-ih+Na khA hi :
rak+ta la dmigs te :
b+han+d+ha rab yangs khams gsum brub khung du :
nr-i tri yongs gyur dam sri ru dra bdud :
ma rungs log 'dren thams cad khug cig dza :
na mo :
mchog gsum rtsa gsum sku gsum bden pa'i mthu :
zhes pas phur gdab bya :
hU~M:
b+han+d+ha 'bar ba dmar gyi zhal bu'i snod :
rten 'brel bcu gnyis mU la srid pa'i khrag :
ma hA rak+ta sgrol ba'i khrag chen po :
bdud 'dul khro bo'i dkyil 'khor lha la 'bul :
ma hA rak+ta la khA hi :
hU~M:
rtsa gsum zhi khro khrag 'thung lha tshogs la :
dgra bo'i sha rus tshil bu rkang dang zhag :
dbang po glo snying nang rol rgyu mar bcas :
bdud rtsir bsgyur pa'i ba liM mchod pa 'bul :
zhal du bstab bo bzhes shig kha raM khA hi :
ma hA ba liM ta khA hi :
hU~M:
bskal pa me ltar 'bar ba'i klong dkyil nas :
chos kyi dbyings nas rang byung rang shar ba'i :
phrin las lhun rdzogs karma he ru ka :
sku gsum ldan phyir dbu gsum khro chags bzhad :
pha rol phyin drug phyag rnams phyag cha bsnams :
rdo rje rtse dgus sa dgu'i rtog pa 'joms :
rdo rje rtse lngas dug lnga dbyings su sgrol :
me dpung 'bar bas 'khor ba'i bag chags sreg :
kha T+wAM rtse gsum dug gsum rtsad nas gcod :
gnam lcags phur bus bdag 'dzin ru tra 'dul :
tshad med bzhi ldan zhabs bzhi dor stabs bsgrad :
rdo rje spu gri'i gshog pa mkha' la lding :
dur khrod 'bar ba'i chas rnams sku la brgyan :
'khor lo rgyas 'debs za byed kun gyi gtso :
rdo rje dung dmar 'dzin pas yab la 'khril :
gtso bo yab yum gnyis la phyag 'tshal bstod :
hU~M:
thugs nyid chos kyi dbyings las ma g.yos par :
ye shes lnga rdzogs rol pa chen po'i sku :
kun tu bzang po yab yum chos kyi dbyings :
gti mug gnas dag rnam snang dbyings phyug yum :
zhe sdang gnas dag mi bskyod spyan ma yum :
nga rgyal gnas dag rin 'byung mA kI yum :
'dod chags gnas dag snang mtha' gos dkar yum :
phrag dog gnas dag don grub sgrol ma yum :
'khril sbyor bde stong longs spyod rdzogs sku'i tshul :
ye nas ma bcos rang byung rang shar lha :
kun bzang rigs lnga yab yum phyag 'tshal bstod :
hU~M:
rigs kun khyab bdag bcom ldan rdo rje sems :
gsang chen dkyil 'khor rgya mtsho'i mnga' bdag che :
'gro ba'i las nyon bag chags dri ma kun :
sbyong mdzad dpa' bo chen por phyag 'tshal bstod :
hU~M:
las bzhi kun sgrub sras mchog rigs lnga dang :
phyogs bcu skyong mdzad bdud 'dul khro bo bcu :
sgo bzhi sdom dgyes sgo ba bzhi dang ni :
phur srung dam can tshogs la phyag 'tshal bstod :
kun tu bzang po'i thugs ka ru :
zla steng hU~M mthing 'od zer ni :
zhing khams rab 'byams khyab spros pas :
rgyal kun gsang ba gsum gyi byin :
tshur 'dus hU~M la thim par bsgom :
hU~M badzra tsit+ta hU~M:
oM dzi na dzika?:
zhes pa yid bzlas tshul du bya :
slar yang rgyal ba rigs bzhi yi :
thugs srog hU~M swA hri+AHhA las :
'od zer 'gro drug gnas su 'phros :
so so'i las nyon sdig sgrib sbyangs :
kun kyang rgyal ba'i sku gsung thugs :
rdo rje gsum gyi ngo bor 'grub :
hU~M badzra d+h+r-ika?:
swA rat+na d+h+r-ika?:
AM a ro l-ika?:
hA pra dz+nyA d+h+rika?:
dpal chen ljags steng pad+ma dmar :
'dab bzhi a yis mtshan par bsgom :
ya rkan zla ba A lis bskor :
ma rkan nyi ma kA lis bskor :
gsang sngags yig 'bru bcu bzhi pa :
gnam thog lhung ba lta bu ru :
bzlas pas 'od zer me 'od dang :
mtshon cha thog ser dpag med 'phros :
stong gsum thams cad 'od kyis bkang :
srid gsum gdug pa can rnams btul :
oM badzra kI li kI la ya sarba big nAn baM hU~M phaT:
bud+d+ha badzra rat+na pad+ma karma kI la ya baM hU~M phaT:
hU~M hU~M hU~M hU~M hU~M hU~M hU~M hU~M hU~M hU~M:
dzaHhU~M baM ho :
sa ma ya satwaM:
zhes pa rab 'bring tha ma rtags dang sbyar :
thun mtshams su :
phur pa yongs rdzogs spyan 'dren gshegs :
phyi nang gsang ba'i mchod pa 'bul :
nyams chag 'gal 'khrul thams cad bshags :
sku gsung thugs yon phrin las bstod :
mchog dang thun mong dngos grub stsol :
badzra ar+g+haM nas shab+da'i bar :
ma hA pany+tsa rak+ta ba liM ta khA hi :
zhes stong tshigs kyi mchod pa'ang bya :
thun bsdu khar :
lha yi snang cha me long has btab ltar :
ting 'dzin sems dpar hU~M gi nA dar bsdu :
slar yang rjes thob he ru ka ru ldang :
zhes rjes thob he ru ka zhal gcig phyag gnyis pa rdo rje b+han+d+ha 'dzin par ldang :
de ltar rnal 'byor ldan brtson pas :
lhas byin brlabs pa'i mtshan ma ni :
mthong bar bsnyen nas dngos grub blang :
'di ni shin tu zab pa ste :
zhi ba lha lnga la bsten nas :
stod las byang chub sgrub pa yin :
'di ni bka' gter gnyis su bzhag :
bka' brgyud 'khon ston klu dbang gis :
spel nas bstan pa yun du skyong :
gter 'byung rgyas 'bring bsdus dang zab :
kun gyi nang nas yang zab 'di :
da lta khyod la gdams shing gtad :
ma 'ongs bzhi bcu'i yang mtha' der :
bdud kyi sprul pas bod khams dkrugs :
ser gos gon pas dmag dpon byed :
dbus gtsang nang 'khrugs dme las dar :
pha spun dme 'khrugs dug las byed :
sngags pa rdo rje nang dme byed :
mi chen grir bkums stod dmag bskul :
rgya dmag du ruHka lud nas :
bod khams dmyal thag gcod pa'i dus :
khyod kyi smon lam mthu btsan pas :
chos 'di bton nas sgrub gyur na :
mtha' dmag phyir bsring bar chad sel :
sus sgrub byin rlabs tshan kha myur :
de phyir zab mo'i gter du sbos :
zhes gu ru'i gsungs bzhin bdag dpal gyi seng ges 'on phu stag tshang bsam 'grub ke'u tshang gi gnas su gsang ba'i rgyas btab nas sbas so :
sa ma ya :
rgya rgya rgya :
bdag 'dra rwa ston smyon pas jo mo'i lung bstan ltar gsang gter du spyan drangs nas /
lo lnga song ba spre'u'i lo la dbus gtsang 'khrugs pa'i dus rtags dang lung bstan ltar /
sbas yul spo bo'i ku thang stag dor tshe ring smon skyid du gter shog las phab pa'o //[ \u0f88 ]rdo rje sems dpa' rgyan gcig sgrub pa las :
bde stong gtum mo'i nyams len bzhugs so :
thabs mchog bde ba chen po snang ba yab :
stong nyid shes rab don dam 'od gsal ma :
gnyis med zung 'jug 'dus ma byas pa'i sku :
rang rig rang gsal mi rtog rdo rje ru :
mnyam sbyor dang po'i sangs rgyas de la 'dud :
dang por lus smin ngag pa lha yi sku :
dri med shel ltar dwangs pa rdo rje sems :
gsal stong 'dzin bral zhal phyag rnam par gsal :
gzugs phung rnam snang tshor phung rin chen 'byung :
'du shes snang mtha' 'du byed don yod grub :
rnam shes zhe sdang me long ye shes te :
phung po lnga po rgyal ba rigs lnga'i sku :
dag pa dug lnga ye shes lnga yi ngang :
de bzhin sa khams rnam dag mA ma kI:
chu khams dag pa sangs rgyas spyan ma dang :
me khams rnam dag na bza' dkar mo dang :
rlung khams rnam dag dam tshig sgrol ma ste :
nam mkha' rnam dag yum chen dbyings phyug ma :
khams lnga 'byung lngar dag pa yum lnga 'o :
rigs kun 'dus pa rdo rje sems dpa' ste :
rtag pa don gyi ye shes rdo rje ni :
'gro ba kun gyi snying la gnas pa'i phyir :
srog gi stong chen thig le lngar gnas te :
gnas dang btags dang 'khrul dang 'dren pa dang :
mi 'gyur ba yi srog gi thig le lngar :
oM badzra sa twa hU~M:
'bru lnga ye shes lnga yi sa bon te :
mi shigs srog gi dwangs ma'i yi ge lnga :
rigs lnga 'dus pa 'od kyi thig le'i klong :
oM ni rnam snang badzra mi bskyod pa :
sa ni rin 'byung twa ni snang mtha' yas :
hU~M ni don grub snying po 'bru lnga yin :
rigs lnga 'dus pa'i snying po rigs gcig ste :
rdo rje sems dpa' rgyan gcig sgrub thabs yin :
rgyud rdo rje phreng ba las :
snying gi pad+mo'i sbubs kyi mkha':
ye shes rdo rje rtag tu gnas :
zhes gsungs so :
de ltar ma dag phung po lnga rnams ni :
ye shes lnga ru sgrub pas lus lha'i dal :
smin par byed pa'i bum pa'i dbang don te :
gdos bcas a 'thas 'dzin zhen dag pa yi :
gsal stong 'dzin bral lha yi sku ru sbyangs :
gnyis pa ngag ni rtsa khams gnas rnams su :
'byung 'jug gnas gsum lus kyi rlung tshogs rnams :
ye shes rlung ni d+hU tir dag byed pa :
bde stong gtum mo sgom pa'i tshul la gsum :
dang por byin gyis brlab cing rtsa rlung sbyang :
gnyis pa rtsa 'khor bskyed cing lha rnams gsal :
gsum pa 'bar 'dzag zhu bde'i ye shes kyis :
lugs las 'byung dang bzlog pa'i bde stong sbyang :
rjes ni sa lam 'bras bu yon tan rnams :
thob pa'i tshul dang bzhi ru bshad pa 'o :
dang po lha sku stong ra bsgom pa ni :
rang lus rdo rje sems dpa'i sku gsal stong :
shel dkar bum pa lta bur gsal ba yi :
sku dbus dbu ma mda' smyug 'bring po tsam :
yar sna tshangs bug mar sna gsang rtser zug :
lte 'og sor bzhi dag nas gyes pa'i sna :
g.yas su ro ma dkar po sngo ba'i mdangs :
g.yon du rkyang ma dmar po dmar ba'i mdangs :
gnyis ka sbom phra gro sog 'bring po tsam :
yar sna sna bug gnyis la zug pa ste :
gsum ka drang ba chu shing sdong po 'dra :
sgrib med gsal dwangs til mar mar me 'dra :
dmar zhing snum pa rgya skyegs khu ba 'dra :
'jam zhing mnyen pa pad+ma'i 'dab ma 'dra :
mtshan nyid bzhi dang ldan pa'i dbu ma'i nang :
lte bar nyi ma'i dkyil 'khor gsal ba'i steng :
ngo bo shes rab pha rol phyin ma nyid :
gsang ba ye shes rje btsun rnal 'byor ma :
dmar gsal gcer mo me yi mdog can ni :
tshon gang me 'od 'phro bar gsal ba yi :
spyi bor rtsa ba'i bla ma o rgyan dang :
dbyer med he ru ka dpal rus rgyan can :
mkha' 'gro dmar mo 'khril sbyor bde chen 'bar :
de yi spyi bor pra b+hA hasti ni :
paN grub cha lugs sdigs mdzub phur bu bsnams :
de yi dbu gtsug nyi zla dngos grub ni :
rnal 'byor ma dpal nyi zla'i phreng ba can :
de yi spyi bor don grub yab yum dang :
rin 'byung mi bskyod snang mtha' rnam snang mdzad :
rigs lnga yum 'khril tho brtsegs bzhugs pa yi :
spyi bor kun bzang yab yum 'khril sbyor rol :
'od zer mkha' dbyings khyab pa nyid du blta :
yid kyis gdung shugs snyan pa'i ngag gis ni :
oM AHhU~M:
chos sku spros dang bral ba'i mkha' klong du :
dang po'i sangs rgyas kun bzang yab yum la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
mdangs rtsal ma 'gag ye shes rol pa'i gar :
longs sku rgyal ba rigs lnga yab yum la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
thugs rje cir snang lhun grub rang grol klong :
mkha' 'gro'i gtso mo nyi zla dngos grub la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
brag dmar bya skyibs tshal gyi ke'u tshang du :
slob dpon chen po pra b+hA hasti la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
rnga yab pad+ma 'od kyi gzhal yas su :
rgyal kun 'dus pa o rgyan gu ru la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
spyi gtsug bde ba chen po'i gzhal yas su :
zab chos mnga' bdag dpal gyi seng ge la :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
bde chen ye shes me 'od 'khrugs pa'i klong :
gsang ba ye shes rje btsun rnal 'byor mar :
gsol ba 'debs so bde drod rang 'bar zhing :
bde stong ye shes mchog gi dngos grub stsol :
las rlung rgyu ba d+hU tir dag pa yis :
phra rags rtsa mdud rang grol dkar dmar gyi :
dwangs ma e waM ngo bos yongs khyab ste :
'ja' lus 'pho ba chen po'i sku 'grub shog :
ces pa'i gsol ba zhe nas btab pa yis :
kun bzang yab yum 'od zhu rigs lnga la :
thim zhing rim par o rgyan rnal 'byor mar :
thim pas rnal 'byor ma yang me'i rang bzhin :
raM yig dag tu gyur la shes pa gtad :
de ni rtsa khams byin gyis brlab pa 'o :
de nas rtsa ni gtso bo gsum po de :
ma 'khyogs ma 'khum mdud pa dang bral ba :
lus kyi ka ba'i tshul du gnas pa la :
rten mkhar bcas te snying kha chos 'khor lo :
rtsa 'dab sum cu rtsa gnyis gnas pa yang :
snying kha las gyes rtsa 'dab bzhi yi rtse :
gnyis gnyis gyes pa rtsa 'dab brgyad nyid de :
de dag re re'ang gyes pa bcu drug dang :
de yang gnyis su gyes pa sum cu gnyis :
de yi rigs pas rtsa 'khor gzhan la'ang shes :
gdugs kyi rtsibs ma lta bur cung zad tsam :
gyen du phyogs pas rtsa chos bzhi ldan pa :
srog 'dzin chu yi rlung ni gnas pa 'o :
mgrin pa longs spyod 'khor lo'i rtsa 'dab ni :
bzhi las gyes pa brgyad gnyis bcu drug ste :
gyen rgyu me yi rlung ni gnas pa 'o :
spyi bo bde chen 'khor lo'i rtsa 'dab ni :
sum brgya drug cu dag tu gyes pa ste :
khyab byed rlung gi rlung ni gnas pa 'o :
lte ba sprul pa'i 'khor lo'i rtsa 'dab ni :
rim par gyes pa drug cu rtsa bzhi ste :
me mnyam sa yi rlung ni gnas pa 'o :
gsang gnas bde skyong 'khor lo'i rtsa 'dab ni :
rim par gyes par nyi shu rtsa brgyad de :
thur sel nam mkha'i rlung ni gnas pa 'o :
de ltar 'byung ba lnga yi rlung lnga yi :
byed las lnga ni so sor 'di lta ste :
thur sel nam mkha'i rlung gis bde ba skyed :
'og sgo 'byed 'dzum bshang gci 'phen sdom byed :
me mnyam sa yi rlung gis me drod skyed :
za 'thung byas pa 'ju ba'i las ni byed :
srog 'dzin chu yi rlung gis srog 'dzin cing :
dbugs ni phyi nang rgyu ba'i las ni byed :
gyen rgyu me yi rlung gis za 'thung mid :
mchil snabs 'dor dang smra dgod las rnams byed :
khyab byed rlung gi rlung ni kun la khyab :
'gro 'dug sgul bskyod dag gi las rnams byed :
de ltar rtsa yi 'khor lo lnga rnams la :
snying kha'i rtsa 'khor dbus su 'byung ba chu :
dag pa mi bskyod sa bon hU~M mthing gsal :
mgrin pa'i rtsa 'khor dbus su 'byung ba me :
dag pa snang mtha'i sa bon AMHdmar gsal :
spyi bo'i rtsa 'khor dbus su 'byung ba rlung :
dag pa rnam snang sa bon oM dkar gsal :
lte ba'i rtsa 'khor dbus su 'byung ba sa :
dag pa rin 'byung sa bon swA ser gsal :
gsang gnas rtsa 'khor dbus su nam mkha'i khams :
dag pa don grub sa bon hA ljang gsal :
dbu ma'i nang mar lte 'og sor bzhi yi :
'dus mdor nyi ma'i steng du raM dmar po :
me 'od lta bu gsal ba nyid du blta :
dbu ma'i yas snar haM yig dngul chu'i mdog :
mgo bo thur du bstan la shes pa gtad :
rtsa yi nang kun 'byung ba lnga yi dug :
'ja' tshon sngo dmar rnam par 'khyil ba ste :
lus kyi gnad ni rnam snang chos bdun te :
rkang pa skyil krung lag pa mnyam gzhag bsrang :
rgal tshigs bsrang zhing dpung pa rgod gshog ltar :
brgyangs shing mgrin pa lcags kyu lta bur bkug :
lce rtse rkan sbyar mchu ni thad sor bzhag :
mig 'bras mi 'gul mdun mkhar hrig ger blta :
de ltar lus gnad bcas te sna g.yas nas :
rlung ro dal bus bsir te bus pa'i skabs :
nang gi 'byung ba'i dug mtshon sngo dmar nag :
phyi ru sang sang bud de song bar bsam :
tshur la rngub dus srid zhi'i dwangs bcud rnams :
'dus par mos la rlung ro 'bud pa dang :
rngub pa dgang ba g.yas gsum g.yon gsum dang :
dbus gsum dgu ste rlung ro bsal ba 'o :
rngub pa dal bus chil gyis rngub pa ste :
dgang ba lto bar dgang zhing 'og rlung 'then :
steng rlung mnan pas bum pa can du brjod :
'phang ba rlung ro sangs kyis 'bud pa ste :
sbyor ba bzhi zhes kun la dgos pa 'o :
de ltar mang du bzung bas rtsa 'dab rnams :
zha ba 'khum pa 'byar ba yo ba sogs :
skyon dang bral zhing ya yo med par drang :
mdog ni dmar gsal dag tu gnas pa 'o :
'byung ba lnga yi rlung gi ngos 'dzin yang :
sna yi ka ba gnyis la brten nas rgyu :
chu yi rlung ngo 'og gnyis la brten pa :
sa rlung bya gshog la brten me rlung ste :
sna yi steng phyogs rgyu ba rlung gi rlung :
sna yi dbus nas rgyu ba nam mkha'i rlung :
dbang po'i sgo dgu dag nas 'gyu ba ni :
yan lag rlung ngo las rlung dag tu brjod :
de ni rtsa rlung sbyong ba'i rim pa 'o :
de nas lha rnams gsal zhing 'bar 'dzag bsgom :
snying kha'i rtsa 'khor sa bon hU~M yongs gyur :
mi bskyod yab yum 'khril sbyor longs sku'i tshul :
mgrin par AMHlas snang mtha' yab yum bskyed :
spyi bor oM las rnam snang yab yum bskyed :
lte bar swA las rin 'byung yab yum bskyed :
gsang bar hA las don grub yab yum bskyed :
de nas cha mnyam rlung ni 'bud pa'i skabs :
nad gdon sdig sgrib sang sang thon par bsam :
tshur la rngub dus srid zhi'i dwangs bcud rnams :
'ub bsdus bsam ste ro rkyang lam nas brgyud :
'dus mdo nas zhugs raM yig dag la bus :
dang po dmar dang 'bar ba mtha' mer 'bar :
gsang ba'i rtsa 'khor kun la khyab pa yis :
don grub yab yum rgyud bskul sbyor ba mdzad :
sbyor mtshams byang sems dkar dmar rgyun babs pas :
rtsa khams khyab ste me 'bar stobs rgyas pa :
dper na me la mar khu blug pa bzhin :
ches cher rgyas te me lce yar 'phros pas :
spyi bo'i haM nas byang sems rgyun babs pas :
rnam snang yab yum rgyud bskul sbyor ba mdzad :
mtshams sbyor byang sems rgyun babs rtsa 'khor gang :
raM las me 'bar lte ba'i rin 'byung gi :
thugs rgyud bskul nas sbyor ba mdzad pa yis :
sbyor mtshams bdud rtsi'i rgyun babs rtsa 'khor gang :
me lce'i 'od kyis haM yig zhu ba'i rgyun :
mgrin par snang mtha' yab yum thugs rgyud bskul :
sbyor ba mdzad pa'i byang sems rtsa 'khor gang :
me lce'i 'od kyis snying kha'i mi bskyod pa :
yab yum bde ba'i rgyud bskul sbyor ba mdzad :
sbyor mtshams byang sems rgyun babs rtsa 'khor gang :
de ltar haM yig las byung byang sems rgyun :
thabs kyi cha 'dzin dkar la bsil ba dang :
raM yig las 'phros rnam pa me yi mdangs :
dmar la tsha ba ngo bo khams dmar po :
dkar dmar zhu bde snying khar zhal mjal bar :
shes pa gtad de dar gcig mnyam par gzhag :
'khor lo re la thun re dmigs skor re :
de ltar lus gcus rlung sprugs drag po yis :
dkar dmar gnyis po khrag dang 'o ma ltar :
khrug gis 'dres te rtsa khams gnas kun dang :
lus kyi gnas rnams ba spu'i bu ga tshun :
dkar dmar zhu bdes yongs su khyab par blta :
de ltar brgya'am lnga bcu nyer lnga yis :
mtha' byas tho rangs nyi dros dgong ka rnams :
dus kyi gnad dang bstun nas 'bad de bsgom :
de ni lha sku dag la brten pa yi :
'bar 'dzag khyad par dmigs pa'i rim pa 'o :
de nas 'byung lnga'i bcud len la brten nas :
tshe dpal bsod nams bkrag mdangs bskyed pa'i phyir :
snying kha'i mi bskyod yab yum thugs srog las :
'od 'phros 'byung ba chu yi dwangs bcud bsdus :
thim zhing bde sbyor byang sems babs pa dang :
mgrin pa'i snang mtha' yab yum thugs srog las :
'od 'phros 'byung ba me yi dwangs bcud bsdus :
thim zhing bde sbyor byang sems babs pa dang :
spyi bo'i rnam snang yab yum thugs srog las :
'od 'phros phyogs bcu'i sras bcas rgyal ba yi :
thugs rje mthu stobs byin rlabs nus pa bsdus :
thim zhing bde sbyor byang sems babs pa dang :
lte ba'i rin 'byung yab yum thugs srog las :
'od 'phros 'byung ba sa yi dwangs bcud bsdus :
thim zhing bde sbyor byang sems babs pa dang :
gsang ba'i don grub yab yum thugs srog las :
'od 'phros 'byung ba rlung gi dwangs ma dang :
lha klu mi yi tshe dpal bkrag mdangs bsdus :
thim zhing bde sbyor byang sems babs pa ste :
de ltar 'khor lo re la rlung thun ni :
gsum lnga bdun sogs skabs dang sbyar te 'bad :
mchog dang thun mong dngos grub stabs su 'byung :
yon tan bsam brjod yul las 'das pa 'o :
rgyun du mnyam rgyu ye shes rlung rgyu dus :
'khor lo lnga yi rigs lnga'i thugs srog las :
'byung lnga'i rlung ni snal ma gshibs 'drar spros :
dbyung dus hU~M spros las nyon bag chags dang :
rnam rtog gnyis 'dzin dgra 'dre sang sang bud :
'jug dus oM gsal 'byung lnga skye 'phags kyi :
mthu byin ma lus 'ub bsdus gnas lnga yi :
sa bon dag la bstim ste AHzhes pas :
skye 'gag gnyis med chos sku'i dgongs par bzhag :
de ltar 'byung 'jug gnas gsum dag la sbyang :
sgo gsum rdo rje gsum du 'grub par 'gyur :
khyad par las bzhi mchog sogs gang 'dod pa :
rigs lnga so sor sbyar zhing spro bsdu bya :
so so'i las 'grub kha bsgyur zab khyad do :
de ltar brtson pa drag pos 'bad pa yis :
rjes ni sa lam yon tan thob tshul ni :
bde ba'i ngo bo haM yig las byung ba'i :
byang sems mgrin par babs pas dga' ba dang :
byang sems snying gar babs pas mchog tu dga':
lte bar babs pas dga' bral gsang gnas su :
babs pas lhan skyes ye shes dga' ba ste :
de ni lugs las 'byung ba'i dga' ba 'o :
byang sems rdo rje nor bu'i rtse mo nas :
'dzag med 'ching bas rten 'brel ma rig dag :
dus sbyor gcig gi rlung 'gags mthong lam 'gyur :
dang po'i sa thob mngon par shes pa 'char :
byang sems gsang gnas 'khor lor ldog pa yis :
'du byed dag nas dus sbyor gnyis rlung 'gags :
dri med sa thob gsang ba lte ba'i bar :
ldog pas rnam shes dag nas dus sbyor gsum :
rlung 'gags sa ni gsum pa thob par 'gyur :
lte bar ldog pas rten 'brel ming gzugs dag :
dus sbyor bzhi yi rlung 'gags sa bzhi non :
byang sems lte ba snying kha'i bar ldog pas :
skye mched drug dag dus sbyor lnga'i rlung 'gags :
sbyang dka'i sa thob snying khar ldog pa yis :
rig pa dag cing dus sbyor drug rlung 'gags :
drug pa mngon du gyur pa'i sa thob bo :
snying kha mgrin pa'i bar du bzlog pa yis :
tshor ba dag nas dus sbyor bdun rlung 'gags :
bdun pa'i sa thob mgrin par ldog pa yis :
sred pa dag cing dus sbyor brgyad rlung 'gags :
sa brgyad non cing mgrin par ldog pa yis :
len pa dag nas dus sbyor dgu'i rlung 'gags :
sa dgu thob cing dpral bar ldog pa yis :
srid pa dag nas dus sbyor bcu'i rlung 'gags :
sa bcu non cing dpral bar gtsug tor bar :
ldog pas skye ba dag nas dus sbyor ni :
bcu gcig rlung dag kun tu 'od thob bo :
gtsug tor dag tu byang sems ldog pa yis :
rga shi bar gyi rten 'brel bcu gnyis dag :
dus sbyor nyi khri chig stong rlung 'gags pas :
bcu gnyis sa non sku dang ye shes sogs :
sangs rgyas yon tan mi zad rgya mtsho thob :
de ltar lugs las byung dang ldog pa yis :
dga' ba bzhi gsum bcu gnyis don la sbyang :
rdo rje sems dpa'i gseng lam zhes bya ba :
gsang chen theg pa'i myur lam rtse rgyal mchog :
gzhi lam 'bras bu lta sgom spyod pa dang :
lam lnga sa bcu sku bzhi ye shes lnga :
thams cad chig rdzogs gcig chod gcig gis 'grub :
de phyir gsang ba sngags zhes brjod pa 'o :
rjes kyi bya ba spang blang tshul dag ni :
bde drod rim par skye bzhin gos srab bya :
mthar ni ras rkyang dag la bslab par bya :
skyi chags mi gyon me dang nyi ma spang :
chang skyur chu 'khyag rul sungs rjen gyi rigs :
lga sogs tsha ba gsum dang sngo ngad spang :
rta rgyug dung 'bud mchong rgyug spang 'degs sogs :
rtsa chad rngul thon 'gyur ba'i drag shul spang :
'phrod pa'i spyod lam dben par grib la 'dzem :
lus dal sha chang gsar pa rtsi mar sogs :
bcud can zas brten lus ni dag par bkru :
chu rtsa g.yag rgod mkhris pa ne'u le'i sha :
zhib btags mar dkar sbyar ba lus la byug :
chur sbyang ras dkar dri med dag la'ang byug :
gyon pas lus la bde drod me ru 'bar :
rdzas de ngang ser tshil bu dang bsres te :
rkang mthil byug pas ser kha 'gas mi 'gyur :
dbang lag zhib btags 'bri yi 'o mar bskol :
sbrang rtsi ka ra btab pa lto stong la :
bsten pas kun+d+ha 'phel zhing lus stobs rgyas :
de sogs sman gyi sbyor bas kun+d+ha ni :
'phel zhing ma nyams dbab zlog dgram pa la :
'bad pas gong gi yon tan 'byung ba 'o :
rjes kyi phan yon bslab bya'i rim pa 'o :[ \u0f88\u0f88\u0f88 \u0f88\u0f88\u0f88 ]rdo rje sems dpa' rgyan gcig sgrub pa las :
bde stong gtum mo'i rim pa zab \u0f88\u0f88
bdag 'dra rwa ston smyon pas :
stag tshang gnyis pa nas spyan drangs pa'o //[ \u0f88 ]rdo rje sems dpa' rgyan gcig sgrub pa las :
rdo rje lus kyi rnam bshad bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]e ma bdag 'dra mkhas pa pad 'byung gis :
gsang ba bla med 'od gsal rdo rje'i lam :
snying po'i bcud thig yang zab gdams pa 'di :
kun tu bzang po'i thugs kyi thig le ste :
rdor sems zhi khro rigs lnga rgya mtsho'i srog :
rig 'dzin mkha' 'gro'i snying khrag dwangs ma'i bcud :
gsang sngags ma rgyud gdams pa'i mthar thug pa :
rdo rje lus kyi rtsa rlung thig le la :
brten nas mtshan bcas rdzogs pa'i rim pa 'di :
mtshan ldan gzungs ma dbyangs can mtsho rgyal ma :
snying gi bu mchog dpal gyi seng ge la :
gdams so da lta ma spel gter du sbos :
ma 'ongs gsang sngags 'chol nas bab col tu :
spyad pas byin rlabs mtshan ma drod rtags yal :
dam med zog pos 'gro ba slu byed cing :
dam can srung ma khros pas nad mtshon dang :
mu ge ye 'drog bu yug lta bur 'tshubs :
sangs rgyas bstan pa snyigs mar gyur pa'i dus :
dpal gyi seng ge khyod kyi smon lam mthus :
skye ba'i mtha' mar rnal 'byor dbang gi ming :
de dang 'phrad de 'gro don byed par shog :[ \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 ]dpal kun tu bzang po la phyag 'tshal lo :
gzhi ni ye rdzogs gdal ba chen po la :
lam ni mngon rdzogs zang thal chen po nyid :
'bras bu lhun rdzogs 'od gsal 'dus ma byas :
zab gsang rdo rje'i chos kun snying po'i bcud :
rgyal ba'i dgongs pa zab dgu'i bcud phyung ba :
'di 'dra skal ldan kho na'i spyod yul yin :
'di la sngon 'gro dngos gzhi rjes dang gsum :
dang po sngon 'gro gnas dang ston pa dang :
mthun rkyen 'dzom sar thun mong thun min gyi :
sngon 'gro mthar chags bya bas rgyud sbyangs nas :
dngos gzhi nyams su len bya'i gdams pa bstan :
rjes ni lam rtags 'bras bu yon tan no :
dang po dben zhing yid dang mthun pa'i gnas :
rgyal bas byin gyis brlabs sogs mtshan nyid tshang :
dbyar dgun phyed cing dgra rkun 'tshe ba med :
mthun rkyen 'dzom sar dkon mchog mchod pa'i rdzas :
tshogs dang gtor ma mAM sa ma da na :
la sogs bza' ba'i dam tshig rdzas ma lus :
tshang bar gsag cing dam ldan sgrub pa'i grogs :
'dzom pas tshe 'di'i zhen 'khris rbad bcad de :
mtshan nyid ldan pa'i bla ma dam pa la :
smin cing grol ba'i gdams pa legs par nod :
de yang dang por rang gi lus 'di nyid :
dal 'byor phun sum tshogs pas gzhi bzung nas :
khams drug dag dang ldan pa'i lus 'di ni :
rdo rje bzhi yi bsgrub bya'i rten yin te :
de la dang po phyi nang snod bcud kyang :
phyi snod 'jig rten ji ltar chags pa dang :
nang bcud sems can ji ltar gnas pa dang :
gsang ba chos nyid dbyings kyi dkyil 'khor rnams :
rten 'brel rgyu 'bras mtshungs pas 'khor 'das su :
'char bas kun rdzob 'jig rten mos ngo ru :
brda tsam gsungs las don la tshad gzung med :
phyi ltar ri rab rtse nas yar rtse mo :
gzugs med gnas kyi bar la 'bum phrag gnyis :
ri rab dkyil nas me ri la thug bar :
'bum phrag gnyis dang mtha' skor dpag tshad ni :
'bum phrag bcu gnyis dag tu bshad pa yin :
de bzhin lus kyi lte ba man chad la :
khru do 'bum phrag gnyis te lha ma yin :
klu dang yi dwags dmyal ba rnams kyi sa :
lus kyi mtha' ma bskor ba des mtshon no :
spyi gtsug nas gzhal sor bzhi gzugs med kyi :
khams bzhi de 'og sor mo bcu drug ni :
gzugs khams bcu drug de 'og sor mo drug :
'dod lha drug go de 'og mi yi gnas :
lte ba yan no lte ba man la yang :
sor mo'i grangs ni de dang mtshungs pa ste :
phyi skor sor mo stong phrag nyer lnga 'o :
phyi yi sa chu me rlung 'byung ba bzhi :
rtsig pa'i dpangs la stong phrag nyer lnga pa :
brgyad de nang gi lus la lte ba nas :
sum mdo bar ni sa yi dkyil 'khor te :
lha min dud 'gro yi dwags dmyal rigs   yang sos /gcig :
brla ni chu yi dkyil 'khor dmyal rigs gnyis :
rje ngar me yi dkyil 'khor dmyal rigs gnyis :
bol gong rlung gi dkyil 'khor dmyal rigs gnyis :
rkang mthil rdo rje'i dmyal ba dang brgyad do :
rkang lag tshigs gsum rlung me chu'i dkyil 'khor :
brang ni gru bzhi sa yi dkyil 'khor te :
sgal tshigs ri rab lhun po gser ri bdun :
brla dang rje ngar bol gong dpung pa dang :
lag ngar lag mgo sor mo rnam pa bdun :
'od sngon man+d+hA ra dang Ni kha Da :
nor bu dro Na bsil ri rtag gdong gi :
me ste mtha' yi me ri mtshon pa 'o :
de bzhin de dag bar bar rol mtsho bdun :
sbrang rtsi mar zho 'o ma chang chu dang :
ba tshwa can rnams rim bzhin khu ba dang :
zhag dang klad pa bud med 'o ma ste :
skyes pa'i bad kan khams te mchil ma rdul :
gcin ni ba tshwa can gyi mtsho mtshon te :
de bzhin khor yug dag gi gling drug kyang :
zla ba 'od dkar ku sha mi 'am ci :
khrung khrung drag po'i gling rnams rim pa bzhin :
bad kan khams dang rgyu ma tshil bu dang :
snying dang mchin pa sha rnams mtshon pa 'o :
phyi yi gling bzhi gling phran brgyad po yang :
nang du rkang lag lhu ni bcu gnyis te :
lag g.yas lhu gsum shar gyi lus 'phags gling :
lag g.yon lhu gsum lho yi 'dzam bu gling :
rkang g.yas lhu gsum nub kyi ba glang spyod :
rkang g.yon lhu gsum byang gi sgra mi snyan :
de phyir phyi yi 'byung lnga nang lus kyi :
sra ba   sa /rlan   chu /dang drod   me /dang dbugs   rlung /dag dang :
bu ga   nam mkha'/dag ni nam mkha'i khams yin te :
phyi yi sgra gcan nang du rtsa dbu ma :
nyi zla ro rkyang gnyis yin gza' brgyad kyang :
sna bug nyi zla mig gnyis mig dmar phur :
kha dang bshang lam pa sangs lhag pa 'o :
gci lam tshangs bug spen pa mjug ring ste :
rna ba gnyis ni sgra gcan dus me 'o :
mgrin pa'i rtsa 'dab bcu drug stong pa'i nang :
dbugs kyi 'khor lo nyin mtshan 'khor ba bzhin :
phyi ru nyi zla khyim ni bcu gnyis su :
khyab par rgyu zhing dbugs ni khug pa drug :
dag la chu srang gcig go de drug la :
chu tshod gcig go chu tshod drug cu la :
nyin zhag gcig ste nyi ma ring skabs su :
bcu drug mtshan mo nyer bzhi yud bco brgyad :
de bzhin mtshan mo la 'ang go bzlog ste :
snyoms pa sbrul zla nya yi nyin mtshan gnyis :
sum cu dag dang yud tsam bco lnga 'o :
dus ni mtha' ma skad cig ma gcig la :
se gol yun gyi drug cu bzhi'i cha gcig :
de brgya nyi shu la ni skad cig ma'o :
de ni drug cur thang gcig de sum cur :
yud tsam gcig ste de ni sum cu la :
nyin zhag gcig go de ni sum cu la :
zla ba gcig yin de ni bcu gnyis lo :
de bzhin yud tsam sum cu dag la yang :
dbugs ni nyi khri chig stong drug brgya 'o :
'pho chen ro ma dbugs ni stong brgyad brgya :
de bzhin 'pho chen re'i mtshams dbu ma ru :
lnga bcu drug dang bzhi cha dag ni rgyu :
phyi yi zla ba bcu gnyis nang du ni :
dus sbyor bcu gnyis rlung ngo srog 'dzin gyi :
rlung dag lus la ji ltar 'pho tshul ni :
sna bug gnyis nas 'pho chen drug gi rlung :
lus kyi stod la 'khor ba lag gnyis kyi :
tshigs chen drug gi bar du res mos kyis :
rgyu ba de ni lho yi bgrod pa 'o :
de bzhin gling bzhi phyi dang nang gi rlung :
khams kyi 'phel 'grib de yis mtshon pa 'o :
phyi yi sprin ni rlangs pa'o rlung gi sgra :
glo ba nyid de snying gi sgra ni thog :
yin la rgyu ma lto ba'i sgra ni 'brug :
kha dang mgrin pa lto ba gsum po nas :
glog dang nyi ma drod dang sreg byed me :
ba spu 'byung po bye ba phrag bzhi po :
phyi rol skye gnas bzhi ni nang lus kyi :
mngal skyes khu ba la chags phrug gu dang :
brdzus skyes srog chags phra mo dag yin la :
sgong skyes shig la mngal gnas srin bu rnams :
drod dang gsher las skyes pa nyid yin no :
phyi yi bdud rtsi char pa 'beb pa ni :
nang gi lce chung nas 'bab chu nyid do :
de bzhin phyi snod 'jig rten khams rnams ni :
nang lus phung po khams la tshang ba ste :
dang po brten pa rgyal ba'i zhing khams la :
lus kyi rtsa ni dkyil 'khor nyid yin zhing :
khams ni bdud rtsi rlung ni ye shes dang :
rig pa byang chub sems kyi dkyil 'khor ro :
rnam par shes pa kun bzang he ru ka :
yid shes yul brgyad ke'u rI siM ha brgyad :
rtag chad mu bzhi sgo ba sgo ma bzhi :
sgal tshigs dbang mo nyi shu rtsa brgyad de :
dge bcu khro mo mi dge khro bo bcu :
rtsibs ma g.yas g.yon ging chen bco brgyad dang :
rus mgo pho nya sum brgya drug cu ste :
dbang ba'i sgo bdun ma mo bdun nyid la :
lhu tshigs bcu gnyis brtan ma bcu gnyis so :
rkang mthil rlung la sum mdo me'i dkyil 'khor :
lto ba chu la snying ga sa'i dkyil 'khor :
sgal tshigs mgo bo ri rab lhun po ste :
lus ni cha mnyam dkyil 'khor gru bzhi pa :
rlung ni 'gyu ba'am bug pa sgo bzhi 'o :
rkang brgyad ka ba pany+tsa re khA mig :
sna ni pha gu so ni drwa phyed do :
lce dang mchu ni 'dod pa'i snam bu la :
de bzhin rna ba gnyis ni rta babs te :
phyi rol mtshon byed dpe yi dkyil 'khor ni :
thams cad rdo rje'i lus la tshang ba'i phyir :
mtshon bya don gyi dkyil 'khor nyid yin no :
chos can sems nyid rtsa thig rlung gsum po :
rnam pa kun gyi mchog ldan 'od gsal ba :
sems can kun la 'char kyang bag chags ni :
srab 'thug dbang gis de bzhin nyid ye shes :
chos nyid rang bzhin cir yang ma grub pa :
kun la gnas pas rnam pa cir yang 'char :
de la rang bzhin gzhi yi chos nyid ni :
'khor 'das kun la khyab par gnas pa ste :
lus ni grong khyer rtsa ni srang kha 'dra :
rlung ni rta rgod rnam par shes pa mi :
rlung gi sbyor ba bcings pas srang lam ni :
bkag pa lta bur gnas te de yi phyir :
lus ni mi g.yo ngag ni mi smra zhing :
sems ni rtog pa rlung ni 'gyur med pa :
khams ni 'dzag med gnas pas sgo gsum po :
rdo rje gsum gyi go 'phang 'grub pa 'o :[ \u0f88\u0f88\u0f88 \u0f88\u0f88\u0f88 ]bdag 'dra rwa ston smyon pas stag tshang gnyis pa nas spyan drangs pa'o //[ \u0f88 ]rdor sems rigs lnga rgyan gcig las :
zab chos kun bzang thugs kyi thig le bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]bde chen thig le nyag gcig klong :
stong nyid shes rab zung 'jug pa :
dus gsum 'pho 'gyur btags pa med :
dug gsum ngo bo rang sar dag :
khams gsum sems can sangs rgyas rgyu :
rgyu bzhis ma bskyed 'dus ma byas :
rkyen bzhis ma bslad 'khrul grol bral :
dus bzhi las 'das mnyam nyid ngang :
dug lnga ma spangs rang ngo ni :
ye shes lnga yi ngo bo nyid :
phung lnga dag pa rigs lnga ste :
sku lnga lhun grub chen por gnas :
ma dag 'khrul rgyu sa bon lnga :
dag pa ye shes 'bru lnga yis :
sbyangs te ye shes thig le lngar :
lhun gyis grub pa'i 'od gong sbubs :
gzhon nu bum pa sku yi dbyings :
'pho med chen po'i sku ru rdzogs :
e ma dus gsum sangs rgyas dang :
khams gsum 'khor ba zhes bya ba :
btags pa ming dang rnam par bas :
don du chos kyi dbyings ngang nyid :
'on kyang de nyid ma rig pas :
rigs drug 'khor ba'i duHkha bskyed :
rig tshe mya ngan 'das pa dang :
sangs rgyas zhes pa'i sgra don las :
don du ngo bo gcig nyid de :
de phyir ma rig rgyar 'thum yang :
rang snang rang rig rang grol du :
shes phyir kun bzang dgongs pa'i bcud :
zab pa'i yang zab snying po'i don :
yang dag bde chen sar sbyor ba'i :
gdams pa 'di 'dra ngo mtshar rmad :
sngon byon rgyal bas gsungs pa med :
ma 'ongs 'byung 'gyur 'byung mi 'gyur :
da lta'i sangs rgyas thugs kyi bcud :
zab gsang 'od gsal rdo rje'i lam :
kun gyi snying por gyur pa 'di :
rdo rje sems dpa'i snying gi bcud :
rigs lnga 'dus pa'i dgongs pa ste :
kun bzang thugs kyi thig le 'o :
de la dang po bdag gzhan 'gro :
khams gsum 'khor ba'i sdug bsngal gyi :
rgya mtshor g.yeng zhing rba la 'khor :
de las skyob pa'i ded dpon ni :
mtshan ldan bla ma'i thugs rjer bsten :
dal 'byor gru gzings rin chen la :
brten te zhi ba thar gling du :
bgrod phyir skyabs gnas dkon mchog la :
skyabs su 'gro zhing sdig sgrib sbyang :
so thar byang sems gsang sngags kyi :
sdom pa bzung zhing tshogs gnyis gsag :
khyad par gsang sngags nye rgyu yi :
klong du 'jug phyir skyabs kun gyi :
mthar thug rdo rje 'dzin pa ste :
sku gsung thugs kyi dkyil 'khor du :
smin grol phyir du dbang bzhi blang :
gzugs kyi phung po rnam snang mdzad :
tshor ba'i phung po rin chen 'byung :
'du shes phung po snang mtha' yas :
'du byed phung po don yod grub :
rnam shes phung po mi bskyod de :
ye nas rigs lnga'i rang bzhin no :
sa khams rnam dag mA ma kI:
chu khams rnam dag spyan ma yum :
me khams rnam dag gos dkar mo :
rlung khams rnam dag dam tshig sgrol :
nam mkha' rnam dag dbyings phyug ma :
'byung lnga rnam dag yum lnga ru :
shes shing sbyang ba'i phyir dag tu :
rang gi phung khams skye mched 'di :
dngos 'dzin gdos bcas tha mal gyi :
snang ba sbyangs nas rigs kun gyi :
bdag nyid bcom ldan rdo rje sems :
dung mdog rdor skyil rin chen brgyan :
rdo rje dril 'dzin bzhugs pa yi :
sku ni gsal stong lham me ba'i :
thugs ni pad+ma 'dab brgyad brdal :
dbus su rnam par snang mdzad ni :
dbyings phyug yum 'khril 'khor lo 'dzin :
thugs kar kun bzang yab yum ni :
mkha' dbyings mdog can mnyam gzhag rgya :
bzhugs pa'i thugs kar zla dkyil dbus :
thugs srog hU~M mthing snying pos bskor :
'dab bzhi lho yi pad steng du :
rin 'byung yum 'khril rin chen 'dzin :
'od zer ser po yul khams tsam :
thig le zer thag bcas pa 'phros :
ma dag 'byung ba sa yi khams :
thams cad sbyangs te dwangs gsal ni :
gser zhun btso ma lta bu ru :
slar 'dus rin 'byung nyid la thim :
tshor ba'i phung po gnas gyur nas :
mnyam nyid ye shes mngon gyur bsam :
sngags phreng sa bon la dmigs nas :
swA rat+na d+h+r-ika?:
'dab bzhi shar gyi pad steng du :
mi bskyod yum 'khril rdo rje 'dzin :
'od zer dkar po yul grong tsam :
thig le zer thag bcas pa 'phros :
ma dag 'byung ba chu yi khams :
thams cad sbyangs te dwangs gsal ni :
shel dkar zhun ma lta bu ru :
slar 'dus mi bskyod nyid la thim :
zhe sdang phung po gnas gyur nas :
me long ye shes mngon gyur bsam :
sngags phreng sa bon la dmigs nas :
hU~M badzra d+h+rika?:
'dab bzhi nub kyi pad steng du :
snang mtha' yum 'khril pad+ma 'dzin :
'od zer dmar po rang khyim tsam :
thig le zer thag bcas pa 'phros :
ma dag 'byung ba me yi khams :
thams cad sbyangs te dwangs gsal ni :
mtshal zhun dwangs pa lta bu ru :
slar 'dus snang mtha' nyid la thim :
'du shes phung po gnas gyur nas :
sor rtog ye shes mngon gyur bsam :
sngags phreng sa bon la dmigs nas :
AMHa ro l-ika?:
'dab bzhi byang gi pad steng du :
don grub yum 'khril rgya gram 'dzin :
'od zer ljang khu rang lus tsam :
thig le thig phran zer thag 'phros :
ma dag 'byung ba rlung gi khams :
thams cad sbyangs te dwangs gsal ni :
ma rgad zhun ma lta bu ru :
slar 'dus don grub nyid la thim :
'du byed phung po gnas gyur nas :
bya grub ye shes mngon gyur bsam :
sngags phreng sa bon la dmigs nas :
hA pra dz+nyA d+h+r-ika?:
snang mtha' yab yum thugs ka nas :
'od zer mthing kha 'dab bzhi tsam :
khyab pa'i thig le zer thag 'phros :
ma dag 'byung ba nam mkha'i khams :
thams cad sbyangs te dwangs gsal ni :
bai DUr zhun ma lta bu ru :
slar 'dus rnam snang nyid la thim :
gti mug phung po gnas gyur nas :
chos dbyings ye shes mngon gyur bsam :
sngags phreng sa bon la dmigs nas :
oM dzi na dzika?:
kun bzang yab yum thugs ka nas :
chos dbyings ye shes mthing gsal 'od :
thig le thig phran zer thag bcas :
rim bzhin 'dab bzhi rang gi lus :
khang khyim yul khams khyab par 'phros :
thams cad 'od sku thig le dang :
thig phran zer du shigs se shig :
yig 'bru phyag mtshan yoms se yom :
thams cad chos dbyings rgyal ba'i zhing :
gzung 'dzin rtog tshogs a 'thas kyi :
ma dag 'khrul pa dbyings su thim :
bya rtsol 'dzin zhen bral ba'i ngang :
oM badzra tsit+ta hU~M:
sa man+ta b+ha dra oM AHhU~M:
dran rig ngang nas yid kyis bzla :
yul grong lus khyab thig le la :
sems bzung rtog pa spro mi bya :
mthar ni dbus nas mthar rim bzhin :
sa bon sngags phreng kun bzang sku :
rnam snang 'dab bzhi rang lus khyim :
yul grol yul khams phyi rim la :
thim zhing de yang nam mkha' dang :
khrug gis 'dres te dmigs med bsgom :
rdzogs chen bya rtsol dang bral ba :
blo bral chos zad nam mkha' che :
chos sku'i dgongs pa e ma ho :
de ltar rtse gcig bsgoms pa yis :
'ja' lus 'pho ba chen po'i sku :
tshe 'dir 'thob par the tshom med :
e ma bdag 'dra pad+ma yis :
rdzogs chen 'bum phrag drug cu bzhi'i :
snying po'i yang snying thig le gcig :
zab pa'i nang nas yang zab bcud :
rdo rje sems dpa'i yang snying ste :
kun bzang rigs lnga'i dgongs bcud 'di :
da lta sa steng spel bar phangs :
de phyir mtshan ldan gzungs ma mchog :
dbyangs can sprul pa mtsho rgyal ma :
khyod dang las ldan snying gi bu :
thabs mchog dpal gyi seng ge la :
bstan no gdams so ma nor bar :
yi ger bris la mi brlag tshas :
rgya bdun btab ste rin po che'i :
sa yi snying po'i gter du sbos :
ma 'ongs lnga brgya yang mtha' la :
bdud rigs bar chad kha rgyas pas :
chos byed long med 'ar ma 'ur :
stod smad 'dus pa'i dmag gis mnar :
sdug bsngal bye tshan nya bsgres ltar :
gyur tshe sangs rgyas lag bcangs 'di :
khyod kyi skye mtha' hur spyod can :
rta sbrul lo pa stobs kyi ming :
skal ldan de yis rnyed gyur nas :
mtha' yas 'gro don byed par shog :
smon lam mtha' btsan 'grub ste mchis :
zab bo gces so d+ha thim rgya :[ \u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 ]bdag 'dra stobs ldan rdo rjes stag tshang gnyis pa nas spyan drangs pa'o //[ \u0f88 ]kun bzang snying thig las :
sngon 'gro gnad kyi gzer thems bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]de nas slob bu gsang sngags kyi :
snod rung log lta the tshom dang :
theg dman nyan rang rigs min pa :
dad ldan shes rab snying rje dang :
gtong phod snying rus ldan pa dag :
theg pa'i rtse rgyal a ti yi :
'od gsal rdo rje snying po'i lam :
smin par byed pa'i rgyud sbyangs nas :
grol lam rdzogs pa'i rim pa yis :
thun mong thun min chos bshad pas :
blo sbyong skal ba can du bya :
dang po thun mong theg pa dang :
bstun te lta log mu stegs dang :
phyin ci log dang nyan rang gi :
dman pa'i lam las blo ldog ste :
skyabs su 'gro dang sems mchog bskyed :
sdig ltung bkru dang bshags pa dang :
tshogs gnyis gsag dang yang dag pa'i :
lam ston bla ma'i rnal 'byor te :
sngon du 'gro bzhi'i rim pa ni :
rang mdun nam mkha' 'ja' 'od gur khang klong :
sna tshogs pad+ma zla ba'i gdan steng du :
rtsa ba'i bla ma kun tu bzang po dang :
dbyer med nam mkha'i mdog can mkha' dbyings rgya :
yum chen kun tu bzang mo dkar mo sbyor :
nam mkha'i mdog can snang la rang bzhin med :
de la rdor sems rin 'byung 'od dpag med :
don grub rnam snang lnga ka longs sku'i tshul :
rigs kyi yum 'khril 'ja' 'od klong du gsal :
g.yas phyogs pad zlar ston pa rdzogs sangs rgyas :
rdo rje chos dang longs sku byang sems tshogs :
rgyab tu rdzogs chen 'bum phrag drug cu bzhi :
gsung rab yan lag bcu gnyis lung gi chos :
byang phyogs so bdun gnyis med snang ba bzhi :
sgrub pa'i chos sogs glegs bam rnam par bzhugs :
g.yon du bi ma nam snying chos rgyal sogs :
nyan rang theg chen dge 'dun thams cad gsal :
mdun du rdor sems zhi khro rgya mtsho'i lha :
yi dam dpa' bo mkha' 'gro sprin du 'khrigs :
mtha' skor bka' dang bstan pa srung ba yi :
dam can rgya mtsho bar chad srung ba'i tshul :
thams cad 'od phung klong du gsal bar bskyed :
sgo gsum ma yengs dad pa'i 'dun pa yis :
e ma ho :
spros bral 'dus ma byas pa chos sku'i klong :
rang rig sku gsum ye nas lhun gyis grub :
sku gsum kun 'dus bla mar skyabs su mchi :
bde chen lhun grub rang byung rang shar klong :
rang rig 'khrul med ye shes lnga ru gsal :
rtsa gsum kun 'dus bla mar skyabs su mchi :
stong gsum mi mjed zhing gi rdul snyed na :
dus gsum sprul pas 'gro ba'i don mdzad pa'i :
mchog gsum kun 'dus bla mar skyabs su mchi :
zhes skyabs su 'gro'o :
bdag gis theg chen bla med byang chub kyi :
lam mchog rin chen la zhugs khams gsum du :
'khor zhing rigs drug duHkha la spyod pa'i :
'gro ba bsgral ba'i sems mchog bskyed par bgyi :
sems bskyed bya :
rang gi spyi bor pad dkar zla ba'i steng :
AHyig dkar po 'phro 'du'i 'od zer gyis :
rdo rje sems dpa' shel dkar zla ba'i mdog :
longs sku'i mtshan rdzogs phyag g.yas gser rdor 'dzin :
g.yon pa dril bu dkur brten rol stabs bzhugs :
thugs kar zla steng thugs srog AHdkar las :
yi ge brgya pa yang snying 'bru drug bskor :
de las 'od 'phros bdag gzhan sdig ltung sbyangs :
sngags phreng sku las bdud rtsi'i rgyun babs pas :
tshangs bug nas zhugs phyi nang lus sgrib dag :
oM badzra satwa sa ma ya :
ma nu pA la ya :
badzra satwa twe no pa tiSh+Tha :
dr-i D+ho me b+ha wa :
su toSh+yo me b+ha wa :
a nu rak+to me b+ha wa :
su poSh+yo me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre ya :ku ru hU~M:
ha ha ha ha ho :
b+ha ga wAn :
sarba ta thA ga ta :
badzra mA me muny+tsa :
badzrI b+ha wa :
ma hA sa ma ya satwa A:
yang snying :
oM badzra satwa hU~M:
zhes pa bzla :
mtha' mar rdor sems 'od zhu rang la thim :
rang lus shel bum zho yis bkang ltar gyur :
skyabs yul la dmigs dngos bsham rin chen dang :
'bru sman bzang pos tshom bu dag tu bkod :
stong gsum 'dzam gling bye ba phrag brgya tshangs chen zhing :
ri rab gling bzhi gling phran lha mi'i 'byor pas gtams :
rol mtsho mu khyud lcags ri nyi zla'i 'od gsal ba :
bdag blos blangs te gus pas yongs su 'bul lags na :
'gro kun sangs rgyas sprul sku'i zhing la spyod par shog :
longs sku'i zhing gi tshom bu bkod pa la :
'og min bde chen rnga sgra'i zhing bkod gzhal med khang :
rang mdangs rol rtsal 'gags med che rol mchod pa'i sprin :
dag pa rab 'byams nam mkha' gang ba 'bul lags na :
'gro kun lnga ldan longs sku'i zhing la spyod par shog :
chos sku'i zhing gi tshom bu bkod la :
'od gsal lhun grub ye shes 'dus ma byas pa'i zhing :
'od lnga brdal ba sku dang thig les brgyan pa 'di :
rang snang dag pas rang bzhin chos sku'i zhing du 'bul :
bdag sogs 'gro kun 'od gsal rdo rje snying po'i lam :
mngon gyur kun bzang dgongs pa'i klong du grol bar shog :
ces phul :
de rjes skyabs yul tshogs zhing rnams :
rang la thim mthar dmigs med bzhag :[ \u0f88\u0f88\u0f88 ]bzhi pa bla ma'i rnal 'byor ni :
rang nyid rdo rje sems dpar gsal ba yi :
spyi bor rin chen las grub seng ge'i khri :
pad+ma nyi zla'i gdan la phyogs dus kyi :
rgyal ba kun 'dus rig 'dzin pad+ma 'byung :
sku mdog dkar dmar rdo rje thod pa bsnams :
zab phod 'dung ma chos gos dmar po gsol :
dbu la pad zhwa pad+ma 'dab ldan mdzes :
rin chen rgyan spras zhabs gnyis rol stabs bzhugs :
gsang yum mtsho rgyal dkar mo mkha' 'gro'i tshul :
bde stong gnyis med bde ba'i nyams ldan pa :
gri thod 'dzin pas sku la dgyes par 'khril :
sku las 'od zer phung po dpag yas 'phros :
de yi dbu gtsug longs sku rdo rje sems :
de yi dbu gtsug kun bzang yab yum bzhugs :
mtha' skor dgongs brda snyan brgyud bka' babs kyi :
bla ma rig 'dzin rgya mtshos bskor te bzhugs :
gnas gsum oM dkar AHdmar hU~M mthing las :
'od 'phros rab 'byams zhing nas rgyal ba'i sprin :
ma lus spyan drangs dbyer med bzhugs par gyur :
sgo gsum rab tu dang ba'i blo yis ni :
sku gsum ngo bo rje btsun bla ma la :
rab gus dang ba'i yid kyis phyag 'tshal lo :
dngos su 'byor dang yid sprul zhing gi rdul :
kun bzang mchod sprin nam mkha' mnyam pas mchod :
thog med nas bzung da lta'i bar bsags pa'i :
las nyon sgrib pa'i tshogs kun mi 'chab bshags :
rgyal ba rnams kyi 'gro don rmad byung ba'i :
ngo mtshar mdzad pa rgya mtshor rjes yi rang :
zhum bcas zhi bde'i ngang du mi bzhugs par :
'gro don bla med chos 'khor bskor bar bskul :
phyogs bcu'i zhing gi rdul snyed ston mchog rnams :
mya ngan mi 'da' rtag bzhugs gsol ba 'debs :
bdag gzhan bla med dge tshogs ci mchis pa :
byang chub spyod pa'i rgya mtshor 'jug gyur cig :
gsol 'debs ni :
e ma ho :
rang bzhin ka dag chos sku'i zhing khams nas :
dus gsum 'pho 'gyur skye 'gag bral ba'i ngang :
chos sku kun bzang yab yum la gsol ba 'debs :
lhun grub bde chen mdangs rtsal ye shes lnga'i :
rol pa du ma gcig nyid gsang chen mdzod :
longs sku rdo rje sems dpa' la gsol\u0f8e
thugs rje lhun grub gang 'dul der ston du :
dpag yas sprul pa'i rol gar cir yang 'phrul :
sprul sku pad+ma 'byung gnas la gsol\u0f8e
rgyal kun gsang ba'i mdzod 'chang thugs rje'i dpyid :
rdo rje chos dang rig 'dzin 'bum phrag sogs :
dgongs brda snyan brgyud shog ser tshig brgyud kyi :
rig 'dzin 'dus pa'i tshom bu la gsol\u0f8e
'on phu stag tshang bsam 'grub ke'u tshang du :
rdor sems gsang chen rgyan gcig gsang mdzod 'dzin :
rgyal yum ye shes mtsho rgyal la gsol\u0f8e
stag tshang mi 'gyur rdo rje'i brag phug tu :
phrin las yongs grub lha srin bran du khol :
rlangs chen dpal gyi seng ge la gsol ba 'debs :
lta ba 'khor 'das sems su rtogs pa dang :
sgom pa dmigs gtad 'dzin pa rang grol te :
spyod pa blang dor med par rang grol nas :
'bras bu ye rdzogs lhun grub chen por shog :
ces kha zhe med par byin rlabs rtogs pa rgyud la 'pho bar gsol ba btab pas brgyud pa'i bla ma thams cad 'od kyi rnam par zhu ste bla ma yab yum la thim :
bla ma yab yum dpral ba'i oM dkar las :
'od zer dkar po bdud rtsi'i rang bzhin 'phros :
bdag lus la thim 'od snang dkar pos gang :
lus kyi sgrib gnyis bag chags bcas pa dag :
sku yi rdo rje 'grub pa'i skal ldan gyur :
bla ma yab yum sbyor ba mdzad pa yi :
sbyor mtshams byang sems dkar dmar dpag med 'phros :
rang gi lce la thim zhing rtsa khams gang :
ngag gi sgrib gnyis bag chags bcas pa dag :
gsung gi rdo rje 'grub pa'i skal ldan gyur :
bla ma yab yum gnyis kyi thugs ka nas :
'od zer sngon po dpag tu med pa 'phros :
rang gi snying gar thim pas lus kun khyab :
yid kyi sgrib gnyis bag chags bcas pa dag :
thugs kyi rdo rje 'grub pa'i skal ldan gyur :
mtha' mar bla ma yab yum 'od du zhu :
thig le mthing gsal 'od zer 'phro ba de :
rang gi tshangs bug nas zhugs lus kyi nang :
ba spu'i bu ga thams cad 'ja' 'od du :
khrug khrug thig le 'od lngar shigs shig gsal :
rang dang bla ma'i dgongs pa dbyer med kyi :
ngang la ma bcos lhug par cog ger bzhag :
oM AHhU~M ma hA gu ru sarba sid+d+hi hU~M:
zhes pa yid bzlas mi skyo'i bar du bya :
skyo na de yang mi dmigs rang babs su :
cham gyis bskyur te lhod kyis glod la bzhag :
rgyal ba'i dgongs pa mngon gyur e ma ho :
de ltar zab chos kun bzang dgongs pa'i bcud :
rig 'dzin 'dus pa rgya mtsho'i snying thig gi :
sngon 'gro gnad kyi gzer thems zab mo 'di :
da lta mi spel rin chen gter du sbos :
ma 'ongs las ldan bu dang 'phrad par shog :
'phrad nas 'gro kun smin grol 'god par shog :[ \u0f88\u0f88\u0f88 \u0f88\u0f88\u0f88 ]bdag 'dra rwa ston smyon pas stag tshang gnyis pa nas zab chos 'di nyid spyan drangs nas /
lo brgyad du babs pa na /
rdzogs rim skor rang nyid kho na'i nyams su len bya las gzhan du spel bar mi sems kyang /
chos bdag rig pa 'dzin pa mchog gi sprul sku kun bzang rang grol gyis cis kyang phab nas skur shig pa'i bka' bstsal nan cher gnang ba gyen ldog ma nus par /
gter gnas gur dkar phug tu dbang chen spre'u zla ba'i tshes nyer lnga la grub par phab pa'o //[ \u0f88 ]kun bzang snying thig las :
khregs chod ka dag gi skor bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]gnyis pa bdag lus 'byung lnga la bskyed pa'i :
dug lnga 'dus pa'i phung po 'di nyid la :
phyi yi snang ba yul dang yul kun gyi :
shes pa rtag 'dzin a 'thas ther zug ni :
sbyong phyir snang ba rtsal sbyong rim pa ni :
rang lus hU~M chen sngon po rang 'bar ba :
de las hU~M yig sngon po shugs ldan pa :
hU~M gi rang sgra drag po sgrog pa ni :
ngag nas hU~M sgra drag po brjod dang ldan :
bar ma chad par rgyang rgyang thol thol spros :
phyi yi snang ba gdos bcas ri dang brag :
sa gzhi rtsi shing dngos por snang kun la :
hU~M gis thal byung zang thal phar thal phug :
tshur thal phug ste sang seng khral khrol du :
btang bas dngos por 'dzin pa'i rgya zhig nas :
hrul gyis song nas dmigs med ngang nyams bskyang :
de ltar lan mang dmigs par bskyar zhing sbyang :
de yis snang ba'i yul gyi bden 'dzin 'jig :
snang stong sgyu ma lta bu'i ngang du grol :
gsum pa yul can rang gi lus la sbyang :
rang nyid tha mal gnas pa'i snying kha ru :
hU~M sngon mtheb sor tsam pa gsal ba las :
ngag nas hU~M ni dal bus brjod bzhin pas :
gong ltar hU~M ni sgra bcas grangs med 'phros :
rang lus stod smad phyi nang mgo mjug kun :
zang thal phug pas khrol ma lta bur btang :
mthar ni hrul gyis zhig nas dngos med du :
song bar bsams te de yi ngang nyams bskyang :
de yis phung po'i dngos 'dzin rang sar grol :
bzhi pa rdo rje lus kyi gnas drug tu :
rigs drug dag gi sa bon 'bru drug gnas :
spyi bor lha yi sa bon a dkar po :
mgrin par lha min sa bon su ljang khu :
snying gar mi yi sa bon nr-i sngo skya :
lte bar dud 'gro'i sa bon tri sngon po :
gsang bar yi dwags sa bon pre dmar nag :
rkang mthil dmyal ba'i sa bon du nag po :
ye nas lhan skyes rang la gnas pa des :
rigs drug gnas su 'khyams shing duHkha skyed :
de nyid sbyong byed rgyal ba'i sa bon drug :
spyi bor rnam snang sa bon oM dkar po :
mgrin par snang mtha'i sa bon AHdmar po :
snying khar rdor sems sa bon hU~M dkar po :
lte bar rin 'byung sa bon swA ser po :
gsang gnas don grub sa bon hA ljang gu :
rkang mthil mi bskyod sa bon hU~M mthing nag :
gsal te yi ge 'bru drug bsnyen pa bya :
sa bon drug las 'od zer me 'od 'phros :
rigs drug sa bon bsregs te dmigs med bsam :
de ltar rdo rje lus kyi chags pa'i tshul :
phyi nang gsang ba'i bshad tshul shes bya ba'i :
mtshan nyid dag dang sbyar ba la sogs pa :
khyad par ba yi sngon 'gro bstan zin to :[ \u0f88\u0f88\u0f88 \u0f88\u0f88\u0f88 ]de ltar sngon 'gro thun mong thun min dang :
khyad par ba yi sngon 'gro bstan zin nas :
dngos gzhi smin par byed pa'i rim pa ni :
dkyil 'khor chen po'i nye rgyu'i grong du bcug :
bum pa'i dbang gis rang lus lha'i 'khor lo :
sku yi rdo rje dag tu shes par bya :
lus ni smin par byed pa'i rim pa 'o :
gnyis pa grol byed khrid kyi rim pa la :
sems nyid ces bya kun gzhi'i shes pa de :
ma rig pa yi rgyu rkyen las byung ba'i :
rten 'brel bcu gnyis 'khrul pa'i 'khor lo yis :
sdug bsngal zo chu'i khyud mo lta bu 'am :
rdza mkhan 'khor lo lta bur 'khor ba la :
yang dag lam ston bla ma dam pa yis :
lhan cig skyes pa'i ye shes rang rgyud la :
ye nas gnas pa rang ngo sprod pa la :
dang po gzhi rtsa gcad pa bstan pa ni :
slob ma lus gnad rnam snang chos bdun bca':
sems ni 'das rjes mi gcod ma 'ongs pa :
sngon mi bsu dang da ltar shes pa la :
bcas bcos med par mig gnyis sna rtse nas :
mtho gang tsam pa'i thad du ma yengs blta :
de la mi gnas rab rib ban ma bun :
ci ltar snang ba'i mtshang de rtsad gcad la :
sems zhes bya ba sa le hrig ge ba :
bdas na mi zin yal yal ban bun po :
bzhag na mi sdod tshub tshub yer yer po :
'di zhes mtshon med stong pa phyad phyad do :
'di ko dang por byung sa gang nas byung :
phyi yi snang ba ri brag chu shing dang :
nam mkha' rlung sogs rten bcas rten med pa :
dag las byung ngam dri zhing rtsad gdar gcad :
yang na nang gi rang lus stod smad bar :
dbang po don snying yan lag la sogs pa :
gang nas byung brtag bar du gnas pa'i sa :
phyi nang yul dang dngos po gang du gnas :
mtha' mar 'gro ba lus kyi dbang po'i sgo :
gang nas 'gro dang phyi yi yul nye 'gyang :
yid yul rnam pa kun tu slebs mod kyi :
lus kyis phyin nam sems nyid kho nas phyin :
lus sems tshogs pas phyin sogs rtsad gdar gcad :
de bzhin kha dog dbyibs dang byed las sogs :
dngos por grub bam gzugs su ji ltar snang :
dngos po med pa stong rkyang nam mkha' 'dra :
'dra na kun rig kun byed kun shes pas :
dngos por grub pa dngos kyis bstan pas na :
brtags shing dpyad la mtshan nyid 'di lta bu :
zhes pa go yul tshig tu ma song bar :
btsal zhing dpyad na sgom pa kho na'i mtshang :
ji bzhin ma bcos ngo bo ngos bzung dang :
bral ba'i rig stong smra bsam brjod med du :
nges par gtan la phab par gcad par bya :
gnyis pa sems kyi bzhag thabs bstan pa ni :
lus gnad bcings la sems gnad dus gsum gyi :
rtog dpyod bral bar bzhag nas dang po ru :
sems ni lus kyi stod smad phyi dang nang :
gang du gnas brtag bar du gnas thog nas :
mi gnas 'phro tshe gnas mkhan de ka yis :
'phro 'am de las 'gyu mkhan gzhan 'dug brtag :
gsum pa gnas shing 'gyu song snyam pa de :
gnas mkhan 'gyu mkhan gnyis de su yis rig :
'gyu dus gar song log dus gang la gnas :
gnas 'gyu gnyis de gcig gam mi gcig brtag :
ma yengs dus gnas yengs dus 'gyu 'dra bas :
ngo bor gcig par smra na gtan la pheb :
de ltar rang gi rig thog ngo shes nas :
gsum pa gnas lugs rang ngo sprod pa ni :
rtsa gsum mkha' 'gro mnyes pa'i tshogs gtor bshams :
bla mas dbang bzhi don gyi ye shes phab :
de nas slob ma lus kyi gnad bcings pa :
dbang dus skyes pa'i bzhi pa'i ye shes la :
ma yengs bzhag skabs bla mas phaT drag po :
brjod pas gzhi gnas nyams kyi snang ba ni :
rgya mtsho lta bur mer mer gnas pa la :
phaT kyi sgra yis ma yengs mnyam gzhag ngang :
lhag mthong nya mo 'khyugs 'dra'i rig pa de :
zhi lhag zung 'jug rig stong dbyer med du :
dpe dang brda dang tshig gis ngo sprad nas :
snang stong grags stong bde stong rig stong sogs :
rang shar rang rig rang grol ngo sprad do :
de ni khregs chod ka dag ngo sprod de :
tshig nyung don gsal rtogs sla zab pa 'o :[ \u0f88\u0f88 ]bdag 'dra rwa ston smyon pas stag tshang gnyis pa nas chu yos lor spyan drangs te /
slar lcags khyi sprel zla'i dus tshes dge bar /
mchims phu gur dkar phug tu gter shog las phab pa'o //[ \u0f88 ]kun bzang snying thig las :
lhun grub snang bzhi thod rgal gyi khrid rim bzhugs so :[ \u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88 ]dpal kun tu bzang po la phyag 'tshal lo :
thod rgal snang stong lhun gyis grub pa yi :
snang bzhi gtan la 'beb par byed pa la :
dang po ka dag khregs chod rim pa yi :
lam gyis rgyud sbyangs goms pa mthar phyin pas :
rgya chad phyogs lhung bral ba'i rang bzhin gyi :
'od gsal 'dus ma byas pa chos kyi sku'i :
rtsal sbyong lam mthar dbyung ba gzhi yi dbyings :
lhun grub gzhon nu bum pa sku mig la :
'od lnga ma 'dres gsal ba ye shes lnga :
rigs lnga rang gsal rigs kun gcig bsdus pa :
gsang chen rdo rje sems dpa' rgyan gcig gi :
snying por gyur pa kun bzang dgongs pa'i bcud :
gsal la ma 'gags byed par ma grub pa :
sku 'od rig pa gsum du ye nas grub :
dbang brtul gang zag dag gi me long du :
rang byad shar ba rang ngo ma shes ltar :
dbang po rnon pos byad du shes lta bu'i :
rang ngo rang gis rig dang ma rig pa'i :
ye shes rlung gis bskyod pa'i rgyu rkyen gyis :
mdangs phyir shar ba rkyen bzhis rab phye bas :
rgyu rkyen dngos po gzhi yi gnas lugs dang :
bdag rkyen rang rig pa yi ye shes nyid :
dmigs pa'i rkyen gyis rang snang du shes pa :
mtshungs pa'i rkyen ni rtogs grol skad cig mar :
longs spyod rdzogs sku rigs lnga rigs 'dus su :
lhun grub gsang ba'i sbubs su grol ba 'o :
sku dbyings gzhan snang mthong bas lus su 'khrul :
rang snang ma rig de yi rgyu rkyen gyis :
dbyings las yul dang rig pa sems su 'khrul :
de ltar rgyu rkyen bdag por mtshungs dpe ru :
ma rig 'khrul pas lus ngag yid gsum po :
sku 'od rig pa gsum du grol ba 'o :
dang po gnas pa rang lus snying nang du :
kun tu bzang po gwa 'u kha sbyor zhes :
gzhon nu bum pa sku yi nang dbyings su :
kun tu bzang po yab yum nyung 'bru tsam :
phyogs bzhir rigs lnga ye shes lnga'i thig le :
dbus dang lnga ru rang gsal gnas pa 'o :
de ltar tsit+ta gwa 'u kha sbyor gyi :
nang du thig le sku ru gnas pa ni :
rin chen shel dkar rgyus pa'i rtsa nang na :
dbyings ni rnam par dag pa'i thig le ni :
che chung sran ma tsam du gnas pa ste :
de yang kha dog lnga ldan zer thag 'phro :
skur bcas tsit+ta'i rtse mor gnas pa 'o :
rin chen shel gyi sbu gu can nang na :
dbyings kyi thig le che chung sran ma tsam :
kha dog dkar por gnas pa tsit+ta yi :
g.yas kyi phyogs su gnas shing 'char ba 'o :
rin chen drwa ba 'dus pa'i rtsa nang na :
kun tu bzang po'i thig le nyid gnas te :
kha dog dmar po che chung yungs 'bru tsam :
'gro 'ong dang bcas tsit+ta'i rked na gnas :
rin chen stong pa rang song rtsa nang na :
ye shes thig le che chung til 'bru tsam :
kha dog dmar ser 'gro 'ong med pa ni :
tsit+ta'i rtsa ba nas 'byung 'char ba 'o :
rin chen dar dkar snal ma lta bu'i rtsa :
nang na ye shes chen mo'i thig le gnas :
che chung rta rnga bcu char gshags pa tsam :
kha dog sngon po 'gro 'ong med par 'char :
tsit+ta'i 'dab nas 'byung zhing de dag rnams :
mig gi lam nas 'byung zhing snang ba 'o :
gnyis pa de nyid nyams su len pa ni :
chos nyid yid byed tsam du ma lus par :
mngon sum rang thog phab nas nyams len pa'i :
thabs ni sngon 'gro lus kyi bya ba gsum :
'gro 'dug bsgul skyod phyag dang bskor ba gsum :
ngag gi 'khrul gtam bzlas brjod kha ton gsum :
yid kyi dug gsum rtog dpyod dag ste ni :
sgo gsum bya ba dgu phrugs btang byas nas :
chos sku'i bzhugs stangs seng ge lta bu yis :
gyen la longs sku'i bzhugs stangs glang chen ni :
nyal ba lta bu'i zur khrid sprul sku yi :
bzhugs stangs drang srong tsog pu dag gis ni :
thur phab tshul gyis zur ram zim bus blta :
lus ni mi 'gul gzhi dbyings nam mkha' la :
dbyings ni rnam par dag pa'i thig le la :
'ben bcas rig pa rdo rje'i lug rgyud la :
gzigs stangs gsum gyis mi 'gul bar blta ste :
de yang shes rab rang byung sgron ma ni :
snying nang a wa d+hU tir gnas pa de :
dkar 'jam rtsa yi sgron ma zhes bya ba :
dar skud brkyang pa lta bu'i lam brgyud nas :
thig le stong pa'i sgron ma nya mig ltar :
rgyang zhags chu yi sgron ma nas snang ba :
mthong ba ma 'gags gsal bar byed pa ste :
sgron ma de dag thams cad mig lam nas :
dbyings ni rnam par dag pa'i sgron ma ni :
bar snang khams su 'ja' tshon gur 'dra ba'i :
mkha' la 'char ro goms pa tshad phyin na :
ye shes sku dang 'od du 'char ba 'o :
dbyings kyi sgron ma nyams su blang ba'i dus :
'od dang thig le shar ba'i rtags su bstan :
shes rab rang byung sgron ma zhes bya ba :
skyon dang yon tan ma 'dres gsal ba 'o :
de ltar lta stangs gsum gyis bltas pa yis :
shag shig khral khrol 'gyu 'phrig yad yud 'byung :
rdo rje sems dpa' rang byung ye shes te :
cir yang 'dzin med rig mdangs thag bcad nas :
mig ni ma 'gul nyams su blangs pa yis :
phyi yi dbyings ni nam mkha' stong pa la :
nang gi dbyings ni 'od dang kha dog bkra :
gsang dbyings sgron ma yid byed bral ba 'o :
ngang ser dkar long za zi du ma 'char :
de nas smin phrag phyogs su gtad byas pas :
khams long ba dang sngo bun smrig rgyu dang :
srin bu me khyer mar me 'bar 'dra ba :
sprin med nam mkha' lta bu mthing nag dang :
zla ba nyi ma sgra gcan glog 'od dang :
'ja' 'od gang dang thig le ljang gu dang :
nag po kha dog sna tshogs thig le 'char :
rta rngar mdud pa bor 'dra gzung dka' ba :
mig gi gar 'gro'i phyogs su bgrod pa 'char :
de nyid bzung thabs smin mtshams sgril nas bzung :
des ni 'od snang gyen sgreng rtsibs shar dang :
drwa phyed mig mang ris dang za 'og 'dra :
mdung rtse ka yig re lde 'dra ba dang :
de rjes thig le mu khyud lnga pa dang :
bcu ru snang dang kham phor tsam pa dang :
me long mkhar gzhong bse phub tsam pa ste :
yul gru tsam dang de nas thig le'i nang :
zhal ras tsam dang sku ni phyed pa tsam :
snang ba don dam 'byung bas bskyed pa yi :
sgron ma bzhi ru shar ba nyid yin la :
'od kyi thig le'i dbus su sku'i lte ba :
man chad res snang res ni mi snang ba :
thig le'i phyed sku zhes te dge sdig rnams :
rtog med snang ba rang rkyen dbyings dag pas :
ye shes rang ngo gtan la phebs pa 'o :
de yang dkar 'jam rtsa lam dar skud tsam :
mig gi dbang po nas 'thon chos nyid mkha':
smin phrag dag nas sor ni bcu gnyis sam :
bcu drug khru gang pa na gnas pa ste :
rdo rje lug rgyud sku ni snang ba 'char :
rang gi spyi bo dbu ma'i nang dag nas :
thig le'i nang nas zhal ras snang ba 'char :
ro ma nas 'od rkyang ma dag nas ni :
thugs rje kun khyab thig phran mkha' khyab 'char :
sku ni thig le 'od ni dbyings snang dang :
rig pa lu gu rgyud du 'char ba ste :
sku ni thugs rje 'od ni rang bzhin dang :
rig pa ngo bo nyid du bshad pa 'o :
lus gnad snying dbus sku dang ye shes gnas :
srog gnad rtsa yi nang na thig ler gnas :
dbang po'i gnad ni mig nas sgron ma bzhi :
dus gsum dus med dag tu 'char ba ste :
lu gu rgyud kyi rtse mor thig le ni :
kham phor tsam pa gsum 'brel shar ba'i dus :
chos nyid kyis ni gsum cha la dbang thob :
mngal du mi 'jug pa yi gnad dang ldan :
thig le'i nang du sku ni rkyang pa re :
shar dus rig pa dbyings kyi gzer theb bo :
thig le re re'i nang du sku lnga lnga :
shar dus sku gsum lam du byed pa ste :
de la slar yang goms pa thob pa na :
khro bo'i dkyil 'khor dag kyang dpag med 'char :
longs sku'i 'gro ldog lam du chod pa ste :
'byung ba dwangs snyigs phyed pas phyi'i snang ba :
'gags te 'od du snang ba nyid yin no :
chos can dang ni chos nyid phyed pa'i tshad :
dbyings rig smin mtshams nas ni dral ba ste :
'khor 'das rgyab gyes pa yi tshad yin no :
sems dang ye shes phyed pa'i rtags tshad ni :
rig pa la ni nyin mtshan med pa yin :
yid dang blo yi shes rab byed pa yis :
snang ba sna tshogs rang byan tshud pa yin :
kun gzhi dang ni chos sku phyed pa ni :
gdos bcas mi snang 'khor ba myang 'das grol :
chos nyid zad pa'i snang ba zhes bya ba :
sa ni sra ba dang bral 'od ser po :
chu ni gsher ba dang bral 'od dkar po :
me ni tsha ba dang bral 'od dmar po :
rlung ni g.yo ba dang bral 'od ljang gu :
nam mkha' khyab pa med pas 'od mthing kha :
lnga ka chos nyid zad pa'i dbyings su ni :
rang sar dag pas snang ba'i ngo bo ni :
mu mtha' dang bral gang du'ang ma grub pa :
'jig pa bral bas rkyen gyis mi brdzib :
mi 'jig rtag brtan 'gyur ba med pa 'o :
rig pa ye shes rgyan dang ye shes la :
thugs rje'i rgyan dang de yis sems can gyi :
don byed mtshan ma thams cad zil gyis gnon :
chos nyid mngon sum snang ba'i dus su ni :
mig dang nam mkha' rig pa gsum mi 'bral :
nyams ni gong 'phel snang ba'i dus su ni :
dang po smin phrag khru gang tsam nas 'char :
sran ma tsam dang mthe bong tsam 'char te :
mas blangs thig le kha dog lnga ldan 'gyur :
de las dbyings kyi snang ba 'char ba 'o :
dang po rig pa tshad la phebs pa ni :
'od de rnams kyang sku dang thig ler 'char :
sku yang zhi dang khro bo lnga tshan ni :
lnga lngar snang ba tshad phebs snang ba ni :
chos nyid zad pa'i snang ba zhes bya ba :
gang gi ngo bor yang ni ma grub cing :
'di zhes yin no zhes pa'i mu mtha' bral :
lus ngag yid kyi zhen pa der zad de :
rig pa rang ngo rdo rje lu gu rgyud :
chen por ye gnas ye rdzogs gting gsal ba :
chen por bzhugs pas 'di ni sku gsum gyi :
zhen pa rang zad la bzla dbyings chen po :
kun bzang dgongs pa mngon du gyur pa 'o :[ \u0f88\u0f88\u0f88\u0f88\u0f88 ]dang po mi 'gul gsum la gzhi bca' ba :
lus ni 'dug stangs rig pa nam mkha' la :
mig ni gzigs stangs gsum las mi 'gul ba'o :
gnyis pa sdod pa gsum gyis tshad bzung ba :
phyi snang rlung zad 'od snang gar gtad sdod :
nang gi phung po sdod pas 'jig rten gyi :
bya bar mi 'jug gsang ba rlung sems sdod :
rlung ni gar gtad dag tu 'drongs pa 'o :
tshad ni rmi lam dag gis gzung ba ni :
rab tu rmi lam rgyun chad 'bring po ni :
rmi lam rmi lam shes shing mtha' ma yi :
rmi lam sngar rmi dag las 'gyur ba 'o :
thob pa gsum gyis gzer gdab ces bya ba :
skye ba dag la rang dbang thob pa yis :
rang lus 'od phung grol dang 'gro don 'grub :
snang bar rang dbang thob pas mtshams med lnga :
spyad pa dag kyang 'tshang rgya nus par byed :
sor mor rig pa gtad pas rang lugs su :
bzhag pas de nyid mi snang sangs rgyas thob :
rlung sems rang dbang thob pas mngon shes lnga :
thogs pa med par 'char ba nyid yin no :
gdings bzhi yar gyi gnyis dang mar gyi gnyis :
dkon mchog yon tan bsam mi khyab pa yang :
rig pa las gzhan med par rtogs pa 'o :
sangs rgyas thob par re ba med pa ste :
rang sems las gzhan bya rgyu med pa 'o :
'gro drug sdug bsngal mthong yang mi skrag ste :
rang rig ye nas 'khrul med shes pas so :
lnga pa 'bras bu'i grol ba'i tshul la ni :
gzhi ni rang shar rang grol sangs rgyas pas :
mtshan mar 'dzin pa'i ma rig 'khor ba sangs :
ye shes sku nyid don la rgyas pa'i phyir :
sangs rgyas zhes bya 'bras bu lhun grub pa 'o :
de ltar skal bar ldan pa'i skyes bu yis :
rnam g.yeng tshe 'di'i gdos thag rbad bcad de :
skad cig g.yel med nyams su blang bar bya :[ \u0f88\u0f88\u0f88 \u0f88\u0f88\u0f88 ]'di ni rgyud kun 'dus pa'i snying po ste :
rdzogs chen 'bum phrag drug cu rtsa bzhi yi :
zab pa'i yang snying gcig tu bsdus pa 'di :
tshig gsal don 'dus sangs rgyas sbar bcangs yin :
da lta ma spel rin chen gter du sbos :
ma 'ongs snyigs mthar 'gro ba tshe thung zhing :
sgrub pa'i long med zog po chu ltar brdol :
gsang sngags zong du brin nas byin rlabs yal :
bdud kyi sprul pas 'gro ba 'dul ba'i dus :
skal ldan las can shes rab snying rje can :
rta sbrul lo pa stobs kyi ming can dang :
'phrad de 'gro don dpag med spyod par shog :[ \u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88\u0f88 \u0f88\u0f88 \u0f88\u0f88 \u0f88\u0f88 ]rdzogs pa chen po thod rgal gyi skor 'di ches bka' gnyan pas 'beb ma thub par rang nyid bro 'tshal bar gyur cing /
slar las ldan gyi phyag rgya gang gis thabs shes kyi rdzas dang bcas 'byor ba'i rten 'byung gis khrums zla'i DA ki 'du ba'i tshes nyer bdun la mchims phu gur dkar phug tu snang gsal mar me'i 'od la bdag 'dra rwa ston smyon pas dag par phab pa'o ///
/
