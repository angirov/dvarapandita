\u0f01\u0f83:
ye shes rab 'bar las :
bskyed rdzogs chung ngu'i dang po las kyi drag po bzlog pa dang 'brel ba'i phrin las bzhugs so :
e ma nyon cig rigs kyi bu :
drag po pad+ma'i sgrub pa la :
dben pa'i gnas su mtshams bcad cing :
dkyil 'khor sgo gru rgyan rnams rdzogs :
dbus su gru gsum bsnol ma bya :
sgrub rten b+han+d+ha mtshan ldan dang :
zur mang shel dang me long dang :
bum pa mtshan ldan mgul chings dmar :
ma nyams rdo rje dril bu dang :
thod pa ltag sprod la sogs 'chang :
sgrub gtor gru gsum bsnol ba'i thog :
dpal gtor zur gsum brjid ldan bsham :
dang po bgegs la bka' bsgo ba ni :
hU~M hrI:
nga ni dbang drag pad+ma khro bo'i sku :
sku las khro chung mtshon cha'i thog ser 'phro :
gsang sngags sgrub la blta bar mi dbang kun :
byer cig dengs shig rang rang gnas su dengs :
hU~M hrI:
oM AHhU~M artsig nirtsig na mo b+ha ga wa te hU~M hU~M phaT:
a hU~M hU~M phaT:
sum+b+ha\u0f8e
gnyis pa lta bas mtshams bcad pa ni :
hU~M hrI:
bdag ni dbang drag pad+ma he ru ka :
phyi snod gzhal yas nang bcud lhar gyur pa'i :
phyi rol mtshon cha me ri sdig pa'i gur :
mtshams kyi dkyil 'khor 'gyur med lhun gyis grub :
badzra rak+Sha hU~M b+h+rU~M:
gsum pa brda sgo phye dang brda phyag 'tshal ba ni :
hU~M hrI:
bskal pa sngon nas bsgrubs pa'i yi dam lha :
gu ru drag po deng 'dir mjal phyag 'tshal :
a ti pU ho :
byin dbab pa ni :
hU~M hrI:
bdag gis gsol ba btab pa'i yi dam lha :
'gro ba yongs kyi dpal mgon o rgyan rje :
pad+ma drag po'i rnam par skur bzhengs la :
deng 'dir bdag la byin chen dbab tu gsol :
sku gsung thugs kyi dbang mchog bskur du gsol :
oM AHhU~M:
phyi nang mchod rdzas lha mi'i 'dod yon rdzas :
bsangs sbyangs kun bzang sprin gyi phung por gyur :
ar+g+haM sogs shab+da pra tIts+tsha AHhU~M:
hU~M:
dbyings kyi b+han+d+har bcud kyi ra sA yan :
rigs lnga yab yum sbyor ba'i bcud du gyur :
oM AHhU~M sarba pany+tsa a mr-ita hU~M hrIHthA:
hU~M:
snod kyi thod par rak+ta'i ba gam 'khrigs :
gIrti dmar mos gsang ba'i byin gyis rlobs :
oM AHhU~M ma hA rak+ta dz+wa la maN+Da la hU~M hrIHthA:
hU~M:
khor yug snod du gtor chen ri ltar spungs :
sha lnga bdud rtsi lnga yi ngo bor gyur :
oM AHhU~M ma hA ba liM ta hU~M hrIHthA:
hU~M:
phyi nang snod bcud bdag gzhan stong par sbyang :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
stong pa'i ngang las tshad med snying rje'i mdangs :
d+harmA d+hA tu swa b+hA wa At+ma ko\u0f85 haM:
hU~M:
shes rig ngo bo hU~M yig dmar por bzhengs :
badzra tsit+ta hU~M:
hU~M:
skyed byed rgyu yi yi ge hU~M dmar las :
e 'phros chos 'byung nam mkha'i rang bzhin las :
yaM 'phros 'byung ba rlung gi dkyil 'khor steng :
baM 'phros ye shes rak+ta'i rgya mtshor 'khyil :
laM 'phros rin chen sa gzhi snyoms par brdal :
b+h+rU~M bi shwa bi shud+d+he dz+nyA na tsakra maN+Da la b+h+rU~M:
b+h+rU~M las skam rlon thod pa'i gzhal yas su :
'od dang 'od zer tshang khang 'khrigs pa las :
ye shes drag po me ris bskor ba'i dbus :
gsang sgrub ltar du bskyed cing :
spyan 'dren pa ni :
hU~M hrI:
sngon gyi bskal pa'i dang po la :
o rgyan yul gyi nub byang mtshams :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyi :
byin gyis brlab phyir gshegs su gsol :
hU~M:
chos sku zhi ba'i ngang las ma g.yos kyang :
gzugs sku pad+ma 'od 'bar skad cig la :
rngam brjid khros pa'i hU~M sgra phyogs bcur sgrog :
sprul pa yang sprul dpag yas 'jigs tshul ston :
che mchog dmar nag me yi phreng ba can :
deng 'dir rnal 'byor bdag gi grogs la byon :
dza :
chos kyi dbyings las sgyu mar skur bzhengs pa :
dug gsum 'bar ba'i khro gtum 'jigs gzugs can :
dregs pa sde brgyad 'dul phyir gshegs su gsol :
mdze nad gnyan lhog 'dul phyir gshegs su gsol :
smyo 'bog brgyal nad 'dul phyir gshegs su gsol :
mtha' yi dmag dpung 'dul phyir gshegs su gsol :
mi nad phyugs nad 'dul phyir gshegs su gsol :
nad mug mtshon 'khrugs 'dul phyir gshegs su gsol :
mi mthun rkyen ngan bzlog phyir gshegs su gsol :
badzra sa ma ya dza dza :
bzhugs gsol ni :
hU~M:
gru gsum dmar nag dregs pa'i gdan khri la :
drag po dgyes par dgongs la bzhugs su gsol :
phyag 'tshal ba niH
na mo :
skye 'gag 'gyur med drag po'i sku :
rang byung thugs rjes 'gro rnams sgrol :
yid bzhin dngos grub char 'beb pa'i :
pad+ma drag po'i sku la phyag 'tshal lo :
mchod 'bul ni :
hU~M:
rtsa brgyad stong sbyar bdud rtsi mtsho ltar 'khyil :
rigs lnga yab yum bdud rtsi char ltar 'beb :
ye shes bdud rtsi gnyis med mnyam sbyor ba :
pad+ma drag po'i dkyil 'khor lha la 'bul :
ma hA sarba pany+tsa a mr-ita la khA hi :
hU~M:
rten 'brel bcu gnyis rak+ta'i rba rlabs 'khrug :
gu h+ya mU la rak+ta'i ba gam 'khrigs :
gIrti'i rak+ta skar ltar 'khrugs pa 'di :
pad+ma drag po'i dkyil 'khor lha la 'bul :
oM ma hA rak+ta la khA hi :
gtor ma 'bul ba ni :
srid gsum ye nas gtor gzhong du :
snod bcud thams cad gtor mar sbyar :
'khor 'das yongs sgrol mchod pa'i tshogs :
dbang drag 'bar ba khyod la 'bul :
stong gsum stong gi gtor gzhong du :
ri rab 'bar ba'i dpal bshos btsug :
skye 'gro sems can grangs las 'das :
dbang drag 'bar ba khyod la 'bul :
b+han+d+ha 'bar ba'i gtor gzhong du :
dgra bgegs sha khrag thod tshil spungs :
zhag dang rlangs pa chi li li :
dbang drag 'bar ba khyod la 'bul :
me tog bdug spos mar me dri :
zhal zas sil snyan rol mo dang :
gzugs sgra dri ro reg bya chos :
dbang drag 'bar ba'i thugs dam bskang :
ma hA bA lin+ta la khA hi :
bstod pa ni :
hU~M:
bde chen rang bzhin khros pa'i dkyil 'khor nas :
pad+ma drag po dmar nag 'bar ba'i sku :
zhal gcig phyag gnyis zhabs gnyis dor stabs bgrad :
gtum drag 'jigs pa'i sku la phyag 'tshal bstod :
phyag g.yas gnam lcags rdo rje nam mkhar 'phyar :
sde brgyad zil gyis gnon cing gzir bar byed :
g.yon pa'i sdig pas lha srin snying khrag 'jib :
dmar nag khros pa'i sku la phyag 'tshal bstod :
dregs pa 'dul mdzad dur khrod chas kyis brgyan :
log 'dren 'dul mdzad dpal gyi chas rnams rdzogs :
zhabs gnyis 'dor stabs klu dang dgra bgegs 'dul :
dbang drag 'bar ba'i sku la phyag 'tshal lo :
bdag ni drag po sgrub pa'i rnal 'byor pas :
khyod kyi thugs dam gnad nas bskul ba'i tshe :
gdug pa'i dgra bgegs 'dul ba'i dus la bab :
rgyal bsen 'gong po 'dul ba'i dus la bab :
lha srin sde brgyad bzlog pa'i dus la bab :
nad mug mtshon 'khrugs bzlog pa'i dus la bab :
mi mthun rkyen ngan bzlog pa'i dus la bab :
bdag gi bcol pa'i phrin las 'grub par mdzod :
pad+ma drag po'i dkyil 'khor du tshogs kyi yo byad thams cad bshams nas :
bsang sbyang bya ba ni :
rang nyid lha yi thugs ka nas :
yi ge raM yaM khaM gsum 'phros :
tshogs kyi dngos po bsreg cing bkrus :
raM yaM khaM:
slar yang snying po 'bru gsum 'phros :
'dod yon zag med bdud rtsis gang :
oM AHhU~M:
oM hU~M trAM hrIHA:
rgyu yi bcud chen sha lnga bdud rtsi lnga :
ye shes rigs lnga'i bdud rtsi bcud du 'khyil :
'dod yon tshogs dang dbyer med bde ba che :
lha rnams dgyes mdzad sngags kyi 'dod yon 'khrigs :
oM ga Na tsakra pU dza ho :
spyan 'dren pa niH
hrI:
rje btsun pad+ma drag po rtsal :
rdo rje phag mo gtso 'khor dang :
mkha' 'gro dpa' bo dpa' mo'i tshogs :
tshogs la spyan 'dren gshegs su gsol :
mchod pa ni :
hrI:
bla ma drag po rdo rje phag mo dang :
rtsa gsum mkha' 'gro'i tshogs la tshogs mchod 'bul :
bdag gis ma rig thugs dang ci 'gal ba :
'dod yon tshogs mchod 'bul bas bskang zhing bshags :
oM ga Na tsakra satwa sa ma ya :
bsgral las ni :
bden tshig gis bla srog bkug la :
hU~M:
che mchog pad+ma drag po'i sku :
rngams drag gtum pa'i rang bzhin las :
yak+sha me dbal skar ltar 'khrugs :
las kyi pho nyas stong gsum khengs :
g.yas pas rdo rje phur pa 'dril :
g.yon pas lcags kyu zhags pa 'dzin :
dgra bgegs bsgral ba'i dus la bab :
rdul phran bzhin du brlag par mdzod :
bskang ba ni :
hU~M hrI:
bstan dgra bsgral pa'i bam gyi tshogs :
sha khrag dmar gyi don snying 'di :
drag po dgyes pa bskang ba'i phyir :
zhal du bstab po kha raM khA hi :
ma hA mAM sa rak+ta tsit+ta ba su ta go ro tsa na la khA hi :
lhag ma ni :
dang po phud kyis dkyil 'khor lha rnams mchod :
bar du tshogs kyis 'dus pa rgya mtsho bskang :
tha ma lhag la dbang ba 'dir gshegs shig :
dkyil 'khor mu ran skyong zhing sgrub pa'i grogs :
dbang phyug ging dang lang+ka 'bar ma yis :
bka' yi pha 'bab lhag ma'i longs spyod bzhes :
ci bcol phrin las sgrub la ma g.yel zhig :
sa ma ya uts+tshiSh+Ta ba lin+ta khA hi khA hi :
chad mdo ni :
hU~M:
bskal pa sngon tshe bar dang tha ma la :
kun bzang snang mtha' pad+ma thod phreng gis :
bka' gsang gter du sbas dang bton pa'i tshe :
bka' srung so sos khas blangs dam bcas bzhin :
phrin las sgrubs shig bka' yi srung ma rnams :
bka' dang dam las ma 'da' sa ma ya :
da lta snyigs ma'i sems can 'dul ba'i dus :
slob dpon chen po pad+ma thod phreng rtsal :
rdzogs chen rnal 'byor klong gsal snying po la :
skad cig 'bral ba med par byin brlabs nas :
zhal mjal dbang bskur snyan brgyud bstan pa'i tshe :
bka' srung so sos khas blangs dam bcas bzhin :
phrin las sgrubs shig bka' yi srung ma'i tshogs :
bka' dang dam las ma 'da' sa ma ya :
brtan skyong ni :
hU~M:
sngon tshe slob dpon pad+ma yis :
rgya bal bod yul gnas rnams su :
lha 'drer ma lus dam la btags :
dam la ma 'dus gang yang med :
lha 'dres bka' las mi 'da' 'tshal :
bka' las ma 'da' dam la 'dus :
gang bcol sgrubs shig sa ma ya :
mnan pa ni :
hU~M:
dug lnga 'dus pa'i lha 'dre mnan :
steng du drag po'i bro brdungs pas :
lha 'dre bdag tu 'dzin pa bcom :
rang grol klong du rgyas 'debs so :
hU~M hU~M hU~M lam satwam b+ha ya mA ra ya nan :
bkra shis ni :
hrI:
zhi ba'i dbang phyug pad+ma thod phreng rtsal :
drag po'i che btsan che mchog he ru ka :
dbyings phyug phag mo mkha' 'gro'i bran dang bcas :
rtsa gsum dkyil 'khor lha yi bkra shis shog :
hrI:
mkha' mnyam 'gro la bde skyid 'byung ba'i gzhi :
skye dgus bstod tshe me tog char 'beb pa :
rig 'dzin brgyud par bcas pa'i bkra shis gang :
bkra shis des kyang rtag tu bde legs shog :
bsnyen bsgrubs dge bas mkha' mnyam skye 'gro yi :
'jigs pa brgyad zhi 'byor pa mang rgyas shing :
khams gsum dbang 'du dgra bgegs ming med pas :
'gro la bde skyid 'byung ba'i bkra shis shog :
bsngo ba ni :
hrI:
bskyed rdzogs 'bras bus legs pa'i dge ba gang :
dmigs med mkha' dang mnyam pa'i 'gro la bsngo :
byang chub snying po'i sa bon gong 'phel nas :
ma lus 'dren pa'i dpal du bdag gyur cig :
smon lam ni :
hrI:
dmigs med 'gro la bsngos pa'i sa bon gang :
bskyed dang rdzogs pa chen po'i smin grol gyis :
phyam gcig chos dbyings klong du skyel ba yi :
nus pas dkyil 'khor gcig tu 'grub par shog :
bsdu rim ni :
snang ba'i dkyil 'khor 'khor lo'i lha tshogs kun :
rang grol stong pa'i chos dbyings klong du a :
gang shar pad+ma drag po'i dkyil 'khor lha :
'gro ba'i dpal du lam khyer lhang nger gsal :
rang byung dkyil 'khor gang shar lha tshogs la :
tshogs drug mchod 'bul lha mo'i mchod 'bul gyis :
bdag gzhan tshogs gnyis rdzogs pa'i dpal la rol :
lam khyer drag po'i rnam rol ma yengs par :
gzhom gzhig mi mnga' pad+ma drag po bzhin :
kun gyi che btsan 'grub pa e ma ho :
de ltar drag po'i bskyed rdzogs yid bzhin snying :
phyi rabs rjes 'jug don du dbab pa 'di :
gnam chen dal du mkha' 'gros bdag tu 'dzin :
mkha' 'gro'i gces nor bu dang 'phrad pa 'byung :
zungs shig drag po gsum dang srog bdag gsum :
'gro ba'i zug rngu tsha ba'i dus der spyod :
sa ma ya :
rgya rgya rgya :
zhes bde chen gnam chen brag dkar zla gam dbang gi dal nas ye shes mkha' 'gros spyan drangs pa ste /
yid kyi grogs po pad+ma mkha' spyod kyis bskul phyir bde klong rdzogs pa chen po'i rnal 'byor pa klong gsal snying pos rang bzhin lha'i gzhal med khang du dag par phab pa'o //

//
