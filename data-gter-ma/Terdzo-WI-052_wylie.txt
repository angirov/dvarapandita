[<!TCC Tibetan character 3,182 undefined in unicode!>]:
dzaM lha phyi nang gsang gsum gyi sgrub pa tsit+ta rin po che'i srog gi sgrub pa bzhugs so :
\u0f88\u0f88\u0f88\u0f88\u0f88
o rgyan rin po che la phyag 'tshal lo :
bdag 'dra ye shes mtsho rgyal gyis :
gu ru'i zhabs tog byas pa'i tshe :
phyi nang gsang bas mnyes par byas :
mngon sum rdzogs chen nyams su blangs :
lho brag lcags phur dal gyi rtsar :
gtang rag tshogs 'khor rgya chen bshams :
bye ru'i mgul rgyan phyag tu phul :
bram ze'i thod pa chang gis bkang :
o rgyan chen po'i zhal du drangs :
o rgyan gu ru chen po lags :
snyigs ma'i dus kyi 'gro ba rnams :
bsod nams ma bsags longs spyod dbul :
snying rus med pas sgrub mi nus :
rdzogs chen nyams len byed lags kyang :
'byung ba'i phung po gud dogs pas :
mthun rkyen yo byad sgrub pa'i thabs :
nor bu lta bu gnang du gsol :
zhes phyag mang du 'tshal nas yang yang zhus te :
gu ru'i mdun du rtse gcig tu thal mo sbyar nas 'dug pa'i tshe :
o rgyan dgyes pa'i tshul gyis zhal 'dzum pa mdzad de :
e ma dad ldan lha yi lcam :
'gro ba'i don du zhus pa legs :
khyod la phongs sems mi mnga' yang :
ban+d+he rdzub chung don ched du :
tshig nyung don che sgrub thag nye :
rno myur yang zab bkol ba bde :
dzaM lha tsit+ta'i srog sgrub bstan :
sa ma ya :
rgya rgya rgya :
las can gcig dang 'phrad par shog :[ \u0f88\u0f88\u0f88 ]tshe ring longs spyod 'phel ba'i thabs :
gnod sbyin dregs pa'i srog thig :
dzam b+ha la tsit+ta nor gyi sgrub pa bstan par bya ste :
de la yang gsum gyis bstan te :
phyi sgrub dzaM ser la chu phul nas sgrub pa :
nang sgrub dzaM dmar gyis dbang du sdud pa :
gsang sgrub dzam nag las la bkol nas sgrub pa'o :
de yang dang po phyi sgrub ni :
a ru ra gser mdog gcig :
rin po che gser gyis oM dzaM b+ha la dza len+d+ra ya A yuHpuN+ye sid+d+hi pha la hU~M:
zhes dar dmar po la bris te a ru ra dril bar bya'o :
de'i phyi rim la sin+d+hu ra yis :
oM ni d+ha ri ni su gra sa yan   b+ha pra yad /na la ha sarba sid+d+hi pha la hU~M:
zhes dar dkar po la bris la dmar po de dril lo :
de'i phyi la chas dril la rin po che'i gzugs bya :
de la rab gnas byas la yi ge dzaM dmar po gcig bsgom mo :
oM AHhU~M gis chu gtsang la bdud rtsir byin gyis brlabs la phul te :
sngags ni :
oM dzaM b+ha la dza len+d+ra ya A yuHpuN+ye sarba sid+d+hi hU~M:
na ma ti swA hA:
zhes brgya rtsa brgyad phul nas :
rjes la gsol ba gdab pa ni :
kye :
gsang ba'i bdag po gnod sbyin nor gyi bdag :
gter bdag dzaM lha bdag la dgongs su gsol :
bdag gi mchod yon mchod sbyin 'di bzhes la :
tshe dang longs spyod dngos grub bstsal du gsol :
ces gsol ba gdab par bya'o :
de ltar nangs re bzhin byas na :
rmi lam du nor dang longs spyod 'du ba rmis :
shing 'thu ba dang :
chu 'thung ba dang :
rtswa dang lci ba 'thu ba dang :
mi ro 'phrad pa dang :
shing thog nyungs ma :
sha mar thud dang :
pho mo mang pos zas sbyin pa dang :
chang dang 'o ma sbyin pa dang :
gter ston pa rmis na grub pa'i rtags yin no :
chang chung zas la mar gyis sbrus te :
sngags gong ma'i sham du :
dzam b+ha la sid+d+hi hrIng hrIng :
a pa ra dzi ta hring hring ma ma ting skyol :
nA nA kha d+he puSh+TiM ku ru ye swA hA:
zhes brjod la za'o :
de bzhin du bsgrub na rin chen gter rnyed pa ltar dgos 'dod phun sum tshogs pa myur du thob bo :
dzaM ser gsang ba'i sgrub pa tsit+ta rin po che'i srog sgrub :
dang por gdams pa zab pa'i mthar thug :
skal ldan chos byed gcig dang phrad par shog :
sa ma ya :
rgya rgya rgya :
kha thaM:[ <!TCC Tibetan character 3,182 undefined in unicode!>]:
gnyis pa nang sgrub dmar pos dbang du sdud pa la gsum ste :
sgrub rdzas gsog pa :
'khor lo bca' ba :
bsnyen sgrub bya ba dang gsum mo :
sa ma ya :
rgya rgya rgya :
brda thim :
dang po sgrub rdzas bca' gzhi ni :
zangs sam lcags kyi gwa'u phul re tsam 'gro ba zhig gi nang du :
rin po che lnga :
'bru sna lnga :
sman sna lnga :
dar sna lnga :
dkar gsum :
mngar gsum :
shing thog sna tshogs tshad :
yul mkhar nor rdzas rta phyugs gang 'dod kyi ming bris la gzhug go :
gwa'u'i ya khebs bug pa phug la der smyug ma zhig la :
spre'u'i mjug spu :
sre mong mjug spu :
byi ba dang ri bong gi sma ra :
de tsho la phyags ma'i gzugs bya :
smyug ma la bcings :
dar dkar la srog gi snying po sin+d+hu ras bris te :
smyug ma la btags :
snying po'i sngags ni 'og tu gsal :
de ni rten rdzas bca' ba 'o :
gnyis pa /   'khor lo bri ba'i man ngag ni :
gro ga shog bu dri med la :
mtshal lam dri bzang snag tshwa yis :
'khor lo rtsibs drug mu khyud lngas bskor :
mu khyud dang po la :
rat+na sid+d+hi puSh+TiM ku ru hU~M:
sid+d+hi rA tsa sa ma ya hU~M:
mi nor zas gsum gyi dngos grub stsol dbang du sdus :
zhes 'dod gsol bri :
phyugs la sogs gang 'dod bri :
logs la rin po che 'bar ba'i mig gsum la :
dzaM hrIHdzaHbri :
rtsibs drug la rA tsa sa ma ya hU~M:
zhes pa bri :
rtsibs mchan la :
badzra tsa li ki rat+na sid+d+hi b+ha me te swA hA:
zhes bri :
de rgyab mu khyud la :
srog gi snying po me dang 'dra ba rnams tshang bar bri :
de rgyab mu khyud la :
A li kA li ye d+harmA bri :
yi ge dbu can du bya'o :
'og 'khor ni steng 'khor ji lta bar :
yig mgo nang du bstan :
zur bzhir rin chen 'bar ba bzhi bri :
rgyab tu yi ge tri bri ste :
mgo ma nor bar zhal sbyar la rab gnas bya'o :
gsum pa bsnyen sgrub las la 'jug pa ni :
stong pa'i ngang las pad+ma 'dab ma brgyad pa'i steng du :
rin po che de'i steng du :
dzaM dmar po gcig bsam :
de las 'od zer 'phros 'jig rten gyi zas nor longs spyod thams cad bsdus :
yongs su gyur pa las :
rang nyid dzaM b+ha la sku mdog dmar po bye ru'i mdog lta bu zhal gcig phyag gnyis pa :
g.yas rten 'brel gyi phyags shing g.yab pa :
g.yon pas rin po che'i za ma tog zas nor gyis gang ba bsnams pa :
sku la rin po che sna lngas brgyan pa :
zhabs gnyis 'dor thabs su bzhengs pa :
steng na gser gyi 'khor lo rtsibs brgyad gdugs su phub pa :
'og na gser gyi pad+ma 'dab brgyad gdan du bting ba :
thugs ka na gser gyi 'khor lo rtsibs brgyad yod pa :
gnod sbyin pho mo'i tshogs kyis bskor ba :
mdun na ging chen sde bzhis bka' nyan par bsgom :
srog sngags me dang 'dra ba 'di bzla'o :
rA tsa sa ma ya hU~M:
ra li pa la ni :
hU~M hU~M tri tsa pa la hU~M:
rat+na sid+d+hi puSh+TiM ku ru :
dzam b+ha la puSh+TiM ku ru sid+d+hi hU~M:
tri'u tri'u puSh+TiM ku ru sid+d+hi hU~M:
ging ka ra ging ka ra puSh+TiM ku ru sid+d+hi hU~M:
mi nor zas dang bcas pa sid+d+hi sid+d+hi AHhU~M dzaHdza :
zhes bzlas pas thugs ka'i 'khor lo 'khor bar bsam :
'khor lo dang phyags shing gi 'od zer gyis phyogs bzhi'i zas nor longs spyod thams cad shing lo skam po rlung gis btab pa ltar mdun du rug 'dus par bsgom mo :
nus tshad bzlas pas thun mtshams su dub par gyur na :
rang 'od du zhu dzaM dmar po gcig tu gyur :
dzaM 'khor lo la thim :
dzam lha dngos su bsam :
de ltar zhag gsum bsgrubs pas rtags ni :
khyim du nas dang rdzas byi bas tshur skyel ba dang :
mis zas nor ster ba rmi lam du 'ong :
mi gzhan gyis bsags pa'i nor don ma mchis par rang gi longs spyod du 'ong ngo :
zas nor char bzhin du 'du'o :
nor dang longs spyod gang 'dod 'khor lo la bri'o :
gwa'u phyags shing mis mi mthong bar bang mdzod phugs su sba'o :
skar ma g.yang skar dang gza' dar ba la :
phyags shing g.yob cing sngags bzlas na :
zas nor thams cad sha rul la sbrang ma 'du ba ltar 'gyur ro :
'khor lo kha sbyor mgo rting ma log par dar dmar pos dril la bcangs na :
nor bu bsam 'phel ltar kun gyis bkur ba'i gnas yin no :
e ma mtsho rgyal 'di 'dra'i gdams pa 'jig rten dkon :
yid bzhin nor bu lta bur gces spras gyis :
las ldan snying gi bu min gzhan la sbos :
rdzogs chen chos bdag cig dang 'phrad par shog :
ces mtsho rgyal la gdams pa :
dzaM dmar tsit+ta rin po che srog gi thigs pa'i sgrub thabs shin tu zab pa :
sa ma ya :
rgya rgya rgya :
gab rgya :
sbas rgya :
gtad rgya :
gnyan rgya :
zab rgya :
DA ki nI sa ma ya rgya :[ <!TCC Tibetan character 3,182 undefined in unicode!>]:[ \u0f88\u0f88\u0f88\u0f88\u0f88 ]gsang sgrub dzam b+ha la nag po las la bkol ba ni :
sgrub rdzas 'khor lo dmar po dang 'dra :
rang nyid stong pa'i ngang las :
pad+ma 'dab ma brgyad kyi steng du :
rang nyid dzam b+ha la mthing nag ya sos ma mchu mnan pa :
g.yas rten 'brel gyi phyags shing :
g.yon rin po che'i za ma tog bsnams pa :
zhabs 'dor thabs su brjid pa :
phrag pa g.yas su zla ba :
g.yon du nyi ma khur ba :
gnod sbyin pho mo'i 'khor gyis bskor ba :
mdun du ging chen sde bzhi 'dar yed yed bka' nyan par bsgoms la :
srog 'phrog pa'i snying po 'di bzla'o :
rA tsa sa ma ya zhes gong du gsal :
dmigs pa ni :
rin po che'i 'khor lo bskor bas :
'khor lo dang 'khor lo'i 'od zer gyis phyogs bzhi nas mi'u rigs bzhi'i zas nor bsdus par bsam :
mi dus min du 'chi ba'i dbang thang thams cad dbang du 'dus par bsam mo :
thun bar du skyo na :
rang 'od du zhu nas dzaM dmar po gcig tu gyur :
dzaM 'khor lo la thim pas rin po che mang por bsgom :
'khor lo gza' skar bzang po la bri :
yang gsang btsan thabs su myur bar 'dod na :
sre mong gi rlid bur phyug po g.yang chen gyi nas dang :
gser dngul dkar gsum mngar gsum :
zas sna tshogs rlid bu bkang la smyug ma tshigs bdun pa la btags nas sngags bzla :
rang nyid yi dam bsgom :
dam rdzas mi la mi bstan :
g.yang skar la srog sngags stong tsho re re bzlas pas :
rang gi bsam pa thams cad 'grub ste :
yid bzhin nor bu dang 'dra'o :
sgrub pa 'gyangs na :
spogs pa'i cho ga ni :
'khor lo kha sbyar la rin po che'i snod nas kyis bkang ba'i steng du gzhug la :
rat+na sid+d+hi puSh+TiM ku ru hU~M sid+d+hi rA tsa sa ma ya hU~M:
mi nor zas gsum gyi dngos grub bstsal du gsol :
zhes zhag gcig drag tu bzlas na des zas nor gter brdol ba ltar thogs pa med par 'byung ngo :[ \u0f88\u0f88\u0f88\u0f88\u0f88\u0f88 ]badzra tsa li ki rat+na sid+d+hi b+ha me te swA hA:
rnal 'byor bdag la zas nor gyi dngos grub bstsal du gsol :
zhes pa skabs su bgrang na mi zhud cing spogs pa'i man ngag tu 'gro 'o :
'khor lo rab gnas byas nas :
dar dmar pos dril nas mchan khung g.yon du bcangs na :
lus dang grib ma ltar 'gyur te :
mi'i zas nor lha 'dre'i longs spyod thams cad rtsi thog la sbrang ma 'du ba ltar 'dus nas 'dod pa'i don 'grub par 'gyur ro :
sa ma ya :
rgya rgya rgya :
yang zab gdams pa mtsho rgyal khyod la gtad :
chos byed snying gi bu dang 'phrad par shog :
ces o rgyan chen pos mtsho rgyal bdag la gnang ba :
dzam b+ha la tsit+ta rin po che srog gi yang zhun gyi sgrub pa shin tu zab pa 'di :
de nyid du shog ser la btab nas :
klong gsal snying thig gi cha rkyen du sbas pa'o :[ \u0f88\u0f88\u0f88\u0f88\u0f88\u0f88 ]rgya rgya rgya :
gtad rgya :
sbas rgya :
rat+na gling pas brag dmar ri mo can nas gdan drangs pa'o //[ <!TCC Tibetan character 3,182 undefined in unicode!>]:
dzam b+ha la rin chen gter gyi sgrub pa bzhugs so :[ \u0f88\u0f88\u0f88\u0f88\u0f88\u0f88 ]gnod sbyin gter gyi bdag po la phyag 'tshal lo :
bdag 'dra pad+ma 'byung gnas kyis :
ma 'ongs chos byed sgrub pa po :
mthun rkyen 'dzom na dge sbyor 'phel :
de phyir dzam la kun 'dus pa'i :
rin chen gter gyi sgrub pa bstan :
'di ni yid bzhin nor bu 'dra :
las can gcig dang 'phrad par shog :
dben zhing gtsang ba'i gnas nyid du :
spos chus byugs la dkyil 'khor bya :
dal 'byor cig dang zangs ma'i khab :
dar tshon sna lnga btags la bcang :
lcags sam zangs kyi gwa 'u ru :
rin chen sna lnga 'bru sna lnga :
phyugs kyi g.yang spu la sogs brub :
sgrub pa thon nas mdzod du bcang :
spos dang spu shel tse yi sbyor ba yi :
dud pa btang la bsgrub par bya :
rang nyid yi dam lhar bsgom ste :
mdun du khro bo dzam b+ha la :
zhal gcig phyag gnyis sgeg pa'i gzugs :
g.yas na nam mkha' mdzod kyi phyag :
phyag g.yon ne'u le   nor bu khra chi le skyugs pa /'dzin par bskyed :
nyi zla pad+ma'i gdan steng du :
g.yas bskum g.yon brkyang 'gying bag can :
zhal ni ser po spyan gsum pa :
mgul dang phyag ni sngon po la :
sku dkar sme ba dmar po yi :
ga shal yod pa'i gsus khyim can :
nor dang zas kyi longs spyod kyi :
char 'beb dbang phyug chen por bsgom :
rtse gcig yid kyis sngags 'di bzla :
oM dzaM b+ha la 'bu kur ma hA pad+ma rat+na de bor bi byi bor ke byi le ni pa he sho ga lu gu lud swA hA:
zhag bdun sgrub pa byas gyur na :
nor bu bsam 'phel dag dang mtshungs :
zhu dus bla ma yi dam la :
tshogs 'khor rat+na'i maN+Dal 'bul :
gsang sgrub 'di byas dbul gyur na :
pad+ma nga yis 'gro ba bslus :
ma 'ongs chos byed skal ldan rnams :
dbul phongs sdug bsran ma che bar :
sgrub pa 'di la nan tan gyis :
zab phyir rin chen gter du sbas :
las can gcig dang 'phrad par shog :
gung thang mkhar la sbas so rgya :
las can gcig la gtad do rgya :
sa ma ya :
rgya rgya rgya :
gter rgya :
sbas rgya :
zab rgya :
gtad rgya :[ \u0f88\u0f88\u0f88\u0f88\u0f88\u0f88 ]hU~M:
rin chen gter gyi gzhal yas na :
pad+ma nyi zla'i gdan steng na :
khro bo'i rgyal po dzaM b+ha lha :
zhal gcig phyag gnyis sgeg pa'i gzugs :
g.yas pas nam mkha' mdzod phyag rgya :
g.yon pas ne'u le'i rkyal pa 'dzin :
pad+ma nyi zla'i gdan steng na :
g.yas brkyang g.yon bskum 'gying bag can :
zhal ni ser po spyan gsum pa :
mgul dang phyag gnyis sngon po ste :
sku dkar sme ba dmar pos brgyan :
ga shal yod pa'i gsus khyim can :
'khor du nor bdag 'bum gyis bskor :
ma lus gnas 'dir gshegs su gsol :
'dir gshegs bshams pa'i mchod pa bzhes :
lha 'dre mi gsum dbang du sdus :
zas nor chos gsum char ltar phob :
khams gsum srid gsum dbang du sdus :
ci 'dod dngos grub bdag la stsol :
rkang bzhi nor gyi dngos grub stsol :
lhab lhub gos kyi dngos grub stsol :
'bru bcud zas kyi dngos grub stsol :
rang gis 'dod gsol gang shes sbyar ro :[ \u0f80]atsha :
rgya rgya rgya :
sa ma ya :
dge'o ///
/
