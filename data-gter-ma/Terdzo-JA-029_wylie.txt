gu ru yon tan gter mdzod kyi las byang gi brgyud 'debs bzhugs so //
mtha' yas rgyal ba'i ngo bo kun tu bzang //
bde chen sgyu ma'i gar mdzad rigs lnga'i lha /
khrag 'thung bka' brgyad dkyil 'khor gtso bo dgur //
gsol ba 'debs so bdag rgyud byin gyis rlobs //
bskal bzang sgron me bzhi pa shAkya thub //
'jam dbyangs spyan ras gzigs dbang gsang ba'i bdag
/lha klu mi yi rig 'dzin rnam gsum bcas //
gsol ba 'debs so bdag rgyud byin gyis rlobs //
snying po'i don rtogs grub chen dpal seng+ge //
paN grub rgya mtsho'i spyi gzugs rig 'dzin brgyad //
sangs rgyas gnyis pa o rgyan rdo rje 'chang //
gsol ba 'debs so bdag rgyud byin gyis rlobs //
dag pa'i 'khor lnga mjing yon sad na legs //
gsang sgrom sgo 'byed ye shes rol pa rtsal //
mkhas grub gtsug rgyan legs ldan bdud 'joms rjer //
gsol ba 'debs so bdag rgyud byin gyis rlobs //
grub dbang rgyal sras bstan pa'i 'byung gnas rje //
rig 'dzin 'khor los sgyur ba ngag gi dbang //
'jam mgon rdo rje 'chang dngos bka' 'gyur bar //
gsol ba 'debs so bdag rgyud byin gyis rlobs //
snga 'gyur chos kyi nyin byed pad+ma dbang //
thams cad mkhyen pa bla med rdo rje rtsal //
rdo rje 'dzin pa pad+ma phrin las zhabs //
gsol ba 'debs so bdag rgyud byin gyis rlobs /[ <!TCC Tibetan character 4,84 undefined in unicode!> ]/sdug bsngal mgon med gyur pa'i 'gro rnams la //
tshad med thugs rje'i thugs kyis don mdzad pa /
dam pa khyed kyi rjes su bdag sgrub kyis //
smin byed dbang gis rang rgyud legs smin nas //
yid bzhin nor 'dra'i man ngag bcu gsum la //
tshul bzhin nyams su blangs pas 'di phyi'i don //
'bad med lhun gyis grub par byin gyis rlobs //
byin rlabs snying po mos gus bla ma'i lam //
gsol 'debs gdung shugs drag pos rab 'bad pas //
rang rig pad 'byung rgyal ba'i zhal mthong nas //
ka dag lhun grub lam bzang mngon gyur shog
/ces pa 'di dge sbyong spong ba pa rang bzhin rdzogs pa chen po'i rnal 'byor don grub dpal bzang gis bskul ba ltar /
thub bstan rdo rje brag gi chos smra ba dge slong pad+ma phrin las kyis bris pa'o /
kha skong pad phrin rjes su /[ <!TCC Tibetan character 4,84 undefined in unicode!> ]gnyags ston rig 'dzin pad+ma dbang gi rgyal //
snying po'i don gzigs pad+ma gsang sngags rtsal //
yongs rdzogs bstan 'dzin ye shes lhun grub zhabs //
gsol ba 'debs so bdag rgyud byin gyis rlobs //
spang ston grub dbang kun bzang pad+ma'i mtshan //
sgrol ston 'jam dbyangs chos kyi rgyal mtshan dpal //
mtsho skyes gzhon nu many+dzu g+ho Sha la //
gsol ba 'debs so bdag rgyud byin gyis rlobs //
zhes sbyar ro //
zhes pa'ang blo gros mtha' yas kyi sug rjes so //

//
