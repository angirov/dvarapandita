@#//
gtor ma ru mtshon gzung 'dzug rnams kyi man ngag nyung gsal go bde bzhugs so //
na mo badzra d+hA ra ya /
'dir bstan pa skyong ba'i dam can chen po rnams dgyes par byed pa'i las kyi rim pa ji snyed cig so so'i rgyud dang sgrub thabs kyi man ngag rnams su gsungs pa las /
skabs don nye bar mkho ba'i man ngag 'ga' zhig spyir rigs 'gres sbyar chog pa'i dbang du byas te /
las thams cad kyi gzhi gtor ma dang /
bsten pa'i cho ga bshad pa'o //
dang po ni /
slob dpon chen pos /
rten pa'i gtor ma mi shes na //
snang srid lha 'dre dam mi 'du //
rmad byung gtor ma mi shes na //
ye shes mkha' 'gro mnyes mi 'gyur //
myur mgyogs gtor ma mi shes na //
rbad kyang 'gro bar mi 'gyur ro //
zhes gsungs pas //
'di la lnga ste /
dbye ba /
dgos pa /
bsham tshul /
byin gyis brlab tshul /
bcang tshul lo //
dang po ni /
rten gtor srung ma'i ngo bor yun ring du 'jog pa dang /
rtag gtor lo zla'i dus tshig nges pa can gyi bar spyan rten mchod pa'i tshul du 'jog pa dang /
thun gtor las gsum gang gi tshe yang cho ga'i thun mtshams brngan gyi tshul du gtang ba'o //
gnyis pa dgos pa ni /
rten gtor gyi chos skyong brtan par bzhugs pas bar chad mi 'byung zhing las bzhi'i dngos grub myur /
pho nya dbang du 'du /
rgyun gtor gyis chos skyong las sgrub kyi dpung bskyed cing 'phral 'bras myur du 'byin /
thun gtor gyis chos skyong snying nye zhing /
gnas skabs kyi 'dod 'bras myur du 'byin pa'o /[ <!TCC Tibetan character 4,37 undefined in unicode!> ]/gsum pa ji ltar bsham tshul la gsum /
dang po rten gtor gyi rgyu ni /
rang ngam dam tshig can las blangs pa'i 'bru nag sa rdul med pa'i zan la sha lnga bdud rtsi lnga /
zas nor 'phel phyir rin po che dang 'bru sna sha sna /
nad zhi phyir sman sna tshogs /
drag las rno myur gyi rdzas gri khrag dang sa rdzas me tog gi phye rnams thal ba dang bsres la zhing lpags sam /
der bsam pa'i snod du bkram pa la oM AHhU~M gsum brtsegs mar bri /
de las 'od zer dkar dmar mthing gsum 'phros /
sangs rgyas sras dang bcas pa'i sku gsung thugs ye shes kyi bdud rtsi dkar dmar mthing gsum du spyan drangs /
yi ge gsum la thim /
yi ge gsum yang hU~M gi bar rim par 'od du zhu /
hU~M gi 'od zer bdud rtsi'i rang bzhin gtor rgyu la 'dres par bsam la yi ge gsum brgya rtsa brgyad bzla 'o //
dkar gsum mngar gsum cung zad bsres pa'i mar khu btsags chod tshig slad med pa dang /
chang bzang po'i nying khu chos sman btab pa mar khu'i lnga cha tsam dang /
sha sna snying sna spos dang dri bzang sogs kyis bkrus pa'i khrag gtsang de'i bzhi cha tsam gyis 'dres shing mched par sbol la ha cang sra ba ma yin pa'i zan la /
rin po che'i pad snod du yi dam gyi gtor ma zlum brjid dam dpal bshos /
legs ldan gyi gtor ma lcags mkhar kha bad can gyi steng gtso bo'i bshos bu gru gsum /
ha cang mi rno ba de'i mdun du yum gyi bshos bu gru gsum rtsa ba'i mdun dang g.yas g.yon du gru gsum /
rgyab tu gru gsum g.yas gcus /
mtshams rnams su bshos phran dang mtheb kyu brgyad /
phyag bzhi par gtor ma sum gnyis man zlum po de yan zur gsum ha cang mi rno ba'i dpal gtor /
sngags srung ma de dang 'dra ba la dbal kha rno zhing dod pa /
zhal bzhi pa ri rab bang rim bzhi pa'i steng gtso bo'i bshos bu gru gsum snying gzugs ma /
bang rim dang po'i phyogs bzhir las mkhan bzhi /
bang rim gyi rtsa bar gru gsum grangs med /
ma ning dang rnam sras la gru gsum dpung rong can /
lha chen la rin po che'i snye ma lta bu pad 'dab bzhi ldan /
khyab 'jug la g.yas gcus /
zhing skyong ma mor gru gsum gri dras ma rnams khru re las mi chung bar brjid chags par byas pa'i mthar /
so so'i 'khor grangs dang mnyam pa'i gtor phran gtso bo'i sum gcig gi tshad du sleb pa'i mthar mtheb skyu bcad kha phyir bstan pa mang pos gtor snod khengs shing phyir gzhol ba /
mtshams rnams phye mar sla mos ltem zhing sbyar /
bar stong rnams su 'bru sna /
sman sna /
la du /
khur ba /
chan sogs zas sna tshogs pas brum zhing gcer /
snying po'i srog shing lcags sam /
smyug ma sbu gu can gyi nang du so so'i srog 'khor dang gzungs sngags rnams kyi mthar /
dus 'di nas snying po byang chub la reg gi bar du khyod dang bdag dam tshig gcig pa yin pas khyod la bdag re ltos su bca' bas rten 'di la dgyes shing brtan par bzhugs nas /
gtsug lag khang gi srung ma dang bstan pa'i gnyer ka mdzod /
bar chad thams cad zhi ba dang /
bsam pa'i don thams cad yid bzhin du sgrubs /
phrin las phyogs med du spel /
rten 'brel legs tshogs su sgrigs /
dgra bgegs log 'dren thams cad tshar chod /
rnam pa thams cad mkhyen pa'i sangs rgyas kyi go 'phang myur du thob pa'i phrin las mdzod cig
/ces spel tshig can rnams gser ram mtshal snag tsha gtsang mas bris pa la chos sman dang dri bzang byugs /
lhar bskyed rab gnas bya /
zhu ba las sngags phreng du bsam la mgo nas dril la dar skud kyis bcings te srog shing gi sbubs su dbu zhabs ma log par gzhug
/dmar rtsis byil por byugs shing phyag mtshan sogs mar gyis bkra bas mdzes par byas la /
gtor ma'i rtser nang rten gyi mda' dar gsang rten btags pa dang tsaka li me long sogs kyis brgyan pa btsugs /
logs rnams su sha tshar dang dar tshon sogs kyis kyang brgyan pa rnams gtsang zhing dag par bcos la /
chos skyong rnams kyi sku bris 'bur gang rung gi mdun du stegs bu mi lpags kyi g.yang gzhi'am /
mi lpags bris pa dang /
stag lpags sogs kyis bkab pa'i khar 'bru sna tshogs bkram pa'i steng du gral stabs su brtan par bsgrigs /
steng nas dar nag gi gur phub cing mtha' yol bas bskor te rdul tsam gyis mi gos par bya'o /[ <!TCC Tibetan character 4,37 undefined in unicode!> ]/gnyis pa rtag gtor la mchod pa dang /
skong ba gnyis las //
dang po ni /
sngar gyi rten gtor gyi mdun du rin po che'i pad snod du 'bru nag gi rjen btags chang gi nying khu rak+ta mar khu rnams kyis sbrus shing chos sman btab pa'i zan bzang po la /
bla ma yi dam gyi spyi gtor zlum brjid /
legs ldan la gru gsum lcags mkhar can /
mgon chen dang ma mor snying gzugs /
gter mgon la gru gsum ri rab ma /
dpal mgon dang rnam sras la gru gsum dpung rong can /
lha chen la rin po che'i snye ma lta bu bshos phran lnga pa /
khyab 'jug la g.yas gcus /
zhing skyong ma mor gru gsum /
grangs kyi 'khor dang mtheb kyus bskor /
dmar rtsis byugs shing mar rgyan gyis brgyan /
zan sha chang khur ba chan 'bru shing thog sogs bza' bca' btung ba bzang po ji snyed pas bskor /
dar tshon bzang po'i ba dan dang gur gyis kyang brgyan /[ <!TCC Tibetan character 4,37 undefined in unicode!> ]/gnyis pa skong gtor ni /
de'i mdun du gong gi rgyu las bshos bu dmar nag gru gsum bcur byas pa la skong rdzas rnams ri mo'am 'bur du byas pa'i rgyan gyis bskor /
de'i mtha' g.yas g.yon du de dag gi rjes su 'brang ba'i chos skyong gzhan rnams kyang bsham /
de thams cad kyi stegs bu g.yang gzhi bris pa'i khar ras sam gos dar bzang pos bkab pa la 'bru sman sna tshogs gcal du bkram pa'i khar sgrig pa yin no /[ <!TCC Tibetan character 4,37 undefined in unicode!> ]/gsum pa rgyun gtor ram thun gtor ni /
skong gtor gyi mdun du /
gtor zan gtsang ma la bla ma yi dam chos skyong lcam dral /
gter bdag dang gzhi bdag spyi gtor rnams bzo dbyibs gong mtshungs dkar dmar gyi rgyan can tshar du dngar ba bsham mo //
de dag gi 'phros las mchod rdzas gzhan ni /
rtag gtor ram rgyun gtor gyi mtha'i g.yas ngos su chang bzang po'i snying khu chang sna lnga dang sbyar ba la chos sman btab pa'i bdud rtsi /
g.yon du rtsa ba dang yan lag tu byas pa'i rak+ta khrag dang sbyar ba la ga pur gur gum sogs kyi dwangs ma bzhur ba'i rak+ta rnams thod pa'i snod bzang por bsham /
de rnams kyi mdun du mdun bskyed kyi g.yas nas brtsam ste ting phor sogs su chu gnyis nyer spyod /
g.yon nas brtsam ste thod pa'am lcags snod du khrag gtsang sman phabs kyis sbags pa'i mchod yon /
dug sna dang khrag sna myos byed dang sbyar ba'i zhabs bsil /
zan la mi'i snying gzugs snying por byas pa'i lce dang sna gnyis steng du brtsegs pa'i g.yas g.yon gnyis su mig dang rna ba'i gzugs rnams tshon gyis bsgyur zhing dngos nyams dod par byas pa'i dbang po'i me tog 'bru nag gi tshom bur btsugs pa /
gu gul tshil chen sgog skya btsan dug rak+ta rnams reng bu la sbyar ba'i bdug spos /
mi'i rkang mar tshil zhun 'bru mar dang sbyar ba ro ras kyi sdong bu la sbar ba'i mar me /
mkhris chen bdud rtsi lnga dang sbyar ba'i dri chab /
sha dang rus pa sna tshogs kyi phye ma spod kyis bran pa rak+tas sbrus pa'i dpal gyi zhal zas gru gsum rnams phreng bar spel te bkod /
de dag ni bshams pa'i tshul lo /[ <!TCC Tibetan character 4,37 undefined in unicode!> ]/bzhi pa byin gyis brlab pa la /
rten gtor rtag gtor thun gtor gsum las /
dang po ni /
bdag bskyed kyi rnal 'byor sngon du 'gro bas gu gul gyis bdug cing bgegs sbyang /
yig brgyas bsgrubs pa'i khrus chu'am las bum gyi chus khrus gsol te dag par bya /
raM yaM khaM/
stong pa'i ngang las rang gi thugs ka nas raM yaM khaM 'phros /
ye shes kyi me rlung chur gyur pas gtor ma'i ma dag pa'i dngos 'dzin thams cad bsregs gtor sbyangs te dag par byas /
ma hA shUn+ya tAs stong par sbyangs /
stong pa'i ngang las yaM las rlung /
raM las me /
kaM las mi mgo'i sgyed pu gsum gyi dbus su a las las bzhi'i ka pA la bzhi rim yangs shing rgya che ba'i nang ma gru gsum gyi steng du nyi ma'i dkyil 'khor gyi phyogs bzhi dbus dang lngar hU~M A+oM swA AM hA las ba glang khyi glang po rta mi'i sha rnams la yi ge de dag gis mtshan pa /
me nas brtsam ste mtshams bzhi dang dbus su mUM lAM mAM pAM tAM las dri chen rak+ta byang sems dkar dmar dri chu rnams sa bon de dag gis mtshan pa'i mthar /
bza' ba dang bca' ba dang btung ba dang myang ba dang bldag gzhib sogs 'dod pa'i longs spyod mtha' yas pas yongs su bskor ba /
de'i steng du hU~M sngon po /
AHdmar po /
oM dkar po rnams steng nas steng du brtsegs /
oM AHhU~M/
gsum brjod /
rang gi thugs ka'i sa bon gyi 'od zer gyis bskul bas rlung g.yos /
me sbar /
rdzas rnams zhu zhing khol bas cher 'phel /
nang nas rim bzhin thod pa'i snod gang bas nam mkha'i mtha' dang mnyam par gyur /
rlangs pa gyen du song bas yi ge gsum la phog
/de las byung ba'i 'od kyis de bzhin gshegs pa thams cad kyi thugs ka nas ye shes kyi bdud rtsi dkar dmar mthing ga'i rnam pa can du spyan drangs nas yi ge gsum la thim /
de gsum yang oM nas rim par zhu ba dam tshig gi rdzas la thim pas ro gcig tu gyur /
zag med kyi bdud rtsi'i rgya mtsho chen po phrin las bzhi'i rol par 'char ba'i gzugs sgra dri ro reg bya sogs 'dod pa'i yon tan bsam gyis mi khyab pa'i sprin phung 'phro bar bsam la /
rten gtor la gtad pa'i gzungs thag la 'jus te gtor ma byin brlab kyi sngags brgya rtsa sogs brjod /
de nas rten gtor zag med bdud rtsir gyur pa'i dbus na rin po che sna bdun las grub pa'i pad+ma'i sdong bu yal ga lo 'dab phun sum tshogs pa stong gsum gyi khyon gang ba'i ze'u 'brur /
gtor ma gang yin de'i rtsa ba'i lha gtso bo dang /
'dab mar 'khor rnams so so'i cho ga bzhin bskyed pa'i steng du bla ma yi dam /
mtha' skor du dpa' bo mkha' 'gro /
'og gi gzhir pho nya las byed du ma'i tshogs kyis bskor ba thams cad gtor ma la gzigs shing /
thugs kyi dgongs pa gzhan du mi g.yo bar dgyes shing chags pa'i tshul gyis bzhugs par bsam la gnas gsum byin gyis brlab /
ye shes pa spyan drang /
mchod cing bstod pa rnams dngos grub rol mtsho bzhin byas la /
gtor ma dang gzungs thag gis sbrel la /
mgon po 'khor bcas kyi thugs kar rang rang gi srog sngags sogs dmigs pa gsal bas so so'i sngags ci nus bzlas la mchod /
de nas snying po'i lha thams cad oM ha ha si si ku ru badzra d+h+r-ika?
/ces snyoms par zhugs shing rjes chags kyi rol pa chen pos dgyes par gyur pa'i dga' ba'i sgra dang 'od kyis phyogs bcu'i sangs rgyas sras dang bcas pa thams cad spyan drangs zhal du zhugs /
thugs kar byang chub kyi sems su zhu /
mkha' gsang las bdud rtsi dkar dmar gyi rnam pas thon nas gtor ma'i bdud rtsi la thim pas lha rnams dgyes shing tshim byed kyi bdud rtsi rmad byung gi gtor mar bsam /
rgyu 'bras 'khor 'das kyi chos thams cad chos sku stong pa nyid du ro gcig pa la mnyam par bzhag ste /
de nas lhar shar ba'i thugs ka'i sa bon gyi 'od zer rten gtor steng gi lha'i thugs ka'i sa bon la thim /
de las 'od zer 'phros pa rang la thim pa'i dmigs pa lha re re bzhin sbyar zhing so so'i sngags bzla 'o //
de nas gtor ma'i steng gi lha tshogs rang rang gi thugs ka nas dpa' bo dang dpa' mo dpag med spros pa snyoms 'jug gi rol pas bde ba chen por ro gcig tu 'dres par bsam mo //
de nas rang gi sa bon 'od kyis mdun gyi lha'i sa bon rang sgra dang bcas pa bkug nas rang gi sa bon gyi zhabs su thim par bsam zhing so so'i sngags kyi bzlas pa bya'o //
'di dag ni brten thabs bzhi'i gnad yin no //
de nas rten gtor steng gi mgron thabs kyi lha rnams rang la bstim /
rtsa ba'i lha dang pad+ma'i sdong bu rnams 'od du zhu nas gtor rdzas la thim par dmigs shing 'dres pa'i kha zla ba'i dkyil 'khor gyis bkab par bsam zhing rten gtor rang 'dzug dus byin gyis brlab pa'i dmigs pa 'di kho na yin no //
cho ga rgyun gyi tshe na bris 'bur gyi sku dang gtor ma gnyis lhar bskyed pa la mchod bstod byed pa yin no /[ <!TCC Tibetan character 4,37 undefined in unicode!> ]/gnyis pa rtag gtor byin gyis brlab pa ni /
raM yaM khaM gis bsregs gtor sbyangs /
stong pa'i ngang las rlung me thod pa'i sgyed bu gsum la gnas pa'i sogs nas sngags kyi byin gyis brlab pa'i bar phrin las kyi dkyus bzhin la /
khyad par slar yang oM AHhU~M/
lan gsum brjod pas gong gi rten gtor gyi phyogs bzhir rdo rje'i wa chen bzhi sbu gu thur du 'phyang ba las bdud rtsi'i rgyun nar 'dzag pas rtag gtor gyi bdud rtsi dang 'dres nas ro gcig tu gyur pas gang bar bsam zhing /
slar yang sbu gu rnams zla ba'i dkyil 'khor gyis bkag par bsam mo //
dmigs pa'i khyad par 'di ni rtag gtor 'dzugs pa'i dus kyi dmigs pa yin /
rgyun du ni spyi khyab kho nas chog go[ <!TCC Tibetan character 4,37 undefined in unicode!> ]/gsum pa rgyun gtor ram thun gtor byin gyis brlab pa ni /
phrin las kyi cho ga'i dkyus su bkod pa de kas chog go
/khyad par thun mthar gtor ma skyong ba'i tshe /
rang gi thugs ka nas pho nya grangs med par spros pas dmigs bya gtor ma'i steng du bkug par mos la dgug gzhug drag po bya /
de nas rang gi thugs ka nas dza yig dmar po rno la tsha ba gcig 'phros dmigs bya'i bshang sgor zhugs /
snying gar sleb pa na gnam lcags kyi 'khor lo rno ngar gcod pa'i dbal can du gyur te g.yas g.yon du drag tu 'khor bas sha chom khrag chom du dmar 'dur gyis btang nas gtor ma la thim pas bdud rtsir byas pa dam can rnams kyis lhag ma med par hab dir gyis zos par bsam la /
rtsa sngags la gtor sngags btags pas bsngo zhing gtor skyong gi tshig rnams brjod par bya'o /[ <!TCC Tibetan character 4,37 undefined in unicode!> ]/lnga pa gtor ma gsum bcang ba'i tshul la gsum gyi /
dang po rten gtor ni /
gnas dgon ji srid gnas kyi bar de srid mi g.yo mi bsgul zhing byin brlab gso ba'i phyir nub re bzhin mtheb kyu chung ngu res gso /
rgyun du lha so so'i sku dang gnyis su med par bsgoms pa la rtag gtor sogs 'bul zhing thun mtha'i ye shes brtan bzhugs kyang sku dang rten gtor gnyis ka la byed do //
gal te gnas dgon 'jig pa la thug pa dang bla ma'i sku dgra sogs bstan pa spyi'i don du 'gyur na bsnyen sgrub las rung gi sngags pas ye shes pa sku la bstims nas /
de nyid drag po'i man ngag gis zor du 'phang zhing /
de lta bu'i dgos pa med na g.yo bsgul gtan mi bya ste /
rnal 'byor pa gtor ma'i ri ma zhig
/sman raka mtsho ma skam /
zhes pa'i ngag sgros de yang 'di yin no /[ <!TCC Tibetan character 4,37 undefined in unicode!> ]/gnyis pa rtag gtor ni /
thog mar byin gyis brlab pa nas gzung /
dmigs bsal gyi dgos pa med na lo zla'i dus gtor gyi tshigs nges pa can de srid du mi g.yo mi bsgul bar spyan rten mchod pa'i tshul du 'jog cing nub re bzhin mtheb kyus gso ba dang byin gyis brlab cing 'bul ba rnams ma chag par byed /
lo zla'i brje mtshams la bab pa na /
brgyad /
bcu bzhi /
bco lnga /
nyi shu dgu la sogs pa khyad par gyi dus la /
gtor ma rnams kha legs par gsos /
kha zas bzang po gzhan du mas kyang gsar du brgyan la /
mchod bstod skong bshags phrin las gsol ba rnams phrin las gzhung bzhin rgyas par byas la /
gtor ma skyong ba'i tshe nub mo yin na grib gnod kyis dpal 'bar btsugs /
bsang dang gser skyems kyis mchod cing rol mo du ma dang bcas pas sgrub khang gi yang thog sogs nas gtor skyong rgyas par byas la /
nang du sleb pa na gtang rag gi mchod bstod brtan bzhugs shis brjod rnams byas la /
de'i phyi de nyid la nub de nyid la nub gzhan gyis bar ma chod par sngar las mi dman pa'i gtor ma legs par bsham zhing byin gyis brlab pa dang /
mchod bstod skong ba sngar 'dzugs dus ltar rgyas par bya'o //
gal te rnal 'byor pa'i lus srog longs spyod la 'khu ba'am /
bstan pa'i spyi dgra langs pa dang nad yams dang kha mchu sogs rkyen glo bur ba byung na stob pa drag po'i las rim dang sbrel nas brje zhing /
dus de ltar du min yang gtor ma rul pa'am 'gyel zhing srog chags kyis gnod pas yid mi bde ba sogs byung na bar chad kyi nyen yod pas de'i tshe long btang nas brje dgos shing /
skabs der ni skong ba mang du bsags shing bshags pa'i dus kyang yig brgya 'bum phrag sogs gsag par bya ba ni 'khon gcug byang bas 'dod 'bras myur du 'grub pa'i dgos pa yod do /[ <!TCC Tibetan character 4,37 undefined in unicode!> ]/gsum pa rgyun gtor ram thun gtor ram /
nyin re bzhin cho ga'i thun tha ma'i tshe gtong zhing bsnyen sgrub sogs gal che ba'i dus rnams su thun re re bzhin yang gtor ma 'bul zhing /
'on te dus kyi gtor ma sogs kyi skabs rgyun gtor re rgyas par bshams la rgyan sna tshogs pas brgyan /
mchod bstod skong bshags sogs rgyas par byas la cho ga'i mjug de nyid du khang thog sogs gtong zhing /
rjes chog rgyun dang 'dra yang nad gdon sogs sel ba'i las bcol /
gtor sgrub nyi ma sbrel bar byed pa'i tshe ni sgrub pa ma thon gyi bar du rgyun gtor rgyas par gta' mar 'dzugs shing nyin re bzhin thun gtor bzang ba re bshams nas 'bul /
cho ga grol ba'i nyin rgyun gtor de nyid sgrub khang gi yang thog sogs nas gtor ma rgyas pa'i cho ga dang sbyar ro //
'di dag ni slob dpon sangs rgyas gsang ba dang pad+ma saM b+ha ba'i man ngag 'bar ma'i chos skor las byung ba bzhin bkod pa yin no /[ <!TCC Tibetan character 4,37 undefined in unicode!> ]/gnyis pa bsten pa'i cho ga gzhan bshad pa las /
sgrub pa'i khang pa la sogs pa'i rtser thug chen 'dzug par 'dod pas /
tsher ma can gyi shing drang zhing rtsa rtse ma log pa'i rtser gri lcags kyi 'bar ba'i rtse mo gsum pa 'am gcig pa gang 'os byas pa'i shing dang sbrel mtshams su khong seng brus pa'i nang du srog 'khor dam rdzas sogs khyad par gyi rten rnams zhal shes bzhin bcug la phyi nas mi mngon par byas pa la ba dan nag po rnga yab kyis brgyan /
spos kyis bdug pa sngon du 'gro bas brtan par gzug
/de'i mdun du stegs bur thug rten 'dzug rgyu'i srung ma so so'i gtor ma mchod pa dang bcas pa bsham /
gzhan yang sbyong chas /
khrus bum /
yungs dkar /
me tog
/rol mo /
sbyar spos /
gser skyems /
dri zhim po'i phur ma'i bsang sogs nyer mkho mtha' dag tshang bar bshams la /
gong gi rnal 'byor sngon du 'gro bas bgegs sbyong rab gnas ltar las /
khyad par sa yi phyogs 'dir zhes pa'i dod du /
deng 'dir chos skyong srung ma 'khor dang bcas pa'i thugs mnyes par byed pa la bar du gcod pa'i 'byung po gdug pa can g.yog 'khor du bcas pa sogs dkyus bzhin spos rol yungs dkar gyis brab pa bcas pas bgegs bskrad /
khrus gsol /
rten bsang sbyang /
thug rten mi dmigs pa stong pa'i ngang las hU~M yig sogs so so'i sa bon las lha de dang der bskyed /
gnas gsum byin gyis brlab /
spyan drangs shing /
rten la bzhugs su gsol /
dpal rdo rje nag po chen po 'di zhes bya ba lcam dral 'khor dang bcas pa rnams kyis kun tu bzang po nas rtsa ba'i bla ma'i bar gyi so so'i brgyud pa'i mtshan nas smros te /
rtsa ba dang brgyud par bcas pa'i bla ma dam pa rnams kyi bka' dang dam las ma 'da' bar /
sangs rgyas kyi bstan pa srungs /
sogs phrin las kyi dkyus bzhin dam la bzhag
/phyag mchod bstod pa dang /
gzungs thag la 'jus te spro bsdu'i dmigs pa dang sbyar nas so so'i bzlas pa ci nus byas la mchod do //
dpal ma hA kA la khrag 'thung gi rgyal po sogs nas /
dam pa chos skyong ba'i srung ma 'khor dang bcas pa khyed rnams thug rten ru mtshon 'di la rten bcas te dgyes par bzhugs la /
sangs rgyas kyi bstan pa srungs /
dkon mchog gi dbu 'phang bstod /
sogs phrin las gsol ba lan gsum byas la sde tshan re re'i mthar yang spos kyis bdug cing gser skyems sbreng ba dang rol mo 'khrol ba sogs bya'o //
de nas dam can so so'i sngags brjod cing se gol gyi sgras bskul bas srung ma 'od du zhu ba las so so'i ru mtshon rngam brjid srid pa'i rtse mor sgreng bar bsam la /
rol mo dbyangs dang sbyar bas 'di skad do //
hU~M/
rgyal ba'i bstan pa'i bka' srung che //
legs ldan nag po mthu bo che /
khrag 'thung mgon po phyag bzhi pa //
ma ning nag po dgra bgegs gshed //
mthu chen drag po zhal bzhi pa //
sngags srung rdo rje ral gcig ma //
ma hA de wa dbang phyug che //
sde brgyad dmag dpon khyab 'jug che //
rnam mang thos sras gter gyi bdag
/zhing skyong dur khrod ma mo'i gtso //
pho nya bka' sdod 'khor dang bcas //
dam tshig rten la dgyes par dgongs //
rnam dag rgyu rkyen las grub pa'i //
mtshan nyid kun rdzogs ru mtshon 'di //
mtho bas srid pa'i rtse mor snyeg
/rno bas dgra bgegs snying la 'big
/dpa' bas bdud dpung g.yul ngo zlog
/brjid pas nag phyogs zil gyis gnon //
mdzes pas dam can dgyes pa skong //
dam tshig mchog gi ru mtshon 'di //
sngar bcol legs pa'i brda' ru 'bul //
phyi bcol las kyi gsos su 'bul //
dgyes shing tshim par bzhes nas kyang //
bka' dang bstan pa khyod kyis srungs //
nad gdon 'jigs tshogs zhi ba dang //
tshe dang dbang phyug rgyas par spel //
dpal dang 'byor tshogs grags pa sgrubs //
dgon gnas 'khor dang gang zag skyongs //
srid zhi'i 'dod dgu dbang du sdus //
bdud dpung bar chad dbyings su sgrol //
bdag gi bcol ba'i las rnams kun //
thogs pa med par sgrub par mdzod //
ces so so'i rtsa sngags brjod cing rol mo'i sbyor ba rgyun ring por bya'o //
de nas shis pa brjod pa ni /
rab 'byams dkyil 'khor rgya mtsho'i 'khor lo'i mgon //
zhes sogs bkra shis kyi tshigs su gcad pa rgya cher brjod cing me tog gi char 'beb pa dang /
rol mo'i 'bud dkrol yang bya'o /[ <!TCC Tibetan character 4,37 undefined in unicode!> ]/yang dam can rnams kyi phyi rten gsum 'dzug byed par 'dod na /
bsnyen pa sngon du song ba'i sngags pas dus dge ba la ras gzhi dar gzhi shog bu sogs ji ltar 'os pa la gser dngul mtshal snag sogs gang la rung bas chos skyong gang yin de'i sngags kyi mthar /
chos skyong ba'i srung ma chen po 'di zhes bya ba 'khor dang bcas pa rten gzung du btsugs pa 'di la dgyes shing brtan par bzhugs nas zhes pa nas /
sangs rgyas kyi go 'phang myur du thob pa'i phrin las mdzod cig
/ces pa'i bar gyi spel tshig rten gtor ci lta ba bzhin bris pa lhar bskyed rab gnas byas /
zhu ba sngags phreng du bsam la dri bzang dang bdud rtsi ril bu'i khu bas byugs /
zhabs nas dril te dar skud kyis bcing /
smyug sbubs su bcug la thum btang /
dbu zhabs ma log par dar tshon gyi cod pan dang rnga tshar gyis mgo la sbrags pa rten gyi grangs dang mnyam par byas nas /
sgrub pa po rnams kyis gtor bsngo skong ba las kyi gnyer gtad pa'i bar sngon du 'gro bas /
sgrub khang gi sgo drung sogs gzugs rten rnams yod pa'i sar song ste /
de yang chos skyong so so'i mchod gtor /
gser skyems /
sbyong chas /
khrus bum /
yungs dkar /
sbyar spos /
rol mo /
me tog sogs tshogs par bshams la /
khrus bum bsang sbyang /
stong pa'i ngang las b+h+rU~M las byung ba'i rin po che'i bum pa mtshan nyid thams cad yongs su tshang ba'i nang du bum chu ye shes kyi bdud rtsi'i chu rgyun ma dag pa'i dri ma sbyong ba la thogs pa med pa'i nus pa dang ldan par bsam la /
a mr-ita sogs dang /
a b+hi She ka ta /
khrus bdun gyi gzungs rnams brgya rtsa sogs ci nus bzlas nas byin gyis brlabs /
gzugs rten rnams la bgegs sbyang /
spos rol thun brab pa sogs ru mtshon gyi skabs bzhin byas nas /
sngar gyi bum sngags rnams bzla bzhin pas khrus chus gtor zhing /
gu gul gyis bdug
/srung ba rnga tshar dang bcas pa rta'i phrum phrum dang g.yag lug khyi rnams kyi sog pa g.yas pa'i thad du 'dogs /
gtor ma nang mchod kyis bran nas byin gyis brlab pa gtor chog bzhin bya /
sgrub pa po rnams spos dang rol mo g.yab dar dang bcas pas 'greng ste 'khod la /
rang gi snying ga'i hU~M las 'od zer lcags kyu'i rnam pa can glog 'khyug pa ltar 'phros pas dam can lcam dral 'khor dang bcas pa mdun gyi nam mkhar spyan drangs par bsam la /
so so'i spyan 'dren skabs dang sbyar ram /
thun mong du ni /
hU~M/
chos dbyings mkha' ltar dag pa'i dbyings //
sogs kyi spyan 'dren bya zhing sbyar spos bsreg
/g.yab dar g.yab /
rol chen yun ring du byas nas /
hU~M/
dus gsum sangs rgyas thams cad kyi //
sogs kyi bzhugs gsol bya /
rang chos skyong rnams kyi sku gzugs dang gzugs rten rnams gsal bar byas /
bum pa'i nang gi bdud rtsi'i chu rgyun gyi khrus gsol bas mi gtsang 'khon grib thams cad dag par bsam la /
ji ltar bltams pa sogs kyis khrus gsol rgyas bsdus ci rigs byas la /
phyi nang gi mchod pa spyi dang /
khyad par rtsa sngags la gtor sngags btags pas gtor ma phul /
bstod pa bsdus pa res bstod de /
gzugs rten rnams la khrus chu dang nang mchod kyis gtor nas /
a mr-ita dang /
swA b+hA was sbyang /
gzugs rten rnams kyi ma dag pa'i dngos 'dzin thams cad stong par gyur /
stong pa'i ngang las oM AHhU~M zhu ba las byung ba'i rta nag
/g.yag nag
/lug nag
/khyi nag la sogs pa'i gzugs rten rnams lus dpa' brjid nyams rtsal stobs dang ldan pa /
ngag snyan brjid ngar sgra sgrog pa /
sems shes rig dpa' ba'i nyams dang ldan pa /
byed pa 'dod don sgrub pa'i mthu dang ldan pa /
phung khams skye mched yongs su tshogs shing 'dod yon mkho dgu ma lus pa 'byung ba'i gzhir gyur pa 'di nyid dpal mgon lcam dral 'khor dang bcas pa dgyes shing tshim ste /
chags pa'i rten dang mthu stobs nus pa rgyas pa'i gzhi rten phun sum tshogs pa'i rgyur gyur cig
/ces nam mkha' mdzod kyi sngags rgyas byin gyis brlab /
las kyi rdo rjes gtor ma gzugs rten rnams kyi mgo bor 'jog cing mar gyi zhur 'then /
gtor kha gsos pa'i mtheb kyu ster /
chang phud kyis 'thor zhing 'jam rol gyi sgra dang bcas pas sgrub pa po rnams kyis chos skyong rnams kyi snying po bzla zhing /
khyad par slob dpon gyis snying po'i mthar /
badzra a b+hi Shiny+tsa hU~M/
zhes btags pa bzla /
de nas rkang gling gis drangs pa'i rol mo /
snyan pa'i dbyangs dang bcas pas 'di skad ces gyer te /
hU~M/
mig sman ltar gnag myur ba'i gom stabs kyis //
stong gsum skad cig gis bskor cang shes rta //
nor bu'i sga srab dar gyi lhab lhub can //
sprin gyi shugs 'chang rta mchog 'di nyid 'bul //
hU~M/
mun rum ltar gtibs rab 'jigs khros pa'i bzhin //
glog dmar lce rkyong dpa' ba'i ngar sgra sgrog
/rdo rje'i rwa rtses ri rab 'phen nus pa'i //
g.yag rgod zhol chen ldan pa 'di nyid 'bul //
hU~M/
'jam legs spu sdug 'khyil zhing nyams stobs rgyas //
snyan 'jebs sgra yis dam can yid mgu byed //
bai DUr rwa 'khyil skye 'gro dbang du sdud //
lug nag dpyi dkar g.yang chags 'di nyid 'bul //
hU~M/
mi bzad 'jigs gzugs rno ba'i mchu sder can //
dgra bgegs klad khrag gis sbags nga ro'i sgras //
ma lus bdud sde'i snying 'gas dgra dpung 'joms /
khyi nag snying dkar stobs ldan 'di nyid 'bul //
zhes brjod cing sho lo ka bzhi po'i gsham du'am rjes ma'i gsham gang rung 'di skad kyang gsol te /
dpal ldan mgon po lcam dral 'khor dang bcas //
mthun pa'i rdzas 'dir rten bcas dgyes bzhugs nas //
bdag cag dpon slob 'khor dang bcas pa yi //
'gal rkyen kun zhi mthun rkyen bsam don sgrubs //
chos 'khor 'di yi bstan pa sde dang bcas /
khyod la gtad do rtag tu g.yel med skyongs //
mthu rtsal nus skyed 'gal byed cham la phob //
'dod don bcol ba'i las kun sgrub par mdzod //
ces brjod cing 'bul lo //
'dir ni gzugs rten bzhi ka yod pa'i dbang du byas kyi med na gang yod de'i tshig gis dbul /
bsdus pa la dga' na /
hU~M/
sna tshogs rgyan spras rta nag rlung ltar 'phyo //
g.yag rog zhol chen sprin rum ltar 'gying zhing //
bdud lug spyi dkar lcags rwa 'khyil ba can /
khyi nag snying dkar dom ltar 'phyo ba 'bul //
zhes pa'i rjes su /
dpal ldan mgon po sogs sngar bzhin sbyar bas legs par 'gyur ro //
de nas yig brgya lan gsum brjod /
spyan drangs pa'i lha rnams gzugs rten la thim par mdzod /
dzaHhU~M baM hoH
zhes me tog 'thor /
su pra tiSh+Tha dang ye d+harmA bzla zhing bkra shis ci ltar mos pa brjod cing rol mo'i sgra dang bcas pas me tog 'thor /
gzugs rten rnams ci bder gtong /
'di nyid dmigs kyis bsal ba'i lha sngags tshigs gcad rnams bskyur bas chos skyong gang la yang sbyar bas chog go
/gzugs rten bca' ba'i man ngag sogs ni gzhan du bri bar 'gyur bas der blta'o //
'di dag kyang dang po'i las can gyi sngags pa rnams la nye bar mkho ba tsam du 'gyur med rdo rjes brjod pa ste yar 'brog sgang sngo lung gi ri sul du sbyar ba'o ///
/
!
hU~M/
gnag snum mun pa'i mdog ltar cher gnag cing //
rngam pa'i gzugs bzang myur 'gros brjid ldan pa'i //
mdzes pa'i drel nag rlung gi rtsal ldan 'di //
zhing skyong ma mo dgyes pa bskyed phyir 'bul //
hU~M/
dud sprin 'khrigs pa lta bu'i mdangs ldan la //
rno ba'i rwa dang mgyogs pa'i rmig bzhi can //
che brjid rnam bkra'i ra skyes kham pa 'di //
dam can skyes bu dgyes skong rten du 'bul //
hU~M/
cang shes dus mtha'i me lce ltar dmar ba'i //
myur mgyogs rlung gi rtsal ldan rta mchog la //
mdzes brjid rngam pa'i chas kyis spras pa 'di //
gter srung btsan rgod chen po'i chibs su 'bul //
de ltar gtor ma ru mtshon gzung 'dzug rnams kyi man ngag 'di ni dngos grub rol mtsho'i cha lag tu zhe chen bla brang du spar du sgrub skabs rjes kyi shwa lo ka gsum po 'di yang nye bar mkho ba'i phyir pad+ma gsang sngags bstan 'dzin chos rgyal bas bris pa dge'o ///
/
