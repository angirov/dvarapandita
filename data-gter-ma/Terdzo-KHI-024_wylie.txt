@#//
snyan brgyud phur pa'i gnad tig gi mnan pa rdo rje'i ri rab ces bya ba bzhugs so //
oM swasti /
e yig stong chen 'bar ba'i dbyings //
bdag rtog dam sri thar med mnan //
rdo rje phur bu'i dkyil 'khor gyi //
'bar ba'i gar gyis shis pa stsol //
de'ang phur pa'i gnad tig gi gzhung rtsa ba las /
mnan pa pu ri nag po ni :
'khor lo'i srog dang ldan par bzhengs :
'og tu dgra bgegs bar chad kyi :
ling gar dgug bstim 'ching zhing gzir :
zhes mchod rten nag po'i bcas chog dang 'brel bar dam sri sogs kyi ling 'khor mnan par gsungs kyang /
'dir phyag len spyi rgyug tsam 'bri ba la /
sbyor ba /
dngos gzhi /
rjes so //
dang po ni /
dug shog la 'khor lo mu khyud gsum pa'i lte bar dgra sri ma gtogs sri ling thams cad mi gzugs bya mchu can gyi snying gar /
dgra la nr-i dang gzhan tri yig dza kha sprod kyi bar du gtems pa'i mthar dzaHhU~M baM ho /
mo ha g+ha ya che ge mo oM badzra ang+ku sha dzaHche ge mo hU~M dzaH
zhes pas bskor /
dpral bar sri gang yin gyi ming spel bcug pa'i mnan sngags dper na oM laM hU~M laM dam sri satwam+b+ha ya nan /
yan lag bzhir dzaHhU~M baM hoH
gzugs kyi mthar mA ra ya nan mang du bris pas bskor /
spro na dpral bar oM laM sogs kyi 'og du /
ji 'u kung keg shangs khug dzaH
mig gnyis la long /
rna bar 'on /
snar thib /
khar bdud po nga longs /
mgrin par brjed /
dpung pa g.yas g.yon la dzaHhU~M/
pus mo g.yas g.yon la baM hoH
nywa ldir bzhir mA ra ya rbad 'bru bzhi'i 'og tu zha yig re /
dgra mnan sogs la brla g.yas su bla gang brdzu khug dzaHphreng du bri /
g.yon du tsha yig gi mthar pus mo'i mgo phyogs nas /
traM tri shaM tri dzaHkhaM sha b+ha dzaHtri thuM dzaHzhes mgo phyir bstan du bskor /
sri mnan sogs la che ge gdug pa can gyi bla srog shak+ti thun dzaHzhes brla g.yas g.yon gnyis kar yig mgo pus mo nas brtsam ste bri /
gnyis kar gsang bar phaTaH
rkang mthil gnyis la yaM re bcas bri /
gang ltar mu khyud gnyis par 'khor lo rtsibs drug gi ling gzugs kyi mgo thog nas gab pa'i sngags drug g.yas skor du bri /
mu khyud gsum par khro bcu'i sngags mthar che ge satwam+b+ha ya nan bri /
phyi rol dza khram gyis bskor ro //
yang dgra srog spu gri'i 'khor lo bya bar 'dod na /
'khor lo mu khyud gsum bskor ba'i gnyis par rtsibs drug la gzugs brnyan tshang bar bri ste /
shar rtsibs la mgo
/nub tu mtshan ma /
gzhan rnams la yan lag so sor bris la rtsibs nang du tshud par bya /
mgo brnyan gong bshad ltar ram dmigs bsal so sor spyi ltar bsgyur yang chog
/gang ltar mgo la /
oM badzra kI li kI la ya :
snying khrag shad dza a dzi te :
a pa ra tsi te :
lag pa g.yas la ma rak+mo yak+mo kA la rU pa :
snying rtsa la yaM yaM:
thib thib :
g.yon la tsit+ta srog la tung tung :
srog la yaM yaM:
dza ye bi dza ye :
myags myags sod sod :
tsakra se na gtubs :
rkang pa g.yas la snying la phril phril :
srog la myags myags :
ka taM ka ye :
snying rtsa la yaM yaM:
snying kha la rag dun tri :
g.yon la ma ma pa shaM ku ru :
d+hA ti ma ma karma :
i dan shi traM:
ma ti gnya' na ka ra ya :
ka ra ye :
mA ra se na :
pra mar ta na ye hU~M phaT:
yan lag bzhi la dzaHhU~M baM ho :
snying gar dza kha sprod kyi bar du nr-i tri gang dgos /
steng du nan /
'og tu khug
/gsang gnas su phaTaH
rkang mthil gnyis la yaM/
rna bar 'on /
mig la long /
sna bar zhom /
kha la dung dung bya ba bri /
mu khyud dang po'i snying ga'i srog yig steng nas brtsam ste /
'og tu yod pa ltar /
ma rak+mo yak+mo kA la rU pa che ge dzaHdzaH
sogs dang /
oM sarba dzaHtri ni hU~M dzaHsogs sri 'dre dang /
dgra bo'i bla sha re ma ti 'grim 'grim sogs dgra ling gang yin gyi 'gugs sngags sbrel la sngags mgo phyir bstan sngags mjug nang du tshud par bri /
mu khyud phyi ma gsum par /
ma rak+mo yak+mo sogs satwam+b+ha ya nanaH
zhes pa'i 'og gi mnan sngags kyang tshul sngar ltar bris pa'i phyi la dza khram gyis bskor /
de ltar bris grub nas chu zan gtsang mas shog bu'i phyi nang thams cad phyi /
snod gtsang chus bkang bar bshan nas rlung la phyar te skam /
'byung bzhi'i ling khrus sogs spyi ltar tshad ldan byas la dug khrag gis byugs /
dmigs bsal dgra la dri ma drug sogs zag rdzas /
bgegs la 'dre tshugs kyi sa dang rten gnas sa rdo chu shing gang yin rnams lcags snod du rlangs pa thon tsam me la bsros nas byugs /
lag len tshad ldan byed na phar la mi thebs mi srid pa'i gzer ni /
ling+ga dril te mgo mjug ldog nas rang 'thag gi mig tu yas nas mas la lan bdun 'dren bzhin /
che ge mo rbad rbud nr-i rbad rbud ya /
zhes bzla /
de bzhin du las 'gyang mi srid pa'i gzer ni /
phyi sgo'i them 'og la nang nas phyir lan bdun drangs la /
che ge mo srog nr-i laM nan mA ra ya rbad nan /
zhes bzla /
rang la ldog mi srid pa'i gzer ni /
ling+ga lcags snod du bzhag la rang gis phyi bskor lan bdun bya zhing /
badzra sarba duSh+TAn b+h+yoH
che ge sha trUM rbad rbud sod nan /
slar yang rang gi rkang par phyi bskor lan gsum bya /
zab gnad 'di rnams mnan chas skabs byed pa'i lugs kyang 'dug
/mnan nas mi ldang ba'i gzer ni /
rjes mnan pa'i skabs su 'byung ngo //
de nas dgra la ro lteb zur bzhi nang du bcag pa sogs mtha' nas rim par bsdus la snying ga'i sa bon mthong ba dang /
bgegs la 'dre lteb snying ga'i sa bon bcags la bltabs te gtor zlog dang 'brel na zlog dkyil gyi 'og dang /
mnan rkyang tsam la bsnyen phur gyi 'og tu dur rdo gsum la brten pa'i lcags slang du phung shul gsum gyi sa dang srid pa'i bye mas bkang ba'am /
stegs bu gru bzhi khru gang ba'i lte ba gru gsum du brkos pa la nang dug khrag dang phyi ro sol gyis byugs shing logs gcig rang la bstan pa'i nang du bcug la ras nag gis bkab /
kha khyer la se skyer 'om gsum gyi rtsang rwas bskor /
bya 'ug gi sgro bsnol mar 'dzugs /
ke shang nyungs dkar lcags zangs phye ma sogs dug khrag gis ngar btab pa'i thun rdzas dang /
mnan snod sri so sor 'os pa'i thod pa'am /
spyi khyab tu khyi spyang gi mgo dang /
dgra mnan la g.yag rwa me chus ma phog pa sogs gang 'dzom /
mnan snod thod pa'i rigs la dpral ba nas phyir la mdung tshugs su /
oM sarba dzaHtri sogs 'og nas 'byung ba ltar dang /
dpral bar rgan pa'i rgan sri nan /
gzhon pa'i gzhon sri nan /
'gram pa g.yas la pho yi pho sri nan /
g.yon la mo yi mo sri nan /
zhes dug khrag gis bri /
dril tshal yugs sa'i sha gos dang rabs chad kyi re ba'am phung re /
'ching byed ro skra dang khyi spu'i skud pa tshon skud sna lnga sogs kyang tshogs pa dang /
tshad ldan byed na thod gnon ra khyi phag gsum gyi thod pa'ang bsags /
brub khung la nyi ma'i zer dang bdud rtsi'i thigs pa sogs mi phog pa'i ched du re nag gi yol bas bcad /
nye logs gang bder bdag bskyed gtor ma /
sman raka
/chu gnyis sngon 'gro'i nyer spyod zhi drag
/tshogs /
chad brtan /
srung ma'i gtor 'bul sogs dang /
gtor zlog dang 'brel na de'i chas sogs dgos pa'i yo byad thams cad 'du bya'o /
!
/gnyis pa dngos gzhi la gsum /
dang po 'gugs pa /
bar du gzir ba /
mthar mnan pa'o //
dang po 'gug pa ni /
las byang spros pa rgyas bsdus gang rung gi bsnyen sgrub las bzlas yan grub nas /
gtor zlog 'brel na srung zlog bsad dmigs dang /
mnan rkyang la srung bzlas bcas bya /
gang ltar yang smad las gtor zlog nang ltar bskul pa nas gzung 'gugs pa lan bdun nam gsum grub kyi bar sbyar zhing /
hom bskyed dang 'gugs pa'i skabs su dmigs bya gang yin kha bsgyur bya /
khyad par bla 'gugs kyi pho nya mo bzhi bskul ba ni /
hU~M/
dpal gyi pho nya las mkhan mo //
dkar mo dung gi mche ba can //
mkha' la 'byung ba'i mdzod 'khyil ma //
lag na spu gris sems can sgrol //
zhal du dgra bo'i snying khrag rngub //
sprul pa thog dang ser chen 'beb //
pho nya sum brgya drug cu 'gyed //
sum brgya drug cu'i gtso mo ste //
bskal pa brgyad khri'i pha rol nas //
dam las 'das pa'i bla 'dren ma //
nyams pa'i bla la nan ma chung //
lho yi phyogs nas 'byung ba ni //
nag mo lcags kyi lan tshar can /
khyung gi khra thogs g.yas pa na //
b+han+d+ha gri thogs gsod la rngams //
tshangs pa bsgyings pa'i cha lugs can //
mi sdug mgo la gcer bu'i lus //
pho nya sum brgya drug cu 'gyed //
sum brgya drug cu'i gtso mo ste //
bskal pa brgya nas bla tshol tshol //
dpag tshad bye bar bla 'gugs 'gugs //
nyams pa'i bla dang srog la ya //
nub kyi phyogs nas 'byung ba ni //
dkar mo nyi ma'i 'od 'phro ma //
gdug pa 'dul la drag mo ste //
gsod pa rngams pa'i las la brtson //
mche gtsigs g.yang gzhi gos su gyon //
sum brgya drug cu'i gtso mo ste //
rab tu bsgrubs nas bla 'gugs ma //
nyams pa'i bla dang srog la ya //
byang gi phyogs nas 'byung ba ni //
ljang nag 'khyil ba'i thod gdengs can //
ser mo ral can 'bum gyis bskor //
phyag na ral gri gsod la rngams //
sum brgya drug cu'i gtso mo ste //
sngon nas sri can bla 'gugs ma //
nyams pa'i bla dang srog la ya //
nam mkha'i lha mo phur pa'i lha //
lag brgya lcags kyi phur pa 'dril //
spyan brgya khrag gi mchi ma 'dzag
/zhal brgya gdug pa'i ngan sngags zlo //
tshems kyis skye shi'i rtsa ba gcod //
phur pa'i las mkhan chen mo ma //
rab tu mi bsrun las la brtson //
pho nya mang po phyogs bcur 'gyed //
rdo rje sku gsung thugs las sprul //
nyams pa'i bla dang srog la ya //
bla 'gugs sngags ni /
dzaHhU~M baM hoH
oM badzra ang+ku sha dzaH
rgyal sri hU~M dzaH
zhes pas mtshon sri gang yin ming spel bcug pa dang /
oM sarba dzaHtri ni hU~M dzaH
na tri su tri nr-i tri hU~M dzaH
shan tri ni hU~M dzaH
ka tri ni dan+t+ri ni hU~M dzaH
kuM kuM dzaH
dzaHdzaHhU~M/
zhes sri 'gugs kyi sngags dang /
dgra mnan la /
dgra bo'i bla sha re ma ti 'grim 'grim /
sha ma ru ti thuM thuM/
myogs myogs /
yed yed /
sha ma ru ti khug ling /
myog ling /
shag ling /
thuM dzaH
tsa mun+t+ri dzaHhU~M baM hoH
zhes dang /
khyad par 'gugs sngags thun mong ma yin pa ni /
oM badzra kI li kI la ya :
ma rak+mo yak+mo :
kA la rU pa :
che ge dzaHdzaH
snying rtsa la yaM yaM:
che ge dzaHdzaH
srog la yaM yaM:
snying la phril phril :
che ge dzaHdzaH
srog la chuM chuM:
tsit+ta srog la tung tung :
snying khrag srog la shad shad :
che ge dzaHdzaH
thuM ri li li :
tseg tseg :
'ur 'ur :
shig shig :
gul gul :
myags myags :
che ge dzaHdzaH
sod sod d+hA ti ma ma karma shI g+h+raM kA ra ye :
mA ra se na pra mar+d+ha na ye hU~M:
che ge dzaHdzaHkhug
/ces dang /
oM badzra kI li kI la ya che ge dzaHhU~M baM hoH
zhes pa rnams skabs su gang babs brgya'am stong phrag re'i mtshams su do gal che na bla 'gugs bskul ba grangs gsog bya /
skabs su /
dkyil 'khor gsum gyi sku las sprul pa'i pho nya phyag mtshan sna tshogs thogs pa nyi zer gyi rdul lta bu 'phros /
dgra bo dngos rang rang gi bla rtags bcas pa dang /
pho sri g.yag dkar /
mo sri khyi mo nag mo'i rnam pa sogs dmigs bya gang yin rnams /
srid rtse nas mnar med kyi bar gang du gnas kyang lcags kyus bzung /
zhags pas bcings /
lcags sgrog gis bsdams /
dril bus myos /
mtshon cha sna tshogs kyi char phab /
las kyi rlung 'khor la bskyon te rang dbang med par bkug nas gzugs la bstims /
byad thag gis bcings nas sgo gsum shin tu nyams thag pa la /
rdo rje rgya gram shin tu lci bas mnan te 'gul tsam yang mi nus par bsam mo //
de yang 'gugs pa'i dus ni /
tho rangs /
nyi shar /
nyi thal /
srod 'khor bzhi sogs bla 'gyu ba'i skabs su khyad par du bskul zhing sngags dmigs nan tan bya /
thun mthar dmar gtor rak+tas bran la 'gugs gzhug mthar /
raM yaM khaM/
stong pa'i ngang las gtor snod dmar gyi dung chen sogs nas /
'bad med lhun gyis grub pa'i phrin las mdzod //
ces pa'i bar gtor zlog nas 'byung ba ltar brjod la thun gtor 'bul /
de nas thun phyi ma rnams la mchod kha gso zhing las byang mdor bsdus mchod pa byin brlab nas bzlas pa'i bar dang /
bskul nas thun gtor bar sngar ltar gtang /
dgong thun la las byang bzlas pa'i mjug tu chos skyong skong gsol /
tshogs byin brlab nas lhag ma'i bar gtang /
de nas bskul pa nas gzung thun gtor bar grub nas /
chos skyong gtor 'bul dang chad brtan sogs mthar dbyung ngo //
mtshan thun byed na thun bar pa'i skabs ltar lan gsum dang /
rgyas par grub na sngags rgyun yang bya /
thun phyi ma rnams la gdab las re bya bar spro na tshogs bar pa'i mjug tu zan ling gcig bshams te /
mnan ling dang gnyis kar dmigs pas khyab par byas la /
bskul nas brtsam dkyus ltar la 'gugs pa'i rjes su bla 'gugs kyi pho nya bskul ba dang 'gugs sngags bzla ba sogs sbyar /
de rjes lha dang dbral ba nas gzung zhal bstab kyi bar btang nas /
tshogs la rol zhing lhag chog rjes thun gtor phul la /
de man gyi rjes chog dkyus ltar byas pas mnan rkyang la 'grub pa yin zhing /
gtor zlog dang 'brel na lhag ma'i rjes zlog bskul thun gtor bcas dkyus ltar gtong ba sogs 'og ma rnams la'ang 'dra /
'dir mnan ling la gnas spar byed mi byed kyi lugs gnyis las phyi ma nyid thebs sla bar gsungs /
ling ro mchod gtor ram zor gtor du phul /
!
gnyis pa bar du gzir ba ni 'gugs pa yan sngar ltar grub pa dang /
gdab kha'i las drug gis gzir ba la /
hU~M:
dam tshig chen po'i dus la bab :
sprul pa chen po'i dus la bab :
phyag brnyan chen po'i dus la bab :
shwa na mu kha'i dus la bab :
sa bdag chen mo'i dus la bab :
bdag nyid chen mo'i dus la bab :
dam can 'khor bcas dus la bab :
sdang ba'i dgra dang gnod pa'i bgegs :
bar du gcod pa'i sde dang dpung :
yud tsam gyis ni 'dir khug la :
mngon spyod phrin las tshul bzhin mdzod :
ces bskul la /
oM badzra kI li kI la ya dzaHhU~M baM ho :
dgra bgegs ha sa ya ra ha sa ya ra hrIHdaN+Da :
A be sha ya A be sha ya :
sarba shI g+h+raM a na ya :
dz+wa la pa ya dz+wa la pa ya :
da d+ha ya da d+ha ya :
b+hin+d+ha ya b+hin+d+ha ya sarba big+h+nAn baM hU~M phaT:
ces brgya rtsa bzla zhing dbye dbab byad myos brlag stob kyi las drug gi dmigs pa gsal bar bya /
khyad par du gzir ba'i dmigs pa dngos la /
rdo rje gzhon nu sku smad khro phur lcags sreg gi rang bzhin dmigs bya'i spyi gtsug tu btab /
rkang mthil nas phyung /
lce steng nas og mar phyung /
snying gar thog brgyab pa ltar song bas srog rtsa thal bar btang /
yang dgra bo'i sgo gsum bya sgro me la bsregs pa'am /
gzhob brdzis pa ltar thal ba bun bun song nas /
phur pa'i char rgyun mi chad par babs /
rjes med rtsa brlags phung thal du song bar bsam /
lus ngag yid gsum bsgral ba'i dmigs pa sgom la /
oM badzra kI li kI la ya :
ma rak+mo yak+mo kA la rU pa :
che ge mA ra ya sodaH
snying rtsa la yaM yaM:
che ge mA ra ya sodaH
srog la yaM yaM:
snying la phril phril :
che ge mA ra ya sodaH
srog la chuM chuM:
tsit+ta srog la tung tung :
snying khrag srog la shad shad :
che ge mA ra ya sodaH
thuM ri li li :
tseg tseg :
'ur 'ur :
shig shig :
gul gul :
myags myags :
che ge mA ra ya sodaH
sod sod d+hA ti ma ma karma shI g+h+raM kA ra ye :
mA ra se na pra mar+d+ha na ye hU~M:
che ge mA ra ya sod phaTaH
ces bzlas /
skabs su thun brdegs la /
mtshan ma rdzas kyi dkyil 'khor gyi dpal chen rdo rje gzhon nu'i lha tshogs mdun gyi nam mkhar byon nas mtshon cha thun rdzas sna tshogs char ltar phab nas dmigs bya de rdul phran bzhin du brlags par bsam mo //
de nas thun gtor 'bul ba sogs gong ltar bya /
mnan par gdab las byed pa'i lugs ltar na thun rjes mar bsgral ba sngar bshad ltar rgyas par btang la /
rdul du brlag pa'i 'gor gong gi khyad par gyi gzir dmigs byas te gzir sngags bzla ba khyad par ro /
!
/gsum pa mnan pa ni /
bsad sngags kyi dmigs bzlas thun rdeg yan sngar bzhin grub nas /
dkyil 'khor gsum gyi lha tshogs thams cad gtum drag nyams brgyar 'bar bas /
dgra bo'i lus ngag yid gsum mnan pa'i las mdzad par gyur /
mdun gyi dmigs bya'i spyi mgrin dang //
snying ga lte ba gsang gnas lngar //
gnam lcags tsakra rtsibs brgyad pa //
sna tshogs rdo rjes mtshan pa re //
tshigs bzhir rgya gram lci zhing 'thas //
mnan pas lus ngag yid gsum tshogs //
'gul bskyod smra bsam med pa ru //
nyams thag duHkha'i rang bzhin gyur //
ces bsgom la rtsa sngags kyi mthar /
dgra bo nr-i mA ra ya rbad thuM/
d+ha ra ya d+ha ra ya nan /
mA ra ya mA ra ya nan /
ces dang /
bgegs la dam sri tri mA ra ya sogs bsgyur la bzla /
yang dmigs pa sngar ltar la /
oM sarba dzi na hU~M dzaH
tri dza trig nan /
nr-i tri mu tri laM nan /
shan tri gan tri nan /
che ge mo guM guM satwam+b+ha ya nan /
zhes bzla /
mnan sngags khyad par ba ni /
oM badzra kI li kI la ya :
ma rak+mo yak+mo kA la rU pa :
che ge satwam+b+ha ya nanaH
snying rtsa la yaM yaM:
che ge satwam+b+ha ya nanaH
srog la yaM yaM:
snying la phril phril :
che ge satwam+b+ha ya nanaH
srog la chuM chuM:
tsit+ta srog la tung tung :
snying khrag srog la shad shad :
che ge satwam+b+ha ya nanaH
thuM ri li li :
tseg tseg :
'ur 'ur :
shig shig :
gul gul :
myags myags :
che ge satwam+b+ha ya nanaH
sod sod :
d+hA ti ma ma karma shI g+h+raM ka ra ye :
mA ra se na pra mar+d+ha na ye hU~M:
che ge satwam+b+ha ya nanaH
zhes gtso bor bzla /
mchil ma khong du song na ngag mnan du 'gyur bas snod gcig tu bsags la pho /
bzlas pa zin nas sngon nas bsgrubs pa'i rnam 'joms bum chu'am chu gtsang gis kha bshal /
thun mthar spu gri'i drag sngags kyis thun brdeg
/de nas thun gtor 'bul ba sogs gong ltar bya /
phyi thun la bsgral las rgyas par spro na zhal bstab yan 'gugs gzir sbyar ba sngar bshad ltar grub rjes mnan pa'i sngags dmigs sbyor ba khyad par ro /
!
/gsum pa rjes kyi rim pa mnan pa'i las dngos ni /
rtags sam zhag grangs rdzogs pa'i thun tha ma la babs pa dang /
las byang bzlas pa skong gso tshogs mchod lhag chog rjes 'gugs gzir mnan pa thun gtor bar sngar ltar dang /
smad las gtor zlog sbyar ba yin na tshogs bar pa'i rjes bskul ba nas brtsam zhal bstab grub kyi bar gtang zhing /
de yang 'gugs pa'i rjes bla 'gugs dang /
rdul brlag gi 'gor gzir dmigs /
zhal bstab mjug mnan dmigs rnams so sor sngar bzhin sbyar la sngags khyug tsam re bzla /
de nas tshogs rol lhag chog zlog byang zor sgrub thun gtor bcas byas la /
mnan chas bya ba ni /
mnan chas byed skabs rang gi dri ma dang mtheb rjes med pa gal che /
mnan sngags bzla bzhin par bye stegs kyi brub khung nas ling+ga skam pas blangs te dgra 'dre pho la dpung g.yas /
mo la g.yon sngon du lteb /
mgo nas mar /
mjug nas yar lteb /
snying ga'i srog yig bcags nas dril /
thun rdzas /
yos tshig
/thal chen /
dwangs med kyi mun pa phung re'i tshal bu /
thar med kyi gting rdo khro chag dang bcas brubs la dug khrag gis khram btab /
zab gnad byed na 'ching skud ser po la /
badzra te ri bi ri phud :
dmar por kha la rak+sha rbad :
sngon por dan ti rbad su rbad :
dkar por lo shig kha du 'byung ba tin nan :
nag por zla sri sra sha sa do hU~M:
zhes tshon skud re la brgya rtsa re btab ste sde brgyad kyi byad thag tu bsam nas gru gsum du bcings la mnan snod du 'dzud /
de steng mi kha'i rdzas dang /
tshwa /
bul tog
/ba tshwa rnams kyis bkang /
ba ra rta yi 'o ma'i thal skyos kha bcad la rabs chad kyi re ba yugs sa'i sha gos dang phung res g.yogs /
ro skra dang khyi spu'i skud pa /
tshon skud sna lngas phyir log dkris pa'i kha la rgya gram gyi the'us rgyas btab /
se skyer 'om gsum gyi rtsang dmar rgya gram du gzer /
de'i tshe dmigs pa ni /
dmigs bya de nyid dbang po nyams shing 'gyu ba bral nas 'gul tsam yang mi nus shing byad thag sna lngas gru gu ltar bsdams /
snying nang du 'khor lo rtsibs brgyad gnam lcags las grub pa rno ngar dang ldan pa /
oM badzra kI li kI la ya /
zhes pas mtshan pa g.yon skor du drag tu 'khor bas snying sogs nang khrol rnams bcad /
kho la zug gzer na tsha sdug bsngal mi skye ba bde ba'i ngang du dran med du brgyal bar bsam la spu gri'i mnan sngags drag tu bzla /
de ltar mnan chas zin nas brub khung du bzhag la thod dbang bskur ba'i dmigs pa ni /
dkyil 'khor gsum gyi lha rnams dang rang bzhin dbyings na bzhugs pa'i zhi khro rab 'byams kyi lha tshogs rnams kyi sku dang phyag mtshan sogs las /
'od zer dmar nag me rlung 'tshubs shing sra mkhregs mtshon cha'i rang bzhin thod pa la bstims pas /
thod pa shin tu sra zhing brtan pa dgra bgegs bskal pa'i bar du mi ldang ba'i btson khang srubs seng med par bsam zhing /
dril tshas kyang bskal pa'i mun pa dang /
rtsang rnams dang thod gnon yod na de rnams kyang gshin rje'i las byed shan pa pho mos bskor nas ldang med du thub par srung bar nan tan du gsal gdab la /
oM laM AHlaM hU~M laM satwam+b+ha ya nan /
hA swA yeHNa ma shra hA ma dI bA waM e /
d+ha ro ni yo ShAny+tsa te /
data ba h+ya to ga thA ta ShAn /
te tun he /
wA b+ha pra tu he ma d+hAr ye oM/
zhes nyer gcig gis rab tu gnas par bya'o //
de nas mnan pa'i sa ni /
mngon spyod kyi gzhung rnams las gsungs pa'i rigs nges par gal che zhing /
dkyus 'gre tsam du dgra 'dre spyi la lha khang dang /
mchod rten /
ma Ni'i 'bum pa sogs kyi 'og
/lam rgya gram /
bye brag dam sri lha khang them 'og gam mchod rten rmang /
dgra sri gong gsum ltong dang lung gsum mdo /
dur sri dur khrod dbus /
phung sri grong dbus sam srang mdor mnan pa sogs kyis mtshon so sor shes par byas la /
dpyid gsum nub /
dbyar gsum lho /
ston gsum shar /
dgun gsum byang du bltas nas btsod ru sogs la klu sman sbyar bas dong gru gsum brko /
de'ang khru gang yan chad sa ro yin pas dor /
de nas sor nyi shu brus pa'i sar mnan par bya /
mnan dong brko dus gang du 'bru yang ma phig na ma thebs pa yin pas slar bskyar nas brtags dgos par gsungs shing /
cung zad brkos pas bug pa ltar song ba dang brko sla ba sogs ni thebs pa'i tshad dang rtags su bshad pa sogs 'phros don no //
de nas spro na slob dpon sngags chas su zhugs /
dkar gtor gser skyems mnan chas rigs rnams dang /
gtor zlog dang sbrel dus zor lam bsal zhing chad tho 'bul ba yan chad rang gzhung ltar grub rjes zor rdzas rnams dang bcas /
khyer la gang du bya ba'i gnas der phyin pa dang /
zor chen yod na re zhig der 'jog
/mnan dong khar gzhi bdag dang klu la dmigs nas dkar gtor dang gser skyems bsngos la /
las gzhung gi bskul dang /
gzu dpang bcas btang nas /
phur bus sa la bsnun tshul byas te /
hU~M:
rang nyid dpal chen sku ru gsal ba yis :
phyag gi gnam lcags phur bu sa la btab :
sa gzhi gas te rgya mtsho sngo mer gsal :
de dbus gnam lcags khang pa sgo med nang :
'chi bdag gshin rje nag po 'jigs rung ba :
lag g.yas dbyug to g.yon na zhags pa thogs :
mi sdug dri 'thul ma he nag po zhon :
gshin rje'i 'khor tshogs rngams pa'i tshul gyis bskor :
mngon sum lta bur gsal ba nyid du gyur :
sa ma ya dza :sa spyan drangs /
sa ma ya hU~M:gis dam la bzhag
/dmar gtor la bden stobs kyis dmigs bya bkug la /
oM AHhU~M gis brlabs /
kr-iSh+Na dza mA ri /
dgra bgegs kyi mAM sa tsit+ta rak+ta go ro tsa na kiM ni ri ti gr-ih+na khA his bsngos la /
hU~M:
'chi bdag nag po 'khor bcas la :
dgra bo'i sha khrag gtor ma 'di :
'bul gyis dgyes par rol nas kyang :
dam nyams dgra bo 'khor dang bcas :
bsdams 'dzin mnan pa'i phrin las mdzod :
ces pas dmar gtor dong nang du 'bul /
slar yang 'gugs 'dren bla 'gugs gzir mnan sngags rnams dang bcas sngar ltar byas nas /
spu gri'i mnan sngags brjod bzhin thun brdegs /
mnan chas thogs te dgra mnan la /
hU~M/
dam nyams dgra bo las ngan 'di //
mnan no ri rab 'og tu mnan //
las kyis mnan pa'i sdig can 'di //
gtad do gshin rje'i lag tu gtad //
'khor bar 'khyams pa'i las ngan 'di //
sba 'o rgya mtsho'i gting du sba //
dang po bde bar gshegs pa'i bka'//
de nas 'byung ba lnga yi gter //
de nas dbang po lnga yi bcud //
dang por zhe sdang pha yi rgyud //
bar du 'dod chags ma yi mngal //
tha mar nyon mongs lus blangs te //
gtan du sdug bsngal myong ba las //
de bas bsad cing mnan par bya //
mnan gzir drag po mi bya rgyu /
khyod kyis las ngan sna tshogs spyod //
'di 'og bskal pa brgyad khri bzhi stong na //
gshin rje'i rgyal pos chos 'chad zer /
khyod kyi chos skal der nyon cig
/'khor dang bud med nye drung zas nor bcas //
gtad do 'chi bdag gshin rje'i lag tu gtad //
de yi lag nas 'chor mi srid //
mnan no ri rab 'og tu mnan //
de yi 'og nas ldang mi srid //
nam zhig byang chub sems skyes nas //
longs la rgyal ba'i bka' la nyon //
de yi bar du mnan par bya //
nam yang gtang bar mi bya 'o //
zhes dang /
sri mnan la /
hU~M/
sri can bsgral ba'i zhing yin te //
sangs rgyas bstan pa khyod kyis bshigs //
dkon mchog dbu 'phang khyod kyis smad //
dge la rgyab kyis phyogs pa khyod //
yon bdag rnams la gnod pa byas //
sngags 'chang rnams kyi sku la brdos //
tshe rabs snga ma'i lan chags pa //
sdang ba'i dgra dang gnod pa'i sri //
gru gsum 'bar ba 'dir bstsal pas //
nor gyi dogs nas ming rus 'di //
rdo rje khro bo 'khor bcas kyis //
zil gyis gnon pa'i phrin las mdzod //
sri can 'di las 'dre che med //
sri can 'di las tshe ring med //
tsha ba'i dbal dang gson gyi bdud //
gshin gyi gcags su che ba'i sri //
chung sri rgyal blon dmangs kyi sri //
rje khol zhang tsha tsha yi sri //
pha sri bu sri nu bo'i sri //
dgra sri dme sri phung ba'i sri //
dur sri god sri sgo sri rnams //
sri can ma lus 'dul ba'i phyir //
dpal chen khro bo'i skur bsgoms nas //
thams cad rdul du brlag par bya //
rdo rje gzhon nu'i phur bu bstan //
gshin rje nag po'i lto bar gzhug
/ya ma rA dza'i zas su sbyin //
ma mo rnams la mchod pa 'bul //
pho nya rnams kyis 'gugs 'dren bya //
ri rab chen po'i rmang du sba //
gshin rje'i bu yi lag tu gtad //
rgya mtsho chen po'i gting du bskyur //
mtshon chen 'bar ba'i rtse mos bcad //
rdo rje phur pa'i dbal gyis gdab //
ye shes rnon po'i rtse la gtad //
rak+ta 'bar ba'i rba la btang //
nyungs dkar sel med 'bem du gzug
/gu gul sbyar ba'i dud pas bdug
/dug gi gtor mas myos su 'jug
/lcags phye zangs phye'i dbal gyis gcad //
gtun khung rdo rje tho bas brdung /
khro bo rol pa'i tshogs su dbul //
dgra bgegs snying la snying gzer gdab //
byang chub sems ni ma skyes bar //
nam yang gtang bar mi bya 'o //
zhes mnan rdzas gshin rje la gtad par mos la dong nang du skyur /
gnyis kar /
oM laM hU~M laM satwam+b+ha ya nan ces dang /
so so dang spyi khyad kyi mnan sngags dang ldog med kyi dmod pa brjod cing thal mo brdab /
dmigs bya khong chud gshin rje'i zhal bsdams te :
mnan pa'i las sbyar dam nyams dgra bo rnams :
bskal pa ma stongs bar du mi thar bar :
mun nag rub kyi nang nas rgya mtsho'i gting :
rim bdun sa 'og gshin rje'i grong khyer song :
b+ho d+hi a yaM/
zhes brjod cing bsam /
mi kha'i rdzas sogs blugs /
thod gnon yod tshe des mnan la /
ngo bo gshin rje'i pho nya la rnam pa thod pa sra mkhregs bskal pa'i rlung yang mi thar bas bsrung bar bsgom /
mnan nas mi ldang ba'i gzer btab pa'i phyir ro g.yam la rgya gram dang ri rab laM mtshan bris pas mnan la /
badzra sarba duSh+TAn e b+h+yoH
che ge mo sarba trig nan /
rbad nan /
b+hi na tsit+ta rbad nan /
laM nan nan /
zhes bzla /
'byung ba go ldog gi rgyas 'debs bya ba dang bstun /
suM nr-i tri mA ra ya satwam+b+ha ya nan /
laM nr-i tri mA ra ya satwam+b+ha ya nan /
baM nr-i tri mA ra ya satwam+b+ha ya nan /
raM nr-i tri mA ra ya satwam+b+ha ya nan /
yaM nr-i tri mA ra ya satwam+b+ha ya nan /
e nr-i tri mA ra ya satwam+b+ha ya nan /
zhes ri rab dang sa chu me rlung mkha' dbyings so so'i rgyas 'debs dang bstun sngags brjod bzhin rim pa dgu'am bdun gyis btab pa dang /
yang na mkha' rlung me chu sa dang ri rab tshul gyi sngags dang dmigs pa'i rgyas 'debs kyang de bzhin bya bar bzhed do //
de steng sa rim rer rdo rje rgya gram re bri zhing rgyas gdab pa ni /
hU~M/
gcig ni brjod med nyag gcig rgya //
gnyis ni thabs dang shes rab rgya //
gsum pa sku gsung thugs kyi rgya //
bzhi pa phyag rgya bzhi yi rgya //
lnga pa ye shes lnga yi rgya //
drug pa pha rol phyin drug rgya //
bdun pa ma mo bdun gyi rgya //
brgyad ni dur khrod brgyad kyi rgya //
dgu pa he ru klong dgu'i rgya //
bcu ni khro rgyal bcu yi rgya /
khyod la rgya bcu brtsegs te mnan //
ri rab brjid pa'i 'og tu mnan //
dpal gyi bro gar byas te mnan //
bskal pa ji snyed mtha' ru mnan //
oM laM AHlaM hU~M laM satwam+b+ha ya nan /
zhes dang /
sgrub sngags dang ma rak+mo yak+mo sogs mnan sngags spel ba brjod la sgrub pa po rnams lag pa sbrel nas bro ra gru gsum pas las byang gi rta bro bya /
dpal chen he ru ka'i mthu stobs nus pas rgyas btab cing bden pa'i tshig gis gzir /
drag rtsal stobs kyis mnan pas nam yang ldog med du gyur par mos la stong nyid kyi lta bas rgyas btab ste shis brjod kyang bya /
gtor zlog dang 'brel na rta bro'i 'gor zor dpung bskyed pa nas brtsam 'phang ba grub kyi bar song nas /
bshal chus brtan ma bskyang /
gtor snod rnams mnan pa'i khar sbubs la 'gugs pa dang rta bro sogs bya ba khyad par ro //
cung zad phyir dpag ste rjes gcod kyi rigs spyi ltar byas nas srung 'khor bsgom la sgrub khang du log nas tshe 'gugs sogs bya /
tshul des zhag bdun phrag la sogs par sgrub na bla 'gugs yan zhag gsum /
gzir ba zhag gnyis /
mnan dmigs zhag gnyis su bya ste zhag rjes mar mnan grub par bya /
des 'gres lnga gsum gcig la sogs pa do gal dang bstun te bya ba 'am /
rtags thon byed na rtags rnams ma byung gi bar du brtson dgos so //
de'ang mngon spyod kyi las 'di rnams slob dpon lta sgom dang ldan pa'am ma mtha' yang yi dam gyi bsnyen pa sngon du song ba ni med thabs med pa dang /
bstan 'gro spyi dang rtsa ba'i bla ma'i sku dgra sogs la drag po'i las byed pa las rang 'dod kyi 'khri ba ngan pas rtsom pa ni dmyal ba'i gting rdo sgrub par nges pas bag yod par bya bar rigs so //
slar smras pa /
thar med rdo rje lhun po'i 'og
/ting 'dzin rdo rjes rgyas btab pas //
rdo rje'i sems mchog ma skyes bar //
ldang med las rim 'di spel dges //
bstan dgra zhing bcu dam sri rnams //
ming tsam med par stongs gyur nas //
bstan dang bstan 'dzin dar rgyas shing //
'jig rten bde dgas 'byor bar shog
/ces pa'ang nang chen tshes bcu'i bla ma mchog ldan nas bskul ngor chos kyi blo gros pas shin tu mdor bsdus te rig 'dzin gong ma rnams kyi gsung las btus pa 'dis kyang nag phyogs bdud dgra rtsad nas gzhom pa'i rgyur gyur cig
/sarba mang+ga laM///
/
