rtsa gsum dril sgrub kyi rtsa tshig bzhugs so //
dkon mchog gsum dngos rtsa gsum gcig dril ba //
karma pa la gus pas skyabs su mchi //
'gro kun byang chub thob phyir de nyid bsgrub //
stong pa'i rang sgra hU~M yig sngo dmar 'phros //
sngon po rdor ra dmar po me rir gyur //
de nang b+h+rU~M gyi sgra las gzhal yas khang //
de nang rma bya pad+ma zla ba'i steng /
hrIHyig dmar po las gyur bdag mdun lha //
zhal gsum phyag drug zhabs gnyis skyil krung bzhugs //
rtsa zhal tshe dpag med dmar chags pa'i nyams //
g.yas zhal spyan ras gzigs dkar zhi ba'i zhal //
g.yon zhal ma hA kA la khros pa'i zhal //
sku mdog dmar gsal pad 'byung gar dbang phyug
/dang po'i phyag gnyis dpag bsam tshe bum brgyan //
bar pas gri gug thod khrag phag mo yum //
tha mas phreng dmar pad sdong thugs rje'i bdag
/rgyal ba rgya mtsho'i ngo bor bzhugs pa ste //
dar dang rin chen du mas rnam par brgyan //
thams cad gcig 'dus rgyal ba karma pa //
ye nas dam ye dbyer med dran rdzogs gsal //
sngags phreng zhal nas thon nas mdun bskyed kyi //
zhal zhugs thugs brgyud rang gi thugs kar 'khor //
oM AHhU~M badzra gu ru pad+ma rA ga ak+Sho b+h+ya badzra sa mA dzaHbadzra A yu She hU~M b+hU~M nr-i dzaHtshe bsod rgyas dbang du gyur cig 'dod gsol 'di rgyun du ma byas kyang rung /
sid+d+hi pha la hU~M AH
oM badzra ar+g+haM puSh+pe sogs shab+da /
rU pa sogs nas spar+she /
mA tang+gi AHhU~M swA hA/
gtor ma yod na rtsa sngags la /
ba lin+ta khA hi /
bcom ldan pad+ma tshe dpag med //
rang byung rol pa'i rdo rje ste //
dpa' bo rnal 'byor ma bcas rol //
rdo rje dbyangs can bzang por bstod //
rang gi lte bar rdo rje zla ba yi /
kha chod can gyi b+han+d+ha bdud rtsis gang //
rdo rje'i khong seng dbu ma mtshan nyid ldan //
oM badzra ak+Sho b+h+ya hU~M zhes pa yi //
sgra yis rlung rngub lte ba'i bdud rtsir gyur //
dbu ma nas brgyud lus gang 'chi med thob //
mdun bskyed las 'phros de 'dra spyan drangs nas //
spyi bor bzhugs la yid kyis gsol ba gdab //
rtsa sngags la badzra kA ya wA ka tsit+ta dz+nyA na badzra a b+hi Shiny+tsa hU~M/
de yi dpral mgrin thugs ka lte ba nas //
'od zer dang 'dres bdud rtsi dkar dmar mthing //
rang gi gnas bzhir thim pas lus kun gang //
spyi bo'i lha de yab yum    skad cig la phag mo dang 'khyud pa    zhal sbyor gyur //
sbyor mtshams byang sems rgyun babs rtsa gnas gang //
yum las yum 'phros bdag dang 'khyud byas pas //
dga' ba bzhi yi ye shes nyams su myong //
skye med 'chi ba bral ba la //
spros na spros med gzi brjid can //
bsdus na bdag gzhan gnyis ma dmigs //
gnyis spangs dbyer med lu gu rgyud //
brtan cing mi 'gyur chos kyi dbyings //
rang rig gser gyi rdo rje lus tshad kyi //
lte bar hrIHyig dmar po las //
rang ming rgya skyegs bris 'dra gsal //
de nas dmigs med ngang du bzhag
/ces rA ga a s+yas bsnyen pa tshar nyin sbyar ba'o //
mang+ga laM//

//
