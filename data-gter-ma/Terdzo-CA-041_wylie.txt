gu ru pad+ma 'byung gnas kyi mtshan brgya rtsa brgyad kyi bstod pa bzhugs so :
hrI:
rgya mtshor sku 'khrungs mtsho skyes rdo rje zhes :
pad+ma sna tshogs las byung pad+ma 'byung :
rgyal po'i sras mdzad pad+ma rgyal po dang :
sgyu rtsal rgyal bu gyad mchog la phyag 'tshal :
rtsal chen rgyal bu mi thub seng+ge dang :
rgyal srid spangs mdzad mi bskyod rdo rje dang :
dge bar gzhol mdzad rgyal bu yid gcag dang :
bsil tshal gu ru pad 'byung la phyag 'tshal :
bam ro sgrub pa'i ro langs bde ba dang :
brtul zhugs spyod mdzad shAn+ta rak+Shi ta :
kun gyis mi thub shor ba gzhon nu dang :
rdo rje drag po rtsal la phyag 'tshal bstod :
rab byung bstan bdag shAkya seng+ge dang :
bka' yi bgro mdzad sems dpa' purne tra :
sku la rdzogs par nyi ma 'od zer zhes :
gsang mtshan bla med rdo rje la phyag 'tshal :
gsang lam bsnol mar nyi ma 'od zer dang :
rdor sems drung du blo ldan mchog sred dang :
chos kyi dbyings su ye shes rdo rje dang :
gu ru seng+ge sgra sgrog la phyag 'tshal :
bkod pa lhun grub kun tu 'chang chen dang :
mkhas grub paN chen pad+ma saM b+ha wa :
chos kyi dbyings su rang byung ye shes rtsal :
pad brtsegs rdo rje gro bo lod phyag 'tshal :
gsang chen rol par rdo rje thod phreng rtsal :
mngon par dga' bar zhi ba snying po dang :
bla med gsang chen bsdu ba rdo rje chos :
rgya nag rtsis mkhan tshangs pa la phyag 'tshal :
gshin rje'i gu ru 'khor los sgyur rgyal dang :
thugs chen gu ru dbang phyug mgon po dang :
zhi khro'i o rgyan rdo rje snying po dang :
o rgyan drang srong thor can la phyag 'tshal :
phur pa'i o rgyan karma bdud 'dul dang :
bla med o rgyan gzi brjid 'bar ba dang :
dregs 'dul gu ru pra kr-ita gter phyag 'tshal :
drags sngags gu ru dgra 'dul drag po dang :
rdzogs chen o rgyan kun bzang snying po dang :
dbang rdzogs o rgyan pad+ma myu gu dang :
pad+ma 'jig rten dbang phyug la phyag 'tshal :
dngos grub grub pa'i Dom+bi he ru ka :
bcud kyi dbang phyug pad+ma zas spyod rgyal :
mthu stobs bir+Ya nag po spyod pa dang :
grub chen mai tri d+ha ra la phyag 'tshal :
dbang chen pad+ma d+hA ki dbang sdud dang :
bcud kyi dbang phyug rin chen snying po dang :
sman bla pad+ma tshe yi dngos grub dang :
shugs sgrol rdo rje snying po la phyag 'tshal :
khro rgyal mgon po dam sri 'dul mdzad dang :
klu 'dul tshe na nA ga klu 'dul dang :
gnod sbyin 'dul mdzad rdo rje be con dang :
bgegs 'joms ded dpon bgegs 'joms la phyag 'tshal :
'jam dpal sgrub tshe tshe bdag chen po dang :
srin 'dul srin po dz+wa la dkar dmar dang :
bdud rnams 'dul mdzad yak+sha me dbal dang :
btsan 'dul sku mchog dmar po la phyag 'tshal :
gza' rnams 'dul byed gsang bdag khyab 'jug dang :
gshin rje 'dul byed 'jigs byed chen po dang :
pe har 'dul byed pad+ma srid rgyal 'dzum :
rngam chen kun 'dul mu stegs gshed phyag 'tshal :
'chi med grub mdzad mgon po tshe dpag med :
yang dag ye shes rdo rje'i snying po dang :
sku mchog ye shes khye'u chung nam mkha' lding :
gsung mchog pad+ma snying po la phyag 'tshal :
phrin las ye shes ku mA rdo rje dang :
bla med ye shes de wa tsan+d+ra dang :
rig 'dzin chen po rdo rje thod phreng rtsal :
yongs 'dus dbang phyug rgyal la phyag 'tshal lo :
mthu rtsal yongs rdzogs bdud 'dul mchog gi rgyal :
bde gshegs rigs 'dus che mchog yon tan rtsal :
dbyings sgrol ye shes dbang chen 'dus pa rtsal :
rnga sgra 'dul mdzad dbang po'i sde phyag 'tshal :
sdig rgyal 'dul byed kun tu 'chang chen dang :
mu stegs bcom mdzad shAkya 'od ldan dang :
gzhan 'joms yan lag med pa'i rdo rje dang :
sangs rgyas chos kyi rgyal mtshan la phyag 'tshal :
bde ldan pad+ma bde ba'i 'byung gnas dang :
brtul zhugs mchog thob Dom+bi he ru ka :
za hor 'dul mdzad pad+ma thod phreng dang :
yongs grol mkhyen rab che mchog la phyag 'tshal :
zung 'jug mchog thob sau khya de wa dang :
mu stegs 'dul mdzad pad+ma badzra dang :
pha rol rgol 'joms seng+ge sgra sgrog dang :
ston pa kun las khyad par 'phags phyag 'tshal :
nang pa'i bstan la nyi ma 'od zer dang :
pha rol 'joms mdzad kun thub rgyal po dang :
tshangs pa gtsug phud rin chen 'od 'phro dang :
skrag byed sgra gcan snying po la phyag 'tshal :
ha shang yar khyab mar 'jug ma hA dang :
klu 'dul 'jog po'i rgyal po khyung gshog dang :
bdud bcom bde mchog dus kyi snying po dang :
pad+ma 'gro mgon rgyal mtshan la phyag 'tshal :
ri bo ta lar pad+ma dbang phyug mgon :
dbang mchog pad+ma grub pa'i blo gros dang :
las rnams thogs med pad+ma che mchog rtsal :
thabs lam pad+ma mkha' 'gro dbang sdud dang :
mgon po bir+Wa pa la phyag 'tshal bstod :
spyod pa mthar phyin nag po spyod pa dang :
sgrub pa'i drod nyul khye'u chung mkha' lding rtsal :
'byung lnga dbang sgyur pad+ma mnga' bdag dang :
mkha' mnyam pad+ma kun tu sgyur phyag 'tshal :
gang 'dod dpal du pad+ma 'dod chags mchog :
ma lus tshims mdzad pad+ma 'gro skyong dang :
dgos 'dod lhun grub pad+ma phrin las mgon :
pad+ma gar gyi dbang phyug la phyag 'tshal :
sbyin pa'i dbang phyug don yod zhags pa dang :
kun nas 'gro mgon thogs med thog 'bar rtsal :
'khor ba dong sprugs pad+ma thod phreng rtsal :
yongs 'dus bdag nyid chen por phyag 'tshal lo :
de ltar phyag 'tshal gus pas mchod pa'i mthus :
'gal rkyen gtan bral mthun rkyen phun tshogs kyis :
tshogs rdzogs sgrib sbyangs sku bzhi'i dbang thob nas :
rnam 'dren chos kyi rgyal po'i sa thob shog :
sa ma ya :
rgya rgya rgya :
dpal mgon tshogs kyis bka' 'di srungs :
sa ma ya :
gter rgya :
sbas rgya :
zab rgya :
gsang rgya :
gtad rgya :
rgya rgya rgya :
zhes rol pa bde chen khang nas klong gsal snying pos spyan drangs pa'i rin po che'i shog ser las /
shar shing sgo gangs kyi ra bar dag par phab pa'i yi ge pa ni kun bzang stobs chen gyis bgyis pa'o //

//
