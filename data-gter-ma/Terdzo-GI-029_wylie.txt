\u0f01\u0f83:
thugs dam zab pa skor bdun las :
gsang bdag dregs 'dul sgrub thabs bzhugs :
\u0f88\u0f88\u0f88
gsang bdag dregs pa kun 'dul la phyag 'tshal lo //
dregs pa thams cad dbang sdud phyir :
gsang bdag dregs 'dul sgrub thabs bstan :
tshogs bsags dben par rten mchod bsham :
sngon 'gro'i rim pa spyi ltar bya :
dngos gzhi bskyed rim bsgom pa ni :
hU~M:
ma skyes chos kyi dbyings nyid las :
rang mdangs 'gag med snying rje'i rtsal :
zung 'jug hU~M yig 'od du 'bar :
snod bcud kun sbyangs cho 'phrul las :
e yaM ra suM kiM raM 'phros :
'byung ba yum lnga'i mkha' klong gsal :
hU~M las srung ba'i 'khor lo'i dbus :
b+h+rU~M las dur khrod gzhal yas khang :
thod pa rim brtsegs gnam lcags gzer :
khrag zhag zhing dang nya sbrul brgyan :
dregs pa byol song rnams kyis mdzes :
ye shes me phung 'bar ba'i klong :
'khor lo 'bar ba'i lte ba la :
rdo rje brag chen pad+ma dang :
nyi zla dregs pa pho mo'i steng :
hU~M las rdo rje hU~M gis mtshan :
'phro 'du'i don gnyis byas 'dus pas :
bdag nyid bcom ldan gsang ba'i bdag :
mthing nag zhal gsum phyag drug pa :
g.yas ser g.yon smug dbus mthing zhal :
zhal gdangs ljags 'dril spyan dgu bsgrad :
smar smin kham nag gyen du 'bar :
ral pa sprin bsnyil rdo rje'i tog :
thod skam rin chen rtse bran can :
phyag g.yas rdo rje rtse dgu pas :
g.yon pa'i dung khrag dkrug cing gsol :
g.yas gnyis lha brgyad mgo bo bsnams :
g.yon gnyis klu brgyad mgo bo bsnams :
zhabs bzhi 'dor stabs dregs pa brdzis :
sgeg pa dpa' ba 'jigs su rung :
rgod dang gshe dang rngam pa dang :
snying rje khro dang zhi ba dang :
'bar ba'i gar dgu ldan cing gzi brjid 'bar :
glang chen ko rlon zhing lpags stod du gsol :
stag lpags sham thabs sbrul rigs lnga yis brgyan :
rus pa'i rgyan drug khrag zhag thal bas byugs :
spu gri 'bar ba'i gshog pas nam mkha' khebs :
rdo rje'i go khrab gsol nas khro chung dang :
me yi ser ba rdo rje'i thog rgod 'phro :
yum mchog khams gsum spyi 'dul mthing :
kha T+wAM dung khrag 'dzin pas 'khril :
thugs kar 'od kyi gur khyim du :
ye shes sems dpa' tshon gang ba :
srog sgor nyi steng rdo rje'i dbus :
hU~M yig sngags kyi phreng ba 'bar :
oM badzra tsaN+Da ma hA ro Sha Na hU~M phaT:
zhes bzlas man ngag gzhung bzhin bskyed :
rjes su mchod bstod bsdu rim bya :
lhar ldang rgyun gyi spyod lam bskyang :
dregs pa bran du khol bar 'gyur :
sa ma ya rgya rgya :[ \u0f88\u0f88\u0f88 ]gsang ba'i bdag por phyag 'tshal lo :
de nas dbang gi rim pa yang :
spyi ltar khyad par bye brag ni :
sku rten phyag rgya spyi bor bzhag :
hU~M:
rdo rje gtum po khro bo'i rgyal :
sangs rgyas kun gyi gsang ba 'dzin :
dregs pa gnod sbyin thams cad 'dul :
de yi dbang mchog thob par shog :
sngags mthar kA ya a b+hi Shiny+tsa oM:
phreng ba sngags byang mgrin par bzhag :
hU~M:
gsang sngags rig sngags rnams kyi rgyal :
dregs pa zil gnon rdo rje'i sgra :
sangs rgyas kun gyi rig sngags 'dus :
de yi dbang mchog thob par shog :
sngags mthar wA ka a b+hi Shiny+tsa A:
sgrub rten rdo rje lag tu gtad :
hU~M:
sangs rgyas kun gyi thugs rdo rje :
stong nyid ye shes mkha' 'dra ba :
mi g.yo mi 'gyur gzhom gzhig bral :
de yi dbang mchog thob par shog :
sngags mthar tsit+ta a b+hi Shiny+tsa hU~M:
de nas zab pa'i dbang yang sbyin :
smin byed dbang gi rim pa 'o :
sa ma ya :
rgya rgya :
mchog gyur gling pas nam mkha' mdzod nas spyan drangs pa'i gter shog bu dpe phyag bris dngos las zhal bshus so ///
/
