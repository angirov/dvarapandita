@#//
kun bzang thugs gter gyi bka' srung ma mgon lcam dral gtor chog mdor bsdus bzhugs so //
na mo gu ru shrI he ru kA ya /
yang dag zhi khro phur gsum gyi bka'i srung ma gnyan po rak+sha ma hA kA la dang lha mo rang byung rgyal mo la rgyun gyi gtor ma 'bul ba'i phrin las bya bar 'dod na /
thod pa'am zangs lcags kyi snod du mgon po la 'bru nag gi gtor ma zur gsum sha khrag gis brgyan pa /
chang dang la du la phug bcas pa dang /
lha mo la sha khrag gi gtor ma zur gsum chang gis bran pa bsham /
bka' gtad byed skabs gnyis ka la dar nag gi gdugs dbub /
rang nyid dpal he ru ka'i nga rgyal dang ldan pas /
raM yaM khaM/
gtor ma'i ma dag pa bsregs gtor bkrus /
rang gi thugs ka'i sa bon las yaM raM kaM a rnams spros pa las rlung me thod sgyed kyi steng du ka pA la yangs shing rgya che ba'i nang du /
oM AHhU~M las sha lnga bdud rtsi lngar gyur /
rlung gis me sbar /
thod pa'i dam rdzas zhu zhing khol bas dam tshig gi bdud rtsir gyur pa'i 'od zer gyis ye shes kyi bdud rtsi bkug ste thim /
dam ye gnyis su med pa'i bdud rtsi'i rgya mtsho 'dod yon gyi rol mo cir yang 'char bar gyur /
oM AHhU~M/
lan gsum gyis byin brlab /
phrin las dngos kyi thog ma /
sgrub pa'i skabs rang rgyud pa'i las mgon zil gyis gnon pa sbyar dgos kyang /
rgyun gyi gtor chog sogs la mi dgos par gsungs pas ye shes mgon po gsal gdab pa ni /
oM ma hA shUn+ya tA sogs kyis sbyang :
stong pa'i ngang las mdun gyi gzhir :
pad nyi dgra bgegs gdan steng du :
hU~M yig mthing nag 'od zer 'bar :
de nyid ma hA kA lar gyur :
nag po chen po gzi brjid can :
sku la mtha' ber brtsegs ma gsol :
stag gi gong lag 'bar bas spras :
dur khrod chas brgyad sbrul gyis brgyan :
zhabs la lcags kyi 'bo 'u gsol :
dgra bgegs bsgyel ba'i steng na bsgrad :
phyag g.yas kha T+wAM rtse gsum gsor :
g.yon pas thod khrag zhal du rngub :
ral pa thor cog gyen du brdzes :
zhal bsgrad mche gtsigs sma ra ser :
rdo rje srin mo yum nyid g.yon :
las byed srin po bdud tshogs bcas :
steng na mkha' lding 'og na gcan zan tshogs :
kun kyang rngams pa'i sgra sgrog pa'i :
thugs ka'i hU~M las 'od zer gyis :
'og min gnas nas mgon po'i tshogs :
spyan drangs gnyis su med par thim :
hU~M/
dad pa dang ni dam tshig gis //
dpal ldan mgon po spyan 'dren na //
thugs rje thugs dam dbang gis ni //
bstan pa bsrung phyir gshegs su gsol //
oM b+hur kur ma hA kA la raka mo kro tI shwa rI:
sa ma ya hriM dza :
dzaHhU~M baM ho :
sa ma ya satwaM:
zhes ye shes pa spyan drangs gnyis su med par brtan par bzhugs /
slar yang dpal he ru ka'i dkyil 'khor ba rnams kyis dbang bskur cing byin gyis brlabs /
rigs kyi bdag po mi bskyod pas rgyas btab par gyur /
oM AHhU~M badzra a mr-ita e h+ye hi sarba maN+Da la hU~M:
a b+hi Shiny+tsa mAM hU~M hrIHTha :
bdag nyid dpal chen pos sngags brjod pas thugs dam bskul bar bsam la /
rdo rje sme brtsegs dam tshig gi sngags /
oM b+hu ru ku ru i tsi kyi phyi u tsusma kro ta hU~M phaT:
oM b+hur ki phaT:
ces pa cung zad bzla /
gsang ba thugs kyi snying po /
oM ma hA kA la gu Na hr-i da hU~M phaT:
ces ci 'grub bzla /
oM shrI ma hA kA la sa pa ri wA ra ma hA sh+ma shA na ar+g+haM nas /
shab+da pra tIts+tsha swA hAs mchod /
hU~M:
mnga' bdag chen po ma rungs pa :
rdo rje sems dpa'i sprul pa ste :
khro bo'i rgyal po ging chen po :
mnga' bdag bdud kyi rgyal po bzhengs :
dus ngan gdul dka'i dgra bgegs rnams :
ma thogs myur du bsgral ba'i phyir :
rnal 'byor chen po ngas bstod kyi :
khyod la mthun pa'i dam rdzas 'bul :
sngon gyi bskal pa bzang po la :
khas blangs dam bcas mna' bor ba'i :
dam bca' tha tshig ma gtang zhig :
sngon gyi dam tshig ji bzhin du :
da lta rnal 'byor bdag sgrub na :
bam ri thod pa'i mkhar rtse nas :
sgrol ging chen po sku skyod la :
ru mtshon nag po pu ru ru :
mtshon cha sna tshogs char du 'beb :
bdud mda' nag po zangs se zang :
bdud bya nag po lding zhing 'jum :
sna tshogs dur khrod rgyan rnams rdzogs :
mche gtsigs rngams pa'i zhal gdangs nas :
nyams pa'i snying khrag zhal du rngub :
lha chen khyod kyi bka' 'khor na :
sprul pa'i khro bo khro mo 'khrigs :
srin po srin mo rkan sgra rdeb :
gnod sbyin pho mo'i dmag dpung bcas :
za byed pho mo sha khrag rol :
lce ni glog 'gyu nga ro 'brug :
gzhan yang 'jig rten dregs pa'i tshogs :
rang rang 'khor dang bcas pa rnams :
dpal gyi spyan sngar dam bcas pa :
tshogs kyi dkyil 'khor chen po 'di :
ming tsam 'dzin par byed pa yang :
gtsug gi nor bu 'bar ba ltar :
g.yo sgyu med cing gus ldan pa'i :
sems kyis blangs te spyi bo yis :
gtsug tu bzhag ste bkur bar bya :
ji ltar khas blangs dam bcas bzhin :
las rnams ma thogs mngon par phyungs :
sman gtor rak+ta'i phud mchod bzhes :
rnal 'byor sngags 'chang bdag cag gis :
ji ltar bcol ba'i phrin las kun :
ma thogs myur du bsgrub par mdzod :
oM b+hur kur ma hA kA la raka mo kro tI shwa rI kro ta yag sha rak+sha tsit+ta dz+wa la :
ma hA pany+tsa a mr-ita khA hi :
ma hA ba liM ta khA hi :
ma hA rak+ta khA hi :
sngags lan gsum gyis mchod /
dam bsre ba ni /
nang mchod myang zhing thig gtor 'bul la /
oM ma hA kA la g+hu na hr-i ta hU~M:
sa ma ya badzra a mr-ita pU tsa si ti :
khad pra ma nan b+hi dza ya hU~M A:
gtor chog rkyang pa'i skabs rten rdzas la thim zhing bdag dang mi 'bral bar bsam la /
i i I:
hristi a :
oM ma hA kA la gu Na hr-i ta hU~M:
At+ma ko badzra hU~M:
zhes brjod /
bka' gtad byed na 'di rjes chog skabs su sbyar dgos /
!
dpal lha mo'i gtor chog ni /
gtor ma gong ltar byin brlab /
mdun du ra las khrag gi rgya mtsho'i steng du :
raM las me rlung 'khrugs pa'i dkyil du :
ti ra baM:
ces pas :
mi ro rta ro gcal du bkram pa'i steng du :
ma las lha mo nag mo ni :
mthing nag zhal gcig phyag gnyis ma :
sku stod glang lpags rlon pa bsnams :
rgya bong gwa dmar chibs su 'chib :
sku smad re lde'i sham bu can :
phyag g.yas gcod byed karta ri :
g.yon pas ne'u le'i rkyal pa bsnams :
snying nang zla steng ma nag po :
mi lpags rlon pa'i slod stan la :
thod pa snga ru phyi ru byas :
ru sbal lpags pa nag pos g.yogs :
snga shad bdud kyi khram bam bkal :
phyi shad nad kyi rkyal pa btags :
sbrul dang seng ges snyan la brgyan :
spyi bor zla tshes lte bar nyi mas brgyan :
'dod khams dbang byed nag mor bsgom :
zla gam gsum la drel rta'i steng :
sku gsung thugs kyi sprul pa gsum :
ro kha ma dang nam gru ma :
tsa mun tri dang rnam gsum mo :
mthing nag sngon mo smug nag ma :
khram dang rdo rje thod dbyug 'dzin :
rgyan dang cha lugs gtso dang mthun :
khyams la gdug pa'i srin mo bdun :
ce spyang gzugs 'dzin rngams shing rgyug :
gzhan yang gdug pa'i 'khor tshogs bcas :
sprin ltar gtibs pa'i thugs srog las :
'od 'phros ye shes spyan drangs gyur :
b+h+yo :
khyod kyi spyi bo'i gtsug rum nas :
nyi ma zla ba'i 'od zer 'phro :
nag mo mi bzad cho 'phrul can :
dus la babs kyis da tshur byon :
nag mo ting laM ma ma du na b+h+yo :
ro kha nam gru tsa mun tri :
dzaHhU~M baM ho :
zhes pas drang zhing bstim /
du na b+h+yo sa ma ya dzaHdza :
e a ral+li hriM dza :
zhes zil gyis mnan /
shrI he ru ka ma mo nag mo du na :
sa ma ya nan :
pany+tsa a mr-ita khA hi :
ma hA ba lin ta khA hi :
ma hA rak+ta khA hi :
zhes skyems 'bul /
slar yang dbang gi lha rnams kyis dbang bskur /
rigs bdag dpal he ru kas dbu brgyan /
he ru ka sa ma ya a b+hi Shiny+tsa hU~M:
lha mo 'khor bcas la dam tshig gi bdud rtsi sbyin cing sngon gyi dam bca' bskul bar bsam la /
oM AHhU~M:
ku ru ku su sa ma ya ma hA pany+tsa a mr-ita :
sa ma ya :
i dan te na ra kan :
dam tshig gi sngags kyis 'go drang ba ni /
tad+ya thA:
oM ru ru ro ru b+he tista :
b+ha to si swA hA:
ro kha ma du na b+h+yo :
nam gru ma du na b+h+yo :
tsa mun tri du na b+h+yo :
lan gcig gam gsum brjod /
bsnyen sgrub chun dril gyi dzapa? ni /
ma ma trag rag sha snying kha rag re ma ti :
ro kha ma :
nam gru ma :
tsa mun tri tsit+ta srog dung dung :
dzaHdzaHhU~M hU~M:
zhes ci 'grub bzlas pa'i mthar /
ljags 'od zer gyi sbu gus sman gtor rak+ta'i bcud drangs te gsol bar bsam la gong bzhin snying po /
ma ma trag rak+sha nas /
tsa mun+t+ri sa pa ri bA ra pany+tsa a mr-ita khA hi :
ma hA ba lin+ta khA hi :
ma hA rak+ta khA hi :
lan gsum gyis 'bul /
oM shrI de bI kA li sa pa ri bA ra ma hA sh+ma shA na ar+g+haM nas /
shab+da pra tIts+tsha swA hA/
zhes mchod cing bstod bskul ni /
hU~M b+h+yo :
don dam chos kyi dbyings las ma g.yos kyang :
rnal 'byor skyong phyir mtshan ma'i skur bstan pa :
sku mdog mthing nag char sprin lta bur brjid :
'gro ba thugs rjes skyong phyir yum gyi tshul :
brtson 'grus shugs ldan drel steng btsan skyil bzhugs :
rang gi phyag mtshan ral gris 'khor ba'i g.yul ngo zlog :
dgos 'dod ster phyir rin chen ne'u le 'dzin :
glang chen stag sham re lde sbrul chun sogs :
khrag zhag thig le dur khrod rgyan gyis spras :
zhe sdang gdug pa dbang sdud zil gnon phyir :
dug sbrul mi 'jigs seng ge'i stan cha can :
thal chen thig le zla rgyas spyi bor mtshan :
shes rab nyi mas 'gro skyong lte bar gsal :
ma 'dres theg pa yongs rdzogs dbu skra gcig tu 'khyil :
bdag 'dzin 'khor ba rtsad gcod mgo phreng do shal byas :
mtha' gnyis mi gnas spros bral yum la 'dud :
sngon tshe rgyal ba'i spyan snga ru :
'dod khams dbang bsgyur bstan pa bsrung bar byas :
mthu dang rdzu 'phrul kun gyis 'gran zla bral :
de phyir 'dod khams bdag mo khyod la 'dud :
rngams pa'i tshul 'chang bdud mo srin mo bdun :
gzhan yang gdug cing gtum pa'i 'khor :
slas dang phyi 'brang bran mo'i tshogs :
sde brgyad sprul pa bsam las 'das :
rang rang bran g.yog dpung dang bcas :
sngon tshe phyag na rdo rje yis :
dbang bsdus zil gnon dam rdzas byin :
rang rang srog gi snying po phul :
theg chen bstan pa bsrung bar bskos :
sngon tshe spyan sngar dam bcas ltar :
bka' las ma 'da' dam la 'du :
dam rdzas mthun pa'i longs spyod bzhes :
bcol pa'i las rnams grub par mdzod :
bzhengs shig chos kyi dbyings nas bzhengs :
bskul lo sems can don la bskul :
mdzod cig 'gro ba'i don mdzod cig :
skyongs shig rtsol bral theg pa skyongs :
sol cig lam gyi bar chad sol :
sgrol cig bstan pa bshigs pa sgrol :
dur khrod gnas pa'i ma mo rnams :
rmad byung dam rdzas 'di bzhes la :
bdag cag rnal 'byor 'khor bcas kyi :
sdang byed dgra dang gnod byed bgegs :
bka' gcog dam 'dral dbang du sdus :
bcol pa'i las rnams 'grub par mdzod :
ces bstod cing bskul /
rten yod na bstim /
med na /
gats+tsha gats+tsha swa b+hA bA nAM/
gyis gshegs su gsol lo //
zhes pa'ang nyer mkho'i ched du blo gros mtha' yas kyis gter gzhung las bsdus te bris pa nyes 'gal mchis na rtsa gsum dam can tshogs la bzod par gsol lo //
dge legs 'phel //

//
