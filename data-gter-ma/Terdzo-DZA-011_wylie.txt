@#//
nyang gter gu ru mtsho skyes rdo rje'i tshe sgrub 'chi med bdud rtsi'i bum pa dbang bskur bcas bklag chog tu bsdebs pa bdud rtsi'i chu rgyun zhes bya ba bzhugs so //
na mo gu ru sa ro ru ha badzrA ya //
gdod nas rnam dag dbyings kyi mtshor //
rig rtsal rdo rje'i skur skyes pa //
snying gi ze'u 'bru la chags te //
gsang ba gsum du bdag sgrubs mdzod //
gter 'byin rgya mtsho'i spyi mes kyi //
gter chos g.ya' bral chu gser nyid /
khrigs bkod rnam rgyal bum bzang las //
tshe bcud bdud rtsi'i chu rgyun spel //
mnga' bdag nyang rin po che'i zab gter mtsho skyes rdo rje'i tshe sgrub la gnyis /
rang don bsnyen sgrub /
gzhan don dbang bskur ba'i rim pa'o //
dang po la gsum /
sngon 'gro
/dngos gzhi /
rjes kyi bya ba'o //
dang po la sbyor ba gshom dang /
cho ga'i sngon 'gro gnyis kyi dang po ni /
bdag bskyed bsnyen pa tsam la bris sku la sogs pa'i rten gyi mdun du sman raka gtor gsum /
chu gnyis nyer spyod phreng tshar du bshams pas 'thus shing /
mdun bum sgrub pa dang 'brel na 'og nas bshad pa'i dkyil 'khor gyi bca' gzhi yongs rdzogs bya'o //
gnyis pa la bdun las /
thog mar gsol ba 'debs pa ni /
na mo gu ru :
rang snang dag pa'i gzhal yas nas :
bla ma yi dam mkha' 'gro la :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
gu ru mtsho skyes rdo rje dang :
mkha' 'gro ye shes mtsho rgyal la :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
chos rgyal nyang ral yab sras sogs :
rig 'dzin rtsa brgyud bla ma la :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
rgyal ba rigs lnga yab yum dang :
dpa' bo chen po rta mgrin la :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
rigs bzhi mkha' 'gro ging dang bcas :
bdud 'dul la sogs mkha' 'gro brgyad :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
rta gdong la sogs sgo ma bzhi :
ma mgon lcam dral tshogs dang bcas :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
'chi med dngos grub char 'beb pa'i :
mtsho skyes rdo rje'i lha tshogs la :
gsol ba 'debs so dbang skur byin gyis rlobs :
rig 'dzin tshe yi dngos grub bstsal du gsol :
gnyis pa skyabs su 'gro ba ni /
skyabs yul dkyil 'khor lha tshogs rgyal ba sras bcas mdun gyi nam mkhar gsal bar bltas la /
bla ma yi dam mkha' 'gro dang :
sangs rgyas chos dang dge 'dun la :
bdag gzhan skyabs su mchi lags kyis :
thugs rje chen pos bskyab tu gsol :
lan gsum /
gsum pa sems bskyed pa ni /
smon pa dang 'jug pa'i byang chub kyi sems gsal gdab la /
rgyal ba sras bcas dgongs su gsol :
sems can kun gyi don gyi phyir :
sngon gyi skyob pa'i thugs bskyed ltar :
de bzhin bdag gis sems bskyed do :
gu ru mtsho skyes rdo rje'i tshogs :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
lan gsum /
bzhi pa yan lag bdun pa ni /
so so'i dmigs 'dun dang bcas te /
hU~M:
'jig pa med pa rdo rje'i sku :
'gag pa med pa rdo rje'i gsung :
skye 'chi med pa rdo rje'i thugs :
rdo rje'i sku gsung thugs la 'dud :
dkyil 'khor lha tshogs thams cad dang :
dpa' bo rnal 'byor srung ma la :
phyi nang gsang ba de kho na'i :
mchod pa bla na med pas mchod :
'khor ba thog ma med pa nas :
sdig pa'i las rnams gang bgyis pa :
dkyil 'khor lha tshogs spyan sngar bshags :
tshangs pa chen po bstsal du gsol :
sangs rgyas byang chub sems dpa' dang :
nyan rang so so'i skye bo dang :
bdag gis bgyis pa'i dge rtsa la :
dga' bas rjes su yi rang ngo :
sangs rgyas byang chub sems dpa' rnams :
'gro ba gti mug mun 'thoms la :
zab pa dang ni rgya che ba'i :
chos kyi 'khor lo bskor du gsol :
sangs rgyas byang chub sems dpa' rnams :
mya ngan 'da' ba'i tshul ston pa :
sems can rnams kyi don slad du :
mya ngan mi 'da' bzhugs su gsol :
bdag gzhan dge rtsa ci bsags pa :
sems can kun gyi don gyi phyir :
bla na med pa'i byang chub tu :
bsam pa dag pas bsngo bar bgyi :
lnga pa bgegs bskrad srung 'khor ni /
rang nyid pad+ma thod phreng rtsal dmar nag rdo rje dang phur pa 'dzin par gyur par bsams la /
hU~M:
rje btsun pad+ma thod phreng rtsal :
nga ni ye nas ngang gis khros :
phyogs bcu'i 'jig rten thams cad kyang :
khro rgyal pad+ma he ru ka :
mtshams gcod khro bos nam mkha' gang :
kun kyang 'jigs pa'i khro tshul can :
steng 'og phyogs mtshams khro bor gyur :
bgegs 'dul khro bo'i mtshams las ni :
su yang 'da' bar ma byed cig :
gal te bka' las 'da' gyur na :
bla ma rnams kyi byin rlabs dang :
yi dam lha yi ting 'dzin dang :
mkha' 'gro rnams kyi mthu rtsal gyis :
dngos grub bar chad byed pa'i bgegs :
log par 'dren pa'i bdud kyi tshogs :
'di ru ma gnas gzhan du dengs :
ci ste mi 'gro bar gcod na :
bla ma yi dam mkha' 'gro yi :
sku gsung thugs kyi byin rlabs las :
khyed kyi lus ngag yid gsum po :
rdul phran bzhin du brlag par 'gyur :
de bas rang rang gnas su dengs :
oM gu ru de wa DA ki nI oM AHhU~M:
sarba b+hU ta gnod byed gdon bgegs log 'dren thams cad uts+tsha Ta ya hU~M phaT:
ces dang yungs thun drag rol sogs kyi tsham rngam bya /
srung 'khor brtan por bsgoms la phyin chad bar du gcod pa cis kyang mi tshugs par bsam /
drug pa byin dbab pa ni /
sku gsung thugs ye shes chen pos bdag gnas yo byad thams cad byin gyis rlob par bsams la mos gus bskyed de /
'phags mchog thugs rje'i dus la bab :
khyad par bstan pa'i dus la bab :
mthu rtsal dbyung ba'i dus la bab :
byin gyis brlab pa'i dus la bab :
dbang mchog bskur ba'i dus la bab :
dngos grub stsol ba'i dus la bab :
mthu chen mthu stsol bcom ldan 'das :
byin chen byin phob bcom ldan 'das :
dbang chen dbang skur bcom ldan 'das :
dngos grub mchog stsol bcom ldan 'das :
bdag cag las 'bras mchis par mdzod :
ces dang rol mo'i sgra sbyar /
hU~M hU~M hU~M/
zhes byin bsdu /
bdun pa mchod pa byin brlab la /
phyi mchod ni /
raM yaM khaM/
rnam dag chos dbyings ngang nyid las :
rang byung mchod pa'i phung po ni :
kun bzang mchod pa'i sprin lta bu :
dpag yas nam mkha' gang bar gyur :
oM badzra ar+g+haM nas /
shab+da sarba pU dza sa ma ye AHhU~M/
nang mchod ni /
raM yaM khaM/
stong pa'i ngang las yaM las rlung raM las me kaM las thod pa'i sgyed pu gsum gyi steng du a las ka pA la yangs shing rgya che ba'i nang du dbus su na las mi'i sha :
shar du go las ba lang gi sha :
lhor ku las khyi'i sha :
nub tu da las rta'i sha :
byang du ha las glang po che'i sha :
dbus su muM las dri chu :
shar du b+hi las dri chen :
lhor ma las klad pa :
nub tu shu las byang sems :
byang du ra las rak+ta :
dbus su hU~M:
shar du b+h+rU~M:
lhor AM:
nub tu dzrIM:
byang du khaM:
'og tu rlung g.yos me spar thod pa'i rdzas rnams 'od du zhu ba'i steng du rigs lnga yab yum bcu snyoms 'jug byas pa'i sbyor mtshams nas bdud rtsi dkar dmar byung bas thod pa gang bar gyur par bsam la /
oM AHhU~M sarba pany+tsa a mr-ita hU~M hrI+iHTha :
lan gsum /
oM ma hA rak+ta AHhU~M/
oM ma hA ba liM ta AHhU~M/
zhes pa dag kyang lan gsum gsum brjod do //
gnyis pa dngos gzhi la gsum /
bdag bskyed /
bum pa /
dkyil 'khor sgrub pa'o //
dang po la gsum /
lha bskyed pa /
bsnyen pa bzla ba /
tshe 'gugs pa'o //
dang po la'ang bdun las /
thog mar dkyil 'khor bsgom pa ni /
oM ma hA shUn+ya tA dz+nyA na badzra swa b+hA wa At+ma ko\u0f85 haM:
chos thams cad stong pa nyid du gyur :
de'i ngang las rang gi sems nyid hrIHdmar po :
hrIHlas trAM chad :
trAM rat+na maN+Da la b+h+rU~M:
trAM las rin po che sna tshogs las grub pa'i gzhal yas khang gru bzhi sgo bzhi rgyan rta babs dang bcas pa :
phyi dra gur dang me ris bskor ba :
de'i nang du hrIHlas paM chad pa las paM pad+ma maN+Da la hU~M:
pad+ma 'dab bzhi'i phyi'i mu khyud de la pad+ma sna tshogs dang ldan pa :
a chad pa las a tsan+d+ra maN+Da la :
zla ba'i dkyil 'khor :
ma chad pa las :
ma sUr+Ya maN+Da la :
nyi ma'i dkyil 'khor :
de'i steng du hrIHlas 'od zer 'phros pas :
sems can thams cad kyi sgrib pa sbyangs :
tshe'i rig 'dzin thob par byas :
'jig rten gyi dregs byed thams cad tshar bcad :
de dag gi tshe dang dbang thang bsod nams bsdus :
bde bar gshegs pa thams cad la mnyes pa'i mchod pa 'bul :
slar 'dus pa hrIHla thim pa 'od du zhu ba las rdo rje hrIHsa mtshan par gyur :
de las 'od zer 'phros :
'phags pa mchod :
sems can gyi don byas :
slar 'dus pa las :
bdag nyid gu ru mtsho skyes rdo rje sku mdog dmar po zhal gcig phyag gnyis pa spyan gsum dang ldan pa :
phyag gnyis rdo rje dril bu bsnams te tshe bum 'dzin pa zhabs gnyis   'di mdun bskyed nas 'tshab   brkyang bskum phyed skyil gyi tshul du bzhugs pa :
yum man+dA ra ba phyag gnyis tshe'i bum pa 'dzin pas yab kyi mgul nas 'khyud pa :
spyi bor tshe dpag med longs sku'i tshul du bzhugs pa :
mA ma kI dang gnyis su med pa :
yab yum gnyis ka sku mdog dmar po bum pa 'dzin pa :
rang gi khog pa dar dmar gyi gur phub pa lta bu'i nang na :
lte bar baM las bdud rtsi'i rgya mtsho chen po dkar la dmar ba'i mdangs chags pa :
de'i phyogs bzhir 'byung ba bzhi'i ngo bo :
shar du sangs rgyas spyan ma sku mdog ser po phyag na gser gyi bum pa 'dzin pa :
lhor gos dkar mo sku mdog dmar mo phyag na zangs kyi bum pa 'dzin pa :
nub tu mA ma kI sku mdog sngon mo phyag na g.yu'i bum pa 'dzin pa :
byang du dam tshig sgrol ma sku mdog ljang gu phyag na shel gyi bum pa 'dzin pa :
kun kyang dar dang rin po ches brgyan pa :
bdud rtsi'i rgya mtsho'i dbus su pad+ma'i sdong po gcig bskyed :
snying khar chos kyi 'khor lo'i rtsa 'dab bzhi'i dbus su tsit+ta rin po che'i man shel gyi gur lta bu'i nang na :
pad zla'i steng du 'od mi 'gyur ba yab yum sku mdog sngon po tshe bum 'dzin pa :
de'i lte bar rdo rje rtse lnga pa'i lte bar nyi zla'i gwa'u kha sbyor gyi nang du tshe'i sa bon a dkar po'i nang du srog gi sa bon nr-i dud kha :
de'i nang du byin gyis brlabs pa'i sa bon hrIHdmar po :
de gsum la bsnyen pa'i sngags kyis bskor ba :
rta mgrin dmar po tshon gang ba g.yas dbyug to :
g.yon sdigs mdzub can :
zhal gcig phyag gnyis pa :
zhal phyir la gzigs pas tsit+ta'i sgo srung pa :
de'i phyi rol du pad 'dab bzhi'i steng du :
shar gyi pad 'dab la rnam snang dkar po :
lhor rin chen 'byung ldan ser po :
nub tu snang ba mtha' yas dmar po :
byang du don yod grub pa ljang gu :
thams cad kyang rang gi yum dang bcas pa :
tshe bum 'dzin cing dar dang rin po che'i rgyan gyis brgyan pa'o :
rang gi gdan gyi 'dab ma bzhi la :
shar du rdo rje rigs kyi DA ki ma sngon mo :
lhor rin chen DA ki ma ser mo :
nub tu pad+ma DA ki ma dmar mo :
byang du las kyi DA ki ma ljang gu :
tshe bum 'dzin cing rang rang gi yab dang bcas pa rin po che dang rus pas brgyan pa :
mu khyud la tshe la dbang ba'i rig 'dzin brgyud pa'i bla ma thams cad kyang sku gcer bu rin po che dang rus pas brgyan pa :
tshe bum bsnams nas bdag la dbang bskur byin gyis rlob pa :
phyi'i sna tshogs pad+ma la mkha' 'gro bdud 'dul ma :
mkha' 'gro zhi ba 'tsho :
rgya mtsho'i gling na gnas pa'i mkha' 'gro :
rdo rje phra men ma :
rdo rje las byed ma :
rin chen las byed ma :
pad+ma las byed ma :
karma las byed ma :
thams cad sku mdog sna tshogs la phyag na tshe'i bum pa bsnams pa'o :
yang dkyil 'khor gyi sgo bzhi la :
shar sgor rta gdong ma dkar mo g.yas lcags kyu :
lho sgor phag gdong ma ser mo g.yas zhags pa :
nub sgor seng gdong ma dmar mo g.yas lcags sgrog :
byang sgor khyi gdong ma ljang gu g.yas dril bu 'dzin pa :
phyag g.yon pa thams cad tshe bum 'dzin pa :
tshe 'gugs pa'i las byed par gyur par bsam mo :
de nas rang nyid kyi thugs ka'i sa bon dang sngags phreng las 'od zer 'phros pas chos kyi dbyings kyi pho brang nas mtsho skyes rdo rje'i lha tshogs thams cad thugs dam dbang gis byon par mdzad du gsol :
gnyis pa ye shes spyan 'dren pa ni /
hU~M:
sngon gyi bskal pa'i dang po la :
o rgyan yul gyi nub byang mtshams :
d+ha na ko Sha'i mtsho gling du :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
hU~M:
yul gyi ming ni o rgyan yul :
mA ra ti ka'i gnas mchog tu :
slob dpon pad+ma 'byung gnas la :
mtsho skyes rdo rje zhes kyang grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
hU~M:
phyogs bzhi mtshams brgyad gzhal yas nas :
rigs bzhi mkha' 'gro gshegs su gsol :
bdud 'dul ging bzhi gshegs su gsol :
dpa' bo dpa' mo gshegs su gsol :
dur khrod chen po'i gnas brgyad nas :
mkha' 'gro dpa' bo ma lus dang :
rig 'dzin chos skyong thams cad byon :
dbu skra thor tshugs ldems se ldem :
dar gyi cod pan pu ru ru :
glu len gar byed khyugs se khyug :
sil snyan mang po si li li :
rgyan cha mang po pu ru ru :
rol mo mang po ti ri ri :
dpa' bo'i bro brdung khrigs se khrig :
dpa' mo'i glu len kyu ru ru :
yi dam lha tshogs ya la la :
mkha' 'gro ma tshogs thibs se thib :
chos skyong las byed khyugs se khyug :
zhub can stong sde si li li :
lha srin sde brgyad sha ra ra :
g.yas na pho rgyud thibs si thib :
g.yon na mo rgyud thibs se thib :
dar gyi ru mtshon lhubs se lhub :
mkha' 'gro'i brda skad ti ri ri :
dpa' bo'i bshugs glu kyu ru ru :
dpa' mo'i gar byed shigs se shig :
hU~M gi sna glu di ri ri :
phaT kyi brda skad sangs se sang :
byin gyis brlab phyir gshegs su gsol :
gnas mchog 'di ru byin phob la :
sgrub mchog bdag la dbang bzhi skur :
mos pa'i bu la byin gyis rlobs :
sku gsung thugs kyi dngos grub stsol :
bgegs dang log 'dren bar chad sol :
mchog dang thun mong dngos grub stsol :
oM AHhU~M gu ru d+he wa DA ki nI dzaHhU~M baM ho :
zhes dang /
spyan 'dren bsdus pa ni /
chags med zla gam dbang gi dkyil 'khor nas :
pad+ma dbyings phyug he ru ka :
mtsho skyes rdo rje'i lha tshogs rnams :
'khor dang bcas te gshegs su gsol :
oM badzra gu ru pad+ma DA ki nI dzaHhU~M baM ho :
gsum pa bzhugs gsol ni /
stong gsum kun dang mnyam pa yi :
pad+ma 'dab brgyad ge sar bcas :
bde zhing yangs pa 'bul lags na :
dgyes pa'i tshul gyis bzhugs su gsol :
pad+ma ka ma lA ya satwaM:
bzhi pa dbang bskur ba ni /
rang gi thugs ka'i sa bon las 'od zer 'phros pas dbang gi lha rigs lnga yab yum spyan drangs :
de la oM badzra ar+g+haM nas shab+da pra tIts+tsha swA hA:
zhes pas mchod /
chos sku nam mkha' bzhin du dbyer med kyang //
gzugs sku 'ja' tshon bzhin du so sor gsal //
thabs dang shes rab mchog la mnga' brnyes pa'i //
rigs lnga bde bar gshegs la phyag 'tshal bstod //
ces bstod la /
ji ltar bltams pa tsam gyis ni :
lha rnams kyis ni khrus gsol ltar :
lha yi chu ni dag pa yis :
de bzhin bdag gis sku khrus gsol :
oM sarba ta thA ga ta a b+hi She ka ta sa ma ya shrI ye hU~M:
zhes bum pa'i chus spyi bo nas dbang bskur :
sgo gsum gyi dri ma dag :
dbang bzhi thob :
chu'i lhag ma yar lud pa las :
spyi bor snang ba mtha' yas yab yum :
dpral bar rdo rje sems dpa' yab yum :
rna ltag g.yas su rin chen 'byung ldan yab yum :
ltag par rnam par snang mdzad yab yum :
rna ltag g.yon du don yod grub pa yab yum rnams kyis dbu brgyan par gyur :
lnga pa phyag 'tshal ba ni /
hU~M:
skye 'gag 'gyur med phrin las rdzogs :
rang byung thugs rjes 'gro rnams sgrol :
yid bzhin dngos grub char 'beb pa'i :
mtsho skyes rdo rjer phyag 'tshal lo :
spros bral bde chen kun bzang mo :
bde stong gnyis med thabs shes sbyor :
bya byed yid chos rnam par dag :
yab yum gnyis med phyag 'tshal lo :
rigs bzhi mkha' 'gro ging dang bcas :
bdud 'dul la sogs mkha' 'gro brgyad :
rta gdong la sogs sgo ma bzhi :
dkyil 'khor lha tshogs phyag 'tshal lo :
drug pa mchod pa la phyi nang gsang mchod ni /
hrI:
bla ma yi dam mkha' 'gro la :
lha rdzas phyi mchod 'bul ba ni :
yon chab khrus chab bdug spos dang :
me tog mar me dri chab dang :
zhal zas rol mo mchod pa'i tshogs :
dkyil 'khor lha tshogs rnams la 'bul :
hrI:
bla ma yi dam mkha' 'gro la :
rang byung nang mchod 'bul ba ni :
dbang po rnam lnga'i me tog mchod :
gsur chen dud pa'i bdug spos mchod :
zhun chen snang gsal mar mes mchod :
rdo rje dri chu byugs pas mchod :
bdud rtsi dri chen zhal zas mchod :
rkang gling thod rnga rol mos mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
gu ru d+he ba DA ki nI ma hA pany+tsa sarba pU dza ho :
hrI:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang nas :
byang sems dkar dmar bde ba'i mchog :
bde ba'i ro snyoms mchod par 'bul :
sku lus rgyas phyir bzhes su gsol :
khyad par mchod pa ni /
'khor lo nor bu btsun mo dang :
blon po glang po rta mchog dang :
dmag dpon rin chen bdun po ni :
dkyil 'khor lha tshogs rnams la 'bul :
gzugs dang sgra dang dri dang ni :
ro dang de bzhin reg bya ste :
'dod pa'i yon tan lnga po yang :
dkyil 'khor lha tshogs rnams la 'bul :
sgeg mo phreng ba glu ma gar :
bdug spos me tog mar me dri :
phyi nang lha mo brgyad po yang :
dkyil 'khor lha tshogs rnams la 'bul :
gu ru de wa DA ki nI bo d+hi tsit+ta ma hA pU dza ho :
sman raka gtor mchod ni /
bdag bskyed skabs 'dir sngags mchod tsam gyis 'thus kyang mdun bskyed skabs su bshad pa ltar spro na /
sman mchod ni /
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
dug lnga sel ba'i bdud rtsi 'di :
ji snyed sangs rgyas thams cad dang :
byang chub sems dpa'i tshogs bcas kyi :
thugs dam gnyis med bskul ba yin :
'di ni sngon gyi dam tshig go :
bzhes shig bcom ldan lha yi lha :
bzhes te kun tu dgyes par mdzod :
'phrul gyi dngos grub bstsal du gsol :
ma hA sarba pany+tsa a mr-ita kha raM khA hi :
brgyud mchod spro na /
mtha' yas tshe dpag med mgon pad+ma 'byung //
mtsho rgyal khri srong nyang ral yab sras sogs //
brgyud srol kun 'dus pad+ma mdo sngags gling //
rig 'dzin bla ma'i zhal du oM AHhU~M//
mtsho skyes rdo rje rigs lnga yab yum dang //
dbang chen rta mgrin rigs bzhi'i mkha' 'gro ging //
bdud 'dul ma brgyad sgo skyong gdong mo bzhi //
dkyil 'khor lha tshogs zhal du oM AHhU~M//
'chi med sku brnyes tshe dbang rig pa 'dzin //
bar chad bgegs 'dul bka' gter srung ma'i tshogs //
snang srid dag pa rab 'byams tshe yi lha //
ye rdzogs lhun 'byams chen por oM AHhU~M//
de nas rang gi gnas gsum du reg nas /
bo d+hi tsit+ta oM:
bo d+hi tsit+ta A:
bo d+hi tsit+ta hU~M:
zhes myang /
rak+ta 'bul ba ni /
hU~M:
b+han+d+ha 'bar ba'i snod mchog tu :
ci 'byor khrag sna sna tshogs dang :
mu dra rak+ta bde ba'i mchog :
mAM sa rak+ta bcud kyi mchog :
'byung ba pad+ma'i rak+ta mchog :
khrag sna stong la bsdus byas nas :
thabs shes rang bzhin phyag rgya yum :
sngags dang phyag rgyas byin brlabs pa'i :
thugs dam bskang ba'i rak+ta 'di :
ji snyed sangs rgyas thams cad dang :
byang chub sems dpa'i tshogs bcas kyi :
thugs dam gnyis med bskul ba yin :
'di ni sngon gyi dam tshig go :
bzhes shig bcom ldan lha yi lha :
bzhes te kun tu dgyes par mdzod :
'phrul gyi dngos grub bstsal du gsol :
ma hA rak+ta dz+wa la kha raM khA hi :
gtor ma 'bul ba ni /
hU~M:
phyi snod thams cad b+han+d+ha'i zhal bu la :
nang bcud thams cad sha lnga bdud rtsi lnga :
sngags dang phyag rgyas byin brlabs pa'i :
thugs dam skong ba'i gtor ma 'di :
ji snyed sangs rgyas thams cad dang :
byang chub sems dpa'i tshogs bcas kyi :
thugs dam gnyis med bskul ba yin :
'di ni sngon gyi dam tshig go :
bzhes shig bcom ldan lha yi lha :
bzhes te kun tu dgyes par mdzod :
'phrul gyi dngos grub bstsal du gsol :
ma hA ba lin+ta la kha raM khA hi :
bdun pa bstod pa ni /
hrI:
rig 'dzin mtsho skyes rdo rje dang :
man+dA ra ba yum dang bcas :
mdog dmar tshe yi bum pa 'dzin :
dkyil 'khor gtso la phyag 'tshal bstod :
bcom ldan mgon po tshe dpag med :
yum chen mA ma kI dang bcas :
sku mdog dmar po tshe bum 'dzin :
spyi gtsug bde chen bzhugs la 'dud :
mi bskyod la sogs yab lnga dang :
mA ma kI sogs yum lnga dang :
dpa' bo chen po rta mgrin rgyal :
snying gar bzhugs pa rnams la 'dud :
sangs rgyas spyan dang mA ma kI:
gos dkar mo dang sgrol ma ste :
'byung bzhi dag pa'i ngo bo nyid :
lte bar bzhugs pa rnams la 'dud :
rdo rje rin chen pad+ma dang :
las kyi mkha' 'gro rnam pa bzhi :
rnam thar bzhi yi ngo bo nyid :
mkha' 'gro bzhi la phyag 'tshal bstod :
tshe la dbang dang lhun gyis grub :
phyag rgya chen po'i rig 'dzin dang :
mkha' 'gro bdud 'dul la sogs pa'i :
dkyil 'khor lha tshogs phyag 'tshal bstod :
dkyil 'khor chen po'i sgo bzhi nas :
rta gdong la sogs sgo ma bzhi :
lcags kyu zhags pa lcags sgrog dril :
sgo ba bzhi la phyag 'tshal bstod :
gnyis pa bsnyen pa bzla ba ni :
bdag gi thugs kar nyi zla'i gwa'u kha sbyor gyi nang du tshe'i sa bon a dkar po :
srog gi sa bon nr-iHdud kha :
byin gyis brlabs pa'i sa bon hrIHdmar po gsum la rtsa sngags kyis g.yas skor du 'khor ba'i sngags phreng dang sa bon las 'od zer 'phros pas dkyil 'khor gyi lha tshogs rnams kyi thugs kar thim pas thugs dam gyi rgyud bskul nas de las dpa' bo dpa' mo lcags kyu zhags pa thogs pa mang po 'phros pas srid pa gsum gyi lha 'dre mi gsum gyi tshe dang dbang thang bsod nams longs spyod bkrag dang gzi mdangs thams cad bkug ste lha tshogs thams cad kyi phyag gi bum pa gang bar   bsam :[ \u0fcb ]khyad par du sprul pa'i mkha' 'gro ma rnams kyis ri rab kyi rming nas bzlog :
rgya mtsho'i gting nas sprugs :
'chi bdag gshin rje'i klad pa brgyar bkas pa'i nang nas tshe dang srog gi dwangs ma nr-iHrnams dbang du bsdus te lha rnams kyi bum pa la thim :[ \u0fcb ]yang 'od zer lcags kyu lta bu 'phros pas phyogs bcu'i bde bar gshegs pa dang :
bla ma yi dam mkha' 'gro thams cad kyi dbu'i gtsug tor sku'i smin mtshams mgul gyi bum pa thugs kyi dpal be'u lte ba'i 'khor lo gsang ba'i sbyor mtshams nas 'chi med kyi bdud rtsi spyan drangs nas spyi bo'i 'od dpag med kyi tshangs bug tu thim :[ \u0fcb ]de nas dkyil 'khor gyi lha tshogs rnams kyi bum pa nas bdud rtsi 'od zer gyi tshul du byung nas 'od dpag med kyi skur thim :
'od dpag med kyi sku las bdud rtsi'i chu rgyun byung ba bdag gi tshangs bug nas bab :
ye shes sems dpa'i thugs ka na tshe'i snying po a dkar po :
srog gi snying po nr-iHdud kha :
byin gyis brlabs pa'i sa bon hrIHdmar po la thim pas yig 'bru bkrag mdangs dang ldan par gyur nas 'chi med tshe'i rig 'dzin thob :
bdud rtsi'i 'od zer rigs lnga yab yum gyi skur thim :
yang bdud rtsi lte ba'i 'byung ba bzhi'i lha mo'i bum par thim :
de nas bdud rtsi lud pa las lte ba sprul pa'i 'khor lo ltem gyis gang nas rgyas te rkyal pa 'o mas gang ba lta bur lus bdud rtsis rgyas te ba spu'i bu ga nas zil pa phrom gyis song ba las gser gyi rdo rjes gtams pa'i rdo rje'i ra ba las drag po me'i tshwa tshwa kyi li li 'khor bar gyur par bsam :
dmigs rkang de bzhi po'ang rim pa bzhin byas la tshe bsnyen bzla dgos te /
gzhung las /
de'ang thun dang po la :
srid pa gsum gyi tshe dpal dbang du bsdus :
thun gnyis pa la 'chi bdag gshin rje'i lag nas tshe 'phrog :
thun gsum pa la bde bar gshegs pa'i byin rlabs bsdu :
thun bzhi pa la bum pa las dngos grub blangs :
thun bar du tshe rgyas la 'khor 'das kyi tshe dpal dbang du bsdus nas bstims la rig 'dzin tshe'i snying po 'di bzla'o :
oM AHhU~M badzra gu ru pad+ma DA ki nI tshe b+h+rU~M badzra A yu She hU~M A:
ha ri ni sa ra tsa hri ya tshe b+h+rU~M badzra A yu She hU~M A:
oM hU~M trAM hrIHAHtshe b+h+rU~M badzra A yu She hU~M A:
zhes rtsa sngags dang /
mtshan brgya rtsa brgyad pa'i gzungs kyang bzlas nas mthar /
las sbyor sngags /
oM hU~M trAM hrIHAHA yur+dz+nyA na d+ha ra d+ha ra :
d+hi ri d+hi ri :
de hi de hi swA hA:
thun tha ma la rdzogs rim bsgom pa ni /
dkyil 'khor lha tshogs 'od dpag med kyi bum par thim :
bum pa'i bdud rtsis rang gi tsit+ta lha dang bcas pa gang bar bsam :
gdan gyi pad 'dab bzhi bum sku ltar zlum par bsam :
de nas /
spyi bo'i 'od dpag med kyi thugs ka'i hrIHlas A li 'od zer dmar shad kyis byung ba g.yon skor du spras :
yang kA li dkar shad kyis byung ba g.yas skor du spras :
spyi bo'i 'od dpag med tshangs bug tu byon nas tsit+ta'i bum sku'i steng du gur gyi tog ltar khyab ste byin gyis brlabs par gyur par bsam dbyangs gsal dang yig brgyas kha bskang /
ye d+har gyis brtan par byas la mchod bstod 'bul /
spro na yan lag bdun pa dang skyabs 'gro sems bskyed yig rnying du skabs 'dir 'byung bas sgrub thabs kyi dbur yod pa nyid blang ngo //
gsum pa tshe'i rig 'dzin bskul zhing tshe 'gugs pa ni /
hU~M/
sngon gyi bskal pa'i dang po la :
sogs spyan 'dren ltar dang /
hrI:
ma chags pad+ma dbang gi sogs 'og mdun bskyed kyi skabs su yod pa ltar brjod /
mdun bum sgrub pa dang sbrel na 'dir tshe 'gugs gtang mi dgos pas gong gi bzlas pa'i 'phros su bum sgrub la 'jug go
/gnyis pa bum pa sgrub pa la bdun las /
dang po lha bskyed pa ni /
a mr-itas bsang /
swa b+hA was sbyang /
stong pa'i ngang las paM las pad+ma a las zla ba'i dkyil 'khor gyi dbus su b+h+rU~M 'od du zhu ba las byung ba'i rin po che'i bum pa mtshan nyid dang ldan pa :
zhabs zhum pa :
lto ba ldir ba :
mgrin pa phra ba :
mchu 'phyang ba :
kha g.yel ba :
dpag bsam shing gis kha brgyan pa :
lha'i gos kyi mgul chings byas pa :
phyi bum pa'i dbyibs la nang gzhal yas khang gi nang du lnga lnga nyi shu rtsa lngas gang ba'i dbus su oM hU~M trAM hrIHA:
de rnams 'od du zhu ba las byung ba'i bcud sna tshogs kyis gang ba'i dam tshig bdud rtsi chen por gyur :
de'i kha rgyan gyi dbus su AHlas ka pA la phyi rin po che sna lnga las grub pa :
nang bdud rtsi mu tig dkar po dri ma med pa lta bur gyur :
de'i dbus su thig bzhi btab pas re mig dgur gyur pa'i dbus su byang chub kyi sems dkar po las hU~M dang mUM:
shar du dri chen las oM dang lAM:
lhor sha chen las swAM dang mAM:
nub tu pad+ma rak+ta las AM dang pAM:
byang du dri chu las hA dang tAM:
de las 'od zer 'phro 'dus gcig tu gyur pa las :
dbus su rdo rje sems dpa' yab yum sngon po :
shar du rnam par snang mdzad yab yum dkar po :
lhor rin chen 'byung ldan yab yum ser po :
nub tu snang ba mtha' yas yab yum dmar po :
byang du don yod grub pa yab yum ljang gu ste rigs lnga yab yum snyoms par zhugs pa'i byang chub kyi sems kyi 'od zer gyis phyogs bcu na bzhugs pa'i bde bar gshegs pa rnams la mnyes pa'i mchod pa 'bul :
byin rlabs nus mthu thams cad tshur 'dus :
rigs lnga yab yum la thim :
oM AHhU~M:
hU~M badzra d+h+r-ika?:
mUM d+hA twI shwa rI:
oM dzi na dzika?:
lAM dwe Sha ra ti :
swA rat+na d+h+r-ika?:
mAM mo ha ra ti :
AM a ro lika?:
pAM rA ga ra ti :
hA pra dz+nyA d+h+r-ika?:
tAM badzra ra ti :
oM AHhU~M sarba pany+tsa a mr-ita hU~M hrIHTha :
rigs lnga yab yum 'od du zhu ba las bdud rtsi'i rgya mtsho dkar la dmar ba'i mdangs chags pas b+han+d+ha gang bar gyur par bsam :
de'i steng du sin+d+hu ra'i me long mi dmigs pa las :
e las chos 'byung bsnol ba'i dbus su paM las pad+ma 'dab ma bzhi pa'i dbus su hrI:
shar du ha :
lhor ri :
nub tu ni :
byang du sa :
de rnams las :
'od zer 'phros 'dus yongs su gyur pa las :
dbus su slob dpon pad+ma 'byung gnas sku mdog dkar la dmar ba'i mdangs chags pa :
zhal gcig phyag gnyis pa phyag g.yas gser gyi rdo rje rtse lnga pa thugs kar 'dzin pa :
g.yon pa mnyam gzhag gi steng du ka pA la 'chi ba med pa'i ye shes kyi bdud rtsis gang ba 'dzin pa :
kha T+wAM ga mchan khung g.yon du btsugs pa :
zhabs rdo rje skyil krung du bzhugs pa :
sku la za 'og gi ber chen gsol ba :
dbu la sha ba'i mnyen zhu dang :
rgod kyi ldem 'phrul dar sna lnga dang :
me long lnga dang bcas pas brgyan cing gsol ba :
gdan gyi pad+ma 'dab bzhi'i steng du shar du rdo rje mkha' 'gro ma dkar mo :
lhor rin chen mkha' 'gro ma ser mo :
nub tu pad+ma mkha' 'gro ma dmar mo :
byang du las kyi mkha' 'gro ma ljang gu :
g.yas pa thams cad kyis rdo rje dang :
rin po che dang :
pad+ma dang :
ral gris mtshan pa'i gri gug 'dzin pa :
g.yon pa thams cad kyis thod pa khrag gis gang ba 'dzin pa :
gcer bu rus pa'i rgyan can :
zhabs g.yas bskum g.yon brkyang pa :
ye shes kyi me 'bar ba'i dbus na bzhugs pa'o :
phyag gi ka pA la'i nang du ye shes kyi bdud rtsi 'khyil pa'i dbus su rdo rje sems dpa' yab yum sngo :
shar du rnam par snang mdzad yab yum dkar :
lho ru rin chen 'byung ldan yab yum ser :
nub tu snang ba mtha' yas yab yum dmar :
byang du don yod grub pa yab yum ljang :
shar sgor las bum gyi nang du paM las pad+ma a las zla ba raM las nyi ma'i steng du :
hU~M las rdo rje hU~M gis mtshan pa las 'od zer 'phro 'dus gcig tu gyur pa las :
khro bo bdud rtsi 'khyil pa sku mdog sngon po zhal gcig phyag gnyis pa phyag g.yas rdo rje :
g.yon dril bu bsnams pa :
dbu skra ser po gyen du brdzes pa :
spyan gsum dmar zhing zlum pa :
mche ba rab tu gtsigs pa :
zhabs g.yas brkyang g.yon bskum gyis ye shes kyi me rab tu 'bar ba'i dbus na bzhugs pa'o :
lha tshogs de dag thams cad kyi spyi bor oM:
mgrin par A:
thugs kar hU~M las 'od zer 'phros pas lho nub rnga yab kyi gling nas gu ru zhi ba lha lnga dang :
khro bo bdud rtsi 'khyil pa la sangs rgyas dang byang chub sems dpa'i tshogs kyis bskor ba spyan drangs par gyur :
gu ru de wa DA ki nI sa pa ri wA ra badzra sa ma ya dza dza :
gnyis pa spyan 'dren ni /
hU~M:
yul gyi ming ni rnga yab gling :
zangs mdog dpal ri'i gnas mchog tu :
pad+ma 'od kyi gzhal yas nas :
grub pa mthar phyin dngos grub brnyes :
slob dpon pad+ma rgyal po la :
pad+ma thod phreng zhes kyang grags :
'khor du mkha' 'gro mang pos bskor :
khyed kyi rjes su bdag sgrub kyis :
byin gyis brlab phyir gshegs su gsol :
gsum pa bzhugs gsol ni /
bcom ldan 'dir ni byon pa legs :
bdag cag bsod nams skal bar ldan :
bdag gi mchod yon bzhes nas kyang :
'di nyid du ni bzhugs su gsol :
stong gsum kun dang mnyam pa yi :
pad+ma 'dab brgyad ge sar bcas :
bde zhing yangs pa 'bul lags na :
dgyes pa'i tshul gyis bzhugs su gsol :
dzaHhU~M baM ho :
e h+ye hi pad+ma ka ma lA ya satwaM:
bzhi pa dbang bskur ba ni /
slar yang thugs ka'i hrIHlas 'od zer 'phros pas dbang gi lha rnams spyan drangs :
pany+tsa ku la sa pa ri wA ra ar+g+haM nas /
shab+da pra tIts+tsha swA hA:
zhes mchod /
ji ltar bltams pa tsam gyis ni :
zhes pa nas /
shrI ye hU~M:
zhes bum pa'i chus spyi bo nas dbang bskur :
sgo gsum gyi dri ma dag :
dbang bzhi thob :
chu'i lhag ma yar lud pa las gtso 'khor rnams la rigs kyi bdag pos dbur brgyan :
khro bo bdud rtsi 'khyil pa la don yod grub pas dbu brgyan par gyur :
lnga pa mchod pa 'bul ba ni /
hrI:
bla ma yi dam mkha' 'gro la :
lha rdzas phyi mchod 'bul ba ni :
me tog bdug spos mar me dri :
zhal zas rol mo la sogs pa :
spyan shangs thugs dang sku lus dang :
zhal dang snyan du mchod pa 'bul :
gu ru de ba DA ki nI ar+g+haM nas /
shab+da pra tIts+tsha swA hA:
hrI:
bla ma yi dam mkha' 'gro la :
rang byung nang mchod 'bul ba ni :
dbang po rnam lnga'i me tog mchod :
gsur chen dud pa'i bdug spos mchod :
zhun chen snang gsal mar mes mchod :
rdo rje dri chu byugs pas mchod :
bdud rtsi dri chen zhal zas mchod :
rkang gling thod rnga rol mos mchod :
dug gsum sku gsung thugs su mchod :
dug lnga ye shes lnga ru mchod :
snang srid phyag rgya bzhi ru mchod :
gu ru d+he ba DA ki nI ma hA pany+tsa sarba pU dza ho :
hrI:
bla ma yi dam mkha' 'gro la :
gnyis med gsang mchod 'bul ba ni :
yab yum gnyis med mkha' gsang nas :
byang sems dkar dmar bde ba'i mchog :
bde ba'i ro snyoms mchod par 'bul :
sku lus rgyas phyir bzhes su gsol :
gu ru de ba DA ki nI bo d+hi tsit+ta ma hA pU dza ho :
drug pa bstod pa ni /
hrI:
ma bcos spros bral bla ma chos kyi sku :
bde chen longs spyod bla ma chos kyi rje :
pad sdong las 'khrungs bla ma sprul pa'i sku :
sku gsung thugs ldan rdo rje 'chang la bstod :
sku ni mi 'gyur kun tu bzang po'i sku :
gsung ni mi 'gag mnyam nyid rig pa'i gsung :
thugs ni mi g.yo smra bsam brjod las 'das :
sku gsung thugs ldan pad+ma rgyal la bstod :
'gro ba'i don du rang byung 'od dpag med :
bkra shis yon tan du mas brgyan pa'i sku :
'jig rten dbang sgyur pad+ma rgyal po'i sras :
rdo rje thod phreng rtsal la phyag 'tshal bstod :
zhi ba'i las mdzad rdo rje mkha' 'gro ma :
rgyas pa'i las mdzad rin chen mkha' 'gro ma :
dbang gi las mdzad pad+ma mkha' 'gro ma :
mngon spyod las mdzad las kyi mkha' 'gro ma :
rigs bzhi mkha' 'gro'i sku la phyag 'tshal bstod :
hU~M:
'jigs pa'i hU~M sgra nges sgrog cing :
bgegs rnams ma lus 'joms mdzad pa :
dngos grub ma lus stsol ba'i lha :
bgegs kyi dgra la phyag 'tshal bstod :
bdun pa bsnyen pa ni :
bdag gi thugs ka nas 'od zer 'phros pas mdun gyi lha tshogs rnams kyi thugs rgyud bskul :
de rnams kyi thugs ka nas 'od zer 'phros :
'khor 'das snod bcud kyi tshe dpal thams cad bsdus te bdag mdun gyi lha rnams la thim pas 'chi med tshe'i rig 'dzin 'grub par gyur :
ces dmigs te gzungs thag blangs la /
oM AHhU~M badzra gu ru pad+ma DA ki ni sogs gtso bo dang /
'khor la ha ri ni sa sogs bzla /
las bum la bdud rtsi 'khyil ba'i sku las bdud rtsi babs pas bum pa gang bar bsams la /
oM badzra a mr-ita kuN+Da lI ha na ha na hU~M phaT:
ces bzla /
slar yang /
bdag gi thugs ka'i hrIHlas 'od zer 'phros :
gu ru zhi ba lha lnga'i thugs kar phog pas :
zhi ba lha lnga'i thugs ka nas 'od zer lcags kyu'i dbyibs can dpag tu med pa 'phros pas :
'khor 'das kyi tshe dpal thams cad bkug nas phyag gi ka pA la'i nang du rigs lnga yab yum gyi spyi bor thim :
sbyor ba mdzad nas sku bde ba skyes par gyur par bsam la /
slar yang mchod cing bstod nas /
gu ru zhi ba lha lnga 'od du zhu ba las sin+d+hu ra'i rang bzhin du gyur cing bdud rtsi 'khyil pas dkyil 'khor gyi bya ba mthar phyin pa'i phrin las mdzad par gyur par bsam mo :
gsum pa mdun bskyed sgrub pa la bcu las /
dang po dkyil 'khor bskyed pa ni /
mdun gyi dkyil 'khor oM badzra a mr-ita sogs kyis bsang /
oM swa b+hA wa sogs kyis sbyang /
stong pa nyid du gyur :
stong pa'i ngang las :
nam mkhar sems nyid kyi ngo bo hrIHdmar po :
hrIHde las trAM chad :
trAM rat+na maN+Da la hU~M:
trAM las rin po che sna tshogs las grub pa'i gzhal yas khang gru bzhi sgo bzhi rgyan rta babs bang rim bzhi bzhi dang ldan pa :
de'i phyi rol du gru khyams zla gam 'khor yug dur khrod kyi ra ba :
de'i phyi rol du pad+ma rdo rje'i rwa ba me ris bskor ba :
de'i nang chos 'byung gi gzhal yas khang gi nang du dbus su pad+ma 'dab bzhi :
de'i phyi rol du mu khyud kyi pad+ma 'dab brgyad dang bcas pa :
chos 'byung gi dbus su hrIHlas paM chad :
paM pad+ma maN+Da la :
lha rnams kyi pad+ma'i gdan :
a chad pa las a tsan+d+ra maN+Da la :
zla ba'i gdan dkar la zlum pa :
ma chad pa las :
ma sUr+ya maN+Da la :
nyi ma'i dkyil 'khor gyi dbus kyi hrIHlas 'od zer 'phros :
'phags pa mchod :
sems can gyi don byas :
tshur 'dus yongs su gyur pa las :
mdun du mtsho skyes rdo rje sku mdog dmar po zhal gcig phyag gnyis pa :
rdo rje dang dril bu thugs kar bsnol ba'i bar du tshe'i bum pa dpag bsam shing gis kha brgyan pa 'dzin pa :
zhabs gnyis brkyang bskum gyi tshul du bzhugs pa :
de'i pang na yum man+dA ra ba dmar mo tshe bum 'dzin pas yab kyi mgul nas 'khyud pa :
gnyis ka'ang spyan gsum mche ba gtsigs pa :
rin po che dang rus pa'i rgyan gyis brgyan cing ye shes kyi me 'bar ba'i dbus na bzhugs pa'o :
de'i spyi bor pad zla'i steng du mgon po tshe dpag med longs spyod rdzogs sku'i cha byad can :
yum mA ma kI dang gnyis su med par 'khril ba yab yum gnyis ka sku mdog dmar po tshe'i bum pa 'dzin pa :
rin po che'i rgyan rnam pa sna tshogs kyis brgyan pa :
de'i phyi rol du pad+ma 'dab bzhi'i steng du :
shar gyi 'dab ma la rnam snang dkar po :
lhor rin chen 'byung ldan ser po :
nub tu 'od dpag med dmar po :
byang du don yod grub pa ljang gu :
thams cad kyang rang rang gi yum la 'khril ba :
tshe'i bum pa 'dzin cing rin po che'i rgyan gyis brgyan pa'o :
rang gi gdan gyi pad 'dab bzhi la :
shar du rdo rje DA ki ma sngon mo :
lhor rin chen DA ki ma ser mo :
nub tu pad+ma DA ki ma dmar mo :
byang du las kyi DA ki ma ljang gu :
thams cad kyang tshe bum 'dzin cing rang rang gi yab dang bcas pa rin po che dang rus pa'i rgyan gyis brgyan pa :
phyi'i mu khyud de la tshe la dbang ba'i rig 'dzin brgyud pa'i bla ma thams cad sku gcer bu la rin po che dang rus pa'i rgyan gyis brgyan pa :
thams cad kyi phyag na tshe'i bum pa bsnams nas bdag la dbang bskur zhing byin gyis brlabs pa :
phyi'i sna tshogs pad 'dab la mkha' 'gro bdud 'dul ma :
zhi ba 'tsho :
rgya mtsho'i gling na gnas pa'i mkha' 'gro ma :
rdo rje phra men ma :
rdo rje las byed ma :
rin chen las byed ma :
pad+ma las byed ma :
karma las byed ma :
thams cad kyang sku mdog sna tshogs pa :
phyag na tshe'i bum pa bsnams pa :
sgo bzhi la shar sgor rta gdong ma dkar mo :
lho sgor phag gdong ma ser mo :
nub sgor seng gdong ma dmar mo :
byang sgor khyi gdong ma ljang gu :
thams cad kyang phyag g.yas lcags kyu zhags pa :
lcags sgrog dril bu 'dzin pa :
g.yon pa kun gyis tshe'i bum pa 'dzin pa'o :
rang gi thugs ka'i sa bon las 'od zer 'phros pas tshe dpag med zla gam dbang gi dkyil 'khor nas gu ru mtsho skyes rdo rje'i dkyil 'khor la sangs rgyas dang byang chub sems dpa'i tshogs kyis bskor ba badzra sa ma ya dza dza :
gnyis pa spyan 'dren pa nas /
bdun pa bstod pa'i bar gong gsal bdag bskyed ltar tshang ba btang /
brgyad pa bsnyen pa ni /
bdag gi thugs ka nas 'od zer 'phros pas dun gyi lha tshogs rnams kyi thugs rgyud bskul :
de rnams kyi thugs ka nas 'od zer 'phros :
'khor 'das snod bcud kyi tshe dpal thams cad bsdus te bdag mdun gyi lha rnams la thim pas 'chi med tshe'i rig 'dzin 'grub par gyur zhes bum sgrub ltar dmigs la gtso 'khor rtsa sngags la bzlas pa'i dngos gzhi dang /
mtshan brgya rtsa brgyad pa'i gzungs kyang ci nus bzla /
mdun bskyed sgrub pa'i dngos gzhi byed skabs gong gsal srid pa gsum gyi tshe bcud bsdu ba sogs thun bzhi'i dmigs gnad rnams kyang sbyar /
mthar las sngags kyang ji ltar 'os par bzla'o //
dgu pa tshe 'gugs pa ni /
gong gi spyan 'dren skabs bzhin tshig bdun gsol 'debs sngon du 'gro bas /
tshe'i rig 'dzin bskul ba ni /
mda' dar g.yab la /
hrI:
ma chags pad+ma dbang gi dkyil 'khor nas :
dus gsum sangs rgyas kun gyis dbang bskur cing :
'chi med tshe dbang rig 'dzin grub pa'i sku :
mtsho skyes rdo rje pad+ma thod phreng rtsal :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
'chi med rdo rje'i sku thob mdzod :
gnyis med yum chen man+dA ra :
shes rab rang bzhin bde ster ma :
dga' ba bzhi yi ngo bo nyid :
dpal ldan rdo rje rnal 'byor ma :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
'chi med rdo rje'i sku thob shog :
spyi gtsug bde chen 'khor lo nas :
bcom ldan mgon po tshe dpag med :
yum chen sdud byed mA ma kI:
yab yum gnyis su med pa ru :
mi rtog gnyis su med par sbyor :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
'chi med rdo rje'i sku thob shog :
hU~M:
shar phyogs rdo rje stong ldan khri steng nas :
rdo rje mkha' 'gro dpa' bo ging dang 'khril :
zhe sdang rnam dag me long ye shes ngang :
rdo rje'i rigs te bgegs tshogs zhi bar mdzod :
khyed ni tshe yi rig 'dzin sogs gong gi sh+lo ka 'gre
/hU~M:
lho phyogs rin chen stong ldan khri steng nas :
rin chen mkha' 'gro dpa' bo ging dang 'khril :
nga rgyal rnam dag mnyam nyid ye shes ngang :
rin chen rigs te tshe dpal rgyas par mdzod :
khyed ni\u0f8e
hU~M:
nub phyogs pad+ma stong ldan khri steng nas :
pad+ma mkha' 'gro dpa' bo ging dang 'khril :
'dod chags rnam dag sor rtog ye shes ngang :
pad+ma'i rigs te snang ba dbang du sdus :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
'chi med rdo rje'i sku thob shog :
hU~M:
byang phyogs rgya gram stong ldan khri steng nas :
las kyi mkha' 'gro dpa' bo ging dang 'khril :
phrag dog rnam dag bya grub ye shes ngang :
las kyi rigs te bar chad dgra bgegs thul :
khyed ni\u0f8e
hU~M:
sprul pa'i gnas mchog dur khrod gnas brgyad nas :
mkha' 'gro bdud 'dul mkha' 'gro zhi ba 'tsho :
mkha' 'gro las mdzad rdo rje phra men ma :
rgya mtsho'i gling na gnas pa'i mkha' 'gro bzhi :
sna tshogs las mdzad dngos grub char 'beb ma :
khyed ni\u0f8e
dkyil 'khor chen po'i pho brang sgo bzhi nas :
rta gdong phag gdong seng gdong khyi gdong ma :
lcags kyu zhags pa lcags sgrog dril bu bsnams :
byams sogs tshad med bzhi yi ngo bo nyid :
khyed ni tshe yi rig 'dzin lha :
khyed kyi rjes su bdag sgrub kyis :
tshe yi dngos grub bdag la stsol :
'chi med rdo rje'i sku thob shog :
oM badzra A yur+dz+nyA na swA hA:
sarba sid+d+hi pha la hU~M A:
chags med zla gam dbang gi dkyil 'khor du :
pad+ma dbyings phyug he ru ka :
mtsho skyes rdo rje tshe yi lha :
man+dA ra ba yum dang bcas :
phyag na tshe yi bum pa bsnams :
'chi med bdud rtsis bkang nas ni :
rdo rje tshe dbang grub pa'i las mdzod cig :
rnal 'byor bdag cag 'khor bcas kyi :
tshe dpal nyams ni ma nyams te :
gal te nyams par gyur na ni :
bdud dang gshin rje'i lag nas tshe khug cig :
khug cig khug cig tshe khug cig :
drongs shig drongs shig tshe drongs shig :
rdo rje tshe yi dngos grub bstsal du gsol :
gu ru yab yum spyi gtsug nas :
bcom ldan mgon po tshe dpag med :
mA ma kI dang gnyis med 'khril :
phyag na tshe yi bum pa bsnams :
gong gi tshig rkang bcu kun la 'gre
/hU~M:
shar gyi phyogs nas tshe 'gug ma :
rdo rje rigs kyi mkha' 'gro ma :
dpa' bo ging dang gnyis med 'khril :
phyag na tshe yi\u0f8e
hU~M:
lho yi phyogs nas tshe 'gug ma :
rin chen rigs kyi mkha' 'gro ma :
dpa' bo ging dang gnyis med 'khril :
phyag na tshe yi\u0f8e
hU~M:
nub kyi phyogs nas tshe 'gug ma :
pad+ma rigs kyi mkha' 'gro ma :
dpa' bo ging dang gnyis med 'khril :
phyag na tshe yi\u0f8e
hU~M:
byang gi phyogs nas tshe 'gug ma :
las kyi rigs kyi mkha' 'gro ma :
dpa' bo ging dang gnyis med 'khril :
phyag na tshe yi\u0f8e
hU~M:
phyogs mtshams kun nas tshe 'gug ma :
byin rlabs bde ster mkha' 'gro'i tshogs :
sna tshogs dngos grub char 'beb ma :
phyag na tshe yi\u0f8e
hU~M:
sgo bzhi'i gnas nas tshe 'gug ma :
rta gdong la sogs sgo ma bzhi :
tshad med bzhi yi dngos grub 'beb :
phyag na tshe yi\u0f8e
hU~M:
shar phyogs dri za'i lag nas tshe khug cig :
lho phyogs gshin rje'i lag nas tshe khug cig :
nub phyogs klu yi lag nas tshe khug cig :
byang phyogs gnod sbyin lag nas\u0f8e
shar lho me lha'i lag nas\u0f8e
lho nub srin po'i lag nas\u0f8e
nub byang rlung lha'i lag nas\u0f8e
byang shar dbang ldan lag nas\u0f8e
steng phyogs nyi zla gza' skar lag nas\u0f8e
'og phyogs klu dang sa bdag lag nas\u0f8e
khug cig khug cig tshe khug cig :
drongs shig drongs shig tshe drongs shig :
ya bdud rgyal po'i lag nas tshe khug cig :
ma bdud rgyal mo'i lag nas\u0f8e
'jigs pa'i bdud bzhi'i lag nas\u0f8e
mgyogs pa'i btsan bzhi'i lag nas\u0f8e
khug cig khug cig tshe khug cig :
drongs shig drongs shig tshe drongs shig :
tshe zad pa yod na bsnan du gsol :
tshe chad pa yod na mthud du gsol :
tshe ral ba yod na drub tu gsol :
tshe gas pa yod na sbyor du gsol :
bdag cag rnal 'byor 'khor bcas la :
mi 'chi tshe yi dngos grub stsol :
mi zad nor gyi dngos grub stsol :
tshe dbang mchog gi dngos grub stsol :
tshe mi nub pa yi rgyal mtshan dang :
tshe mi 'gyur ba yi g.yung drung dang :
tshe mi shigs pa yi rdo rje dang :
tshe nyi zla dang ni mnyam gyur cig :
rdo rje tshe yi dngos grub bstsal du gsol :
oM AHhU~M badzra gu ru pad+ma DA ki nI tshe b+h+rU~M:
oM badzra A yu She hU~M A:
aM gu sha ya dza dza :
dzaHhU~M baM ho :
chags med zla gam dbang gi dkyil 'khor nas :
pad+ma dbyings phyug he ru ka :
man+dA ra ba yum dang bcas :
mtsho skyes rdo rje'i lha tshogs rnams :
rig 'dzin tshe yi lha yin pas :
khyed kyi rjes su bdag sgrub na :
sgrub pa po ni bdag cag la :
tshe dbang dngos grub bstsal du gsol :
'khor 'das kun gyi tshe bsdus nas :
rnal 'byor bdag cag 'khor bcas kyi :
tshe nyi zla dang ni mnyam par shog :
tshe yi 'khor lo 'di la tshe khug cig :
me long yig drug 'di la tshe khug cig :
thod pa'i bdud rtsi 'di la tshe khug cig :
tshe bum 'di la tshe khug cig :
tshe rgyas 'di la tshe khug cig :
pad gtor 'di la tshe khug cig :
bkra shis rdzas brgyad 'di la tshe khug cig :
oM badzra A yu She hU~M A:
byang chub sgrub la bar chad med pa'i phyir :
mi 'gyur 'chi med tshe dbang rig 'dzin 'dis :
'gro ba kun gyi 'chi bdag bdud bcom nas :
mtsho skyes rdo rje pad+ma'i gnas thob shog :
badzra kI li kI la'i gnas thob shog :
ces dbyangs rol sngags dang bcas dmigs pa gsal zhing brtan pas dgug go
/bcu pa tshogs mchod ni /
thabs shes kyi rdzas tshogs par bshams la /
bsang sbyang /
nang mchod ltar byin brlabs la /
kyai :
tshogs rje tshogs bdag he ru ka :
dur khrod 'bar ba'i gzhal yas su :
'khor bcas tshogs la spyan 'dren gyis :
dgyes pa'i tshul gyis gshegs su gsol :
gzugs kyi lha mo me long ma :
spyan gyi tshogs su bzhes su gsol :
sgra yi lha mo pi wang ma :
snyan gyi tshogs su bzhes su gsol :
dri yi lha mo spos phor ma :
shangs kyi tshogs su bzhes su gsol :
ro yi lha mo zhal zas ma :
ljags kyi tshogs su bzhes su gsol :
reg bya'i lha mo gos zung ma :
sku yi tshogs su bzhes su gsol :
chos kyi lha mo chos 'byung ma :
thugs kyi tshogs su bzhes su gsol :
thabs dang shes rab rdzas kyi mchog :
ting 'dzin sngags kyis byin brlabs pa :
dad pa'i sems kyis bdag 'bul na :
bzhes shig rol cig dgyes par mdzod :
oM na maHsarba ta thA ga ta gu ru de wa DA ki nI ga Na tsakra pU dza kha raM khA hi :
zhes 'bul /
skong gi cho ga gzhan yang lcogs na bya /
de nas brda'i 'bul len bcas tshogs la rol zhing lhag ma bsdus la /
oM AHhU~M/
lan gsum gyis brlabs te /
hU~M:
dkyil 'khor chen po'i mtha' skyong ba :
'jig rten mkha' 'gro dregs byed tshogs :
bstan pa srung bar zhal bzhes pa :
lhag ma dag la gnas pa rnams :
dam tshig can rnams bsrung ba'i phyir :
lhag ma'i bdag po lhag la rol :
phud kyi bdag po phud la rol :
kun kyang mnyes shing tshim par mdzod :
ces phyi rol du btang ngo //
gsum pa rjes kyi las rim ni /
phyi rol du gtor ma bskyang :
bzod gsol :
dge bsngo :
gshegs gsol bya :
mi dmigs pa'i rgyas gdab :
las kyi rjes mi mngon par bya'o :
zhes 'byung bas chos skyong gter srung la gtor ma 'bul /
chad mdo brtan skyong nyung 'dus spyi rgyugs gtang /
gtang rag mchod bstod dngos grub blang /
nongs bshags bya zhing yig brgya bzla /
dge ba bsngo /
rten yod na brtan bzhugs dang med na ye shes pa gshegs pa'am /
dam ye gnyis med rang la bsdu /
bdag bskyed 'od gsal ba'i dbyings su bsdu zhing slar yang zung 'jug gi skur ldang /
bkra shis pa'i tshig phreng ji ltar rigs pa brjod do /
!
/gnyis pa gzhan don dbang bskur ba'i rim pa la gsum /
sbyor ba yo byad kyi gshom /
dngos gzhi sgrub mchod /
byin rlabs dbang bskur ba'i rim pa'o //
dang po stegs gtsang ma'i steng du zhi dkyil sgo rdzogs spyi dang mthun pa la /
lha gnas chos 'byung gi dbus su pad+ma 'dab bzhi'i lte bar tshe bum /
chos 'byung phyi rol du pad+ma 'dab brgyad /
de rnams dang sgo bzhi la thig le phyogs mdog gam /
thams cad la lha mtshan tshe bum bris kyang chog
ma 'dzom na maN+Dal 'bru dkar gyi tshom bu lha grangs bkod pa'i dbus su many+dzi la rin po che'i bum pa chas ldan bcud kyis gang ba'i khar thod pa bdud rtsis gang bar tshe rdzas /
cong zhi /
brag zhun /
mu zi /
tshwa /
shel /
bya rgod mkhris pa /
mar /
bu ram /
sbrang rtsi /
chang ste rtsa ba bcu /
sha lnga /
bdud rtsi lnga ste skyobs bcu /
a ru /
ba ru /
skyu ru /
shing kun /
bzang po drug ste grogs bcu bcas pa'i sum cu'i ril bu btab pa'i khar me long la sin+d+hu ras chos 'byung nyis brtsegs kyi dbus su hrIHla rtsa sngags dang badzra gu rus bskor ba dang /
chos 'byung gi zur drug la g.yung drung re bris pas bkab pa'i steng du dar dmar po'i gur phub pa la gzungs thag rdo rje btags pa dang /
de'i g.yas su tshe rgyas rin po che zur brgyad pa'i rnam pa can ril bus bskor ba dang /
g.yon du dpal gtor rin po che 'bar ba'i rnam pa can pad+ma 'dab bzhis bskor ba rnams bkod /
dbang bskur ba'i 'khor lo pad+ma 'dab brgyad kyi dbus su hrIHbris pa dang /
tshe bsring ba'i 'khor lo pad+ma 'dab bzhi'i dbus su baMHdang /
'dab bzhir /
haH
riH
niH
saHbris pa /
gnyis ka yang mu khyud lnga lngas bskor bar rim bzhin dbyangs dang /
gsal byed dang /
rten snying dang /
rdor ra dang /
me ri g.yas skor can du bris pa bltebs la skud pa dmar po'i 'ching dang dar dmar gyis g.yogs pa /
'dzom na slob ma'i grangs dang mnyam pa dbus kyi bum pa la brten te dgod /
gzhan yang tshe ril /
tshe chang /
tshe mda'/
bkra shis rdzas brgyad bcas kyi mthar phyi nang gsang ba'i mchod pas bskor /
las bum /
mig dar /
me tog
tshogs mchod sogs mkho ba'i yo byad rnams tshogs par bya'o //
gnyis pa ni /
gsol 'debs nas brtsam /
bdag bskyed bzlas pa dang bcas pa /
bum sgrub /
mdun bskyed bzlas pa tshe 'gugs /
tshogs 'bul ba yan btang /
bdag 'jug gam rig pa'i me tog dor la gnang ba nod do //
gsum pa ni /
slob ma rnams la sgo drung du khrus byas /
phyag 'tshal /
gral la 'khod pa la bgegs bskrad /
srung 'khor bsgom /
me tog bkram bsdu byas te kun slong bcos pa dang /
chos bshad tshe sgrub dang 'brel ba'i lo rgyus sogs ji rigs brjod la /
khyad par /
de'ang spyir 'dzam bu'i gling pa'i tshe la nges pa med cing sgos su snyigs ma'i 'gro ba rnams tshe thung zhing bar chad shin tu mang bas de dag skyob pa'i thabs su /
bcom ldan 'das tshe dpag med dang tha dad mi mnga' ba slob dpon chen po pad+mA ka ras gangs can kyi rje 'bangs skal ldan rnams la 'chi med tshe'i sgrub thabs bye ba phrag bsam las 'das pa bstsal cing /
ma 'ongs gdul bya rnams la brtse bas dgongs te mtha' dbus rnams su zab mo'i gter du sbas /
phyis 'dul ba'i dus skabs so sor babs pa'i tshe gter ston sprul pa'i skyes mchog rnams kyis spyan drangs te 'gro ba mtha' yas pa /
gnas skabs 'chi bdag gi 'jigs las bskyabs shing mthar thug 'chi med mgon po'i go 'phang du dbugs dbyung bar mdzad pa'i nang nas khyad par du gyur pa /
gu ru mtsho skyes rdo rje'i gdams skor la rim pa gsum du byon pa'i dang po 'jam mgon khri srong lde btsan gyi sku'i rnam rol mnga' bdag nyang ral nyi ma 'od zer gyis lho brag gtam shul gyi brag srin mo sbar rjes nas spyan drangs pa dang /
gnyis pa lha sras mu rub btsad po'i skye ba gter chen sangs rgyas gling pas dgyer bye ma dkar po'i mchod rten nas spyan drangs pa nyi zla kha sbyor du grags pa dang /
gsum pa chos rgyal khri lde'i yon tan gyi sprul pa byang bdag bkra shis stobs rgyal gyis gtsang rong kham bu lung nas spyan drangs pa'i sku gsum rigs 'dus bcas yod pa las /
'dir sprul pa'i gter ston thams cad kyi spyi mes yang zab thugs gter chen po'i mnga' bdag 'gran zla thams cad dang bral ba'i gter chen nyang ral pa can gyi gter nas byon pa ste /
de'ang gzhung nyid las /
bdag 'dra pad+ma 'byung gnas kyis :
mA ra ti kar tshe yi rig 'dzin thob :
skye 'chi med pa rdo rje'i sku thob gyur :
phyi rabs tshe yi rig 'dzin thob 'dod rnams :
mtsho skyes rdo rje pad+ma nyid bsgrub na :
tshe yi dngos grub thob par the tshom med :
phyi rabs don du tshe yi sgrub pa 'di :
mtsho rgyal khyod la zab pa'i rgya ru gtad :
ces bsngags pa'i gdams pa zab mo gu ru mtsho skyes rdo rje'i tshe sgrub 'chi med bdud rtsi'i bum pa dang 'brel bar dbang bskur ba la slob dpon gyi bya ba sogs ji ltar rigs pas mtshams sbyar te maN+Dal 'bul du gzhug
/chas su 'jug pa ni mtshams sbyor spyi mthun bcas /
oM tsak+Shu rban+d+ha wa ra ma NA ya swA hA:
zhes pas mig dar dang /
oM A khaM bI ra hU~M:
zhes pas me tog gtad /
dkyil 'khor gyi gtso bo dang bla ma dbyer ma mchis pa la mi phyed pa'i dad gdung drag pos thal mo me tog dang bcas te gsol ba 'debs pa 'di'i rjes zlos mdzod /
dga' chen khyod bdag ston pa ste :
slob dpon khyod ni dgongs su gsol :
byang chub chen po'i tshul bstan pa :
mgon po chen po bdag 'tshal lo :
dam tshig de nyid bdag la stsol :
byang chub sems kyang bdag la stsol :
sangs rgyas chos dang dge 'dun te :
skyabs gsum dag kyang bdag la stsol :
thar pa chen po'i grong mchog tu :
mgon pos bdag ni gzhug tu gsol :
lan gsum /
bla ma 'chi med mtsho skyes rdo rje rtsa gsum rgyal ba sras dang bcas pa la bdag gzhan deng nas byang chub snying po'i bar du skyabs su 'gro ba'i 'dun pas 'di'i rjes zlos /
bla ma yi dam mkha' 'gro sogs sgrub thabs ltar lan gsum /
sems can thams cad kyi don du gu ru mtsho skyes rdo rje'i go 'phang thob par bya /
de'i ched du dkyil 'khor gnyan por zhugs te smin byed kyi rim pa zab mo nod par bgyi'o snyam pa'i sems bskyed gsal thob la 'di'i rjes zlos /
rgyal ba sras bcas sogs gsum /
tshogs zhing khyad par can de dag gi spyan sngar gsag sbyang spel gsum gyi snying po yan lag bdun pa tshul bzhin bgyi ba'i ting nge 'dzin so so la blo bzhag ste rjes zlos /
hU~M:
'jigs pa med pa sogs /
slar yang khyad par can gyi don zhu ba'i slad du gsol ba 'debs pa 'di'i rjes zlos /
mtsho skyes rdo rje'i lha tshogs dang :
tshe la dbang ba'i rig 'dzin gyis :
'chi med rdo rje'i gnas thob pa'i :
tshe dbang bdag la gnang du gsol :
lan gsum /
skabs 'dir spro na dkyil 'khor du 'jug pa'i skor rnams spyi ltar byed pa'ang bshad /
de nas dbang gi gzhi dgod pa ye shes pa dbab pa yin pas /
khyed rang rnams sgo gsum gyi gnad legs par gcun la dmigs pa 'di rtse gcig tu mdzad par zhu /
slob dpon gyi thugs ka nas 'od zer 'phros :
slob ma'i rnam smin gyi phung po khams dang skye mched kyis mtshon pa'i ma dag pa'i dngos po thams cad mi dmigs par stong par sbyangs /
oM swa b+hA ba sogs /
stong pa'i ngang las paM las pad+ma /
a las zla ba /
ma las nyi ma'i dkyil 'khor gyi dbus su khyed rang gi rnam par shes pa'i ngo bo hrIHyig dmar po /
de las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las gu ru mtsho skyes rdo rje sku mdog dmar po zhes pa nas mdun bskyed ltar la /
ye shes kyi me 'bar ba'i dbus na bzhugs pa'o //
de'i spyi bor oM dkar po /
mgrin par AHdmar po /
thugs kar hU~M sngon po /
thugs dbus su zla ba la gnas pa'i hrIHdmar po /
de las 'od zer 'phros pas rnga yab pad+ma 'od sogs phyogs bcu'i zhing rab 'byams nas gu ru pad+ma 'byung gnas sogs sangs rgyas byang sems rtsa gsum srung mar bcas pa thams cad gu ru mtsho skyes rdo rje'i dkyil 'khor gyi lha'i rnam par byon nas khyed rang la thim pa dang /
mdun bskyed kyi lha tshogs rnams kyi thugs ka nas sku gsung thugs kyi byin rlabs kyi ngo bo a dkar po'i rnam par char ltar babs nas khyed rang gi lus la thim pa'i mos pa brtan po mdzod cig
/ces brjod la spro na sgrub thabs kyi spyan 'dren dbyangs dang bcas pas gyer /
bsdu na rtsa sngags sham du /
dz+nyA na A be sha ya a A:
zhes btags pa bzla zhing spos rol dang bcas te ye shes dbab nas /
tiSh+Tha badzra ye swA hA:
zhes rdo rje'am me tog spyi bor bzhag la brtan par bya /
sngar byin pa'i me tog de nyid skye ba snga ma nas 'brel ba'i rigs kyi lha la 'bul ba'i mos pas 'di'i rjes zlos dang bcas te 'dor bar zhu /
mtsho skyes rdo rje'i dkyil 'khor du :
rig pa'i me tog 'di dor bas :
sngon nas bsnyen pa'i yi dam lha :
gang yin de la 'bab par shog :
ces dor du gzhug
/de ltar phul ba'i me tog lhag pa'i lhas bzhes nas slar yang dbang rtags cod pan gyi tshul du spyi bor bcings par mos shig
u dum+bA ra man+dA ra :
yongs 'dus dang ni mal+li ka :
kar ni ka yi phreng ba 'di :
skal ldan bu khyod legs par zungs :
pra ti gr-ih+Na i maM satwa ma hA ba la oM:
zhes me tog spyi bor bzhag
/mig dbye ba ni /
ma rig pa'i sgrib g.yogs mig dar dang lhan cig bsal bar mos /
mtsho skyes rdo rje'i lha tshogs kyis :
gser gyi thur ma legs bsnams nas :
ma rig pa yi mig phye nas :
ye shes spyan dang ldan gyur cig :
badzra tsak+ShuHpra we sha ya sa ma ya hU~M:
zhes mig dar dbye /
lha ngo bstan pa ni /
ltos shig ltos shig sems dpa' che :
dkyil 'khor bzang po 'di la ltos :
da ni dad pa rab tu skyed :
'di ni khyod kyi lha yin no :
oM badzra pa sh+ya ho :
gu ru mtsho skyes rdo rje lha nyer lnga pa'i dkyil 'khor rten brten pa dang bcas pa thams cad mngon sum du mthong ba'i mos pa mdzod /
ces pa'am spro na brda don rtags gsum gyis so sor ston pa'am mdun bskyed ltar mngon rtogs tsam zhig brjod la bstan no //
de dag rnams kyis 'jug pa'i chos rnams grub nas /
dngos gzhi'i dbang bskur ba la so so'i dmigs pa'i rim pa rnams gsal 'debs shing 'dun pa rtse gcig tu mdzad par zhu /
rang dang lha tshogs rnams kyi thugs ka'i sa bon las 'od zer 'phros pas sangs rgyas dang byang chub sems dpa' thams cad kyi thugs ka nas ye shes kyi ngo bo a dkar po dang sems can gyi snying ga nas tshe'i ngo bo nr-i dmar po bkug nas 'khor lo la thim par gyur :
'khor lo bzung la /
rdo rje slob dpon ngas slob ma khyod la tshe bdud bzlog pa'i 'khor lo 'dis dbang bskur bas tshe mi nub pa'i rgyal mtshan :
mi 'gyur ba'i srog shing :
tshe nyi zla dang mnyam pa la mnga' brnyes par gyur cig :
hU~M:
mtsho skyes rdo rje'i lha tshogs kyi :
sku gsung thugs kyi byin rlabs kyis :
'chi bdag gnas su 'joms pa yi :
'khor lo 'di yis dbang bskur ro :
oM tsakra rat+na a b+hi Shiny+tsa mAM:
'khor lo dar dmar pos dril la mgul du 'dogs /
rang dang lha tshogs rnams kyi thugs ka'i sa bon sogs gong ltar 'gre
/bkug nas sin+d+hu ra'i dkyil 'khor la thim par gyur :
rdo rje slob dpon ngas khyod la me long sin+d+hu ras dbang bskur bas tshe mi nub pa'i rgyal mtshan sogs gong ltar 'gre
/hU~M:
mtsho skyes rdo rje'i lha tshogs kyi :
sku gsung thugs kyi byin rlabs kyis :
'chi bdag gnas su 'joms pa yi :
me long 'di yis dbang bskur ro :
oM badzra A dar+sha a b+hi Shiny+tsa mAM:
gnas gsum du sin+d+hu ras byugs pas /
spyi bor bla ma dang tshe dpag med yab yum :
mgrin par mkha' 'gro yab yum :
snying ga nas rigs lnga yab yum thim pa'i mos pa mdzod :
ces dang rtsa sngags bzla /
thod pas dbang bskur ba ni /
rang dang lha tshogs 'gres /
thod pa la thim par gyur :
rdo rje slob dpon ngas khyod la thod pa 'dis dbang bskur bas tshe mi nub pa'i rgyal mtshan sogs 'gre
/hU~M:
mtsho skyes rdo rje'i lha tshogs kyis :
sku gsung thugs kyi byin rlabs kyis :
'chi bdag gnas su 'joms pa yi :
thod pa 'di yis dbang bskur ro :
ka pA la a mr-i+-ita a b+hi Shiny+tsa mAM:
thod pa'i bu ga nas bdud rtsi byung ba slob ma'i tshangs bug tu zhugs :
snying ga'i tshe'i sa bon a :
srog gi sa bon nr-i :
byin gyis brlabs pa'i sa bon hrIHgsum la thim pas yig 'bru gsum bkrag mdangs gzi mdangs dang ldan pa'i mos pa mdzod :
ces brjod /
de nas bum pa'i dbang bskur ba ni /
rang dang lha tshogs 'gre /
bum pa la thim par gyur :
rdo rje slob dpon ngas khyod la tshe bum 'dis dbang bskur bas mi nub pa'i rgyal mtshan :'gre
/hU~M:
mtsho skyes rdo rje'i lha tshogs kyi :
sku gsung thugs kyi byin rlabs kyis :
'chi bdag gnas su 'joms pa yi :
tshe bum 'di yis dbang bskur ro :
gzungs ring dang /
ka la sha a b+hi Shiny+tsa mAM:
bum mchu'i kha nas tshe'i bdud rtsis lus mer gyis gang ba ba spu'i bu ga nas phyir zil pa phrom gyis byung nas rdo rje 'bar bas rgyas btab pa'i mos pa mdzod :
de nas tshe rgyas kyi dbang bskur ba ni :
rang dang lha tshogs 'gre
/tshe rgyas la thim par gyur :
khyad par du sprul pa'i mkha' 'gro pho mo bsam gyis mi khyab pa rnams kyis ri rab kyi rming bzlog rgya mtsho'i gting sprugs 'chi bdag gshin rje'i klad pa tshal pa brgyar bkas pa'i nang nas tshe srog gi dwangs ma nr-iH'i rnam par bsdus nas tshe rgyas la thim par gyur :
rdo rje slob dpon ngas slob ma khyod la tshe rgyas 'dis dbang bskur bas tshe mi nub pa'i rgyal mtshan :
mi 'gyur ba'i srog shing :
tshe nyi zla dang mnyam pa la mnga' brnyes par gyur cig :
hU~M:
mtsho skyes rdo rje'i lha tshogs kyi :
sku gsung thugs kyi byin rlabs kyis :
'chi bdag gnas su 'joms pa yi :
tshe rgyas 'di yis dbang bskur ro :
bkra shis tshe brtan dpal gyi zas :
snying po bsdus pa'i bcud 'di ni :
de ring bu yis bza' bar bya :
'di zos sangs rgyas tshe dpag med :
zhal mthong brten na nad kun las :
grol 'gyur the tshom bya mi dgos :
oM badzra A yu She a b+hi Shiny+tsa mAM:
zhes pas tshe rgyas kyi mtha'i tshe ril sbyin /
de nas dpal gtor gyi dbang bskur ba ni /
rang dang lha tshogs rnams kyi thugs ka'i sa bon las 'od zer 'phros pas sangs rgyas dang byang chub sems dpa' thams cad kyi thugs ka nas ye shes kyi ngo bo a dkar po dang sems can gyi snying ga nas tshe'i ngo bo nr-i dmar po bkug nas dpal gtor la thim par gyur :
dpal gtor gzhal yas khang du gyur pa'i nang du mtsho skyes rdo rje la lha tshogs rnams kyis bskor nas bzhugs pa'i mos pa mdzod :
rdo rje slob dpon ngas slob ma khyod la dpal gyi gtor mas dbang bskur bas tshe mi nub pa'i rgyal mtshan :
mi 'gyur ba'i srog shing :
tshe nyi zla dang mnyam pa la mnga' brnyes par gyur cig :
hU~M:
mtsho skyes rdo rje tshe yi lha :
man+dA ra ba yum dang bcas :
spyi gtsug mgon po tshe dpag med :
mA ma kI dang gnyis med sbyor :
rigs kyi yab lnga yum lnga dang :
mkha' 'gro bzhi dang ging bzhi dang :
bdud 'dul la sogs mkha' 'gro brgyad :
skal ldan khyod la dbang bskur bas :
'gyur med rdo rje'i sku thob shog :
nyi zlar mnyam pa'i tshe thob shog :
rtsa sngags dang /
a b+hi Shiny+tsa mAM:
zhes dbang bskur /
gtor ma'i lha tshogs rnams 'od du zhu nas slob ma rnams la thim par gyur par bsam mo :
de ltar dbang bskur dngos gzhi grub nas mtha' rten du bkra shis pa'i rdzas brgyad po phyag tu gtad nas mnga' gsol ba'i dbang chen byin par mos shig
/rdzas brgyad re re bzhin gtad la /
sngon bcom ldan 'das shAkya thub pa la rtswa 'tshong bkra shis kyis rtsa dUrba phul bas :
bkra shis tshe 'phel gyi rdzas su byin gyis brlabs pa de bzhin du :
rdo rje slob dpon ngas slob ma khyod la dUrbas dbang bskur bas :
tshe mi nub pa'i rgyal mtshan :
mi 'gyur ba'i srog shing :
tshe nyi zla dang mnyam pa la mnga' brnyes par gyur cig :
dUrbas tshe ni 'phel bar byed pa ste :
rdo rje sems dpa'i tshe ni rab bsgrubs nas :
nyon mongs skye 'chi rgyun gcod gyur pa yi :
dbang mchog des kyang tshe ni 'phel bar shog :
oM mang+ga la :
a pra ti ha ta :
a b+hi Shiny+tsa mAM:
de bzhin du /
lha tshangs pas bil ba\u0f8e
bil ba rgyu rkyen 'bras bu bcas pa'i chos :
'jig rten 'das pa'i spyod pa kun ldan te :
byang chub snying po mchog tu dag gyur cing :
dbang mchog des kyang tshe ni 'phel bar shog :
oM mang+ga la :
bil ba :
a b+hi Shiny+tsa mAM:
bram ze skar rgyal gyis li khri\u0f8e
li khri dmar po dbang gi rang bzhin te :
chos rnams ma lus dbang du gyur nas kyang :
chos kyi rgyal srid rab tu brtan gyur te :
dbang mchog des kyang tshe ni 'phel bar shog :
oM mang+ga la :
hrI:
a b+hi Shiny+tsa mAM:
tshong dpon gyi bu mo legs skyes mas zho\u0f8e
zho ni kun gyi snying por gyur pa ste :
snying po rnam dag chos nyid rab rtogs nas :
yon tan kun gyi dbyings su gyur pa yi :
dbang mchog des kyang tshe ni 'phel bar shog :
oM mang+ga la :
shrI:
a b+hi Shiny+tsa mAM:
gzugs kyi lha mo 'od 'chang mas me long\u0f8e
me long ye shes rgya mtsho chen po ste :
ye shes rgya mtsho mchog tu dag gyur nas :
yon tan kun gyi dbyings su gyur pa yi :
dbang mchog des kyang tshe ni 'phel bar shog :
oM mang+ga la :
A dar+sha :
a b+hi Shiny+tsa mAM:
lha'i dbang po brgya byin gyis dung dkar g.yas su 'khyil pa\u0f8e
dung ni chos kyi sgra stong sgrog pa'i tshul :
ye shes rgya mtsho mchog tu dag gyur te :
chos rnams ma nor yongs su ston pa yi :
dbang mchog des kyang tshe ni 'phel bar shog :
oM mang+ga la :
shang+kha :
a b+hi Shiny+tsa mAM:
glang po che sa srung gis gi waM\u0f8e
gi waM dug gsum 'joms pa nad kyi sman :
sman mchog rnam dag chos nyid rab rtogs nas :
nyon mongs zug rngu med par gyur pa yi :
dbang mchog des kyang tshe ni 'phel bar shog :
oM mang+ga la :
gi waM:
a b+hi Shiny+tsa mAM:
phyag na rdo rjes yungs dkar\u0f8e
yungs dkar rdo rje'i rigs te thams cad du :
bgegs rnams ma lus 'joms par byed pa yi :
mthu rtsal go 'phang mchog gi bdag gyur te :
dbang mchog des kyang tshe ni 'phel bar shog :
oM mang+ga la :
sid+d+har+tha :
a b+hi Shiny+tsa mAM:
zhes tshig lhug gong ltar kha bsgyur dang /
tshigs bcad rnams brjod mthar so so'i sngags rnams de ltar 'dog go
/de nas tshe brtan par bya ba'i phyir slob ma'i spyi bor me tog bzhag la /
nga ni mtsho skyes rdo rje ste :
kun gyis brnyas pa spang bar gyis :
'chi bdag chen po nga yis bcom :
bu khyod tshe yi rig 'dzin brnyes :
oM badzra a b+hi Shiny+tsa oM:
oM badzra a b+hi Shiny+tsa A:
oM badzra a b+hi Shiny+tsa hU~M:
spyi bor rdo rje bzhag la /
sku'i rgya :
gsung gi rgya :
thugs kyi rgya :
rgya rim pa gsum gyis btab pas tshe nyi zla dang mnyam zhing lus rdo rje'i brag ri ltar sra zhing mkhregs la brtan par gyur cig :
ces brjod /
de nas tshe 'gugs shing bcud bsdus te dbang dang dngos grub sbyin pa'i slad du dmigs pa 'di ltar du mdzod /
rang dang lha tshogs sogs gong ltar la /
bkug nas khyed rang rnams dang mdun gyi tshe ril dang tshe chang la thim :
khyad par du sprul pa'i mkha' 'gro pho mo bsam gyis mi khyab pa rnams kyis ri rab kyi rming bzlog :
rgya mtsho'i gting sprugs :
'chi bdag gshin rje'i klad pa tshal pa brgyar bkas pa'i nang nas tshe srog gi dwangs ma nr-iH'i rnam par bsdus nas khyed rang dang tshe ril rnams la thim pas 'chi med tshe'i rig 'dzin 'grub par mos shig :
ces dang mda' dar g.yab la sgrub thabs ltar tshe 'gugs gyer /
de nas /
bkra shis tshe brtan dpal gyi zas :
snying po bsdus pa'i bcud 'di ni :
de ring bu yis bza' bar gyis :
'di zos sangs rgyas tshe dpag med :
zhal zas brten na nad kun las :
grol 'gyur the tshom bya mi dgos :
zhes tshe ril dang /
sgrub rdzas 'chi med bdud rtsi 'di :
de ring bu yis btung bar gyis :
nga yis bsgo ba'i bka' ma bcag :
sgrub la nan tan gces su gyis :
sogs kyis tshe chang sbyin la /
shis brjod rgyas par spel /
rjes dam tshig khas len /
gtang rag maN+Dal /
lus 'bul dge bsngo bcas spyi ltar bya /
slob dpon gyis tshogs la rol zhing lhag ma gtang /
rjes kyi cho ga rnams sgrub thabs su bshad pa ltar bya'o //
mchi~X me~Xd rtag pa'i bdud rtsi'i rgyun //
mtsho~X skye~Xs thugs rjes bdag sogs kyis //
tshims par btung nas rdo~X rje~X'i srog
/grub pa'i rgyal sar legs gnas shog
/tshul 'di sngon gyi rig pa 'dzin pa rnams la grags che rung deng sang mtshan tsam du gnas pa la /
7khyab bdag bla ma mtsho skyes rdo rje dang zhal mi gnyis pa'i bka' drin las thos pa'i skal pa mchog dang ldan pa pad+ma gar gyi dbang phyug rtsal gyis /
rdzong shod bde gshegs 'dus pa'i pho brang chen por rgya ston kun dga' brtson 'grus kyi chog bsgrigs las cung zad gsal bar bsdebs pa dge legs 'phel //

//
