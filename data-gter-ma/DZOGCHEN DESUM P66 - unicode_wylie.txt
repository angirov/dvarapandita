@#//
dam chos rdzogs pa chen po sde gsum las /
gsang skor yi dam bskyed rim dang byang bu khrigs su bsdebs pa bzhugs so //

sde gsum gsang skor man ngag sde /
\u0f88\u0f88\u0f88
na mo gu ru :
gsang skor yi dam khro sgrub las :
sngon 'gro'i byang bu bstan pa ni :
dbyings nyid rnam dag rdzogs sangs rgyas :
rig pa lhun grub dam pa'i chos :
dbyings rig gnyis med tshogs mchog la :
ye nas dag par skyabs su mchi :

e ma ho rang rig byang chub sems :
ma rtogs 'khrul par gyur pa kun :
gnyis su med par bsgral ba'i phyir :
rang byung rang gsal sems bskyed do :

nam mkha' lta bu'i bde gshegs la :
gsal ba chen por phyag 'tshal lo :
rig pa'i ngang du mchod par 'bul :
rgyun chad med pa'i klong du bshags :
rtag cing sgrib med yi rang ngo :
yin min med par chos 'khor bskor :
myong ba can du bzhugs su gsol :
nges pa can gyi mchog thob shog :
man ngag don gyi sngon 'gro 'o :
sa ma ya rgya rgya :
sgrib sbyong byang bu bstan pa ni :
glo bur 'khrul pa'i tha mal lus :
gdod nas dag pa'i 'od kyi sku :
lhug par gnas pa'i rdo rje sems :
dwangs pa'i ngang du gsal rdzogs bskyed :
A+o~M badzra satwa A:
man ngag don gyi sgrib sbyong ngo :
sa ma ya rgya rgya :
tshogs gsag byang bu bstan pa ni :
stong pa nyid kyi dbyings nyid du :
rig pa cog gzhag tshom bur bkod :
dbyings rig dbyer med maN+Dal 'di :
ka dag bde bar gshegs la 'bul :
gu ru maN+Da la pU dza ho :
man ngag don gyi tshogs gsag go :
sa ma ya rgya rgya :
byin brlab byang bu bstan pa ni :
A+o~M AHhU~M/
thugs rje sprul sku'i bla ma la :
spros bcas gdung bas gsol ba 'debs :
lus la bum pa'i dbang bskur nas :
snang stong rtogs par byin gyis rlobs :
rang bzhin longs sku'i bla ma la :
spros med ngang nas gsol ba 'debs :
ngag la gsang ba'i dbang bskur nas :
gsal stong rtogs par byin gyis rlobs :
ngo bo chos sku'i bla ma la :
shin tu spros med ngang nas 'dud :
yid la gsum pa'i dbang bskur nas :
bde stong rtogs par byin gyis rlobs :
dbyer med nyid sku'i bla ma la :
rab tu spros med ngang nas 'dud :
sgo gsum bzhi pa'i dbang bskur nas :
rig stong rtogs par byin gyis rlobs :
man ngag don gyi byin rlabs so :
sa ma ya rgya rgya :
mchod pa byin brlab byang bu ni :
raM yaM khaM/
zhi gnas lhag mthong ye shes las :
raM yaM khaM 'phros dngos 'dzin sbyangs :
dbyings rig gnyis med gtor chen dang :
klong lnga'i rang bzhin bdud rtsi che :
sems nyid 'khrul pa bsgral pa'i khrag :
ye shes 'od gsal mchod sprin 'khrigs :
snang ba sgyu mar rtogs pa yi :
phyi yi mchod sprin bsam mi khyab :
stong pa'i rang rtsal gsal ba che :
nang gi mchod sprin mtha' las 'das :
bde ba'i rang bzhin dga' ba che :
gsang ba'i mchod pa lhun gyis grub :
A+o~M ma hA ba lin+ta AHhU~M:
A+o~M sarba pany+tsa a mr-ita AHhU~M:
A+o~M ma hA rak+ta dz+wa la AHhU~M:
A+o~M badzra ar+g+haM AHhU~M:
A+o~M badzra pA d+yaM AHhU~M:
A+o~M badzra puSh+pe AHhU~M:
A+o~M badzra d+hU pe AHhU~M:
A+o~M badzra A lo ke AHhU~M:
A+o~M badzra gan+d+he AHhU~M:
A+o~M badzra nai bid+yA AHhU~M:
A+o~M badzra shab+da AHhU~M:

A+o~M AHhU~M rU pa shab+da gan+d+he ra sa spar+she AHhU~M:
A+o~M AHhU~M bo d+hi tsit+ta AHhU~M:
sde gsum don gyi mchod brlab bo :
sa ma ya rgya rgya :
dngos gzhi'i rten gyi byang bu ni :
hU~M:
kun gzhi mi dmigs rnam par stong :
A:
rang bzhin gsal ba kun la khyab :
A+o~M:
thugs rje sna tshogs sprul skur shar :
thugs rje'i 'od kyis snod bcud sbyangs :
chos dbyings mkha' la 'byung lnga'i steng :
snod bcud dag pa'i gzhal yas khang :
nang du pho brang gling dgu gsal :
dbus su 'jig rten sna tshogs khrir :
dpal chen che mchog he ru ka :
smug nag dbu ni nyer gcig rnams :
rtsa zhal ma gtogs g.yas dkar zhing :
g.yon dmar dbus mthing khros pa'i nyams :
phyag ni bzhi bcu rtsa gnyis kyis :
zhi ba bzhi bcu rtsa gnyis bsnams :
zhabs brgyad thur bsgrad 'khor 'das gnon :
rdo rje'i gshog brgyangs dpal gyi chas :
yum ni gnam zhal dbyings phyug ma :
mthing nag dbu dgu phyag bco brgyad :
gnas yul mkha' 'gro 'dzin cing 'khril :
dang pos rdo rje dung khrag bsnams :
bde stong dbyer med sku ru shar :
'khor du rigs bzhi'i ta kr-ita dang :
ce spyang ma brgyad la sogs gsal :
A+o~M badzra kro d+ha ma hA shrI he ru kaHhU~M phaT:
shar du yang dag he ru ka :
zhal gsum phyag drug mthing nag 'bar :
phyag mtshan rgyan dang cha lugs rdzogs :
yum ni badzra kro d+hI 'khril :
rigs bzhi ke'u seng dbang phyug sogs :
yab yum sprul pa'i tshogs bcas gsal :
A+o~M ru lu ru lu hU~M b+h+yo hU~M:
lho ru 'jam dpal gshin rje'i gshed :
ser nag zhal gsum phyag drug pa :
rang rtags phyag mtshan dur khrod chas :
yum ni ma mo khrag mig ma :
sbyor sgrol yum bcas gshed chen bzhi :
'chi bdag ging bdud rtsis pa sogs :
yab yum 'khor dang bcas pa gsal :
A+o~M a kro te ka ya mAn+ta ka ha na ma tha b+hany+dza hU~M phaT:
nub tu dbang chen rta mgrin ni :
dmar po zhal gsum rta skad 'tsher :
phyag drug rang rtags phyag mtshan 'dzin :
dur khrod chas rdzogs zhabs bzhi bsgrad :
yum ni pad+ma gzi ldan ma :
khra thabs rigs bzhi'i zil gnon dang :
khams rgya dmus long khyi spyang sogs :
yab yum 'khor dang bcas pa gsal :
A+o~M pad+mAn+ta kr-ita badzra kro d+ha ha ya grI wa hU~M phaT:
byang du rdo rje gzhon nu ni :
ljang nag zhal gsum phyag drug pa :
phyag mtshan dur khrod chas rnams rdzogs :
yum ni 'khor lo rgyas 'debs 'khril :
rigs bzhi khro bcu phur srung tshogs :
yab yum 'khor dang bcas pa gsal :
A+o~M badzra kI li kI la ya sarba big+h+nAn baM hU~M phaT:
shar lhor bla med he ru ka :
smug nag zhal gsum phyag drug pa :
phyag mtshan dur khrod chas rnams rdzogs :
yum ni nyid gzhi mu kha le :
zhal lnga sna tshogs mdog can 'khril :
dbyings kyi ma mo rje mo dang :
sman mo ma mo mkha' 'gro'i tshogs :
yab yum sras 'khor sprul bcas gsal :
A+o~M gu h+ya dz+nyA na shrI he ru kaHgu h+ya dz+nyA na kro d+hI shwa rI satwaM ma ma yo gi nI ru lu ru lu hU~M b+h+yo hU~M phaT:
lho nub rig 'dzin thod pa rtsal :
dkar gsal rdo rje dril bu 'dzin :
yum ni mkha' 'gro las dbang mo :
rigs bzhi'i slob dpon sde bzhi dang :
dpa' bo mkha' 'gro'i tshogs bcas gsal :
A+o~M badzra ma hA gu ru sarba sid+d+hi hU~M phaT:
nub byang dregs pa kun 'dul ni :
mthing nag zhal gsum phyag drug pa :
rang rtags phyag mtshan dur khrod chas :
yum ni khams gsum spyi 'dul 'khril :
dbang phyug yab yum sde dpon sogs :
snang srid dregs pa'i tshogs bcas gsal :
A+o~M badzra tsaN+Da sarba duSh+TAn hU~M phaT:
byang shar stobs ldan nag po ni :
ser nag zhal gsum phyag drug pa :
rang rtags phyag mtshan dur khrod chas :
yum ni 'byung lnga'i bdag mo 'khril :
dregs pa yab yum sngags bdag sogs :
dregs pa sde brgyad thams cad gsal :
A+o~M badzra sarba duSh+TAn hU~M phaT:
phyi rol bar khyams khor yug tu :
ma mo nyer brgyad ging lang+ka :
'bar ma mkha' 'gro shugs 'gror bcas :
'jig rten 'das dang ma 'das pa'i :
dpal gyi 'khor tshogs bsam mi khyab :
A+o~M badzra sarba yak+Sha sa ma ya hU~M phaT:
rang rig rgyal po he ru ka :
ye shes klong dgu'i ngang du rdzogs :
cir yang sa ler gsal ba'i 'khor :
dbyings rig gnyis su med par bsgom :
sa ma ya rgya rgya :
dbang bskur dgug bstim byang bu ni :
dug gsum ye dag rdo rje gsum :
lhun grub rdzogs par byin gyis brlabs :
dug lnga rnam dag ye shes lnga :
sku lnga ye rdzogs dbang bskur ro :
A+o~M AHhU~M:
A+o~M hU~M trAM hrIHA:
hU~M:
mi mngon dbyings kyi zhing khams nas :
bla ma rig 'dzin bde gshegs tshogs :
yi dam dpa' bo mkha' 'gro rnams :
gnas 'dir spyan 'dren gshegs su gsol :
kun gzhi dag pa'i zhing khams nas :
gsal ba longs spyod rdzogs skur bzhengs :
thugs rje sprul sku'i 'khor dang bcas :
dbyer med chen por gshegs su gsol :
dbyings las gzhan med chos sku'i tshogs :
bde ba che la longs spyod pa :
cir yang snang ba sprul pa'i sku :
ma lus 'khor bcas gshegs su gsol :
snang yul 'dzin pa dbyings su khrol :
dbang po sku lngar byin gyis rlobs :
rnam shes ye shes chen por sgyur :
kun gzhi'i klong du thim par mdzod :
e h+ye hi ma hA ka ru Ni ka dr-i sh+ya ho :
sa ma ya ho :
sa ma ya satwaM:
dzaHhU~M baM ho :
dbang bskur dgug bstim byang bu 'o :
sa ma ya rgya rgya :
bzhugs phyag mchod bstod byang bu ni :
hU~M:
ye nas dag pa'i kun bzang la :
gshegs dang bzhugs pa'i mtshan ma med :
phyogs lhung bral bar kun tu rdzogs :
gdod nas gnyis med ngang du bzhugs :
sa ma ya tiSh+Tha lhan :
hU~M:
'khrul ma myong ba'i byang chub sems :
e ma bde bar gshegs pa rnams :
'gro ba kun la khyab pa nyid :
gnyis 'dzin bral bar phyag 'tshal lo :
a ti pU ho :
pra tIts+tsha ho :
e ma ho :
gdod nas dag pa'i mkha' dbyings su :
sems kyi yid bzhin sprin tshogs las :
mchod pa'i phyag rgya cir yang sprul :
rgyal ba'i tshogs rnams dgyes par rol :
A+o~M badzra ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha swA hA:
shes yul dbang pos mtshams sbyar bas :
'dod pa'i yon tan bsam mi khyab :
zhen pa med pa'i rang bzhin nyid :
chos kyi sku yi rgyan du mchod :
A+o~M rU pa shab+da gan+d+he ra sa spar+she AHhU~M:
gsal ba thabs kyi rang bzhin la :
mi rtog shes rab sbyor ba yis :
bde ba chen po khyab pa che :
dbyer med ngang du mchod par 'bul :
bo d+hi tsit+ta ma hA su kha ho :
dbyings kyi gtor ma rgyan dang ldan :
rig pa ye shes bdud rtsi lnga :
dbyings rig dbyer med khrag chen po :
bya rtsol bral ba'i mchod par 'bul :
A+o~M sarba pany+tsa a mr-ita ma hA ba lin+ta ma hA rak+ta kha raM khA hi :
e ma ho ngo mtshar rmad kyi sku :
dus gsum sangs rgyas thams cad kyi :
thugs rje rmad byung bsam mi khyab :
spros pa'i tshul ston sprul sku mchog :
spros med longs spyod rdzogs pa'i sku :
shin tu rnam dag chos kyi sku :
rab tu zhi ba ngo bo nyid :
sku bzhi'i bdag nyid rnams la bstod :
e ma ho ngo mtshar rmad kyi gsung :
yan lag drug cu dang ldan zhing :
nam mkha' lta bur khyab pa nyid :
nyi zla lta bur kun la gsal :
rgya mtsho lta bur gting mtha' bral :
'ja' tshon bzhin du so sor snang :
rin chen bzhin du dgos 'dod 'byung :
klong lnga'i gsung la phyag 'tshal bstod :
e ma ho ngo mtshar rmad kyi thugs :
kun gzhi bya rtsol bral ba las :
cir yang mi dmigs cir yang snang :
'od gsal shes pa zang thal le :
skye ba med pa'i rang bzhin nyid :
'gag pa med pa dbang por gsal :
yul snang gang shar dngos pos stong :
sems nyid shar grol thugs la bstod :
bzhugs phyag mchod bstod byang bu 'o :
sa ma ya rgya rgya :
hU~M:
stong gsum 'jig rten thams cad kun :
mkha' la 'ja' tshon shar ba bzhin :
'bar ba'i klong nas cir yang snang :
rang byung dzapa? kyi 'phro 'du las :
cir yang gsal zhing 'gags pa med :
ma bcos ye rdzogs snang srid rnams :
dpal gyi sku gsung thugs su rdzogs :
lhun gyis grub pa'i rang bzhin bsgom :
A+o~M bo d+hi tsit+ta ma hA su kha dz+nyA na d+hA tu A:
A+o~M badzra tsaN+Da sarba duSh+TAn ta ka ha na da ha pa tsa hU~M phaT:
A+o~M badzra ma hA kro d+ha pad+ma kro d+hI shwa rI badzra kI li kI la ya ma hA yak+Sha kA la rU pa karmA raM raM dz+wa la raM hU~M phaT:
gsang skor yi dam sgrub pa 'o :
sa ma ya rgya rgya :
tshogs kyi mchod pa'i byang bu ni :
hU~M:
dngos 'dzin 'khrul rtog thams cad kun :
snang stong rig stong tshor stong gi :
ngo bo nyid du gdod nas dag :
cir yang 'byung zhing 'char ba las :
shes rab chen po'i snod yangs su :
dga' ba bzhi yi tshogs gtor bshams :
'dod yon lnga yis rab brgyan pa'i :
bla na med pa'i mchod sprin gtibs :
A+o~M AHhU~M:
hU~M:
'khor 'das pha mtha' bral ba'i dbyings :
gzhon nu bum sku'i zhing khams nas :
longs spyod rdzogs sku'i lha tshogs rnams :
dgyes mchod bzhes phyir gshegs su gsol :
e h+ye hi badzra sa mA dza :
hU~M:
gdod ma'i dbyings kyi b+han+d+ha ru :
rig pa bde chen 'dod yon bshams :
dbyings rig gnyis med tshogs mchod 'di :
rdzogs pa chen po'i lha la 'bul :
ma hA dz+nyA na ga Na tsakra pU dza ho :
gsal ba'i ngang du 'dzin pa bshags :
mi rtog phyal chad min par bskang :
bde ba chen po'i dngos grub stsol :
dbyer med ngang du lhun grub shog :
sa ma ya shud+d+he a :
yul gyi drwa bar tshud pa'i bdud :
dbang po'i drwa bar gcig tu bsdus :
rnam shes dag pa'i mtshon gyis bsgral :
kun gzhi'i klong du zhal du bstab :
mA ra ya phaT:
snang srid chos kun ma lus pa :
bde ba chen po'i tshogs su rol :
sems nyid rnam par dag gyur te :
dbyings rig zung 'jug rtogs par shog :
a la la ho :
hU~M:
rnam rtog dag pa'i lhag sdud rnams :
'dzin med rang gsal lhag gtor bzhes :
dran snang so ma'i bar chad sol :
rang grol klong du phrin las sgrubs :
uts+tshiSh+Ta ba lin+ta khA hi :
gsal stong bde chen dbyer med pa'i :
snang sems gnyis med klong yangs su :
yul dbang shes gzhi dag pa'i tshogs :
phul pas dbyings rig zung 'jug shog :
tshogs kyi mchod pa'i byang bu 'o :
sa ma ya rgya rgya :
phrin las rjes kyi byang bu ni :
dbyings las shar pa'i lha tshogs rnams :
rig pa'i dbyings su thim pa las :
dbyings ye zung 'jug rdzogs pa che :
'khor 'das dbyer med nyid du rdzogs :
a a a :
lta ba chos nyid ye nas dag :
sgom pa blo las 'das pa'i ngang :
spyod pa bsam yas dge ba kun :
'bras bu sku gsum 'thob phyir bsngo :

bsam du med pa'i lta ba rtogs :
brjod du med pa'i sgom nyams longs :
blang dor med pa'i spyod pa spyad :
'bras bu lhun grub bkra shis shog :
phrin las rjes kyi byang bu 'o :
sa ma ya rgya rgya :
lha sras mu rub btsan po'i rnam par 'phrul pa 7sprul pa'i gter chen mchog gyur bde chen gling pas /
gnas mchog nam mkha'
mdzod nas spyan drangs pa'i kha byang dang /
'phral du slob dpon rin po che yab yum gyis dngos su gsungs pa'i yang byang dang snying byang la brten nas me 'brug rgyal zla ba'i dkar phyogs kyi rgyal ba dang po'i nyi shar la /
bod chen po'i sa'i thig le sde dge chos rgyal chen po'i pho brang gi shar phyogs kyi yul ljongs /
smad shod dzam nang phu o rgyan rin po che'i sgrub gnas pad+ma shel phug gi gnam khung nas /
bdag cag 'dus pa nyer lnga tsam gyis mthong bar dngos su spyan drangs shing /
de 'phral skal ldan gyi 'dus pa nyis brgya brgal bar byin rlabs bstsal te thams cad kyis yid ches rtsod bral du gyur pa'i mchong shog smug po'i ngos nas 'phral du phab rim bzhin /
bya bral ba 'jam dbyangs mkhyen brtse'i dbang po kun dga' bstan pa'i rgyal mtshan dpal bzang pos dag par bris shing /
byang bu rnams khrigs su bsdebs pa'i dge bas bstan 'dzin mchog rnams zhabs pad bskal brgyar brtan zhing /
zab gter 'di nyid kyi bstan pa phyogs dus gnas skabs thams cad du dar zhing rgyas la yun ring du gnas par gyur cig //
/
