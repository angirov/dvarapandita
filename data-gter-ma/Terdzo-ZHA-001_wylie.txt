\u0f01\u0f83:
tshe sgrub rdo rje'i phreng ba las :
tshe bdag yab yum sras gsum gyi :
phyi sgrub rgyud kyi phrin las bzhugs :
\u0f88\u0f88\u0f88\u0f88\u0f88
tshe bdag rig 'dzin rnams la 'dud :
tshe rgyud rdo rje phreng ba las :
gdams ngag mang po gnad du bsdus :
skal ldan rje 'bangs rnams la bshad :
spros na rgya che bsam yas kyang :
mdor dril rgyud lung man ngag gsum :
thog mtha' bar du dge ba'i lam :
rgyud don tshe bdag yab yum sras :
lung lugs zhi khro stong lnga brgya :
man ngag tshe sbyin dkar mor bsdus :
spros na re re la yang gsum :
thog mar dge ba tshe yi bdag :
yab yum sras gsum sgrub pa'i thabs :
phyi nang gsang ba yang gsang bzhi :
gang zag blo yi rim par bstan :
sa ma ya :
phyi sgrub gnas dus shis pa la :
rten dang mchod pa'i yo byad bkram :
bde ba'i stan 'dug rnam g.yeng spang :
lus sems khong klod mos gus bskyed :
sngon dngos rjes kyis nyams su len :
sngon 'gro rgyud sbyong rim pa gsum :
na mo :
dkon mchog kun 'dus rigs brgya'i bdag :
bla ma bcom ldan tshe dpag med :
tshe lha rig 'dzin tshogs bcas la :
byang chub bar du skyabs su mchi :
'gro rnams sangs rgyas sar 'god phyir :
bdag gis 'chi med mchog bsgrub na :
tshe dpag med pa'i sku gsung thugs :
myur du 'grub par byin gyis rlobs :
tshe bdag yab yum sras 'khor bcas :
'dir gshegs brtan bzhugs gus phyag 'tshal :
mchod sprin 'bul zhing sdig ltung bshags :
rjes su yi rang chos 'khor bskul :
bzhugs gsol dge kun byang chub bsngo :
bdag gzhan 'chi med mngon 'grub shog :
'gal rkyen bar chad bsal ba ni :
hU~M:
snang srid sgyu 'phrul drwa ba'i zhing :
'khrul rtog bgegs kyi ming yang med :
snod bcud lha sngags ye shes ngang :
mtshams kyi dkyil 'khor lhun gyis grub :
hU~M hU~M hU~M badzra rak+Sha rak+Sha :
mthun rkyen byin rlabs dbab pa ni :
hrI:
rang byung bde chen pho brang nas :
pad+ma tshe yi lha tshogs kyis :
sku gsung thugs kyis byin chen phob :
ye shes lnga yi dbang mchog skur :
ngo mtshar rtags dang mtshan ma ston :
'chi med tshe yi dngos grub stsol :
badzra A yu She dz+nyA na A be sha ya a A:
raM yaM khaM:
chos dbyings ngang las rang byung ba'i :
kun bzang rnam rol mchod pa'i sprin :
phyi nang gsang ba'i dam tshig rdzas :
'dod yon zag med gter du gyur :
oM sarba pU dza me g+ha sa ma ye A hU~M:
pany+tsa a mr-ita rak+ta ba liM ta sa ma ye hU~M:
badzra s+pha ra Na khaM:
dngos gzhi bskyed bzlas rdzogs pa gsum :
dam tshig bskyed cing ye shes bstim :
mchod bstod yan lag rdzogs bya ste :
a :
'khor 'das chos kun gdod ma nas :
skye 'gag gnas dmigs 'gro 'ong bral :
de bzhin nyid kyi ting 'dzin bsgom :
tshad med rnam bzhi 'gro la snang :
zung 'jug rgyu yi oM dkar po :
'od 'phros snod bcud dbyings su sbyangs :
e yaM ra suM b+h+rU~M raM b+h+rU~M:
'od zhu 'byung ba rim brtsegs dang :
rin chen ri rab srung 'khor nang :
mtshan rdzogs sprul pa'i gzhal yas khang :
ye shes 'ja' 'od 'khrigs pa'i dbus :
pad+ma 'dab bzhi 'od lnga dang :
rin chen pad+ma'i phreng ba spel :
dbus kyi ze'u 'brur zla gdan la :
oM las 'od 'phros don gnyis byas :
tshur 'dus bcom ldan tshe dpag med :
dkar gsal ston ka'i zla ba'i mdog :
mnyam gzhag 'chi med tshe bum bsnams :
longs spyod rdzogs pa'i rgyan dang ldan :
skyil krung 'od lnga'i klong na bzhugs :
thugs las hU~M AMHhrIHdang khroM:
phyogs bzhi'i 'dab bzhir 'phros pa las :
g.yas su sras mchog thugs rje che :
dkar dmar pad phreng tshe bum bsnams :
dar gyi na bza' rin chen rgyan :
phyed skyil zla ba'i gdan la bzhugs :
g.yon du tshe yum tsaN+Da lI:
dkar dmar rdor dril tshe bum bsnams :
dar dang rin chen pad phreng brgyan :
nyi steng pad+ma'i skyil krung bzhugs :
mdun du dbang chen rta mchog dpal :
shel mdog pad+ma tshe bum bsnams :
'bar ba'i chas ldan rta zhal 'tsher :
'dor thabs nyi gdan me klong 'gying :
rgyab tu gdon 'dul nam mkha' lding :
dung mdog lcags kyu tshe bum bsnams :
gnam lcags mchu sder spu gri'i sgro :
nyi gdan ye shes me klong bzhugs :
gtso 'khor gnas gsum yi ge gsum :
rdo rje gsum du lhun gyis grub :
spyi bor dpa' bo 'bru lngas brgyan :
rigs lngas dbang bskur gdod nas rdzogs :
oM AHhU~M:
oM hU~M trAM hrIHA:
hrI:
'gyur med bde chen chos kyi dbyings :
rang byung ye shes pho brang nas :
'chi med mgon po tshe dpag med :
shes rab yum mchog sras dang bcas :
sprul pa phyag brnyan mthu rtsal can :
tshe lha rig 'dzin rgya mtsho rnams :
tshe dbang dngos grub mchog stsol phyir :
thugs rjes dgongs te gshegs su gsol :
badzra sa mA dza :
snying rje'i lcags kyus thugs dam bskul :
byams pa'i zhags pas spyan drangs te :
dga' ba'i sgrog gis mi phyed bsdam :
btang snyoms dril bus dgyes pa bskyed :
dzaHhU~M baM ho :
sa ma ya tiSh+Tha lhan :
oM A ha ra A ha ra sarba bid+yA d+ha ra pU dzi te A hU~M:
oM:
rdo rje'i gsang ba rmad po che :
'gro don rang bzhin rdzogs par ldan :
thabs shes zung 'jug 'bar ba'i sku :
cir yang sprul la phyag 'tshal lo :
na mo na mA mi :
hrI:
lag gnyis las kyi phyag rgya bcing :
chos rgya gsang ba ngag tu brjod :
dam tshig ye shes yid kyis bsgom :
rgyal ba'i dkyil 'khor dgyes pa bskyed :
oM AHhU~M hrIHkhro+oM ma hA mu dra pU dza ho :
oM:
bde bar gshegs so bcom ldan 'das :
rgyal ba rgya mtsho'i ye shes kyis :
srid pa rgya mtsho mtha' yas kun :
kun bzang mchod sprin mchog tu rol :
nam mkha' mdzod kyi sngags rgyas sprul :
hrI:
byams pa spos kyi sprin lding zhing :
snying rje rin chen me tog 'thor :
dga' ba chos kyi mar me 'bar :
btang snyoms bdud rtsi'i dri char 'beb :
yul dbang thabs dang shes rab dang :
zung 'jug bde ba'i dgyes mchod 'bul :
oM shrI badzra rA ga d+hU pe puSh+pe A lo ke gan+d+he pU dza ho :
hrI:
snang zhing grags pa'i chos rnams ni :
rang byung 'dod yon rin chen gter :
zag med bdud rtsi'i bcud dang ldan :
dbang po lnga yi rgyan du rol :
pany+tsa kA ma gu Na pU dza ho :
hrI:
yid 'ong mdzes pa'i lha mo ni :
mgrin par snyan pa'i glu len cing :
rkang pa rdo rje'i gar stabs sgyur :
bde chen ye shes rol mos mchod :
ma hA su kha pU dza ho :
hrI:
dug lnga rnam dag bdud rtsi sman :
khams gsum bsgral ba rak+ta'i bcud :
dug gsum rtsad gcod ba liM ta :
sku gsung thugs kyi klong du bzhes :
sarba pany+tsa a mr-ita rak+ta ba liM ta khA hi :
hrI:
snang ba yab la stong pa yum :
kha sbyor bde chen 'du 'bral med :
'khor 'das mnyam pa nyid kyi ngang :
sgrol ba don gyi cho ga rdzogs :
d+harma d+hA tu pU dza ho :
hrI:
bcom ldan mgon po tshe dpag med :
'chi med rdo rje'i sku la bstod :
bde chen rab 'bar tsaN+Da lI:
gzhom med gsung gi ngo bor bstod :
ye shes lnga ldan rgyal ba'i sras :
thugs mchog spyan ras gzigs la bstod :
dngos grub kun bdag yon tan mdzod :
rta mchog dbang gi rgyal por bstod :
mthu stobs rtsal ldan nam mkha' lding :
bgegs 'dul phrin las mdzad la bstod :
ye shes 'dod rgur sgyur ba yis :
sangs rgyas mdzad pa'i rol mo ni :
bsam yas sgyu 'phrul dra bar ston :
'chi med dkyil 'khor lha la bstod :
ho :
bdag sogs ma rig dbang gyur pas :
'di dang gtan du sgrib pa'i gegs :
nongs pa gang mchis 'gyod pas bshags :
tshangs par mdzad nas dngos grub mchog :
sku gsung thugs la gang mchis pa :
da lta nyid du bstsal du gsol :
ces dang yi ge brgya pa brjod :
bzlas pa bsnyen sgrub las gsum ste :
sku gsung thugs kyi ye shes bsnyen :
yab sras thugs kar zla ba dang :
yum thugs nyi ma'i dkyil 'khor la :
oM dkar hU~M mthing AHdmar mdangs :
rang sngags phreng bas g.yas g.yon bskor :
'od 'phros don byas byin rlabs bsdus :
rang la thim pas rtog sgrib sbyangs :
tshe dang ye shes mchog thob bsam :
oM a mA ra Ni dzI ban+ti ye swA hA A yur+dz+nyA na tshe b+h+rU~M:
oM d+hA ki tsan+Da lI A yur+dz+nyA na tshe b+h+rU~M:
oM ma Ni pad+me hU~M a yur+dz+nyA na tshe b+h+rU~M:
dbang chen yon tan dngos grub sgrub :
rta mchog thugs kar nyi steng hrI:
sngags phreng dkar gsal g.yas su 'khor :
'od zer lcags kyus 'khor 'das kyi :
dwangs bcud bsdus nas thim par bsam :
oM badzra kro d+ha ha ya grI ba hU~M phaT:
sarba ta thA ga ta ma hA pany+tsa oM:
A yur+dz+nyA na ma hA puN+ye tiSh+Tha oM:
phrin las mkha' lding las la sbyar :
khyung chen thugs kar nyi steng khroM:
sngags phreng 'od dang sprul pa spros :
tshe bdud bar chad lhag med bcom :
bla tshe brkus phrogs chad nyams rnams :
nr-i b+h+rU~M a yi rnam par bsdus :
bdag thim rdo rje'i tshe thob bsam :
oM khroM ga ru Na hU~M:
tshe b+h+rU~M dza :
g.yu b+h+rU~M dza :
A yur+dz+nyA na tiSh+Tha oM:
bsnyen pa cha gsum sgrub pa gnyis :
las sbyor gcig gis 'grub par 'gyur :
sa ma ya :
mdun bskyed bsgrub na tshe 'brang sogs :
rten bsham phrin las dus bzhir gtang :
bzlas pa bya zhing tshogs mchod 'bul :
mda' dar g.yab cing tshe bcud 'gugs :
oM:
bcom ldan sku yi 'od zer gyis :
phung po lnga yi tshe nyams na :
bde gshegs rigs lnga'i byin rlabs khug :
gdos bcas dwangs ma 'od du smin :
mi shigs 'chi med rdo rje'i skur :
phyag rgya lnga yi rgyas thobs shig :
A:
yum chen gsung gi 'od zer gyis :
'byung ba lnga yi tshe nyams na :
dbyings phyug yum lnga'i byin rlabs khug :
srog rtsol 'pho ba dbu mar stims :
gzhom med rdo rje'i gsung dbyangs la :
rang byung yi ge'i rgyas thobs shig :
hU~M:
sras mchog thugs kyi 'od zer gyis :
'khor lo lnga yi tshe nyams na :
ye shes rnam lnga'i byin rlabs khug :
'khrul rtog ye grol chos kyi dbyings :
gdod nas mi 'gyur rdo rje'i thugs :
bde chen 'od gsal rgyas thobs shig :
hrI:
rta mchog dbang gi pho nya spros :
phyogs bzhi'i gdon gyis tshe phrogs na :
phyag rgya bzhi yis rang gnas khug :
bla tshe srog dbugs nyams pa gsos :
mi shigs rdo rje'i go khrab la :
khro chung tshogs kyi rgyas thobs shig :
khroM:
gtum chen khyung gi pho nya spros :
steng 'og gdon gyis bla khyer na :
myur mgyogs rtsal gyis skad cig khug :
bla srog dbang thang rang sor chud :
mtshon cha rnam lnga'i gur khang la :
bskal me 'bar ba'i rgyas thobs shig :
ces bskul skabs su 'dod don gsol :
kye :
'chi med dbang po tshe yi bdag :
yab yum sras 'khor bcas pa la :
rtse gcig gus pas gsol ba 'debs :
phyi nang gsang ba'i bar chad sol :
dus min 'chi ba zlog tu gsol :
sku gsung thugs kyi dkyil 'khor nas :
dbang dang byin rlabs dngos grub stsol :
rdo rje'i tshe mchog 'grub par mdzod :
kA ya wA ka tsit+ta a b+hi Shiny+tsa sarba sid+d+hi a la la ho :
zhes bskul tshe yi sgrub rdzas rol :
sa ma ya :
rdzogs rim thugs srog 'od zer gyis :
snod bcud kun zhu rang la thim :
rang lus pha lam las grub pa'i :
rdo rje dkar po rtse lnga'i lter :
nyi zla'i gwa 'ur oM AHhU~M:
rwa rtse yar mar sbubs gnyis su :
khroM dang hrIHsa mtshan rang 'od 'bar :
sems gtad ye shes rlung sbyong gis :
'bru gsum 'od zer 'khor 'das khyab :
thams cad 'od lnga'i rnam par zhu :
gwa 'u'i yig 'bru la thim pas :
sgo gsum gdod nas rang byung gi :
rdo rje gsum dngos grub par bsam :
yid dang rdo rje'i bzlas pa bya :
mthar ni lus sems nam mkhar bsre :
'dzin med gnas lugs rang bab bskyang :
thun mtshams rang lus rdo rjer bsgom :
'chi med gnyug mar gding bcas ste :
skye 'chi'i rtog pa zil gyis mnan :
nges par brtson na myur 'grub 'gyur :
rjes kyi bya ba gsum yin te :
tshogs mchod dam rdzas tshogs par bsham :
raM yaM khaM:
phyi snod pad gzhong yangs pa ru :
nang bcud rdo rje'i dam tshig rdzas :
'chi med bdud rtsi'i rang bzhin gyi :
'dod yon sprin phung 'phro bar gyur :
oM AHhU~M ha ho hrI:
oM:
bsod nams ye shes tshogs rdzogs shing :
rang rig mtha' dbus med pa'i dkyil :
ye shes bzhi 'phro 'khor lo'i tshul :
tshogs mchog dkyil 'khor gshegs su gsol :
e h+ye hi badzra sa mA dza :
oM:
bla med mchog gi mchod pa ni :
ye shes rnam lnga'i 'od zer 'phro :
'dod pa'i yon tan lngas brgyan te :
dam tshig bzhin du 'bul gyis bzhes :
ma hA ga Na tsakra pU dza ho :
ho :
bdag cag sgo gsum nongs pa dang :
bag med rgyal ba'i bka' las 'das :
sgrib par gyur pa gang lags pa :
tshogs kyi mchod pas bskang zhing bshags :
sa ma ya shud+d+he a :
e yaM:
sarba nr-i tri dzaHhU~M baM ho :
e yi tshogs kyi dkyil 'khor du :
'bar ba gtum chen rngams pa'i tshogs :
dgra bgegs bkug ste mtshon chas bsgral :
dug gsum dbyings su bstab par mdzod :
mA ra ya phaT:
mAM sa rak+ta kiM ni ri ti khA hi :
mi mo rnams kyi reg bya'i mchog :
byin gyis rlobs shig rnal 'byor pa :
sgrub pa'i rdzas 'di thams cad la :
hU~M dang phaT kyis ldan par mdzod :
ta na ga Na pU dza ho :
bza' btung rol cing glu gar bya :
lhag ma bdud rtsir byin brlabs te :
hU~M:
dkyil 'khor mtha' skyong dur khrod nyul :
lhag la dbang ba'i dam can rnams :
tshogs lhag bdud rtsi'i bshal chu bzhes :
phrin las rnam bzhi 'grub par mdzod :
a mr-ita uts+tshiSh+Ta khA hi :
lhag chad kha bskang nongs pa bshags :
rtag chad mtha' bsal rgyun spyod bya :
hU~M hU~M hU~M:
snang srid snod bcud dkyil 'khor gsum :
'od gsal rdo rje'i thugs su thim :
phaT phaT phaT:
rang byung 'chi med rdo rje'i sku :
oM AHhU~M gi go chas gtams :
ci spyod ye shes rol pa'i ngang :
dag pa'i snang ba lam du khyer :
bsngo smon rgyas gdab shis pa brjod :
bla med tshe yi dkyil 'khor du :
sku gsung thugs su lhun gyis grub :
'gyur ba med pa'i gnas thob ste :
'gro kun sangs rgyas sar 'god shog :
tshe dbang rig 'dzin brgyud gsum byin rlabs ldan :
'chi med lha mchog tshe yi dngos grub 'beb :
sprul pa bka' sdod bgegs 'dul phrin las sgrub :
rdo rje'i tshe mchog 'grub pa'i bkra shis shog :
bskyed bzlas gtso bor bton pa la :
rgyud dang mthun pa'i phrin las ni :
nyung ngur bsdus te bstan pa 'o :
sa ma ya :
tshe yi dbang gis smin 'dod na :
stegs bur dkyil 'khor legs par bzhengs :
dbus su bum pa bcud ldan bkod :
g.yas g.yon tshe ril tshe'i dza gad :
mdun rgyab tshe 'brang mda' dar dang :
mchod pa'i bye brag tshul bzhin bya :
bdag mdun lhar gsal las gzhung bsrang :
dbang rdzas gtso 'khor so sor dmigs :
bzlas pa bya zhing tshe bcud bsdu :
lha rnams 'od zhu rdzas su bsam :
slob mar khrus byas bgegs bskrad la :
phyag byas maN+Dal phul nas su :
gsol ba 'di ltar gdab par bya :
bcom ldan mgon po ye shes tshe yi bdag :
dbyer med rdo rje slob dpon bdag la dgongs :
'chi med sku gsung thugs kyi dkyil 'khor nas :
tshe yi dbang dang byin rlabs bstsal du gsol :
ces pas lan gsum gsol ba gdab :
yan lag bdun pas rgyud sbyangs la :
lhar bskyed ye shes byin chen dbab :
tiSh+Tha badzras brtan par bya :
de nas gtso bo'i ye shes kyis :
byin brlabs bum pa spyi bor bzhag :
oM:
bkra shis bum pa 'chi med bdud rtsi'i rgyun :
tshe dpag med mgon ye shes bcud du 'khyil :
dbang bskur lus kyi sgrib pa kun dag nas :
'chi med rdo rje'i sku ru 'grub par shog :
gtso bo'i snying po brjod pa'i mthar :
kA ya a b+hi Shiny+tsa oM:
zhes btags bum chu lce la sbyin :
yum gyi byang sems bde ba'i rgyun :
tshe chang mgrin par bzhag cing myong :
A:
pad+ma b+hany+dzar tshe bdag tsaN+Da lI'i :
bde chen 'byung ba'i bcud 'dus bdud rtsi'i rgyun :
myang bas ngag gi sgrib pa kun dag nas :
gzhom med rdo rje'i gsung du 'grub par shog :
yum gyi sngags mthar 'di btags sbyin :
wA ka a b+hi Shiny+tsa A:
sras mchog ngo bo 'khor 'das bcud :
ril bu snying gar gtugs byas la :
hU~M:
thabs shes nyi zla'i gwa 'ur 'khor 'das bcud :
'jig rten dbang phyug thig le'i gzugs su 'khyil :
'di zos yid kyi sgrib pa kun dag nas :
mi shigs rdo rje'i thugs su 'grub par shog :
sras sngags sham la 'di brjod sbyin :
tsit+ta a b+hi Shiny+tsa hU~M:
tshe 'brang rta mchog dbang gi sku :
spyi bor bzhag pas byin gyis brlab :
hrI:
tshe 'brang zla gam dbang gi pho brang du :
rta mchog byin rlabs 'od zer bdud rtsi'i rgyun :
khyod la thim pas sgo gsum sgrib kun dag :
'jigs med ye shes rdo rjer 'grub par shog :
rta sngags sham du 'di nyid gdags :
sarba a b+hi Shiny+tsa hU~M:
mda' dar g.yab la tshe 'gugs btang :
khyung gis bgegs srung go bsgos bsam :
khroM:
khyung chen sprul pas tshe yi bcud bsdus shing :
phyag rgya'i rgyas btab rdo rje'i go cha bgos :
khong gseng rta khyung 'bar ba'i rdul gyis gtams :
bar gcod bgegs kyis nam yang mi tshugs shog :
khyung sngags sham bu bcas pa brjod :
mda' dar gnas lngar rgya gram bkod :
a :
spros pas 'khor 'das khyab pa'i tshe yi bcud :
bsdus pas snying po mi shigs thig ler 'dus :
chos nyid byang chub sems su rgyas btab pas :
mi 'gyur rdo rje'i srog tu 'grub par shog :
rab tu gnas pa'i sngags kyis brtan :
me tog 'thor zhing shis pa brjod :
byin rlabs ldan pa'i slob dpon gyis :
dbang 'di lan gcig bskur bas kyang :
'chi bdag lo gsum nges par bzlog :
tshe dang ye shes 'phel bar 'gyur :
phyi ltar tshom bur bsgrub pa'i tshul :
skal ldan don du bdag gis bstan :
zab cing dngos grub myur ba'i lam :
nyams su blangs pas don chen 'grub :
yal bar ma dor gces par zungs :
sa ma ya :
rgya rgya rgya :
