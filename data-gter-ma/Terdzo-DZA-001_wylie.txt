@#:
srin po nA ga rak+sha ti pa tsa shin tu drag po'i sgrub pa bzhugs so :
'di nyang gter yin 'dug
/
bcom ldan 'das thugs rje chen po la phyag 'tshal lo :
bskal pa dus kyi snyigs ma la :
sems can mdze nad kyis thebs pa rnams la :
slob dpon pad+mas 'gro ba rnams la man ngag 'di mdzad do :
drag sngags 'di ni me 'dra ste :
mdze rigs bco brgyad skad cig 'joms :
thugs rje chen po nyid khros pas :
klu'i gnyen po srin po nA ga rak+sha ti pa tsa bya ba yin no :
zhag bdun gyis mdze rigs thams cad 'byin no :
'di sgrub par 'dod na dang po tshogs bsags :
de nas 'di'i lung nod la :
dben par mtshams dam du bya :
stong pa'i ngang las rgya mtsho chen po'i nang du :
rak+sha ti pa tsa zhes 'phros pas :
klu dang sa bdag bsnol ba'i gdan gyi steng du :
srin po nA ga rak+sha ti pa tsa sku mdog sngo skya zar ma'i me tog lta bu :
rtsa ba'i zhal bzhi chu srin gyi gdong pa can phyogs bzhir gzigs pa :
zhal re re'i dbu la sbrul gyi gdengs ka brgyad brgyad yod pa :
sku stod srin po la sku smad sbrul du 'khyil ba :
phyag g.yas bzhi na gri gug bsnams pa :
g.yon bzhi na sbrul zhags bsnams pa :
rgyab kyi bzhi dang mdun gyi bzhi na :
gong dang 'dra ba bsnams pa :
zhal yang phyogs bzhir gzigs pas sa bdag klu gnyan thams cad zas su za ba :
sku la me 'bar ba zhig tu bskyed :
de'i thugs ka nas yi ge phe nag po gcig 'phros pas :
thugs rje chen po'i sku la phog :
de las 'od kyi tshul du thugs rje chen po nyid byon nas rang la thim par bsam zhing :
bsnyen pa'i sngags 'di zhag bdun du drag por bzla :
oM phe laM hU~M:
ces bzlas pas :
rmi lam du klu dang sa bdag gi cho 'phrul mang du 'ong ngo :
de las lus na kar kar ba dang tsha tsag tsag pa dang :
shu thor bas ldag la sogs pa 'byung :
de nas zhag bdun du sgrub pa'i sngags 'di bzla'o :
na ga po ti pa tsa yA nA ga rak+sha oM phe laM hU~M:
zhes bzlas pas :
klu'i rigs kyi sems can bsad pa dang :
mi bsad pa la sogs pa'i rmi ltas 'byung bar 'gyur ro :
de nas zhag bdun las sbyor gyi sngags 'di drag por bzla'o :
oM nag po ti pa tsa yA nA ga mA ra ya sod sod :
phyung phyung :
rbad rbad :
snying la sa ma yA:
hur hur :
srog la ma ma rbud rbud :
nA ga rbud nan sod phyung :
nA ga rak+sha ti pa tsa ya :
klu gnyan sa bdag mA ra ya sod sod :
ces drag tu bzlas pas :
zhag bdun tshun chad khyad par du'ang sems mi bde ba dang :
snying 'phyo ba dang :
de nas zhag bdun na bde ba snyam byed pa'o :
de nas zhag bdun na bde sangs kyis 'gro :
'di la sgrub pa byed pa'i mi de la :
klu'i phyogs kyi gdon thams cad nye mi nus so :
gtad dang klu la las bcol ba thams cad kyang 'bangs bzhin nyan pas 'grub par 'gyur ro :
thugs rje chen po khros pa'i sprul pa :
klu bdud nag po mgo dgu pa'i sgrub thabs 'di :
bdag 'dra pad+ma 'byung gnas kyis :
chu srin ba ru nag po'i rgyud nas btus te yi ger bkod :
brag srin po sbar rjes can du gter du sbas :
phyi rabs skal ldan gcig dang phrad par shog :
sa ma yA:
rgya rgya rgya :
'di'i brgyud pa ni :
o rgyan pad+ma :
mnga' bdag khri srong lde btsan :
jo mo mtsho rgyal /
mnga' bdag myang ral pa can /
mnga' bdag 'gro mgon /
yar lung sprul sku
/slob dpon gnas lugs /
sprul sku las 'brel rtsal /
bsod nams seng+ge /
sarba mang+ga laM///
/
