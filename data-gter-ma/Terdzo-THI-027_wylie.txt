gnad kyi zhal gdams dam rdzas yang thog steng :
ring po'i shing btsugs de la rtswa ku sha :
rnga dkar phod 'dogs de dbus thog shing rtsar :
bdud rtsi'i bcud bdag brgya byin sku bris bzhag :
de yi zhabs su shing la rgya gram tshul :
chu 'khor gshog 'dra byas pa'i phyi nang nas :
lha chen brgyad bris lha dgu cha lugs mtshungs :
g.yas g.yon phyag na rdo rje bkra shis rtags :
brgyad 'dzin g.yon rnams bdud rtsi bum pa 'dzin :
rang rang thugs srog gam ni yi ge A:
re re'i thugs ka'i dbus su bri bar bya :
dmigs pas bskyed dgug bstim dang rab gnas bya :
de 'og de mtshungs rgyu skar nyer brgyad sku :
thugs kar sngags dang tshig 'di kun la bri :
nak+Sha tra hU~M tsit+ta A be sha ya hring :
stod la non cig :
sarba An+ta ra b+h+yo :
sarba a yuHpuN+ye sid+d+hi phA la hU~M:
mi mthun sol mthun rkyen sgrubs shig :
gzhan yang lha mo bcu drug de ru bri :
kun gyi snying gar sngags 'di bri bar bya :
ma hA de bI hU~M a mr-ita sid+d+hi hU~M:
phyag mtshan g.yas g.yon mda' dar me long ngo :
de 'og klu chen brgyad kyi sku gzugs bri :
snying gar sngags 'di bri bar bya ba yin :
phu nA ga hU~M d+hA la sam+b+ho sid+d+hi hU~M lak+Shi ta sid+d+hi b+h+rU~M:
phu sid+d+hi pha la hing hing swA hA:
phyag rnams g.yas g.yon pad+ma dung phor te :
stod ni lha lus smad ni sbrul mjug dang :
sbrul gdengs yod pa mtsho nang gnas pa 'o :
gal te rgyas par byed pa spro na ni :
shing la gru bzhi phyogs bzhi nas bskor ba'i :
steng du gzugs rnams 'de gu gtsang mar bya :
sngags rnams bris nas rang rang snying gar bcug :
phyogs bzhi mtshams rnams so sor brtan par bkod :
lar ni kun la bskyed dgug bstim gnas 'bad :
gong ltar zur bzhi rnams su me long 'dogs :
rdo rje slob dpon mchog gi gdan 'og na :
gro ga'am ni ras la ru sbal gzugs :
bris pa'i lto bar stag 'brug bya sbal pa :
rgyu skar nyer brgyad rang rang cha lugs dang :
'byung ba rlung lha brgyad ni ba dan thogs :
yu mor zhon pa bris nas dar 'bru'i rigs :
'tshogs tshad bzhag nas legs par dril ba dang :
dar dkar khud bcug tshon skud lnga yis ni :
rgya gram ris su bsdams la 'dis sngags so :
oM d+ha la ma d+hu si ye pad+me hU~M:
yi b+ha ya b+he d+he wa hU~M:
sarba an+ta ra shAn+tiM ku ru ye swA hA:
de ltar mang sngags bzhag pas bkra shis dge :
bdud rtsi'i pho brang la ni dar dkar gyi :
skud pa btags pa'i sne gcig pho brang thogs :
lha yi rgyal dang 'brel bar byas pa yi :
dgos pa sman gyi dngos grub myur ba yi :
tha tshig yod pas de ltar shes par byos :
shin tu zab gnad lha dgu'i mdun phyogs der :
shing byang dkar por sngags bris kun la bzhag :
oM a de ba tsit+ta sid+d+hi hU~M:
de wa a mr-ita mi hI ra Na a tha hU~M pra be sha ya hring :
sid+d+hi phA la hU~M b+h+rU~M:
A yu she dzaHpuN+ye bA la te dzo b+h+rU~M nA nA kha d+he sid+d+hi hU~M 'dus 'dus swA hA:
lha yi steng du rdo rje 'dzin pa'i sku :
zhi tshul tshon gang thugs srog hU~M can bzhag :
gzhan yang bdud rtsi sman 'di sgrub pa'i tshe :
bar chad rtags ni sgrub snying mi 'dod pa :
gnyid 'thibs 'dod chags la sogs dug lnga 'bar :
rmi lam mang 'tshubs cho 'phrul ngan rigs 'byung :
mched lcam la sogs mi bde rtsod snying 'dod :
sgrub la the tshom bla mar log lta skye :
na tsha 'phral 'byung sdod mi tshugs sogs dang :
dam rdzas dkyil 'khor mar me'i mdangs nyams sogs :
mi shis gang byung rgyal bsen dam sri dang :
nyu le dang ni 'byung po'i bar chad yin :
de tshe rig pa ngar bskyed dmigs pas gzir :
ging rgyug bskrad pa'i las bya drag rdzas bdug :
thun brab sngags rnams drag bzlas phur bskor bya :
mthar ni srung 'khor nan bskyed bsgom par bya :
spro ba bskyed phyir byin dbab bskyar la bya :
srung ma bskul nas dzapa? dbyangs snyan par 'then :
gar stabs rol mo la sogs ci rigs bya :
rgyun par me la spos dang sha chen bsreg :
dud pa chad med bya ba gnad du che :
bla ma rig ma srog mthun sgrub khongs kyang :
ma bu grogs mthun rten 'brel gnad du che :
bzang rtags rmi lam rol mo legs 'khrol dang :
gzhan dag chu la sgrol dang zom la khrid :
rang nyid khrus byas gos dkar gyon pa dang :
khye 'u bud med mdzes 'dus 'dud dgyes dang :
gyen 'dzegs nyi zla shar dang me tog bkram :
de sogs dge ba'i rtags byung legs pa yin :
dngos su nyams spro bag dro byin 'thibs pa :
bskyed rdzogs gsal zhing dag snang skyo shas skye :
yid dga' dri dang sgra 'od sogs 'byung sogs :
byung na dngos grub chen po'i rtags su bshad :
dam sel yod na ngan rtags sna tshogs 'byung :
de la skong bshags zhi ba'i sbyin sreg 'bad :
tshul bzhin bsgrubs na dngos grub thob par 'gyur :
de ltar dam rdzas sman sgrub ngo mtshar can :
spyi chings zab mo gu ru'i gsungs pa la :
zin bris bgyis nas mtsho rgyal bdag gis bkod :
mang du spel na dam nyams log lta yis :
skyon du brjod na dngos grub yal bar 'gyur :
de phyir them du ma bstan gud du sbas :
las can 'phrad nas dngos grub kun thob shog :
sa ma yA:
rgyaHrgyaHrgyaHrgyaHrgyaHrgyaHrgya :
