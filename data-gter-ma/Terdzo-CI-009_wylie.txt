phag mo zab rgya'i gsol 'debs bzhugs so //
oM AHhU~M/
ye shes rab gsal khyab brdal chen po nas //
dang po'i sangs rgyas bde chen rang gsal la //
gsol ba 'debs so thugs rje'i spyan gyis gzigs //
lus la bde drod 'bar bar byin gyis rlobs //
bde chen gsang ba phug gi gnas mchog tu //
gdod ma'i mkha' 'gro rdo rje phag mo la //
gsol ba 'debs so thugs rje'i spyan gyis gzigs //
snang srid sgyu mar rtogs par byin gyis rlobs //
rang gsal dag pa dbyings kyi pho brang du //
o rgyan gu ru pad+ma 'byung gnas la //
gsol ba 'debs so thugs rje'i spyan gyis gzigs //
bde gsal dbyer med rtog par byin\u0f8e
dwangs ma ye shes lnga ldan pho brang du //
bde chen ye shes mkha' 'gro mtsho rgyal la //
gsol ba 'debs so thugs rje'i spyan gyis gzigs //
phung po 'od lus 'grub par byin\u0f8e
dag pa o rgyan yul gyi gzhal yas su //
rig 'dzin chen po dngos grub rgyal mtshan la //
gsol ba 'debs so thugs rje'i spyan gyis gzigs //
don dam mtha' bral rtogs par byin\u0f8e
bde chen mkha' spyod dag pa'i gzhal yas su //
gter ston mnyam med tshe dbang rgyal po la //
gsol ba 'debs so thugs rje'i spyan gyis gzigs //
'dzin med bde gsal rtogs par byin\u0f8e
drag sngags me dpung 'bar ba'i klong dkyil du //
sngags 'chang chen po gsang sngags rdo rje la //
gsol ba 'debs so thugs rje'i spyan gyis gzigs //
gnyis 'dzin 'khrul pa zhig par byin\u0f8e
snang srid sku dang 'od kyi zhing khams su //
theg pa'i mchog gyur rang grol rdo rje la //
gsol ba 'debs so thugs rje'i spyan gyis gzigs //
'od gsal snang bzhi 'byongs par byin\u0f8e
bde stong dga' bzhir 'khyil ba'i gzhal yas su //
thogs med rab 'byams smra ba'i seng+ge la //
gsol ba 'debs so thugs rje'i spyan gyis gzigs //
bde stong rgyun chad med par byin\u0f8e
gzung 'dzin d+hU tir dag pa'i mkha' dbyings su //
rig 'dzin chen po chos dbyings rgya mtsho la //
gsol ba 'debs so thugs rje'i spyan gyis gzigs //
sems nyid chos skur rtogs par byin\u0f8e
spyi gtsug nyi zla pad+ma'i gdan steng du //
rtogs pa'i mnga' bdag 'khrul zhig chen po la //
gsol ba 'debs so thugs rje'i spyan gyis gzigs //
'bras bu sku gsum thob par byin\u0f8e
gar bzhugs dag pa chos kyi pho brang du //
rlung sems mthar phyin karma A yuHla //
gsol ba 'debs so thugs rje'i spyan gyis gzigs //
las rlung d+hU tir tshud par byin\u0f8e
'bral med snying ga chos kyi pho brang du //
rtsa ba'i bla ma d+harma phun tshogs la //
gsol ba 'debs so thugs rje'i spyan gyis gzigs //
rtsa rlung las su rung bar byin\u0f8e
mang yul ri bo dpal 'bar gter gnas su //
mkha' 'gro'i srog thig phag mo zab rgya la //
gsol ba 'debs so thugs rje'i spyan gyis gzigs //
tshig don dbyer med rtogs par byin\u0f8e
rang lus rnam dag rtsa yi pho brang du //
ye shes mkha' 'gro rigs lnga rgya mtsho la //
gsol ba 'debs so thugs rje'i spyan gyis gzigs //
snang srid lha skur rtogs par byin\u0f8e
rang snang phyogs med dag pa'i zhing khams su //
rgyal khams chos grogs chos mdzad pho mo la //
gsol ba 'debs so thugs rje'i spyan gyis gzigs //
dag snang phyogs med 'byongs par byon\u0f8e
dur khrod chen po so so'i gnas mchog nas //
rgyal ba'i bka' sdod dam can gter bdag la //
gsol ba 'debs so thugs rje'i spyan gyis gzigs //
'gal rkyen bar chad zhi bar byin\u0f8e
brgyud pa'i bla ma mkha' 'gro rigs lnga'i tshogs //
'og min gnas nas thugs rjes brtser dgongs la //
lus la bde drod 'bar bar byin\u0f8e
lhan skyes ye shes rtogs par byin\u0f8e
gsol ba 'debs so thugs rje'i spyan gyis gzigs //
gsol ba 'debs so rjes 'jug byin\u0f8e
'gro ba'i sdug bsngal dag las bsgral du gsol //
re ltos gzhan na med do thugs rje can //
zhes gsol ba btab pas brgyud pa'i bla ma rnams 'od du zhu nas bla ma rnams la thim /
rtsa ba'i bla ma 'od du zhu /
bdag rta mgrin yab yum du gsal ba la thim par bsam /
dge'o ///
/
