gu ru drag po mthing nag gnam lcags thog gi ral gri'i las byang phrin las myur 'grub ces bya ba bzhugs so :
sa ma ya :
rgya rgya rgya :
\u0f88





chos sku snang mtha' longs sku spyan ras gzigs :
sprul sku pad 'byung kun 'dus bla ma rje :
gcig bsdus drag po thod phreng rtsal la 'dud :
gang zhig skal ldan rnal 'byor pas :
gnas bzang yid 'ong phun tshogs shing :
yo byad phun tshogs gtsang sbra ldan :
grogs bzang dad dam phun tshogs bcas :
mchod rdzas phun tshogs spyan gzigs bsham :
bskyed rdzogs phun tshogs ting 'dzin gsal :
lnga ldan rgyal ba'i zhing du gsal :
gzhi ma gru bzhi'i steng du ni :
bla ma yi dam gcig bsdus pa'i :
rin chen 'bar ba'i dpal gtor dang :
sman gtor rak+ta phreng tshar bdun :
rol mo la sogs gang 'dzom dang :
sngon 'gro dkar bgegs dang bcas pa'i :
tshogs kyi yo byad rgya chen bsham :
bdag mdun 'don bsgom gcig dril nas :
dang po skyabs sems 'di ltar ro :
rang gi spyi bor drin chen rtsa ba'i bla ma dang dbyer ma mchis pa'i slob dpon chen po pad+ma 'byung gnas la /
skyabs yul dkon mchog gsum dang bla ma yi dam dpa' bo mkha' 'gro chos skyong srung ma'i tshogs dang bcas pa thams cad sprin phung 'khrigs pa bzhin du gsal bar spyan drangs :
oM badzra ar+g+haM AHhU~M:sogs /
shab+da AHhU~M:
na mo :
bla ma bde gshegs 'dus pa'i sku :
dkon mchog gsum dngos pad+ma 'byung :
phyogs bcur bzhugs pa'i sangs rgyas dang :
byang chub sems dpa' thams cad la :
bdag dang 'gro ba ma lus pa :
byang chub bar du skyabs su mchi :
na mo :
rgyal ba dgongs brgyud bla ma dang :
rig 'dzin brda brgyud bla ma dang :
gang zag snyan brgyud bla ma dang :
shog ser gter gyi brgyud pa dang :
mkha' 'gro gtad rgya'i brgyud pa dang :
smon lam dbang bskur brgyud pa yi :
bla ma yi dam mkha' 'gro dang :
chos skyong srung ma'i tshogs rnams la :
bdag dang 'gro ba ma lus pa :
byang chub bar du skyabs su mchi :
bdag dang mtha' yas sems can rnams :
ye nas sangs rgyas yin pa la :
yin par shes pa'i rang bzhin du :
rang rig ngang du skyabs su mchi :
kun bzang klong du sangs rgyas shog :
lan gsum :
sems bskyed niH
na mo :
bdag dang mkha' mnyam 'gro ba dang :
dus gsum dus med sems can rnams :
pha ma drin chen yin pa'i phyir :
dus 'di nas bzung byang chub bar :
sdug bsngal mtsho las rab bsgral te :
sangs rgyas sar 'god sems bskyed do :
rigs drug 'khor ba dong sprugs shog :
ces lan gsum :
de nas sngon 'gro dkar gtor bran :
oM a mr-ita sogs /
oM swa b+hA ba sogs /
stong pa'i ngang las b+h+rU~M las rin po che'i snod du gtor ma 'dod yon lnga ldan bdud rtsi'i rgya mtsho chen por gyur :
oM a kA ros byin gyis brlab :
hU~M:
steng 'og bar gsum lha klu gzhi bdag dang :
mgur lha dge bsnyen sde brgyad gzhi gnas bdag :
yul lha brtan ma gza' skar tshes lha dang :
dus tshod nyu le yul ris sa phyogs 'dir :
gnas dang rgyu ba'i stong gsum lha 'dre rnams :
'dir gshegs mchod sbyin gtor ma 'di bzhes la :
sgrub pa'i bar chad kun sol mthun rkyen sgrubs :
gnod pa'i sems spongs byang chub sems ldan pas :
byang chub bar du bdag gi stongs grogs mdzod :
rnal 'byor bcol pa'i phrin las grub par mdzod :
i daM ba liM ta khA hi :
dkar gtor gtsang sar phul :
bgegs la gtor ma sbyin pa ni :
chab kyis bran :
hU~M:
nga ni dbang drag 'bar ba'i sku ru gsal :
nyon cig bgegs dang log 'dren 'byung po'i tshogs :
sngon las 'phral rkyen lan chags bu lon bdag :
byang chub bsgrub la bar chad byed pa'i gdon :
ma rig gnyis 'dzin 'khrul snang las byung ba :
'dir 'dus mchod sbyin gtor ma 'dis tshims la :
dkon mchog bden pa'i bka' las ma 'da' bar :
so so rang rang gnas su 'gro bar gyis :
gal te mi 'gro dbang drag bka' 'das na :
khro tshogs 'bar bas rdul phran bzhin du brlag :
de bas da lta nyid du phyir dengs shig :
oM AHhU~M artsig sogs /
gnod byed 'byung po u tsa ta ya phaT:
oM sum+b+ha ni sogs /
yungs kar thun gyis brab :
gu gul gyis bdug :
bgegs gtor phyi rol du dor :
mtshams gcod srung 'khor bsgom :
hU~M:
dbang drag 'bar ba'i thugs ka'i hU~M yig las :
hU~M bcu steng 'og phyogs bzhi mtshams brgyad spros :
de nyid yongs gyur khro bo bcu ru gsal :
hU~M kar rnam rgyal dbyug sngon gshin rje'i gshed :
mi g.yo rta mgrin 'dod rgyal bdud rtsi 'khyil :
khams gsum rnam rgyal stobs chen khro bcu rnams :
gar dgu'i nyams ldan phyag na phur pa 'dril :
khro tshogs sprul pas steng 'og phyogs mtshams gtams :
ye shes lnga ldan me dpung phyogs mtshams 'bar :
bar chad gdon bgegs ma lus thal bar rlog :
mtshams gcod srung ba'i 'khor lo gzhom gzhig bral :
oM badzra kro d+ha rak+Sha rak+Sha hU~M phaT:
hU~M:
steng 'og phyogs mtshams khro bo'i sku las ni :
me dpung mtshon cha rdo rje'i tshwa tshwa 'phros :
gdon bgegs byad ma sdang dgra gnod byed rnams :
me lce'i kha yi sbrang ma bzhin du bsregs :
thal ba bskal pa'i rlung chen 'bar bas gtor :
bar chad bgegs tshogs ming med mtshams chod cig :
badzra dz+wa la rak+Sha raM:
don dam srung 'khor ni 'di ltar ro :
hU~M:
ye nas rang rig lha yi dkyil 'khor la :
ma 'gags rang gsal gnyis 'dzin 'khrul cha bral :
skye 'chi 'gro 'ong bral ba khyab gdal klong :
bsrung bya srung byed ye stong 'pho med a :
brda sgo dbye ba niH
hU~M:
snang srid dbang drag lha yi rang bzhin la :
gang 'dul thabs kyis 'gro ba'i don mdzad pa'i :
gsang ba thugs kyi dkyil 'khor chen po ru :
rang gsal 'gag pa med pa'i brda sgo dbye :
b+h+rU~M pra be sha ya phaT:
brda phyag 'tshal ba ni :
hU~M:
thabs kyi spyod pas 'gro ba'i don mdzad cing :
byams dang snying rjes 'gro ba 'dren mdzad pa'i :
sangs rgyas phrin las yongs su rdzogs pa'i phyir :
rang sems sangs rgyas rang zhal mjal phyag 'tshal :
a ti pU ho :
dam bca' ba ni :
hU~M:
dbang drag rol pa'i dkyil 'khor du :
lha dang dbyer med ma 'grub bar :
ji srid bar du mi gtang ngo :
tshul bzhin bsgrub par dam bca' 'o :
sa mA d+hi hU~M:
bshags pa ni :
hU~M:
ye nas rang rig sangs rgyas 'di :
ma rig dbang gis nyes byas rnams :
ye shes lha tshogs rnams la bshags :
byang dag tshangs pa'i dngos grub stsol :
oM badzra satwa sa ma ya :sogs yig brgya lan gsum brjod :
rnal 'byor ting 'dzin ldan pa'i ngang :
spos dang rol mos gzi byin bskyed :
snod bcud mchod rdzas byin chen dbab :
hU~M:
snod bcud snang srid dkyil 'khor 'dir :
dbang drag 'bar ba'i lha tshogs kyis :
sku gsung thugs kyi byin phob cig :
sgrub mchog bdag la dbang mchog skur :
mchog dang thun mong dngos grub stsol :
chos dbyings skye med pho brang nas :
snang ba mtha' yas byin phob cig :
'gag med longs sku'i zhing khams nas :
spyan ras gzigs dbang byin phob cig :
pad+ma 'od kyi gzhal yas nas :
o rgyan chen pos byin phob cig :
rtsa rlung mkha' spyod pho brang nas :
ye shes mtsho rgyal byin\u0f8e
rang rang gar bzhugs gnas mchog nas :
rje 'bangs nyer lngas byin\u0f8e
gang 'dul sprul pa'i pho brang nas :
gter ston brgya rtsas byin\u0f8e
zab yang lhun grub gtsug lag nas :
mu khri btsan pos byin\u0f8e
sing ha rdzong gi gnas mchog nas :
mi 'gyur rdo rjes byin\u0f8e
rdo rje khyung rdzong gter gnas nas :
chos rgyal rdo rjes byin\u0f8e
rang snang dag pa'i zhing khams nas :
bka' brgyud bla mas byin\u0f8e
spyi gtsug bde chen zhing khams nas :
rtsa ba'i bla mas byin\u0f8e
mchog dang thun mong zhing khams nas :
yi dam lha tshogs byin\u0f8e
nyi shu rtsa bzhi'i gnas mchog nas :
dpa' bo mkha' 'gros byin\u0f8e
dur khrod chen po'i gnas brgyad nas :
chos skyong srung mas byin\u0f8e
bdud 'dul dbang drag dkyil 'khor nas :
byin chen rnams kyis byin phob cig :
dbang chen rnams kyis dbang skur cig :
rtags dang mtshan bzang bstan pa dang :
'dir 'tshogs skal ldan skyes bu la :
mchog dang thun mong dngos grub stsol :
de nas mchod pa bdud rtsi byin brlab ni :
oM:
sman snod ye shes gzhal yas khang :
bcud rdzas sha lnga bdud rtsi lnga :
mdun mkhar rigs lnga yab yum ni :
sbyor ba'i byang sems rgyun babs pas :
sman snod bdud rtsi lnga la thim :
rigs lnga 'od zhu dbyer med 'dres :
ye shes bdud rtsi'i rgya mtshor gyur :
oM AHhU~M sarba pany+tsa a mr-ita hU~M hrI ThA:
lan gsum :
gtor ma byin brlab ni :
A:
gtor snod rin po che yi nang :
gtor ma bdud rtsi 'dod yon lnga :
dri lnga sman lnga spod kyis bran :
dkar dmar thabs shes rgyan gyis brgyan :
ri rab gtos dang mnyam pa yi :
rgyal ba mnyes pa'i ba liM ta :
kun bzang mchod pa'i sprin du gyur :
oM AHhU~M ma hA ba liM ta te dzo ba liM ta ba la ba te gu h+ya sa ma ye swA hA:
lan gsum :
rak+ta byin brlab ni :
hU~M:
b+han+d+ha lcang lor bcas pa'i nang :
dgra bo'i snying khrag wu phreng 'khrigs :
nam mkhar lha mo gIrti dmar :
b+ha gar rak+ta'i rgyun 'dzag bab :
chags med chags bral rak+ta'i mtsho :
'khor ba'i rgyun bcad rak+ta 'di :
bde skyed shes rab rang bzhin gyur :
oM AHhU~M ma hA rak+ta dz+wa la maN+Da la hU~M hrIHThA:
lan gsum :
mchod rdzas rnams la bdud rtsis bran la :
oM badzra a mr-ita kuN+Da lI ha na ha na hU~M phaT:
rin po che'i snod du mchod yon :
me tog :
bdug spos :
snang gsal :
dri chab :
zhal zas :
rol mo :
dung chen gyi snod du dbang po'i me tog :
gsur chen bdug spos :
zhun chen snang gsal :
bdud rtsi lnga yi dri chab :
mAM sa'i zhal zas :
thod rnga dang rkang gling gi rol mo rnams mchod sprin bsam gyis mi khyab pa nam mkha'i mtha' dang mnyam pa kun bzang mchod pa'i sprin du gyur :
oM badzra ar+g+haM puSh+pe d+hU pe A lo ke gan+d+he nai bid+ya shab+da AHhU~M:
bo d+hi tsit+ta ga Na gu h+ya pU dza ho :
dngos gzhi lha bskyed ting 'dzin bsgom :
hU~M:
ye nas ka dag spros dang bral :
ma 'gags snying rje'i rang rtsal las :
'gag med rgyu yi yi ge hU~M:
skye ba med pa'i klong yangs nas :
nam mkha' klong yangs mtha' dbus brdal :
rlung dkyil rak+ta'i rgya mtsho dang :
gser gyi sa gzhi rus pa'i ri :
bskal pa'i me dpung 'bar ba'i klong :
chos dbyings ye shes dkyil 'khor che :
mthing nag gru gsum e yi klong :
b+han+d+ha skam rlon 'bar ba brtsegs :
'khor lo rtsibs bcu mu khyud bcas :
phyogs bzhir sgo khyams rgyan bkod rdzogs :
gru khyad mu ran khor yug dang :
dur khrod chen po brgyad dang bcas :
pad+ma rdor ra me ris bskor :
rdo rje brag chen 'bar bas gtams :
e dbyings nyi gdan hU~M yig mthing :
spros bsdus bdag nyid he ru ka :
dbang drag karma thod phreng rtsal :
mthing nag zhal gcig phyag gnyis pa :
zhabs gnyis ru dra pho mo brdzis :
khro gtum khros rngam drag rtsal ldan :
spyan gsum sdang mig phyogs bcur gzigs :
shangs nas bskal rlung hU~M sgra ldir :
zhal gdangs phaT sgras srid gsum sngangs :
mche gtsigs bstan dgra zas su rol :
ljags dmar glog 'khyug thog ser 'phros :
dam sri bgegs dpung gzhob thul bsregs :
dbu skra gyen brdzes thod skam brgyan :
skra mtshams sbrul nag chun pos bcings :
skra gseb khro chung tshwa tshwa 'phro :
phyag g.yas gnam lcags rdo rje phyar :
mtha' dmag dus 'khrugs g.yul ngo zlog :
g.yon pas lcags sdig las la 'gyed :
dam sri dgra bgegs snying khrag 'jib :
phyag zhabs sbrul gyi gdu bus brgyan :
glang chen ko ba'i stod g.yogs dang :
mi lpags g.yang gzhi'i sked dkris dang :
stag lpags rlon pa'i sham thabs gsol :
thod rlon lnga bcu'i do shal 'phyang :
khrag thig zhag gi zo ris dang :
thal chen tshom bu rus pa'i rgyan :
dur khrod chas brgyad sku la rdzogs :
bskal pa'i me dpung klong du gsal :
spyi bo bde chen 'khor lo'i dbus :
sku mchog 'jam dpal sku mdog nag :
ral gri g.yas la po ti g.yon :
khro bo'i chas rdzogs zhabs btsan skyil :
phyogs bcu'i sangs rgyas thams cad kyi :
sku yi byin rlabs nus mthu bsdus :
mgrin pa longs spyod 'khor lo'i dbus :
gsung mchog rta mgrin sku mdog nag :
ral gri g.yas la lcags kyu g.yon :
zhabs gnyis 'dor thabs bzhengs stabs bzhugs :
phyogs bcu'i sangs rgyas thams cad kyis :
gsung gi byin rlabs nus mthu bsdus :
snying kha chos kyi 'khor lo'i dbus :
thugs mchog phyag na rdo rje mthing :
rdo rje g.yas la sdigs mdzub g.yon :
khros rngam zhabs gnyis brkyang bskum bzhugs :
phyogs bcu'i sangs rgyas thams cad kyi :
thugs kyi byin rlabs nus mthu bsdus :
lte ba sprul pa'i 'khor lo'i dbus :
yon tan mkha' 'gro khros ma nag :
gri gug g.yas la thod khrag g.yon :
kha T+wAM mchan bcug zhabs gar stabs :
rigs bzhi mkha' 'gro 'khor dang bcas :
phyogs bcu'i sangs rgyas thams cad kyi :
yon tan byin rlabs nus mthu bsdus :
gsang ba bde skyong 'khor lo'i dbus :
phrin las phur pa sku mdog mthing :
phur pa g.yas la sdigs mdzub g.yon :
khro chas yongs rdzogs zhabs 'dor thabs :
phyogs bcu'i sangs rgyas thams cad kyi :
phrin las byin rlabs nus mthu bsdus :
de ltar lus dkyil lha tshogs rnams :
sku gsung thugs yon phrin las kyi :
byin rlabs nus mthu gzi brjid 'bar :
snang stong 'ja' tshon lta bur bskyed :
phyi rol 'khor lo rtsibs bzhi'i steng :
g.yas su yak+sha me dbal smug :
phyag g.yas tho bas dam sri 'joms :
g.yon pas lcags kyus dgra bgegs 'gugs :
drag gtum khros rngam khro chas rdzogs :
rgyab tu thang lha rdo rje 'bar :
mthing nag phyag g.yas ral gri yis :
rgyal 'gong dam sri'i srog rtsa gcod :
g.yon pas dgra bo'i tsit+ta gsol :
khro gtum 'jigs rung rta nag zhon :
g.yon du khros ma nag mo mthing :
phyag g.yas gri gug nam mkhar phyar :
dam nyams bstan dgra'i srog rtsa gcod :
g.yon pas thod khrag thugs kar bsnams :
bka' 'das dam sri'i snying khrag 'thung :
kha T+wAM mchan bcug srid gsum 'dul :
khro mo'i chas rdzogs gar thabs rol :
mdun du lcags sdig khro gtum rngam :
mgo dgus rgyal 'gong dam sri za :
rwa rtser bskal pa'i me dpung 'bar :
bgegs tshogs thal ba rdul bzhin bsregs :
gnyer mar dug gi rlangs pa 'thul :
sdang mig nad bdag zil gyis gnon :
zhe sdang me ltar 'bar bar bskyed :
dbu gtsug rigs bdag bya khyung nag :
ral gri'i gshog pa spu gri'i mjug :
sgro chung thi 'u thi phran la :
thog zhugs mtshon cha me ltar 'bar :
rwa rtse bskal pa'i me ltar 'bar :
dbu gtsug yid bzhin nor bus brgyan :
phyag g.yas gnam lcags rdo rje phyar :
g.yon pas dug sbrul zhal du gsol :
srid gsum zil gyis gnon par bskyed :
de steng pad zla 'ja' zer klong :
gu ru thod phreng sde lnga gsal :
phyi rol 'khor lo rtsibs bcu'i steng :
steng du hU~M dkar sgra 'byin ma :
shar du rnam rgyal snyems ma dang :
shar lhor dbyug sngon sder mo dang :
lho ru gshin rje dur khrod bdag :
lho nub mi g.yo gtun khung ma :
nub tu rta mgrin rdo rje gtum :
nub byang 'dod rgyal mda' snyems ma :
byang phyogs bdud rtsi rlung 'byin ma :
byang shar khams gsum gsod byed ma :
'og phyogs stobs chen skul byed ma :
gtso 'khor sprul pa yang sprul bcas :
ma 'dres yongs rdzogs gsal bar bsgom :
shar sgor stag gdong lcags kyu dkar :
lho sgor phag gdong zhags pa ser :
nub sgor seng gdong lcags sgrog dmar :
byang sgor spyang gdong dril bu ljang :
pho nya las mkhan gter srung bcas :
dkyil 'khor lha tshogs gsal bar gyur :
bdag mdun lha tshogs thugs ka nas :
'od zer lcags kyu lta bur 'phros :
rnga yab zangs mdog dpal ri nas :
bsgoms pa lta bu'i lha tshogs rnams :
sprin chen rlung gis bskyod pa ltar :
sgrub pa'i gnas 'dir spyan drangs gyur :
oM badzra sa ma ya dzaHdza :
hU~M hrI:
sngon gyi bskal pa'i dang po la :
o rgyan yul gyi nub byang mtshams :
d+ha na ko Sha'i mtsho gling du :
pad+ma ge sar sdong po la :
ya mtshan mchog gi dngos grub brnyes :
pad+ma 'byung gnas zhes su grags :
byin gyis brlab phyir gshegs su gsol :
lan bdun brjod :
spos bsreg rol mo snyan pa'i dbyangs :
dad mos drag pos spyan 'dren no :
hU~M:
'di nas nyi ma lho nub mtshams shed na :
rnga yab gling yul zangs mdog dpal ri'i rtser :
pad+ma 'od kyi gzhal yas dam pa nas :
rak+sha mi zan chos la 'god pa'i rgyal :
thod phreng rtsal chen sangs rgyas thod pa rtsal :
he ru ka dpal gu ru drag po ni :
bdud 'dul karma drag po gshegs su gsol :
bla ma yi dam dpa' bo mkha' 'gro dang :
chos skyong dam can rgya mtsho gshegs su gsol :
gter bdag gter srung drag po 'khor dang bcas :
lha tshogs gtso 'khor bka' sdod pho nya rnams :
ma thogs gnas 'dir spyan 'dren gshegs su gsol :
chos dbyings skye med klong las skur bzhengs la :
'gag med longs sku'i cho 'phrul sna tshogs ston :
gang 'dul sprul skus 'gro ba'i don mdzad phyir :
sangs rgyas bstan pa bsrung phyir gshegs su gsol :
rnal 'byor byin gyis brlab phyir gshegs\u0f8e
'gro drug sems can 'dren phyir gshegs\u0f8e
'khor ba dong nas sprugs phyir gshegs su gsol :
snang srid zil gnon gu ru pad+ma 'byung :
bla ma rig 'dzin grub thob rgya mtsho rnams :
mos gus gdung bas spyan 'dren gshegs su gsol :
yi dam bdud 'dul drag po thod phreng rtsal :
sku mchog 'jam dpal gsung mchog rta mgrin dang :
thugs mchog phyag rdor yon tan b+ha ra hi :
phrin las phur pa'i lha tshogs gshegs su gsol :
yak+sha me dbal khros nag thang lha dang :
lcags sdig khros pa bya khyung ga ru Ta :
khro bcu sgo srung 'khor bcas gshegs su gsol :
dregs pa sde brgyad 'dul phyir gshegs\u0f8e
rgyal bsen dam sri 'dul phyir gshegs\u0f8e
mtha' dmag dus 'khrug 'dul phyir gshegs\u0f8e
nad mtshon mu ge 'dul phyir gshegs\u0f8e
ru dra dam log 'dul phyir gshegs\u0f8e
bstan dgra sgos dgra 'dul phyir gshegs\u0f8e
snyigs dus 'gro la thugs rjes brtser dgongs la :
skad cig nyid la gnas 'dir gshegs su gsol :
oM AHhU~M gu ru d+he ba DA ki nI d+harma pA la sa pa ri bA ra badzra sa ma ya dza :
dzaHhU~M baM ho :
a ti pU ho :
pra tIts+tsha ho :
bzhugs su gsol ba ni :
hU~M:
'dir bshams pad+ma nyi zla dang :
bam ro ru dra pho mo'i khrir :
dbang drag lha tshogs bzhugs su gsol :
bdag mdun dam ye dbyer med gyur :
sa ma ya tiSh+Tha lhan :
de nas mchod pa 'bul ba ni :
hU~M:
drag po mthing nag lha tshogs la :
mchod yon zhabs bsil me tog dang :
bdug spos snang gsal dri chab dang :
zhal zas rol mo'i mchod pa dang :
gzugs sgra dri ro reg bya chos :
bde stong gsang ba'i mchod pa 'bul :
oM badzra ar+g+haM sogs nas /
shab+da rU pa shab+da gan+d+he ra sa spar+she mu dra sarba pU dza AHhU~M:
drag po'i mchod pa 'bul ba ni :
hU~M:
drag po mthing nag lha tshogs la :
thugs dam gnad nas bskul ba'i phyir :
'jig rten khams kyi bstan dgra kun :
bsgral pa'i snying khrag ar+g+haM 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i dbang po'i me tog 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i tshil chen bdug spos 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i zhun chen mar me 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i zhag gi dri chab 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i sha chen zhal zas 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
'jig rten khams kyi bstan dgra kun :
bsgral pa'i rkang chen gling bu 'di :
bdud 'dul dbang drag lha la 'bul :
dgra bgegs bsgral phyir bzhes su gsol :
bzhes nas mngon spyod phrin las mdzod :
mchog thun las bzhi'i dngos grub stsol :
nang mchod sman mchod 'bul ba ni :
hU~M:
rnam dag b+han+d+ha mtshan ldan nang :
dug lnga rnam dag bdud rtsi lnga :
ye shes bdud rtsi'i sman mchod 'dis :
rtsa gsum dbang drag lha tshogs mchod :
oM AHhU~M sarba pany+tsa a mr-ita kha kha khA hi :
chos sku snang ba mtha' yas zhal du sarba pany+tsa a mr-ita la khA hi :
longs sku spyan ras gzigs dbang zhal du\u0f8e
sprul sku pad+ma 'byung gnas zhal du\u0f8e
mkha' 'gro ye shes mtsho rgyal zhal du\u0f8e
lha sras mu khri btsan po'i zhal du\u0f8e
rig 'dzin mi 'gyur rdo rje'i zhal du\u0f8e
rig 'dzin chos rgyal rdo rje'i zhal du\u0f8e
bka' babs chos bdag skyes bu'i zhal du\u0f8e
drin chen rtsa ba'i bla ma'i zhal du\u0f8e
yi dam gu ru drag po'i zhal du\u0f8e
sku mchog 'jam dpal nag po'i zhal du\u0f8e
gsung mchog rta mgrin nag po'i zhal du\u0f8e
thugs mchog phyag na rdo rje'i zhal du\u0f8e
yon tan khros ma nag mo'i zhal du\u0f8e
phrin las phur pa'i lha tshogs zhal du\u0f8e
rigs bdag bya khyung nag po'izhal du\u0f8e
'khor dang khro bcu sgo srung pho nya'i zhal du\u0f8e
bka' srung chos skyong dam can rgya mtsho rnams kyi zhal du sarba pany+tsa a mr-ita la khA hi :
de nas gtor ma 'bul ba ni :
hU~M:
gtor snod rin po che yi nang :
gtor ma 'dod pa'i yon tan lnga :
lha tshogs dgyes pa'i gtor chen 'di :
dbang drag lha tshogs rnams la 'bul :
bzhes nas dbang dang dngos grub stsol :
oM AHhU~M ma hA ba liM ta la khA hi :
de nas rak+ta 'bul ba ni :
hU~M:
ru dra bsgral pa'i thod rlon nang :
dgra bgegs bsgral pa'i snying khrag mtsho :
dmar chen lbu phreng ri ltar 'khrigs :
dbang drag lha tshogs rnams la 'bul :
oM AHhU~M ma hA rak+ta khA hi :
gsang ba de kho na nyid kyi mchod pa ni :
hU~M:
rang rig rang byung ye nas lha :
mchod bya mchod byed mchod yul kun :
thams cad chos dbyings spros dang bral :
'dzin med blo 'das ye mchod 'bul :
a d+harmA d+hA tu a :
bshags pa ni :
hU~M:
ma rtogs nyon mongs dbang gyur pas :
mchod gtor chung dang rdzas ma 'dzom :
le lo snyom las dbang gyur pas :
rtsa ba yan lag dam tshig la :
nyams chag skyon gyis gos pa bshags :
lha sngags ting 'dzin g.yel la sogs :
mchod gtor lo zla 'gyang ba dang :
'bag btsog dri mas gos pa bshags :
tshe 'di'i rkyen du mi 'gyur zhing :
phyi mar sgrib par mi 'gyur bar :
ye shes lha tshogs spyan sngar bshags :
byang dag tshangs pa'i dngos grub stsol :
bstod pa ni :
hU~M:
bde chen mi 'gyur chos dbyings zhing khams nas :
ma 'gags rang shar karma drag po rtsal :
bde gshegs kun 'dus bdud 'dul thod phreng rtsal :
sku mdog mthing nag char sprin 'khrigs pa ltar :
khro bo'i chas rdzogs rngam pa'i nga ro sgrog :
zhal gdangs ljags 'dril mche gtsigs spyan gsum ldan :
ral pa gyen brjes sbrul dang thod skam brgyan :
srid gsum zil gnon khyod la phyag 'tshal bstod :
phyag g.yas gnam lcags rdo rjes mtha' dmag zlog :
g.yon pas lcags sdig dam sri'i snying khrag 'thung :
zhabs gnyis 'dor thabs ru dra pho mo mnan :
sku la me 'bar khro tshogs mtshon cha 'phro :
theg chen stobs ldan glang chen stod g.yogs dang :
mi rtag brda don g.yang gzhi'i sked dkris dang :
dregs pa dbang sdud stag lpags sham thabs gsol :
klu rnams 'dul phyir sbrul rigs lnga yis brgyan :
ma rungs tshar gcod gu ru drag po rtsal :
lha srin sde brgyad 'dul la phyag 'tshal bstod :
spyi bor bya khyung rgyal po ga ru Da :
rab khros mthing nag ral gri'i gshog pa gdengs :
spu gri'i mjug ma thil phran mtshon cha'i char :
gnam lcags rwa bar yid bzhin nor bus brgyan :
spyan gsum sdang mig srid gsum zil gyis mnan :
phyag g.yas rdo rjes lha srin sde brgyad 'dul :
g.yon pas sbrul nag klu gdon zhal du gsol :
stobs chen mkha' lding khyod la phyag 'tshal bstod :
mdun du lcags sdig nag po las la 'gyed :
mgo dgu bco brgyad rwa la me dpung dang :
kha gdangs mche gtsigs zhe sdang me ltar 'bar :
rgyal 'gong dam sri bsgral zhing snying khrag 'thung :
stobs ldan sdig rgod nag por phyag 'tshal bstod :
g.yas su yak+sha me dbal sku mdog smug :
zhal gcig khros rngam phyag g.yas tho ba dang :
dgra bgegs dam sri thal ba rdul du rlog :
g.yon pa lcags kyus dgra bo'i snying nas 'dren :
khro chen 'bar ba khyod la phyag 'tshal bstod :
rgyab tu thang lha rdo rje 'bar ba nag :
rta nag zhon nas gling bzhi yud kyis nyul :
khro gtum zhal gcig phyag g.yas ral gri yis :
dgra bo'i srog gcod g.yon pas tsit+ta gsol :
bstan dgra'i srog gcod shan pa khyod la bstod :
g.yon du khros ma nag mo ni :
khro chas yongs rdzogs gar stabs sgyur :
phyag g.yas gri gug thod khrag 'dzin :
kha T+wAM 'khyud cing log 'dren 'dul :
khams gsum dbang sdud khros mar phyag 'tshal bstod :
steng 'og phyogs mtshams khro rgyal chen po bcu :
sku mdog sna tshogs phyag mtshan phur pa 'dril :
phyogs bcu'i bgegs dpung 'joms mdzad mthu bo che :
'khor dang yang 'khor sprul pa za gsod bcas :
dgra bgegs 'joms mdzad khyod la phyag 'tshal bstod :
shar lho nub byang sgo bzhi srung mdzad pa'i :
stag gdong phag gdong seng gdong spyang gdong bzhi :
las bzhi'i mdog mtshungs lcags zhags sgrog dril 'dzin :
phrin las bzhi sgrub phyogs bzhi'i dgra dpung 'joms :
sgo srung khro mo bzhi la phyag 'tshal bstod :
de ltar dbang drag rol pa'i dkyil 'khor gyi :
bka' srung dam can chos skyong rgya mtsho dang :
gter srung gter bdag pho nya las mkhan bcas :
lha tshogs 'khor dang bcas la phyag 'tshal bstod :
khyed rnams mchod bstod gsol ba btab pa'i mthus :
sangs rgyas bstan pa rgyas pa'i phrin las mdzod :
dam chos phyogs bcur rgyas pa'i phrin las mdzod :
dge 'dun dbu 'phang mtho ba'i phrin las mdzod :
gsang sngags zab gter spel ba'i phrin las mdzod :
smin grol 'gro don lhun grub phrin las mdzod :
bskyed rdzogs brtan pa thob pa'i phrin las mdzod :
bsnyen sgrub mtha' ru phyin pa'i phrin las mdzod :
rang sems chos skur rtogs pa'i phrin las mdzod :
'ja' lus mkha' spyod 'grub pa'i dngos grub stsol :
de nas 'dzab bzlas bya ba la 'dzab bskul byin 'beb ni :
hU~M hrI:
rang nyid gu ru drag po yi :
spyi bor thod phreng sde lnga la :
bka' brgyud bla ma rig 'dzin rnams :
dbang lha spyan drangs dbang bskur stsol :
hrI:
nub phyogs bde chen zhing khams nas :
chos sku snang ba mtha' yas la :
mos gus gdung bas gsol ba 'debs :
bdag la dbang skur byin gyis rlobs :
ri bo po Ta'i zhing khams nas :
longs sku spyan ras gzigs dbang la :
mos gus gdung bas gsol ba 'debs :
bdag la dbang skur byin gyis rlobs :
pad+ma 'od kyi zhing khams nas :
sprul sku pad+ma 'byung gnas la :
mos gus gdung bas gsol ba 'debs :
bdag la dbang skur byin gyis rlobs :
o rgyan mkha' 'gro'i tshogs khang nas :
mkha' 'gro ye shes mtsho rgyal la :
mos gus gdung bas gsol\u0f8e
bdag la dbang skur byin\u0f8e
zan yang lhun grub gtsug lag nas :
lha sras mu khri btsan po la :
mos gus gdung bas gsol\u0f8e
bdag la dbang skur byin\u0f8e
seng ge rdzong gi gter gnas nas :
rig 'dzin mi 'gyur rdo rje la :
mos gus gdung bas gsol\u0f8e
bdag la dbang skur byin\u0f8e
rdo rje khyung rdzong gter gnas su :
rig 'dzin chos rgyal rdo rje la :
mos gus gdung bas gsol\u0f8e
bdag la dbang skur byin\u0f8e
gar bzhugs chos sku'i zhing khams nas :
bka' babs chos bdag skyes bu la :
mos gus gdung bas gsol\u0f8e
bdag la dbang skur byin\u0f8e
gti mug rnam dag zhing khams su :
sku mchog bud+d+ha thod phreng rtsal :
mos gus gdung bas gsol\u0f8e
bdag la dbang skur byin\u0f8e
zhe sdang rnam dag zhing khams su :
thugs mchog badzra thod phreng rtsal :
mos gus gdung bas gsol\u0f8e
bdag la dbang skur byin\u0f8e
nga rgyal rnam dag zhing khams su :
yon tan rat+na thod phreng rtsal :
mos gus gdung bas gsol\u0f8e
bdag la dbang skur byin\u0f8e
'dod chags rnam dag zhing khams su :
gsung mchog pad+ma thod phreng rtsal :
mos gus gdung bas gsol\u0f8e
bdag la dbang skur byin\u0f8e
phrag dog rnam dag zhing khams su :
phrin las karma thod phreng rtsal :
mos gus gdung bas gsol\u0f8e
bdag la dbang skur byin\u0f8e
spyi gtsug pad+ma'i gdan steng du :
drin chen rtsa ba'i bla ma la :
mos gus gdung bas gsol\u0f8e
bdag la dbang skur byin\u0f8e
bdud 'dul dbang drag dkyil 'khor nas :
yi dam gu ru drag po la :
mos gus gdung bas gsol\u0f8e
bdag la dbang skur byin\u0f8e
sku lnga ye shes dkyil 'khor nas :
go cha'i lha lnga thams cad la :
mos gus gdung bas gsol\u0f8e
bdag la dbang skur byin\u0f8e
mchog dang thun mong pho brang nas :
chos skyong dam can rgya mtsho la :
mos gus gdung bas gsol ba 'debs :
bdag la dbang skur byin gyis rlobs :
oM AHhU~M artsig sogs 
kA ya wA ka tsit+ta sarba sid+d+hi pha la hU~M:
'dzab khang dbye ba ni :
hU~M:
thugs dam mchog gi dkyil 'khor 'dir :
gsang ba ye shes sgo phyes la :
dbang dang dngos grub 'byung ba'i phyir :
snying po 'dzab kyis thugs rgyud bskul :
mchog dang thun mong dngos grub stsol :
'dzab dmigs ni :
rang nyid gu ru drag por gsal ba'i thugs kar phyag na rdo rje :
de'i thugs kar nyi gdan la rdo rje sngon po rtse lnga pa tshon gang gi lte bar hU~M mthing gas mtshan pa'i mtha' mar sngags phreng sngon po g.yon du bkod pa g.yas su 'khor ba las :
'od zer phyogs bcu'i zhing khams rab 'byams gang bar 'phros :
sangs rgyas byang sems mchod :
byin rlabs bsdus te rang la thim :
zangs mdog dpal gyi ri bor pad+ma 'byung gnas kyi thugs kar phog :
sku gsung thugs rgyud mnyes pa'i mchod pa 'bul :
sku las sprul pa'i gu ru drag po mthing ga :
gsung las sngags phreng :
thugs las phyag mtshan dang hU~M yig char ltar babs nas rang la thim :
'od zer 'gro drug sems can la phog :
sdig sgrib bar chad bsal :
tshe bsod dbang thang bsdus bdag la thim :
'od zer lha srin sde brgyad thams cad la phog :
gdug rtsub bsam sbyor ngan pa zhi :
dbang du bsdus mthu stobs thams cad bsdus te bdag la thim :
dam la bzhag par bsam :
dgra bgegs rkyen ngan bar chad thams cad thul gyis bsregs nas rdul du brlags :
tshe bsod 'od zer gyis bsdus te bdag la thim par bsgoms la :
gsang sngags bzla bar bya'o :
oM AHhU~M artsig nirtsig na mo b+ha ga ba te hU~M hU~M phaT:
sham bur :
a ya ma du ru tsa sha na sa ma ya hU~M phaT:
lha sngags spyi dril bsnyen pa ni :
oM shrI karma he ru ka ya ma rA dza h+ya grI ba badzra pA Ni DA ki nI ha ri ni sa badzra kI li kI la ya khroM ga ru Da hU~M phaT:
ces bzla :
rtsa bsnyen spyi dril bsnyen grangs them :
bskyed rdzogs brtan thob rang dbang thob :
rtags dang mtshan ma dngos su 'byung :
lha srin sde brgyad dbang du 'dus :
mi min dam sri log 'dren thul :
byang chub sgrub pa'i bar chad sel :
rang rig chos sku mngon du 'gyur :
phyi ma bde chen mkha' spyod 'grub :
sa ma ya rgya rgya rgya :[ \u0f01\u0f83]:
de nas dam rdzas tshogs mchod bsham :
dngos 'byor yid sprul mchod pa'i rdzas :
yo byad phun sum tshogs par bya :
bdag nyid lha yi ting 'dzin gsal :
tshogs kyi byed las 'di ltar bya :
tshogs chu gtsang gis bran la :
hU~M hrI:
bdag nyid lha yi thugs ka nas :
yi ge raM yaM khaM gsum 'phros :
dngos 'dzin bag chags bsregs gtor bkrus :
tshogs rdzas ye shes bdud rtsi ni :
kun bzang mchod pa'i sprin du gyur :
oM AHhU~M ha ho hrIHswA hA:
hU~M hrI:
'og min chos dbyings zhing khams nas :
chos sku kun bzang rdo rje 'chang :
chos sku'i zhing bzhugs lha tshogs rnams :
tshogs la byin phob spyan 'dren gshegs :
dag pa longs sku'i zhing khams nas :
longs sku rgyal ba rigs lnga la :
longs sku'i zhing bzhugs bla ma'i tshogs :
tshogs la byin phob spyan 'dren gshegs :
ma 'gag sprul sku'i zhing khams nas :
'gro 'dul sprul sku rgya mtsho'i tshogs :
bye ba dpag med lha tshogs rnams :
tshogs la byin phob spyan 'dren gshegs :
nub phyogs bde chen zhing khams nas :
snang ba mtha' yas tshe dpag med :
bde chen zhing gi lha tshogs rnams :
tshogs la byin phob spyan 'dren gshegs :
ri bo po Ta'i zhing khams nas :
'jig rten dbang phyug spyan ras gzigs :
thugs rje chen po'i lha tshogs rnams :
tshogs la byin phob spyan 'dren gshegs :
zangs mdog dpal gyi ri bo nas :
snang srid dbang sdud pad+ma 'byung :
drag po thod phreng lha tshogs rnams :
tshogs la byin phob spyan 'dren gshegs :
o rgyan mkha' spyod zhing khams nas :
mkha' 'gro ye shes mtsho rgyal ma :
ma tshogs dpa' bo DA ki'i tshogs :
tshogs la byin phob spyan 'dren gshegs :
zan yang lhun grub gtsug lag nas :
chos rgyal mu khri gsang ba'i bdag :
rje 'bangs grub thob rgya mtsho'i tshogs :
tshogs la byin phob spyan 'dren gshegs :
seng ge rdzong gi gnas mchog nas :
rig 'dzin mi 'gyur rdo rje dang :
gter chen brgya dang gter phran stong :
bka' bab chos bdag skyes bu'i tshogs :
tshogs la byin phob spyan 'dren gshegs :
rang snang chos sku'i zhing khams nas :
bka' brgyud bla ma'i lha tshogs rnams :
rig 'dzin grub thob rgya mtsho'i tshogs :
tshogs la byin phob spyan 'dren gshegs :
spyi gtsug bde chen pho brang nas :
drin chen rtsa ba'i bla ma la :
brgyud pa bzhi ldan bla ma'i tshogs :
sras dang brgyud 'dzin slob ma'i tshogs :
tshogs la byin phob spyan 'dren gshegs :
bde chen dbang drag dkyil 'khor nas :
bdud 'dul karma drag po rtsal :
lha lnga 'khor bcas chos skyong rnams :
tshogs la byin phob spyan 'dren gshegs :
gnas dang yul la byin chen phob :
'dir tshogs skal ldan pho mo rnams :
dpa' bo dpa' mor byin gyis rlobs :
dam rdzas tshogs kyi 'khor lo 'di :
ye shes bdud rtsir byin gyis rlobs :
mi mthun rkyen dang bar chad sol :
dam tshig nyams pa sor chud nas :
mchog dang thun mong dngos grub stsol :
ces tshogs zhing spyan drangs tshogs byin brlabs nas :
tshogs phud phul ba ni :
hU~M hrI:
bla ma sku gsum mkha' 'gro dang :
yi dam dpa' bo chos skyong dang :
gcig bsdus drag po he ru ka :
lha tshogs 'khor dang bcas pa la :
dam rdzas tshogs kyi mchod pa 'bul :
dgyes bzhes mchog gi dngos grub stsol :
'ja' lus mkha' spyod 'grub par mdzod :
tshogs phud dang po phul :
hU~M hrI:
bla ma yi dam mkha' 'gro dang :
khyad par karma drag po rtsal :
dam can chos skyong srung ma rnams :
bdag la gsan cing dgongs su gsol :
bdag ni ma rig dbang gyur pas :
grangs med sngon nas da lta'i bar :
skye dang tshe rabs kun tu yang :
las dang nyon mongs bag chags kyis :
so thar byang sems gsang sngags kyi :
rtsa ba yan lag dam tshig la :
dam las 'gal ba'i las bsags pa :
gnong 'gyod drag pos mthol zhing bshags :
dam rdzas tshogs kyi mchod pas bskang :
sgrib med tshangs pa'i dngos grub stsol :
oM badzra satwa sa ma ya :sogs yig brgya brjod :
tshogs phud bar pa 'bul :
tshogs tha ma bsgral ba la :
hU~M:
rang mdun brub khung nang du ni :
tshogs lhag bstan dgra dbyer med gyur :
na mo :
dkon mchog gsum dang yi dam lha :
mkha' 'gro chos skyong bden pa'i mthus :
bstan dgra sgos dgra rnal 'byor dgra :
gzugs can dgra dang gzugs med bgegs :
bar chad byed pa'i dam sri rnams :
rang dbang med par 'dir khug cig :
a mu ka nr-i tri sarba aM ku sha dza :
hU~M:
nga ni bdud 'dul dbang drag sku :
mthing nag 'bar ba mthu rtsal can :
khro tshogs rab 'jigs hU~M sgra ldir :
sku las khro tshogs mtshon char 'beb :
pho nya las byed glog ltar 'khyug :
dam nyams dgra bo las ngan 'di :
lo zla zhag dus ma 'gyangs par :
skad cig da lta nyid du sgrol :
rdo rje phur pas snying la gzir :
rno ngar 'bar ba'i mtshon chas gtubs :
dbang drag 'bar ba'i zhal du stobs :
khro tshogs rnams kyis lhag med rol :
gnam lcags sdig pas snying khrag thungs :
rnam shes chos kyi dbyings su drongs :
gzugs phung sha khrag tshogs su rol :
zhal du bstab bo kha raM khA hi :
rtsa sngags mthar ma hA mAM sa la khA hi :
ma hA rak+ta la khA hi :
ma hA tsit+ta la khA hi :
ma hA kiM ni ri ti la khA hi :
ga Na tsakra la khA hi :
tshogs bsgral zhal bstab byas nas :
cha gcig lhag mar bzhag :
de nas skong ba ni :
hU~M:
bla ma yi dam dpa' bo dang :
dbang drag karma drag po rtsal :
sku gsung thugs yon phrin las lha :
bdud 'dul khro bcu pho nya'i tshogs :
mkha' 'gro chos skyong dam can dang :
gter srung brtan ma gzhi bdag rnams :
thugs dam skong ba'i dam rdzas ni :
mchod yon me tog bdug spos dang :
mar me dri chab zhal zas dang :
rol mo gzugs sgra dri ro reg :
chos dang sman gtor rak+ta sogs :
sgeg sogs lha mo bcu drug dang :
bkra shis rtags brgyad rgyal srid bdun :
phyi nang gsang ba yang gsang gi :
skong rdzas rten rdzas bsgrub pa'i rdzas :
phyi snod gling bzhi ri rab dang :
nang bcud lha mi'i dpal 'byor dang :
dngos 'byor yid sprul bsam mi khyab :
zag med kun bzang mchod sprin 'dis :
sku gsum bla ma'i thugs dam bskang :
sku lnga mtshan brgyad thugs\u0f8e
rje 'bangs nyer lnga'i thugs\u0f8e
grub chen brgyad cu'i thugs\u0f8e
gter ston brgya rtsa'i thugs\u0f8e
gter phran stong rtsa'i thugs\u0f8e
bka' brgyud bla ma'i thugs\u0f8e
yi dam drag po'i thugs\u0f8e
dpa' bo mkha' 'gro'i thugs\u0f8e
go cha lha lnga'i thugs\u0f8e
bdud 'dul khro bcu'i thugs\u0f8e
khros ma nag mo'i thugs\u0f8e
yak+sha me dbal thugs\u0f8e
lcags sdig 'bar ba'i thugs\u0f8e
khyung chen 'bar ba'i thugs\u0f8e
rdo rje 'bar ba'i thugs\u0f8e
chos skyong bka' srung thugs\u0f8e
gter srung gter bdag thugs\u0f8e
nor lha pho mo'i thugs\u0f8e
yul lha gzhi bdag thugs dam bskang :
dgra bo bsgral pa'i bam chen 'dis :
gu ru drag po'i lha tshogs rnams :
thugs dam bskangs pa'i byin rlabs kyis :
nyams chag sdig sgrib byang pa dang :
rkyen ngan bar chad zhi bar mdzod :
tshe bsod nyams rtogs rgyas par mdzod :
snang srid dbang du 'du bar mdzod :
bstan dgra dam sri gdon bgegs sgrol :
mngon spyod drag po'i phrin las mdzod :
mchog dang thun mong dngos grub stsol :
ces skong ba tshar grangs gang lcogs bya :
ho :
gzigs shig mdzes ldan sogs :
dgongs te rol :
a la la ho :
len pa pos kyang :
bde bar gshegs pa bcom ldan 'das :
sogs nas :
bdag phyag 'tshal :
bar ro :
zhes rang nyid lha yi ting 'dzin dang ma bral bar tshogs la rol :
de nas lhag ma dang bsgral tshogs cha gcig bsres nas :[  \u0f88 ]rang gi tshogs lhag ma dang kha phru mi bsre gnad gcig yod :
sa ma ya :
oM a mr-ite hU~M phaT:
oM AHhU~M:
dpal gyi bka' nyan rol pa'i lhag sdud ma :
phyogs bzhi nas gshegs rnal 'byor dbang phyug brgyad :
ging dang lang+ka 'bar ma bcu drug dang :
dur khrod brgyad dang rnal 'byor tshogs khang nyul :
rlung ltar thogs med stong gsum skad cig bskor :
dam ldan grogs byed dam nyams snying khrag 'thung :
legs nyes stangs 'dzin dam tshig rjes gcod ma :
rdo rje phag mo'i bka' yi bya ra ba :
gsang sngags rnal 'byor skyong ba'i g.yar dam gyis :
dkyil 'khor mtha' skyong sgrub pa'i sdongs grogs mdzad :
phud la mi dbang lhag gtor 'di bzhes la :
bstan dgra tshar bcad sgos dgra myur du sgrol :
chos mthun grogs mdzod bcol pa'i phrin las mdzod :
lhag ma bshal chu bcas phyi rol gtsang gnas bskyal :
de nas chad tho 'di ltar bsgrag :
hU~M:
sngon tshe kun bzang snang mtha' pad+ma 'byung :
dgongs brda snyan brgyud shog ser gtad rgya'i brgyud :
kha ba can 'dir gsang sngags zab chos kyis :
'gro rnams smin grol lam la 'god pa yis :
thams cad kun bzang klong du grol ba ltar :
snyigs ma'i dus 'dir de ltar g.yar dam dgongs :
'khor ba dong nas sprugs pa'i phrin las mdzod :
de 'og bar gyi bskal pa'i dang po la :
bsil ba tshal sogs dur khrod gnas brgyad du :
rig 'dzin chen po pad+ma 'byung gnas kyis :
che mchog drag po rtsal gyi skur bzhengs nas :
ma mo mkha' 'gro sha za dbang du bsdus :
lha srin sde brgyad thams cad dam la btags :
sangs rgyas bstan pa skyong bar khas blangs nas :
dam ldan rnal 'byor skyong bar dam bcas bzhin :
gtor ma 'di bzhes gang bcol phrin las sgrubs :
de 'og bal yul yang le shod kyi gnas :
rdo rje phur pa'i dkyil 'khor zhal phyes nas :
phyi nang gsang ba'i lha srin sde brgyad dang :
bod kyi lha 'dre thams cad dam la btags :
sangs rgyas bstan pa skyong bar khas blangs nas :
dam ldan rnal 'byor skyong bar dam bca' bzhin :
gtor ma 'di bzhes gang bcol phrin las sgrubs :
de 'og bsam yas chos 'khor gtsug lag tu :
bdud 'dul dbang drag dkyil 'khor zhal phyes nas :
phyi nang gsang ba'i lha srin sde brgyad rnams :
khas blangs dam btags rang rang srog snying phul :
gsang sngags bstan srung rnal 'byor bar chad sel :
sgrub pa po yis ci bcol phrin las bsgrub :
yon bdag bar chad bzlog pa'i dam bcas bzhin :
gtor ma 'di bzhes bstan dgra dam nyams sgrol :
da lta snyigs ma lnga bdo'i dus 'di ru :
snyigs ma'i sems can las ngan sdug bsngal dus :
smon lam las sad pad+ma'i pho nya ba :
sngags kyi rig 'dzin chos rgyal rdo rje yis :
drag po khros pa'i dkyil 'khor zhal phyes tshe :
bod kyi lha 'dres khas blangs dam bcas pa :
zab gter mdzod 'dzin gsang sngags bstan pa skyong :
dam sri tshar gcod dal yams dmag 'khrugs bzlog :
dam ldan rnal 'byor sgrub pa'i bar chad sel :
ci bgyis bka' bzhin bsgrub ces srog snying phul :
dam bcas bzhin du brgyan pa'i gtor ma bzhes :
rnal 'byor bcol pa'i phrin las 'grub par mdzod :
chad mdo dmar gtor phyi rol phul :
de nas thugs dam bskul zhing gtor zlog bya ba ni :
hU~M hU~M hU~M:
ho dgongs su gsol lo lha tshogs gsan du gsol :
skye med chos kyi dbyings nas skur bzhengs shig :
'gag med longs sku rab 'byams zhi khro'i lha :
gang 'dul sprul bsgyur drag po thod phreng rtsal :
mngon spyod drag pos dus 'dir sku bzhengs shig :
bdud 'dul gu ru drag po'i lha tshogs dang :
sku mchog 'jam dpal gsung mchog rta mgrin dang :
thugs mchog phyag rdor yon tan khros ma nag :
phrin las phur pa'i lha tshogs sku bzhengs shig :
khro bcu me dbal lcags sdig thang lha 'bar :
yum mchog b+ha ra hi rnams sku bzhengs shig :
lha srin sde brgyad dmag dpung las la bskul :
bka' srung dregs pa'i tshogs bcas las la chos :
don brgyud bstan pa'i don du thugs rjes gzigs :
gsang sngags bstan pa gnyan po mel tshes skyongs :
sgrub brgyud bstan 'dzin bu slob dam ldan rnams :
bu gcig ma ltar snying nas mi g.yel bar :
mchod bstod gsol 'debs 'bod rbad bskul ba'i dus :
nam mkha'i glog las myur ba'i phrin las mdzod :
da lta snyigs ma lnga yi dus 'di ru :
sangs rgyas bstan dang sems can bde skyid dang :
bla ma'i sku dang gsang sngags rnal 'byor pa :
bstan rtsa dge 'dun rnams la 'tshe byed pa'i :
bstan pa'i spyi dgra rnal 'byor sgos dgra dang :
bla ma'i sku dgra sems can yongs la gnod :
dben ri bcom zhing bstan dang chos 'khor bshig :
snying po'i bstan snub rnal 'byor bar du gcod :
sgrub la rtag tu sdang zhing rku 'phrog bcom :
nad gdon bar chad mi dge'i mtshon 'khrugs btang :
zhing bcu tshang ba'i dgra bo las ngan pa :
dam sri bdud dpung gzugs can gzugs med dgra :
thams cad ma lus skad cig bsgral bar mdzod :
srid gsum gar gnas ye shes spyan gyis gzigs :
ma shor ma btang myur ba nyid du khug :
drag tu khros pa'i zhe sdang ma chung zhig :
pho nya'i dmag tshogs mthu rtsal ma chung zhig :
drag po'i mtshon thun rno dbal ma chung zhig :
bka' srung sde brgyad drag rtsal ma zhan cig :
ye shes lha tshogs thugs rje ma g.yel cig :
phrin las dus la bab bo sa ma ya :
sdang byed dgra bo'i bla tshe srog dbugs chod :
gnod byed bgegs tshogs dmigs med thal bar rlogs :
nad bdag dam sri ming yang med par mdzod :
ltas ngan cho 'phrul sdang ba'i dgra la sgyur :
pha rol dgra dpung g.yul ngo myur du zlog :
bdag la rtag tu sdang ba'i dgra bo 'di :
drag po dmar gyi gtor mar dbyer med du :
bzhes shig lhag ma med par da rol cig :
mngon spyod phrin las dus 'dir ma g.yel cig :
de nas gtor zlog ni :
hU~M hU~M hU~M:
mdos zor sha khrag gtor ma 'dis :
da lta rnal 'byor bdag cag la :
sde brgyad chad pa byung ba zlog :
byad zor phur kha zug pa zlog :
ban+des sngags zor 'phen pa zlog :
mu stegs bon po'i dzo dmar\u0f8e
lha 'dre'i za kha zug pa\u0f8e
rgyal po lo yi bdun zur\u0f8e
blon po zla ba'i dbang btsan\u0f8e
dmag mi zhag gi dpung dgra\u0f8e
mtshon cha dus kyi rno ngar\u0f8e
spar kha'i skya mda' thug pa\u0f8e
sme ba dur du tshud pa\u0f8e
sa bdag ko long dam pa\u0f8e
'byung ba'i dgra gshed 'thabs pa\u0f8e
gza' skar dus tshod ngan pa\u0f8e
lo zla zhag dus bab pa\u0f8e
khram dang byad du bcug pa\u0f8e
hom dang spar bu'i bskor ba\u0f8e
dgra chen bdud du langs pa\u0f8e
ltas ngan glo bur ye 'drogs\u0f8e
dus min 'chi ba rnam brgyad\u0f8e
chag che nyam nga thams cad\u0f8e
sngon sgug phyi nas ded pa\u0f8e
dgra sna phung sna gyod sna\u0f8e
nad sna yams sna rims sna\u0f8e
dgra sri rmis ltas ngan pa\u0f8e
che sri chung sri rgas sri\u0f8e
gzhon sri dar sri god sri\u0f8e
dgra sri mtshon sri nad sri\u0f8e
mdor na srid pa'i chag sgo zlog :
bdag la sdang ba'i dgra 'dre rnams :
sdang byed dgra bo'i steng du zlog :
gnod byed bgegs kyi steng du sgyur :
bar chad bdud kyi steng du b+h+yo :
za 'dre 'phung 'dre'i steng du b+h+yo :
dam nyams byad ma'i steng du b+h+yo :
mA ra ya b+h+yo b+h+yo zlog zlog :
spyi zlog de ltar la :
drag po'i yang zlog ni :
hU~M hU~M hU~M:
bdud 'dul dbang drag pad+ma'i lha tshogs rnams :
dam nyams dgra bo'i sha khrag gtor ma bzhes :
sdang dgra gnod byed byad ma lha srung dang :
dam sri rgyal 'gong nad yams dug mtshon rnams :
bzlog cing bsgyur ba'i phrin las dus la bab :
bla ma rig 'dzin thod phreng rtsal lnga yis :
ma rig nyon mongs dug lnga'i nad gdon bgegs :
rang rig ye shes lnga yi klong du zlog :
ye stong khyab gdal ngang du dag gyur cig :
mthing nag khros pa karma drag po rtsal :
skye med ngang nas 'gags med khros pa yis :
mtha' med 'khor bar 'khyams pa'i 'dre gdon bgegs :
dus gsum dus med bstan 'gror gnod pa'i dgra :
smon log dam sri mi dang mi min zlog :
smyo nad snying gzer gag lhog 'brum bu dang :
glo hon god yams mi nad nor nad dang :
btsa' sad ser ba lo nad mu ge sogs :
rgyal khams yongs la gnod pa'i nad rigs zlog :
sku mchog 'jam dpal rta mgrin phyag rdor dang :
khros nag phur pa go cha lha lnga yis :
srid gsum dgrar ldangs 'byung lnga'i g.yo 'khrugs dang :
byad ma rbod gtong za 'dre gshed 'khyams rigs :
mi mthun rkyen ngan bar chad gdon bgegs zlog :
me dbal khros ma lcags sdig rdo rje 'bar :
mthu rtsal stobs ldan rnam bzhi 'khor bcas kyis :
phyogs bzhi'i dgra 'dre pho gdon mo 'dre dang :
rgyal bsen dam sri klu gdon sde brgyad than :
stong phrag brgyad cu rtsa bzhi'i gnod pa zlog :
khro bcu yab yum sgo srung 'khor bcas kyis :
phyogs bcu'i gdon bgegs rmis ltas mtshan ma ngan :
'jigs pa brgyad dang bcu drug 'chi rkyen ngan :
sngon las 'phral rkyen spyi dgra sgos dgra dang :
ye 'drogs glo bur ltas ngan cho 'phrul zlog :
mdor na bdag cag dpon slob yon mchod la :
gnod cing 'tshe ba'i byad phur rbod gtong mkhan :
snga dgra lag brdar phyi dgra yid la 'chang :
da dgra gnod pa'i gzugs can gzugs med bgegs :
kha 'jam snying rtsub zhe nas dmod pa dang :
do bsdo phod btsug lha med mthu med zer :
dgra sna dmag sna rkun sna ston pa rnams :
nus mthu bu lon bzhin du snyeg pa yi :
yid la dmigs pa'i dgra bgegs 'di nyid kyi :
mi nor yul mkhar tshe bsod dbang bla srog :
sbur ma rlung gis gtor ba ji bzhin du :
thal ba rdul du brlag pa'i phrin las mdzod :
zlog sngags brjod :
zor lam phye ba ni :
hU~M:
steng gi lha dang 'og gi klu :
bar gyi gnyan rnams sku zur cig :
mtho ba rnams kyang zhabs yar sdus :
dma' ba rnams kyang dbu rgus la :
bar gyi sde brgyad gzhan du g.yel :
ko long ma byed sdongs grogs mdzod :
dam chu bdud rtsi gser skyems bzhes :
zor sna dgra bgegs steng du drongs :
bcol pa'i phrin las 'grub par mdzod :
gser skyems 'bul :
hU~M hU~M hU~M:
drag po dmar gyi gtor chen 'di :
sdang ba dgra yi steng du 'phen :
gnod pa bgegs kyi steng du 'phen :
bar chad bdud kyi steng du 'phen :
bstan dgra sgos dgra'i steng du 'phen :
le 'u lha log steng du 'phen :
slob ma dam log steng du 'phen :
byad ma dam nyams steng du 'phen :
nad bdag rims bdag steng du 'phen :
dam sri mtha' dmag steng du 'phen :
gtor zor me dpung mtshon cha'i char :
dug dang nad kyi na bun 'thul :
bar snang gza' rgod rgyug pa ltar :
sdang ba dgra yi steng du zor :
dgra bo rjes shul med par mdzod :
rtsa sngags mthar log tri yi sngags rgod dang trig khrom yang zlog bton cing :
gtor ma'i theb ldog brtsi ba'am dgra phyogs su 'phang bar bya'o :
brtan ma'i gtor ma bsham gtor gzhong bshal chus bran :
b+h+yo :
'jig rten bod khams skyong ba'i brtan ma ni :
bdud mo bzhi dang gnod sbyin sman mo bzhi :
'khor bcas rang rang gnas nas 'dir gshegs la :
rang rang 'chib rta rgyan dang na bza' bcas :
'khor dang yang 'khor bran g.yog sde dpung bcas :
dam rdzas gtor ma'i bshal chu 'di bzhes la :
sngon tshe shAka thub gsang bdag pad+ma 'byung :
spyan sngar sangs rgyas bstan pa bsrung ba dang :
zab gter gsang sngags gnyer kha gtad pa bzhin :
dam chos phyogs bcur spel ba'i sdongs grogs mdzod :
bstan dgra dam nyams mtha' yi dmag dpung zlog :
nad mug mtshon 'khrugs glo hon gag lhog dang :
btsa' sad ser gsum mi mthun rkyen ngan zlog :
byang chub sgrub pa'i 'gal rkyen bar chad sol :
bod khams dkar po'i chos la 'god pa dang :
nag po bdud bzhi'i g.yul las rnam rgyal te :
gsang sngags bstan pa spel ba'i g.yar dam dgongs :
rnal 'byor bcol pa'i phrin las sgrub par mdzod :
gtor ma bshal chu nam mkhar mchod :
rdo rje slob dpon gyi rdo rje'i phyag rgyas sa la btab ste :
mchod g.yog pas mdun du sa la gru gsum nr-i tri bcas bris la :
phaT:
rang nyid gu ru drag po rtsal gyi phyag g.yas rdo rje 'bar bas sa la brdabs pas sa gzhi shags kyis gas pa'i nang nas las kyi gshin rje 'jigs su rung bas brub khung bskal pa'i mun nag 'thibs pa kha phyes nas gnod byed dam sri rgab 'dre thams cad skad cig bkug nas 'ubs se bsdus par gyur :
na mo :
bla ma sangs rgyas chos dang dge 'dun gyi bka' bden pa dang :
yi dam rgyud sde bzhi dang gu ru drag po rtsal gyi lha tshogs 'khor dang bcas pa'i bka' bden pa dang :
chos skyong ma mgon dam can rgya mtsho'i bka' bden pa dang :
rnal 'byor bdag gi lha sngags ting nge 'dzin gyi bka' bden pas :
spyir sangs rgyas kyi bstan dgra :
dkon mchog gi spyi dgra :
bla ma 'phags pa'i dge 'dun gyi sku dgra :
sngags 'chang rnal 'byor pa bdag gi sgos dgra :
skye 'gro sems can yongs la gnod cing 'tshe ba'i nad yams mu ge dus 'khrugs gtong ba'i dam sri :
dben gnas chos 'khor bshigs pa'i dgra jag chom rkun :
chos byed yongs la byang chub bsgrub pa la bar du gcod pa'i dam sri rgyal bsen pho mo rgab 'dre gshed 'khyams thams cad gtor gzhong ri rab 'bar ba'i 'og :
sa rim pa dgu'i 'og :
las kyi gshin rje'i btson khang 'bar ba'i nang du khug cig :
a mu ka nr-i tri aM ku sha dza :
satwam+b+ha ya nan nan :
lan gsum bkug :
hU~M:
stong gsum stong gi 'jig rten na :
dbang drag lha tshogs bro brdungs pas :
nam mkha' khro bo khros pas gang :
sa gzhi khro mo gtum mos gang :
bar snang khro tshogs 'bar bas khengs :
me dpung thog ser mtshon cha 'khrugs :
thams cad khros pa'i hU~M phaT sgra :
bskal pa'i 'brug stong sgra ltar sgrog :
sa gzhi g.yo zhing rgya mtsho 'khrugs :
sreg pa'i me dpung phyogs bcur 'bar :
dgra bgegs dam sri gzhob thul bsregs :
lha tshogs khros pa'i bro brdungs pas :
gdon bgegs log 'dren thal bar brlag :
rgyal bsen 'gong po rdul du rlog :
dpa' bo'i bro brdung thabs kyi bro :
dpa' mo'i gar stabs shes rab bro :
thabs shes dbyer med bro brdungs pas :
ma rig gnyis 'dzin 'khrul snang bdud :
ka dag chen po'i dbyings su non :
log 'dren dam sri 'byung po'i tshogs :
rim pa dgu yi 'og tu non :
las kyi gshin rje'i lag tu gtad :
ri rab 'byung ba bzhi yis non :
nam yang ldang bar ma byed cig :
oM laM AHlaM hU~M laM dam sri satwam+b+ha ya nan :
sum+b+ha ni sogs brjod :
gtor gzhong yar bzed :
nas gtor :
dkon mchog gsum gyi bden pas bdag cag dpon slob yon mchod tshe bsod dbang thang yar ngo'i zla ltar 'phel zhing rgyas par gyur cig :
lha rgyal lo :
de nas mchod pa kha gsos nas :
rjes chog mchod bstod bya ba ni :
oM AHhU~M:
mchod yon me tog bdug spos dang :
mar me dri chab zhal zas dang :
rol mo gzugs sgra dri reg chos :
sman gtor rak+ta sbyor sgrol dang :
de bzhin nyid kyi mchod pa 'dis :
bdud 'dul drag po'i lha tshogs mchod :
mchog thun las bzhi grub pa brgyad :
sku lnga ye shes dngos grub stsol :
oM badzra gu ru d+he ba d+hA ki nI sa pa ri bA ra d+harma pA la ar+g+haM sogs nas 
shab+da rU pa shab+da gan+d+he ra sa spar+she d+harmA d+hA tu ma hA mu dra a mr-ita ba liM ta rak+ta pU dza khA hi khA hi :
hU~M:
ka dag chos sku'i ngang nyid las :
ma 'gag longs sku zhi khro'i lha :
bla ma yi dam mkha' 'gro dang :
ye shes chos skyong thams cad kun :
gcig bsdus drag po thod phreng rtsal :
lha tshogs 'khor dang bcas la bstod :
bdag blo ma rig nyon mongs kyi :
dbang gyur nyams chag gang mchis bshags :
byang dag tshangs pa'i dngos grub stsol :
yig brgya dbyangs gsal rten 'brel snying po tshar gsum brjod :
ma 'byor pa sogs brjod :
de nas dbang bzhi len pa ni :
bdud rtsi lce la myang :
rak+ta mgrin par byug :
lce la bzhag :
gtor ma spyi bor bzhag la dngos grub tu rol :
oM AHhU~M:
gtor ma rin chen 'bar ba 'di :
phyi ltar lha yi gzhal yas khang :
nang ltar drag po rtsal lha tshogs :
gsang ba bla ma'i thugs dkyil lha :
o rgyan pad+ma 'byung gnas kyis :
zhi chags khro bo'i rnam rol pa'i :
lha tshogs 'khor dang bcas pa yis :
sku gsung thugs yon phrin las kyi :
dbang mchog dam pa bdag la stsol :
bdag rgyud smin cing grol bar mdzod :
rang sems chos sku mngon gyur pa'i :
bka' brgyud bla ma'i dbang thob shog :
tshe 'dir mkha' spyod myur 'grub pa'i :
pad 'byung yab yum dbang thob shog :
dug lnga rnam par dag pa yi :
thod phreng rtsal lnga'i dbang thob shog :
snang srid 'khor 'das dbang bsgyur pa'i :
drag po rtsal gyi dbang\u0f8e
lus la gzi brjid bskyed pa'i phyir :
'jam dpal sku yi dbang\u0f8e
ngag la nus pa bskyed pa'i phyir :
gsung mchog rta mgrin dbang\u0f8e
sems la rtogs pa bskyed pa'i phyir :
thugs mchog phyag rdor dbang\u0f8e
yon tan lhun gyis grub pa'i phyir :
khros ma lha lnga'i dbang\u0f8e
phrin las ma lus myur 'grub pa'i :
rdo rje gzhon nu'i dbang\u0f8e
bdud bzhi'i dgra dpung gzhom pa yi :
rigs bzhi pho nya'i dbang\u0f8e
phyogs bcu'i gdon bgegs 'dul ba'i phyir :
khro bo bcu yi dbang\u0f8e
las bzhi'i phrin las 'grub pa'i phyir :
sgo bzhi srung ma'i dbang\u0f8e
sa lam bar chad kun sel ba'i :
chos skyong srung ma'i dbang\u0f8e
snang srid 'khor 'das chos rnams kun :
bla ma lha yi rnam rol du :
gcig dang du mar gang shar ba :
ye shes pa dang dam tshig pa :
rang sems ngo bor ro gcig pa'i :
'pho med don dam dbang\u0f8e
ka dag klong na skye 'chi bral :
kun bzang klong la 'pho 'gyur med :
rang bzhin gnyug ma 'gro 'ong bral :
rang gsal lhun grub 'gag pa med :
gdod nas rang sems ye sangs rgyas :
gnyis snang 'khrul rtog kun zad pa'i :
phyag rgya chen po'i dbang thob shog :
dus gsum dus med skye 'gro dang :
deng 'dir skal ldan bu slob rnams :
o rgyan khyed dang dbyer med shog :
rtsa sngags dang :
kA ya wA ka tsit+ta gu Na karma sarba sid+d+hi a b+hi Shiny+tsa hU~M:
de ltar dbang bzhi blangs te :
bsdu rim ni :
hU~M:
snod bcud rten dang brten par bcas :
sgyu lus lha skur gsal bar thim :
lus snang thugs ka'i hU~M la thim :
hU~M yang gyen rdzogs dmigs med gyur :
rdzogs pa chen po'i klong la bzhag :
dge bsngo ni :
ho :
de ltar bsgrubs pa'i dge ba 'dis :
dus gsum dus med sems can rnams :
tshe 'dir bar chad bdud las rgyal :
mchog dang thun mong dngos grub stsol :
phyi ma o rgyan mkha' spyod zhing :
rig 'dzin pad+ma badzra rtsal :
dbyer med nyid du sangs rgyas shog :
bkra shis ni :
ho :
shes bya kun la ma rmongs pa'i :
bla ma dam pa'i bkra shis shog :
gang la bsam pa yid bzhin sgrub :
yi dam mkha' 'gro'i bkra shis shog :
bar chad kun sel phrin las sgrub :
chos skyong srung ma'i bkra shis shog :
mchog thun dngos grub char 'beb pa'i :
nor lha gter bdag bkra shis shog :
bstan 'dzin skyes bu'i zhabs brtan zhing :
bod khams skye 'gro bde skyid ldan :
rgyal khams chos la spyod pa dang :
bkra shis phun sum tshogs par shog :
dza yan+tu :
e ma gu ru drag mthing sgrub pa 'di :
bsam yas mi 'gyur lhun grub gtsug lag tu :
o rgyan chen pos mu khri bdag la gnang :
dbang bskur bka' gtad gser gyi sgrom bur bcug :
da lta mi spel phyi rabs don la bzhag :
khams kyi khyung rdzong gnas la sbos shig gsungs :
man ngag mchod rten nag por gter du sbos :
ma 'ongs sems can nad gdon dgra yis mnar :
de dus khyod kyis sprul pa'i rnal 'byor pa :
sgrub pa mthar phyin sngags kyi rnal 'byor pa :
rtogs pa mngon gyur 'brel tshad don ldan pa :
khas dman dgras sdang kun gyis gshe zhing brnyas :
ye shes spyan ldan rgyal bas lung bstan pa :
brla g.yon mkha' 'gro'i spyan 'dra'i sme ba can :
rigs bzang 'du zhing rigs ngan shan pas sdang :
rdo rje'i ming can de dang 'phrad par shog :
dus ni chu mo lug gi lo la thon :
sa pho sprel gyi lo la yi ger thob :
sbas tshul 'gro don phan yon brjod las 'das :
chos byed srog gi go cha a tham rgya :
skal ldan las 'phro can gyi bar chad sel :
skal med log lta can la ma spel cig :[    \u0f88     ]ces pa'i sgrub thabs 'di chu mo lug gi lo /
bdag kho bo chos rgyal rdo rjes gnyan rgyal rdo rje khyung rdzong phug par nam snying tshe sgrub zla ba bzhi la ngag mtshams 'khor yug 'dug skabs /
mnal lam o rgyan pad+ma pad zhwa chos gos ber gsum dkar chas can zhig gis /
sgrub khang g.yas log brag ngos na phyag mdzub gtad nas dngos grub longs gsungs pa rmis /
phyir nang der song bas brag las gter sgo phye tsam las rtsol ba ma dgos par rdo sgrom bya gong mo'i sgo nga las chung tsam 'dug pa kha bye 'dug pa'i nang na /
mthing shog la mtsho rgyal zla mtshan gyis bris pa'i yi ge shog dril sor gsum pa dkyus mkhyid gang ba gcig la yi ge bar mtshams med par bris 'dug
/bdag gis blangs te bum par bcug nas bzhag
/de nub mtsho rgyal gyis tshar gcig gsungs te spyi bor bzhag
/yi ge bum chus bkrus nas gnang ba 'thungs par rmis pas /
tshig don brjed med du 'dug
/dam rdzas gcig yod pa phab yod /
chos 'di brjed med sems la shar yang /
nga rang 'drer blta gdon bzung byed mi mang bas bri bar ma sems kyang /
'gro la nad kyi 'tshe ba mang skabs /
sa pho sprel lor rang la nor nad tre tre hon byung /
rdo rje gro lod sgrub pa byas skabs /
o rgyan gyis mkho ba'i dus /
pha nor la bu yid mi ches par chud zos la gtong ngam /
dgos pa'i dus la ma g.yel cig
/gsungs pa rmis nas sa pho sprel lo lo gsar tshes gcig la dbu btsugs pas /
gter lhong drag po dang bar chad bdud rigs kyis the tshom byung rung /
slar o rgyan rje la skyid sdug dris nas lcags pho khyi yi lor phab pas don thams cad grub par gyur to //
de yi nyin re o rgyan lan gsum bar mjal ba'i nyams snang byung lags /
nub re mtsho rgyal lan re zhal mjal bar gyur /
yang mtsho rgyal gyis kho bo la rig 'dzin chos rgyal rdo rje khyod kyi lo rgyus dmar 'don yig chung mang thal da zhog gsungs lung bstan bka' rgyas btab thal /
sku gsung thugs rgya rgya rgya /
'bum 'gyur tshes bco lnga la 'grub /
chos 'di dge bsnyen rdo rje gnyan rgyal gyis srungs shig
/thang lha rdo rje 'bar bas srungs shig spel cig sa ma ya rak+Sha rak+Sha rak+Sha /
rgya rgya rgya /
gsang ba'i gter srung mtsho sman dang /
dge bsnyen klu bdud drag pos gnyer rgya srungs shig rak+Sha rak+Sha rak+Sha sa ma ya rgya rgya rgya /
skal ldan bu la srungs shig skyobs shig sa ma ya rak+Sha rak+Sha ///
/'di'i rtsa ba gter gzhung la bu slob rnams kyi ngor chog khrigs lugs su mdzad par snang ngo ///
/
