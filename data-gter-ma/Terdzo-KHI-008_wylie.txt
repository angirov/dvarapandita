gter gsar rdo rje phur pa lha nag gri gug 'bar ba'i rgya can gyi rgyun khyer nyams len bzhugs so //
na mo gu ru shrI badzra ku mA ra ya /
'dir gter gsar rdo rje phur pa lha nag gri gug 'bar ba'i rgya can gyi rgyun gyi nyams len snying po tsam zhig dgod par /
skyabs sems bdun dag sogs gter kha gsar rnying ci rigs kyi phur pa sogs yi dam gyi las gzhung spyi 'gro bzhin du byas nas /
dngos gzhi ni /
chos dbyings skye ba med pa'i ngang nyid las //
ma rtogs 'gro la byams dang snying rjer shar //
stong dang snying rje zung 'jug rig pa'i rtsal //
rgyu yi snying po hU~M chen sngon po las //
'byung ba rim brtsegs ri rab chen po'i dbus //
srid bcud rdo rje phur pa'i dkyil 'khor gzugs //
snang ba'i rgya mdud gong mar gzhal yas khang /
khrag 'thung 'bar ba'i bkod pa gsal rdzogs kyi //
zla gam ye shes 'char sgo'i klong gi dbus //
pad nyi ru tra bsnol ba'i gdan steng du //
bskyed pa rgyu   hU~M sngon po /nyid yongs su gyur pa las //
dpal chen khro rgyal rdo rje gzhon nu ni //
mig sman ltar gnag zhal gsum phyag drug pa'i //
g.yas dkar g.yon dmar dgod gshe gtum rngam tshul //
g.yas gnyis rdo rje rtse dgu rtse lnga dang //
g.yon gnyis me dpung kha T+wAM rtsa phyag gnyis //
thugs kar seng ldeng phur pa sgril ba'i tshul //
sku smad gnam lcags phur zhabs 'bar ba ni //
ru tra bar gcod bdud kyi snying la gzir //
rdo rje rin chen 'bar ba'i khyung gshog gdengs //
sku la dur khrod 'bar ba'i chas kyis brgyan //
gsang ba'i yum mchog 'khor lo rgyas 'debs ma //
mthing ljang rdo rje dung dmar 'dzin pas 'khyud //
zhabs gnyis yab 'khril dur khrod rgyan chas rdzogs //
yab yum gnyis med bskal pa'i me dpung klong //
bzhugs pa'i sku dbus rtsa gsum 'khor lo lnga //
tshigs kyi 'khor lo bzhi dang bcas pa rnams //
dwangs gsal sgrib med gsal ba'i 'khor lo'i dbus //
rim bzhin gtsug tor /   hU~M mdzad spyi bo /   rnam rgyal mgrin pa /   rta mgrin dang //
thugs ka   bdud rtsi lte ba /   gshin rje gsang ba /   stobs chen dpung g.yas /   dbyug sngon can //
dpung g.yon /   mi g.yo spyi g.yas /   'dod rgyal spyi g.yon /   khams gsum rgyal byed yum //
thams cad sku mdog nag po phur zhabs /   rang rang khra thabs rgyan dang cha lugs rdzogs //
phyi 'khor khyams la /   bka' sdod dam can sgo bzhir /   sgo mar bcas //
thugs ka'i /   bdud rtsi'i thugs kar ye shes sems dpa' ni //
rdor sems mthing dmar khro chags sgeg pa'i sku
/rdo rje dril bsnams yum bcas thugs ka ru //
rin chen zur brgyad sbubs su zla nyi'i steng //
shin tu phra ba'i ting 'dzin sems dpa' hU~M//
de mthar kI la ya'i /   rtsa ba'i sngags kyis bskor bar gyur //
ye nas rang rdzogs khrag 'thung khro bo'i lha //
ma lus 'dir gshegs gnyis med brtan par bzhugs //
phyi nang sbyor sgrol de bzhin nyid mchod bzhes //
sku gsung thugs yon phrin las gus pas bstod //
nyams chag 'gal bshags mchog thun dngos grub stsol //
sngags kyi phreng bas mgal me ltar 'khor bas //
yab kyi zhal nas yum gyi zhal du zhugs //
'khor 'das snod bcud kun bsdus yum mkhar bskyil //
d+hU ti'i lam nas thugs srog hU~M la bstim /   'di yan bde chen gyi bzlas pa /
ma rungs sde brgyad bdud dang dam sri'i rigs //
sngags phreng las 'phros 'od zer me dpung gis //
gzhob tu bsregs sbyangs dwangs ma sbyor mtshams nas //
thugs srog hU~M gi zhabs su thim pa yis /   'di yan spro bsdu /
dbang sdud tshar gcod phrin las kun 'grub gyur //
oM badzra kI li kI la sarba big+h+nAn baM hU~M:
AHdzaHphaTaH   sham bur dngos grub bsdus ste sbyor ba /
yang na /
mA ra ya phaT/   dgra bgegs sgrol ba /
ci nus bzlas mthar /
srid bcud rdo rje phur bu'i dkyil 'khor kun //
ye shes sems dpa' he ru ka la thim //
de nyid ting 'dzin sems dpa' hU~M sngon la //
hU~M yang blo 'das rdzogs pa chen po'i klong //
rig pa'i ngo bo dpal chen he ru ka
/stong pa'i rang bzhin shes rab yum gyi dbyings //
rtsal snang 'gag med khro bcu sras dang 'khor //
kun kyang rig stong zung 'jug ka dag las //
sgyu ma tsam du thun mtshams lha skur ldang //
gter gsar rdo rje phur pa lha nag gri gug 'bar ba'i rgya can rgyun gyi nyams len snying por dril ba 'di /
zab chos 'di nyid kyi bdag po rgyal ba 'bri gung pa chos kyi grags pa'i mchog gi sprul sku'i bka' bzhin /
d+harma swA mIs bka' rgya bkrol te phul ba bar chad bdud sde'i dpung las rnam par rgyal ba'i rgyur gyur cig //
/
