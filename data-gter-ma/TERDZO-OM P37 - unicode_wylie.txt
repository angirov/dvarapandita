A+o~M swasti /
'jam dpal dpa' bo gdul dka'i 'gror //
cher khros klu yi srin po'i tshul //
de la btud nas de'i sgrub thabs //
snying por dril te 'dir bshad bya //
rin chen gling gter /   'dir 'jam dpal nA ga rak+sha'i sgrub thabs dang 'brel bar rjes gnang byed pa la gsum ste /
sbyor ba yo byad kyi gshom dang /
dngos gzhi sgrub thabs /
rjes su gnang ba'i cho ga'o //
dang po yo byad kyi bsham ni /
stegs bu'i khar maN+Dal la me tog gi tshom bu bkod pa'i steng du gtor ma gru gsum dmar nag nya sbrul sbal pa'i shas brgyan pa'am /
dkar gtor zlum por byed pa'i lugs kyang yod de /
gang ltar yang sku rten tsaklis brgyan /
de'i mdun du dkar gtor cha lnga dang /
mchod pa lnga bsham /
rdor dril me tog sogs nyer mkho thams cad tshogs par bya'o //

//gnyis pa sgrub thabs las /
sngon 'gro ni /
bgegs bskrad /
mtshams bcad /
skyabs sems rnams bya'o //
dngos gzhi ni /
sems can thams cad gti mug gdug pa'i gdon las bskyab par bya ba'i ched du 'jam dpal nA ga rak+sha bsgrub par bya'o snyam pas /
rang sems phe yig nag po 'od 'bar bar gyur /
de las phe nag po 'phros /
phe rak+sha ku ru b+h+rU~M/
zhes brjod pas 'jig rten 'das ma 'das kyi mtshams su /
rin po che sna tshogs bkram pa'i rgya mtshor steng 'og thams cad sbrul las byas pa'i gzhal yas khang gi nang du sa bdag klu gnyan gdan du bting ba'i steng du /
rang nyid rig pa'i rgyal po nA ga rak+sha sku mdog mthing nag
/rtsa zhal srin po'i gdong shin tu khros pa /
sdang mig zur gsum bsgrad cing dug can gyi mche ba gtsigs pa /
sbrul mgo dgu'i gdengs ka bar snang du 'phyo ba /
sbrul mgo dbus ma'i spyi bor rin po che'i prog zhu'i khang bur bla ma mi bskyod pa bzhugs pa /
phyag bcu drug gi g.yas pa brgyad gri gug g.yon pa brgyad sbrul zhags 'dzin pa'i dang po gnyis thugs kar bsnol zhing lhag ma gdengs pa /
sku stod srin po'i gzugs can ri rab la rgyab brten pa /
sku smad sbrul mjug rgya mtsho'i gting du 'khyil ba /
zhal thams cad nas ig sha'i sgra sgrog pa /
ral pa sprugs pa las sdom sdig gi tshwa tshwa 'phro ba /
klu rigs lnga sbrul gyi rnam pas sku la brgyan cing gdol pa nag po 'og tu mnan pa /
klu rigs thams cad zas su za zhing me phung 'bar ba'i dbus na bzhugs pa'o //
snying gar ye shes sems dpa' sbrul dkar po 'khyil zhing gdengs ka byas pa'i snying gar ting 'dzin sems dpa' phe nag po la sngags kyis bskor ba /
de las 'od zer 'phros pas nad gdon sdig sgrib thams cad sbyangs par bsam la /
A+o~M phe laM hU~M:
zhes yig 'bru bzhi pa 'bum phrag gsum bzla'o //
des rtags ma thon na sngar las khro zhing dug rlangs 'phro ba dang sngags kyi 'od zer ye shes kyi mer 'bar bas gdon bgegs thams cad bsregs shing sbyangs par bsam la /
nag po ti pa tsa ya nA ga rak+sha A+o~M phe laM hU~M:
zhes yi ge bcu pa dang sbrel nas zhag nyer gcig drag tu bzlas pas rtags mthong bar 'gyur la /
sgrub pa nyi tshe ba la ni zhi sngags stong tsho tsam dang /
drag sngags brgya rtsa tsam skabs dang sbyar la bzla'o //
thun bsdu ba ni /
lha sku 'od gsal du bcug nas stong pa nyid la blo bzhag
/slar yang lhar langs te nga rgyal bya zhing smon lam gdab bo //
thun mtshams su gtor ma 'bul na /
gtor ma dang po gsum snod ka pA lar bcud sha lnga bdud rtsi lnga zhu ba las ye shes kyi bdud rtsi dang /
phyi ma gnyis rin po che'i snod du bcud 'dod yon gyi phung por bsam la /
gnyis ka 'bru gsum gyis byin gyis brlabs nas /
gtor mgron mdun gyi nam mkhar spyan drangs te /
gtor ma dang po gu ru maN+Dal de ba ga Na sa pa ri bA ra i dam ba liM ta kha kha khA hi khA hi zhes pas bla ma dang yi dam spyi la 'bul /
gnyis pa snying po'i mthar gtor sngags btags pas rig pa'i rgyal po nyid la 'bul /
gsum pa chos skyong gang byed la phul ba'i mthar /
nyer spyod lngas spyir mchod nas /
bstod pa ni /
gang gi drin gyis bde chen nyid //
zhes sogs kyis bla ma dang /
hU~M:
'jig rten 'das dang ma 'das mtshams shed na :
rgya mtsho chen po klong yangs dwangs pa'i dbus :
bskal pa'i sbrul nag 'khyil ba'i dkyil 'khor nas :
rig pa'i rgyal po klu bdud mgo dgu pa :
bdud kyi bdud gcig 'chi bdag klu yi bdud :
sku ni ri rab ngos la brten :
mjug ma rgya mtsho'i gting du 'khyil :
dbu ni bar snang khams su 'phyo :
zhal nas gdug pa'i sgra skad ni :
'jigs pa ig sha'i sgra yang sgrog :
sbrul nag ral pa sprugs pa las :
sdom dang sdig pa'i tshwa tshwa 'phro :
spyan ni drag po hur thums gzigs :
mche ba rno dbal dmar nag gtams :
klu gnyan sa bdag gdug pa can :
bA su rigs drug zas su za :
rgyal rigs mgul chu do shal byas :
bram ze'i rigs kyi phyag gdub byas :
dmangs rigs klu tshogs rked la dkris :
rigs ngan gdol pa zhabs 'og gnon :
gdug pa'i sa bdag klu gnyan rnams :
skad cig tsam la brlag par mdzad :
'jam dpal thugs las sprul pa yi :
klu bdud nag po khyod la bstod :
ces rig rgyal nyid la bstod nas /
chos skyong la bstod pa gang 'os byas pa'i mthar /
mchod sbyin gtor ma 'di bzhes la sogs kyis phrin las gsol /
gtor ma bzhi pa gzhi bdag la bsngo ba ni /
b+hU mi pa ti sa pa ri bA ra badzra sa mA dzaH
zhes bkug
/b+hU mi pa ti sa pa ri bA ra A+o~M a kA ro sogs lan gsum /
gzhi bdag chen po khyed rnams kyis //
mchod sbyin gtor ma sogs brjod /
lnga pa gnod byed kyi klu la chab gtor bzhin gtang na legs pas /
'dod rgyal gyi rgya dang /
A+o~M ba ta li ba ta li ma hA ba ta li hU~M hU~M dzaHdzaHswA hAs 'gugs /
sbrul gzugs dang gdengs ka'i rgya dang /
A+o~M hi li hi li ma hA hi li phruM phu swA hA/
zhes se gol bcas lan gsum dang /
A+o~M b+hak+Sha ya b+hak+Sha ya sa ma ya tiSh+Tha phruM phu swA hA/
gsum gyis bsngo /
ye d+har dang /
sdig pa ci yang mi bya sogs chos sbyin bya /
klu'i rigs su gyur pa thams cad dang khyad par bdag cag la gnod cing lan chags pa thams cad mnyes shing tshims nas /
gnod 'tshe dang gdug sems zhi ste phan pa byang chub kyi sems dang ldan par gyur cig
/sarba gats+tsha /
mkha' lding rgyas /
A+o~M ga ru DaHhaM sa he tsa le tsa le swA hA/
zhes nag po'i klu rnams bskrad do //
mthar nongs pa bshags /
gtor mgron gshegs /
smon lam shis brjod rnams bya'o //
!
//gsum pa rjes gnang gi cho ga ni /
sngar bshad pa'i yo byad kyi bsham dang ldan pas /
bdag mdun mnyam sgrub byed pa'am /
bdag bskyed bzlas pa dang bcas pa song nas /
mchod gtor byin gyis brlabs la /
mdun gyi maN+Dal gtor ma dang bcas pa'i gnas su phe yig nag po 'od 'bar bar gyur /
de las phe nag po 'phros /
phe rak+sha ku ru b+h+rU~M zhes pa nas /
ting nge 'dzin sems dpa' phe nag po la sngags kyis bskor ba zhes pa'i bar sngar bzhin las /
snying ga'i phe yig las 'od zer 'phros pas /
rang bzhin gyi gnas nas ye shes sems dpa' rig pa'i rgyal po 'khor dang bcas pa badzra sa mA dzaHzhes pas spyan drangs /
dzaHhU~M baM hoHsa gnyis su med par gyur /
ar+g+haM nas shab+da'i bar gyis mchod /
'jig rten 'das dang ma 'das mtshams shed na :
zhes sogs kyis bstod /
bdag mdun gyi thugs ka'i sa bon las 'od zer spro bsdu mgal me bskor ba lta bus rtsa sngags brgya rtsa sogs dang drag sngags kyang cung zad re bzlas pa'i mthar /
gtor ma 'bul ba sngar bzhin bya'o //
slob ma'i bya ba khrus byas /
bgegs bskrad chos bshad ci rigs pa sngon du 'gro bas /
'dir bcom ldan 'das 'jam dpal dbyangs nyid gti mug gdug pa'i gdon rnams 'dul ba'i ched du rig pa'i rgyal po nA ga rak+sha'i skur bzhengs pa'i sgrub thabs khyad par can 'di ni /
sngon rgya gar b+ha la saM trar rgyal po gtsug gi nor bu'i bu mtha' yas 'od ces bya ba lo bcu gcig lon pa gcig sa bdag dmangs rigs kyi gdon gyis zin pa la /
bla mchod du dge slong tshul khrims dag pa gcig yod pa des lha la gsol ba btab pas /
ri bo mgrin bzang na sangs rgyas 'od srungs kyi mchod rten gyi bum pa'i nang na klu rgyud 'bum gyi snying po yod pa longs la nyams su longs shig bya ba byung bas gter nas phyung ste rgyal bu nad las bkrol /
phyis mnga' bdag khri srong lde btsan gyis chos 'khor bsam yas bzhengs dus mal gro'i klus sprul pa'i gzugs kyis grogs byas pa'i drin bslan phyir gzugs ston par nan gyis bskul ba las gzi can gyis rang gzugs bstan pa'i dug gis phog pas nad dang sdug bsngal gyis mnar bar gyur cing /
'on kyang slob dpon chen po lta bu bzhugs pas phan pa'i thabs mchis sam snyam ste /
tshul de zhus nas gsol ba btab pas gdams pa 'di nyid bstan pas rgyal po bsnyun las grol te sngon gyi rabs kyang gsungs so //
de lta bu'i gdams pa 'di ni ji skad du slob dpon chen pos /
dran pa tsam gyis klu rnams 'joms :
sa bdag sa srin smros ci dgos :
sa bdag klu yi gshed ma ni :
nA ga rak+sha zhes bya ba :
klu rnams srog gcod srin po yin :
zhes gsungs pa ltar mthu stobs byin rlabs kyi nus pa bsam gyis mi khyab pa'i lhag pa'i lha 'di la sgrub pa'i bka' srol rnam grangs mang du bzhugs pa las /
'dir ni chos kyi rgyal po rin chen gling pas 'bri thang ko ro brag nas spyan drangs te drin can bla ma dam pa'i bar du byin rlabs kyi drod tshad ma nyams par rim par brgyud pa yin la /
de lta bu'i rjes gnang zhu ba'i don du maN+Dal phul /
rdo rje 'dzin pa dgongs su gsol //
bdag ni 'gro la phan don du //
gtso chen khyed la gsol 'debs kyis //
ma lus rjes gnang bka' drin stsol //
ces gsol ba gdab /
skyabs sems dang rgyun bshags rnams sngon du 'gro bas /
dngos gzhi ni /
slob ma dang mdun gyi rten rnams /
phe rak+sha ku ru b+h+rU~M zhes pa nas me phung 'bar ba'i dbus na bzhugs pa'o //
zhes pa'i bar gyis lhar gsal ba las /
khyad par gtor ma lha skur gsal ba'i sbrul mgo dbus ma'i rin po che'i prog zhu'i steng du bla ma rdo rje 'chang gi rnam pa can du bzhugs pa'i gnas gsum du A+o~M AHhU~M gsum dang /
slob ma'i gnas gsum du yang 'bru gsum gsal btab la /

bla ma rin po che bdag la bcom ldan 'das 'jam dpal nA ga rak+sha'i skus byin gyis brlab tu gsol :
zhes gsum gyis gsol ba btab /
bla ma'i dpral ba'i A+o~M las 'od zer dkar po 'phros :
sangs rgyas thams cad kyi sku'i yon tan bsdus :
slob ma'i dpral ba'i A+o~M la thim :
lus kyi nad gdon sdig sgrib sbyangs :
lus 'jam dpal gyi sku rdo rje'i ngo bor gyur pa ni bum dbang ngo :   spos rol bya /

de bzhin du yang bla ma rin po che bdag la bcom ldan 'das 'jam dpal nA ga rak+sha'i gsung gis byin gyis brlab tu gsol :
zhes gsum gyis gsol ba btab /
bla ma'i mgrin pa'i AHlas 'od zer dmar po 'phros :
sangs rgyas thams cad kyi gsung gi yon tan bsdus :
slob ma'i mgrin pa'i AHla thim :
ngag gi nad gdon sdig sgrib sbyangs :
ngag 'jam dpal gyi gsung rdo rje'i ngo bor gyur pa ni gsang dbang ngo :   spos rol bya /

yang bla ma rin po che bdag la bcom ldan 'das 'jam dpal nA ga rak+sha'i thugs kyis byin gyis brlab tu gsol :
zhes gsum gyis gsol ba btab /
bla ma'i thugs ka'i hU~M las 'od zer sngon po 'phros :
sangs rgyas thams cad kyi thugs kyi yon tan bsdus :
slob ma'i snying ga'i hU~M la thim :
yid kyi nad gdon sdig sgrib sbyangs :
yid 'jam dpal gyi thugs rdo rje'i ngo bor gyur pa ni sher dbang ngo :   spos rol bya /

yang bla ma rin po che bdag la bcom ldan 'das 'jam dpal nA ga rak+sha'i rdo rje gsum gyis byin gyis brlab tu gsol :
zhes gsum gyis gsol ba btab /
bla ma'i gnas gsum gyi 'bru gsum las 'od zer dkar dmar mthing gsum sogs sna tshogs 'phros :
sangs rgyas thams cad kyi sku gsung thugs kyi yon tan bsdus :
slob ma'i gnas gsum gyi 'bru gsum dang ba spu'i sgo thams cad la thim :
sgo gsum gyi nad gdon sdig sgrib sbyangs :
lus ngag yid gsum 'jam dpal gyi rdo rje gsum gyi ngo bor gyur pa ni dbang bzhi pa'o :
de rnams re re'i mtshams su gsol 'debs dang spos rol yang bya'o //
skabs 'dir gtor dbang mdzad pa'i phyag len yang gda' bas de ltar na /
gtor ma 'di nyid rig pa'i rgyal po nA ga rak+shar dngos su sgoms /
de la mos gus dung ba byas pas de nyid khyed rang rnams kyi spyi bor byon /
phyi nang gi bar chad thams cad bsrung ba dang gdon bgegs log 'dren thams cad tshar bcad nas zhal du chom chom gsol bar mos shig byas la /
gtor ma spyi bor bzung la rol mo dang bcas pas bka' bsgo drag tu byas pa'i mthar gtor ma'i lha 'od du zhu ba spyi bo nas thim ste gnyis su med par bsam zhing /
sngags kyi bzlas lung 'bogs pa'ang skabs 'gar mdzad par snang bas de ltar na /
dpon slob gnyis ka 'jam dpal nA ga rak+shar gsal ba'i snying gar sbrul dkar po 'khyil ba'i thugs srog phe yig nag po /
slob dpon gyi thugs ka'i sngags phreng las sngags phreng gnyis pa byung zhal nas thon /
slob ma'i khar zhugs /
snying ga'i sa bon gyi mthar 'khod par mos la sngags 'di'i rjes zlos /
zhes byas la zhi drag so sor rjes zlos lan gsum mthar me tog 'bul ster sogs spyi ltar bya'o //
gang ltar yang rjes dam tshig khas blang ba dang /
maN+Dal /
yon 'bul sogs dang /
rjes chog mchod bstod nongs bshags gshegs bsdu smon lam shis brjod kyis mtha' brgyan pa rnams bya'o //
rnam 'a~Xgyur mi bzad klu srin skur //
gnyis me~Xd ye shes las shar pa //
'jam dpal rdo~X rje~X rig rgyal gyi //
sgrub thabs kun tu nyer mkho'i mchog
/'jam dpal nA ga rak+sha'i sgrub thabs rjes gnang dang bcas pa'i le tshan no ///
/
