\u0f88
dam chos sprul sku snying thig las :
bstan srung chen po zhing skyong kun dga' gzhon nu yab yum gyi :
las byang gnam lcags me'i 'khor lo dgra bgegs rdul rlog bzhugs :
\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88\u0f88[ \u0f88\u0f88\u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 ]bdag 'dra pad+ma bdud 'dul ngas :
byang phyogs gangs can ri'i ljongs 'dir :
mnga' bdag chos rgyal yab sras la :
theg mchog yang zab rgya cher las :
'phral dang phugs su gdams pa dpag med byin :
khyad par theg bcud sprul sku snying thig gi :
chos skyong kun gyi snying khrag gcig bsdus pa'i :
bstan srung chen po kun dga' gzhon nu yi :
gsang sgrub zab mo'i las gzhung 'di bzhin no :
de'ang thog mar le'u bcu gsum gyi sgo nas rnam par bstan te :
sngon 'gro bca' gzhi'i rim pa thams cad gsang sgrub ltar bya zhing :
rang nyid skad cig dran rdzogs su :
gu ru pad+ma bdud 'dul ni :
'phags pa seng ge sgra sgrog sku :
sku mdog mthing nag zhal gcig phyag gnyis pa :
zhal gdangs ljags 'dril mche ba zang yag gtsigs :
spyan gsum dmar zlum sdang mig phyogs bcur gzigs :
dbu skra dmar ser srid pa'i rtse mor 'bar :
phyag g.yas dbang sdud rdo rje nam mkhar phyar :
g.yon pas zil gnon lcag sdigs mgo dgu bsnams :
sku la zab ber ljang smug ser bkra gsol :
zhabs gnyis 'dor thabs mu stegs dam sri mnan :
gzi brjid mdangs ldan me dpung klong du bzhugs :
bdud 'dul dpa' bo'i sku ru bskyed :
oM badzra gu ru siM haHg+haN+De d+harma d+hA tu hU~M hU~M hU~M:
gsang sngags snying po 'brug ltar sgrog pa yi :
mdun du gru gsum mthing nag me rlung 'khrugs pa'i dbus :
khrag zhag rgya mtsho 'khyil ba'i klong dkyil du :
gnam lcags las grub 'khor lo rtsibs brgyad dbus :
pad+ma nyi ma 'bar ba'i gdan steng du :
dgra bgegs pho mo gcal du bkram pa'i steng :
rang gi thugs ka'i hU~M yig las :
hU~M yig tsha zer skar mda' lta bur 'phros :
hU~M nyid yongs su gyur pa las :
'od zer dpag yas nam mkha' gang bar 'phros :
gdug pa'i dgra bgegs thams cad tshar bcad nas :
phyogs dus las mgon ma lus thams cad kyi :
mthu dang nus stobs rdzu 'phrul ma lus pa :
'od zer tshur 'dus yongs su gyur pa las :
che btsan 'gran zla mtha' med gar gyi dbang :
bdud mgon chen po seng ge'i gdong pa can :
sku mdog mthing nag spyan gsum dmar zlum 'khrugs :
zhal gdangs mche gtsigs ljags dmar glog ltar 'khyug :
sku la 'jol ber dmar nag lhubs chen gsol :
g.yu ral gseb nas seng chung skar ltar 'khrugs :
phyag g.yas dar nag ru mtshon dgra la phyar :
g.yon pas lcang lor bcas pa'i b+han+d+ha'i nang :
dmar gyi gtor ma gnam lcags thog ltar 'phen :
stag ral gzig shubs glog ltar 'khyug :
shin tu mi bsrun pa yi cha byad can :
chibs su bdud rta nag po rlung gshog bcibs :
skad cig nyid la gling bzhi ma lus bskor :
dam nyams dgra bo bsgral ba'i las la brtson :
srid pa pho rgyud thams cad dbang sdud bsam :
de yi g.yon du pad nyi dgra bgegs steng :
tri yig dmar nag yongs su gyur pa las :
dpal ldan bdud mo seng ge'i gdong pa can :
sku mdog dmar nag khro gtum gzi brjid 'bar :
dmar zlum 'jigs pa'i spyan gsum khrag ltar khol :
zhal gdangs ljags 'dril rno dkar mche ba gtsigs :
khrag ral gseb nas seng chung skar ltar 'khrugs :
phyag g.yas dgra satwa rtse gsum dar dmar phyar :
dgra bgegs gzugs phung tshal pa dum bur 'phen :
phyag g.yon b+han+d+ha lcang lor bcas pa'i nang :
dgra snying dmar po khrum khrum zhal du gsol :
sku la 'jol ber dmar po lhubs chen gsol :
btsan rta dmar po bcibs nas phyogs bcur rgyug :
skad cig nyid la dgra bgegs ma lus bsgral :
srid pa mo rgyud thams cad dbang sdud bsam :
yab yum gnyis kyi mdun nyid du :
d+hI tri gnyis las bskyed pa yi :
las mkhan bam ro pho mo ni :
skra med mdog dmar spre 'u'i gdong :
lag gnyis bya sder sa la btsugs :
rkang pas gtor khyer dgra la 'phen :
skad cig nyid la stong gsum bskor :
dam nyams dgra bgegs ma lus rtsad nas gcod :
phyogs mtshams 'khor lo rtsibs brgyad dbus :
dgra bgegs jing dur bsnol ba'i steng :
shar du tri las skyes bu rdo rje legs pa ni :
sku mdog dmar smug sku la ber dkar gsol :
dbu la sag zhu smug po mnabs :
phyag g.yas rdo rje nam mkhar phyar :
g.yon pas dgra snying zhal du gsol :
chibs su seng ge dkar mo 'chib :
lho phyogs ya las gshin rje gshed po ni :
sku mdog ljang nag mun pa'i 'jol ber gsol :
phyag g.yas be con nam mkhar phyar :
g.yon pas rgyu zhags dgra la 'phen :
chibs su chu glang sngon po 'chib :
nub tu phu las klu bdud mgo dgu ni :
sku mdog sngo nag gcer bu sbrul mjug 'khyil :
phyag g.yas sbrul zhags nam mkhar phyar :
g.yon pas dug gi par bu bsnams :
chibs su chu srin dmar po 'chib :
byang du du las bdud rje rkang ring ni :
sku mdog nag po 'jigs pa'i ber nag gsol :
phyag g.yas ral gri nam mkhar phyar :
g.yon pas bdud zhags nag po bsnams :
chibs su rta nag rting dkar 'chib :
shar lho+or tsa las btsan 'gong yam shud ni :
sku mdog dmar nag 'jigs pa'i ber dmar gsol :
phyag g.yas btsan mdung dmar po phyar :
g.yon pas btsan zhags dgra la 'debs :
chibs su btsan rta dmar po 'chib :
lho nub ra las yab rje tshangs pa ni :
sku mdog dmar smug sku la ber dkar gsol :
phyag g.yas spu gri nam mkhar phyar :
g.yon pas dar dkar ru mtshon bsnams :
chibs su cang shes dkar po 'chib :
nub byang tri las srin po na ra siM ha ni :
sku mdog dud kha 'jol ber ljang gu gsol :
phyag g.yas khram shing nam mkhar phyar :
g.yon pas lcags kyu dgra la 'debs :
chibs su bong bu kham nag 'chib :
byang shar ma las rdo rje ba lam ma :
sku mdog nag po 'jigs pa'i ber smug gsol :
phyag g.yas ral gri nam mkhar phyar :
g.yon pas nad rkyal dgra la lhod :
chibs su dril nag gwa pa 'chib :
de ltar shan pa gtum po rnams :
rang rang 'khor tshogs bsam mi khyab :
kun kyang rngam brjid khros pa'i gzugs :
cho rol gcig tu ma nges pa :
rnam sprul bye ba dpag med 'gyed :
dgra bgegs sgrol ba'i las la brtson :
gzhan yang ma tshogs mkha' 'gro rgya mtsho dang :
bka' nyan las byed bsam mi khyab :
seng ge gtum po glang chen smyon pa dang :
stag gzig dom dred ce spyang sna tshogs dang :
dur bya kang ka khra dang 'ug pa dang :
gzhan yang dam nyams dgra bo'i rjes gcod pa :
phag rgod mi rgod bud med nag mo dang :
bya nag gshog sgra khyi nag khangs se khang :
g.yag rog rwa bdar so sgra khrugs se khrug :
mi nag 'bum gyis 'o dod lhang lhang 'bod :
la la thog dang ser ba'i bdag :
la las ri rab pang la 'debs :
la las rgya mtsho hub kyis 'thung :
la las nyi zla cha lang rdeb :
la las rang sha rang gis za :
la las nang rol spar mos 'debs :
la las rang lus dum bur gtub :
la las dgra bgegs mgo lus phral :
la las mtshon cha'i 'khor lo bskor :
la las ha ha hU~M phaT sgrog :
kun kyang dgra bgegs bsgral la brtson :
gzhan yang dur khrod rab 'jigs der :
dug gi sdong po dug gi chu mig dang :
bskal pa'i me rlung rab tu 'khrugs :
sprul pa'i 'khor tshogs mang pos bskor :
lha tshogs de dag thams cad kyi :
spyi bor oM dang mgrin par A:
thugs ka'i hU~M las 'od 'phros pas :
dur khrod brgyad dang he ru ka'i gnas bcu dang :
'jig rten dang ni 'jig rten 'das pa yi :
rgyal ba'i zhing khams rnam par dag pa nas :
bdud mgon seng gdong yab yum 'khor bcas rnams :
mchod cing sgrub pa'i gnas 'dir spyan 'dren no :
mdun bskyed kyi le'u ste gnyis pa'o :
sa ma ya :
rgya rgya rgya :
de nas spyan 'dren pa ni :
sha chen la sogs spos sna tshogs bsreg :
pho gling mo gling la sogs pa'i rol mo sna tshogs bsgrags la 'di skad do :
hU~M b+h+yo :
dur khrod chen po mkha' spyod tsa ri nas :
che mchog kun gyi 'phrin las gcig bsdus pa :
zhing skyong kun dga' gzhon nu yab yum dang :
bka' nyan las byed dregs pa sde brgyad tshogs :
sngon gyi dam bcas gnyan po ma g.yel bar :
ma thogs myur du gnas 'dir gshegs su gsol :
hU~M b+h+yo :
sngon tshe pad+ma dbang dang pad 'byung spyan snga ru :
seng gdong khyod kyis ji ltar khas blangs bzhin :
'phrin las drag po'i las la spyan 'dren no :
gsang sngags bstan pa gnyan po bsrung ba'i phyir :
ma thogs gnas 'dir spyan 'dren gshegs su gsol :
hU~M b+h+yo :
sde brgyad yongs kyi dmag dpon mdzad tsam na :
dur khrod bsil ba tshal nas gshegs su gsol :
seng gdong sprul pa grangs med 'gyed tsam na :
gangs dkar ti se'i gnas nas gshegs\u0f8e
sgrub brgyud bstan pa phyogs bcur spel tsam na :
'brog chen la phyi'i gnas nas gshegs\u0f8e
ma mo mkha' 'gro'i gtso bo mdzad tsam na :
rnam dag o rgyan gnas nas gshegs\u0f8e
zab gter bka' yi srung ma mdzad tsam na :
ban ri pad+ma 'od nas gshegs\u0f8e
gsang sngags bstan pa phyogs bcur spel tsam na :
rnam dag mkha' spyod gnas nas gshegs\u0f8e
rnal 'byor dgra bla chen po mdzad tsam na :
d+he wI ko Ti'i gnas nas gshegs\u0f8e
bstan pa'i ru tra ma lus bsgral tsam na :
mthu stobs drag po'i klong nas gshegs su gsol :
hU~M b+h+yo :
bdud mgon seng gdong yab yum dang :
dregs pa sde brgyad dmag tshogs rnams :
sangs rgyas bstan pa bsrung phyir gshegs su gsol :
gsang sngags bstan pa spel phyir gshegs\u0f8e
rnal 'byor dgra bla mdzad phyir gshegs\u0f8e
log 'dren byad ma 'dul phyir gshegs\u0f8e
sa bdag klu gnyan 'dul phyir gshegs\u0f8e
rgyal 'gong dam sri 'dul phyir gshegs\u0f8e
dgra bgegs jing dur 'dul phyir gshegs\u0f8e
mi nad phyugs nad bzlog phyir gshegs\u0f8e
nad mug mtshon 'khrugs bzlog phyir gshegs\u0f8e
mi mthun rkyen ngan bzlog phyir gshegs su gsol :
spyan 'dren pa'i le'u ste gsum pa'o :
sa ma ya :
rgya rgya rgya :
de nas bzhugs su gsol ba ni :
hU~M b+h+yo :
dur khrod rab 'jigs 'bar ba'i gzhal yas su :
gru gsum mthing nag e yi klong dkyil du :
zhing bcu dgra bgegs bsgral pa'i gdan steng du :
bdud mgon seng gdong yab yum 'khor dang bcas :
dgyes shing mi g.yo brtan par bzhugs su gsol :
badzra sa ma ya tiSh+Tha lhan :
bzhugs su gsol ba'i le'u ste bzhi pa'o :
sa ma ya :
rgya rgya rgya :
de nas phyag 'tshal ba ni :
hU~M b+h+yo :
chos sku skye med kun bzang he ru ka :
longs sku 'gag med dpal chen seng ge'i sgra :
sprul sku bdud mgon seng ge'i gdong pa can :
mthu stobs rdzu 'phrul nus pa'i shugs 'chang ba :
bdud mgon seng gdong yab yum 'khor bcas la :
gnyis med gus pa'i tshul gyis phyag 'tshal lo :
na mo pu ru sha ya ho :
phyag 'tshal ba'i le'u ste lnga pa'o :
sa ma ya :
rgya rgya rgya :
de nas mchod pa 'bul ba ni :
hU~M b+h+yo :
zhing skyong kun dga' gzhon nu yab yum 'khor bcas la :
dam rdzas dgyes mchod sna tshogs 'bul ba ni :
sha khrag la sogs ba liM mchod pa 'bul :
thugs dam dbang gis dgra bgegs ma lus sgrol :
dbang po lnga sogs keM rus mchod pa 'bul :
rdzu 'phrul stobs kyis bar chad thams cad zlog :
klad khrag la sogs bdud rtsi'i mchod pa 'bul :
sprul pa'i stobs kyis mi mthun 'gal rkyen zlog :
snying khrag la sogs nang khrol gsang mchod 'bul :
bzhad pa'i tshul gyis sangs rgyas bstan pa srungs :
g+ha Na la sogs longs spyod mchod pa 'bul :
'dod pa'i dngos grub ma lus bdag la stsol :
mi mthun rkyen ngan bar chad zlog tu gsol :
'dir brgyud pa'i bla ma'i mtshan don sbyar zhing :
sngags kyi khA hi btags shing 'bul :
mchod 'bul gyi le'u ste drug pa'o :
sa ma ya :
rgya rgya rgya :
de nas bstod pa bya ba ni :
hU~M b+h+yo :
dur khrod bdag po zhing skyong seng ge'i gdong :
de yi yum chen srin mo seng gdong ma :
bkra shis dpal 'bar nor gyi dngos grub gter :
stobs chen yid 'gugs lha mo dbyings phyug ma :
dngos grub bdag mo khyod la phyag 'tshal bstod :
bkra shis tshan che mthu che rno la myur :
zlog pas mi bzlog sngags zlog dgra bo'i gshed :
rbod gtong phar bzlog nus pa rang gshed 'beb :
bdud mgon seng gdong sku la phyag 'tshal bstod :
dregs pa 'dul zhing dgra bgegs kun gyi gshed :
ltas ngan cho 'phrul rgyug pa'i zhor la 'beb :
dam nyams tshe srog glo bur sdud mdzad pa :
drag po sgrol byed gsung la phyag 'tshal bstod :
nang du zhi zhing bkra shis bu nor spel :
phyi ru khros pas rtsub 'gyur 'jig rten g.yo :
ba dan phyar bas sangs rgyas bstan pa srung :
g.yu ral bsigs pas seng chung skar ltar 'khrugs :
zhing skyong dpal 'bar thugs la phyag 'tshal bstod :
spyan dmar glog 'khyug srid gsum 'od kyis gang :
ljags dmar brdab pas sa gzhi g.yo zhing 'khrugs :
dmar gtor gdengs pas nad yams char bzhin 'beb :
bdud rta brgyugs pas lha srin brgyal zhing 'bog :
dmag dpon seng gdong dgra 'dul sku la phyag 'tshal bstod :
hU~M b+h+yo :
bstan pa srung zhing bka' yi bya ra mdzad :
rnal 'byor mgo 'don sngags 'chang tshe srog sring :
nang du zhi bas yid bzhin lha mo 'dra :
phyi ru khros pas phra men ser ltar 'khrugs :
dam nyams drug khri nyin bzhin gsod par byed :
gung gnyis rgyug pas dkor rkun rtsad nas gcod :
rno myur seng gdong sku la phyag 'tshal bstod :
zlog pas mi bzlog gzhan gyis mi chun zhing :
bka' srung bdud tshogs dgra la rang gshed 'beb :
bdag la byams shing nang du dngos grub ster :
bkra shis snying nye grogs ltar rtag tu srung :
gsung sgros gcig thos las ni tshar gsum sgrub :
bu ltar 'tsho zhing cho ltar skyong ba'i lha :
DA ki seng gdong gsung la phyag 'tshal bstod :
gsang sngags bka' srung rnal 'byor dgra bla che :
bdud kyi g.yul 'joms ma rungs dgra bgegs sgrol :
rdzu 'phrul mthu yis lha srin dbang sdud cing :
sangs rgyas bstan pa srung ba'i las la brtson :
srin mo'i gzugs kyis dgra la nad yams 'beb :
dpal 'bar seng gdong thugs la phyag 'tshal bstod :
hU~M b+h+yo :
yab yum gnyis kyi bka' nyan mthu rtsal can :
bam ro pho mo'i sku la phyag 'tshal bstod :
hU~M b+h+yo :
bka' yi las byed shan pa sde brgyad tshogs :
dregs pa lcam dral rnams la phyag 'tshal bstod :
dam nyams dgra la ltas ngan sna tshogs thongs :
skyes bu chen po'i sku la phyag 'tshal bstod :
dam nyams dgra bgegs ma lus khram la thobs :
gshin rje chos rgyal sku la phyag\u0f8e
dam nyams dgra la mdze nad char bzhin phob :
klu bdud mgo dgu'i sku la phyag\u0f8e
dam nyams dgra bgegs ma lus zhags pas chings :
bdud rje nag po'i sku la phyag\u0f8e
dam nyams dgra la ye 'drog sna tshogs thongs :
btsan 'gong dmar po'i sku la phyag\u0f8e
dam nyams dgra la 'ja' 'khyil ltas ngan thongs :
lha bdud dkar po'i sku la phyag\u0f8e
dam nyams dgra bgegs dmod pa'i mtshon chas phungs :
srin po d+har d+ha'i sku la phyag\u0f8e
dam nyams dgra la khrag nad char bzhin phob :
rdo rje ba lam sku la phyag 'tshal bstod :
hU~M b+h+yo :
gzhan yang las mkhan dregs pa'i dmag tshogs rnams :
gtso bo'i bka' bzhin rang gis las byed pa :
bstan pa'i dgra bgegs thal ba rdul du brlag :
bka' nyan las byed tshogs la phyag 'tshal bstod :
bstod pa'i le'u ste bdun pa'o :
sa ma yA:
rgya rgya rgya :
de nas tshogs mchod bya ba ni /
hU~M:
rang byung lhun grub b+han+d+ha'i snod nang du :
ro brgya ldan pa'i tshogs mchod dam pa 'di :
dpa' bo 'bru lnga'i 'phro 'du las byung ba'i :
glo bur rnam rtog nyes skyon kun bral zhing :
ye shes bdud rtsi chen por byin gyis rlobs :
oM AHhU~M:
ha ho hrI:
de nas tshogs la spyan 'dren pa ni :
oM AHhU~M:
gu ru pad 'byung rtsa gsum lha yi lha :
sgrub pa bka' brgyad zhi khro rab 'byams dang :
gnas gsum mkha' 'gro dam can rgya mtsho'i tshogs :
zhal zas tshogs la spyan 'dren gshegs su gsol :
hU~M:
dur khrod khrag mtsho me 'bar gzhal yas nas :
zhing skyong chen po seng gdong yab yum dang :
dug mtshon ming sring dregs pa sde brgyad dang :
bka' nyan las byed shan pa gri thogs bcas :
sprul pa yang sprul pho nya mngags gzhug rnams :
zhal zas tshogs la spyan 'dren gshegs su gsol :
rang rang dgyes pa'i gdan la brtan par bzhugs :
zhal zas tshogs la spyan 'dren pa'i le'u ste brgyad pa'o :
sa ma yA:
rgya rgya rgya :
de nas tshogs mchod 'bul ba ni :
hU~M hrI:
rnam dag bdud rtsi'i tshogs mchod dam rdzas 'di :
pad 'byung rtsa gsum lha tshogs bcas la 'bul :
sprul pa'i khro rgyal seng gdong rje la 'bul :
yum chen DA ki seng gdong ma la 'bul :
las mkhan bam ro pho mo'i tshogs la 'bul :
dam can skyes bu 'chi bdag gshin rje dang :
klu bdud mgo dgu bdud rje rkang ring dang :
btsan 'gong dmar po srog bdag tshangs pa dang :
lha bdud srin po ma mo ba lam sogs :
dregs pa sde brgyad tshogs la mchod pa 'bul :
'jig rten dang ni ye shes las grub pa'i :
phyi nang bka' srung dam can rgya mtsho'i tshogs :
rgyal chen sde bzhi nor lha rgya mtshor bcas :
sprul pa yang sprul pho nya las mkhan tshogs :
pho rgyud mo rgyud bka' yi bya ra sogs :
gnas srung gter bdag rnams la tshogs mchod 'bul :
rgyal ba'i bstan pa bsrung phyir bzhes su gsol :
sngags 'chang tshe srog bsring phyir bzhes su gsol :
yang zab bstan pa spel phyir bzhes su gsol :
rigs rgyud chos brgyud spel phyir bzhes su gsol :
dbang sdud lha mi 'dul phyir bzhes su gsol :
tshe bsod dpal 'byor rgyas phyir bzhes su gsol :
snyan grags phyogs bcur spel phyir bzhes su gsol :
gnod byed dgra bgegs bsgral phyir bzhes su gsol :
log 'dren bdud rigs 'dul phyir bzhes su gsol :
dgra bgegs mtha' dmag bzlog phyir bzhes su gsol :
sarba ga Na tsakra pU tsa la khA hi :
tshogs mchod kyi le'u ste dgu pa'o :
sa ma yA:
rgya rgya rgya :
de nas lhag ma stob pa ni :
hU~M b+h+yo :
lhag la dbang ba gtor chen tshogs :
dregs pa pho mo dam can lhag sdud rnams :
bka' yi pha 'bab lhag gtor 'di bzhes la :
dgra bgegs mtha' yi dmag dpung rdul du rlogs :
lhag gtor gyi le'u ste bcu pa'o :
sa ma yA:
rgya rgya rgya :
de nas chad mdo bya ba ni :
hU~M b+h+yo :
sngon tshe 'das dus bskal pa'i dang po la :
'og min chos dbyings bde chen pho brang du :
bcom ldan dpal chen pad+ma dbang chen gyis :
snang srid ma mo dam la btags pa'i tshe :
chos kyi dbyings kyi mkha' 'gro thams cad kyis :
rang rang gzugs bstan srog snying phul ba'i tshe :
bstan pa gnyan bsrung bka' yi gtor len chad :
sngon gyi dam tshig ma g.yel ci bcol las kun sgrubs :
sha khrag dmar gyi gtor ma 'di bzhes la :
dgra bgegs mtha' yi dmag dpung rdul du rlogs :
hU~M b+h+yo :
de 'og bar gyi bskal pa'i dbu ma la :
gnod sbyin rdzong gi dur khrod chen po ru :
slob dpon pad+ma rig 'dzin hU~M kA ras :
gsang ba snying thig dkyil 'khor zhal phyes tshe :
las mkhan dug mtshon pho mo ming sring gis :
rang rang rtsal shugs che bar bstan pa'i dus :
'phags pa seng ge sgra sgrog skur bzhengs tshe :
dregs pa ming sring srog snying mngon du phul :
bstan pa gnyan bsrung bka' yi gtor len chad :
sngon gyi dam tshig ma g.yel ci bcol las kun sgrubs :
sha khrag dmar gyi gtor ma 'di bzhes la :
dgra bgegs mtha' yi dmag dpung rdul du rlogs :
hU~M b+h+yo :
dus bskal 'das pa de yi 'og rol du :
byang phyogs bod yul kha ba'i ri ljongs 'dir :
stag tshang seng ge'i bsam 'grub ke'u tshang du :
rig 'dzin chen po pad+ma bdud 'dul gyis :
ye shes mtsho rgyal khye'u chung lo tsA la :
yang gsang snying thig dkyil 'khor zhal phyes tshe :
dregs pa sde brgyad rol pa rkya bdun gyis :
rang rang srog snying mngon du phul ba'i tshe :
bstan pa gnyan bsrung bka' yi gtor len chad :
sngon gyi tha tshig ma g.yel ci bcol las kun sgrubs :
sha khrag dmar gyi gtor ma 'di bzhes la :
dgra bgegs mtha' yi dmag dpung rdul du rlogs :
hU~M b+h+yo :
da dus rtsod ldan bskal pa'i yang mtha' 'dir :
lho nub pad+ma 'od kyi gzhal yas su :
rig 'dzin chen po pad+ma thod phreng gis :
snyigs ma'i gdung 'tshob bdud 'dul rdo rje la :
gsang ba snying thig bskyed rdzogs byin pa'i tshe :
bdud mgon lcam dral bka' sdod 'khor bcas dang :
phyi nang bka' srung dam can rgya mtsho yis :
rang rang gzugs bstan srog snying phul ba'i tshe :
yang gsang bstan pa phyogs bcur spel ba dang :
log gshed bdud rigs ma lus bsgral bar chad :
sngon gyi tha tshig ma g.yel ci bcol las kun sgrubs :
sha khrag dmar gyi gtor ma 'di bzhes la :
dgra bgegs mtha' yi dmag dpung rdul du rlogs :
tha tshig chad mdo'i le'u ste bcu pa'o :
sa ma yA:
rgya rgya rgya :
de nas brtan ma skyong ba ni :
hU~M b+h+yo :
sngon tshe 'das dus bskal pa'i dang po la :
snang srid dbang sdud pad+ma bdud 'dul nyid :
bod yul kha ba'i ljongs 'dir byon pa'i tshe :
rgya bod gnyis kyi sa mtshams su :
a su ra yi brag phug tu :
slob dpon pad+ma 'byung gnas dang :
mthu chen rlangs chen dpal seng gis :
dmar gyi ar+g+haM bshams nas ni :
brtan ma bcu gnyis bran dang g.yog :
zhing chen bkram pa'i gdan la bzhag :
dbang bskur gsang ba'i mtshan yang btags :
dam tshig rdo rje spyi bor bzhag :
lce la ye shes bdud rtsi blud :
thar pa thob pa'i lung yang bstan :
sngon gyi dam tshig gnyan po rjes dgongs la :
da rung khyed rnams 'jig rten ma 'das pas :
tha tshig dus la ma g.yel 'phrin las mdzod :
sha khrag dmar gyi gtor ma 'di bzhes la :
bod khams skye 'gro chos la 'god pa dang :
yang gsang bstan pa phyogs bcur rgyas byed cing :
mthong thos dran reg sangs rgyas sa la sbyor :
khyad par gsang sngags bstan par 'tshe byed cing :
skye 'gro yongs la gnod par byed pa yi :
zhing bcu'i mtha' dmag thal ba rdul du rlogs :
brtan ma skyong ba'i le'u ste bcu gcig pa'o :
sa ma yA:
rgya rgya rgya :
de nas shis pa brjod pa ni :
hrI:
sgrub mchog rnal 'byor mched lcam la :
thugs rje'i klong nas byin rlabs char rgyun 'beb :
rtsa brgyud bla ma rnams kyi bkra shis shog :
dngos grub rnam gnyis char ltar 'beb mdzad pa :
yi dam dkyil 'khor lha tshogs bkra shis shog :
'phrin las rnam bzhi thogs med sgrub mdzad pa :
dpa' bo mkha' 'gro rnams kyi bkra shis shog :
bstan pa bsrung zhing rnal 'byor grogs mdzad pa :
zhing skyong kun dga' gzhon nu'i bkra shis shog :
bar chad sel zhing longs spyod char bzhin 'beb :
yum chen seng ge'i gdong can bkra shis shog :
phyi nang bdud rigs bar chad sel mdzad pa :
bka' nyan dug mtshon pho mo'i bkra shis shog :
gnod byed dgra bgegs ma lus sgrol mdzad pa :
dregs pa sde brgyad tshogs kyi bkra shis shog :
dgra bgegs mtha' dmag rdul du brlag mdzad pa :
las mkhan pho nya rnams kyi bkra shis shog :
rjes spyod kyi rim pa brjod pa'i le'u ste bcu gnyis pa'o //
sa ma yA:
rgya rgya rgya :
de nas bshags pa bya ba ni :
gang yang bdag blo gti mug pas :
legs spyad 'di la nyes pa gang :
'dir ni bgyi ba gang bgyis pa :
zhing skyong yab yum bka' nyan ming sring dang :
'khor gyi dregs pa sde brgyad la sogs pa :
bka' sdod las mkhan tshogs la bzod par gsol :
yi ge brgya pa brjod :
rten yod na 'di ltar brjod :
sku gsung thugs kyi rten mchog 'di rnams la :
ji srid 'byung bzhi'i gnod pas ma zhig bar :
de srid 'dir ni brtan par bzhugs su gsol :
ji srid bar du brtan par bzhugs nas kyang :
sgrub mchog rnal 'byor bdag cag 'khor bcas la :
mgon skyabs dpung gnyen sdongs grogs mdzad du gsol :
oM shrI ma hA kA la siM ha mu kha :
sogs /
de nas sngags kyi sham bur dbyangs gsal dang rten 'brel snying po brjod par bya'o :
sku rten med na gshegs su gsol ba ni :
oM:
khyed kyis sems can don kun mdzad :
rjes su mthun pa'i dngos grub stsol :
rang rang yul du gshegs nas kyang :
slar yang 'byon par mdzad du gsol :
badzra mu :
yi ge brgya pas lhag chad kha bskang :
de nas bsngo ba bya ba ni :
hU~M:
bdud mgon seng gdong yab yum lha tshogs bsgrubs lags kyis :
legs byas de yi dge ba ci mchis pa :
pha ma 'gro drug sems can don du bsngo :
myur du rdo rje 'dzin pa'i sa thob shog :
bka' btsan byin chags 'di bsgrubs byin rlabs kyis :
rdo rje slob dpon shes rab gzung mar bcas :
sgrub pa'i rig 'dzin mched lcam thams cad kyi :
byang chub sgrub pa'i nyer 'tshe kun zhi zhing :
tshe 'di nyid la rig 'dzin mchog 'grub shog :
gang du sgrub pa'i yul der bkra shis shing :
sems can thams cad bde dang ldan gyur cig :
bstan la gnod cing skye 'gror 'tshe byed pa :
zhing bcu'i sde rnams myur du brlag gyur cig :
sa phyogs yul ris rgyal khams thams cad du :
char chu dus 'beb lo phyugs rtag legs shing :
mi nad phyugs nad dal yams rgyun chad nas :
mtshon 'khrugs mu ge byad dug kun zhi zhing :
'gro drug sems can bde skyid 'byung gyur cig :
zhing skyong gzi ldan bsgrubs mchod byin rlabs kyis :
dgra bgegs bdud dpung ma lus myur bsgral nas :
bstan dgra mtha' dmag myur du brlag gyur cig :
rjes chog bsngo ba'i le'u ste bcu gsum pa'o :
sa ma yA:
rgya rgya rgya :
de nas rdzogs rim ni :
phyi nang 'khor 'das snang srid kun :
dpal chen 'phags pa'i sku la thim :
de yang 'od phung 'ja' ltar yal :
brjod bral dbyings rig ma bu 'dres :
gdod ma'i kun bzang dgongs pa 'o :
sa ma yA:
rgya rgya rgya :
e ma chos skyong kun gyi srog thig gcig bsdus pa :
rgyal ba'i bstan srung kun gyi stobs 'dus pa :
shin tu gces pa'i yang snying 'di :
pad+ma bdud 'dul bka' bzhin du :
mkhar chen mtsho rgyal bdag 'dras yi ger bkod :
ma 'ongs rtsod ldan snyigs ma'i yang mtha'i dus :
gnam lcags me 'bar bdud 'dul rdo rje rtsal zhes grags :
pad+ma'i sras mchog de dang 'phrad par shog :
'phrad nas bdud rigs ma lus thams cad kyi :
srog snying dmar po myur du lon pa dang :
mtha' yi dmag dpung myur du bzlog par shog :
sa ma yA:
rgya rgya rgya :
kye ma gu ru pad+ma saM b+ha wa'i gsung 'dzin rig pa 'dzin //
dus mtha'i gter ston ma nyes kha yog mi kha sdang //
mi rigs gzhan las khas nyen dbang chung yang //
rang sems zol med g.yo med e ma hoH
/rig 'dzin bdud 'dul rdo rje ngas /
tsha ba sgro brag ces tsit+ta gnam langs 'dra ba'i mgul nas bton /
yig rigs mi 'dra dgu 'dug ste :
ma dag pa gcig kyang med /
shog ser ngos nas dag par phab pa'o //
bdud mgon khyod la mthu rtsal ci mchis ang //
dam nyams bdud rigs ma lus thams cad kyi //
snying khrag dmar po myur du thang la phos //
sa ma yA:
rgya rgya rgya :
gter rgya :
sbas rgya :
gsang rgya :
sarba mang+ga laM///
/
