@#:
'gong po ar la gtad pa'i man ngag bzhugs so :
them can bcu gnyis pa /
\u0f88\u0f88\u0f88\u0f88\u0f88\u0f88\u0f88\u0f88\u0f88
rdo rje drag po rtsal la phyag 'tshal lo :
thugs sgrub bsnyen pa'i rtags rdzogs nas :
'gro ba yongs kyi don byed na :
'gong po ar la gtad par bya :
ci phyir bod yul kha ba can :
dus mthar 'gong po spun dgus 'khrugs :
rje blon 'bangs 'khrugs dpon g.yog gyes :
pha spun nang 'khrug gnyen srid 'thor :
pha dang bu 'thabs khyim mtshes mkhon :
gos dang kha lta yang yang 'gyur :
de rnams 'gong pos dbang bsgyur rtags :
dus mthar 'gong pos bod khams 'dul :
de tshe 'gong po ar gtad 'di :
byang sems ldan pas yang yang bya :
bstan pa yun du rgyas par 'gyur :
sa ma ya :
rgya rgya rgya :
o rgyan pad+ma 'byung gnas ngas :
'gong po ar gtad man ngag 'di :
phyag na rdo rje dngos la zhus :
'byung po 'dul byed rgyud las bsdus :
spre 'u khyi dkar spyang ki yi :
thod par 'gong po'i ling ga gzhug :
gzugs rnams phal cher mi 'dra la :
seng ge stag dang byi la dang :
bya dang spre 'u khyi spyang gdong :
rnga mo'i gdong pa dag dang mthun :
yan lag lcags kyi sgrog tu bcug :
snying gar rA tsa tri zhes bri :
dpral bar phung byed e zhes bri :
srod dang tho rangs dgug gzhug bya :
ting 'dzin ting 'dzin zhes bya ba :
yid kyis 'dzin phur thebs pa yin :
bdag nyid drag po rtsal du bsgom :
shar phyogs kha bltas lcags kyus gzung :
snang yul rtog pa 'phro mi bya :
shes pa rtse gcig dril nas kyang :
'gong po bod kyi shar nas 'byung :
shar nas 'gugs 'dren yang yang bya :
khug nas phyag rgya bzhi yis bsdam :
sngo dmar skud pas ling+ga dkri :
sngags rgod 'di ni bzla bar bya :
sngags 'di yi ge dbu can du 'bri rgyu yin no /   oM badzra tsakra e :
snying kha rag dun+te rbad :
phung byed srog la rbad :
'gong po'i dbugs la rngubs :
bdud mo'i sha la chems :
phung byed 'gong po'i sha rus khrag rtsa la nur nur :
ma tsa du a ya sha la na haM shaM:
badzra tri trig :
mA ra ya rbad :
badzra nI laM d+ha ra rak+Sha :
badzra a ri a ri ni :
nA ga tsa trig rbad tri :
ha ri ha ri :
trim trim :
phung byed 'gong po'i srog rtsa gtubs gtubs :
de lta bu yi drag sngags 'di :
rtags dang sbyar la bzlas par bya :
rmi lam nang du gang byung ba'i :
gzugs de'i sna'i sog sog la :
spre 'u'i gzugs kyi snying gar tri :
gsal bar bsgoms la sngags 'di brdeg :
bod khams 'khrugs shing cho 'phrul che :
drag sngags dgu brgya bzlas la brdeg :
nang 'khrug cho 'phrul bag re la :
brgya rtsa re las mang mi bya :
rmi lam cho 'phrul byung ba la :
nyi shu gcig las mang mi dgos :
tho rangs snga dro dang po la :
bdun bdun bzlas pas non 'gyur yin :
'gong po ar la gtad pa'i man ngag rdzogs :
sa ma ya :
rgya rgya rgya :
phyi rabs lnga brgya tha ma la :
byang sems ldan pa'i mi gsum gyis :
ri mtho'i rtse mor sgrub pa bya :
zla ba gcig tu drag sngags bzla :
lung pa gsum gyi 'dzoms su gnan :
lo rer lan re byas pa na :
bod khams bde skyid ldan par 'gyur :
gang zag gcig gis zhag bdun du :
bsgrubs pas phyogs de khol bur bde :
byin rlabs ldan pa'i mi gsum gyis :
rgyun du sgrub pa byas gyur na :
rtag tu bod la bde skyid 'byung :
byang sems ldan pas 'gro don mdzod :
las can zhig dang 'phrad par shog :
zang zang lha brag nas rig 'dzin rgod kyi ldem 'phru can gyis bton pa'o //
sa ma ya /
rgya rgya rgya /
shu b+haM//
@#:
'gong po kha sgyur bzhugs so :
o rgyan pad+ma bdag gis kyang :
phyi rabs don du man ngag 'di :
bse sgrom smug po'i nang du sbas :
dang po gza' skar thebs rtsis la :
kham sa'i rgyu la spre 'u'i gzugs :
mi tshad gcig la gos glud bkon :
'bag seng byis pa bya dkar dang :
khyi dang dkor glud mang pos bskor :
sngags dang phyag rgyas byin brlabs nas :
phyi rol 'bag seng glu gar dang :
bro dang rtsed 'jo mang po yis :
rgya nag yul du bskyal bar dmigs :
drag sngags ting 'dzin ldan pas bskrad :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]lan chags stong phrin 'jal ba ni :
ser sna spongs la sbyin pa gtang :
rigs drug lan chags gtor mas sbyang :
ri mtho'i rtse la rgyal mtshan gzug :
lung gsum mdo ru srog bslu bya :[ \u0f88\u0f88\u0f88\u0f88\u0f88\u0f88\u0f88\u0f88\u0f88 ]sgrib sbyong man ngag 'di lta ste :
dam pa'i chos la 'ur 'don bya :
rgyal khrims chos khrims bzang po gzung :
sgrib sbyong gzungs la nan tan skyed :[ \u0f88\u0f88\u0f88\u0f88\u0f88\u0f88 ]rigs mthun lha yi man ngag ni :
dang po bgegs bskrad lan chags sbyang :
sgrib pa sbyangs te dag pa'i lus :
rang gi khams dang lha yi mdog :
snying po yi ge dang po ni :
rang gi ming yig mthun par sbyar :
gos rgyan cha lugs thams cad kyang :
lha yi sku mdog bzhin du bya :
gnas lugs rtogs pa'i skyes bu 'am :
the tshom yid gnyis med pa yis :
zhag gsum bdun dang bcu bzhi'i bar :
rim par bar chad spangs pa yis :
'di sgrub yon tan dpag tu med :
sde dpon mnga' thang rgyas pa dang :
tshe srog bsring bar the tshom med :
lo yi dus su re re bsgrub :
las 'phro can gyis nyams su longs :
ma hA gu rus bka' bstsal pa :
nyon cig mnga' bdag bod kyi rje :
nga ni bde gshegs sprul pa'i sku :
cir snang rang byung rig pa'i gdangs :
thabs dang rten 'brel bsam yas shes :
bod kyi sde dpon khrims ldan dang :
dge byed chos bzhin byed pa rnams :
snyigs ma'i dus su 'di nyid chongs :
yon tan drug ldan nor bu'i mdzod :
'di ltar bsgrubs pas ci bsam 'grub :
bod khams 'gong pos dbang bsgyur bas :
'gong po kha sgyur man ngag bya 'o :
sdug bsngal rnam smin rgyu las byung :
tshe rabs snga phyi'i sgrib pa sbyang :
sgyu lus bag chags rang gzugs yin :
rigs mthun rnam dag lha ru bsgom :
ting 'dzin gsal bas nor bu'i mdzod :
ci bsam yid kyi 'dzin phur thobs :
ma bcos rang grol don gyi mchog :
rtag chad gol sa gnyis las 'das :
'di ltar brtson pa'i skyes bu rnams :
tshe dang bsod nams rgyas par byed :
dang po gza' skar bzang po la :
dbu btsugs man ngag drug ldan 'di :
rim pa bzhin du bsgrub pas ni :
bgegs bcom yon tan rgyas par 'gyur :
bse sgrom smug po'i nang du sbas :
zangs mdzod dmar por rgya yis btab :
gnyan chen thang lha gnyer du bskos :
ma 'ongs lnga brgya tha ma la :
las can gcig dang 'phrad par shog :[ \u0f88\u0f88\u0f88\u0f88\u0f88 ]sa ma ya :
kha thaM:
lnga brgya tha ma'i sems can rnams :
rang sems skye med rtogs gyur nas :
o rgyan pad+ma'i zhal mthong shog :
brag ri dug sbrul spungs 'dra'i rked nas rig 'dzin rgod kyi ldem 'phru can gyis bton pa'o //
sarba mang+ga laM//

@#:
'gong po ar gtad gnan pa'i bskul bzhugs so :
o rgyan sprul pa'i sku la 'dud :
dus ngan snyigs ma'i 'gro ba rnams :
thugs rje chen pos gzung ba'i phyir :
gnas chen byin 'beb man ngag las :
'gong po 'dul gnan cho ga bstan :
rang nyid o rgyan seng ge sgra :
phyag rdor nyid dang dbyer med bsam :
bden stobs mang po brjod cing dgug :
'gong po shar gyi phyogs nas 'byung :
shar nas 'gugs 'dren yang yang bya :
phyag rgya bzhi spros ting 'dzin spar :
dmigs pa'i rten la yang yang bstim :
thod par gzhug cing 'di skad brjod :
hU~M:
nga ni dug gsum 'joms pa'i sku :
dpal ldan sangs rgyas pad+ma skyes :
sangs rgyas kun gyi sprul pa'i sku :
bye ba dpag med 'gyed pa po :
nga ni sangs rgyas kun gyi dngos :
nga ni rgyal ba kun gyi rje :
nga ni khro rgyal kun gyi yab :
nga ni ma mo kun gyi bdag :
nga ni 'byung ba lnga yi dbyings :
nga ni srid pa kun gyi mes :
nga ni skye 'gro kun gyi yab :
nga ni bdud 'dul drag po rtsal :
khams gsum kun gyi srog gi bdag :
skye med 'chi bral rdo rje'i sku :
'gag med rang stong grags pa'i gsung :
spros med brjod bral 'gyur med thugs :
sangs rgyas che ba'i yon tan rdzogs :
phrin las lhun grub 'gro ba 'dul :
thogs med sprul pas 'od zer 'gyed :
srid pa'i yang srid dam can tshogs :
kun kyang sngon gyi tha tshig bzhin :
dpal gyi sku la da chum chum :
snang srid dregs pa'i lha srin tshogs :
kun kyang nga yi bka' 'bangs yin :
bka' las ma 'da' dam la 'dus :
tha tshig bzhin du gtor ma longs :
dam bcas bzhin du phrin las mdzod :
phyi rabs bskal pa snyigs ma'i dus :
bod khams phung byed 'gong po dgu :
sems can rnams kyi bdud du 'bab :
de las sprul pa'i dmag rigs dgu :
de rnams 'byung ba'i rtags dgu ni :
dud 'gro'i mjug spu mgo la 'dogs :
'bangs kyis rgyal la rgol ba'i dus :
rgyal khrims nyams byed 'gong po ni :
mi lus spre 'u'i mgo can khyod :
khro rgyal 'bar bas 'gugs shing gnon :
ma bu mi gcig gos su gyon :
bod 'bangs sil bur 'thor ba'i rtags :
sde pa nang 'khrugs 'gong po ni :
mi lus seng ge'i mgo can khyod :
khro rgyal 'bar bas 'gugs shing gnon :
phu dung kha mthud dmar po 'dogs :
snying rje med pa bshan pa'i rtags :
srog gcod nag po'i 'gong po ni :
mi lus spyang ki'i mgo can khyod :
khro rgyal 'bar bas 'gugs shing gnon :
mi tshe cho long las la dga':
bsod nams dbang thang nyams pa'i rtags :
slu byed g.yo sgyu'i 'gong po ni :
mi lus zhu me'i mgo can khyod :
khro rgyal 'bar bas 'gugs shing gnon :
mgo la rgya zhu dkar po gyon :
rngams sems me ltar 'bar ba'i rtags :
tshul chos bdud kyi 'gong po ni :
mi lus rnga mo'i mgo can khyod :
khro rgyal 'bar bas 'gugs shing gnon :
gnas dgon thams cad 'thab ra 'cha':
bod khams nang 'khrug dar ba'i rtags :
khams gsum phung byed 'gong po ni :
mi lus khyi yi mgo can khyod :
khro rgyal 'bar\u0f8e
mtha' mi'i spyod pa dbus su dar :
dmag rigs sde dgu yong ba'i rtags :
rgol byed 'khrug pa'i 'gong po ni :
mi lus bya yi mgo can khyod :
khro rgyal 'bar\u0f8e
seng slog wa yis gyon pa'i dus :
sangs rgyas bstan pa rdzogs pa'i rtags :
nag po chom byed 'gong po ni :
mi lus stag gi mgo can khyod :
khro rgyal 'bar\u0f8e
nyi zla mtha' la spyod pa'i dus :
nag po mun 'thibs 'byung ba'i rtags :
sdug bsngal nyid 'phel 'gong po ni :
mi lus rngams shing khro sems can :
khro rgyal 'bar bas 'gugs shing gnon :
pha ni dam sri mgo dgu pa :
ma ni phung byed nag mo la :
bu ni 'gong po spun dgu skyes :
cho 'phrul sprul pa sna tshogs 'gyed :
'dzam gling 'joms pa'i go gdug can :
khyod kyi mthu stobs ma lus nan :
gsang bdag pad+ma'i thugs rje yis :
nam yang ldang bar ma gyur cig :
oM laMM a laM hU~M laM satwam+b+ha ya nan :
de nas sri gnon byang bu ltar du gnan tshig rnams rgyas par brjod :
shu b+haM//
mi lus sprel gdong /
seng gdong /
spyang ki'i gdong /
zhu me'i gdong /
rnga mo'i gdong /
khyi gdong /
bya'i gdong /
stag gdong /
mi gdong /
mjug ma gdong dang mthun pa yan lag lcags sgrog tu bcug pa'i dpral bar phung byed e zhes pa re bri /
snying gar rA tsa tri zhes pa re re bri'o //
sarba mang+ga laM/
shu b+haM///
/
