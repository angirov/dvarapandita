phyugs glud gtang thabs 'dod yon mchog sbyin nad bdag stobs 'joms bzhugs so :
sa ma ya :
nor glud gtang na :
snod du bgegs gtor sha khrag gis brgyan :
nor glud la :
nam mkha' dang :
mar me dang :
spu glud dang :
changs bu gtsang mas bkang la :
yi dam gyi bdag bskyed sngon du 'gro bas :
bsang sbyang byin gyis brlabs nas :
kyai :
nyon cig nad bdag pho mo'i tshogs :
snang srid lha 'dre ma lus pa :
bka' dang bden pa'i tshig la nyon :
glud gtor len la 'dir 'dus shig :
kyai :
nad bdag ma mo chen mo ni :
bud med gcer bu khrag ral can :
lag na nad kyi rkyal pa thogs :
re ba nag po gos su gyon :
'dir gshegs glud dang gtor ma long :
nad bdag chen po 'jigs pa'i gzugs :
mgo la grod pa'i zhwa gyon zhing :
lus la mi lpags g.yang gzhi gyon :
lag na bsha' gri dmar po thogs :
'dir gshegs glud dang gtor ma long :
sdong zla mi nag rgya chas can :
zhags pa dang ni glo snying bzung :
rigs dang sde tshan 'khor bcas pa :
'dir gshegs glud dang gtor ma long :
oM las byung ba'i rat+na'i snod :
nang du oM AHhU~M yig las :
gtor ma 'dod dgu'i rgya mtsho 'dis :
nad bdag pho mo tshims gyur cig :
rin chen phye ma 'bru sna las :
phyugs glud dngos las lhag pa ru :
sngags dang phyag rgya ting 'dzin gyis :
byin gyis brlabs nas 'bul lo bzhes :
rin chen mang dang gzugs mdzes dang :
'byams klas 'jigs pa thams cad bral :
de bzhin gshegs la phyag 'tshal lo :
nad bdag glud gtor gyis tshims shog :
kha 'bar ma'i sngags :
dkon mchog rtsa gsum bden pa dang :
chos dbyings rnam par dag pa dang :
chos can rgyu 'bras bden mthu dang :
sngags 'chang bdag gi bka' nyon la :
nad bdag 'khor bcas gzhan du song :
'khor 'dir gnod pa ma byed cig :
bstan pa'i spyi dgra rnal 'byor dgra :
za kha gtod la gnas mal spos :
gal te bka' 'da' gnod byed na :
bden pa'i stobs kyis brlag par byed :
sngags kyi mthu yis lus srog 'bral :
de bas myur du phyir dengs shig :
ces brjod :
thugs kyi rdo rje'i dgongs pa'i gter las phyung ba'o :[ \u0f88\u0f88\u0f88 \u0f88]
