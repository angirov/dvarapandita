@#//
zab bdun rtsa gsum tshe'i zab pa las /
pad+ma mkha' 'gro'i rdzas dang sa rlung me yi las sbyor rnams bzhugs so //
zab bdun rtsa gsum tshe zab las :
pad+ma mkha' 'gro'i dbang sdud rdzas sgrub bzhugs :[ \u0f88\u0f88 ]rtsa gsum lha la phyag 'tshal te :
rdzas kyi sbyor bas dbang sdud ni :
rdzas gsum btsod dang rgya skag tshwa :
khab len mtshal dang chang rnams sbyar :
ril bu byas la lha mor bsgom :
oM ku ru kul+le hrIHswA hA:
'bum phrag bzlas la smon lam ni :
hrI:
lha mo rig byed ma yi bden pa'i mthus :
rdzas kyi ril bu 'di ni sus spyod pa :
de rnams bdag gis dbang du gyur nas kyang :
'dod pa'i don kun ma lus 'grub par shog :
lan brgya bzlas nas lha mo 'od zhu bas :
'od kyi gong bu yungs dkar 'bru tsam gyur :
rten 'brel snying pos lan brgyar brtan byas mthar :
bden stobs brjod la don de 'grub gyur cig :
mang du brjod la de nyid dmigs byar sbyin :
dbang du ma 'dus pa rnams 'du ba dang :
'dus pa rnams kyang mi ldog shin tu zab :
sa ma ya rgya :
mchog gyur gling pas yel brag nam mkha' mdzod nas gdan drangs pa'o ///
/[  \u0f01\u0f83]:
zab bdun rtsa gsum tshe zab las :
pad+ma mkha' 'gro'i sAts+tsha'i las sbyor bzhugs :[ \u0f88\u0f88 ]rtsa gsum lha la phyag 'tshal nas :
pad+ma mkha' 'gro'i las sbyor bstan :
de yang sa spyin bzang po zhig :
lha mo bsgrubs pa'i bum chu yis :
sbrus la 'bi 'bi bzo bar bya :
sAts+tsha btab la 'di ltar bsam :
sAts+tsha 'od dmar gur khyim du :
dbus dang phyogs mtshams mchod rten ni :
dmar po dgu yi bum pa ru :
mkha' 'gro gtso 'khor dgu po bskyed :
phrin las bzhin du zhag bdun bsgrubs :
ril bu sgrub pa'i tshul bzhin gyis :
brtan cing bden stobs smon lam bya :
hrI:
chos dbyings ngang las sna tshogs sgyu 'phrul las :
'phags ma rig byed thugs kyi byin rlabs mthus :
rang byung mchod rten 'di nyid gar bzhugs pa'i :
sa yi bdag po rgyal blon 'bangs 'khor bcas :
sgom gra bshad gra che dgu ji snyed dang :
mnga' ris sde srid skye bo pho mo dang :
khyad par chos srung gnas bdag yul lha rnams :
ma lus bdag gi dbang du 'du bar mdzod :
sangs rgyas chos dang dge 'dun dkon mchog gsum :
bla ma yi dam mkha' 'gro'i bden pa yis :
smon lam 'di dag myur du 'grub gyur cig :
de nyid ri yi rtse mor gzhug :
yul der gnas tshad dbang bsdus dmigs :
de bzhin du ni 'grub par 'gyur :
shin tu zab pa'i man ngag go :
sa ma ya rgya :
mchog gyur bde chen gling pas yel phug nam mkha' mdzod nas gdan drangs pa'o ///
/[  \u0f01\u0f83]:
pad+ma mkha' 'gro'i las sbyor rlung 'khor bzhugs :[ \u0f88\u0f88 ]pad+ma mkha' 'gro'i las sbyor rlung 'khor ni :
dar dmar po la mtshal gyi pad+ma 'dab brgyad bris :
de la sngags dgu tshan re re'i mjug tu spel tshig shar mar bris shing dbus skor la srog shing zangs la byas par hrIHbris sngags mgo phyir bstan la yar blta ru bya :
srog shing mi 'gul bar byas la tshar gang thon brtsegs la rdza sgrom gru bzhi par phyogs bzhir rlung sgo byas pa'i nang du 'khor lo dar dmar gyis dril la rlung gshog bzhi la hriM bris pa thams cad kha dog dmar por bya :
phyi sgrub ltar 'bum phrag gcig gis bsgrubs la :
de yang 'khor lo lha tshogs sgrom gzhal yas khang cod pan 'od zer du bsgom :
de nas ri rtse'am rang gi gnas khang ngam gtsug lag khang gi dbu rtse lta bur btsugs la gzhi bdag la dkar gtor bsngo zhing bden pa bdar :
'khor lo lhar bskyed cing mchod bstod byas la lha rnams gar thabs bsgyur zhing 'od 'phros pas mthong zhing 'dzug pa'i gnas de thos tshad dbang du bsdus par bsam zhing de ltar smon lam yang yang btab :
shin tu zab la gnyan pas gser srang gis bslu zhing gar thod thod du mi bya sa ma ya rgya :[ \u0f80]atsha :
mchog gyur bde chen gling pas yel phug nam mkha' mdzod nas rigs ldan DA ki'i grogs
dang bcas pas spyan drangs pa'o ///
/[  \u0f01\u0f83]:
zab bdun rtsa gsum tshe zab las :
pad+ma mkha' 'gro'i sbyin sreg bzhugs :[ \u0f88\u0f88 ]rtsa gsum lha la phyag 'tshal lo :
pad+ma mkha' 'gro'i las sbyor la :
shin tu myur ba 'di bstan no :
dus ni mar ngo'i tshes bcu yi :
phyi dror stegs bu zla gam steng :
dbang gi thab ni zla gam dbyibs :
rim gnyis lcags kyus mtshan pa bri :
nang du pad+ma 'dab brgyad la :
pad+ma'i lcags kyus mtshan pa bya :
shing dmar zla gam nyid du brtsegs :
yam shing dmar po pad+mas mtshan :
shing gnyis mar dang chang gis bran :
shing thog dmar po me tog dmar :
mchod gtor dmar po gzar bu zangs :
chas gos dmar po dag byas te :
nub tu phyogs te pad skyil bya :
mchod rdzas oM AHhU~M gis brlab :
khye 'us me sbar raM zhes brjod :
hU~M gis g.yab cing swA hAs g.yogs :
thab ni bsang sbyang mi dmigs ngang :
hrIHlas dbang gi thab khung ni :
rin chen las grub zla gam nang :
raM las me 'bar de dbus su :
me lha ra zhon zhal gcig dmar :
phyag gnyis lcags kyu zhags pa 'dzin :
rgyan chas phreng ba dmar pos mdzes :
chags pa'i nyams can gnas gsum gyi :
oM AHhU~M las 'od 'phros pas :
ye shes spyan drangs gnyis med thim :
oM ag+na ye badzra sa mA dza :
hU~M:
dzaHhU~M baM ho :
ar+g+haM pA d+yaM puSh+pe d+hU pe A lo ke gan+d+he nai bid+yA shab+da pra tIts+tsha ho :
oM AHhU~M gis dgang blug 'bul :
oM ag+na ye swA hA:
mar khu 
yam shing 
shing thog 
me tog 
zas sna rnams ci mang 'bul zhing :
pA shaM ku ru swA hA:
sbyar ro :
phaT dza :
ye shes pas shar lhor phyag tshang ba byas te :
dam tshig pa'i lto bar dkyil 'khor bskyed cing bzlas pa'i bar phrin las gtang :
'bru gsum gyis dgang blug dang rtsa sngags spel tshig can gyis rdzas rnams brgya rtsa 'bul zhing phyi sgrub ltar dmigs rim bya'o :
mthar so rtsi dang :
gos bzang dmar po ma nyams pa 'bul zhing smon lam 'debs pa ni :
hU~M:
bdag gis bsam pa thams cad ma lus pa :
dbang du 'du zhing don kun 'grub pa'i phyir :
sreg blug ye shes mchod sprin 'di 'bul gyis :
myur ba nyid du bsam bzhin 'grub par mdzod :
ces gsol mchod bstod bshags shing gshegs bsdu bya :
pheM dzaHhoHsa me lha dam ye bsre zhing mchod bstod bshags shing gshegs bstim bya :
sa ma ya rgya :
zhes mchog gyur bde chen gling pas yel phug nam mkha' mdzod nas spyan drangs pa'o ///
/
