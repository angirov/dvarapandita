@#//
sngags rgod lok+t+ri pA la'i las byang snying po'i don gsal zhes bya ba bzhugs so //
oM swasti /
sangs rgyas kun gyi ye shes phrin las ni //
rig sngags grub pa drang srong chen po'i skur //
yongs bzhengs gsang bdag dpa' bor gus btud nas //
gang gi sgrub thabs phrin las 'dir gsal bya //
de la sngon 'gro dngos gzhi rjes kyi bya ba dang gsum las /
dang po la yo byad kyi bsham dang cho ga'i sngon 'gro gnyis kyi /
dang po ni /
gnas khang mdzes par brgyan pa dam tshig gi bris sku bkram pa'i mdun du stegs bu khebs dang ldan pa'i khar /
rin po che'i snod du zhi ba'i dkar gtor zlum po dkar gsum mngar gsum shing thog sna tshogs kyis brgyan pa dang /
khro bo'i dmar gtor gtso 'khor brgyad pa sha khrag sogs kyis brgyan pa dang /
chos skyong gter srung sogs kyi gtor ma rnams dang /
sman phud /
rak+ta /
nyer spyod lnga sogs mchod rdzas dang /
tshogs rdzas rol mo sogs nye bar mkho ba'i yo byad thams cad tshogs par bya'o //
gnyis pa la bdun las /
dang po skyabs 'gro ni /
rang nyid zhe sdang rdo rjer gsal ba'i thugs ka nas 'od zer 'phros pas phyogs bcu'i rgyal ba sras dang bcas pa thams cad drang srong zhi khro'i dkyil 'khor gyi rnam par mdun gyi nam mkhar badzra sa mA dzaH
zhes spyan drangs la /
hU~M/
brgyud pa'i rtsa ba bla ma rje //
dngos grub 'byung gnas yi dam lha //
legs par byin rlabs mkha' 'gro ma //
rtsa ba gsum la skyabs su mchi //
lan gsum /
gnyis pa sems bskyed pa ni /
hU~M/
bdag gzhan gnyis med don bsgrub phyir //
drang srong khro rgyal mchog bsgrubs nas //
snying po bla med byang chub bar //
gzhan don byed par sems bskyed do //
lan gsum /
gsum pa tshogs gsag ni /
bde gshegs dkyil 'khor lha tshogs la //
phyag 'tshal mchod cing sdig pa bshags //
dge la yi rang chos 'khor bskor //
mya ngan mi 'dar gsol ba 'debs //
bla med mchog gi dam tshig rnams //
bdag gis deng nas gzung bar bgyi //
dzaHhU~M baM hoH
tshogs zhing rnams rang la thim par gyur /
bzhi pa bgegs bskrad pa ni /
gtor ma bshams la /
raM yaM khaM gis nyes skyon bsregs gtor sbyangs /
stong pa'i ngang las b+h+rU~M las rin po che'i snod yangs shing rgya che ba'i nang du gtor ma kha dog dri ro nus pa phun sum tshogs par bsam la /
oM AHhU~M gis byin brlab /
sarba big+h+nAn i daM ba liM ta kha kha khA hi /
zhes lan gsum gyis bsngos la /
hU~M/
nyon cig bgegs dang log 'dren tshogs //
gsang spyod blta bar mi dbang zhing //
byang chub sgrub la bar gcod rnams //
mchod sbyin bzang pos tshims byos la //
myur ba nyid du phyir dengs shig
/gal te bka' las 'da' byed na //
sprul pa'i khro tshogs mang po yis //
rdul du brlag par gdon mi za //
drag sngags rol mo'i tsham rngam dang bcas pas bskrad /
lnga pa mtshams gcad pa ni /
hU~M/
nga yi dkyil 'khor brtan bya'i phyir /
khro rgyal byin rlabs las byung ba'i //
mtshon cha rnam pa sna tshogs kyis //
dkyil 'khor rim pa tshul bzhin bsrung //
hU~M/
steng yang rdo rje'i gur khang la //
rdo rje'i thog dang ser chen 'beb //
'og kyang rdo rje'i sa gzhi la //
rdo rje'i tshwa tshwa skar ltar 'khrugs //
phyogs mtshams rdo rjes gtams pa yi //
rdo rje'i mtshams las ma 'da' zhig
/oM badzra tsakra rak+Sha hU~M phaT/
ces dang spro na phyag mtshan gzhan rnams kyi gur rim yang 'don bsgom bya chog cing /
bsdu na mtshon cha thams cad rdo rje'i ngo bor shes dgos pa'i phyir gong du brjod pa nyid kyis kyang chog go
/drug pa byin dbab pa ni /
hU~M/
chos sku zhi ba'i ngang las ma g.yos kyang //
gzugs sku 'jigs byed khro bo'i skur ston pa //
drang srong zhe sdang rdo rje'i lha tshogs rnams //
glog ltar myur ba'i thugs rjes brtser dgongs la //
'dir gshegs dbang skur byin phob dngos grub stsol //
ngo mtshar rtags dang mtshan ma myur du ston //
oM traM du tri na traM du dza dzaHzhes sngags kyi mthar /
dz+nyA na A be sha ya a A/
zhes dang /
hU~M hU~M zhes pas byin dbab cing bsdu'o //
bdun pa mchod rdzas byin rlob pa ni /
bdag gi thugs ka nas raM yaM khaM 'phros ye shes kyi me rlung chur gyur pas mchod rdzas kyi nyes skyon dang dngos 'dzin dri ma thams cad bsregs gtor sbyangs te stong par gyur /
stong pa'i ngang las b+h+rU~M las b+hany+dza 'bar ba'i snod yangs shing rgya che ba rnams su oM las phyi nang gsang ba'i 'dod pa'i yon tan so so'i mtshan nyid thams cad yongs su rdzogs pa bsam gyis mi khyab pas nam mkha' rab 'byams gang ba rnams su gyur par bsam la /
oM badzra ar+g+haM AHhU~M/
de bzhin du /
pAd+yaM 
puSh+pe 
d+hU pe 
A lo ke 
gan+d+he 
nai wid+ya 
shab+da AHhU~M/
zhes dang /
sman phud /
raM yaM khaM/
stong pa'i ngang las a las byung ba'i thod pa'i snod du sha lnga bdud rtsi lnga la hU~M oM trAM hrIHAH
mUM lAM mAM pAM tAM rnams kyis mtshan pa zhu ba las byung ba'i ye shes kyi bdud rtsi'i rgya mtsho chen por gyur /
oM AHhU~M sarba pany+tsa a mr-ita hU~M hrIHThAH
lan bdun /
rak+ta la /
raM yaM khaM/
stong pa'i ngang las a las thod pa'i snod du raM las nyi ma'i steng du ra yig zhu ba las rak+ta'i rgya mtsho rba klong 'khrugs pa la khams gsum gyi rak+ta thams cad bsdus shing thim par gyur /
oM AHhU~M ma hA rak+ta dz+wa la maN+Da la hU~M hrIHThAH
lan gsum /
gtor ma /
raM yaM khaM/
stong pa'i ngang las gtor gzhong b+h+rU~M las rin po che'i mchod sdong 'dab ma stong ldan gyi snying por gtor rdzas oM las 'dod yon gyi phung po zad mi shes pa'i longs spyod kyi gter du gyur /
oM AHhU~M ma hA ba liM ta te dzo ba liM ta ba la ba te gu h+ya sa ma ya hU~M hrIHThAH
zhes lan gsum /
de dag ni sngon 'gro 'o //
gnyis pa dngos gzhi la bcu las /
dang po lha bskyed gnyis kyi dang po zhi bar bsgom pa ni /
rang lus tha mal d+hU ti'i nang //
snying thad pad+ma 'dab bzhi'i dbus //
nyi zla'i gdan la a dkar po //
de las 'od 'phros sdig sgrib sbyangs //
rtsa gsum 'dus mdor pad+ma ni //
dmar po 'dab ma bzhi steng du //
a yig ri bong 'dzin pa'i mdog
/'od 'phros lus ngag nad gdon sbyangs //
skad cig bdag nyid drang srong ni //
sku mdog sngo skya skem rid gzugs //
smin ma ag tshom rgya mdor bslebs //
ras dkar smad dkris stod g.yogs can //
skyil krung tshul bzhugs gun+d+he bsnams //
'khor du drang srong 'bum gyis bskor //
snying gar nyi ma'i gdan steng du //
srog gi snying po hU~M mthing nag
/traM du'i sngags kyis bskor bar bsam //
oM traM du tri na traM du dza dzaH
zhes gong bsnyen khri tsho gcig bzla bar gsungs shing /
rgyun gyi phrin las kyi skabs 'dir yang brgya rtsa tsam re bzla'o //
gnyis pa drag por gnas bsgyur ni /
rang nyid drang srong zhi ba ru //
gsal ba 'od du zhu ba las //
gser gyi tsakra rtsibs brgyad dbus //
rang nyid skad cig khro bo ni //
zhe sdang rdo rje gsang ba'i bdag
/mthing nag zhal gcig phyag bzhi pa //
dang po gnyis kyis tho ba dang //
ral gri 'bar ba rab tu gdengs //
mtha' gnyis gnam lcags lag mthil la //
sor mo lcags sdig mgo dgur phyar /
kham nag dbu skra gyen du brdzes //
nyi zla'i gdan la brkyang bskum bgrad //
shin tu khros shing mi sdug pa //
rgyan med me dpung dbus na bzhugs //
spyi bor drang srong dri med dang //
de steng rigs bdag pad 'byung bzhugs //
thugs kar hrIHlas gser 'khor ni //
rtsibs brgyad dbus su pad nyi'i steng //
rang 'dra'i gsang bdag ye shes sems //
thugs srog mchong gur phub 'dra ba //
zur brgyad dbus su nyi steng hU~M//
mthing nag gsal 'tsher ting 'dzin sems //
lce rtsa'i ma rkan a yig las //
zla dkyil a dkar traM dus bskor //
smra byed gnam lcags rdo rje ni //
rtse dgu lte bar hU~M gis mtshan /
khong gseng phyir gdengs ra dgu'i rtser //
mchong bcag 'dra ba'i phaT dgu las //
me yi tshwa tshwa shugs drag 'phro //
rang gi gnas gsum oM dkar dang //
AHdmar hU~M mthing gsum gyis mtshan //
thugs ka'i hU~M las 'od 'phros pas //
rgya gar lho phyogs kun 'dus ri //
nags tshal drwa ba'i pho brang nas //
drang srong zhi khro'i lha tshogs rnams //
sprin gtibs bzhin du byon par gyur //
ces pas gsal gdab bo //
gnyis pa spyan 'dren pa ni /
mos gus gdung shugs drag pos snyan pa'i lha cha rol mo'i sgra dang bcas pas oM traM du tri na traM du dza dzaHdzaHhU~M baM hoH
hU~M/
dad pa dang ni dam tshig gis //
tshur gshegs gnas 'dir spyan 'dren na //
rgya gar yul gyi lho phyogs ngos //
yul ni rgya gar in+d+ra'i yul //
ri bo kun 'dus rtse mo nas //
nags tshal drwa ba'i klong dkyil na //
rin chen sna lnga'i khri steng na //
slob dpon drang srong dri med ni //
drang srong 'bum gyi 'khor gyis bskor //
ma lus 'khor dang bcas pa rnams //
sems can don la gshegs su gsol //
sde brgyad 'dul phyir gshegs\u0f8e
byad ma zlog phyir gshegs\u0f8e
'byung po 'dul phyir gshegs\u0f8e
rgyal bsen 'dul phyir gshegs\u0f8e
dgra bgegs 'dul phyir gshegs\u0f8e
pad+ma'i gdan la bzhugs su gsol //
oM ha la ha la hi li hi li he he dung dung dzaHdzaH
b+h+yo b+h+yo zlog zlog
/ces pas spyan drangs la /
gsum pa bzhugs su gsol ba ni /
hU~M/
bdag cag bsod nams skal bar ldan //
drang srong 'khor bcas byon pa legs //
ji srid brtan par bzhugs su gsol /
khyed kyi thugs rjes bdag la gzigs //
thugs rjes bdag la dbang bzhi skur //
ces dang /
oM traM du tri na traM du dza dzaHnyer gcig brjod pas dam tshig pa dang dbyer med du gyur par bsam mo //
bzhi pa phyag bya ba ni /
hU~M/
slob dpon dri med 'khor bcas la //
bdag cag gus pas phyag 'tshal lo //
lus ngag yid gsum gus phyag 'tshal //
sde brgyad dbang sdud dngos grub stsol //
mthu rtsal dbang gi dngos grub stsol //
ces pas phyag bya /
lnga pa mchod pa la gnyis kyi phyi mchod ni /
oM/
sangs rgyas thams cad 'dus pa'i sku
/drang srong rgyal po rig sngags bdag
/drag sngags bdag po mthu rtsal can //
sde brgyad 'dul ba'i drag shul can /
khyed la mchod pa 'bul ba ni //
snang gsal sgron me 'di phul bas //
ma rig mun pa sel bar shog
/oM badzra A lo ke AHhU~M/
khyed skur sgrib pa mi mnga' yang //
sems can sgrib pa sbyang ba'i phyir //
bdud rtsi'i khrus chab 'di gsol bas //
sku rnams dbyings nas dag pa bzhin //
sems can sgrib pa dag gyur cig
/oM badzra gan+d+he AHhU~M/
bdud rtsi ngad ldan spos mchog 'di //
drang srong 'khor dang bcas la 'bul //
thugs rjes byin rlobs bzhes su gsol //
oM badzra d+hU pe AHhU~M/
bskal pa bzang po'i nas 'bru bzhin //
zhal zas ro mchog brgya ldan 'di //
drang srong khyod la 'bul lags na //
thugs rje dang ni dam tshig dang //
gnyis med don gyis bzhes su gsol //
oM badzra nai bid+ya AHhU~M/
ka la ping+ka'i sgra dbyangs bzhin //
sgra snyan rgyun rnams thams cad kun //
drang srong khyed la 'bul lags na //
thugs rje dang ni dam tshig dang //
gnyis med don gyis bzhes su gsol //
oM badzra shab+da AHhU~M//
zhes gtsang mar sbyar ba'i mchod pa lngas mchod /
nang gi mchod pa ni /
hU~M/
dgra bgegs bsgral pa'i sha khrag dang //
dug lnga sman sbyar bdud rtsi dang /
khams gsum bsgral pa'i rak+ta dang //
'dod yon rmad byung gtor ma rnams //
dgyes skong dam rdzas nam mkha'i khams //
yongs su gang ba 'di dag rnams //
drang srong khro bo'i rgyal po che //
zhe sdang rdo rje gsang ba'i bdag
/'khor dang bcas pa rnams la 'bul //
ma hA pany+tsa a mr-ita khA hi /
ma hA rak+ta khA hi /
ma hA ba liM ta khA hi /
ma hA pU dza khA hi /
zhes nang gi mchod pa'i sa khong gzung ba tsam gyis chog par byed pa'am /
spro na rigs mthun gyi cho ga gzhan nas blangs kyang rung ngo //
drug pa bstod pa ni /
hU~M/
sangs rgyas thams cad 'dus pa'i sku
/sangs rgyas kun gyi sprul pa yi //
drang srong chen po dri med ni //
bag chags dri ma mi mnga'i phyir //
nyi zla pad+ma'i gdan la bzhugs //
thabs dang shes rab ldan pa'i phyir //
zhal gcig phyag gnyis drang srong sku
/'dod chags dug lnga spangs pa'i phyir //
sku mdog sngo skya skem rid gzugs /
khams gsum dbang du bsdu ba'i phyir //
dbu skra lcang lo gyen du 'khyil //
sangs rgyas bstan pa bsrung ba'i phyir //
zhal nas sde brgyad spu gri gsung //
sde brgyad gnod pa zlog pa'i phyir //
phyag na gser gyi rdo rje bsnams //
sprul pas kun la khyab pa'i phyir //
'khor du drang srong 'bum gyis bskor //
sde brgyad dbang du bsdu ba'i phyir //
ri bo kun 'dus rtse la bzhugs //
sangs rgyas sprul pa yin pa'i phyir //
sku la na bza' ras gos gsol //
sa bcu zil gyis gnon pa'i phyir //
nags tshal drwa ba'i phug na bzhugs //
tshe dang bsod nams spel ba'i phyir //
shing tog sna tshogs zhal du gsol //
sangs rgyas stong gi sprul pa'i sku
/drang srong khyed la gus phyag 'tshal /
khyed kyis bdag la dngos grub stsol //
sde brgyad dbang du sdud pa'i phyir //
mthu dang rdzu 'phrul bdag la stsol //
ces dang /
spro na khro bo'i bstod pa'ang bya /
bdun pa thugs dam bskul ba ni /
hU~M/
sangs rgyas bstan pa bsrung ba dang //
las ngan dgra bgegs bsgral ba dang //
bar gcod rgyal 'gong 'dul ba dang //
byad ma rbod gtong bzlog pa dang //
lha srin sde brgyad 'dul ba'i phyir /
drang srong chen po rab khros shing //
nyon mongs dug gsum 'joms pa'i phyir //
dus gsum sangs rgyas 'khor bcas bzhengs //
zhe sdang dug lnga gzhom pa'i phyir //
rigs lnga'i sangs rgyas 'khor bcas bzhengs //
mi dge bcu rnams 'dul ba'i phyir //
phyogs bcu'i sangs rgyas 'khor bcas bzhengs //
lha srin sde brgyad 'dul ba'i phyir //
drang srong 'khor bcas thams cad bzhengs //
bar gcod log 'dren 'dul ba'i phyir //
phyag mtshan thams cad mtshon char bzhengs //
bzhengs shig drang srong chen po'i tshogs //
'dir byon mchod gtor 'di bzhes la //
bstan pa bsrung ba'i las mdzod cig
/phrin las bcol ba'i dus la bab //
byad ma zlog pa'i dus la bab //
rgyal 'gong 'dul ba'i dus la bab //
dgra bgegs sgrol ba'i dus la bab //
ces bskul pas lha tshogs thams cad drag po'i rnam rol du hab dir gyis bzhengs par bsam mo //
brgyad pa che ba'i nga rgyal bskyed pa ni /
rang gi lce rdo rje rtse dgu pa'i lte ba las 'od zer lcags kyu lta bu spros pas sde brgyad rnams kyi snying nas drangs te ngud mo'i sgra dang bcas pas rang dbang med par bkug pa mdun du 'dar phril gyis 'khod par bsam /
slar yang lce'i hU~M las spros pa'i rdo rje rgya gram re de rnams kyi spyi bor
bzhag pas g.yo 'gul mi shes par bsam la /
hU~M/
nga ni ma mo kun gyi yab //
nga ni gshin rje kun gyi yum //
nga ni khams gsum kun gyi bdag
/nga ni dbang phyug chen po ste //
nga ni srog gcod kun gyi rje //
nga ni srid pa kun gyi bdag
/rgyud kyis mtshon pa'i gter gzhung phal cher la 'di'o /   hU~M/
nga ni srid pa kun gyi rje //
nga ni skye 'gro kun gyi yab //
nga ni srog gcod kun gyi bdag
/thams cad kun gyi srog snying bdag
/khyod kyi snying khrag nga la yod //
nga yi las rnams khyod kyis sgrubs //
nga ni skye 'gro kun gyi yab //
nga ni snying khrag kun gyi bdag
/khyod kyi snying khrag nga la yod //
nga yi las rnams khyod kyis sgrubs //
zhes pas dregs pa sde brgyad thams cad kyi srog bdag gi dbang du gyur par bsam mo //
dgu pa dam brdar zhing dpang gsol ba ni /
hU~M/
sangs rgyas thams cad gzu dang dpang //
dam chos rin chen gzu dang dpang //
dge 'dun 'dus pa gzu dang dpang //
dkon mchog gsum po gzu dang dpang //
chos skyong srung ma gzu dang dpang //
rgyal 'gong chen po 'dul ba'i phyir //
drang srong chen po dri med khyod //
sku ni mi 'gyur brtan pa la //
phyag mtshan 'khor lo sgyur bzhin du //
dgra bgegs mgo la 'khor lo skor //
rgyal 'gong mgo la 'khor lo skor //
sde brgyad sro la 'khor lo skor //
'khor lo g.yas su skor tsa na //
rgyal 'gong snying la 'khor lo rgyob //
'khor lo g.yon du skor tsa na //
mo gdon snying la 'khor lo rgyob //
ces pas phyag mtshan gyi mtshon cha sna tshogs kyi sprin 'phros pas dregs pa thams cad bag 'khums te gnas par bsam mo //
bcu pa bzlas pa bya ba ni /
dwangs ma'i thugs srog yi ge hU~M//
shin tu gsal zhing 'bar ba   man ngag sems la shes pa'i gnad do /dang //
lce rtsa'i ma rkan zla dkyil steng //
a yig dkar po traM dus bskor /   'dren pa dkyil gyi gnad do //
de steng lce ni gnam lcags kyi /
khro bo'i rdo rje rtse dgu pa'i //
lte bar nyi steng hU~M mthing nag
/drag sngags 'od zer phreng bas bskor /   gnas pa rtsa'i gnad do //
rwa dgu khong gseng phyir gdengs rtser //
phaT dmar mchong bcag lta bu las //
me yi tshwa tshwa drag tu 'phro /   gcod pa lce yi gnad do //
lte ba'i hU~M las 'od 'phros pas //
srog yig snying gnas sde brgyad rnams //
bkug pas 'dar zhing thal mo sbyar //
phyag 'tshal ci gsung bka' nod cing //
srog snying tshur drangs rdo rje yi //
lte ba'i hU~M gi gdan du byas //
zil mnan 'khor 'das kun bdag nga'o //
zhes don dran bzhin pas /
oM lok+t+ri pA la nan /
sa ga pA sha nan /
nA ga du du nan /
ma maM ma maM/
tsir tsar tsir tsar /
baM ru lu baM ru lu /
rbad tra ko sha ya rbad tra ko sha ya /
ho ra ho ra /
tsi du sod tsi du sod /
shigs lhu ru gtubs /
ha la pa ti nan /
'khor ba thul /
gnod byed 'byung po'i kA wA tsi brlag brlag
/ces rtsa sngags ci nus su bzla'o //
rdo rje'i rtse yi phaT rnams las //
gnam lcags rdo rje me 'bar ba //
mgar gyi tshwa tshwa ltar 'phros pa //
bka' la 'khu zhing dam log pa'i //
gnod byed rnams la phog pa yis //
rtswa sbur me yis bsregs pa ltar //
tshag sgra dang bcas rdul phran bzhin //
rjes shul tsam yang med par gyur //
oM lok+t+ri pA la nan rbad thums /
'jig rten mgon po'i srog chod snying phyungs tsit+ta mA ra ya thun b+h+yo rbad /
sa ga pA sha nan rbad ling /
sa bdag gi srog chod snying phyungs tsit+ta mA ra ya thun b+h+yo rbad /
nA ga du du nan rbad phaT/
klu bdud kyi srog chod snying phyungs tsit+ta mA ra ya thun b+h+yo rbad /
ma maM ma maM rbad myogs /
ma mo'i srog chod snying phyungs tsit+ta mA ra ya thun b+h+yo rbad /
tsir tsar tsir tsar rbad rbud /
btsan gyi srog chod snying phyungs tsit+ta mA ra ya thun b+h+yo rbad /
baM ru lu baM ru lu rbad thums /
bdud kyi srog chod snying phyungs tsit+ta mA ra ya thun b+h+yo rbad /
rbad tra ko sha ya rbad tra ko sha ya rbad khos /
gza' bdud kyi srog chod snying phyungs tsit+ta mA ra ya thun b+h+yo rbad /
ho ra ho ra rbad shag
/rgyal po'i srog chod snying phyungs tsit+ta mA ra ya thun b+h+yo rbad /
ces drag sngags dang /
thun sngags ni /
rgyal po'i srog la dung dung snying la shad shad /
bsen mo'i srog la dung dung snying la shad shad /
pe har gyi srog la dung dung snying la shad shad /
gtsang thel gyi srog la dung dung snying la shad shad /
gnod byed   bsam sbyor ngan pa'i /kyi srog la dung dung snying la shad shad /
che ge mo'i srog la dung dung snying la shad shad /
a ya ma du ru tsa sha na sde brgyad kyi srog la dung dung snying la shad shad /
tsi du sod tsi du sod rbad thibs /
shigs lhu ru gtubs rbad myogs /
ha la pa ti nan /
ga na pa ti rbad rmugs /
'khor ba thul rbad choms /
gnod byed 'byung po'i kA wA tsi brlag brlag rbad hur /
dgra bgegs che ge mo'i srog la mA ra ya rbad rbad /
gnod byed rgyal po thams cad rA tsa hab le hab le sod /
klu thams cad nA ga ling nA ga ling sod /
'byung po thams cad ku tri ku tri sod /
bgegs thams cad 'gug ge 'gug ge sod /
gza' thams cad the tse the tse sod /
the'u rang thams cad ra tri ra tri mA ra ya sod /
bsen mo thams cad ro tri ro tri mA ra ya sod /
gri bo gri mo thams cad sum tri sum tri mA ra ya sod /
gnod byed dgra bgegs che ge mA ra ya sod sod rbad rbad dzaHdzaH
zhes drag sngags dang thun sngags sbrel ba ste spyi tsam la drag sngags dang khyad par ba la thun sngags sbrel ba yang skabs phyed par ci rigs su bzla zhing /
thun mong ma yin pa'i dmigs gnad ni gzhan du 'byung ngo //
bzlas pa'i mthar /
lag pa rdo rje'i brag ri ltar //
sra mkhregs mtha' phyag mthil nyi zla //
sor mo lcags sdig mgo dgus mtshan //
brdab pas dgra bgegs rdul phran bzhin //
bcom pa'i sha khrag sor mo yi //
sdig pa rnams kyis zos par gyur /

bka' ltar mi byed cing dam la mi gnas pa thams cad 'dir ma gnas par gzhan du dengs shig
/srid pa spyi nas shigs shig
/srid gsum rmang nas sgyel cig
/'khor ba gting nas phyungs shig
/bskal pa'i mes sregs shig
/dam tshig gi dmod pas sdigs shig
/bka' yi chad pas chod cig
/gnam lcags kyi ral gris spyi bo'i gtsug tu khos shig
/sum+b+ha nis non cig
/srid gsum gar skyes gar gnas kyang sdig can 'di'i steng du gnam lcags rdo rje'i me'i char chen po phob cig
/gnod byed thams cad mA ra ya phaT/
sbyor ba ngan pa thams cad thul cig
/ces thal rdeb byas pa'i mthar /
bka' bsgo 'di yi nus pa yis //
thal phye rlung gis gtor ba ltar //
gnod byed de ru gnas mi 'gyur //
gal te gnas na brlag par byed //
drang srong dmod de bzlog tu med //
ces brjod /
skabs 'dir thun mtshams kyi gtor ma 'bul te cho ga zur du bshad pa las shes so //
de dag ni dngos gzhi'o //
gsum pa rjes la bdun gyi dang po tshogs mchod bsham zhing byin gyis rlob pa ni /
tshogs rdzas rnams bshams la bdud rtsi bran nas /
hU~M/
thugs las raM yaM khaM 'phros pas //
ma dag nyes skyon bsregs gtor bkrus //
b+h+rU~M las rin chen snod nang du //
tshogs rdzas sha lnga bdud rtsi lnga //
rigs lnga'i dam tshig 'dod yon rdzas //
zag med nam mkha' gang bar gyur //
oM AHhU~M hoH
zhes byin gyis brlab /
tshogs zhing spyan 'dren pa ni /
hU~M/
rtsa brgyud bla ma yi dam lha /
khyad par drang srong dri ma med //
gsang bdag zhe sdang rdo rje ni //
'khor tshogs sprul par bcas pa rnams //
'dod yon tshogs kyi mchod pa la //
spyan 'dren gnas 'dir gshegs su gsol //
rtsa sngags mthar /
badzra sa mA dzaHdzaHhU~M baM hoH
zhes spyan drangs nas me tog la sogs pas spyir mchod /
bye brag tshogs phud cha gsum du byas la dang po mchod pa ni /
gzugs sgra dri ro reg ldan pa'i //
'dod yon tshogs kyi mchod pa 'di //
gus pa'i blo yis 'bul lags na //
dgyes pa'i gar gyis bzhes su gsol //
ga Na tsakra pU dza khA hi /
bar du bshags pa ni /
thog med dus nas da lta'i bar //
sgo gsum mi shes bag med pas //
nyams chag 'gal 'khrul ci mchis pa //
de dag thams cad bshags par bgyi //
zhes dang yig brgya bzla'o //
tha ma bsgral ba ni /
tshogs zan nam dmigs bya'i rU pa bcas la /
na mo /
rig 'dzin rtsa brgyud kyi dpal ldan bla ma dam pa rnams kyi bka' bden pa dang /
sangs rgyas kyi bka'\u0f8e
chos kyi bka'\u0f8e
dge 'dun gyi bka'\u0f8e
gsang sngags dang /
rig sngags dang /
gzungs sngags dang /
snying po dang /
phyag rgya dang /
ting nge 'dzin gyi bden pa dang /
chos nyid gdod nas stongs kyang chos can rgyu 'bras bslu ba med pa'i bden pa dang /
khyad par drang srong sngags rgod lok+t+ri pA la'i lha tshogs bka' sdod dam can rgya mtsho'i tshogs dang bcas pa rnams kyi bka' bden pa dang /
bden pa chen po'i mthu la brten nas bstan dang 'gro ba'i spyi dgra /
khyad par rig pa 'dzin pa bdag cag yon mchod 'khor dang bcas pa rnams la snga dgra lag gis bsdar ba /
phyi dgra yid la sems pa /
da dgra thad du 'dzugs pa'i gzugs can sdang ba'i dgra dang /
gzugs med gnod byed bgegs kyi tshogs dang bcas pa thams cad srid pa gsum gyi khongs gar gnas gar bros kyang /
skad cig yud tsam la dmigs pa'i rten 'di la khug cig
/oM lok+t+ri pA la nan dzaH
sa ga pA sha nan dzaH
nA ga du du nan dzaH
ma maM ma maM dzaH
tsir tsar tsir tsar dzaH
baM ru lu baM ru lu dzaH
rbad tra ko sha ya rbad tra ko sha ya dzaH
ho ra ho ra dzaH
tsi du sod tsi du sod /
shigs lhu ru gtubs /
ha la pa ti nan /
'khor ba thul /
yi dam lha dang drang srong gi bden pa dang bden pa chen po'i byin rlabs kyis myur du phob cig nr-i 'am tri dzaH
badzra aM ku sha dzaH
badzra pA sha hU~M/
badzra s+pho Ta baM/
badzra g+hAN+De hoH
zhes bden stobs brjod nas 'gugs bstim bya /
hU~M/
zhe sdang rdo rje khro bo'i rgyal //
'khor dang bcas pa'i dus la bab //
gdug can dgra dang bgegs kyi tshogs /
khug cig A kar+Sha ya dzaH
phur bu 'bar bas srog rtsa chod //
sna tshogs mtshon chas dum bur gtubs //
rdo rje'i tho bas rdul du choms //
rnam shes skye med dbyings su drongs //
drag sngags mthar nr-i tri sha trUM mA ra ya rbad /
ces bsgral /
snyigs ma'i sha khrag bdud rtsir spel nas /
dgra bgegs bsgral pa'i sha khrag rus //
don snying nang khrol bcas pa rnams //
ye shes bdud rtsir byin brlabs nas //
bzhes shig rol cig dgyes par mdzod //
mAM sa rak+ta kiM ni ri ti khA hi /
zhes 'bul /
tshogs rdzas rnams brda dang brda'i 'bul len gyis dam tshig bsre ba sngon du 'gro bas 'dod pa lnga ldan du rol /
lhag ma rnams bsdus la kha phrus bdud rtsir spel te /
hU~M/
sngon gyi zhal bzhes dam bcas bzhin //
dkyil 'khor chen po'i phyi nyul ba'i //
lhag gtor dbang ba'i srung ma rnams //
'di bzhes bcol pa'i phrin las mdzod //
oM uts+tshi TA ba liM ta khA hi /
zhes gtor ma phyi rol du dor /
gnyis pa thugs dam bskul ba ni /
hU~M/
sangs rgyas bstan pa bsrung ba dang //
zhes sogs sngar bzhin bskul /
gsum pa chad tho bsgrag pa ni /
chos skyong gi gtor ma sogs gral nas blangs pa stegs la bkod cing sman raka bran nas 'bru gsum gyis bdud rtsir spel la /
hU~M/
sngon tshe bskal pa'i dang po la //
slob dpon pad+ma thod phreng gis //
dam la btags pa'i srung ma rnams //
chos nyid bden pa'i bka' la nyon //
gdong dmar bod kyi rgyal khams 'dir //
lha srin sde brgyad dam la btags //
bdag ni slob dpon de yi rgyud /
khyod ni lha 'dre g.yar dam can //
sngon tshe khas blangs bka' ma bcag
/da lta rig 'dzin dam ma 'dral //
rgyan gyi gtor ma 'di longs la //
bcol pa'i phrin las 'grub par mdzod //
ces gtor ma phyir 'bul //
bzhi pa brtan ma skyong ba ni /
gtor gzhong bshal pa'i phud kyis gtor ma bran nas bdud rtsir spel la /
b+h+yo /
slob dpon pad+ma thod phreng gi
/bka' nyan ma mo brtan ma'i tshogs //
dam rdzas dpal gyi gtor ma longs //
bcol pa'i phrin las 'grub par mdzod //
ces gtor ma phyir 'bul lo //
lnga pa bro brdung ba ni /
gtor ma'i phyir 'brang pa'i dam sri rnams gtor gzhong sbubs pa'i nang du gsal ba mnan par bsam la /
hU~M/
nga ni 'jigs byed chen po ste /
khams gsum thams cad spyi nas gnon //
dgra bgegs sdig can 'byung po rnams //
dug gsum las kyi khung bur mnan //
mnan no bcings so satwam+b+ha ya //
rdo rje'i bro yis rgyas btab pas //
sus kyang 'jig par nus ma yin //
oM laM AHlaM hU~M laM satwam+b+ha ya nan /
zhes khro bo'i stangs stabs kyis bro bya'o //
drug pa gshegs bsdu ni /
rig gtad sogs dang 'brel na /
slar yang mchod cing bstod /
yig brgya mang du bzlas nas bzod par gsol la gshegs gsol bya /
ma 'brel na /
hU~M/
chos nyid skye ba med pa las //
'gags med rdo rje srin por shar //
'gag pa nyid na 'gags med pa //
spros bral ka dag klong du thim //
hU~M hU~M hU~M/
zhes brjod pas /
ma dag pa'i snod bcud thams cad 'od du zhu nas rang la thim /
rang yang thugs ka'i hU~M la thim /
hU~M gyen rdzogs mi dmigs spros bral gyi ngang la bzhag nas /
phaT phaT phaT/
ces brjod pas drang srong gi skur langs nas /
nyal na chu la ldang na me //
'dug na brag la 'gro na rlung //
zhes pa'i don bzhin spyod lam bskyang ngo //
bdun pa bsngo smon shis brjod ni /
dge 'dis mtha' yas sems can kun /
khro rgyal zhe sdang rdo rje yi //
go 'phang byang chub myur thob nas //
bdud las rnam par rgyal bar shog
/ces dang /
oM/
byin rlabs mchog stsol rigs brgya'i bdag
/bla ma rnams kyi bkra shis shog :
dngos grub char 'bebs zhi dang khro
/yi dam lha tshogs bkra shis shog
/thogs med phrin las sgrub mdzad pa'i //
dpa' bo mkha' 'gro'i bkra shis shog
/gang la bsam pa'i don kun 'grub //
dge legs mchog gi bkra shis shog
/ces shis pa brjod pas mtha' brgyan par bya'o //
gsang ba'i bdag po rdo rje 'dzin //
rig sngags grub pa'i drang srong cher //
yongs bzhengs sgrub pa'i thabs kyi gzhung //
snying po'i gnad don ma rnyogs shing /
kha skong brjod bdes legs brgyan pa //
'dis thob bsod nams bstan dang 'gro
/nag phyogs bdud sde'i spyod yul las //
rab rgyal phan bde'i rgyur gyur cig
/drang srong lok+t+ri'i las byang snying po'i don gsal zhes bya ba 'di ni rtsa ba'i gzhung gis dngos bstan ma 'chugs shing kha skong 'jug bde'i khrigs kyis mdzes par brgyan te rig pa 'dzin pa 'gyur med rdo rjes rang lo nga dgu pa la yi ger bsdebs pa'o //
sarba mang+ga laM///
/
