'khod pa la :
ye shes dbab par bya ba'i slad :
sbyor ba bdud rtsi'i chu nan sbyin :
hU~M:
'da' dka' rdo rje dam tshig bdud rtsi'i chu :
dam tshig ma bsrung srog gi gshed du 'beb :
bsrungs na ye shes dngos grub tshe 'dir thob :
de bas dam srungs bdud rtsi'i chu thungs shig :
sa ma ya u da ka badzra a mrita hU~M hrIHTha :
dngos gzhi'i ched du gsol ba gdab :
ho :
bde gshegs sku gsum rigs 'dus lha tshogs kyi :
ye shes gzi byin deng 'dir phab nas kyang :
bdag gnas rnal 'byor lha dang chos nyid kyi :
ye shes rol pa'i gzi byin bskyed du gsol :
zhes gsol sgo gsum gnad gcun la :
gzhi lus badzra yo gi nI:
sku gsum rigs 'dus lhar bcas gsal :
snyoms 'jug sgra dang 'od zer gyis :
bskul te slob dpon lta dgongs bskyed :
ye shes dbab la nan tan bya :
ma grub spogs pa'i cho ga ni :
snying ga'i pad+ma sems dpa' la :
rtse gcig sems bzung mos gus kyis :
sku las bde chen 'od zer 'phros :
lus gang dwangs ma snying dbus thim :
bde stong ye shes skyes par bsam :
brjod med ngang bzhag hU~M dbyangs bya :
phebs nas tiSh+Tha badzras brtan :
rigs nges bya phyir me tog dor :
ho :
tshe rabs 'brel ba'i rigs 'dus bla ma lhar :
rin chen me tog phreng ba gus pas 'bul :
thugs rjes bzhes te byang chub snying po'i bar :
mi 'bral byin gyis brlab par mdzad du gsol :
rat+na puSh+pe pra tIts+tsha ho :
dbus mdun phyogs bzhir babs pa na :
rigs drug rigs su   dbus rdo rje sems dpa'/
de'i mdun he ru ka
/shar rtag pa /
lho nyi ma /
nub gar dbang /
byang rta mchog go    nges byas la :
ming gdags cod pan spyi bor 'ching :
ho :
rgyal ba rigs drug ye shes cir snang yang :
bla ma sku gsum dbyer med dbyings las shar :
rigs kyi cod pan spyi bor bcings pa yis :
dengs nas bzung ste 'bral med byin gyis rlobs :
puSh+pe sid+d+hi A be sha ya satwaM:
ye shes thur mas ma rig bsal :
ho :
ma rig ling tog tshogs brgyad kun gzhir bcas :
rig pa ye shes gser gyi thur mas bsal :
rnam par dag pa'i gzigs pa la brten nas :
rigs 'dus don gyi lha tshogs mngon gyur shog :
dz+nyA na tsak+Shu pra be sha ya phaTa?:
mthong ba bstan cing de nyid brjod :
de nas dngos gzhi'i dbang bskur la :
thog mar bum pa'i dbang gi slad :
maN+Dal dang bcas gsol ba gdab :
ho :
ji ltar gdod ma'i rdo rje 'chang chen pos :
rang gi sras la byang chub dbang bskur ltar :
dkyil 'khor khyab bdag rdo rje slob dpon gyis :
bdag kyang yongs su smin cing grol mdzad gsol :
slob dpon thugs ka'i 'od zer gyis :
dbang lha spyan drangs mchod bstod gsol :
slob ma bla ma rdor sems bskyed :
mi bskyod chu yi dbang bskur bya :
hU~M:
bla ma rdo rje sems dpa'i ngo bo nyid :
mi bskyod bdud rtsi chu yi dbang bskur bas :
rnam shes gnas 'gyur me long ye shes sku :
rdo rje rigs kyi dbang mchog thob par shog :
oM badzra a b+hi Shiny+tsa hU~M:
slob ma bla ma nyi mar bskyed :
rin 'byung dbu rgyan dbang bskur bya :
trAM:
bla ma rdo rje nyi ma'i ngo bo nyid :
rin chen 'byung ldan dbu rgyan dbang bskur bas :
tshor ba gnas 'gyur mnyam nyid ye shes sku :
rin chen rigs kyi dbang mchog thob par shog :
oM rat+na a b+hi Shiny+tsa trAM:
slob ma bla ma gar dbang bskyed :
snang mtha' rdo rje'i dbang bskur bya :
hrI:
bla ma pad+ma gar dbang ngo bo nyid :
snang ba mtha' yas rdo rje'i dbang bskur bas :
'du shes gnas 'gyur sor rtog ye shes sku :
pad+ma'i rigs kyi dbang mchog thob par shog :
oM pad+ma a b+hi Shiny+tsa hrI:
slob ma bla ma rta mchog bskyed :
don grub dril bu'i dbang bskur bya :
hA:
bla ma rta mchog rol pa'i ngo bo nyid :
don yod grub pa dril bu'i dbang bskur bas :
'du byed gnas 'gyur bya grub ye shes sku :
las kyi rigs kyi dbang mchog thob par shog :
oM karma a b+hi Shiny+tsa hA:
slob ma bla ma rtag par bskyed :
rnam snang ming gi dbang bskur bya :
oM:
bla ma rgyal ba rtag pa'i ngo bo nyid :
rnam par snang mdzad ming gi dbang bskur bas :
gzugs phung gnas 'gyur chos dbyings ye shes sku :
bde gshegs rigs kyi dbang mchog thob par shog :
oM bud+d+ha a b+hi Shiny+tsa oM:
de ltar slob ma'i dbang bskur nas :
rdo rje slob dpon dbang gi slad :
slob ma bla ma he ru kar :
bskyed la dam tshig rnam gsum sbyin :
hU~M:
bla ma he ru ka yi ngo bo nyid :
mi phyed dam tshig gsum gyi dbang bskur bas :
sgo gsum gnas 'gyur 'od gsal ye shes sku :
rigs kun khyab bdag chen po'i dbang thob shog :
oM shrI he ru ka badzra gaN+De a b+hi Shiny+tsa a A:
so so'i mthar ni chu dbang bskur :
rigs kyi bdag pos   spyi gtsug tu mi bskyod pa /
rna ltag g.yas su rin 'byung /
ltag par snang mtha'/
g.yon du don grub /
dpral bar rnam snang /
mi bskyod pa'i mdun du rdor sems /spyi bor brgyan :
mchod dang shis pas mnga' dbul zhing :
dag thob yon tan brjod par bya :
rjes 'brel nus pa'i dbang bskur la :
lha sku phyag rgya spyi bor bzhag :
gzhi lus lhar bcas bskyed la bstim :
snang stong ye shes 'char bar bsam :
hrI:
rigs dang dkyil 'khor kun gyi khyab bdag che :
pad+ma kun tu 'chang ba'i dbang bskur bas :
gzung 'dzin 'khrul pa'i snang ba ji snyed kun :
rig stong chos kyi sku ru dag par shog :
oM AHhU~M ma hA gu ru pad+ma d+hA ra sarba sid+d+hi hU~M:
kA ya a b+hi Shiny+tsa oM:
hrI:
gar gyi dbang phyug sems dpa' pad+ma'i spyan :
o rgyan tshe dpag med kyi dbang bskur bas :
las rlung 'khrul pa'i snang ba ji snyed kun :
bde stong longs spyod rdzogs skur dag par shog :
oM AHhU~M badzra gu ru pad+ma A yu She sarba sid+d+hi hU~M:
kA ya\u0f8e
hrI:
ma 'gag sgyu 'phrul drwa ba'i tshul 'chang ba :
'gro 'dul pad+ma'i myu gu'i dbang bskur bas :
rtsa khams 'khrul pa'i snang ba ji snyed kun :
gsal stong sprul pa'i sku ru dag par shog :
oM AHhU~M badzra gu ru pad+ma satwa sarba sid+d+hi hU~M:
kA ya\u0f8e
hrI:
sku gsum rgyal ba ma lus 'byung ba'i gnas :
mkha' spyod lhan cig skyes ma'i dbang bskur bas :
sgrib gnyis 'khrul pa'i snang ba ji snyed kun :
dbyer med bde chen sku ru dag par shog :
oM AHhU~M pad+ma yo gi nI sarba sid+d+hi hU~M:
kA ya\u0f8e
hU~M:
sku dang ye shes rnam rol cir yang shar :
zhi khro rigs 'dus rgyal ba'i dbang bskur bas :
phung khams skye mched 'khrul snang ji snyed kun :
rab 'byams lha yi 'khor lor dag par shog :
oM AHhU~M badzra gu ru gu h+ya dz+nyA na bo d+hi tsit+ta ma hA su kha hU~M hU~M:
oM ru lu ru lu hU~M b+h+yo hU~M:
kA ya a b+hi Shiny+tsa oM:
so so'i sngags kyi bzlas lung sbyin :
grags stong ye shes 'char bar bsam :
brtan phyir sngags phreng mgrin par bzhag :
A:
'gro 'ong brtan dang g.yo ba'i sgra skad kun :
rdo rje'i sngags kyi ngo bor dbang bskur bas :
phyi nang rlung gi rgyu ba ji snyed kun :
grags stong yi ge'i sprin du rdzogs par shog :
oM ma hA gu ru sarba ta thA ga ta wA ka a b+hi Shiny+tsa A:
lha sngags sems nyid dbyer med pa :
'od gsal thugs su ngo sprad cing :
me long gsal ba'i brdas mtshon te :
hU~M:
lha dang sngags kun me long gzugs brnyan ltar :
'od gsal gnyug ma'i ngo bor dbang bskur bas :
chos dang chos can spros pa ji snyed kun :
dbyings rig zung 'jug thugs su smin par shog :
oM ma hA gu ru sarba ta thA ga ta tsit+ta a b+hi Shiny+tsa hU~M:
de ltar bum dbang bskur ba yis :
snang zhen lus kyi sgrib pa dag :
bskyed rim phrin las sgrub la dbang :
sprul pa'i sku ru smin par 'gyur :
zab dbang gsum gyi dang po ni :
bla ma o rgyan tshe dpag med :
yab yum mnyam sbyor byang sems sbyin :
A:
snang ba'i ngo bo pad+ma tshe dpag med :
stong pa'i rang bzhin 'chi med man+dA ra :
mnyam sbyor thugs rje byang sems dbang bskur bas :
las rlung dbu ma'i dbyings su thim par shog :
oM gu h+ya a mrita bo d+hi tsit+ta sa ma ya A:
gsang dbang thob nas ngag sgrib dag :
rlung dang gtum mo bsgom la dbang :
longs spyod rdzogs skur smin par 'gyur :
mtshan nyid ldan pa'i rigs kyi yum :
rnal 'byor ma yi ngo bo sbyin :
slob mas dbang chen rta mgrin gyi :
nga rgyal dang bcas bde ba bsgrub :
hU~M:
'di ni bde chen ye shes 'byung ba'i gnas :
lhan cig skyes ma pad+ma'i rigs kyi lcam :
dga' bzhi'i thar pa bsten pa'i dbang bskur bas :
dpe yi ye shes rgyud la 'char bar shog :
oM gu h+ya mu dra pra dz+nyA dz+nyA na a b+hi Shiny+tsa hU~M hU~M:
shes rab dbang thob yid sgrib dag :
pho nya'i myur lam bsgom la dbang :
chos kyi sku ru smin par 'gyur :
bla ma pad+ma kun tu 'chang :
de yi thugs nas gnyis pa spros :
slob ma'i snying gar thim pa yis :
don gyi lhan skyes mngon gyur bsam :
ho :
chos dbyings ngo bo bsam brjod spros las 'das :
ye shes rig pa zang thal rjen par shar :
dbyings rig zung 'jug pad+ma kun tu 'chang :
don dam lhan skyes ye shes mngon gyur shog :
oM ma hA gu ru dz+nyA na kA ya a a a :
bzhi pa'i dbang thob sgrib kun dag :
ye shes sku ru smin par 'gyur :
sa ma ya :
de ltar smin pa'i dbang bskur nas :
grol lam mchog gi byin rlabs ni :
bla mas lta dgongs gding bskyed la :
brda yi rdzas kyis mtshon nas kyang :
dmigs rim zab mo ngo sprod bya :
oM:   me long la sku brnyan bstan la spyi bor bzhag
/skye shi bar do'i 'khrul snang sbyong ba'i phyir :
bskyed rim lha sku bsgom pa'i dbang bskur bas :
brtan g.yo'i dngos kun lha dang sngags su shar :
snang stong zung 'jug ye shes mngon gyur shog :
oM sarba dz+nyA na kA ya a b+hi Shiny+tsa oM:
hU~M:   mar me bstan la snying gar bzhag
/bsam gtan bar do'i 'khrul snang sbyong ba'i phyir :
rdzogs rim rang gsal snang ba'i dbang bskur bas :
dpe dang don gyi lhan skyes rgyud la shar :
bde stong zung 'jug ye shes mngon gyur shog :
oM ma hA su kha dz+nyA na a b+hi Shiny+tsa hU~M:
hrI:   thig le dmar po hrIHsa mtshan bstan la mgrin par bzhag
/rmi lam bar do'i 'khrul snang sbyong ba'i phyir :
bde gsal mi rtog thig le'i dbang bskur bas :
ngo shes rtsal 'byongs nyams rtogs lhug par shar :
gsal stong zung 'jug ye shes mngon gyur shog :
oM sarba d+harma tA bi kalpa bud+d+ha a b+hi Shiny+tsa hrI:
hA:   a yig spyi bor bzhag
/'chi kha bar do'i 'khrul snang sbyong ba'i phyir :
rlung sems gong du 'pho ba'i dbang bskur bas :
sku gsum dgongs pa'i dbyings su ro gcig shar :
myong stong zung 'jug ye shes mngon gyur shog :
oM a phaTa? a phaTa? a phaTa? a b+hi Shiny+tsa hA:
hU~M:   'ja' shel phyar /
chos nyid bar do'i 'khrul snang sbyong ba'i phyir :
dbyings dang rig pa dbyer med dbang bskur bas :
ngo shes thag chod brtan pa thob par shar :
rig stong zung 'jug ye shes mngon 'gyur shog :
oM d+harma d+hA tu dz+nyA na a b+hi Shiny+tsa hU~M:
trAM:
srid pa bar do'i 'khrul snang sbyong ba'i phyir :
ma 'gags lha sngags chos sku'i dbang bskur bas :
gzung 'dzin sred len dag snang rol par shar :
tshor stong zung 'jug ye shes mngon gyur shog :
oM sarba d+harma dz+nyA na a b+hi Shiny+tsa trAM:
'di ni zab mo'i khrid rim gyi :
snying po byin rlabs rim pa ste :
dbang 'di lan gcig thob pas kyang :
bar dor grol bar the tshom med :
sa ma ya :
smin grol zab mo'i lam bsgom par :
'gal rkyen bar chad sel ba'i phyir :
chos skyong gtor ma'i bka' bsgo ni :
bla ma he ru ka dpal dang :
gtor ma chos skyong 'khor bcas bskyed :
slob ma gnyen po stobs kyi lhar :
gsal ba'i lag gtad tha tshig bskul :
khyad par gnyer du gtad pa ni :
khyad par rdo rje'i slob ma 'di nyid dang :
byang chub bar du nam yang mi 'bral bas :
zab lam sgrub pa'i 'gal rkyen zhi ba dang :
mthun rkyen thams cad yid bzhin sgrub par mdzod :
dam bsgrag   dam bsgrag pa ni shA sa na'i mthar sa ma ya sma ra sa ma ya ma ti kra ma ti sa ma ya rak+Shan+tu zhes brjod /
dam bsre   dam bsre ba ni slob mar bdud rtsi byin pa'i lhag ma chos skyong gi gtor mar bran zhing slar yang slob mar sbyin /mchan /
bdud rtsi sbyin :
'dis ni rig 'dzin srung ma rnams :
lus dang grib bzhin 'grogs nas kyang :
lam gyi bar chad kun sel 'gyur :
sa ma ya :
mthun rkyen tshe dpal spel ba'i phyir :
bkra shis tshe yi dbang bskur ni :
thog mar tshe bcud 'gugs pa'i phyir :
tshe mda' g.yab cing gdung shugs bskyed :
hrI:
pad+ma rnam par rgyas pa'i dkyil 'khor nas :
bcom ldan mgon po o rgyan tshe dpag med :
sprul pa'i pho nya mgyogs ma'i tshogs rnams bcas :
thugs dam gnad nas bskul lo gzi byin skyed :
rnal 'byor bdag cag 'khor dang bcas pa yi :
bla tshe chad nyams yar ba rang sor chud :
'byung lnga'i dwangs ma ye shes 'od lngar sdus :
srid zhi'i dwangs bcud snying dbus thig ler stims :
mi 'gyur 'gag med mi shigs rdo rje'i tshe :
'chi med rtag pa don gyi dngos grub stsol :
oM AHhU~M badzra gu ru pad+ma sid+d+hi A yu She sarba sid+d+hi hU~M:
zhes bskul tshe 'brang spyi bor bzhag :
oM:
snying po'i bum pa ye shes 'od lnga'i dbus :
o rgyan tshe dpag med pa'i lha tshogs bzhugs :
mi 'gyur rtag pa rdo rje'i tshe dbang bskur :
skye 'chi bgres rgud bral ba'i dngos grub stsol :
kA ya A yur sid+d+hi a b+hi Shiny+tsa oM:
tshe chang bdud rtsi mgrin par sbyin :
A:
bde chen byang chub sems kyi bdud rtsi ni :
rlung sems dbu mar 'ching ba'i bcud dang ldan :
'gag med rtag pa rdo rje'i tshe dbang bskur :
tshangs dbyangs rgyun chad med pa'i dngos grub stsol :
wA ka? A yur sid+d+hi a b+hi Shiny+tsa A:
ril bu snying dbus thig ler bstim :
hU~M:
'pho med dwangs ma lnga ldan ril bu'i gzugs :
snying dbus ye shes sems dpa'i tshul du thim :
mi shigs rtag pa rdo rje'i tshe dbang bskur :
'od gsal gnyug ma don gyi dngos grub stsol :
tsit+ta a yur sid+d+hi a b+hi Shiny+tsa hU~M:
tshe bcud rgyas gdab brtan par bya :
a :
spros pas snang srid khyab pa'i tshe dang dpal :
bsdus pas snying dbus mi shigs thig ler thim :
bcings pas 'du 'bral med pa'i lu gu rgyud :
cis kyang mi phyed rdo rje'i srog 'grub shog :
badzra A yu She rak+Sha a a :
dbang 'di lan gcig bskur bas kyang :
dus min 'chi las nges par grol :
mang du bskyar na tshe 'phel zhing :
dpal dang 'byor pa rgyas par 'gyur :
sa ma ya :
de ltar rtsa ba'i dbang bskur ba :
'jug pa dngos gzhi mtha' rgyas te :
dang po'i las can lhag gnas sogs :
spro na spyi bzhin sbyar bar bya :
sa ma ya :
smin grol brtan par bya ba'i phyir :
byin rlabs gtor ma'i dbang bskur ni :
don dbang snying po bsdus pa ste :
maN+Dal gsol gdab rgyud sbyangs pa'i :
slob ma lhar bskyed ye shes dbab :
brtan par byas rjes gtor ma ni :
rten dang brten pa'i dkyil 'khor gsal :
gnas gsum rdo rje'i 'bru gsum las :
dkar dmar mthing ba'i yig 'bru dang :
bdud rtsi 'od zer bcas pa rnams :
rim dang gcig car spros nas kyang :
slob ma'i gnas gsum zhugs shing thim :
dbang bzhi'i ye shes rdzogs par bsam :
gdung shugs drag pos thugs dam bskul :   hrI:
sku gsum rigs 'dus sogs nas /
mkha' khyab 'gro kun smin cing grol bar mdzod :
mchan /
khyad par byin rlabs tshig 'dis gsol :
lus ngag yid la rdo rje'i dbang bzhi skur :
rtsa rlung thig le sems kyi dri ma sbyongs :
snang grags rtog gsum lha sngags chos skur shar :
sku bzhi'i go 'phang 'grub par byin gyis rlobs :
kA ya wA ka? tsit+ta sarba a b+hi Shiny+tsa oM AHhU~M hrI:
gtor ma'i lha bstim don ngo sprad :
rjes 'brel bzlas pa'i lung sbyin zhing :
dbang bzhi stan thog gcig tu thob :
nyams rtogs ye shes rgyas par 'gyur :
sa ma ya :
de ltar dbang gis rgyud smin cing :
dam tshig rnam par dag pa yis :
rang dang gzhan don mchog bsgrub phyir :
bsnyen sgrub yan lag bzhi ldan pa'i :
las kyi rim pa bya 'dod na :
phun sum tshogs pa lnga ldan pas :
sa gzhi yongs sbyangs mtshams gsum bcad :
bsnyen pas bskul zhing nye bsnyen phyir :
dkyil 'khor pa la snyan gsan dbab :
sgrub pa'i rdzas rnams nyer bsdogs shing :
bum pa slob ma lhag gnas sogs :
bla ma'i sgrub gzhung spyi ltar sbyar :
khyad par sgrub rten dam rdzas ni :
rig 'dzin bla ma'i snang brnyan sku :
bstan pa bu gcig 'khor lo gsung :
srog phur mtshan nyid ldan pa thugs :
yon tan sel med a mri ta :
phrin las myang grol ril bu dang :
rdor dril tshe gal ma da na :
drag po'i phur bu la sogs bsham :
'di man chad phab ma grub pa yin 'dra /
dge legs 'phel //
