thugs rje chen po rgyal po lugs kyi rgyun khyer snying po'i bcud 'dus bzhugs /
na mo lo ke shwa ra ya /
rgyal ba kun gyi thugs rje'i gter //
'jig rten mgon por rnam sprul pa //
spyan ras gzigs la phyag 'tshal nas //
de nyid sgrub thabs nyung ngu spel //
dben pa'i gnas su bde ba'i stan la skyil mo krung gis 'dug ste rgyal ba sras dang bcas pa thams cad 'phags pa thugs rje chen po'i dkyil 'khor gyi rnam par mdun gyi nam mkhar badzra sa mA dzaH
zhes spyan drangs pa skyabs yul du bzhugs par gyur pa la /
sangs rgyas chos dang tshogs kyi mchog rnams la //
byang chub ma thob bar du bdag ni skyabs su mchi //
bdag gi sbyin sogs bgyis pa'i bsod nams kyis //
'gro la phan phyir sangs rgyas 'grub par shog
/ces skyabs sems bya /
sems can thams cad bde ba dang bde ba'i rgyu dang ldan par gyur cig
/sdug bsngal dang sdug bsngal gyi rgyu dang bral bar gyur cig
/sdug bsngal med pa'i bde ba dang mi 'bral bar gyur cig
/nye ring chags sdang dang bral ba'i btang snyoms tshad med pa la gnas par gyur cig
/ces tshad med bzhi bsgom /
dzaHhU~M baM hoHsa tshogs zhing rnams rang la bstim /
oM ma hA shUn+ya tA dz+nyA na badzra swa b+hA wa At+ma ko\u0f85 haM/
zhes pas /
chos thams cad stong pa nyid du gyur /
stong pa'i ngang las paM las pad+ma dang a las zla ba'i dkyil 'khor gyi steng du hrIHdkar po ring cha tsheg drag dang bcas pa yongs su gyur pa las /
rang nyid 'phags pa spyan ras gzigs dbang phyug sku mdog dkar po gangs ri la nyi ma shar ba lta bu ston zla 'bum gyi gzi brjid can /
zhal gcig phyag bzhi'i dang po gnyis thal mo thugs kar sbyar ba /
g.yas 'og mas mu tig gi phreng ba dang /
g.yon 'og mas pad+ma dkar po 'dab ma brgyad pa yu ba dang bcas pa snyan gyi thad kar kha bye ba 'dzin pa /
zhal gyi dkyil 'khor zhi zhing rab tu 'dzum pa /
spyan gnyis sems dpa'i lta stangs kyis gzigs pa /
dbu skra ral pa'i thor tshugs spyi bor bcings pa'i phyed dpung pa gnyis kyi steng du 'khyil zhing rtse mo rlung gis bskyod pa /
ri dwags kyi pags pas nu ma g.yon pa bkab pa /
dar sna tshogs pa'i stod g.yogs dang dmar po'i smad dkris gsol ba /
rin po che'i rgyan thams cad kyis brgyan pa /
zhabs rdo rje skyil krung gis bzhugs shing /
'khor los sgyur ba'i cha lugs can /
mtshan dpe yongs su rdzogs shing /
'od dpag med kyis dbu brgyan pa /
'od dang 'od zer dpag tu med pa spro ba'i rang bzhin can du bzhugs pa'o //
de'i spyi bor oM dkar po /
mgrin par AHdmar po /
thugs kar hU~M sngon po /
hU~M las 'od zer 'phros pas ri bo po ta la nas rang 'dra'i ye shes sems dpa' badzra sa mA dzaHsa spyan drang /
ar+g+haM pA d+yaM puSh+pe d+hU pe A lo ke gan+d+he nai bid+ya shab+da sarba pU dza me g+ha hU~M zhes mchod /
dzaHhU~M baM hoHsa dam tshig pa la gnyis med du thim par gyur /
snying gar zla ba la hrIHyig gi mthar yi ge drug pa'i sngags phreng rang sgra sgrog cing 'od zer gyi phung por 'bar ba g.yas su 'khor bar gyur /
oM ma Ni pad+me hU~M hrIH
zhes ci nus bzla zhing /
sku snang stong /
gsung grags stong /
thugs stong nyid snying rje'i rang bzhin sems can thams cad la khyab pa'i phrin las la rtse gcig tu mos par bya'o //
thun 'jog khar /
snod kyi 'jig rten 'od du zhu bcud kyi sems can la thim /
de rnams bdag nyid la thim /
rang yang snying ga'i hrIHla thim /
hrIHyang thig le yungs 'bru tsam du gyur /
de mtha' nas yal te stong nyid du gyur pa la cung zad mnyam gzhag bya /
stong pa'i ngang las thig le las hrIH
de las thugs rje chen po'i skur langs te bcud kyi sems can lha dang /
snod kyi 'jig rten gzhal yas khang du gyur par bsam zhing /
dge ba 'di yis myur du bdag
/thugs rje chen po 'grub gyur nas //
'gro ba gcig kyang ma lus pa //
de yi sa la 'god par shog
/ces dge ba byang chub tu bsngo zhing thun mtshams su byams snying rje dang ma bral bar bya'o //
spyan ras gzigs dbang srong btsan gyi //
bka' chems snying po'i sgrub thabs phul //
nyung ngu'i tshig gis chen po'i don //
ster ba'i sgrub thabs kun dga'i dpyid //
'phags pa thugs rje chen po'i sgrub thabs nyung ngur bsdus pa 'di ni chu mig kha nas dbon sa'i drung gi thugs dam zhal 'don du 'gyur med rdo rjes bkod pa'i yi ge pa ni dge slong blo gsal rgya mtsho'o //

//
