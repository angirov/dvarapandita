@#//
yang zab thugs rje chen po rgyal ba rgya mtsho'i gnas lung gi cho ga ye shes 'od kyi lcags kyu zhes bya ba bzhugs so //
na mo gu ru lo ke shwa ra ya /
snying rje'i dbang phyug 'gro drug skyob pa'i yab //
rgyal ba rgya mtsho'i 'byung gnas zhabs pad+mo //
spyi bor bkod nas gzhan phan rmad byung ba //
gnas lung cho ga'i lag len gsal dgod bya //
gshin po la phan gdags pa gnas nas drang ba'i lung gi cho ga bya ba la /
sbyor ba /
dngos gzhi /
rjes kyi rim pa'o //
dang po ni /
gzhi stegs steng dkyil 'khor ras bris sam maN+Dal la 'bru'i tshom bu lnga /
de rgyab phyogs bzhir bzhi bkod pa'i steng du khri'u la rnam rgyal bum pa chas dang bcud ldan khar thod chang chos sman sbyar ba bzhag pa la sin+d+hu ra'i me long hrIHyig mthar snying pos bskor ba bris pa dang dar dmar gyis bkab /
byang shar du las bum /
mdun du sman raka gtor gsum /
srung ma'i gtor 'bul /
phyi mchod rnams spyi ltar bsham /
dkyil 'khor lho phyogs su mtshan byang dri rten bcas pa bzhag
/gzhan yang thub drug sku tsaka
/rig drug dal /
bye ma /
sa chu me rlung snod gcig tu bsdus pa /
lan chags gtor ma drug
/zas bsngo /
bgegs gtor gnyis /
chad brtan /
tshogs kyi yo byad sogs nye bar mkho ba rnams tshogs par bya'o //
gnyis pa dngos gzhi la /
thog mar dkyil 'khor sgrub mchod ni /
las byang gzhung bsrang /
bdag mdun dbyer med du bskyed /
dzapa? khang phyes la bsnyen pa dang las sbyor 'khor ba dong sprugs kyi bzlas pa bcas ci nus byas la bye ma la'ang gdab /
khyad par gyi mchod pa phul /
bum pa las sngags kyis bsang /
swa b+hA bas sbyang /
stong pa'i ngang las b+h+rU~M las phyi rin po che'i bum pa'i rnam pa la nang gzhal yas khang bdud rtsi'i rgya mtsho 'khyil pa'i dbus su 'jig rten dbang phyug rgyal ba rgya mtsho'i dkyil 'khor gyi lha tshogs mtsho rdzing dwangs par zla skar shar ba bzhin skad cig gis gsal bar gyur :
zhes dang /
oM lo ke shwa ra gu ru d+he wa d+hA ki nI sa pa ri wA ra ar+g+haM pA d+yaM puSh+pe d+hU pe A lo ke gan+d+he nai bid+yA shab+da ma hA pU dza ho :
zhes sngags tsam gyis mchod /
hrI:
thugs rje chen po rigs lnga'i 'khor los sgyur :
gsang ba ye shes yum dang gnyis su med :
phrin las bzhi mdzad bde chen mkha' 'gro ma :
rgyal ba rgya mtsho'i tshogs la phyag 'tshal bstod :
ces pas bstod /
rang gi thugs ka nas sngags kyi 'od zer 'phros :
bum pa'i lha rnams la phog :
snyoms par zhugs pa'i byang chub kyi sems ye shes kyi bcud du 'khyil par bsam :
bsnyen sgrub kyi sngags dang 'khor ba dong sprugs gzungs ring yang ci 'grub bzla /
mthar oM AHhU~M gis bdud rtsi'i mchod yon phul bas lha rnams 'od du zhu ba bum pa'i chu dang ro gcig par gyur :
las bum du rta mgrin dmar po pad+ma dang b+hany+dza bsnams pa gsal :
oM pad+mAn+ta kr-ita hU~M phaT:
ces bzlas mthar /
lha 'od du zhu nas rdo rje'i chur gyur pas bar chad srung ba'i nus pa dang ldan par gyur /
las byang gi gtor 'bul dang /
srung ma'i gtor chog gtang /
tshogs byin rlabs nas bsgral bstab yan song ba dang /
rig pa'i me tog dor la gnang ba nod do //
gnyis pa gnas lung gi cho ga dngos la /
slob dpon mdun du las bum /
yungs thun /
bye ma rnams dang /
pad+ma'i gdan la mtshan byang bzhag
/rigs drug gi dal dang lan chags gtor ma sogs bsham /
rten bskyed pa ni /
mtshan byang bsang sbyang /
stong pa'i ngang las pad zla'i gdan gyi steng du nr-i las tshe 'das lha'i bu'i rnam pa gzhon tshul gos rgyan yid du 'ong zhing pus gtsugs gus pa'i tshul dang bcas te me tog gi phreng ba 'dzin pa mngon sum bzhin du gsal bar gyur :
rnam shes 'gugs pa ni dad mos snying rje dang bcas lcags kyu'i phyag rgya byas la /
na mo :
bla ma mchog gsum yi dam zhi khro'i lha :
'phags mchog rgyal ba rgya mtsho'i dkyil 'khor gyi :
bden pa'i stobs kyis tshe las 'das pa yi :
rnam shes rten 'dir gnyis med mchis gyur cig :
nr-i badzra aM gu shA ya dza dza :
lan gsum gyis dgug
/las byang ltar bgegs gtor byin brlabs la sngags kyis bsngo /
bka' bsgo drag sngags yungs thun gu gul dud pas bgegs bskrad la srung mtshams bcad /
de nas chos bshad pa ni :
dbyangs snyan pos /
kye ma nyon cig tshe 'das rigs kyi bu :
'byung ba 'dus pa'i phung po'i rten gnas zhig :
rnam par shes pa ming gzhi tshogs pa'i lus :
bar do'i gnas su 'khrul snang spyod pas na :
gnas yul longs spyod rmi lam lta bur ltos :
khams gsum 'khor ba'i gnas las nges 'byung skyed :
bla ma dkyil 'khor lha la skyabs su song :
thar pa chen po'i grong du snyegs par gyis :
zhes gdams pas rtse gcig gus pa'i 'du shes skyes par bsam :
khrus kyi thog mar lha khrus gsol ba ni /
rnam bum nas bum chu cung zad las bum du blugs /
des dkyil 'khor la khrus gsol te /
ji ltar bltams pa sogs sngags bcas /
rgyal ba'i sku gsung thugs mchog la //
nyon mongs dri ma mi mnga' yang //
sems can sgo gsum sgrib sbyang phyir //
gtsang ma'i chab kyis sku khrus gsol //
oM sarba ta thA ga ta a b+hi She ka te sa ma ya shri ye hU~M:
sku phyi la /
de dag sku la mtshungs pa med pa'i gos //
gtsang la dri rab bgos pas sku phyi 'o //
oM hU~M trAM hrIHAH
sarba ta thA ga ta kA ya bi sho d+ha ni swA hAH
khrus chu de nyid slar las bum du blugs pas mtshan byang la khrus bya zhing /
oM:
bkra shis dge ba'i bum pa ru :
ye shes sku yi bdud rtsis gtams :
tshe 'das khyod la khrus bgyis pas :
lus kyi sdig sgrib dag par shog :
bsnyen sgrub sngags dang dong sprugs gzungs kyi mthar /
oM sarba ta thA ga ta kA ya a b+hi She ka te sa ma ya shrI ye hU~M:
A:
bkra shis dge ba'i bum pa ru :
nus pa sngags kyi bdud rtsis gtams :
tshe 'das khyod la khrus bgyis pas :
ngag gi sdig sgrib dag par shog :
sngags snga ma ltar dang /
oM sarba ta thA ga ta wA ka a b+hi She ka te sa ma ya shrI ye hU~M:
hU~M:
bkra shis dge ba'i bum pa ru :
'od gsal thugs kyi bdud rtsis gtams :
tshe 'das khyod la khrus bgyis pas :
yid kyi sdig sgrib dag par shog :
sngags sngar ltar dang /
oM sarba ta thA ga ta tsit+ta a b+hi She ka te sa ma ya shrI ye hU~M:
zhes bkru :
'byung bzhi'i dug sbyong ba ni /
tshe 'das kyi 'byung bzhi'i dug rnams 'byung bzhi'i chos nyid kyi ngang du thim par gyur ces mos la byab rdzas rnams la ku shas byab pa'i tshul bya zhing /
hU~M:
'byung bzhi'i nyer len rkyen la brten :
nyon mongs rgyu las byung ba yi :
dug gsum 'khrul pa'i rgyu 'bras kun :
dkon mchog gsum gyi bden pa dang :
dkyil 'khor lha tshogs byin rlabs kyis :
'byung bzhi'i chos nyid ngang du thim :
tshe 'das nyon mongs sdug bsngal bral :
zag med bde ba rgyas par shog :
oM sarba ta thA ga ta a d+hiSh+ThA na a d+hiSh+Thi te sarba pA paM a pa nA ya swA hA:
sngags bzlas pa'i bye mas brabs pas chos nyid kyi rlung gis sdig ltung sbyangs par bsam la :
hU~M:
nus pa sngags kyi ye shes kyi :
'od zer rdo rje'i shugs chen pos :
tshe 'das sdig ltung bag chags gtor :
sdug bsngal rgyu 'bras byang gyur cig :
bsnyen sgrub sngags dang /
yig drug gsham du rigs drug gnas sbyong so sor btags pa /
'khor ba dong sprugs gzungs rnams bzla /
de nas rigs drug gnas 'dren la /
dang po ni /
mtshan byang dmyal ba'i dal du bzhag
/lan chags gtor ma /
raM yaM khaM gis bsang /
oM AHhU~MHlan gsum gyis /
gtor ma 'dod yon gyi gter chen por gyur par mos la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
dmyal ba'i lan chags bu lon sbyang phyir bsngo :
zag med bde chen mchog gis tshim gyur cig :
sarba na ra ka ga te b+h+yaHba liM ta khA hi khA hi :
ye shes kyi mes bsregs pa'i mtshon byed du nyungs dkar gyis gtor zhing :
hU~M:
slob dpon thub chen chos kyi rgyal po yi :
thugs srog las byung ye shes me 'od kyis :
tshe 'das dmyal bar skye ba'i las nyon dang :
sdig sgrib bag chags lhag med bsregs shing sbyangs :
sarba na ra ka ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
me long lta bu'i ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs gzungs kyi mthar /
oM da ha da ha sarba na ra ka ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
bzod pa'i rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs zhe sdang rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i zhabs mthil nas dmyal ba'i thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen chos kyi rgyal po yis :
tshe 'das rigs kyi bu la dbang bskur bas :
tsha grang dmyal ba'i sdug bsngal las grol nas :
me long lta bu'i ye shes mngon gyur shog :
oM mu ni hU~M kA ya a b+hi Shiny+tsA mi :
dmigs rten yi dwags kyi gnas su drang :
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal dmyal ba'i yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba na ra ka ga ti hU~M a a :
zhes brjod /
gnyis pa ni /
lan chags gtor ma bsang sbyang byin rlabs gong bzhin byas la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
yi dwags lan chags bu lon sbyang phyir bsngo :
zag med bde chen mchog gis tshim gyur cig :
sarba pre ta ka ga te b+h+yaHba liM ta khA hi khA hi :
ye shes kyi mes bsreg pa'i mtshon byed du nyungs dkar gyis gtor zhing :
hU~M:
slob dpon thub chen kha 'bar de ba yi :
thugs srog las byung ye shes me 'od kyis :
tshe 'das yi dwags skye ba'i las nyon dang :
sdig sgrib bag chags lhag med bsregs shing sbyangs :
sarba pre ta ka ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
so sor rtog pa'i ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs gzungs kyi mthar /
oM pa tsa pa tsa sarba pre ta ka ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
sbyin pa'i rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs ser sna'i rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i gsang ba nas yi dwags kyi thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen kha 'bar de ba yis :
tshe 'das rigs kyi bu la dbang bskur bas :
bkres skom yi dwags sdug bsngal las grol nas :
so sor rtog pa'i ye shes mngon gyur shog :
oM mu ni breM kA ya a b+hi Shiny+tsA mi :
dmigs rten dud 'gro'i gnas su drangs la :
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal yi dwags yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba pre ta ka ga ti hU~M a a :
zhes brjod :
gsum pa ni /
gtor ma bsang sbyang byin brlabs la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
byol song lan chags bu lon sbyang phyir bsngo :
zag med bde chen mchog gis tshim gyur cig :
sarba tir+Ya ka ga te b+h+yaHba liM ta khA hi khA hi :
ye shes kyi mes bsreg pa'i mtshon byed du nyungs dkar gyis gtor zhing :
hU~M:
slob dpon thub chen seng ge rab brtan gyi :
thugs srog las byung ye shes me 'od kyis :
tshe 'das byol song skye ba'i las nyon dang :
sdig sgrib bag chags lhag med bsregs shing sbyangs :
sarba tir+Ya ka ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
chos kyi dbyings kyi ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs gzungs kyi mthar /
oM ma tha ma tha sarba tir+Ya ka ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
shes rab rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs gti mug rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i lte ba nas byol song gi thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen seng ge rab brtan gyis :
tshe 'das rigs kyi bu la dbang bskur bas :
bkol spyod dud 'gro'i sdug bsngal las grol nas :
chos kyi dbyings kyi ye shes mngon gyur shog :
oM mu ni trUM kA ya a b+hi Shiny+tsA mi :
dmigs rten lha ma yin gyi gnas su drangs la :
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal dud 'gro'i yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba tir+Ya ka ga ti hU~M a a :
zhes brjod :
bzhi pa ni /
gtor ma bsang sbyang byin brlabs la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
lha min lan chags bu lon sbyang phyir bsngo :
zag med bde chen mchog gis tshim gyur cig :
sarba a su ra ga te b+h+yaHba liM ta khA hi khA hi :
ye shes kyi mes bsreg pa'i mtshon byed du nyungs dkar gyis gtor zhing :
hU~M:
slob dpon thub chen thags bzang ris mchog gi :
thugs srog las byung ye shes me 'od kyis :
tshe 'das lha min skye ba'i las nyon dang :
sdig sgrib bag chags lhag med bsregs shing sbyangs :
sarba a su ra ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
bya ba grub pa'i ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs kyi gzungs mthar /
oM traT traT sarba a su ra ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
tshul khrims rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs khong khro'i rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i mgrin pa nas lha min gyi thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen thags bzang ris mchog gis :
tshe 'das rigs kyi bu la dbang bskur bas :
'thab rtsod lha min sdug bsngal las grol nas :
bya ba grub pa'i ye shes mngon gyur shog :
oM mu ni k+ShaM kA ya a b+hi Shiny+tsa mi :
dmigs rten lha'i gnas su drang :
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal lha min yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba a su ra ga ti hU~M a a :
zhes brjod :
lnga pa ni /
gtor ma bsang sbyang byin brlabs la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
lha yi lan chags bu lon sbyang phyir bsngo :
zag med bde chen mchog gis tshim gyur cig :
sarba su ra ga te b+h+yaHba liM ta khA hi khA hi :
ye shes kyi mes bsreg pa'i mtshon byed du nyungs dkar gyis gtor zhing :
hU~M:
slob dpon thub chen dbang po brgya byin gyi :
thugs srog las byung ye shes me 'od kyis :
tshe 'das lha ru skye ba'i las nyon dang :
sdig sgrib bag chags lhag med bsregs shing sbyangs :
sarba su ra ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
mnyam pa nyid kyi ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs gzungs kyi mthar /
oM b+h+r-ita b+h+r-ita sarba su ra ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
bsam gtan rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs rnam g.yeng rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i spyi bo nas lha yi thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen dbang po brgya byin gyis :
tshe 'das rigs kyi bu la dbang bskur bas :
'pho ltung lha yi sdug bsngal las grol nas :
mnyam pa nyid kyi ye shes mngon gyur shog :
oM mu ni sruM kA ya a b+hi Shiny+tsA mi :
dmigs rten mi'i gnas su drang :
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal lha yi yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba su ra ga ti hU~M a A:
zhes brjod :
drug pa ni /
lan chags gtor ma bsang sbyang byin brlabs la bsngo ba ni /
hU~M:
mkha' khyab 'dod 'byung gtor ma'i longs spyod 'di :
tshe 'das 'khor ba thog med nas bsags pa'i :
mi yi lan chags bu lon sbyang phyir bsngo :
zag med bde chen mchog gis tshim gyur cig :
oM sarba nr-i ga te b+h+yaHba liM ta khA hi khA hi :
ye shes kyi mes bsregs pa'i mtshon byed du nyungs dkar gyis gtor zhing :
hU~M:
slob dpon thub chen shAkya seng ge yi :
thugs srog las byung ye shes me 'od kyis :
tshe 'das mi ru skye ba'i las nyon dang :
sdig sgrib bag chags lhag med bsregs shing sbyangs :
sarba nr-i ga ti b+hasmiM ku ru swA hA:
chos nyid kyi rlung gis gtor bar mos la :
hU~M:
chos nyid stong gsal mtha' dbus bral ba las :
rang bzhin 'od gsal ye shes shugs phyung bas :
gnyis med klong yangs chen po'i ngang nyid du :
rtog sgrib bag chags thams cad byang gyur cig :
bsnyen sgrub sngags dang dong sprugs gzungs kyi mthar /
oM ts+tshin+da ts+tshin+da sarba nr-i ga te he tuM hU~M phaT:
ces bzla zhing bye mas brab :
byang chub sems kyi chus bkrus par mos la :
hU~M:
bkra shis 'od gsal dbyings kyi bum pa ru :
brtson 'grus rang bzhin ye shes bdud rtsis gtams :
tshe 'das rigs kyi bu la khrus bgyis pas :
nyon mongs le lo'i rgyu 'bras dag par shog :
bsnyen sgrub sngags dang gzungs sngags brjod cing bkru :
de ltar sgrib pa dag par byas nas ye shes kyi skal pa 'jog pa'i phyir dbang bskur ba ni :
bdag mdun gyi gtso bo'i thugs ka nas mi yi thub pa spros te tshe 'das la thim par bsam zhing sku tsaka gis dbang bskur la /
hU~M:
'gro 'dul thub chen shAkya seng ge yis :
tshe 'das rigs kyi bu la dbang bskur bas :
'pho 'gyur mi yi sdug bsngal las grol nas :
rang bzhin 'od gsal ye shes mngon gyur shog :
oM mu ni ye kA ya a b+hi Shiny+tsa mi :
dmigs rten dkyil 'khor gyi mdun du drang /
rdo rjes phyir lam bcad pa'i tshul dang bcas te :
hU~M:
sa 'di man chad sdug bsngal mi yi yul :
'bar ba me yi 'obs bzhin shes byas nas :
nges 'byung drag pos dkyil 'khor drung du snyegs :
phyir mi ldog pa'i ye shes mchog thob shog :
oM sarba nr-i ga ti hU~M a a :
zhes brjod do :
mthar mi'i gnas nas rig 'dzin gyi gral du 'god pa'i phyir dkyil 'khor gyi mdun slob dpon gyi spyan sngar phyag 'tshal bar mos la :
nye drung sogs kyis phyag 'tshal ba dang bcas :
na mo :
sku dang ye shes phrin las bsam mi khyab :
mchog gsum bla ma 'gro 'dul thugs rje'i gter :
bcom ldan rgyal ba rgya mtsho'i dkyil 'khor lhar //
tshe 'das sgo gsum gus pas phyag 'tshal zhing :
mi phyed snying nas gdung bas skyabs su mchi :
mgon med bdag la thugs rje'i spyan gyis gzigs :
sdug bsngal 'khor ba'i gnas las drangs nas kyang :
gzhan don rdzogs pa'i byang chub myur thob phyir :
bla med gsang ba mchog gi dkyil 'khor du :
smin grol dbang skur lam mchog bstan du gsol :
zhes mos gdung drag pos gsol ba btab pas bla ma dang dkyil 'khor gyi lha las 'od zer 'phros :
tshe 'das la phog pas sdig sgrib bag chags dang bcas pa dag nas dbang bskur ba'i snod du gyur :
ces mos la mtshan byang slob dpon mdun pad stegs su bzhag
/tshe 'das nyid kyis snying thag pa nas skyabs su 'gro ba dang sems bskyed pa sogs kyi 'dun pa chen pos rjes zlos byed par mos la /
skyabs 'gro
/sems bskyed /
tshogs gsag
/sdom bzung rnams lan gsum re brjod /
ye shes dbab pa ni /
slob dpon dkyil 'khor gyi gtso bo yab yum du gsal ba la mos gus drag tu byas pas sbyor mtshams nas bde ba'i 'od zer me lce lta bu byung :
tshe 'das kyi lus la reg pas rnam smin gyi phung khams bsregs shing sbyangs :
rnam par shes pa hrIHyig dmar por gyur pa yab kyi zhal du drangs :
thugs kar rjes chags kyi mes zhu :
sbyor mtshams nas hrIHyig gi rnam pas phyir spros pa las rgyal ba rgya mtsho yum dang bcas pa'i skur gyur par bsam :
spyi bor pad+ma nyi zla'i steng du rtsa ba'i bla ma sangs rgyas rdo rje chos dmar gsal rdo rje dang dril bu 'dzin pas rang 'od kyi yum dang mnyam par sbyor ba :
dar dang rin po che'i rgyan can mtshan dpe'i gzi brjid 'bar ba la tshad bzung med pa'i mos gus shugs drag tu bskyed pas :
de'i thugs ka nas 'od zer gyi lcags kyus 'jig rten dbang phyug rgyal ba rgya mtsho'i lha tshogs dang :
dpa' bo dang rnal 'byor ma'i tshogs kyi thugs rgyud bskul :
sku gsung thugs rdo rje'i rnam par spyan drangs :
bla ma la thim :
bla ma yab yum yang rjes chags kyi mes byang chub sems kyi bdud rtsir 'od du zhu :
snying ga'i hrIHyig la thim pas rgyud byin gyis brlabs shing :
bde ba chen po'i ye shes lhag par 'bar bar sgoms shig :
spos dang rol mo bcas /
oM AHhU~M hrIHoM ma Ni pad+me hU~M:
d+hu ma g+ha ye na ma swA hA:
ra tsa hri ya ha ri ni sa sa pa ri wA ra sa ma ya ho :
sa ma ya satwaM:
dz+nyA na A be sha ya a A:
hrIM hrIM pheM pheM:
hU~M hU~M hU~M:
dzaHhU~M baM ho :
zhes brjod la dbab /
rdo rje rgya gram mgor bkod la /
tiSh+Tha badzra sa ma ya satwaM:
zhes brtan par bya :
slob dpon gyi thugs ka nas 'od zer 'phros pas dbang gi lha nam mkha' gang ba spyan drangs pa rnams kyis bkra shis pa'i rnam pa du ma dang ldan pas bum pa'i bdud rtsis dbang bskur bar gyur :
rnam bum spyi bor bzhag la /
hrI:
bkra shis rnam par rgyal ba'i bum pa na :
'phags mchog rgyal ba rgya mtsho'i dkyil 'khor bzhugs :
'od zhu bdud rtsi'i rgyun gyis dbang bskur bas :
sku dang ye shes phrin las yongs rdzogs shog :
hrIHhU~M trAM oM AHa b+hi Shiny+tsA mi :
su ra tA satwaM a haM:
zhes byang chub sems kyi bdud rtsis spyi bo nas dbang bskur pas lus thams cad gang :
dbang thams cad thob :
dri ma thams cad dag :
chu'i lhag ma spyi bor 'khyil ba las rigs kyi bdag pos dbur brgyan :
nam mkhar bzhugs pa'i dbang gi lha rnams kyang slob ma la thim pas ye shes kyi gzi byin 'bar bar gyur :
phyi dkyil la brten bum dbang thob :
lus kyi sgrib dag bskyed pa'i rim :
bsgom par dbang zhing sprul pa'i sku'i :
ye shes rgyud la bzhag pa 'o :
bla ma yab yum 'du shes gsum gyis snyoms par zhugs pa'i dkar dmar byang chub kyi sems rgyal ba rgya mtsho 'dus pa'i ngo bo lce thog tu byin par mos shig :
thod pa'i bdud rtsi sbyin la /
hrI:
bde gshegs rgyal ba rgya mtsho'i lha :
gsang ba ye shes yum dang sbyor :
byang chub sems kyi dbang bskur bas :
gsal stong ye shes mngon gyur shog :
rtsa sngags dang /
gu h+ya bo d+hi tsit+ta a b+hi Shiny+tsA A:
rtsa khams bde bas gang :
gsal stong mkha' khyab kyi ye shes mngon du gyur par bsam :
dam rdzas la brten gsang dbang thob :
ngag gi sgrib dag rtsa rlung lam :
bsgom par dbang zhing longs spyod sku'i :
ye shes rgyud la bzhag pa 'o :
mtshan nyid dang ldan pa'i rig ma gu h+ya dz+nyA nar byin gyis brlabs pa lag tu gtad par mos shig :
sin+d+hu ra'i me long gtad de /
hU~M:
'di ni gsang ba'i lha mo ste :
thabs mchog dpa' bo khyod la gtad :
snyoms 'jug bde ba'i dbang bskur bas :
dga' bzhi'i ye shes mngon gyur shog :
rtsa sngags dang /
pra dz+nyA mu dra a b+hi Shiny+tsA hU~M:
sin+d+hu ras dpral bar thig le 'god tshul bya /
des kyang 'du shes gsum gyis rjes su chags pa'i mes bskul bas :
yas babs dang mas brtan gyi lhan skyes nyams su myong bar mos shig :
pho nya la bsten sher dbang thob :
yid kyi sgrib dag thig le'i lam :
bsgom par dbang zhing chos kyi sku'i :
ye shes rgyud la bzhag pa 'o :
ho :
ltos shig rang gi sems la ltos :
bde ba'i rang bzhin stong par shar :
zung 'jug gnyug ma'i dbang bskur bas :
'od gsal phyag chen mngon gyur shog :
rtsa sngags dang /
ma hA mu dra dz+nyA na a b+hi Shiny+tsA a a a :
bde bas thabs byas pa'i stong nyid phyag rgya chen po bsam gyis mi khyab pa'i ngang du mnyam par zhog cig :
rang bzhin la brten bzhi pa thob :
sgo gsum sgrib dag gnyug ma'i lam :
bsgom par dbang zhing bde chen sku'i :
ye shes rgyud la bzhag pa 'o :
zhes dbang bskur /
'dod yon bsngo ba ni /
bza' btung sogs 'dod yon myong ba dang tshor bas grol ba'i rdzas bcas sbyar ba'i dri bsur bsang sbyang :
na maHsarba ta thA ga te b+h+yo sogs nam mkha' mdzod kyi sngags rgya lan gsum /
zag pa med pa'i ye shes 'dod 'byung sgyu ma'i phung po mkha' khyab tu 'char bar bsam la :
badzra s+pha ra Na khaM zhes pas spel :
oM:
chos nyid bsam mi khyab pa'i bden pa dang :
bla ma dkyil 'khor lha tshogs byin rlabs mthus :
nam mkha' mdzod kyi ting 'dzin las byung ba'i :
gzugs sgra dri ro reg bya chos la sogs :
pha rol phyin pa drug rdzogs 'dod yon sprin :
mi zad rgyan gyi 'khor lor spel ba'i mthus :
deng nas bzung ste byang chub snying po'i bar :
zag med bde ba'i yul la longs spyod cing :
kha sbyor bde ba mchog gis rol pa yis :
bla med chos kyi rgyal srid thob par shog :
oM badzra ma hA su kha pany+tsa kA ma gu Na pra tIts+tsha AHhU~M:
zhes /
tshe 'das lhar gsal ba la phul bas des kyang bdag gir bzung ste :
phud kyis bla ma dang dkyil 'khor la mchod pa phul nas lhag ma rol pas zag pa med pa'i bde bas rgyud yongs su tshim par gyur :
ces bsam /
lam bstan sbyong ni :
mar me gsal ba bstan la /
kye ma nyon cig tshe 'das rigs kyi bu :
sdug bsngal 'khor ba'i gnas la ma chags par :
bla ma dkyil 'khor lha la skyabs su song :
smon dang 'jug pa'i byang chub sems mchog skyed :
'gro kun don du sangs rgyas thob bya'i phyir :
zhing khams khyad 'phags nub phyogs bde ba can :
mgon po 'od dpag med kyi spyan snga ru :
pad+ma'i snying por brdzus te skyes nas kyang :
tshogs gnyis bsags shing sems can smin grol 'god :
sangs rgyas zhing khams yongs su sbyang bar gyis :
thabs shes zung 'jug rdo rje sngags kyi mthus :
lam lnga sa bcu skad cig nyid la 'byongs :
mi gnas mya ngan 'das pa'i sa thob nas :
sprul pa du mas 'gro don lhun grub shog :
oM pad+ma su kha ba tI pad+ma a+Nub+ha wa b+ha wan+tu :
tad+ya thA:
oM ga te ga te pA ra ga te pA ra saM ga te bo d+hi swA hA:
zhes brjod :
gnas spor ba ni :
hrI:
tshe 'das rnam shes dwangs ma hrIHdmar po :
bla ma yi dam thugs rje'i 'od zer gyi :
lcags kyus drangs te bde can zhing khams su :
snang ba mtha' yas thugs dang dbyer med shog :
oM sarba ta thA ga ta a d+hiSh+ThA na a d+hiSh+Tha te hrIHdz+nyA na s+pha ra Na phaT:
ces brjod pas :
tshe 'das kyi phung khams skye mched ltar snang ba'i dwangs ma rdul bral hrIHdmar po'i rnam par gnas pa bdag mdun dkyil 'khor gyi thugs ka nas ye shes kyi 'od zer lcags kyu lta bus reg pa tsam gyis skar mda' 'phangs pa bzhin drangs te bde ba can gyi zhing du sangs rgyas snang ba mtha' yas kyi thugs kar thim pas dbyer med du gyur :
ces dmigs /
byang bu bsreg pa ni /
mar me ye shes kyi me 'bar ba'i klong du thugs rje chen po rgyal ba rgya mtsho'i dkyil 'khor gyi lha tshogs skad cig gis bkra lam gyis gsal bar gyur pa la :
snyigs ma'i phung khams skye mched mchod pa'i tshul du phul bar gyur :
oM:
dmigs med snying rje'i bdag nyid che :
rgyal ba rgya mtsho'i lha tshogs la :
tshe 'das phung khams skye mched dang :
sha khrag rus pa'i tshogs mchod 'bul :
snang stong thabs shes yid dang chos :
phung khams dbang yul rtog tshogs kun :
yul dang dbang po gnyis med pa'i :
rdo rje'i dam tshig chen por bzhes :
dmigs yul gzung 'dzin 'khrul pa dang :
sdig sgrib bag chags thams cad bsregs :
ye shes snang ba rab 'bar bas :
byang chub mchog la 'god mdzad gsol :
bsnyen sgrub sngags dang gzungs sngags mthar /
tshe las 'das pa'i sdig ltung bag chags dang bcas pa thams cad sarba pA paM kle sha da ha na shAn+tiM ku ru swA hA:
zhes brjod cing snang rig dbyer med dgongs pa'i gding bskyed la bsreg
/bde smon gtso bor gyur pa'i theg chen bsngo smon rgyas par spel /
de lta bu'i cho ga tshad ldan du bsgrubs pa'i phan yon kyang /
gter gzhung las /
de ltar bgyis pas :
tshe 'das bla ma dkon mchog la dad pa dang :
dbang thob cing dam tshig ma nyams pa yin na nges par bde ba can du skye zhing :
mtshams med pa lnga byas pa lta bu'ang ngan song las thar nas mtho ris su skye ba dang :
thams cad kyang mthar thug byang chub mchog gi skal pa dang ldan par 'gyur ro :
zhes gsungs so //
tshad med thugs rje'i dpyangs thag 'phrul po ches //
srid mtshor sdug bsngal brgyas gtses 'gro ba kun //
skad cig gcig gis bde chen zhing du drangs //
byang chub spyod pa yongs su rdzogs byed shog
/ces rgyal rgyam rtsa gzhung du gshin po rjes 'dzin bya bar gsungs pa tsam las cho ga dngos gzhan la kha 'phangs pas /
'dir nyer mkho'i cha rkyen du rje gter chen bla ma nyid las bka' lung gi rjes su gnang ba zhus te yang gter pad+ma rgyal po las 'byung ba nyid gter kha rigs mthun pa'i phyir sngags tshig gi kha bsgyur phran bus brgyan te /
pad+ma gar dbang blo gros mtha' yas kyis rdzong sar bkra shis lha rtse'i chos grwar bgyis pa dge legs 'phel //
sarba dA mang+ga laM//

//
