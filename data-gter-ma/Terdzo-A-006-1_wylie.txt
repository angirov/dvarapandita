@#//
dpal rdo rje bdud rtsi rigs bzhi yongs rdzogs la bsten nas bdud rtsi sgrub pa'i khog dbub rdo rje nyi ma'i snang ba zhes bya ba bzhugs so //
na mo gu ru badzrAmr-ita ya /
rdo rje ye shes nyi ma'i snang ba las //
bde chen bdud rtsi'i thig ler rab shar bas //
gnyis rtog mun pa dbyings su sad mdzad pa //
bla ma he ru ka dpal des skyongs shig
/gsang rgyud kun gyi snying po'i bcud //
grub pa yongs kyi lam po che //
dam rdzas bdud rtsi'i dngos grub mchog
/sgrub pa'i lag len rnam gsal bya //
dpal rdo rje bdud rtsi bde ba chen po rigs bzhi yongs rdzogs la bsten nas bdud rtsi mchog gi dngos grub sgrub pa la /
thog mar gnas dus ston 'khor yo byad de phun sum tshogs pa lngas sgrub pa'i gzhi bzung ba rgyud dang man ngag las 'byung ba ltar tshul bzhin tshogs pa dang /
khyad par sgrub pa'i slob dpon rdo rje bdud rtsi yan lag can rtsa ba'i dkyil 'khor gyi bsnyen sgrub grangs thems pa dang /
yan lag gsum gyi sgo nas khrus rdzas /
bdug pa /
ma da na bcas legs par grub pa'i dbang du byas nas /
dam rdzas bdud rtsi sgrub pa dngos la gsum /
sngon 'gro'i rim pas las kyi gzhi dgod pa /
dngos gzhi yan lag bzhi ldan du sgrub pa /
rjes don gnyis mtha' rgyas su bya ba'o //
dang po la gsum /
sa chog
/mtshams gcod /
lhag gnas kyi rim pa'o //
dang po la'ang bzhi las /
thog mar sa brtag pa sgrub gnas rnying pa la mi dgos shing gzhan gsum phyag len du mdzad pa las /
gnyis pa sa bslang ba la'ang /
snang ba yul bdag las bslangs zin pa'i dbang du byas te /
mi snang ba sa bdag lha klu las bslang ba ni /
stabs gang bder bdag bskyed mchod pa sman raka gtor gsum /
rnam bdun phreng tshar du bsham /
dkyil 'khor gang du bya ba'i stegs bu'i dbus su me tog gi tshom bu gcig bkod pa'i mdun du sa lha'i gtor ma dkar zlum mdun du mtheb kyu dang ril bus mtshan pa bkod /
mthar byang shar du mtshams 'dzin gyi me tog nas brtsam ste chu gnyis nyer spyod lnga dang bcas pas g.yas su bskor /
gzhan yang /
nye bar mkho ba'i yo byad rnams tshogs par byas la /
thog mar bdag gi rnal 'byor ni /
tshig bdun gsol 'debs dang /
brgyud 'debs sngon du 'gro bas /
bdag bskyed ni /
gter gzhung gi skyabs sems /
mchod pa byin brlab /
lha bskyed nas bstod pa'i bar btang /
dmigs pa'i 'phro 'du bcas zhi khro'i bzlas pa brgya rtsa tsam bzla /
snod bcud 'od gsal sogs kyis bsdu ldang bya /
sa lha'i mchod gtor rnams /
oM badzra a mr-ita hU~M phaTaHkyis bsang /
oM swA b+hA ba sogs kyis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol pa bcas :
rab 'byams nam mkha' gang bar gyur :
oM badzra puSh+pe d+hU pe A lo ke gan+d+he nai wid+yA shab+da pU dza sa ma ye hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M:
gsum gyis brlab /
rang nyid dpal rdo rje bdud rtsi yum dang bcas pa'i skur gsal ba'i thugs ka nas 'od zer 'phros :
sa 'og nas sa'i lha mo 'khor dang bcas pa spyan drangs :
dgyes shing 'dzum pa'i mdangs phyung ste 'khod par gyur :
oM pr-i thI de wI nA ga b+hU mi pa ti sa pa ri bA ra i daM ba liM ta g+h+r-ih+Na b+hUny+dza ho :
zhes lan gsum gyis gtor ma 'bul /
oM badzra puSh+pe d+hU pe A lo ke gan+d+he nai bid+yA shab+da pra tIts+tsha swA hAs mchod /
hU~M:
dgongs shig dbang chen mnga' bdag bstan ma dang :
chu dang sa la gnas pa'i 'byung po kun :
bdag gis mchod cing bstod pas dgyes pa bskyed :
rin chen sa rin mchod gtor 'di bzhes la :
ko long ru nga phrag dog ma mdzad par :
zhi dang bkra shis bde legs bstsal du gsol :
ces gsol bas dgyes bzhin du gnang ba byin :
gats+tsha :
zhes brjod pas /
'od zer rin po che 'bar ba'i rnam pas sa'i gzhi der thim pas bkra shis pa'i gzi byin 'bar bar gyur :
ces bsgom /
gsum pa sbyang zhing gzung ba ni /
slar yang rang gi thugs ka nas hU~M 'bar ba dang bcas pa'i 'od zer gyis sa'i nyes skyon thams cad sbyangs :
sa gzhi gnyis su med pa'i ye shes nam mkha'i rang bzhin du gyur par bsam la :
hU~M gi glu blangs shing /
dz+nyA na b+hU khaM a a :
zhes brjod cing mnyam par gzhag go
/dbang mchog gi phur bu rta mgrin du gsal ba las 'od zer dmar po'i drwa bas phyogs kun khyab pas sa gzhi dbang du byas par bsam la :
oM pad+mAn+ta kr-ita ha ya grI ba ha ha hi hi hU~M hU~M phaT:
ces brjod cing phur bu dkyil 'khor gyi stegs bu'i nub byang du gdab bo //
bzhi pa bsrung zhing mtshams gcod pa ni /
bgegs gtor bshams la byin brlab bsngo ba rnams spyi mthun bya /
las gzhung ltar bka' bsgo /
drag sngags dang yungs thun gu gul dud pas bdug la bskrad /
srung mtshams gcod pa'i tshig brjod la srung 'khor brtan por bsgom mo //
gnyis pa mtshams gcad pa la gsum /
phyi nang gsang ba'o //
dang po phyi mtshams rgyal chen bzhi la bcol ba ni /
sgrub khang gi phyogs bzhir gom pa bdun cu rtsa bzhi'i sar tho bzhi brtsegs pa la rgyal chen so so'i sku'am sngags byang rgyal mtshan dang bcas pa btsug pa /
so so'i mdun du stegs gtsang mar gtor ma dkar zlum mdun du mtheb kyu ril bus mtshan pa re dang /
de'i mdun du g.yon phyogs nas brtsam pa'i chu gnyis nyer spyod lnga bcas bsham /
sgrub pa po rnams rol chas sogs ser sbreng gi tshul gyis sgrub khang nas don te shar gyi tho mdun du 'khod la /
mchod gtor rnams /
oM pad+mAn+ta kr-ita hU~M phaTaHkyis bsang /
oM swa b+hA ba sogs kyis sbyang /
thams cad stong nyid nam mkha'i ngang :
b+h+rU~M las rin chen snod nang du :
oM las phyi nang mchod pa'i tshogs :
so so'i lha mo'i rol pa bcas :
rab 'byams nam mkha' gang bar gyur :
oM badzra puSh+pe sogs nas /
shab+da pU dza sa ma ye hU~M:
zhes dang /
gtor gzhong rat+na'i gzhal yas su :
gtor ma 'dod yon phung por spungs :
oM AHhU~M ha hoHhrI:
lan gsum gyis brlab /
rang rdo rje bdud rtsir gsal ba'i thugs ka nas 'od zer 'phros pas ri rab kyi shar phyogs nas rgyal po chen po yul 'khor srung 'khor dang bcas pa spyan drangs te rten dang dbyer med par bzhugs par bsam la :
hU~M:
bdud rtsi gsang ba'i dkyil 'khor che'i :
mtshams kyi phrin las mdzad pa'i phyir :
mthu chen rgyal po yul 'khor srung :
'khor bcas 'dir gshegs brtan par bzhugs :
e h+ye hi :
badzra sa mA dza :
dzaHhU~M baM ho :
oM d+h+r-iSh+Ta rASh+TA ya swA hA:
sa pa ri bA ra i daM ba liM ta b+huny+dza ho :
lan gsum gyis gtor ma 'bul /
oM badzra puSh+pe d+hU pe A lo ke gan+d+he nai bid+yA shab+da pU dza ho :
ting 'dzin sngags rgyas byin brlabs pa'i :
mchod gtor bzang po 'di bzhes la :
bar chad bgegs tshogs srung ba yi :
rdo rje mtshams kyi phrin las mdzod :
rang sngags dang /
su pra tiSh+Tha sogs brjod la me tog 'thor /
shis brjod sh+lo ka gcig tsam bya ba 'gre
/de nas lho'i tho mdun du phyin la mchod gtor byin brlab /
rang rdo rje bdud rtsir gsal ba'i thugs ka nas 'od zer 'phros pas ri rab kyi lho phyogs nas rgyal po chen po 'phags skyes po 'khor dang bcas pa spyan drangs te rten dang dbyer med par bzhugs par gyur /
hU~M:
bdud rtsi gsang ba'i dkyil 'khor che'i :
mtshams kyi phrin las mdzad pa'i phyir :
mthu chen rgyal po 'phags skyes po :
'khor bcas 'dir gshegs brtan par bzhugs :
e h+ye hi :
badzra sa mA dza :
dzaHhU~M baM ho :
oM bai ru D+ha kA ya swA hA:
sa pa ri bA ra i daM ba liM ta b+huny+dza ho :
lan gsum /
oM badzra puSh+pe sogs nas /
shab+da pU dza ho :
ting 'dzin sngags rgyas byin brlabs pa'i :
mchod gtor bzang po 'di bzhes la :
bar chad bgegs tshogs srung ba yi :
rdo rje mtshams kyi phrin las mdzod :
rang sngags rab gnas shis brjod bya /
de nas nub kyi tho mdun du phyin la mchod gtor byin brlab /
rang rdo rje bdud rtsir gsal ba'i thugs ka nas 'od zer 'phros pas ri rab kyi nub phyogs nas rgyal po chen po spyan mi bzang 'khor dang bcas pa spyan drangs te rten dang dbyer med par bzhugs par gyur /
hU~M:
bdud rtsi gsang ba'i dkyil 'khor che'i :
mtshams kyi phrin las mdzad pa'i phyir :
mthu chen rgyal po spyan mi bzang :
'khor bcas 'dir gshegs brtan par bzhugs :
e h+ye hi :
badzra sa mA dza :
dzaHhU~M baM ho :
oM bi rU pak+ShA ya swA hA:
sa pa ri bA ra i daM ba liM ta b+huny+dza ho :
lan gsum /
oM badzra puSh+pe sogs nas /
shab+da pU dza ho :
ting 'dzin sngags rgyas byin brlabs pa'i :
mchod gtor bzang po 'di bzhes la :
bar chad bgegs tshogs srung ba yi :
rdo rje mtshams kyi phrin las mdzod :
rang sngags rab gnas shis brjod bya /
de nas byang gi tho mdun du phyin la mchod gtor byin brlab /
rang rdo rje bdud rtsir gsal ba'i thugs ka nas 'od zer 'phros pas ri rab kyi byang phyogs nas rgyal po chen po rnam thos sras 'khor dang bcas pa spyan drangs te rten dang dbyer med par bzhugs par gyur /
hU~M:
bdud rtsi gsang ba'i dkyil 'khor che'i :
mtshams kyi phrin las mdzad pa'i phyir :
mthu chen rgyal po rnam thos sras :
'khor bcas 'dir gshegs brtan par bzhugs :
e h+ye hi :
badzra sa mA dza :
dzaHhU~M baM ho :
oM bai shra ma NA ya swA hA:
sa pa ri bA ra i daM ba liM ta b+huny+dza ho :
lan gsum /
oM badzra puSh+pe sogs nas /
shab+da pU dza ho :
ting 'dzin sngags rgyas byin brlabs pa'i :
mchod gtor bzang po 'di bzhes la :
bar chad bgegs tshogs srung ba yi :
rdo rje mtshams kyi phrin las mdzod :
rang sngags rab gnas shis brjod bya /
sgrub pa po gcig sgrub lta bu'i spros pa bsdu ba'i skabs /
phyi sgo'i drung du rgyal chen bzhi phyogs bsdus kyi tho btsug
/mchod gtor bsham /
raM yaM khaM gis bsang /
rang nyid rdo rje bdud rtsi yi :
thugs nas 'od zer 'phros pa yis :
mchod gtor 'dod yon phung por bsgyur :
rgyal chen 'khor bcas spyan drangs bsam :
oM AHhU~M ha hoHhrI:
lan gsum /
hU~M:
bdud rtsi gsang ba'i dkyil 'khor che'i :
mtshams kyi phrin las mdzad pa'i phyir :
mthu chen rgyal po chen po bzhi :
'khor bcas 'dir gshegs brtan par bzhugs :
e h+ye hi :
badzra sa mA dza :
dzaHhU~M baM ho :
zhes drangs bstim byas la /
oM d+h+r-iSh+Ta rASh+TA ya swA hA:
oM bai ru D+ha kA ya swA hA:
oM bi ru pak+ShA ya swA hA:
oM bai shra ma NA ya swA hA:
sa pa ri bA ra i daM ba liM ta b+huny+dza ho :
lan gsum gyis gtor ma 'bul /
oM badzra puSh+pe d+hU pe A lo ke gan+d+he nai bid+yA shab+da pU dza ho :
zhes mchod /
ting 'dzin sngags rgyas byin brlabs pa'i :
sogs kyis phrin las bcol /
brtan bzhugs shis brjod byas pas grub bo //
gnyis pa bar mtshams la gnyis las bgegs la phur bus gdab cing mnan pa ni /
dug shog la dam sri'i ling+ga bya mchu can yan lag lcags sgrog gis bsdams pa'i snying gar dza tri [<!TCC Tibetan character 4,146 undefined in unicode!>] kha sprod mthar mgrin pa nas brtsam ste mgo phyir bstan pas /
ya ma dam sri gaM pa ri mA ra ya dzaHdzaHnan :
tri'u tri'u mA ra ya na ma sho dzaHkhug nan :
zhes dang gzugs kyi mthar yig mgo nang du bstan la /
dus drug dang bcur rgyu ba'i nyul le dam sri rgyal 'gong 'byung po'i tshogs dang bcas pa'i lus ngag yid gsum mthu stobs thams cad non cig :
bskal pa ma stongs kyi bar du ma ldangs shig :
oM laM hU~M laM stam+b+ha ya nan :
zhes pa rnams kyi mthar dza khrom gyis bskor ba bris la /
'grub na sgrub pa'i snga nyin lta bur phur pa sogs drag po'i phrin las btang ba'i tshogs tha ma'i gdab kha dang 'brel bar bkug bstim grangs mang byas la thun gdab /
'dre lteb tu bcag cing tshon skud kyis bcing /
thod ngan nam khyi thod lta bur bcug
/phung res dril la rtsang gis gzer ba'i mnan chas byas /
sgo drung du dong gru gsum brus pa la bkod /
de tsam mi 'grub pa'i skabs ling+ga dong nang du bting /
gzhan gser skyems chas /
rdo thun /
sAts+tsha nag po /
ro g.yam la ri gling dang rgya gram bris pa /
me chu /
rlung g.yab /
skyer phur rnams 'du byas nas /
slob dpon gyis gser skyems thogs la /
raM yaM khaM/
oM AHhU~M ha hoHhrIH
gsum gyis byin brlabs la /
hU~M/
rig 'dzin rtsa brgyud bla ma dam pa dang //
bde gshegs zhi khro rab 'byams dkyil 'khor lha /
khyad par rdo rje bdud rtsi'i lha tshogs rnams //
gser skyems 'di bzhes rnal 'byor mthu dpung skyed //
ma mgon lcam dral dam can rgya mtsho'i tshogs //
dregs pa'i sde dpon sum cu yab yum sras //
bka' nyan bran g.yog mngag gzhug bcas rnams kyis //
gser skyems 'di bzhes rnal 'byor mthu dpung skyed //
sngags 'chang bdag gi rigs kyi srung ma dang //
sa phyogs 'di sogs yul gzhi gnas kyi bdag
/lo zla zhag dus tshes la dbang ba'i lhas //
gser skyems 'di bzhes rnal 'byor mthu dpung skyed //
ces pa'i tshig mtshams gsum por gser skyems 'bul /
oM badzra hU~M kA ra hU~M phaTaH
bdag nyid skad cig gis khro bo'i rgyal po rdo rje hU~M mdzad 'jigs su rung ba'i skur gyur /
e yaM raMH
dz+wa la raMH
brub khung yangs shing gting zab pa'i nang du tri las dam sri pho mo gzugs rid cing nyam thag pa'i lus can du gyur /
na mo dkon mchog gsum la phyag 'tshal lo //
dkon mchog gsum gyi bka' bden pa dang /
chos nyid rnam par dag pa'i bden pa dang /
chos can rgyu 'bras bslu ba med pa'i bden pa dang /
khyad par du dpal chen he ru ka rdo rje bdud rtsi'i dkyil 'khor gyi lha tshogs rnams kyi bka' bden pa dang /
sprul pa yang sprul phyag brnyan dang bcas pa rnams kyi bden pa dang /
bden pa chen po'i byin gyi rlabs kyis dngos grub la bar du gcod pa'i ya ma dam sri mtshan ma rdzas kyi rten 'di la mchis par gyur cig
/tri yaM dzaH
tri badzra ang+ku sha dzaH
dzaHhU~M baM hoH
lan gsum gyis dgug gzhug byas la /
skyer phur snying khar gdab cing /
hU~M:
rdo rje bdud rtsi hU~M mdzad che :
stod ni khro rgyal 'jigs pa la :
sku smad phur bu'i dbal ldan pas :
sgrub la 'tshe ba'i snying khar gdab :
oM badzra hU~M kA ra badzra kI li kI la ya sarba big+h+nan mA ra ya phaT:
ces dang /
spros pa rgyas pa'i skabs /
hU~M:
ma rig gti mug rgyu las byung :
chags sdang nyon mongs drag po'i gzugs :
dam sri bya ba'i las ngan khyod :
sngon yang sgrub la bar du bcad :
da yang gnod pa rtsom la 'dun :
de phyir snying rje khros pa yi :
ye shes rdo rje lcags kyus dgug :
thar med e yi dbyings su mnan :
me chu rlung gi phyag rgyas btab :
rdo rje'i gar gyi bro brdungs pas :
byang chub mchog sems ma bskyed bar :
nam yang ldang ba'i skabs med do :
oM badzra hU~M kA ra hU~M phaT:
ya ma dam sri sgrub pa la bar du gcod pa thams cad stam+b+ha ya laM nan :
bsdu na 'di ma brjod kyang chog
/gang ltar rol chen 'og sas byib /
me chu rlung gis rgyas gdab /
ro g.yam la gling bzhi dang rgya gram bris pas kha bcad /
sum+b+ha ni sogs hU~M bzhi'i sngags brjod cing thams cad lag pa lu gu rgyud du sbrel la /
hU~M hU~M:
rdo rje khro bo'i gar mdzad pas :
rkang mtheb sen mo'i khyon gyis kyang :
tshangs pa'i yul sa non bgyid na :
bar chad bgegs la smros ci dgos :
oM badzra hU~M kA ra badzra kI li kI la ya sarba big+h+nAn satwaM b+ha ya hU~M hU~M:
zhes brjod do //
de nas sgo byang gdags pa ni /
lcags sam drag po'i shing gi phur bu la hU~M mdzad kyi las sngags bris pa'i byang bu dang dar nag gi cod pan btags pa nang gi sgo gong du bkod /
mchod gtor bshams la byin brlab /
rten bsang sbyang /
stong pa'i ngang las pad+ma dang nyi ma'i gdan la hU~M yig mthing nag las 'od zer 'phro 'dus yongs su gyur pa las khro bo'i rgyal po hU~M kA ra mthing nag zhal gsum g.yas dkar g.yon dmar ba /
gtum zhing khro la bzhad pa'i nyams can /
phyag drug gi dang po gnyis bgegs 'dul gyi phyag rgya /
bar pas mda' gzhu bkang zhing /
tha ma gnyis kyis rang 'dra'i yum ma mA ki'i rgyab nas 'khyud cing nu ma gnyis 'dzin pa /
stag sham sbrul dang rus pa'i rgyan can /
zhabs gnyis kyis lha chen pho mo mnan cing me phung gi dbus na 'gying ba /
yab yum snyoms par zhugs pa'i sgras ye shes pa spyan drangs te thim par gyur /
oM badzra a mr-ita sa ma ya ho :
sa ma ya satwaM:
oM badzra hU~M kA ra hU~M e h+ye hi badzra sa mA dza :
dzaHhU~M baM hoH
zhes bskyed cing bstim pa la /
oM badzra hU~M kA ra sa pa ri bA ra i daM ba liM ta b+hUny+dza ho :
lan gsum /
oM shrI he ru ka puSh+pe d+hU pe A lo ke gan+d+he nai bid+yA shab+da AHhU~M:
hU~M:
rdo rje ye shes bdud rtsi che :
hU~M gi sgra mdzad bgegs dpung 'dul :
khro rgyal chen po 'dir bzhugs la :
srung ba mtshams kyi phrin las mdzod :
ces mchod gtor 'bul zhing phrin las bcol /
su pra tiSh+Thas brtan bzhugs bya zhing shis brjod bya'o //
gsum pa gsang mtshams ni /
rtsa gzhung du snod bcud byin rlabs tsam las ma gsungs pas gcig sgrub sogs la 'og gi
/rang nyid rdo rje khrag 'thung sogs la 'jug pas chog la /
tshogs sgrub spros rgyas kyi skabs spyi mthun khro bcu rol pa'i phur gdab ni /
dkyil 'khor gyi stegs bu'i phyogs mtshams brgyad shar nub gnyis kyi phyi rnams su phur gdan gru gsum bcu bkod /
slob dpon dkyil 'khor gyi shar du phyogs nas 'khod pa'i mdun du seng ldeng gi phur bu tsan+dan dmar pos kha dog bsgyur zhing rtse mor cod pan bcings pa bcu 'bru snod du bzhag la /
rang nyid rdo rje bdud rtsi he ru kar gsal ba'i thugs ka nas ye shes bcu'i rang bzhin hU~M 'bar ba dang bcas pa spros :
phur bu rnams la thim pas stod khro bo la smad phur bu'i rnam pa can dam tshig dang ye shes dbyer med du gyur par bsam la :
slob dpon gyi phyag g.yas tho ba dang g.yon pas phur bu thogs la stangs stabs dang bcas /
steng gi phur bu shar gyi shar du gdab la /
hU~M:
dbang chen kun la dbang sgyur ba'i :
skye la dbang mdzad hU~M kA ra :
steng gi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha hU~M kA ra hU~M gardza gardza sarba duSh+TAn mA ra ya hU~M hU~M phaT:
shar nas phyogs bzhir g.yas skor du gdab la /
hU~M:
dbang chen kun la dbang sgyur ba'i :
yo byad dbang mdzad rnam par rgyal :
shar gyi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha bi dza ya hU~M ha na ha na sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
tshe la dbang mdzad gshin rje'i gshed :
lho yi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha ya mAn+ta ka hU~M pa tsa pa tsa sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
chos la dbang mdzad rta mchog dpal :
nub kyi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha ha ya grI ba hU~M hu lu hu lu sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
las la dbang mdzad bdud rtsi 'khyil :
byang gi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha a mr-ita kuN+Da lI hU~M ts+tshin+d+ha ts+tshin+d+ha sarba duSh+TAn mA ra ya hU~M hU~M phaT:
byang shar nas mtshams bzhi g.yon skor du gdab la /
hU~M:
dbang chen kun la dbang sgyur ba'i :
rdzu 'phrul dbang mdzad khams gsum rgyal :
byang shar mtshams su bzhugs nas kyang :
gsang ba mtshams kyi las mdzod cig :
oM badzra kro d+ha trai lokya bi dza ya hU~M b+hin+da b+hin+da sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
sems la dbang mdzad 'dod pa'i rgyal :
nub byang mtshams su bzhugs nas kyang :
gsang ba mtshams kyi las mdzod cig :
oM badzra kro d+ha a pa rA dzi ta hU~M tiSh+Tha tiSh+Tha sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
mos la dbang mdzad mi g.yo mgon :
lho nub mtshams su bzhugs nas kyang :
gsang ba mtshams kyi las mdzod cig :
oM badzra kro d+ha Ar+Ya a tsa la hU~M b+han+d+ha b+han+d+ha sarba duSh+TAn mA ra ya hU~M hU~M phaT:
hU~M:
dbang chen kun la dbang sgyur ba'i :
ye shes dbang mdzad dbyug sngon can :
shar lho'i mtshams su bzhugs nas kyang :
gsang ba mtshams kyi las mdzod cig :
oM badzra kro d+ha nI la daN+Da hU~M da ha da ha sarba duSh+TAn mA ra ya hU~M hU~M phaT:
'og phur nub kyi nub tu gdab la /
hU~M:
dbang chen kun la dbang sgyur ba'i :
smon lam dbang mdzad stobs po che :
'og gi phyogs su bzhugs nas kyang :
gsang ba mtshams kyi las mdzod cig :
oM badzra kro d+ha ma hA ba la hU~M s+pho Ta s+pho Ta sarba duSh+TAn mA ra ya hU~M hU~M phaT:
ces pa ni spros bcas kyi phyag len dang 'brel ba'i skabs cung zad rgyas par spros pa yin la /
gcig sgrub lta bu'i spros pa bsdu ba'i skabs /
hU~M:
dbang chen kun la dbang sgyur ba'i :
dbang bcu'i bdag nyid khro bo bcu :
dkyil 'khor phyogs bcur bzhugs nas kyang :
gsang ba mtshams kyi las mdzod cig :
hU~M hU~M hU~M hU~M hU~M hU~M hU~M hU~M hU~M hU~M badzra kro d+ha sarba duSh+TAn mA ra ya hU~M hU~M phaT:
ces pas 'thus shing 'di'i skabs su hU~M bcu po re re bzhin badzra kro d+ha sogs sbyar na legs so //
gang ltar mthar /
bgegs kyi gtso bo phyogs skyong bcu'i snying gar phur pa'i dbal gyis gzir te sku dang 'od zer sprul pa'i pho nyas bar du gcod pa thams cad tshar bcad par gyur :
ces bsgom /
rtsa gzhung dngos bstan gsang ba snod bcud byin brlabs ni /
rang nyid rdo rje khrag 'thung che :
mA ma kI dang mnyam sbyor ba :
snyoms zhugs rjes chags 'od dang sgras :
rgyal ba mchod cing thugs dam bskul :
'jig rten g.yos shing nyon mongs sbyangs :
khams gsum dregs pa dbang med bkug :
zhal du zhugs shing lte ba nas :
ye shes me yis snyigs ma bsregs :
dwangs ma byang sems bdud rtsi dang :
lhan cig yum gyi mkha' ru 'khyil :
de las char ltar babs pa yis :
snod bcud dngos 'dzin dri ma sbyangs :
he ru ka yi zhing du gyur :
byang sems dkar dmar chang dang sbyar ba phyogs kun tu 'thor la /
hU~M:
rdo rje khrag 'thung yab dang yum :
mnyam par sbyor ba'i byang chub sems :
'jig rten dregs pa btul ba'i bcud :
'khor 'das srog gi dwangs ma yi :
snod bcud gzung 'dzin yongs su sbyangs :
bar chad bdud bgegs chos dbyings thims :
ma 'gags rol pa chen po las :
phyi snod 'og min mchog gi zhing :
nang bcud he ru ka yi lha :
sgyu 'phrul rgyan du 'bar gyur cig :
oM badzra a mr-ita dz+wa la dz+wa la b+h+yo hU~M hU~M phaT:
de nas dkyil 'khor stegs bu la bdud rtsi 'khyil pas bsgrubs pa'i khrus chab sbreng la /
rang nyid rdo rje bdud rtsi 'khyil ba'i skur gyur /
hU~M:
rdo rje bdud rtsi 'khyil ba yi :
byang chub sems kyi sprin chen po :
rtog pa'i dri ma zhi ba dang :
de nyid bde chen snod gyur cig :
oM AHhU~M swA hA badzra a mr-ita kuN+Da lI hU~M hU~M:
zhes chag chag gdab bo //
gsum pa lhag gnas la /
lha /
bum pa /
slob ma lhag par gnas pa gsum las phyi ma gnyis dbang bskur yongs rdzogs dang 'brel bas skabs 'dir mi dgos /
spro na dbang chog tu blta /
dang po ni /
lha la snyan gsan dbab pa ste /
rdul tshon gyi skabs su /
ye shes dang las kyi thig btab nas lha gnas nges par bya dgos kyang dkyus su ras bris kyi dbang du byas te /
dkyil 'khor gyi stegs bu'i steng du me tog gcal du bkram /
chu gnyis nyer spyod g.yas skor dang /
mdun rgyab gang bder sman raka gtor gsum bshams la sa chog mtshams gcod rnams dang zhag gis bar chod na bdag bskyed bzlas pa dang bcas pa bya /
nyin gcig la sbrel na mi dgos /
las byang ltar mchod pa byin brlab /
rang gi thugs ka nas ye shes kyi 'od zer 'phros /
mkha' khyab tu bzhugs pa'i bcom ldan 'das rdo rje bdud rtsi bde ba chen po'i lha tshogs rnams spyan drangs /
dkyil 'khor gyi gzhi la bzhugs par gyur /
hU~M:
rdo rje nyi ma las byung ba :
sogs las gzhung ltar spyan drang /
sngags tsam gyis bzhugs su gsol /
phyag mchod bstod pa'i bar btang /
'dod gsol sh+lo ka mi dgos /
rdor dril dang spos thogs la /
oM:
rdo rje bdud rtsi bcom ldan 'das :
dgyes pa chen po'i lha tshogs kyis :
sa gzhi yongs su dag pa dang :
bdag dang slob mar byin brlab gsol :
oM badzra a mr-ita ma hA su kha sa ma ya satwaM:
zhes dbyangs dang bcas brjod pa'i mthar /
zhes gsol dgyes pas zhal bzhes shing :
dga' ba'i sgrar bcas sa la thim :
bde ba chen po'i rang bzhin gyi :
ye shes gzi byin 'bar bar gyur :
ces pa'i don bsgom /
'dir bdag bskyed yod skabs bsdu ldang dang bsngo smon bya'o /
!
/rtsa ba'i gnyis pa dngos gzhi la gnyis /
sbyor ba nyer bsdog
/dngos gzhi yan lag bzhis nyams su blang ba'o //
dang po la'ang gsum /
sgrub pa'i rten bsham pa /
sgrub pa po gnas su dgod pa /
bar chad bsal cing byin dbab pa'o //
dang po la gnyis las /
rten gyi yo byad lhag par gnas pa ni /
stegs bu la khrol sgrub kyi dkyil 'khor pad+ma 'dab bzhi dbus mthing /
shar dkar /
lho ser /
nub dmar /
byang ljang gu mu khyud dang bcas pa rdul tshon gyis bris pa'am ras bris bting /
ye shes lnga'i don mtshon par bsam la /
oM badzra pany+tsa dz+nyA na maN+Dal AHhU~M:
zhes lan gsum brjod /
sman snod ka pA la mtshan ldan lnga'i nang du gtso bo sha lnga bdud rtsi lnga gter byon nam gong ma'i phabs rgyun sel med can /
a ru ra gtso bor gyur pa'i rgya bod kyi sman sna khrol bu tshogs tshad ro dang kha dog sogs kyi dbye bas rigs lngar phye ba'i tshul 'di nyid kyi gzhung dang phyag len mthong brgyud zhib mo'i blo gros kyis brgyan te thod snod lngar gtams la dbus mthing sogs phyogs mdog gi dar sna lngas bkab la tshon skud sna lngas rgya gram du bcing /
der ma shong na 'phros rnams ka To ra lta bu'i snod gtsang che legs nang du blugs la re zhig dkyil 'khor gyi mdun stegs su bsgrig
/sgrub chen spyir dgos pa'i yo byad /
sku gsung thugs rten /
gtor chen mchod rdzas /
dkyil 'khor gyi rgyan dang sgab skor /
lde gu'i skabs su mkho ba'i chu chang phabs sogs kyang nye bar bsdogs la /
snga ma dang zhag gis bar chod na thog mar bdag bskyed bzlas pa'i bar du btang nas stong tshigs 'bul /
de nas slob dpon dkyil 'khor dang zhal sprod kyis stegs bur 'khod /
hU~M mdzad kyi nga rgyal bcas /
de'i bdug pas sman thod sogs bdug la /
hU~M:
nga ni rdo rje hU~M kA ra :
'jig rten 'di na su yang rung :
sgrub la bar du gcod pa yi :
ma rungs 'byung po bgegs rigs kun :
nga yi bka' las 'da' ma byed :
byer cig dengs shig gzhan du song :
gal te bka' las 'da' byed na :
rdul phran bzhin du brlag par 'gyur :
oM badzra hU~M kA ra hU~M phaT:
sarba big+h+nAn b+han+d+ha b+han+d+ha ha na ha na da ha da ha u tsaT+TA ya u tsaT+TA ya hU~M hU~M phaT:
ces drag tu brjod /
rol mo dang yungs thun brab /
bdug pa'i sprin khro bo'i tshogs kyis bgegs rnams rgyang ring du bskrad /
rdo rje'i rwa gur gyis bsrung bar mos /
bdud rtsi 'khyil ba'i nga rgyal bcas de'i khrus rdzas sbyar ba'i bum chus me long ngos su khrus bya zhing /
oM:
rdo rje gsum gyi ye shes chu :
bdud rtsi 'khyil ba'i rang bzhin gyis :
gdon bgegs mi gtsang dri ma sogs :
mi mthun phyogs kun zhi gyur cig :
oM badzra a mr-ita kuN+Da lI sho d+ha ne sho d+ha ne bi sho d+ha ne hU~M swA hA:
gdon bgegs 'byung po'i kha rlangs mi gtsang ba'i dri ma thams cad shud+d+he shud+d+he bi shud+d+he shAn+tiM ku ru swA hA:
sngags lan gsum brjod la bkru
/slar dzapa? dbyangs bya ba'i skabs su rdo rje slob dpon dril spos 'dzin pa dang /
rdo rje gzungs mas dar lam gyis sna drang /
rdo rje rgyal tshab pas thod pa rnams dar gyi 'do li la dbus kyi thod pa btegs pa dang /
las byed pa gzhan rnams kyis khrol bu'i snod sogs rim par thogs pa'i ser sbreng gis dkyil 'khor la g.yas skor lan gsum byas nas mdun du 'khod de dbyangs dang bcas pas /
hU~M:
dur khrod gsang ba mchog gi dkyil 'khor du :
dam rdzas rtsa ba brgyad dang yan lag stong :
'bras bu sku gsung thugs su rab sbyar nas :
dug lnga ma spangs sku gsum lhun gyis grub :
dbyings nas spyan drangs sangs rgyas skur bskyed de :
phyogs bcu dus gsum 'phags pa mchod pa dang :
rnal 'byor dbang phyug thugs dam bskang ba'i phyir :
gsang ba mchog gi dbus su bzhugs su gsol :
oM sarba pany+tsa a mr-ita sa ma ya tiSh+Tha lhan :
zhes dkyil 'khor steng ngam 'phrul stegs byas pa'i dbus su gtso bo'i thod pa dpral ba mdun la bstan pa dang /
phyogs bzhi'i thod pa dbus su bstan te bkod /
khrol bu'i snod gzhan yod na thod pa'i 'og tu bzhag pa stabs bde /
de nas sku gsung thugs rten sogs sgrub rten mchod rdzas gzhan rnams rim par bkod la /
hU~M:
rdo rje bdud rtsi bde ba chen po'i mchog :
he ru ka dpal sku gsung thugs kyi rten :
sman raka gtor gsum dug gsum dbyings su mchod :
tshogs kyi 'khor los rtog tshogs ye shes rol :
shes rab ral gris bdud bzhi dbyings su bsgral :
phur bu rnams bzhis skye rga na 'chi 'joms :
mda' bzhi tshad med rnam bzhis 'gro ba 'dul :
me long ye shes bzhi ldan rang ngo sprod :
tshon skud drwa bas rgyud lnga gnas nas 'dren :
gzhung bzhin dkyil 'khor ma nyams ma 'dres gsal :
'gro ba 'dul ba'i dkyil 'khor ngo mtshar che :
dar gur khyab pa'i sems can thugs rjes skyabs :
stag sham gang la dpa' rnams spyod par mdzad :
dz+nyA na maN+Dal sarba b+h+rU~M:
zhes dang /
bzlas sngags gnyis kyi mthar /
sa ma ya tiSh+Tha lhan :
ces btags pa brjod la /
lding khri gong mar sku gsung thugs rten /
rgyab ngos su gtor chen rgyan spros can /
dkyil 'khor gyi rdor rwa'i steng khro bcu'i phur pa /
mtha' skor shar du mchod yon nas brtsam ste chu gnyis nyer spyod mtshams 'dzin bcas /
phyogs bzhir ral gri bzhi /
mtshams bzhir mda' dar me long can bzhi btsugs pa tshon skud kyi drwa bas sbrel /
gzhan yang zur bzhir rgyal mtshan bzhi /
logs bzhir 'phan bzhi /
dar gyi drwa phyed sogs so so'i phyag len las 'byung ba ltar go rim ma 'khrugs pa mdzes shing brjid chags pa dang /
steng na dar gyi gdugs phub /
gsham du stag gzig gi sgab dkris kyis bskor /
dkyil 'khor mdun rgyab gang bder mchod gtor kha zas bzang dgus brgyan pa'i g.yas g.yon chos gter srung ma spyi dang bye brag gi gtor 'bul /
chad brtan rgyun bzhag
/rgyun gso'i chu gnyis nyer spyod phreng tshar /
phyi mchod brgya rtsa sogs mtha' skor stegs bu rim pa can la go rim ma 'chol bar bkod de /
bla med mchog gi mchod pa dam pa ni //
ye shes lnga yi 'od zer rnam par 'phro //
'dod pa'i yon tan lnga yis rab brgyan te //
dam tshig bzhin du ci bder bzhes su gsol //
zhes dang nam mkha' mdzod kyi sngags rgya lan gsum gyis byin brlab /
gzhan yang nyin re bzhin 'bul rgyu'i chos srung gtor spungs /
chad mdo /
brtan ma /
tshogs kyi yo byad kyis mtshon phrin las la dgos pa rnams dang /
yungs dkar sogs thun rdzas rnams kyang 'du bya /
slob dpon gyi mdun g.yon nas brtsam ste nang mchod /
rdor dril /
DA ma ru /
las bum /
lcags phur dar nag gi cod pan can stegs bcas /
me tog gi snod /
g.yab dar dmar nag khra bo rnams bzhag go
/gnyis pa tshogs sgrub las la 'jug rung gi bya ba sgrub pa po rnams mnga' gsol zhing gnas su dgod pa ni /
rgyal thebs kyis dbyangs bor len dang las kyi rdo rjes thod chang mar zed can tshig bstun so sor drang ba sogs lag len mthong rgyun ltar byas la /
hU~M:
sangs rgyas gdung 'tshob rdo rje rgyal po nyid :
sku gsung thugs dang yon tan phrin las rdzogs :
dug lnga rtsad gcod dngos grub kun 'byung gnas :
ston pa'i sgron mer mnga' gsol dgyes par bzhugs :
zhes re re bzhin skyems drang ba thams cad la 'gre /
hU~M:
bla ma'i gdung gsob sku gsung thugs kyi sras :
dam chos char 'beb tshe dang bsod nams spel :
dbang bskur phrin las rnam bzhi mthar phyin pa :
rgyal thebs ston pa mnga' gsol dgyes par bzhugs :
gnyis med bde skyed mtshan nyid rab tu bzang :
kun bzang yum du mnga' gsol dgyes par bzhugs :
phyi nang mtshams gcod bar chad thams cad srung :
rdo rje mtshams par mnga' gsol dgyes par bzhugs :
phrin las gzhung srong gzugs phung lha la stob :
rdo rje ging chen mnga' gsol dgyes par bzhugs :
dngos grub bgegs gnyis dus kyi drod tshad mkhyen :
rdo rje spyan par mnga' gsol dgyes par bzhugs :
phud gtsang bgos mkhan nang ma bya byed mkhas :
phyi ging phyag tshang chen por mnga' gsol lo :
g.yos mkhan chad lhag med cing gtsang sbra ldan :
rdo rje byan mor mnga' gsol dgyes par bzhugs :
gsal dag dzapa? mkhas yi dam brtson par bsgrub :
gser phreng mched rnams mnga' gsol dgyes par bzhugs :
kun gyi bka' bsgrub phyi yi nyul le skrod :
rdul phyags skyes bu mnga' gsol brtan par bzhugs :
zhes pas so sor mnga' gsol zhing rang gral du dgod do //
tshogs sgrub skabs sngar dkyil 'khor du ma zhugs pa'i mched gsar bu la bsre bsnan dang dam tshig dbog pa /
rdor dril byin brlab sogs spro na sgrub khog spyi ltar bya /
gcig sgrub la mnga' gsol man chad mi dgos so //
gsum pa bar chad bsal zhing byin dbab pa la /
dang po bar chad bsal ba ni /
slob dpon dang rgyal thebs sogs dkyil 'khor shar phyogs su 'khod /
sgrub mched gzhan rnams rang gral du bzhengs /
zhwa chos rol mo sogs gzi byin bskyed /
rang nyid skad cig gis rdo rje hU~M mdzad khro bo'i rgyal po 'jigs su rung ba'i skur gyur /
rdor slob kyis phur bu phyogs mtshams kun tu 'dril la /
gzhung gi khrol sgrub skabs su byung ba'i /
hU~M:
nga ni rdo rje hU~M kA ra :
sogs sngags bcas brjod /
hU~M sgra drag tu sgrog cing 'bar ba'i lta stangs /
rdo rje'i bdug pa /
yungs thun brab la dkyil 'khor bskor /
gnyis pa ye shes gzi byin dbab pa ni /
dkyil 'khor gyi shar phyogs su 'khod /
dar sna'i g.yab mo thogs /
dri zhim pa'i spos bsreg
/las rdor gyis bsgrubs pa'i ma da na chang dang sbyar ba 'thor la /
rang nyid skad cig gis rin chen bdud rtsi mA ma kI'i skur gsal ba'i thugs ka nas spros pa'i 'od zer gyis /
rtsa gsum chos srung sman gyi lha dang drang srong rig 'dzin thams cad kyi thugs dam bskul te mdun gyi nam mkhar sprin gtibs pa ltar byon nas bzhugs shing byin gyis rlob par gyur /
ces bsgoms la dbyangs rol bcas /
hU~M:
mkha' ltar khyab pa'i zhing khams nas :
sogs brjod /
hU~M sgra bcas dkyil 'khor bskor cing nam mkha'i lha tshogs dkyil 'khor la bstim /
zhi drag gi dzapa? dbyangs lan gsum dang /
bdag bskyed bsdu ldang bsngo smon bcas bya'o /
!
/gnyis pa bdud rtsi mchog sgrub dngos gzhi la lnga /
bsnyen pa /
nyer sgrub /
sgrub pa /
sgrub pa chen po /
de dag gi dus tshad bshad pa'o //
dang po ni /
bdud rtsi 'khyil ba la bsten nas khrol bur bsgrub pa ste /
tshig bdun dang brgyud 'debs gnas bdag la gtor ma gtang ba sngon du 'gro bas /
long skabs yod cing lcogs na gu ru bde ba chen po'i las byang tshogs mchod bcas nangs re bzhin btang grub na legs /
long khyab med na chad skyon mi 'byung /
gang ltar bdud rtsi'i las gzhung gi skyabs sems tshogs gsag
/bgegs gtor btang zhing bka' bsgo mtshams gcod nas bzung mthar chags su btang la /
zhi drag bzlas pa sum brgya re tsam gyi mthar stong tshigs phul la bdag bskyed grub par bya /
de nas mchod kha gsos la /
hU~M:
gnas yul dur khrod rol pa'i zhing :
sogs kyis byin brlab /
mdun rten bsang sbyang /
stong pa'i ngang las skad cig gis :
snod ni pad+ma b+hany+dza che :
sogs kyis khrol bu'i dkyil 'khor bskyed /
hU~M:
bde gshegs rnams ni thams cad kyi :
ye shes rdo rje bdud rtsir 'khyil :
sgrib gnyis dri ma sbyong mdzad lha :
'dir ni yang dag nye bar mdzod :
oM badzra a mr-ita kuN+Da lI e h+ye hi :
badzra sa mA dza :
zhes ye shes pa spyan drang /
hU~M:
rdo rje dga' ba rnam pa bzhi'i :sogs kyis dam tshig 'khor lor bstim zhing dbang bskur rgyas gdab phyag mchod rnams bdud rtsi'i phrin las ltar la /
bstod pa ni /
hU~M:
gang zhig dran pa tsam gyis kyang :
'jig rten gsum po g.yo bar mdzad :
dag pa'i bdud rtsi'i mchog chen stsol :
don kun sgrub la phyag 'tshal bstod :
ces brjod /
g.yon pa'i mtheb srin gyis gzung thag blangs la /
rang gi thugs nas sogs kyi dmigs gnad dang /
dzapa? dbyangs lan gsum byas la /
rtsa ba'i bzlas pa ci 'grub dang /
thun mthar las sbyor gyi bzlas pa bya /
thun pa rnams kyis kyang sngags rgyun blangs te nyin mtshan du sngags sgra ma chad pa dgos la /
de'ang zhag grangs nyung na rtsa sngags las sngags sbrel ma'i thun bzung na legs so //
thun mthar dbyangs gsal yig brgya rten snying rnams kyis lhag chad kha bskang zhing byin rlabs kyi rgyun brtan par byas la stong tshigs phul /
gzhung las /
thun drug tshogs kyi mchod pa bya //
zhes gsungs pa las nyin mtshan thun drug re re bzhin tshogs mchod grub na gal che bas las gzhung gi tshogs byin brlab nas smon lam gyi bar btang la tshogs mchod tsam bya /
de nas chas dang yo byad gong smos ltar byas te bgegs la phur gdab dang thun brab cing byin dbab pa'i mthar sngags sbrel ma'i dzapa? dbyangs lan gsum byas pas thun dang po grub /
thun gnyis pa la /
mdun mchod kha gsos te byin brlab /
bdag bskyed bskyar mi dgos pas mdun dkyil bskyed bzlas /
tshogs mchod bgegs bskrad byin 'beb kyi bar gong bzhin bya /
'di skabs sogs su byin 'beb rgyas pa mi lcogs na /
'phags mchog thugs rje'i dus la bab /
khyad par bstan pa'i dus la bab //
mthu rtsal dbyung ba'i dus la bab //
byin gyis rlob pa'i dus la bab //
dbang mchog skur ba'i dus la bab //
dngos grub stsol ba'i dus la bab //
mthu chen bdud 'dul bcom ldan 'das //
byin chen byin phob bcom ldan 'das //
dbang chen dbang skur bcom ldan 'das //
dngos grub mchog stsol bcom ldan 'das //
bdag cag las 'bras mchis par mdzod //
ces dang /
sngags mthar /
oM dz+nyA na A be sha ya AHra ra ra ra tsA la ya tsA la ya AHha dz+haiM:
ha dz+haiM:
zhes pa tsam gyis 'thus /
thun gsum par yang de dang mtshungs pa las bzlas pa grub nas stong tshigs phul ba'i 'phros su /
bka' gter srung ma'i gtor 'bul spyi dang bye brag sngags srung ma'i las byang skong ba sogs grub nas /
tshogs byin brlab spyan 'dren mchod bshags grub pa dang /
spro na spyi bshags dang rnying ma bka' ma las 'byung ba lta bu'i skong chen lnga sogs sbyar /
'bul len bcas tshogs la rol cing lhag chog gtang /
lhag ma btson 'dzin spyi ltar dang /
shis brjod smon lam byas la /
chos skyong gtor chog mthar dbyung /
sngags srung ma'i gsham las 'byung ba ltar chad mdo'i gtor ma 'bul zhing brtan ma bskyang /
bdag mdun gnyis kar dmigs te /
oM AHhU~M:
nam mkha' las byung sogs sh+lo ka gnyis dang sngags rnams kyis mchod /
bstod pa de'i dkyus dang gong smros sh+lo kas bstod /
ma rnyed yongs su sogs dang yig brgya brjod la nongs pa bshags /
mdun bskyed brtan bzhugs spyi ltar dang /
bdag bskyed bsdu ldang gzhung gsal 'phros /
bla ma yi dam lta bu'i bsngo smon spyi 'gro grub na legs shing bkra shis brjod /
bgegs bskrad /
byin 'beb gong bzhin byas pas grub bo //
mtshan thun gsum gyi thog mar bdag bskyed 'gro dgos la /
gzhan thun gnyis pa ltar la thun mthar tshogs mchod nyu le bskrad gzir byin 'beb dang dzapa? dbyangs ma chad par bya'o //
las bzhi mchog lnga'i sbyin sreg skabs mtshams so sor grub na legs pas tshogs sgrub spros pa rgyas pa'i tshe rdo rje rgyal tshab lta bu'i slob dpon gzhan gyis phyir nang bdag bskyed grub 'phral bdud rtsi 'khyil par bsten pa'i zhi ba'i sreg blugs bya /
de ltar na tshom bu spyan 'dren dgos pas snga dgong nas dkyil 'khor mdun tshom bu bkod pa sogs lag len spyi ltar shes dgos so /
!
/gnyis pa nyer sgrub ni /
bdud rtsi hU~M mdzad la bsten nas phye ma bsgrub pa ste /
khrol sgrub tshar ba'i nangs mo bdag bskyed bzlas pa dang bcas pa /
mdun bskyed bzlas pa tshogs mchod phur gdab byin 'beb kyi bar sngar bzhin song nas mchod pa tshang ba dang /
'khyil ba'i bstod pa bya /
las gzhung gi dngos grub bskul tshig sh+lo ka gcig sngags bcas brjod /
lha rnams yi ge'i gzugs su sogs kyi dmigs pa dang /
sngags brgya rtsa tsam bzla /
'di skabs dkyil 'khor mdun du stegs bu dang /
sman gtun sogs nye bar bsdog
/slob dpon dang gzungs mar mnga' gsol ba rnams chas su zhugs /
dzapa? dbyangs lan gsum gyi tshe dkyil 'khor la bskor zhing rol 'og tu spos bsu dar lam gyis mtshon par sman thod rnams spyan drangs te mdun stegs la bzhag
/slob dpon gyis hU~M brjod cing tshon skud bkrol /
dar khebs bsal /
gdan gtsang ma rgya cung zad yangs pa'i steng sman gtun bzhag pa la sman khrob blugs /
slob dpon nyid rdo rje bdud rtsi hU~M kA ra dang gzungs ma bdud rtsi mA ma kIr gsal bar gyur /
ces mos /
slob dpon dkyil 'khor la phyogs pa'i phyag gnyis sor mo bsnol mdzub mo sgreng /
mthe bong bkug pa byin dbab pa'i rgyas gtun rdo bzung /
yum slob dpon la phyogs pas mkha' dbyings rgyas gtun khung 'dzin /
gnyis ka'i rkang pa bsnol mar brkyangs la /
hU~M:
e dbyings yum gyi sogs brjod la sbyor ba dang sgrol ba dang gnyis med kyi dgongs pa gsal btab /
sngags dang hU~M gi glu len bzhin pas zhib par 'thag
/tshags su drangs pa'i phye ma rnams thod pa rnams su blugs /
dar phyogs mdog gis bkab la tshon skud kyis re re nas rgya gram du bcing /
hU~M mdzad kyi bdug pa dang /
'khyil ba'i khrus rnams khrol bu'i skabs ltar dang /
spos sna dar lam sogs bkur sti sngar bzhin byas la dzapa? dbyangs bcas dkyil 'khor la bskor nas mdun du 'khod de /
hU~M:
dur khrod gsang ba sogs sngar ltar brjod la bzhugs su gsol /
'di nyin de tsam las long khyab med na chos srung gtor chog phyin chad nyin snga ma rnams ltar bya dgos kyang /
spyir bar skabs rnams su dzapa? rgyun ma chad na legs pa dang /
deng sang phyag len stabs bde'i khyad sman byings rnams thog ma nas zhib mor 'thag
/khrol sgrub skabs phye ma'i steng sman khrob sna tshang nyung ngu bzhag pa de nyid btag btsag skabs 'thag srol ltar na yun ha cang mi 'gor bas snga dro tsam la gong smos rnams thub 'gro bas /
phyi dro'i thun dang por bdag bskyed da nangs song bas 'thus /
mchod pa gsar du brjes la mchod rdzas byin brlab /
mdun rten bsang sbyang /
stong pa'i ngang las skad cig gis :
snod ni pad+ma b+hany+dza che :
rdo rje btsun mo'i b+ha ga dang :
dbyer med gsang ba mchog gi zhing :
rang byung mtshan nyid yongs rdzogs dbus :
bcud rnams rigs lnga ye shes lnga :
bdud rtsi'i rgya mtsho chen por 'khyil :
mkha' khyab 'od zer 'phro ba'i klong :
pad+ma nyi ma'i gdan gyi steng :
sogs phyi sgrub ltar hU~M kA ra rigs lnga bskyed /
hU~M:
mgon po kun gshegs thugs dam can :
bcom ldan rdo rje bdud rtsi'i lha :
gdug pa can rnams 'dul ba'i phyir :
hU~M mdzad khro bo chen por bzhengs :
oM badzra a mr-ita sa ma ya ho :
sa ma ya satwaM:
oM badzra hU~M kA ra hU~M e h+ye hi badzra sa mA dza :
zhes spyan drang /
hU~M:
rdo rje dga' ba rnam pa bzhi'i :sogs nas mchod pa grub pa'i bar rtsa ba'i las gzhung ltar brjod /
bstod pa ni /
hU~M/
'jigs pa'i hU~M sgra nges sgrog cing //
bgegs rnams ma lus 'joms mdzad pa //
dngos grub ma lus stsol ba'i lha //
bgegs kyi dgra la phyag 'tshal bstod //
ces brjod /
gzungs thag blangs la /
rang gi thugs nas sogs kyi ting nge 'dzin rtse gcig pas /
hU~M hU~M hU~M hU~M hU~M:
zhes lnga sbrel khri phrag bzla bar gsungs pas dngos gzhi dang /
las sngags ji tsam nus pa bzla /
bsnyen rgyun pa rnams kyis gnyis ka sbrel nas bzlas na legs /
thun mthar stong tshigs /
tshogs mchod /
bgegs la phur gdab /
las rdor gyis ma da na 'thor zhing byin 'beb dzapa? dbyangs bya ba rnams snga ma'i 'gres su sbyar /
thun gnyis pa la mchod kha gso zhing mchod rdzas byin brlabs nas stong tshigs kyi bar du tshar gcig bskyar /
thun gsum long skabs med na 'di 'phros /
chos srung gtor chog
/tshogs mchod sogs rjes chog
/dgong mo'i bgegs bskrad byin 'beb rnams bya /
mtshan thun gsum gyi dang po la /
bdag bskyed sngon du 'gro bas mdun bskyed mchod bstod bzlas pa tshogs mchod sogs dang /
thun phyi ma gnyis la mdun bskyed bskyar bldab bya tshul khrol sgrub skabs kyis 'gre shes par bya'o //
sbyin sreg grub na phye sgrub nangs snga tshar ba'i de ring gi dgong mo'am srod la bdud rtsi hU~M la bsten pa'i drag po'i sreg blugs bya zhing tshom bu spyan 'dren sogs spyi ltar ro /
!
/gsum pa sgrub pa ni /
rdo rje bdud rtsi la bsten nas gong bu bsgrub pa ste /
phye sgrub tshar ba'i nangs mor bdag mdun bskyed bzlas tshogs mchod phur gdab byin 'beb bcas grub nas /
slar yang mchod pa dang /
hU~M/
'jigs pa'i hU~M sgras bstod /
las gzhung gi dngos grub bskul tshig dang /
hU~M lnga sbrel lan bdun tsam brjod /
hU~M:
bgegs 'dul rdo rje sogs kyis mdun dkyil sman la bstim /
dzapa? dbyangs rol mo bcas kyis sman snod spyan 'dren tshul khrol bu'i skabs ltar byas la mdun stegs su bkod cing khebs bsal /
g.ya' med pa'i snod du phye ma rnams phyogs gcig blugs la ma da na bsres pa'i chang gi nying khus sbol /
nam zla dang bstun pa'i drod dang phabs sogs lag len mthong brgyud ltar gal che zhing /
gter byon gyi phabs rgyun /
skye bdun /
mchog grub kyi gdung ring bsrel /
gu ru yab yum lta bu'i byang sems dkar dmar sogs sngar nas chu chang nang legs par sbangs pa skabs 'dir sman rnams dang 'dres nges su bsre /
ras dkar dri med kyi khug mar blugs /
de nyid zangs dkar lta bu'i snod gtsang mar bzang shing gi phur ma rlan can gyis lcibs la bzhag pa'i kha stegs khebs kyis bkab /
tshon skud kyis rgya gram du bcing /
rnying ma'i phyag bzhes ltar rigs lnga'i dbu rgyan gsol zhing g.yas g.yon du rdor dril bcing /
bdug pas bgegs bsal /
khrus kyis mi gtsang ba bkru /
dkyil 'khor snga ma bsdu zhing rdo rje bdud rtsi zhi ba'i dkyil 'khor bkram /
dzapa? dbyangs bskor ba sogs snga ma rnams ltar byas la /
hU~M:
dur khrod gsang ba sogs brjod cing dkyil 'khor dbus su rkang gsum shin tu brling ba'i khar bzhugs su gsol /
'og tu drod 'beb pa'i mar me sbar /
mchod gtor rnying pa rnams brje zhing gsar du bsham /
phyi dro'i thun dang po la bdag bskyed sngon du song bas 'thus par byas nas /
mchod rdzas byin brlab /
mdun rten bsang sbyang /
stong pa'i ngang las skad cig gis :
snod ni pad+ma b+hany+dza che :
rdo rje btsun mo'i b+ha ga dang :
dbyer med gsang ba mchog gi zhing :
rang byung mtshan nyid yongs rdzogs dbus :
bcud rnams rigs lnga ye shes lnga :
bdud rtsi'i rgya mtsho chen por 'khyil :
mkha' khyab 'od zer 'phro ba'i klong :
sna tshogs pad zla'i gdan gyi steng :
hU~M yig yongs gyur skad cig gis :
rin chen nyi ma sogs rtsa ba'i las gzhung ltar la /
rang 'od klong na phyed skyil rol :
gzhan yang dpa' bo rnal 'byor ma :
sman gyi lha dang lha mo'i tshogs :
snyoms 'jug chags pa chen po yis :
'khor 'das dwangs bcud dbang med 'gugs :
gtso bo'i thugs kar sogs sngar gyi phrin las gzhung ltar bskyed bstim rgyas gdab /
phyag mchod bstod pa'i bar du gtang /
gzungs thag blangs la /
bdag srog rdo rje'i sngags kyi 'od :
sogs gong bu bsgrub pa'i skabs kyi dzapa? dmigs sbyar la dzapa? dbyangs lan gsum sngon du 'gro bas rtsa ba'i rig pa ci 'grub bzla /
bsnyen rgyun pa rnams kyis rtsa sngags kho na gsung mi chad du bzla /
thun mthar rtsa sngags la /
e A ral+li sogs bkug pa dang /
dz+nyA na a mr-ita sogs bstim pa'i sngags btags pa brgya rtsa'am nyer gcig re tsam bzlas la stong tshigs /
tshogs mchod /
bgegs la phur gdab /
byin 'beb /
dzapa? dbyangs bcas bya /
thun gnyis pa de ltar lan gcig bskyar /
de tsam las long khyab med na bzlas pa'i stong tshigs yan grub rjes /
bka' srung gtor chog
/tshogs mchod sogs rjes chog
/dgong mo'i bgegs bskrad /
byin 'beb rnams 'gres su sbyar /
mtshan thun dang por bdag bskyed sngon du 'gro dgos /
thun phyi ma gnyis kyang snga ma rnams kyi 'gros ltar bya /
sgrub pa'i snga nyin gyi nyin mtshan thun drug so so'i bzlas pa'i mthar /
gsang sgo dbye ba dang /
bdud rtsi dbab pa dang /
dam ye bsre bstim rnams kyi dmigs pa bcas sngags sum brgya re las mi nyung ba bzla dgos so //
gong bu'i sgrub pa grub pa'i snga dro rgyal tshab pa sogs kyis rdo rje bdud rtsi la bsten pa'i mchog gi sbyin sreg bya'o /
!
/bzhi pa sgrub pa chen po ni /
bdud rtsi he ru ka la bsten nas ril bu'i sgrub pa ste /
gong bu'i sgrub pa grub pa'i nangs mo bdag mdun bskyed bzlas snga ma rnams ltar rgyas par grub nas /
stong tshigs /
mchod bstod /
phur gdab /
las gzhung dbur 'byung ba'i byin 'beb kyi 'phros su /
slar yang mchod bstod 'bul /
las gzhung ltar dngos grub bskul tshig brjod /
sman snod la ma da na chang dang sbyar ba bran la /
hU~M:
rdo rje bdud rtsi bde ba che :
sogs brjod la dkyil 'khor pa sman gyi gong bur bstim /
spos bsreg bdud rtsi 'thor la /
hU~M:
mkha' ltar khyab pa'i sogs byin 'beb rgyas par brjod pa'i mjug rol mo'i 'og tu sman gyi pho brang spyan drangs la mdun stegs su bkod cing zhal dbye /
rdo rje bdud rtsi khrag 'thung chen po'i gsal snang nga rgyal dang ldan pas snod gtsang g.ya' med par bsnur /
skam shas che na ma da nas bdud rtsi brlan phab la sran ma chung tshad tsam gyi ril bur dril la skam thag chod pa dang gur gum dang gi waM gis kha dog bsgyur /
'di ltar gzhung gi dgongs pa yin kyang deng sang zhag grangs khrigs chod kyi mos slob tsam po ba'i skabs su lag len mi bde bas /
sman mang ma rnams kyis bdud rtsi ril bu dril nas skam thag bcad cing rtsi gsol la khrol sgrub skabs nas rim par rten du bzhag
/'di skabs sman phye nyung tsam gyis ril bu 'os tshod dril bas sa bcad tsam byas te dar ras kyi khug mar blugs /
de nyid thod pa mtshan bzang du bcug la dar snas dril zhing tshon skud kyis rgya gram du bcing /
rigs lnga'i dbu rgyan dang dar dpyang gis brgyan /
hU~M mdzad kyi bdug pa dang /
'khyil ba'i khrus bya /
zhi dkyil bsdu la khro dkyil bkram /
dzapa? dbyangs sogs sngar ltar byas /
dkyil 'khor gyi dbus su rkang gsum steng rin po che'i snod 'brus bkang ba la bzhugs su gsol te /
hU~M:
dur khrod gsang ba sogs brjod /
las gzhung dbu nas 'byung ba'am babs drug lta bu'i byin 'beb dzapa? dbyangs bcas bya /
mchod gtor gsar du brje ba'am legs par kha gso /
phyi dro'i thun dang po la /
bdag bskyed nangs mo de ma bsdus pa'i dbang du byas te /
mchod rdzas byin brlab /
mdun rten bsang sbyang /
stong pa'i ngang las 'byung rim dang :
sogs ril sgrub rang gzhung ltar lha bskyed /
ye shes spyan 'dren /
bzhugs gsol /
dbang bskur rgyas gdab /
phyag mchod kyi 'phros su sman gtor rak+ta'i mchod pa sh+lo ka gnyis rtsa ba'i las byang ltar phul la /
dkyus kyi bstod pa dang sgyu 'phrul las 'byung ba'i /
hU~M/
gtum chen dus mtha'i me ltar 'bar //
'od zer nyi ma 'bum gyi gzi /
khro gnyer glog stong 'gyu ba bzhin //
mche ba zang yag za byed che hoH
hU~M/
rngam pa'i nga ro 'brug stong ldir //
gtum chen ri rab 'bum bsnyil skad //
a la ha la'i gad rgyangs che //
spyugs pa'i 'thor rlung g.yeng ba che hoH
hU~M/
khro bo shes rab 'od po che //
ye shes dkyil 'khor kun tu gsal //
'bar ba'i ye shes kun tu 'joms //
sna tshogs ye shes thig le che hoH
hU~M/
khro bo'i rgyal po sprin chen po //
'phros pa'i dkyil 'khor char chen 'beb //
dkyil 'khor yid bzhin 'byung ba'i gter //
sna tshogs khros pa'i thig le che hoH
hU~M/
bdud kun gyi ni bdud chen po //
bdud kyi bdud de bdud rnams 'joms //
'jigs pa'i tshogs kyang 'jigs byed pa //
'jigs byed chen po'i thig le che hoH
hU~M/
rdo rje brag chen sra ba po //
rdo rje chu ste sdud chen po //
rdo rje me ste kun 'bar che //
rdo rje rlung ste 'thor rlung che hoH
zhes tshang bar brjod /
bshags pa dang bskul tshig dkyus ltar song nas /
gzungs thag blangs la /
bdag nyid yab yum snyoms zhugs pa'i :
sogs kyis dgongs pa gsal btab la ting 'dzin rtse gcig pas zhi khro sbrel ma'i dzapa? dbyangs lan gsum sngon du 'gro ba'i bzlas pa ci nus bya /
thun pa rnams kyis kyang de'i sngags rgyun bzung /
thun mthar stong tshigs /
tshogs mchod /
phur gdab /
byin 'beb rnams snga mas rigs 'gre
/thun gnyis pa'ang de bzhin dang /
gsum pa 'grub min skabs dang bstun la /
gang ltar thun rjes ma'i stong tshigs kyi 'phros su /
chos srung gtor chog
/tshogs mchod sogs rjes chog rnams dang /
dgong mo'i bgegs bskrad /
byin 'beb dzapa? dbyangs bcas kyis grub /
mtshan thun gsum gyi dang po la bdag bskyed 'gro dgos pa dang /
gzhan 'don bya sogs snga ma rnams kyis rigs 'gre
/de lta bu'i ril sgrub kyi zhag grangs rdzogs par nye ba'i nyin tha ma tsam nas thun re re bzhin gyi mthar /
tshe dang /
nor dang /
mchog sgrub pa'i dmigs gnad rnams kyang sbyar la sngags ci 'grub re bzla'o //
'di'i phyi dro dngos grub dbang du bya ba'i phyir rin chen mA ma kI la bsten pa'i dbang gi sbyin sreg bya'o /
!
/lnga pa de dag gi dus tshad ni /
gzhung las /
sngags kyi grangs dang mtshan ma 'am :
dus kyi nges pa bsnyen pa dang :
nyer sgrub gnyis la zhag gsum ste :
sgrub dang sgrub chen zhag gnyis gnyis :
dbang po rab kyis 'grub par 'gyur :
'bring la nyis 'gyur tha mas kyang :
sum bldab brtson pas nges par 'grub :
ces 'byung ba ni smin slob kyi dbang du mdzad de grangs tshad gzhung las so sor 'byung ba ltar ram /
rtags tshad rab dngos /
'bring nyams /
tha ma rmi lam du byung ba'am /
dus kyi dbang du byas pa la'ang dbang po rab kyis bsnyen pa dang nyer sgrub gnyis la zhag gsum re /
sgrub pa sgrub chen gnyis la zhag po gnyis re /
dbang po 'bring la de nyis 'gyur /
dbang po tha ma la sum 'gyur du mdzad pa ni /
khrol bu sbyang gzhi dang phye ma sbyong byed du don gyis 'brel bas rtags thon pa sogs cung dka' bas zhag grangs mang ba yin la /
de dag gi skabs su rtags thon na phyi ma gnyis sbyangs 'bras su song bas rtags thon pa sogs sla ba'i phyir zhag grangs nyung ba yin yang /
deng sang mos sgrub zhag grangs tsam la tshad 'dzin byed pa'i skabs su ni /
khrol sgrub dang phye sgrub gnyis la zhag gnyis re /
lde gu ril sgrub gnyis la gsum re ste dngos gzhi zhag bcu /
sngon rjes nyin gnyis bcas nyin zhag bcu gnyis sam /
de tsam yang mi 'khyongs na khrol bu dang phye ma gnyis zhag re bya ba ni shin tu bsdus pa yin zhing /
'di dag kyang rje bla ma rin po che'i zhal lung bdud rtsi'i zegs ma las rang rtog gi bslad bcug pa min no //
de dag thams cad tshom bu tshogs sgrub kyi dbang du byas pa yin la rnal 'byor pas gcig sgrub bya ba'i tshe na'ang spros bcas kyi phyag len rnams dang sngags rgyun mi dgos pa las 'don bya lag len gzhan rnams kyi spyi 'gros 'di bzhin bya dgos so /
!
/gsum pa rjes don gnyis mtha' rgyas su bya ba la gsum /
rang don dngos grub blang ba /
gzhan don dbang bskur bya ba /
rjes kyi las rim 'phros don dang bcas pa'o //
dang po ni /
ril sgrub grub pa'i zhogs pa snga bar dngos grub blang ba'i rdzas bshams te /
dkyil 'khor gyi mdun du gzhi dkar po'i steng du gro'i g.yung drung g.yas 'khyil du bris pa'i dbus su khri'u'i khar b+hany+dza mtshan ldan 'bru bcud bdud rtsi ma da na sbyar bas bkang ba bzhag
/mtha' skor du rin po che'i snod du 'bru bzang gi phye ma mngar gsum dang zho mar 'o mas sbrus pa'i nor bu 'bar ba'i gzugs dang phyogs bzhir las bzhi'i 'brang rgyas bza' bca' sna tshogs pas bskor ba /
mngar gsum thud dang bsres pa'i ril bu sogs bkod la dar gyis khebs bkab /
thor thun tsam la dbu bzung /
bdag bskyed bzlas pa dang bcas pa /
mdun rten sgrub mchod /
rtsa sngags dang las sbyor gyi bzlas pa rnams kyang ji ltar 'os pa bzlas la kha skong dang stong tshigs phul /
bsnyen rgyun snga ma grol /
dngos grub blang ba'i sngags rgyun /
chos skyong gtor chog dang /
tshogs mchod rgyas par phul /
'di'i snga dror bdud rtsi khrag 'thung la bsten te rgyas pa'i sreg blugs bya zhing bdud rtsi ril bu'i phud kyang bsreg go //
gzhung 'dir dngos su ma gsungs kyang spyi dang mthun par blta nyan gyi 'byung po tshar gcad pa'i phyir /
hU~M kA ra'i phur gdab dang rdo rje bdug pa'i sbyor bas bgegs bskrad cing srung 'khor bsgom /
spyi bshags brjod med don bshags tsam gyis chog mod /
rigs mthun gyi zab gter las byung ba /
oM AHhU~M:
rgyal ba zhi khro rdo rje slob dpon dang :
bde gshegs yongs rdzogs srung ma dam tshig can :
sku gsum gdung gsob rdo rje lcam dral mched :
dpang gyur dkon mchog ma lus dgongs su gsol :
bdag ni ma rig lus dang ngag sems kyis :
rdo rje slob dpon mched la ngan smras shing :
yi dam sngags dang phyag rgya gsang ba bsgrags :
rtsa ba'i dam las 'gal gyur mthol zhing bshags :
shes bya lnga dang spyad par bya ba lnga :
mi spang lnga dang bsgrub par bya rgyu lnga :
dang len lnga sogs yan lag dam tshig kun :
nyams gyur rang gnong 'gyod pas mthol zhing bshags :
sngags la the tshom bla med theg pa smad :
lta sgom ya bral bsnyen sgrub gzhung ma bsrang :
long yod le los dus kyi mchod pa chag :
sgo gsum thun mong dam nyams mthol zhing bshags :
rig pa'i rtsal chung snying po'i don ma rtogs :
sgom pa'i sran chung gnas lugs so ma thub :
blo yi stobs chung spyod pa bogs ma thon :
legs bsam dpyad kyang don log thugs 'gal bsags :
'bras bu yid smon gyur pa mthol lo bshags :
zhes dang yig brgya brjod /
rdzas kyi khebs bsal /
stong pa'i ngang las b+hany+dza'i nang :
bcud kyi dbus su mA ma kI:
dmar ser nyi ma 'char kha'i 'od :
zhal gcig phyag gnyis spyan gsum pa :
rjes chags bzhad pa'i nyams dang ldan :
phyag g.yas nor bu'i lcags kyu 'dzin :
'khor 'das kun gyi dwangs bcud 'gugs :
g.yon pas rin chen ka pA lar :
bde chen dngos grub rgya mtshor bskyil :
dar dang rin chen rus pa dang :
me tog dmar po'i rgyan gyis sgeg :
zhabs zung pad nyi bam ro'i steng :
bdud rtsi'i rgya mtsho'i klong na bzhugs :
rang gi thugs nas 'od 'phros pas :
sogs gzhung gi dkyus ltar brjod cing gsal gdab /
gzungs thag blangs la /
oM baM rat+na mA ma kI sogs kyis sngags stong phrag tshang bar bzlas la /
las rdor sogs kyis spos dud dang ma da na'i bdud rtsi 'thor /
rdo rje rgyal tshab pas dkyil 'khor dang 'dus pa la bskor zhing dar gyis g.yab /
dbyangs rol bcas bdud rtsi'i byin 'beb bya /
de nas dngos grub gsol ba ni /
oM:
'og min gsang ba'i sogs tshang bar brjod pa'i mthar ril bu'i snod bkur sti bcas blangs la slob dpon spyi bor bzhag la dbang blang /
ril bu thod pa'i bdud rtsir bsres la las gzhung ltar bdud rtsi lag mchod rgyas par bya /
ril snod mgrin par bzhag la bdud rtsi btung /
snying gar gtugs shing ril bu myang ba rnams gzhung bzhin byas la /
dbang mi bskur na rdo rje rgyal tshab pas 'dus pa rnams la ril bu'i byin rlabs dang dam rdzas bkye /
dngos grub kyi rdzas gzhan rnams dang tshogs kyi rdzas rnams kyang las rdor sogs kyis 'gyed la de'i tshe sngags tshan phyi ma nyid dzapa? dbyangs kyi tshul du 'don /
rdo rje'i glu gar bya bar gsungs pas /
kol+la i reT+Ta sogs sam /
e ma ki ri lta bu dbyangs su gyer bar bya'o //
gnyis pa gzhan la dbang bskur byed na skabs 'di nyid du bgyi ba ste /
de'i tshul ni gzhung nyid dam dbang khrigs su gsal ba ltar ro //
gsum pa rjes kyi las rim 'phros don dang bcas pa la gsum /
dkyil 'khor dang 'brel ba'i rjes chog
/phyi mtshams bkrol zhing mtha' rgyas su bya ba /
las sbyor 'phros don du smros pa'o //
dang po ni dngos grub blang ba kho na'am dbang bskur grub pa'i rjes su lhag chog btang zhing sngar btson du bzung ba'i lhag ma dang lhan cig sgrub khang lho nub gom pa bdun cu'i sar skyel /
chos srung gtor 'bul skabs de dag gi gtor ma rnams yang thog lta bur 'bul /
chad brtan rgyun bzhag kyang phyir bskyang /
mchod kha gsos la byin brlab bcas gtang rag gi mchod bstod rgyas par byas la nongs pa bshags /
tshogs mgron gyi ye shes pa rnams ras bris kyi dkyil 'khor ram rten la brtan bzhugs bya /
bdag bskyed kyi dkyil 'khor 'od gsal du bsdu zhing zung 'jug gi skur ldang /
a kA ro'i sngags brjod cing chos thams cad skye ba med par shes pas dkyil 'khor bsdu /
srung ba'i phur bu bcu po /
hU~M:
re re brjod la sngar btab rim las ldog phyogs tshul gyis phyungs te /
oM AHhU~M gis phur khung du bdud rtsi gtor bas /
bgegs rnams rmas pa gsos te rang gnas su song bar mos so //
gnyis pa phyi mtshams bkrol zhing mtha' rgyas su bya ba la /
thog mar rgyal tho'i rtsa bar mchod gtor bsham /
gong gsal tho 'dzug skabs ltar byin brlab /
sngags lan gsum gyis gtor ma 'bul /
oM badzra puSh+pe sogs nas shab+da pU dza ho :
zhes mchod /
ting 'dzin sngags rgyas byin brlabs pa'i :
mchod gtor bzang po 'di bzhes la :
rnal 'byor bdag cag 'khor bcas la //
nad med tshe dang sogs kyis phrin las bcol /
sngags mthar badzra muHbtags pas gshegs su gsol ba phyogs bzhi kar 'gres te tho bsdu /
nang sgor yang mchod gtor bshams nas byin brlab /
gtor 'bul mchod pa phrin bcol gshegs gsol gong bzhin bya /
de nas nang du phyin nas gral du 'khod la /
rje btsun bla ma rnams kyi spyan lam du //
yod byad 'byor tshogs chung ba mthol lo bshags //
yi dam lha tshogs rnams kyi spyan lam du //
mngon rtogs spong len bgyis pa mthol lo bshags //
mkha' 'gro sde bzhi rnams kyi spyan lam du /
khas blangs dam bcas nyams pa mthol lo bshags //
chos skyong srung ma rnams kyi spyan lam du //
gtor ma lo zlar 'gyangs pa mthol lo bshags //
dus gsum pha ma rnams kyi spyan lam du //
drin la lan gyis ma lon mthol lo bshags //
mched dang lcam dral rnams kyi spyan lam du //
dam tshig brtse gdung chung ba mthol lo bshags //
'gro drug sems can rnams kyi spyan lam du //
snying rje phan sems chung ba mthol lo bshags //
so so thar pa rnams kyi sdom pa dang //
byang chub sems dpa' rnams kyi bslab pa dang //
rig pa 'dzin pa sngags kyi dam tshig sogs //
nyams pa thams cad mthol bshags mi 'chab bo //
mi sbed slan chad gcod cing sdom par bgyi //
dus gsum byas bsags sdig sgrib mthol bshags na //
tshangs par mdzad nas sku gsung thugs la sogs //
mchog dang thun mong dngos grub bstsal du gsol //
lta bu'i bshags tshig brjod la bla ma dang mched phan tshun 'gal bar gyur pa bshags /
rdo rje slob dpon la sku drin gso ba'i phyir sgrub mched rnams kyis lus longs spyod dge tshogs ltos med du 'bul bar mtshon byed phreng ba bsdus te mdun du spungs /
phyag lan gsum 'tshal /
me tog dang bcas pa'i thal mo sbyar /
las rdor gyis phud skyems drangs la /
ho :
rigs kun khyab bdag rdo rje slob dpon gyis :
bcom ldan rdo rje bdud rtsi'i dkyil 'khor du :
bdag cag thugs rje chen pos rjes bzung ba'i :
bka' drin dus gsum kun tu 'khor med phyir :
lus dang longs spyod ltos med 'bul lags na :
dpal ldan bla ma dam pa zhabs brtan cing :
mdo sngags bstan pa dar zhing rgyas pa dang :
'jig rten khams kun bde legs dpal 'byor rgyas :
'dir 'dus tshe dang sgrub pa mthar phyin nas :
byang chub bar du khyed kyis rjes gzung gsol :
zhes zhu zhing me tog 'thor /
zhabs la spyi bos btud do //
smon lam gdab pa la spyir mar me smon lam bya ba ni /
dpon slob thams cad kyis spos kyi reng bu dang mar me thogs /
rgyal thebs kyis dbyangs bor len byas te /
ho :
bde chen gsang ba mchog gi dkyil 'khor du :
rigs kun khyab bdag rdo rje slob dpon dang :
mched dang lcam dral 'dus pa'i tshogs rnams kyis :
rdo rje bdud rtsi'i lha tshogs bsgrubs pa'i mthus :
deng nas bzung ste tshe rabs thams cad du :
tshom bu gcig tu nam yang mi 'bral zhing :
mtho ris yon tan bdun gyis 'byor pa dang :
'phags pa'i nor la rang dbang spyod par shog :
nam zhig byang chub lhums su zhugs pa'i tshe :
ye shes gsal ba'i mar me'i 'od lam las :
'phags mchog dpa' bo mkha' 'gros mdun bsus te :
rin chen bkod pa'i zhing du dbugs phyungs shig :
bla ma he ru ka yis rjes bzung nas :
rtsa rlung thig le sems kyi dri ma byang :
sku dang ye shes 'du 'bral med pa'i dbyings :
'od gsal thig le chen por lhun rdzogs shog :
ces gdung shugs drag pos smon lam btab pas brtson 'grus can rnams tshe 'dir grol zhing :
ma 'bad kyang phyi mar dag pa'i zhing du dbugs 'byin cing grol ba thob par 'gyur ro :
zhes gsungs so //
bye brag dngos grub len chog gi 'phros su gsungs pa'i /
oM:
bdud rtsi gsang ba mchog gi dkyil 'khor du :
zhes sogs lan gsum snying thag pa nas brjod /
zhal nas gsungs pa'i tshig gis thog drang /
shis brjod rgyas par spel la me tog 'thor te rol mo'i sgra snyan cing brjid pa 'khrol ba sogs kyis dge legs su bya /
sbyin bdag yod na yon 'bul cing bsngo bas rgyas gdab /
zhag gsum tsam gnas srung zhing tshogs kyi dga' ston sogs byas pas phyin chad bstan pa rgyas shing dge legs 'phel bar gsungs so //
gsum pa las sbyor 'phros don du smros pa ni /
ri bo mthong grol sogs 'gro don grol ba rnam drug gi las sbyor rnams sgrub chen grub pa'i rjes de nyid du gzhung mthun bya zhing /
gzhan yang myong grol ril bu nangs re bzhin gzhung bzhin brten pa dang /
rol mo thos grol /
bdug spos tshor grol dus dang rgyun du bya bas mtshon /
rdo rje'i gsung la yid ches kyi nges pa brtan pos snyom las su ma bzhag par lag len du btab na ji skad bshad pa'i phan yon tshul bzhin du thob par gdon mi za'o //
ring brgyud spyi bka' tsam gyi chu rgyun la //
ltos min smin grol don gnyis las sbyor bcas /
kha tshang zab 'dril nye brgyud bdud rtsi'i bcud //
snod bzang gser gyi yol gor 'khyil 'di rmad //
'dir 'brel dge bas bdag gzhan lus can kun //
rdo rje bdud rtsi bde ba chen po yi //
rig mchog phyag rgya'i ye shes myur 'grub nas //
'khor 'das mnyam nyid gdod ma'i dbyings grol shog
/ces sprul pa'i gter ston chen po ra mo shel sman gyi yang gter rgyud dang shin tu mthun cing byin rlabs dang man ngag ngo mtshar can gyis khyad par du byas pa /
dpal rdo rje bdud rtsi'i sgrub pa chen po'i khog dbub 'di nyid khyab bdag 'khor lo'i mgon po gter chen bla ma rin po che'i bka' lung gis rjes su gnang ba ltar /
rang gzhung la kha 'gengs 'os pa rnams rigs mthun gyi yang gter sogs las blangs te rig pa 'dzin pa'i gzugs brnyan pad+ma gar dbang blo gros mtha' yas kyis rdzong sar bkra shis lha rtse'i chos grwa chen por bgyis pa dge legs 'phel //
sarba dA mang+ga laM//

//
