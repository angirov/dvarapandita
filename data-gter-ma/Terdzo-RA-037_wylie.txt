@#/
dpal rta mgrin bde gshegs nus mthu dril ba'i drag sngags gcod byed spu gri'i man ngag gsal byed sgron me bzhugs so :
\u0f88\u0f88\u0f88
dpal rta mgrin dregs pa thams cad kun nas yongs su sgrol bar mdzad pa la phyag 'tshal lo :
bde bar gshegs pa thams cad kyi nus mthu gcig tu dril ba :
gcod byed spu gri lta bu :
sreg byed me lta bu :
myur ba thog lta bu'i gdams ngag 'di la don bdun te :
rten rdzas dang dkyil 'khor 'du bya ba :
brten pa lha bskyed pa :
nus pa sngags bzla ba :
lha sngags rdzogs rim du bsdu ba :
rjes spyod lam du khyer ba :
grub pa las la sbyar ba :
bsgrubs pa'i phan yon bstan pa'o :
dang po rten rdzas dang dkyil 'khor 'du bya ba ni :
theg pa chen po'i rnal 'byor pa :
dbang dang dam tshig ldan pas :
g.ya' ri'am gangs ri'am :
mtsho gnyan gyi 'gram mam :
bkra shis pa'i gnas su phyi mtshams dang nang mtshams bcad :
dam tshig nyams chag yod na bshags :
dkon mchog gsum la gsol ba gdab :
dge ba'i las ci 'grub bya :
de nas sa bdag la sa slong ba'i cho gas bslangs la :
bkra shis pa'i sa la ma rdal khru gang 'dom gang ngos snyoms par bya :
dbus nas yar chag gang gis mtho ba'i ngos su tsan+dan dang :
gla ba dang :
ga pur la sogs pas byugs :
dri bzang dang bdud rtsi'i chus chag chag gdab :
gzhon nu mas bkal ba'i srad bu dmar po byin gyis brlabs te thog mar sgo rkyang gi thig gdab bo :
de nas dkyil 'khor bri ba ni :
pho brang dbus su 'khor lo ser po rtsibs brgyad pa :
phyi rim 'khor lo ser po rtsibs bcu pa :
rtsibs mchan dmar po :
lte bar zla gam dmar po sgo gcig pa thod pas mtshan pa :
lha snam phyogs tshon :
sgo dang sgo rgyan gyis mdzes pa :
lha gnas rnams su lha mtshan ci rigs dang :
phyi rol du rdo rje'i ra ba me dang bcas pa'i bar spyi ltar bkrag mdangs gzi brjid dang ldan par bri'o :
de ni dkyil 'khor 'du bya ba'o :
de nas rten rdzas bsham pa ni :
lcags sam seng ldeng ngam tsan+dan gyi phur pa khro zhal rta mgos mtshan pa la dar dmar pos brgyan pa dang :
sgrub pa'i rdzas :
gu gul gla ba shing kun dang :
mi khrag khyi khrag ra rgod khrag :
btsan dug ra dug spyang dug pa :
thal chen thog lcags rma bya'i sgro :
yungs dkar yungs nag ke shang tshe :
gcan zan mche ba sder mo dang :
khyad par spyang ki'i mche ba dang :
khra yi sder mo chu glag mchu :
zangs phye lcags phye rbab rdo sogs :
drag po sgrub pa'i rdzas yin no :
de ltar legs par 'du byas nas mdun du bzhag :
rang nyid rta mgrin gyi skur gsal ba'i thugs ka nas hU~M yig smug nag gcig 'phros phur bu la thim pas phur bu skad cig gis stod rta mchog rol pa khro bo chen po zhal gsum phyag drug rta gdong rngams pa'i zhal can :
smad rno dbal phur bu 'bar ba :
sku'i cha thams cad du dkyil 'khor gyi lha tshogs yongs su rdzogs pa :
khams gsum sgrol ba'i nus pa dang ldan pa'i gnas gsum du oM AHhU~M:
dbu rgyan la rigs lnga'i sa bon :
phur bu'i dbal la hU~M gsum :
zur gsum la phaT gsum gyis mtshan pa :
ye shes lnga dang rdo rje gsum gyi rang bzhin du gyur :
slar yang 'od zer 'phros pas de bzhin gshegs pa thams cad kyi sku gsung thugs kyi ye shes spyan drangs :
gnas gsum du thim pas byin gyis brlabs :
lha dang sngags dang ye shes kyi 'od zer gyis khams gsum gyi rtog pa sbyangs :
gzi byin bskyed pa'i phyir yungs dkar brab :
oM pad+ma kro d+ha kI li kI la ya be ta le maN+Da la rak+Sha rak+Sha hU~M phaT:
ces ba spu'i bu ga thams cad khro chung gi go chas gtams pas gzi byin mchog tu 'bar bar bsam :
gu gul gyis bdug cing :
oM pad+ma kro d+ha kI li kI la ya ma gu ta la pra ta la hU~M phaT:
ces brjod pas khros 'khrugs rngams par bsam :
phur rtse la rak+tas byugs shing :
oM pad+ma kro d+ha kI li kI la ya ma hA rak+ta dz+wa la maN+Da la hU~M:
zhes brjod pas gdul bya la thugs rjes chags pa'i mdangs dang ldan par bsam :
phur gdan gru gsum dgra bgegs byi chings su bsnol ba'i gdan dang bcas pa'i dbus bzhugs su gsol la :
oM pad+ma kro d+ha ha ya grI wa kI li kI la ya sa ma ya ho :
sa ma ya satwaM:
sa ma ya tiSh+Tha lhan :
zhes brjod pas gar dgu'i nyams dang sprul pa dang :
sgra dang 'od zer gyi 'phro 'du dang bcas dgyes bzhin du bzhugs par bsam :
gong gi rdzas rnams khrol bu'am :
phye ma'am :
mchog tu bsngags pa mu zi nag po dang gla rtsi gi waM rnams sbyar ba dri chu bar pas ril bur dril ba g.yag rgod kyi rwa cor blugs :
phur pa dang sbrel :
gzungs thag dmar po btags :
dzapa? dbyangs dang bcas dkyil 'khor la bskor zhing gyer tshig gis bzhugs su gsol ba ni :
hU~M:
khams gsum sgrol ba'i kI la ya :
rta mchog dkyil 'khor yongs su rdzogs :
bsnyen sgrub phrin las mdzad pa'i phyir :
dkyil 'khor dbus su bzhugs su gsol :
dkyil 'khor dbus su bzhugs nas kyang :
sgrub pa'i bar chad bsal ba dang :
dregs pa dgra bgegs bsgral ba dang :
dngos grub rnam gnyis bstsal du gsol :
oM pad+ma kro d+ha ha ya grI wa badzra kI li kI la ya maN+Da la b+h+rU~M:
sa ma ya ho :
sa ma ya satwaM:
tiSh+Tha lhan :
zhes brjod :
slar yang ye shes kyi byin dbab :
spos kyis bdug :
rol mo 'khrol :
khro bo rol pa'i stangs stabs kyis mnga' gsol :
bdag nyid lhar gsal ba'i thugs ka nas 'od zer 'phros :
phur bu la thim pas dkyil 'khor pa rnams kyi gzi byin mchog tu 'bar :
rdzas rnams kyang khro chung mtshon cha sna tshogs thogs pa til gyi gang bu kha bye ba bzhin shig shig yam yam du gyur par bsam la :
sngags dbyangs bya :
de ltar byas pas sgrub rten dang sgrub rdzas la brten nas bsnyen sgrub kyi las ka brgya rtsa brgyad 'grub par 'gyur ro :
de ni rten dkyil 'khor dang dam rdzas 'du bya ba'i rim pa'o :
gzhan yang dpal gyi sgrub gtor dang :
sman rag gtor gsum nyer spyod sogs mchod skong gi yo byad rnams mdzes shing rngam la brjid dang ldan pa bshams la byin gyis brlab pa'ang bya'o :
gnyis pa brten pa lha bskyed pa la gnyis te :
nang lus kyi dkyil 'khor lhar bskyed pa dang :
phyi mtshan ma'i dkyil 'khor lhar bskyed pa'o :
dang po ni :
bgegs la gtor ma sbyin zhing mtshams gcad pa sogs sngon 'gro'i las rim gyi phrin las rgyas bsdus ji ltar rigs pa bya :
dngos gzhi ni :
oM ma hA shUn+ya tA dz+nyA na badzra swa b+hA wa At+ma ko\u0f85 haM:
chos thams cad dbyings dang rig pa gnyis su med pa'i stong pa nyid dang snying rje chen po'i ngang las :
rig rtsal 'gag med chos nyid kyi rang sgra b+h+rU~M badzra maN+Da la zhes nam mkha' nas sgra brnyan ltar grags pa'i rkyen gyis snod bcud thams cad khrag 'thung rol pa'i zhing dang gzhal med khang rdo rje srung ba'i 'khor lo dang dur khrod kyi chos thams cad kyis 'jigs par byas pa'i dbus su :
paM pad+ma maN+Da la :
sna tshogs pad+ma 'dab ma brgyad pa :
a tsan+d+ra maN+Da la :
pad+ma'i ze 'bru'i lte bar zla ba'i dkyil 'khor :
raM sUr+Ya maN+Da la :
de'i steng du nyi ma'i dkyil 'khor :
ma hA ru dra maN+Da la :
de'i dbus su gnod sbyin pho mo byi chings su bsnol ba'i gdan dang bcas pa bsam :
hU~M pad+ma kro d+ha ha ya grI wa maN+Da la :
zhes brjod pas bdag nyid dpal chen rta mgrin zhal gsum phyag drug pa :
zhabs bzhi gyad chen po'i dor stabs su bgrad pa :
sku dang rtsa zhal dmar zhing smug pa'i mdangs 'od rab tu 'tsher ba :
g.yas zhal dkar la g.yon zhal dmar ba :
phyag g.yas gsum na rdo rje'i tho ba gdengs pa :
g.yon gsum gyis sdigs mdzub sgreng ba'i rtse las bskal pa'i me chen 'bar ba :
dbu gsum gyi steng du rta mgo ljang gu rta skad drag tu 'tsher ba :
rta mgo dbus ma'i rtser gsung gi khyung dmar po :
g.yas pa'i steng sku'i khyung dkar po :
g.yon pa'i steng thugs kyi khyung mthing nag rngam zhing brjid pas mtshan pa :
ral pa kham nag srid pa'i rtse mor 'bar ba :
spyan dgu sdang mig nyi zla ltar 'khyil zhing :
sma ra dang smin ma dang ba spu'i khung bu thams cad nas ye shes kyi me 'od 'phro bas khams gsum gyi gdug pa can thams cad sreg par mdzad pa :
sku'i cha rnams su khrag gi thig le :
zhag gi sor ris :
thal chen gyi tshom bu bkod pa :
sku stod la glang chen gyi ko rlon :
sku smad la stag lpags kyi sham thabs zhing gi ske rags kyis bcings pa :
thod skam lngas dbu brgyan cing :
thod rlon lnga bcu'i do shal se ral khar thogs pa :
sbrul dkar pos rtsa chings :
ser pos rna cha :
dmar pos phyag gdub :
ljang gus mgur chu :
nag pos rkang gdub dang ske rags bcings pa :
rus pa'i rgyan thams cad kyis brgyan cing :
gtum zhing rngam la 'jigs pa'i bdag nyid can gyi pang du yum pad+ma gzi ldan ma dmar mo phyag g.yas 'khor lo 'dzin pas yab la 'khyud cing :
g.yon thod pa khrag gis gang ba yab la stob pa :
dur khrod kyi chas thams cad kyis brgyan cing mnyam par sbyor ba :
thugs kar ye shes sems dpa' phyag na rdo rje'i thugs dbus nyi ma'i dkyil 'khor hU~M yig dmar pos mtshan pa'i mthar sngags 'bru re re bzhin me'i rang bzhin g.yas su dmar khyir te 'khor ba :
sku'i gnas lngar rigs lnga'i he ru ka yab yum :
de rnams kyang spyi bor 'jam dpal gshin rje gshed :
mgrin par pad+ma rta mgrin :
thugs dbus su phyag na rdo rje :
lte bar mgon po nag po :
gsang gnas su rdo rje gzhon nu rnams so so'i yum dang bcas pa :
sku'i gnas bcur khro bo chen po bcu :
yan lag bzhi la sgo ma bzhi :
ba spu'i khung bu thams cad khro bo dang khro mo bka' sdod dregs pa'i tshogs bsam gyis mi khyab pa spro zhing bsdu ba'i bdag nyid chen po :
gnas gsum du oM AHhU~M gis mtshan pa las rdo rje gsum gyi bdag nyid du gyur par bsam :
slar yang thugs ka'i 'od zer gyis dbang gi lha rgyal ba rigs lnga yum dang bcas pa spyan drangs :
rigs lnga'i thugs ka nas lha mo bum pa thogs pa dpag tu med pa byung ste :
hU~M:
pad+ma dbang gi dkyil 'khor du :
dug lnga rnam par dag pa yi :
ye shes lnga yi dbang mchog 'dis :
rgyal ba'i sras po khyod dbang bskur :
oM badzrI b+ha ba a b+hi Shiny+tsa oM:
zhes gsungs shing ye shes kyi bdud rtsis spyi bo nas dbang bskur :
dbang gi chu rgyun gyis lus kyi nang thams cad gang :
rtog pa'i dri ma thams cad dag :
lha rtog dbyer med kyi dbang thob :
bdud rtsi'i lhag ma spyi bor 'khyil pa las rigs kyi bdag pos dbur brgyan par bsam la :
spyan drangs zhing bzhugs su gsol ba :
phyag 'tshal zhing mchod pa 'bul ba :
bstod pa bya ba'i rim pa rnams phrin las rgyas bsdus gang 'thad bya'o :
gnyis pa phyi mtshan ma'i dkyil 'khor bskyed par 'dod na mngon rtogs dang phrin las kyi gzhung rgyas par bsrang :
rtsa ba'i gsum pa nus pa sngags bzla ba la :
bsnyen pa dang :
sgrub pa dang :
las la sbyar ba'o :
dang po ni :
lus kyi dkyil 'khor gsal snang brtan por bsgrubs nas :
thugs ka'i ye shes sems dpa' phyag na rdo rje'i thugs dbus nyi ma'i dkyil 'khor hU~M yig dmar pos mtshan pa'i mthar sngags 'bru re re bzhin me'i rang bzhin g.yas su dmar khyir te 'khor ba :
bdag gis sngags bzlas pas lus kyi lha rnams kyis kyang sngags sgra di ri ri bsgrags pa la brten nas ye shes kyi gzi byin 'bar :
snang srid thams cad dbang du 'dus :
zil gyis mnan :
gdug pa can thams cad tshar bcad :
mchog dang thun mong gi dngos grub ma lus pa lhun gyis grub par bsam la :
bsnyen pa'i sngags 'bum phrag bzhi'am gcig bzla'o :
gnyis pa sgrub sngags so sor bzla bar spro na :
oM hrIHpad+ma kro d+ha kro d+hI shwa rI ha ya grI ba hu lu hu lu hU~M phaT:
gtso bo yab yum gyi sngags so :
oM khroM ga ru Da tsa le tsa le hU~M phaT:
khyung gi'o :
oM badzra kI li kI la ya sarba big+h+nAn baM hU~M phaT:
phur pa'i 'o :
oM shrI ya mAn+ta ka ha na ma tha b+hany+dza ra Na hU~M phaT:
gshin rje'i 'o :
oM badzra tsaN+Da ma hA ro Sha Na hU~M phaT:
phyag rdor gyi'o :
oM shrI ma hA kA la hU~M phaT:
mgon po nag po'i 'o :
oM badzra tsaN+Da sarba duSh+TAn ta ka ha na da ha pa tsa hU~M hU~M hU~M hU~M hU~M hU~M hU~M hU~M hU~M hU~M phaT:
khro bcu'i 'o :
dzaHhU~M baM ho :
shAn+tiM puSh+TiM ba shaM mA ra ya rbad :
de+e ltar lha so so la dmigs nas gtso bo yab yum la 'bum :
gzhan rnams la khri re bzla'o :
gsum pa las sbyor ni :
spyi dang bye brag gnyis te :
sngags thems su bshad pa ltar ro :
rtsa ba'i bzhi pa lha sngags rdzogs rim du bsdu ba ni :
thun gyi mthar stong tshigs kyi mchod bstod dang :
gtor tshogs sogs ji ltar rigs pa byas la :
phyi snod kyi 'jig rten thams cad dpal rta mgrin gyi rang bzhin du byin gyis brlabs pa gzhal yas khang la bsdu :
gzhal yas khang sgo ma bzhi dang bcas pa khro bo bcu la bsdu :
khro bo bcu khro chen bzhi yab yum dang bcas pa gtso bo yab yum la bsdu :
gtso bo yab yum rim bzhin thugs ka'i hU~M la bsdu :
hU~M yang mi dmigs pa stong pa nyid kyi ngang du thim par bsam la lus gnad bsrang :
rlung ro bsal la rang babs su 'jog :
sems rtag chad gzung 'dzin gyi mtha' las 'das pa skye 'gag med pa nam mkha' lta bu ni don dam pa'i dpal rta mgrin gyi rang zhal mjal ba yin pas :
de'i ngang la rnam par rtog pas mi bcos :
mi spro :
mi bsdu :
rjes su mi 'brang :
sems nyid rig pa gcer bu mtshan ma dang bral ba nam mkha'i dbyings lta bu la gzhag bya dang 'jog byed med pa ni chos kyi sku'o :
de ltar shes par byas nas nyams len chu bo'i rgyun bzhin du bskyang ngo :
de ni lha sngags rdzogs rim du bsdu ba mthar thug yang dag pa'i man ngag go :
rtsa ba'i man ngag lnga pa rjes spyod lam du khyer ba ni :
de nyid kyi ngang las rol pa 'gag pa med pas spyod par byas te :
chos kyi sku'i dbyings nam mkha' lta bu las gzha' tshon shar ba ltar bdag nyid dpal rta mgrin sku mdog dmar po zhal gcig phyag gnyis pa :
phyag g.yas rdo rje'i tho ba dang :
g.yon sdigs mdzub kyi rtse las bskal pa'i me chen 'bar bar lam gyis gsal :
der ma zad snang ba thams cad dpal rta mgrin gyi sku :
grags pa thams cad sngags kyi rang sgra :
dran rtog thams cad chos nyid kyi rang bzhin :
byed spyod thams cad ye shes kyi rol pa 'ba' zhig tu bsam la :
dge ba bsngo :
smon lam gdab :
bkra shis brjod :
'gro 'chag nyal 'dug gi spyod lam ci dang ci byed kyang lha sngags ye shes kyi rtsis zin par bya'o :
de ni rjes spyod lam du khyer ba'o :
rtsa ba'i drug pa las la sbyar ba ni :
de ltar phyi nang gi dkyil 'khor gang yang rung ste thun bzhir bcad la rtse gcig tu bsgom :
rtags mthong ba'am :
bskyed rim gyi gsal snang brtan pa dang :
bzlas pa'i grangs thems nas tshogs dang gtor ma rgya cher bshams la mchod :
dngos grub tshul bzhin du blang :
rten rdzas dang sgrub rdzas rnams mi 'bral bar 'chang :
sbyin sreg gis bogs dbyung :
rdo rje'i glu bros mtha' bsdu :
dkyil 'khor gshegs gsol sogs ji ltar rigs pa bya :
phyi nang gi mtshams grol :
bsngo smon bkra shis rgya cher bya :
rgyun gyi yi dam nar mar nyams su blangs pas :
rtags dang nus pa bsam gyis mi khyab pa 'byung ngo :
de'ang rtags la gsum ste :
rab dngos su yi dam lha'i zhal 'khum pa dang :
gsung thos pa dang :
byin rlabs zhugs pa dang :
yi dam gyi skur sprul sgyur nus pa dang :
rta skad sa g.yo ba tsam du thon pa sogs mthong ba'i chos la 'byung ngo :
'bring de lta bu nyams bzang po'i skabs su 'byung ba dang :
sgrub rdzas las bdud rtsi babs pa dang :
sman rag gtor gsum khol ba dang :
spos dang mar me rang 'bar zhing nyin zhag mang du thub pa sogs ya mtshan pa'i ltas ci rigs pa 'byung ngo :
tha ma'ang rmi lam du gong gi ltas ci rigs pa mthong ba dang :
lus las me 'bar ba dang :
rgya mtsho skam pa dang :
nyi zla lag tu bzung ba dang :
ri brag 'ur rdor 'phen pa dang :
me tog dmar po'i tshal du phyin pa dang :
mi dang mi ma yin mang pos 'dud bstod byed pa dang :
dpa' bo mkha' 'gro rnams dang tshogs kyi longs spyod byed pa sogs dang :
dngos su nyams dga' ba :
rig pa dwangs pa :
shes pa klung du pheb pa :
mi dang mi ma yin pa dang zas nor longs spyod chen po 'du ba sogs 'byung ngo :
de ltar gang byung yang re dogs kyi blos ma bcings par nyams byung rgyal du bskyang ba gal che'o :
de ltar rang don dngos grub thob pa'i rtags byung nas gzhan don zhi rgyas dbang drag gi las tshogs rab 'byams gang brtsams pa thams cad thogs pa med par 'grub pa yin pas mchog dang thun mong gi dngos grub kyis rang gzhan la phan gdags pa la brtson par bya'o :
de ni grub pa las la sbyar ba'o :
rtsa ba'i bdun pa bsgrubs pa'i phan yon bstan pa ni :
dbang chen khro bo'i rgyal po mchog :
yi dam kun gyi mthar thug yin :
zhi dang rgyas dang dbang dang dgug :
dbye bskrad srung zlog bsad pa sogs :
thun mong las kun 'bad med 'grub :
byad par lha srin sde brgyad dang :
dregs pa can rnams zil gyis non :
gdug pa'i klu dang rgyal po sogs :
skad cig tsam gyis thal bar rlog :
mthar thug mchog gi dngos grub ni :
pad+ma dbang chen tshe 'dir 'grub :
de ltar bde gshegs thams cad kyi :
mthu dang nus pa gcig dril ba :
drag sngags gdug can sreg pa'i me :
rno dbal las kyi spu gri che :
dregs pa gnad dbab mtshon cha'i ngar :
gdug byed khrag tu skyugs pa'i rgyud :
'jig rten gsum na rnyed dka' ba :
yid bzhin nor bu lta bu 'o :
zhes gsungs so :
rgya rgya rgya :
'di lta bu'i man ngag ni rgyal bas zhabs kyis ma bcag bod yul srin po gdong dmar gyi rgyal khams su :
sngon gyi smon lam gyi 'phen pas skyes pa'i btsad po khri srong lde'u btsan rje blon gyis o rgyan gyi mkhas pa gu ru pad+ma saM b+ha wa bsam yas kyi sa gzhi btul ba'i don du rgya gar nas spyan drangs te brag dmar 'om bu'i tshal du mjal :
zab chen gyi dar dang 'bol bting :
gser skyogs dang dngul skyogs 'bras chang dang 'bru chang gis bkang ba drangs :
phyag dang bskor ba zhe sa tshul bzhin du phul :
'dod yon dang spyan gzigs kyis mchod :
rin chen gser gyi maN+Dal phongs med du phul nas ma 'ongs pa'i dus kyi gdul bya rnams la thugs brtse bas dgongs te dregs pa gnad la dbab cing las la bkol ba :
'byung po gdug pa can tshar bcad pa :
dgra bgegs byad ma gtan nas brlag pa :
khyad par srog bdag gza' klu rgyal gsum gyi srog snying rang dbang med par 'dren nus pa'i gdams ngag zab mo 'di lta bu zhus pa na :
gu rus kyang zhal gyi 'dzum bstan :
dgyes pa'i gsung bsgrag :
thugs kyi brnag pa khyad par can mnog chos su bstsal pa yin pas shin tu bka' dam par bya'o :[ \u0f88\u0f88\u0f88\u0f88 ]rgya rgya rgya :[ \u0f80]atsha :
mnga' bdag btsad po dang pa gor bai ro tsa na la gnang ba'i gdams ngag 'di mnga' bdag khri srong sku 'da' khar lho phyogs mon gyi yul chu bzhi 'dus pa'i mgo bo spa gro dpyad dkar gyi brag dmar po me lce dgung du chad pa 'dra ba la rin chen gser gyi sgrom bu'i nang du bcug :
de'ang bse sgrom ru sbal gyi dbyibs can du bcug nas rgya bdun gyis btab ste :
bde gshegs thugs dril man ngag 'di :
ma 'ongs skal pa'i las 'phro can :
mnga' bdag sku yi thugs sprul dang :
'phrad nas 'gro don byed par shog :
ces smon lam dang bcas gter bdag mgon po nag po la gnyer du gtad nas sbas pa'o :
gter rgya :
gab rgya :
gtad rgya :[ \u0f80]atsha :
de nyid 'don pa'i dus la babs pa na gru gu'i yul du 'khrungs pa'i las dang smon lam can rdo rje yang dbang gter gyis spyan drangs shing :
skal ldan chos bdag rnams la spel ba lags so :
mang+ga laM//

//
