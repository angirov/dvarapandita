tshe sgrub a haM mi shigs dwangs ma gsum ldan ma bzhugs so :[ \u0f88\u0f88\u0f88\u0f88 \u0f88\u0f88\u0f88\u0f88\u0f88\u0f88 ]bde gshegs tshe yi lha la phyag 'tshal lo :
rtsod ldan bstan pa'i snyigs ma la :
mtha' ral dbus 'jig mgon med dus :
dam chos spangs shing dme 'khrug dar :
dge 'dun dbyen byed bshad grwa nyams :
chos kyi ngo bo bsgrub la g.yel :
de dus las ldan skyes bu dang :
dge spyod rgyal po'i tshe yi mthud :
zab pa las kyang ches zab pa'i :
gdams pa'i gnad 'di snying la chongs :
sa ma ya :
rgya rgya rgya :
bla ma rig 'dzin la bsten nas :
dwangs ma srog gi gnad bcing ba :
a haM mi shigs gsum ldan ni :
bde ba'i stan la rab 'dug ste :
skyabs 'gro sems bskyed sngon song nas :
gnas yul bde chen pad+ma 'od :
'gyur med lha yi pho brang dbus :
'ja' 'od 'khyil ba'i gur khang dbus :
pad+ma nyi zla'i gdan steng du :
rang nyid gu ru tshe dpag med :
chu shel mdog mtshungs kun nas mdzes :
dwangs shing gsal la rnyogs pa med :
zhabs gnyis skyil krung mnyam gzhag steng :
'chi med bum pa rA ga'i mdog :
bdud rtsis kun nas gang bar bsgom :
de ltar rang nyid gsal ba yi :
rtsa gsum 'dus pa'i sum mdo ru :
pad+ma dmar po nyi ma'i steng :
bcom ldan mgon po tshe dpag med :
mtshan dpe rin chen dar gyis spras :
skyil krung phyag gnyis tshe bum bsnams :
de la bdud rtsi'i bcud lud pas :
rang gi spyi gtsug rkang sor yan :
ba spu'i bu ga tshun gang zhing :
de las 'od zer tshogs 'phros pas :
phyogs bcu'i sangs rgyas byang sems rnams :
mchod pa'i tshogs kyis mnyes byas nas :
rigs drug la phog sdig sgrib dag :
kun kyang tshe dpag med par gyur :
sangs rgyas byang sems thams cad kyi :
thugs kar gnyis med bdud rtsi'i rgyun :
rang gi sna bug g.yon par babs :
'khor lo rnam lnga rim gyis khengs :
rang gi kha nang ba spu'i khung :
tshe dpag med pas them 'gags bsam :
sum mdo'i tshe dpag med pa yi :
thugs kar thig le dkar dmar gyi :
gong bu sran ma kha sbyar tsam :
smin mtshams haM las thob pa yi :
thig le dkar po dwangs shing gsal :
mar sne rdo rje'i rtse mo'i nang :
a las thob pa'i thig le dmar :
gnyis ka'ang rgya sran 'bring po tsam :
sum mdo'i ye shes tshe dpag med :
thugs ka'i mi shigs thig le las :
rgya sran 'bring tsam yar chad nas :
smin mtshams srog 'dzin la zug pas :
ka bas ka zhu brten pa bzhin :
dwangs ma dkar la 'khrang bar bsam :
slar yang tshe lha'i thugs ka nas :
dwangs ma dmar po gnyis mched tshul :
rdo rje nor bu'i thig ler zug :
ka bas ka gdan mnan pa bzhin :
dwangs ma'i sne gnyis thugs kar zug :
mi 'gyur brtan pa'i tshangs thig yin :
ngag bzlas srog gi hrIHgcig yin :
srog 'dzin gnad gnyis ma 'khyugs na :
tshe srog rdo rje'i brag las sra :
tho rangs mi tshig ma 'dres pa'i :
thun 'go nyid du bsgom pa yin :
'di nyid nyams len rigs kyi bu :
sngon las dus zad ma gtogs par :
gnas skabs tshe yi bar chad kyis :
dus min 'chi ba 'ong re kan :
'di ni tshe rgyud phreng ba las :
bsdus pa'i snying gi thig le yin :
tshe dang bla 'khyams nyam nga yang :
gdams pa 'di ldan bar chad med :
sngon gyi smon lam mthu btsan pas :
yul der dam chos dar bar 'gyur :
skal ldan 'ga' yang smin par 'gyur :
pad+ma nga dang bod yul gyi :
dben gnas du mas byin gyis brlabs :
khyad par dpal gyi tsa ri la :
gsang sngags rgya mtsho'i pho brang 'byed :
de rjes ring por mi thogs par :
da lta'i rje 'bangs phal mo che :
bod yul dbus kyi gtsug lag dang :
khra 'brug gnas su 'tshogs par nges :
gdams phran 'di sogs gter mang sbas :
'chug pa med do snying la sbos :
sa ma ya :
rgya rgya rgya :
zab rgya :
gsang rgya :
gter rgya :
sbas rgya :
