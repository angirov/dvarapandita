ye shes rab 'bar las :
thun mong 'dzab dbyangs rig sngags bcud bsdus bzhugs so :
ye shes rab 'bar las :
thun mong 'dzab dbyangs rig sngags bcud bsdus ni :
he ru ka la phyag 'tshal lo :[   \u0f88  ]ma 'ongs skal ldan rjes 'jug gi :
thun mong lam gyi 'jug pa'i bcud :
dmar nag me yi 'phreng ba las :
rig sngags drag po'i bcud blangs nas :
rang gis grub pa'i mchog brnyes te :
gzhan gyi zug rngu 'byin par gyis :
sa ma ya :
rgya rgya rgya :
rang nyid drag por gsal ba yi :
thugs kar nyi ma'i gdan steng du :
rdo rje hU~M dmar mtshan pa'i mthar :
ma bcos rtsa ba'i gsang sngags ni :
oM AHhU~M:
artsig nirtsig na mo b+ha ga wa te hU~M hU~M phaT:
a hU~M hU~M phaT:
rig mdangs rig sngags bcud rgyas pa'i :
'od zer mgar gyi tshwa tshwa ltar :
snying po las 'phros ngo bor gyur :
hU~M dmar las byung 'od zer ni :
dmar po me yi phreng ba ltar :
rab 'phros bdag gzhan don gnyis byas :
tshur 'dus yang snying gzi mdangs bskyed :
hU~M las oM nas 'khor rim bzhin :
nus pa'i dbang bskur rtsal bsdus nas :
gcig nus gcig 'byin cher rgyas te :
kun 'dus ma bcos rtsa bar thim :
oM AHhU~M:
artsig nirtsig na mo b+ha ga wa te hU~M hU~M phaT:
a hU~M hU~M phaT:
gsang sngags 'dus pa'i rig mdangs kyis :
dus gsum rgyal ba'i thugs rgyud bskul :
dus gsum rgyal ba'i thugs rje yi :
nus rtsal ma bcos rtsa bar thim :
rtsa gdan nyi ma'i gdan 'og tu :
'dab brgyad gyes pa'i pad gdan la :
'jig rten 'jig rten 'das pa yi :
ma lus 'dus pa'i snying po la :
rang rang rig rtsal 'dus bzhin bsdu :
aHyaHmaHduHruHtsaHshaHna :
sde brgyad 'dus pa'i srog snying 'di :
rtag tu gta' ru 'dzin par bya :
gang ma chun pa'i nus pa bsdus :
rig sngags 'dus pa'i klong du gcun :
gang dang gang gis rigs 'gyur 'dres :
de dang de bzhin snying po bsdu :
dbus gte gzhan ni chun bcings te :
he ru ka yi gdan bya 'o :
sa ma ya :
gegs sel ni :
lha dang snying po mdangs gsal te :
rtog pa gzhan gyis bar ma gcod :
dag pa gzhan gyi gnas gsal zhing :
gsal ba gsum gyi sgrom du tshud :
sa ma ya :
de nas skabs 'dir bogs 'don ni :
hU~M:
ye shes rngam pa'i snying po 'di la blta :
gsal zhing gsal ba'i ngang nas lha gsal gdab :
oM nas rim par re re bzhin gsal gdab :
'od zer tsha la rtsub pa'i 'du 'phro rol :
yon tan bcud bsdus rtsa ba'i ngo bor 'dus :
don gyi 'bras bu mngon sum gyur pa 'o :
sa ma ya :
rgya rgya rgya :
ma bsgrub grub pa thob pa ngas ma bshad :
thun 'go drag po'i srod nas yongs bzung ste :
thun rer stong phrag lnga las nyung mi rung :
de nas zung 'jug zab mo'i gnad bskul te :
tha mar grol sa zhi ba'i gnas su 'o :
sa ma ya :
rgya rgya rgya :
sngon 'gro'i dus su bshags pa'i sgrib sbyong gces :
mtshams gcod skabs su srung ba'i gnad 'pho gces :
dngos gzhi'i skabs su rig sngags 'khrul 'khor gces :
de nas zung 'jug bsre 'pho nan tan gces :
sa ma ya :
mtshan ma'i ltas bzang tshul bzhin mngon gyur skyong :
ya mtshan lta ba'i klong du skyel ba gces :
mchog gi zab mo lam du mngon zhen phrol :
ye shes rang rig lha la mjal bar gyis :
sa ma ya :
tshad ni :
sngon sbyangs brtson 'grus shugs kyis ma nges shing :
dus grangs mtshan rdzogs rtag tu lam du khyer :
mngon par grub ste de nas bar chad bral :
'di phyi gtan gyi bde la reg par gyis :
sa ma ya :
rgya rgya rgya :
drag po srog bdag gis srungs shig :
sa ma ya :
rgya rgya rgya :
gter rgya :
sbas rgya :
zab rgya :
gsang rgya :
rgya rgya rgya :[ \u0f80]atsha :[ \u0f88\u0f88  ]zhes bde chen gnam chen brag dkar nas gdan drangs pa'i rin po che'i shog ser las /
sde brgyad drag rtsal gdug rtsub can gyis brtsegs pa'i khri la bzhugs pa pad+ma drag po'i rnal 'byor pa klong gsal snying pos phab pa'i yi ge'i brtson pa pad+ma kun bzang stobs chen gyis lags so //
mang+ga laM///
/
