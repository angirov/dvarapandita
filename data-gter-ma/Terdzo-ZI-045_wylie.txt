\u0f01\u0f83:
zab bdun rtsa gsum tshe zab las :
dbang gi las sbyor pad+ma mkha' 'gro'i sgrub thabs bzhugs :
\u0f88\u0f88
rgyal ba'i yum la gus btud pad+ma ngas :
phyi rabs bstan pa 'dzin la phan pa'i phyir :
dbang gi las sbyor pad+ma mkha' 'gro yi :
sgrub thabs bstan te dang po gnas dben par :
de yang sa dmar ri brag rtse rno bar :
maN+Dal zla gam dbus su sgo rdzogs dang :
pad+ma rdo rje me yi ra ba bri :
lte bar 'dab brgyad dbus dang bcas pa ru :
pad+ma dmar po'i lcags kyus mtshan pa bri :
many+dzi kha ru zangs kyi bum pa'i nang :
chang gis bkang zhing dbang gi rdzas gsum dang :
spyi rdzas nyer lnga bdud rtsi lnga rnams btab :
mgul chings le brgan kha rgyan se ba dang :
rma bya'i mdongs dang me tog dmar pos brgyan :
chang gis sbags pa'i zas sna gtor ma ni :
bu mo mdzes ma'i lag nas byung ba yi :
mar gyi me tog dmar po'i lcags kyus brgyan :
spod rtsi bran la khru gang tsam zhig bya :
rang 'dra brgyad ldan dar dmar gdugs kyis mdzes :
gzhan yang rig pas 'phrul te mthun rdzas dang :
phyi nang gsang ba'i mchod rdzas thams cad bsham :
rang nyid rgyan phreng chas gos dmar po bya :
mdun gyi nam mkhar rgyal kun yongs rdzogs bsam :
na mo :
rgyal kun 'dus gzugs bla ma mkha' 'gro mar :
gus pas skyabs mchi sems can kun don du :
sangs rgyas bstan pa rin chen skyong ba la :
'di na bshad cing sgrub pa byed pa yi :
dge 'dun 'dus pa'i sde rnams bsdu ba dang :
chos kyi cha rkyen ma lus bsdu ba'i phyir :
bla ma mkha' 'gro bsgrub par dam bca' bas :
dka' ba med par dus 'dir 'grub par shog :
lan du mas byang chub tu sems bskyed :
bgegs la gtor ma sbyin zhing bka' bsgo bya :
srung 'khor sogs sngon 'gro spyi chings ltar byas nas :
hrI:
chos rnams mi dmigs ka dag ngang :
ma 'gags snying rje'i rol pa las :
hrIHyig dmar po 'od 'bar gyur :
de las 'od 'phros snod bcud sbyangs :
e yaM ra suM keM raM rnams :
'phros pas 'byung ba rim brtsegs steng :
b+h+rU~M las rin chen gzhal yas khang :
rgyan dang bkod pa yongs rdzogs nang :
pad+ma 'dab brgyad ge sar dang :
'dab mar pad+ma dmar po dang :
nyi ma'i gdan la hriM dmar dgu :
yongs gyur pad+ma'i lcags kyur gyur :
lte bar hrIHsa mtshan 'od dmar 'bar :
don gnyis byas 'dus 'od zhu las :
pad+ma mkha' 'gro gtso 'khor dgu :
thams cad pad+ma dmar po'i mdog :
zhal gcig phyag bzhi lcags kyu dang :
zhags pa pad+ma'i mda' gzhu 'dzin :
mdzes shing chags pa'i nyams can la :
dar dang rin chen rus pas brgyan :
zhabs gnyis gar stabs rol pa yi :
'od dmar 'bar ba'i dbus na bzhugs :
sgo bzhir sgo srung pho mo brgyad :
zhal gcig phyag gnyis lcags kyu dang :
zhags pa 'dzin cing gar stabs bsgyur :
phyi rol pad+ma rdo rje'i gur :
'od zer me dpung 'bar bar gsal :
sku gsung thugs su byin brlabs te :
ye shes lnga yi dbang rdzogs shog :
oM AHhU~M:
oM hU~M trAM hrIHA:

thugs smad nyi steng hrIHyig las 'od 'phros pas rang bzhin gyi gnas nas bsgoms pa dang 'dra ba'i ye shes pa bsam gyis mi khyab pa spyan drangs :
hrI:
chos dbyings skye ba med pa las :
ma 'gags longs spyod rdzogs skur bzhengs :
thugs rje sna tshogs snang mdzad ma :
mkha' 'gro'i tshogs rnams gshegs su gsol :
mkha' 'gro'i tshogs rnams gshegs nas kyang :
las kyi 'bras bu mchis par mdzod :
pad+ma DA ki nI sa pa ri wA ra badzra sa mA dza :
dzaHhU~M baM ho :
sa ma ya tiSh+Tha lhan :
hrI:
'dir bshams pad+ma 'bar ba ru :
dam ye gnyis med bzhugs su gsol :
ye shes dbyings las 'gag pa med :
cir yang sprul la phyag 'tshal lo :
a ti b+hU ho :
pra ti b+hU ho :
hU~M:
rab 'byams zhing kun gang ba'i mchod sprin ni :
me tog bdug spos mar me dri chab dang :
zhal zas rol mo gzugs sgra dri ro reg :
bkra shis rdzas rtags rgyal srid rnam pa bdun :
rgyal ba'i yum gyur 'khor dang bcas la 'bul :
bzhes nas 'dod pa'i dngos grub bstsal du gsol :
pad+ma DA ki nI sa pa ri wA ra puSh+pe d+hU pe A lo ke gan+d+he nai bid+yA shab+da kA ma gu Na mang+ga laM rat+na pU dza ho :
hrI:
gnyis med byang chub sems kyi bdud rtsi dang :
chags med rak+ta chags pa'i gnas chen po :
'dod yon gtor ma ye shes rgya mtsho'i sprin :
'bul lo dgyes par bzhes la phrin las mdzod :
ma hA a mr-ita rak+ta ba liM ta kha raM khA hi :
hrI:
bde ba'i rang bzhin sems dpa'i tshogs :
sprul te dgyes par 'khril ba yi :
bde ba'i rnam 'gyur du ma yi :
gsang mchod bde ba'i gnas la rol :
a ho ma hA su kha :
oM AHhU~M:
a la la ho :
a haM:
hrI:
don dam mi g.yo bde ba chen po'i sku :
cir yang snang ba bde chen g.yung drung lha :
'dod pa'i don kun myur du stsol mdzad ma :
rdo rje btsun mo'i tshogs la phyag 'tshal lo :
zhes phrin las gyer zhing bsgoms la :
ting 'dzin gyi 'phro 'du ni :
lha mo rnams kyi thugs kar nyi ma la gnas pa'i hrIHyig las 'od zer dmar po lcags kyu'i dbyibs can 'phros pas :
gang dbang du bsdu bar 'dod pa'i snying gar phog pa tsam gyis rdo khab len gyis lcags phye bsdus pa ltar dbang du bsdus nas lha mo'i thugs ka'i hrIHla thim par bsam zhing :
oM ku ru kul+le hrIHswA hA:
zhes 'bum phrag gcig bzlas pas rtags ci rigs pa 'byung ngo :
thun mtshams su gtor ma 'bul zhing phrin las bcol :
mthar snod bcud rten la thim :
rten brten pa gtso mo'i thugs ka'i hrIHla 'dus pas de nyid rang gi thugs srog la thim par bsgom zhing :
oM pad+ma DA ki nI sid+d+hi hU~M:
zhes stong bzla zhing bum chu 'thung la dge bsngo bya'o :
sa ma ya rgya rgya rgya :
kho bo o rgyan mchog gyur bde chen gling pas yel phug nam mkha' mdzod nas las ldan gyi su kha grogs dang bcas te spyan drangs pa'o ///
/[  \u0f01\u0f83]:
zab bdun rtsa gsum tshe zab las :
pad+ma mkha' 'gro'i nang sgrub shog gcig ma bzhugs :[ \u0f88\u0f88 ]rgyal kun gsang ba'i yum la 'dud :
pad+ma mkha' 'gro'i nang sgrub ni :
phyi sgrub ltar gyi rten mchod bsham :
khyad par bdud rtsi lnga sbags pa'i :
mtshal gyi sku gzugs bris pa yi :
rgyab tu sngags byang bris pa zhig :
rab gnas byas la dar dmar gyis :
dril la dkyil 'khor dbus su gzhug :
de dang dbyer med bdag nyid kyi :
lus la lha mo'i sku ru bskyed :
thugs ka'i hrIHlas hrIH'phros pas :
dmigs bya de yi snying gar zhugs :
slar yang hrIHlas 'od dmar po :
lcags kyu'i dbyibs can zhig 'phros te :[ \u0f88\u0f88\u0f88\u0f88]nas zhugs snga ma yi :
hrIHyi khug pa nas bzung ste :
hril gyis drangs nas bdag nyid kyi :
thugs ka'i hrIHla thim par bsam :
rtse gcig yang yang bsgoms byas nas :
'gugs pa'i sngags ni 'di nyid bzla :
oM ku ru kul+le hrIHswA hA:
'bum phrag gcig gis rtags 'byung zhing :
gang bsam thogs med dbang du 'du :
sa ma ya rgya rgya :
kho bo mchog gyur gling pas gdan drangs pa'o ///
/[  \u0f01\u0f83]:
zab bdun rtsa gsum tshe zab las :
dbang gi mkha' 'gro'i gsang sgrub bzhugs :[ \u0f88\u0f88 ]bde chen yum la gus btud de :
dbang gi mkha' 'gro'i gsang sgrub ni :
dkyil 'khor dbus su thod bzang zhig :
chang dang bur sbrang rnams kyis bkang :
me long sin+d+hu ra yis byugs :
rtsa ba'i sngags kyis hriM yig bskor :
b+han+d+ha'i kha bkab dar dmar gur :
phub la me tog dmar po bkram :
phyi sgrub bzhin du rten mchod bsham :
oM badzra a mr-ita kuN+Da lI hU~M phaT:
raM yaM khaM:
oM swa b+hA ba shud+d+haHsarba d+harmAHswa b+hA ba shud+d+ho\u0f85 haM:
stong pa'i ngang las pad+ma 'bar ba'i snod :
oM AHhU~M las mchod pa'i bye brag ni :
so sor gsal zhing ye shes mchod sprin ni :
bde ba skyed cing yid 'phrog 'gugs pa yi :
rnam par 'char zhing nus pa can du gyur :
oM AHhU~M:
badzra s+pha ra Na khaM:
dngos gzhi ni :
hrI:
dmigs mtha' bral zhing lhun grub snying rje las :
hriM yig las byung 'byung lnga'i gzhal yas khang :
ma bcos gsal rdzogs pad+ma'i 'dab ma la :
sa bon phyag mtshan yongs gyur rnal 'byor ma :
dmar mo zhal gcig phyag bzhi ldan pa dgu :
chags pa'i nyams can zhabs gnyis gar thabs bsgyur :
pad+ma'i lcags kyu zhags pa mda' gzhu 'dzin :
dar dang rin chen rus pas mdzes par brgyan :
de yi bde ba'i gnas la dgyes spyod pa'i :
dpa' bo 'jig rten dbang phyug chags pa'i nyams :
rus pa'i rgyan drug lcags kyu zhags pa 'dzin :
yab yum a haM hriM gi sgra sgrog cing :
'od zer dmar po 'bar ba'i klong du bzhugs :
sgo bzhir mkha' 'gro dpa' bo sde bzhi yang :
dmar mo lcags kyu zhags pa 'dzin pa 'o :
dug gsum ye dag sku gsum lhun gyis grub :
dug lnga rnam dag ye shes lnga dbang thob :

rang rtsal rig pa'i dbyings su phrin las bya :
yab yum rnams kyi sbyor mtshams nas 'phros pa'i :
byang sems rang bzhin 'od dmar lcags kyu'i dbyibs :
rab 'phros dmigs pa'i yul la phog ma thag :
de nyid mkha' 'gro yab yum nyid du gyur :
chags pas rab myos bde sbyor bzod med du :
zhu nas byang sems 'od kyi gong bur gyur :
rang gi sbyor mtshams nas drangs thugs kar thim :
dmigs med ngang bzhag de bzhin yang yang bsgom :
oM ku ru kul+le hrIHswA hA:
'bum phrag gcig bzlas rtags ni nges par 'ong :
gang bsam dbang sdud 'di nyid shin tu gsang :
rang rgyud 'dzin zhing dam la mi ldog par :
gdams pa mna' rgyas thobs la dbang 'di bskur :
thod chang nang du mkha' 'gro gtso 'khor bskyed :
bzlas pa bya zhing tshogs kyi 'khor lo dgos :
slob mas gser gyi maN+Dal phul bzhin pas :
bla ma mkha' 'gro 'khor bcas kyi :
bdag la brtse bar dgongs su gsol :
bdag cag gsang ba dam pa'i snod :
mkha' 'gro'i rjes gnang bstsal du gsol :
zhes gsol slob ma lhar bskyed de :
slob dpon gyis ni byin dbab la :
brtan cing lha rnams 'od zhu bas :
thod chang slob ma'i khar blugs la :
oM ku ru kul+le hrIHswA hA:
rtsa khams bdud rtsis gang bar bsam :
rjes su dmigs med ngang la bzhag :
sa ma ya rgya :
mchog gyur gling pas su kha khrid nas yel phug nam mkha' mdzod nas spyan drangs pa'o //[ \u0f80]atsha :
