bde chen zhing sgrub kyi bka' srung gsol mchod 'grigs chags su bris pa yod :[ \u0f88\u0f88\u0f88 ]gu ru rin po che la phyag 'tshal lo :
zangs lcags snod du gtor ma ni :
zur gsum mtho gang tsam zhig la :
mdun du zur gsum mkhyud gang bca':
g.yas g.yon sor bzhi tsam pa gnyis :
dkar dmar rgyan dang ldan pa bsham :
hU~M:
snang ba mtha' yas bka' srung ba :
bdud po nag po seng ge'i gdong :
nag po zhal gcig phyag gnyis pa :
ber gsol g.yas pas phyar dar la :
g.yon pas dmar gtor dgra la 'phen :
chibs su rta nag rkang gsum 'chib :
yum ni dmar mo seng gdong ma :
kha T+wAM tsit+ta phyag na 'dzin :
rta dmar 'chibs pa'i g.yas g.yon du :
bam ro pho mo dang bcas gsal :
hU~M:
'og min dur khrod chen po dang :
rtsub 'gyur tshal dang bsil ba'i tshal :
dur khrod brgyad dang nyer bzhi'i gnas :
gtsug lag chos 'khor bzhugs gnas nas :
zhing skyong 'khor bcas spyan 'dren no :
gtso 'khor 'tsham pa'i gdan la bzhugs :
phyi nang gsang ba'i mchod sprin dang :
rang rang mthun pa'i rdzas kyis bskang :
sman raka gtor ma 'bul gyis bzhes :
oM siM ha mu kha hU~M phaT:
oM si na ra ma hU~M phaT:
tri hring dzaHhU~M phaT:
tri hriM dzaHrbad rbad :
ba liM ta khA hi khA hi :
hU~M:
sngon tshe rgyal ba'i spyan snga ru :
khas blangs sangs rgyas bstan pa srung :
mthu stobs nam mkha'i mtha' dang mnyam :
zhing skyong 'khor bcas bdag gis bstod :
dam rdzas brgyan pa'i gtor ma bzhes :
phrin las rnam bzhi 'grub pa dang :
gang bcol las rnams 'grub par mdzod :

zhing skyong thugs kar zla ba'i steng :
hU~M mthar yab sngags g.yas su 'khor :
yum gyi thugs kar nyi ma'i steng :
b+h+yo mthar yum sngags g.yon du 'khor :
bam ro pho mo'i snying gar tri :
de mthar rang sngags g.yas g.yon 'khor :
de gnyis yig mgo thur bstan no :
bdag gi zhal nas bka' bsgo'i tshul :
yab sngags 'bru bdun bzlas pa yis :
yab yum sngon gyi dam tshig dran :
rnal 'byor khyed cag 'khor bcas kyi :
bar chad thams cad sel ba dang :
chos mthun bsam pa bdag gis bsgrub :
nam zhig dus babs 'pho ba'i tshe :
bde ba can gyi zhing khams su :
sngon nas bsu zhing rgyab nas skyel :
zhes gsungs khas blangs dam bcas bsgom :
yab sngags phreng skor ya zung bsnyen :
de nas gtor 'bul byed 'dod na :
dmar gtor chung ngu gcig bran la :
na mo :
dkon mchog gsum dang rtsa ba gsum :
bde chen zhing du bzhugs pa yi :
lha tshogs kun gyi bden pa dang :
zhing skyong yab yum mthu stobs kyis :
bdag cag dpon slob 'khor bcas kyi :
tshe srog bsod nams la gnod cing :
phyi ma bde chen zhing khams su :
'gro la bar du gcod byed pa'i :
dgra bgegs bdud dang 'byung po'i tshogs :
dmar chen gtor ma 'di nyid la :
khug cig dzaHhU~M baM hoHphaT:
zhing skyong yab yum 'khor bcas kyi :
zhal du bstab bo kha raM khA hi :
hU~M:
dpal ldan zhing skyong sku mdog nag :
dbu ni seng ge'i dbu can la :
phyag g.yas ru mtshon dgra la 'debs :
g.yon pas b+han+d+ha dgra snying 'dzin :
ber chen nag po sku la gsol :
bdud rta nag po'i steng na bzhugs :
de yi g.yas su bam ro pho :
sku mdog nag po spre 'u'i mgo :
lag pa bya sder sar brdzis pas :
ri rab ldig ldig 'byung bar nus :
rkang pa spre 'u'i rkang pa de :
nam mkhar bkyags pas lha rnams sngangs :
rkang pa'i steng du dmar gtor khyer :
dgra la 'phangs pas bdun rgyud gcod :
zhal nas me lce 'bar ba yis :
dgra bo'i mi mkhar 'ur gyis sreg :
seng gdong g.yon du dza ka dza :
sku mdog dmar mo me yi mdog :
g.yas pas ru mtshon 'tshubs pa yis :
snang srid thams cad dbang du sdud :
g.yon pas tsit+ta 'dzin pa yis :
dgra rgyud gtan nas brlag par nus :
de yi g.yon du bam ro mo :
sku mdog de ni dmar mo la :
mgo ni spre 'u'i gdong can no :
lag pa bya sder sar brdzis pas :
ri rab ldig ldig 'byung bar nus :
rkang pa spre 'u'i rkang pa de :
nam mkhar bkyags pas lha rnams sngangs :
rkang pa'i steng du dmar gtor khyer :
dgra la 'phangs pas bdun rgyud gcod :
zhal nas me lce 'bar ba yis :
dgra yi mi mkhar 'ur 'ur sreg :
seng gdong yab yum 'khor dang bcas :
'dir gshegs brgyan pa'i gtor ma bzhes :
sgrub pa'i bar chad thams cad sol :
dgra jag chom rkun 'tshe ba zlog :
dam sri bgegs kyi gnod pa zlog :
pha rol byad dang rbod gtong zlog :
yams nad rims nad dal kha zlog :
bcol pa'i phrin las sgrub par mdzod :
gong gi sngags ring yongs rdzogs ni :
bdun nam nyer gcig brjod la phul :
gtso 'khor bzhi po skad cig la :
stong gsum srid gsum lan gsum bskor :
gnod byed thams cad tshar bcad nas :
rang gi sgrub khang de nyid la :
lan gsum bskor ba byas nas kyang :
rang gi rgyab kyi phyogs bzhugs nas :
sgrub pa'i rgyab rten byed par bsgom :
bde chen zhing sgrub bka' srung 'di //
sgrub pa'i cha lag tshang ba'i phyir //
dge slong rA ga a s+ya yis //
bya lo lo sar tshes gcig gi
/phyi dro'i cha la bsgrigs pa ste //
yig mkhan dge slong sbyin pas byas //
nyes 'gal chos skyong nyid la bshags /
dge bas gnam chos bstan pa ni //
gang+gA'i rgyun bzhin 'phel rgyas shog
/mang+ga laM///
/
