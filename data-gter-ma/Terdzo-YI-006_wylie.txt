@#//
shin tu zab pa'i man ngag 'dun gros ngan pa chu sgyur bzhugs so :

bka' gter zung 'jug byang pa'i lugs so //
rtsa ba 'di 'phreng po rin po che'i gter kha las kyang 'byung //
dpal dregs pa'i bdag po la phyag 'tshal lo :

pha rol gzhan gyi bsam sbyor 'dun gros ngan pa byed dus sgyur ba'i gdams pa ni :
rdza'i gwa'u zur gsum pa nang du bang rim yod pa :
tshad sor bzhi bas mi che ba so ma btang ba'i nang du :
'khor lo bsnol ma gru gsum pa'i lte bar ling ga bris pa'i lte bar r+n+r-i dang dgra gang yin gyi ming rus bris pa'i mthar :
dgra bo 'di zhes bya ba'i bsam sbyor 'dun gros ngan pa thams cad shig cig :
mi 'grub par gyur cig :
'jig par gyur cig :
bya ba bri :
gru gsum gyi phyi'i mu khyud la :
ha ya ra la wa :
zhes mgo phyir bstan pa bkod :
zag rdzas rnyed na ling+ga la byugs :
ma rnyed kyang rung :
snag shog gwa'u rdzas sogs gang la yang rang gi dri ma kha rlangs ma shor bar bya :
rdzas me tog lce tsha ser po :
spang spos :
skud pa ser po phyin log :
gro yos rnams sta gon bya'o :   gro yos dang /
skud ser gyi lag len bud med yugs sa mas byed /
skar ma bra nye'am :
bya mchu'i nyin :
yang na 'jigs nyi bdun po gang rung la gtad :
ling+ga dgug gzhug drag po bya :
chos skyong dang lha srung gzhi bdag la chang phud gtor :
dpang gzug :
'khor lo zur gsum du bltabs pa'i nang du me tog :
gro yos :
spang spos rnams dum re 'jug :
skud ser gyis phyin log 'ching gin dmod mo brjod :
de gwa'u'i gting du gzhug :
steng me tog dang gro yos kyis bkang :
ya thod bcas 'grigs par byed :
de yar 'chug mar 'chug med par byas la :
yang lan gsum skud ser gyis rgya gram du bcing :
rdzas la sngags 'bru lnga po lnga brgya bzlas la btab :
mchil ma mi 'debs par hus 'debs :
phreng ba phyir bsgyur :
de nas 'bab chu drag po rang yul du mi ldog pa'i sar phyin la :
gtor ma cha gsum bshams pa'i gcig yi dam chos skyong la bsngo :
gcig chu bdag lha 'dre la bsngo :
bsam pa sgyur ba'i phrin las bcol :
gcig byin rlabs byas nas rtags byung ba dang gtong ngo zhes gtar gzung :
rang gi kha blta phyogs ni :
chu 'babs pa'i dgra yul la bstan la :
sngags brgya rtsa brgyad bzla :
dmod bcol rgyas par byas :
gwa'u chu'i gzhung la bskyur :
me tog dang gro yos tshom gcig kyang chu la bskyur :
phrin las bcol :
de nas phyi mig mi blta bar yi dam lha'i sngags bzla bzhin 'ong :
bskyur dus rang srung dmigs pa ni :
rang lus lcags kyi rdo rje rtse dgu pa me 'bar ba'i lte bar rang sems yi ge hU~M mthing nag gcig tu bsgom :
dpral bar mtshal gyi thig le bya :
rked pa la seng ldeng gi phur pa btags :
de ni gnad kyi gdams pa'o :
de ltar lan gsum mam lnga'am bdun bskyur na :
pha rol gyi dpung ji ltar che yang 'jig cing bsam ngan bzlog nges so :
bsam ngan chu sgyur gyi gdams pa zab mo yang dag rdzogs so :
sa ma ya :
rgya rgya rgya :
gter rgya :
zab rgya :
zhal shes la :
rdzas gro yos dang /
skud ser gyi lag len bud med yugs sa mas byed /
rang yi dam gang yin gyi gzhung bsrang /
bden bdar dgug gzhug gser skyems gzu dpang bcas gtong /
dmod mo ni /
bsam sbyor 'dun gros ngan gshom byed pa thams cad shig cig
/chus khur cig
/gsher cig
/'dun gros ngan shom thams cad mi 'grub par gyur cig
/gtor cig
/chus khyer cig
/\u0f80atsha :
bsam sgyur gyi dus su /
wa ya ra la ha /
dmod mo ni /
'jig rten 'di na ngag btsan zhing //
dmod pa'i drang srong rig pa 'dzin //
chu bo'i mdor gnas drang srong rnams //
sngon gyi thugs dam brtser dgongs la //
bdag la sdang bar byed pa rnams //
drang srong rnams kyis dmod bor la //
sdang ba'i dgra bo'i mdun gros shig
/bdag gi bsam pa khyed kyis sgrubs //
bsam sbyor 'dun gros ngan shom byed pa thams cad shig
/bsam sgyur gyi dus su /
rang srung ba'i man ngag bstan pa ni /
snying gi dkyil du rdo rje rtse lnga bsgom /
lte ba la 'khor lo rtsibs bzhi'i lte bar hU~M yod pa zhig bsgom /
sna rtse+e la mtshal gyi thig le bya /
gu gul nag po dang /
mu zi nag po /
seng ldeng gi phur pa lus la bcang /
rang srung ba 'di chu la rdzas bskyur ba'i gong du bya'o //
'di rnams lus la bcang ngo //
\u0f80atsha /
'di'i gong gi phyag len la /
shog bu gru gsum dag la rgya snag gis 'khor lo gru gsum dpe chung ltar bri /
'khor lo gru gsum kha sbyar bar du ling+ga bcug
/skud ser gyis rgya gram du bcing /
rdza'i gwa'u gru gsum tshad sor bzhi pa nang du bang rim gsum bkod pa'i nang du 'khor lo gru gsum dpe chung rnams yar 'chug mar 'chug med par brdzang /
de steng gong gi rdzas rnams blugs nas kha sbyar la chas bsdams skud ser gyis rgya gram du bcing /
gong gi ling+ga rnams la zab par byed na dgra bo'i zag rdzas dang dgug gzhug gnad /
gzhan ma chu la skyur dus gser skyems gzu dpang thog gong gi dmod bcol dang dam can gyi bskul sogs dmod mo gang 'grub gnang thog
/rang gong gi srung 'khor bsgom /
'di la rang gi dri ma ma phog pa sogs gang gtsang gnang srol 'dug
/cha gsum gong ltar dang /
wa ya ra la ha /
sngags 'di gang mang bar lam la yang rgyag dus bzlas tshe pha rol bzlog par the tshom med /\u0f80atsha ///
/
