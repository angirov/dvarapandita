@#//
klong chen snying gi thig le las /
bla ma drag po rta khyung 'bar ba'i byin rlabs kyi cho ga rdo rje'i do shal zhes bya ba bzhugs so //
na mo gu ru kro d+hA ya /
dbyings las ye shes khros pa'i sku
/bdud dpung tshar gcod he ru ka
/bla ma yi dam dbyer med la //
btud nas byin rlabs cho ga dbye //
bla ma drag po rta khyung 'bar ba'i byin rlabs dbang gi rim pa la gsum /
sbyor dngos rjes so //
dang po ni /
stegs bu'i khar 'bru'i tshom bu lnga bkod pa'i dbus su many+dzi'i khar dpal gtor rgyan ldan sku rten tsakli dar gdugs dmar po dang bcas pa bzhag
/de mdun rnam bum bcud ldan /
g.yas g.yon sman rag
/mdun du mchod pa rnam bdun bsham /
sngon gtor sogs mkho ba'i yo byad tshogs par bya /
skyabs sems nas mchod pa byin rlabs bar nang sgrub rig 'dzin 'dus pa'i las byang ltar gtang /
rang gzhung ltar bdag mdun dbyer med du bskyed cing /
bzlas pa'i skabs dzapa? khang phyes la bdag mdun gnyis kyi thugs kar hU~M dmar po'i mthar sngags phreng dmar po nang blta g.yas skor du 'khor ba dang /
do li'am mgal me lta bu'i dmigs pa'i 'phro 'du bcas bzlas pa ci nus bya /
bum pa dbang drag rol pa'i pho brang du bla ma drag po rta khyung 'bar ba'i lha tshogs snang la rang bzhin med par gsal bar gyur /
gzungs thag blang /
dmigs pa spyi 'gres bzlas pa bya /
mthar dbyangs gsal sogs bzlas pas kha bskangs la mchod bstod bya /
oM AHhU~M gis dung chu phul bas bum pa'i lha 'od du zhu nas bum bcud dang dbyer med du gyur par mos la rig me dor cing gnang ba nod /
las bum du rta mgrin bskyed bzlas kyis nus ldan bya'o //
gnyis pa dngos gzhi ni /
slob ma rnams khrus bya /
bgegs gtor btang /
bka' bsgo mtshams gcod srung 'khor bsgom /
sems bskyed gsal btab la /
de'ang snyigs ma'i dus kyi mthar sems can rnams nyon mongs pa je rags /
sems byung dge ba'i rtsal je dman du song bas dug lnga'i stobs shin tu rgyas pa'i rang gzugs gza' klu rgyal bsen gyi za kha dar bas thams cad sdug bsngal gyi 'khrul 'khor la sbyor ba'i skabs su /
'dul byed kyi gnyen po stobs su che ba rta phyag khyung gsum dang khyad par bla ma drag po'i gdams skor thun mong thun min mtha' yas pa zhig
/dpal chen he ru ka dngos o rgyan gyi slob dpon sangs rgyas gnyis pas thugs sras rje 'bangs grogs dang bcas pa la bstsal cing /
phal cher phyi ma phyi ma'i gdul bya la dgongs te gter gyi rigs byed du mar sba bar mdzad pa las /
skabs su babs pa 'di ni chos rgyal khri lde dang rgyal sras lha rje zung du 'jug pa'i rnam rol /
slob dpon 'jam dpal bshes gnyen dang tha dad med pa rig 'dzin yongs kyi rgyal po grub pa'i dbang phyug rang byung rdo rje 'jigs med gling pa nyid /
bgrang bya re drug gi dgung skeg la babs pa'i tshe dam sris tho 'tshams pa'i rnam pa shar ba na /
slob dpon chen pos zhal mngon sum du bstan nas gdams ngag bstsal pas byin rlabs kyi tshan kha 'gran zla dang bral ba bla ma drag po rta khyung 'bar ba'i byin rlabs bsgrub pa la sogs kyis mtshams sbyar nas maN+Dal 'bul du gzhug
/gsol ba 'debs pa 'di'i rjes zlos /
kun mkhyen ye shes phung po can //
srid pa'i 'khor lo rnam sbyong ba //
de ring bshad pa'i rin chen gter //
gtso bos bdag la bka' drin stsol //
lan gsum /
bla ma drag po rta khyung 'bar ba rtsa gsum rgya mtsho'i bdag nyid chen por gsal ba la mi phyed gus pa'i yid kyis skyabs su 'gro ba 'di'i rjes zlos /
na moH
bdag dang mtha' yas sems can rnamasaH
mchog gsum ngo bo bla ma dngaH
drag po rta khyung dkyil 'khor laH
snying nas dad pas skyabs su mchiH
lan gsum /
mar gyur rigs drug gi 'gro ba spyi dang khyad par 'khrul pa'i gzhan dbang du gyur pa'i gdon bgegs gdug pa can thams cad sangs rgyas kyi sa la 'god par bya ba'i ched du bla ma drag po'i dkyil 'khor du 'jug par bgyi'o snyam du sems bskyed pa 'di'i rjes zlos /
hoH
drag po'i dkyil 'khor 'dir zhugs nasaH
pha ma 'gro drug sems can kunaH
tshad med snying rjes sgrol ba'i phyiraH
smon 'jug don dam byang sems bskyedaH
lan gsum /
rgyun bshags sngon du 'gro ba'i byang chub tu sems bskyed pa 'di'ang tshig rjes su don dran bzhin pas rjes zlos /
dkon mchog gsum la bdag skyabs mchiH
sdig pa mi dge so sor bshagasaH
'gro ba'i dge la rjes yi rangaH
sangs rgyas byang chub yid kyis gzungaH
sangs rgyas chos dang tshogs mchog laH
byang chub bar du skyabs su mchiH
rang gzhan don gnyis rab bsgrub phyiraH
byang chub sems ni bskyed par bgyiH
byang chub mchog gi sems ni bskyed bgyis nasaH
sems can thams cad bdag gis mgron du gnyeraH
byang chub spyod mchog yid 'ong spyad par bgyiH
'gro la phan phyir sangs rgyas 'grub par shogaH
ces lan gsum /
ye shes pa dbab pa'i slad du dmigs pa 'di bzhin du mdzod /
las chu gtor la bsang sbyang /
gnyis bsdus kyi chos thams cad spros bral ka dag stong pa nyid du gyur pa'i ngang las 'od gsal gyi rang mdangs phyi snod khrag 'thung rol pa'i dur khrod chen po'i dbus su /
sna tshogs pad+ma dang nyi zla'i gdan la 'khor ba lugs 'byung gi rten 'brel mtshon pa'i dug sbrul bcu gnyis mjug ma phyir brkyang zhing mgo bo rnams dbus su bsnol ba'i steng du /
khyed rang rnams skad cig gis 'jigs byed pad+ma he ru ka srin po khros pa lta bu /
'chol ba'i khro rgyal rdo rje gro bo lod bzod par dka' ba'i rnam 'gyur can /
sku mdog dmar po me'i mdog lta bu /
dbu skra dmar ser gyen du brdzes pa'i khrod du rta mgo ljang gu rta skad drag por 'tsher ba'i gtsug rgyan ye shes kyi bya khyung dmar po 'phyo ba /
phyag g.yas gnam lcags kyi rdo rje rtse dgu pa phyar zhing /
g.yon sdigs mdzub sgreng ba'i rtser bya khyung dmar po lding ba /
dar mthing nag gi phod kha dang stag sham gsol zhing thod skam dbu rgyan thod rlon do shal rus pa'i phyag rgya drug gis spras pa /
zhabs gnyis gyad kyi 'dor thabs kyis 'gying zhing ba spu'i bu ga thams cad bya khyung gis gtams shing spro bsdu byed pa /
bskal pa'i me phung 'bar ba'i klong na che btsan 'gran zla dang bral ba'i gnas gsum oM AHhU~M gis mtshan pa'i thugs ka'i hU~M sngon po dang /
bla ma lhag pa'i lha'i thugs ka nas kyang 'od zer dpag tu med pa 'phros /
phyogs bcu'i rtsa gsum rgyal ba rab 'byams dang khyad par rnga yab pad+ma 'od kyi gzhal med khang nas gu ru pad+ma thod phreng rtsal gyi thugs rgyud bskul /
skad cig de nyid la bla ma drag po rta khyung 'bar ba'i skur bzhengs te mtsho chen po la char babs pa ltar khyed rang rnams kyi sgo gsum la dbyer med du thim pa'i mos pa brtan po mdzod cig
/hU~M/
chos sku mtshan ma nyer zhi spros bral kyang //
lhun grub rtag pa mi zad zhi khro'i sku
/gdul bya ma rungs 'dul phyir cher khros lha //
drag po rta khyung 'bar ba'i dkyil 'khor tshogs //
dus las mi 'da' thugs rje smon lam mthus //
skad cig yud kyis gnas 'dir gshegs nas kyang //
sgrub mchog rnams la mchog thun dngos grub kun //
thogs med myur du 'thob pa'i byin nus phob //
oM AHhU~M ma hA gu ru artsig nirtsig hrIHhU~M khroM phaTaH
badzra dz+nyA na A be sha ya a AH
hU~M hU~M hU~MH
zhes drag tu brjod /
rol mo 'khrol /
pheM pheM zhes yang yang brjod la spos btul /
ye shes pa brtan par gyur /
tiSh+Tha badzra hU~MH
zhes dang rdo rje'i rgyas brtan par bya /
bum pa btegs la /
bum pa dur khrod drag po'i gzhal yas khang du bla ma drag po rta khyung 'bar ba'i lha tshogs sgyu 'phrul rdo rje'i rol mos 'od du zhu ba'i bdud rtsis spyi bo nas dbang bskur bas dri ma nyon mongs thams cad gtor /
ye shes chen po'i byin rlabs rgyud la blugs par mos shig
/hU~M/
chos can bum pa'i gzhal yas su //
chos nyid bum bcud bdud rtsi yis //
skal ldan khyod la dbang bskur bas //
rta khyung 'bar ba'i dbang thob shog
/rtsa sngags dang /
ka lA sha a b+hi Shiny+tsa oM/
mgor bzhag la bum chu sbyin /
gtor chen thogs la /
gtor snod dbang drag rol pa'i gzhal yas khang du gtor ma bla ma drag po rta khyung 'bar ba rtsa gsum rgya mtsho'i sprin phung 'phro bar gsal ba'i dpral ba nas khro chung dkar po 'od zer me phung gi tshwa tshwa dpag tu med pa 'phros /
khyed rang rnams kyi dpral ba nas zhugs /
lus kyi nad gdon sdig sgrib thams cad lhag med du bcom /
rdo rje sku'i byin rlabs rgyud la zhugs par mos shig
/hU~MH
o rgyan yul gyi nub byang mtshamasaH
pad+ma ge sar sdong po laH
ya mtshan mchog gi dngos grub brnyesaH
pad+ma 'byung gnas zhes su gragasaH
'khor du mkha' 'gro mang pos bskoraH
khyed kyi rjes su bdag sgrub kyisaH
byin gyis brlab phyir gshegs su gsolaH
lus la sku yi byin gyis rlobasaH
sku yi dngos grub thob par shogaH
ces dang /
hU~M/
rang byung lhun grub pad+ma 'byung gnas sku
/lha srin 'dul phyir drag po'i skur sprul pa //
mthu rtsal rmad byung pad+ma he ru ka
/rta khyung 'bar ba'i sku yi dbang thob shog
/rtsa sngags dang /
kA ya a b+hi Shiny+tsa oMH
zhes dpral bar bzhag
/yang gtor ma lhar gsal ba'i mgrin pa nas khro chung dmar po 'od zer me phung gi tshwa tshwa dpag tu med pa 'phros /
khyed rang rnams kyi mgrin pa nas zhugs /
ngag gi nad gdon sdig sgrib thams cad lhag med du bcom /
rdo rje gsung gi byin rlabs rgyud la zhugs par mos shig
/hU~MH
o rgyan yul gyi sogs nas /
ngag la gsung gi byin gyis rlobasaH
gsung gi dngos grub thob par shogaH
hU~M/
rang byung lhun grub pad+ma 'byung gnas gsung //
lha srin 'dul phyir drag po'i skur sprul pa //
mthu rtsal rmad byung pad+ma he ru ka
/rta khyung 'bar ba'i gsung gi dbang thob shog
/rtsa sngags dang /
wAk+ka a b+hi Shiny+tsa AH
zhes gtor ma mgrin par bzhag
/yang gtor ma lhar gsal ba'i thugs ka nas khro chung mthing nag 'od zer me phung gi tshwa tshwa dpag tu med pa 'phros /
khyed rang rnams kyi snying ga nas zhugs /
yid kyi nad gdon sdig sgrib thams cad lhag med du bcom /
rdo rje thugs kyi byin rlabs rgyud la zhugs par mos shig
/hU~MH
o rgyan yul gyi sogs nas /
yid la thugs kyi byin gyis rlobasaH
thugs kyi dngos grub thob par shogaH
hU~M/
rang byung lhun grub pad+ma 'byung gnas thugs //
lha srin 'dul phyir drag po'i skur sprul pa //
mthu rtsal rmad byung pad+ma he ru ka
/rta khyung 'bar ba'i thugs kyi dbang thob shog
/rtsa sngags dang /
tsit+ta a b+hi Shiny+tsa hU~MH
zhes gtor ma snying gar bzhag
/rjes 'brel bzlas lung sbyin pa ni /
bdag mdun dbyer med kyi thugs ka'i sngags 'khor las sngags phreng gnyis pa zhig 'phros /
khyed rang lhar gsal ba'i zhal du zhugs /
thugs ka'i hU~M yig dmar po'i mthar g.yas skor du 'khod par mos la rjes zlos mdzod /
rtsa sngags lan gsum /
bla ma drag po rta khyung 'bar ba'i mthu stobs nus pa'i byin rlabs thams cad rdo rje'i slob ma 'di rnams la zhugs nas las rab 'byams thogs med du 'grub par gyur cig
/dbyangs gsal ye d+har brjod cing me tog 'thor /
dpal gtor bla ma drag po rta khyung 'bar ba mngon sum bzhin du spyi bor byon /
sku'i gnas thams cad nas byin rlabs 'od zer gyi tshogs dpag tu med pa 'phros /
khyed rang rnams kyi nad gdon sdig sgrib bar du gcod pa thams cad bsal /
ye shes chen po'i byin rlabs rgyud la zhugs par mos shig
/dpal gtor mgor bzhag la /
oM AHhU~M/
chos sku kun bzang yab yum /
longs sku rdo rje sems dpa'/
sprul sku dga' rab rdo rje /
slob dpon pad+ma 'byung gnas /
mkha' 'gro ye shes mtsho rgyal /
grub chen rje 'bangs nyer lnga /
kun mkhyen dri med 'od zer /
klong chen nam mkha'i rnal 'byor /
'jigs med rgyal ba'i myu gu
/'jam dbyangs mkhyen brtse'i dbang po la sogs pa rtsa ba dang brgyud par bcas pa'i bla ma dam pa rnams kyi byin gyis rlobs shig
/drag po rta khyung 'bar ba la sogs pa'i yi dam mkha' 'gro chos skyong dam can rgya mtsho'i tshogs dang bcas pa rnams kyis byin gyis rlobs shig
/lus ngag yid gsum gyi 'gal rkyen bar chad thams cad zhi zhing mchog dang thun mong gi dngos grub ma lus pa thob par byin gyis brlab tu gsol /
thod phreng rtsal dang rtsa sngags brjod /
me tog 'thor la shis brjod rten snying gis brtan par bya /
des bla ma drag po rta khyung 'bar ba'i smin byed byin rlabs snying po brgyud pa'i phyag bzhes ltar grub pa lags pas sogs kyis mtshams sbyar la dam tshig gzung ba phyin chad dbang rjes spyi ltar bya'o //
gsum pa rjes ni /
spro na tshogs mchod sogs rig 'dzin las byang ltar la /
skong bshags /
srung ma'i gtor 'bul yang longs khyab dang sbyar /
bsdu na gtang rag mchod bstod /
nongs bshags /
bsdu ldang /
bsngo smon /
bkra shis rnams byas pas grub bo //
nyon mongs dug gzer ye shes me yis gzhil //
'byung gdon tsha ngar mthu stobs ser bas bcom //
kun kyang bla ma drag po'i gsang gsum dang //
dbyer med bde chen rdo rje'i sku 'grub shog
/ces pa'ang nyer mkho khyer bde'i slad du pad+ma gar dbang blo gros mtha' yas pa'i sdes rdzong sar bkra shis lha rtser bsdebs pa dge legs 'phel ///
/
