thugs rje chen po 'khor ba las sgrol las :
bla ma pad+ma badzra rtsal gtso 'khor gyi las byang dgos 'dod kun 'byung zhes bya ba bzhugs so :
\u0f88


ma hA g+hu ru sarba sid+d+hi hU~M:
dus gsum sangs rgyas 'dus pa'i dpal :
gang la gang 'dul 'gro ba 'dul :
rdo rje'i bla ma la btud nas :
de nyid las byang rim pa bri :
'di la sngon 'gro dngos gzhi rjes :
sngon 'gro sgrub rdzas skyabs sems dang :
bgegs bskrad mchod pa byin rlabs dang :
bshags pa bya ba rnams yin no :
dngos gzhi bskyed dang spyan 'dren dang :
bzhugs phyag phyi nang mchod pa dang :
bstod pa rnams kyi las rim mo :
rjes la tshogs mchod skong ba bskul :
dngos grub blang dang chad mdo dang :
brtan skyong rta bro dkyil 'khor bsdu :
bkra shis smon lam gdab pa 'o :
g+hu ru d+he wa DA ki nI:
sa ma ya :
rgya rgya rgya :
de yang yid dang mthun pa'i gnas su dkyil 'khor sa chog sogs spyi dang mthun zhing :
dkyil 'khor lte ba chos 'byung rtsibs bzhi mu khyud dang bcas pa :
de'i phyi rim pad+ma 'dab drug :
de'i phyi rim 'dab ma lnga :
de'i phyi rim pad+ma 'dab ma brgyad :
sgo rta babs pad rdor me ri sogs zhi ba'i dkyil 'khor spyi dang mthun pa'i dbus su :
bum pa bum rdzas kyis gang ba many+dzi'am khri'i steng du dar dmar mgul chings dang bcas te bzhugs :
g.yas su gtor ma rin chen 'bar ba :
g.yon du bdud rtsi'i b+han+d+ha :
mtha' skor du sman gtor rak+ta phyi nang mchod rdzas rgyas par bkram :
de nas sgrub pa po bde ba'i stan la 'dug ste :
skyabs 'gro sems bskyed sngon du song bas :
bgegs la gtor ma sbyin zhing bka' bsgo ba ni :
hU~M:
nyon cig bgegs dang 'byung po'i tshogs :
byang chub bsgrub la mi dga' zhing :
lus sems sbyor ba ngan pa yis :
dkyil 'khor lha la mi mos shing :
gsang sngags chos la mi dad pa'i :
bdud dang 'byung po gang yin pa :
mchod sbyin gtor mas mgu gyis la :
gnas 'di'i 'khor yug tshun chad du :
skad cig tsam yang 'da' ma byed :
gal te mi 'gro 'dug gyur na :
dbang chen sku yi 'od zer las :
khro chung mtshon cha 'bar ba yis :
'jig rten khams kun yongs bkang ste :
mtshon cha 'bar bas 'joms 'gyur zhing :
sdug bsngal nyams su myong bar 'gyur :
dkyil 'khor 'jug par mi dbang zhing :
gsang sngags chos la mi dad pa'i :
log par lta ba gang yin pa :
skad cig nyid la phyir dengs shig :
ces pa'i sham bur hU~M bzhi'i sngags kyis bgegs bskrad :
de nas phyi mtshams ni :
rgyal po chen po bzhi pho brang gi phyogs bzhir bskyed de :
hU~M:
sngon tshe rgyal ba'i spyan snga ru :
khas blangs dam bcas stobs po che :
yul 'khor srung dang 'phags skyes po :
spyan mi bzang dang rnam thos sras :
ri rab gling bzhi'i ngos bzhi nas :
phyag na rdo rje'i dbang gi mthus :
bstan pa bsrung bar zhal bzhes pa'i :
phyogs skyong rgyal po chen po bzhi :
bdag cag bar chad srung ba'i phyir :
ma dag 'khor rnams mtshams chod cig :
oM d+h+riSh+Ta rASh+Ta :
bai ru D+ha ka :
bi ru pAk+Sha :
be shra ma Na badzra rak+Sha rak+Sha hU~M:
de nas nang mtshams ni :
hU~M:
steng 'og phyogs mtshams bcu po ru :
hU~M las skyes pa'i khro bo bcu :
hU~M kar stobs chen rnam par rgyal :
gshin rje rta mgrin bdud rtsi 'khyil :
dbyug sngon mi g.yo 'dod rgyal dang :
khams gsum rnam rgyal la sogs pa :
'jigs byed 'bar ba'i tshogs rnams kyis :
steng 'og phyogs mtshams gdon bgegs rnams :
drag shul stobs kyis mtshams chod cig :
oM badzra sarba kro ta badzra rak+Sha rak+Sha hU~M:
de nas gsang ba'i mtshams ni :
khro bcu'i thugs ka nas :
'od zer rdo rje'i rang bzhin bsam gyis mi khyab pa 'phros pas :
gzhal yas khang gi steng 'og phyogs mtshams thams cad rdo rje'i gur khang du gyur :
hU~M:
rgyal ba kun gyi phrin las las :
rang byung dpal du shar ba yi :
khro bo bcu yi thugs ka nas :
'od zer stong khams khyab par 'phros :
snang srid rab 'jigs gzhal yas khang :
snod bcud he ru ka dpal sku :
dur khrod 'bar ba'i sa gzhi la :
sra brtan rdo rje'i gzhal yas gyur :
hU~M hU~M badzra tsakra tIk+Na badzra rak+Sha rak+Sha hU~M:
de nas sgo dbye ba ni /
hU~M:
snang srid rnam dag lha yi gzhal yas khang :
gzugs snang thams cad rang rig he ru ka :
rang rig rang gsal brda' sgo da phyes shig :
b+h+rU~M saM krita dz+nyA na pra be sha ya phaT:
de nas byin dbab pa ni :
hU~M:
byin chen ngo mtshar mchog gi gnas :
pad+ma badzra dkyil 'khor lha :
chos sku skye med ngang nyid las :
bde chen longs spyod rdzogs sku ston :
'og min chos dbyings pho brang nas :
phyogs bcu'i rgyal ba sras bcas dang :
kun 'dus bdag nyid bla ma dang :
ma dang mkha' 'gro tshogs dang bcas :
byin chen rnams kyis byin phob la :
dbang chen rnams kyis dbang bskur te :
rang bzhin lhun grub dkyil 'khor 'dir :
mchog dang thun mong dngos grub stsol :
hrIHpad+ma badzra sa pa ri wA ra badzra sa ma ya dzaHA be sha ya a A:
de nas mchod pa'i bye brag bdud rtsi dang mchod rdzas byin gyis brlab pa ni :
oM big+h+nAn+ta kr-ita hU~M:
oM swa b+hA wa shud+d+haHsarba d+harmA swa b+hA+A wa shud+d+ho\u0f85 haM:
stong pa nyid du gyur :
yaM las rlung gi dkyil 'khor gzhu bdungs pa'i dbyibs can :
mchog ma gnyis dang chang bzung gnyis la yaM gyis mtshan :
de'i steng du raM las me'i dkyil 'khor dmar po gru gsum raM gyis mtshan pa :
de'i steng du keM gsum las byung ba'i mi mgo'i sgyed pu ri rab dang mnyam pa kha phyir bstan pa gsum gyi steng du :
AHlas b+han+d+ha yangs shing rgya che ba rgya khyon chos kyi dbyings dang mnyam pa phyi dkar la nang dmar ba :
de'i nang du shar du ha las glang po che'i sha :
lhor bi las rta'i sha :
nub tu ku las khyi'i sha :
byang du da las ba lang gi sha :
dbus su na las mi yi sha :
shar lhor shu las byang sems dkar po shel lta bu :
lho nub tu bi las dri chen gser lta bu :
nub byang du ra las rak+ta mdangs ldan dmar po :
byang shar du mu las dri chu sngon po in+d+ra nI la'i mdangs lta bu :
slar dbus su ma las klad pa dung la pho tshos byugs pa lta bu ste :
sha lnga dang bdud rtsi lngas yongs su gang ba :
de'i nang du dbus su hU~M muM mthing ga :
shar du oM lAM dkar po :
lho ru trAM mAM ser po :
nub tu hrIHpAM dmar po :
byang du hA tAM ljang gu :
ye shes lnga'i rang bzhin hU~M AM dzriM khaM haM A:
de la nyi ma'i kha chod ak+Sha lnga bcus mtshan pa gcig tu gyur :
de las bdag nyid lhar gsal ba'i sku gsung thugs kyi yi ge oM AHhU~M gsum las 'od zer 'phros :
phyogs bcu'i sangs rgyas dang byang chub sems dpa' thams cad rigs lnga'i sangs rgyas kyi rnam par mdun gyi nam mkha'i gnas su byon :
rang nyid lhar gsal ba'i thugs ka nas 'od zer 'phros :
yaM la phog rlung g.yos :
raM las me 'bar thod pa'i nang gi rdzas khol mi gtsang ba'i dri ma thams cad lbu ba'i rnam par phyir bo :
rigs lnga yab yum gyi sku las ye shes kyi bdud rtsi'i rgyun bab :
rgyu'i sa bon nyi zla'i kha chod ak+Sha lnga bcu dang bcas pa'ang 'od du zhu :
ye shes kyi bdud rtsi sman gtor rak+ta'i rang bzhin nam mkha'i khams thams cad gang bar gyur :
oM AHhU~M sarba pany+tsa a mr-ita ma hA ba liM ta :
ma hA rak+ta sarba pU tsa kha kha khA hi khA hi :
badzra ar+g+haM AHhU~M:
badzra pA d+yaM\u0f8e
badzra pUSh+pe\u0f8e
d+hU pe\u0f8e
A lo ke\u0f8e
g+han+d+he\u0f8e

nai bed+ya\u0f8e
shab+da aHhU~M:
oM AHhU~M ma hA pany+tsa pU tsa ho :
oM AHhU~M b+ho d+hi tsit+ta g+ha na gu h+ya pU tsa ho :
oM AHhU~M ma hA sarba pU tsa ho :
bdud rtsi'i rgya mtsho chen pos nam mkha'i khams gang bas phyogs dus bde bar gshegs pa thams cad kyi sku gsung thugs kyi rang bzhin dkyil 'khor lha tshogs rnams la mchod pas mnyes par gyur :
hU~M:
bde gshegs kun 'dus rgyal ba'i dkyil 'khor 'dir :
phyi nang gsang ba'i mchod pa rgya mtshos mchod :
ye nas rang byung rang las shar ba'i phyir :
stong pa'i ngang du ma 'dres rang gsal gdab :
hrIHpad+ma badzra sa pa ri bA ra DA ki nI sa ma ya satwaM:
de nas bskyed rim ni :
hU~M:
spros med yang dag de bzhin nyid :
rang bzhin lhun grub chos kyi sku :
mnyam yangs phyogs bral kun khyab ngang :
ma bcos spros bral de bzhin nyid :
rang rig chos sku bde ba che :
oM ma hA shu n+ya tA dz+nyA na badzra swa b+hA wa At+ma ko\u0f85 haMH
hU~M:
thams cad khyab gdal chos sku'i ngang :
rang rig chos sku'i nam mkha' la :
e las chos kyi 'byung gnas che :
yaM las rlung gi dkyil 'khor ljang :
raM las me yi dkyil 'khor dmar :
baM las chu yi dkyil 'khor sngo :
laM las sa yi dkyil 'khor ser :
keM las rus pa'i ri rab dang :
raM las ye shes me 'od 'bar :
sna tshogs rdo rje rgya gram steng :
yi ge b+h+rU~M gyi 'phro 'du las :
rin chen sna lnga las grub pa :
sna tshogs rdo rje'i brtsigs pa las :
'gyur med rdo rje'i rgya yis btab :
tshad med bzhi ldan sgo bzhi'i steng :
rta babs snam bu bcu gsum mdzes :
rdo rje'i thog ni phyogs mdog la :
yid bzhin nor bu'i tog gis mtshan :
'dod yon snam bu dmar po la :
ye shes mkha' 'gro gar gyis rol :
ka ba ka rgyan rab mdzes shing :
rta babs chos 'khor gdugs tog mdzes :
pho brang gzhi yang 'od du 'bar :
dur khrod brgyad sogs dkyil 'khor rdzogs :
ye shes lnga rdzogs me dpung dbus :
bde gshegs kun 'dus pho brang gsal :
b+h+rU~M bi shwa bi shud+d+he e dz+nyA na tsakra maN+Dal b+h+rU~M:
ma sUr+Ya maN+Da la :
a tsan+d+ra maN+Da la :
paM pad+ma maN+Da la hU~M s+pha ra Na phaT:
saM ha ra Na ho :
de nas lha bskyed bdag bskyed ni :
hU~M:
rang bzhin lhun grub dkyil 'khor dbus :
pad+ma rin chen 'bar ba'i steng :
ti ra nyi zla pad steng du :
yi ge hrIHyi 'phro 'du las :
rje btsun pad+ma badzra rtsal :
sku mdog dmar po zhi ma khro :
mche ba'i myu gu rnam par gtsigs :
spyan gsum ldan zhing dbu skra ni :
mthon mthing ral pa spyi bor bcings :
yid bzhin nor bu dbang gis brgyan :
phyag gnyis rdo rje dril bu ni :
thabs shes dbyer med yum la 'khyud :
zhabs gnyis g.yas bskum g.yon brkyang rol :
de yi pang na ye shes kyi :
mkha' 'gro lha lcam man+d+ha ra :
sku mdog dmar mo byi ru'i mdog :
phyag g.yas cang te'u mkha' la 'khrol :
phyag g.yon bdud rtsi yab la stob :
zhabs gnyis yab la dgyes par 'khril :
skra grol b+ha ga nu ma rgyas :
yab yum gnyis med rin chen dang :
rus pa'i rgyan drug dar sogs brgyan :
'od zer mdangs dang ldan par bskyed :
shar du pad+ma nyi zla la :
mi yi gu ru pad+ma 'byung :
dkar dmar mdangs ldan rdo rje dang :
ka li zab ber chos gos can :
pad zhwa rab spras skyil krung bskyed :
lho phyogs pad+ma nyi zla la :
lha min gu ru rnam par rgyal :
mdog ljang rdo rje ka li bsnams :
rus rgyan dar sogs zhi khro'i chas :
rab spras skyil krung bzhugs par bskyed :
nub kyi pad+ma nyi zla la :
byol song g+hu ru seng ha brtan :
mdog mthing cang te'u dril bu bsnams :
rus pa'i rgyan spras zhabs gnyis po :
brkyang bskum 'gying ba'i tshul du bskyed :
byang phyogs pad+ma nyi zla la :
yi dwags gu ru rnam snang byed :
smug nag lcags phur rdo rje bsnams :
rin chen dar zab rgyan gyis spras :
zhabs gnyis skyil krung bzhugs par bskyed :
steng phyogs pad+ma nyi zla la :
lha yi g+hu ru gser thub 'dzin :
sku mdog dkar ser rdor dril bsnams :
rin chen ut+pal rgyan gyis brgyan :
zhabs gnyis gar stabs bzhugs par bskyed :
'og phyogs pad+ma nyi zla'i steng :
dmyal ba'i g+hu ru rnam par gnon :
dmar nag rdo rje sdig pa bsnams :
dur khrod chas brgyad rgyan gyis brgyan :
zhabs gnyis 'dor stabs bzhugs par bskyed :
de yi phyi rim pad skor la :
shar du rdo rje thod phreng dkar :
zhal gcig phyag bzhi sems skyil bzhugs :
rtsa phyag rdor dril thugs kar bsnams :
mtha' gnyis kha T+wAM ral gri phyar :
rin chen rgyan gyis rnam par mdzes :
lho phyogs rat+na thod phreng ser :
zhal gcig phyag bzhi sems skyil bzhugs :
rtsa phyag nor bu rin chen phyar :
mtha' gnyis zhags pa ral gri bsnams :
rin chen rgyan dang na bzas mdzes :
nub tu pad+ma thod phreng dmar :
zhal gcig phyag bzhi sems skyil bzhugs :
rtsa phyag pad+ma dril bu phyar :
mtha' gnyis gri gug lcags sgrog 'dzin :
rin chen rgyan dang na bzas mdzes :
byang du karma thod phreng ljang :
zhal gcig phyag bzhi sems skyil bzhugs :
rtsa phyag rgya gram ral gri phyar :
mtha' gnyis shes rab mda' gzhu 'gengs :
rin chen rgyan dang na bzas mdzes :
thugs kar bud+d+ha thod phreng mthing :
zhal gcig phyag bzhi sems skyil bzhugs :
rtsa phyag rdo rje dril bu 'chang :
mtha' gnyis 'khor lo rgya gram 'dzin :
rin chen na bza'i rgyan gyis spras :
kun kyang 'dzum khro 'od lnga'i klong :
phrin las lnga yis don mdzad phyir :
gzi brjid mdangs dang ldan par bskyed :
de yi pad skor phyi ma la :
'gro 'dul sprul pa'i mtshan brgyad dang :
phyogs bzhi 'dab bzhi mkha' 'gro ging :
rdo rje rin chen pad+ma las :
rigs kyi sku mdog phyag mtshan 'dzin :
brkyang bskum sna tshogs gar gyis rol :
chos skyong rig 'dzin DA ki'i tshogs :
bsam gyis mi khyab yongs rdzogs gtibs :
ye shes lnga yi dbang rdzogs shog :
A+oM AHhU~M swA hA:
a b+hi Shiny+tsa hU~M:
hrIHgu ru pad+ma badzra sa pa ri wA ra e a ral+li pheM pheM dza :
de nas spyan 'dren pa ni :
hU~M:
nub phyogs o rgyan dbang gi dbyings kyi klong :
rang bzhin rnam par dag pa'i dkyil 'khor nas :
bde gshegs kun gyi phrin las 'dus pa'i dpal :
o rgyan bla ma zhi khro'i skur bstan pa :
pad+ma badzra gnas 'dir gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
lha yi 'gro ba ma lus 'dul mdzad cing :
'chi 'pho ltung byed sdug bsngal zhi mdzad pa :
gser thub 'dzin pa 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
lha min 'gro ba ma lus 'dul mdzad cing :
'thab rtsod sdug bsngal ma lus zhi mdzad pa :
rnam par rgyal ba 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
'gro ba mi rnams ma lus 'dul mdzad cing :
skye 'chi'i sdug bsngal zhi bar mdzad pa yi :
pad+ma 'byung gnas 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
byol song 'gro ba ma lus 'dul mdzad cing :
bkol spyod sdug bsngal zhi bar mdzad pa yi :
seng ha rab brtan 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
yi dwags 'gro ba ma lus 'dul byed pa'i :
bkres skom sdug bsngal zhi bar mdzad pa yi :
rnam par snang byed 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
dmyal ba'i 'gro ba ma lus 'dul mdzad cing :
tsha grang sdug bsngal zhi bar mdzad pa yi :
rnam par gnon pa 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
mi mjed 'jig rten zhing khams dam pa nas :
bstan gnyis rgya mtsho gsal bar mdzad pa yi :
sprul pa'i mtshan brgyad 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
mkha' spyod phyogs bzhi dbus lnga'i zhing khams nas :
zhi rgyas dbang drag lhun grub 'gro don mdzad :
thod phreng rigs lnga 'khor bcas gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
snang ba'i ngo bo dpal chen he ru ka :
stong pa'i bdag nyid rdo rje phag mo yum :
thabs shes dbyer med bde ba mchog gi sku :
yi dam dkyil 'khor lha tshogs gshegs su gsol :
phrin las rnam bzhi'i dngos grub bstsal du gsol :
rnam dag chos kyi dbyings las ma g.yos kyang :
legs nyes stangs 'dzin dam tshig rjes gcod pa :
bka' bzhin rjes su sgrub pa'i grogs mdzad ma :
dpa' bo mkha' 'gro dam can rgya mtsho dang :
gter srung bka' nyan 'khor tshogs gshegs su gsol :
phrin las rnam bzhi'i dngos grub bstsal du gsol :
hrIHg+hu ru pad+ma badzra shrI he ru ka sa pa ri wA ra sarba sa ma ya dzaHhU~M baM ho :
bzhugs su gsol ba ni :
hU~M:
bde gshegs kun 'dus phrin las kun gyi bdag :
bla ma pad+ma badzra dkyil 'khor lha :
rang bzhin rnam par dag pa'i gzhal yas 'dir :
nyi zla pad+ma mdzes pa'i gdan steng du :
dgyes shing mi g.yo brtan par bzhugs su gsol :
hrIHpad+ma badzra sa pa ri wA ra sa ma ya tiSh+Tha lhan :
de nas phyag 'tshal ba ni :
dus gsum bde gshegs thams cad kyi :
sku gsung thugs kyi rang bzhin sku :
kun mkhyen bdag nyid rdo rje 'dzin :
pad+ma badzra la phyag 'tshal :
'gro drug sems can don mdzad phyir :
pha rol phyin drug gzhan don mdzad :
gang 'dul tshul du skur bstan pa :
'gro drug don mdzad la phyag 'tshal :
dug lnga 'joms phyir sku lnga dang :
rnam shes tshogs brgyad mtshan brgyad sprul :
thabs shes dbyer med yi dam lha :
dkyil 'khor lha tshogs la phyag 'tshal :
shrI pad+ma badzra sa pa ri wA ra a ti pU ho :
pra tits+tsha ho :
de nas mchod pa 'bul ba ni /
hU~M:
yon chab me tog bdug spos mar me dri :
zhal zas sgra snyan la sogs yid 'ong rnams :
phyi yi mchod pa dam pa bla na med :
bla ma dkyil 'khor lha tshogs rnams la 'bul :
rang snang dag pa'i mchod pa 'di bzhes la :
mchog dang thun mong dngos grub bstsal du gsol :
hrIHgu ru pad+ma badzra sa pa ri wA ra ar+g+haM pU tsa me g+ha sa mu dra s+pha ra Na sa ma ye hU~M swA hA:
pUSh+pe\u0f8e
d+hu pe\u0f8e
A lo ke\u0f8e
g+han+d+he\u0f8e
nai bid+yA\u0f8e
shab+da pU tsa me g+ha sa mu dra s+pha ra Na sa ma ye hU~M swA hA:
hrI:
gzugs sgra dri ro reg bya la sogs pa :
dbang po lnga yi longs spyod 'dod dgur ldan :
rang byung nang mchod dkyil 'khor lha la 'bul :
thugs rjes 'gro ba'i don phyir bzhes mdzod la :
zhi rgyas dbang dang drag po la sogs pa :
phrin las gang yang thogs med 'grub gyur cig :
bsod nams ye shes tshogs chen rab 'phel nas :
bdag gzhan don gyi 'bras bu mchis par mdzod :
hrIHgu ru pad+ma badzra sa pa ri wA ra badzra rU pa\u0f8e
badzra shab+da\u0f8e
badzra g+han+d+he\u0f8e
badzra ra sa\u0f8e
badzra spar+she\u0f8e
pU tsa me g+ha sa mu dra s+pha ra Na sa ma ye hU~M swA hA:
hrI:
khrag zhag ar+g+haM dbang po'i me tog dang :
gsur chen bdug spos zhun chen snang gsal me :
rdo rje dri chu mkhris pa'i dri chab dang :
rdo rje dri chen mAM sa zhal zas dang :
rkang gling thod rnga la sogs mchod chen po :
byang sems dkar dmar ga pur dmar chen zil :
'dod chags zhe sdang gti mug nga rgyal che :
phrag dog la sogs nyon mongs mchod pa'i rdzas :
gsang ba'i mchod pa dam pa 'bul lags na :
bla ma dkyil 'khor lha yis bzhes nas kyang :
nyon mongs ye shes chen por dbang bskur zhing :
bde stong zag med dngos grub bstsal du gsol :
hrIHpad+ma badzra sa pa ri wA ra g+ha Na g+hu h+ya pU tsa AHhU~M swA hA:
de nas sman mchod 'bul ba ni :
oM:
b+han+d+ha 'khor yug yangs pa'i snod nang du :
gdod nas rnam dag bdud rtsi'i bcud kyis bkang :
lha sngags ting 'dzin yig 'brus byin gyis brlabs :
me rlung sbyor bas bkug bstims bsre bsnan byas :
ye shes lha rnams dgyes pa skong byed cing :
gang la 'brel rnams don chen 'grub byed 'di :
gtso mchog pad+ma badzra rtsal la 'bul :
thugs rjes brtser dgongs dbang dang dngos grub stsol :
'gro drug don mdzad g+hu ru drug la 'bul :
thugs rjes brtser dgongs dbang dang\u0f8e
phrin las sgrub pa'i thod phreng rigs lngar 'bul :
thugs rjes brtser dgongs dbang dang dngos\u0f8e
tshogs brgyad rnam dag mtshan brgyad tshogs la 'bul :
thugs rjes brtser dgongs dbang dang dngos\u0f8e
yi dam dkyil 'khor lha tshogs rnams la 'bul :
thugs rjes brtser dgongs\u0f8e
mkha' 'gro dam can srung ma'i tshogs la 'bul :
thugs rjes brtser dgongs\u0f8e
gter srung bka' nyan bka' sdod tshogs la 'bul :
thugs rjes brtser dgongs\u0f8e
hrIHg+hu ru badzra sa pa ri wA ra sarba pany+tsa a mr-ita la khA hi :
de nas rak+ta 'bul ba ni :
A:
'dod chags rnam dag pad+ma rak+ta ni :
rgyu drug kun sgrol khams gsum dbang du sdud :
bde mchog bde spyod rak+ta'i mchod pa ni :
pad+ma badzra dkyil 'khor lha la 'bul :
khams gsum srid gsum dbang gi dngos grub stsol :
hrIHpad+ma badzra sa pa ri wA ra ma hA rak+ta la khA hi :
de nas sgrub pa po rnams kyis gnas gsum du bdud rtsi dang rak+ta'i thig le byas la :
hrI:
bdud rtsi sman dang rak+ta dngos grub rdzas :
ye shes lha rnams dgyes pa bskangs nas kyang :
bdag cag bu la thugs rjes brtser dgongs nas :
mchog dang thun mong dngos grub bstsal du gsol :
hrIHpad+ma badzra sa pa ri wA ra sarba sid+d+hi pha la hU~M:
sid+d+hi pha la kA ya wA ka tsit+ta badzra a :
de nas gtor ma 'bul ba ni :
hrI:
b+han+d+ha gtor gzhong yangs pa'i snod chen du :
sha lnga bdud rtsi lnga sbyar gtor mar bshams :
ting 'dzin me rlung sbyor bas bsregs sbyangs shing :
ye shes bkug cing gnyis su med par bsres :
byin rlabs bcud dang ldan pa'i gtor chen po :
ye shes lnga yi 'od zer phyogs bcur 'phros :
'dod pa'i yon tan rnams kyis rab spras pa :
gzugs sgra dri ro reg bya phun sum tshogs :
bla med chos kyi longs spyod mkho dgur ldan :
rgyan mdzes bkod legs yid 'ongs gtor ma 'di :
gtso mchog pad+ma badzra rtsal la 'bul :
gnyis med gsang ba'i lha lcam yum la 'bul :
'gro drug don mdzad gu ru drug la 'bul :
rnam shes rnam dag mtshan brgyad tshogs la 'bul :
phrin las lnga mdzad thod phreng rigs lngar 'bul :
yi dam dkyil 'khor lha tshogs rnams la 'bul :
bar chad sel ba'i mkha' 'gro'i tshogs la 'bul :
chos skyong gter bdag bka' sdod tshogs la 'bul :
hrIHpad+ma badzra sa pa ri wA ra ma hA ba liM ta khA hi :
de nas bstod pa ni :
hU~M:
dus gsum bde gshegs sku lnga'i bdag nyid 'chang :
rgyal ba kun 'dus pad+ma badzra rtsal :
dri med mdangs ldan pad+ma rA ga'i mdog :
zhi khro'i tshul can spyan gsum zhal 'dzum bzhad :
zhal gcig phyag gnyis rdo rje dril bu bsnams :
thabs shes gnyis med zung 'jug brda yi tshul :
ye shes lnga ldan rigs lngas dbu la brgyan :
longs spyod rab rdzogs dar gyi cod pan 'phur :
pha rol phyin drug rus pa'i rgyan drug mdzes :
dbu skra gyen 'khyil mthon mthing thor cog can :
mdzes pa'i sku la zhi khro'i rgyan gyis spras :
zhabs gnyis brkyang bskum bde chen rol par bzhugs :
gtso bo mchog gi sku la mnyam sbyor ba :
gsang ba'i yum mchog lha lcam man+d+ha ra :
gzhon tshul lang tsho bcu drug ldan pa'i sku :
bye ru'i mdog can dbu skra thur du 'phyang :
bde ba'i rang bzhin nu ma b+ha ga rgyas :
dgyes pa'i tshul gyis yab kyi zhal dang sbyor :
phyag g.yas cang te'u 'gro kun gnyid las slong :
g.yon pa thod pa'i bdud rtsi yab la stob :
pha rol phyin drug rin chen rgyan drug mdzes :
zung 'jug bde chen zhabs gnyis yab la 'khril :
gnyis med bde chen 'gro 'dul rol pa'i gar :
yab yum gnyis med sku la phyag 'tshal bstod :
pha rol phyin pa shes rab rang bzhin te :
shes bya'i don rnams ma lus kun mkhyen cing :
'chi 'pho ltung byed sdug bsngal skyob mdzad pa :
gu ru gser thub 'dzin gyi sku la bstod :
pha rol phyin pa tshul khrims rang bzhin te :
zhi rgyas dbang drag 'gro kun thabs kyis 'dul :
sprul sku mtshan dpe ldan pa'i tshul 'chang ba :
gu ru pad+ma 'byung gnas sku la bstod :
pha rol phyin pa bzod pa'i rang bzhin sku :
gang la gang 'dul thabs kyis 'dul mdzad cing :
lha min 'thab rtsod sdug bsngal zhi mdzad pa :
gu ru rnam par rgyal ba'i sku la bstod :
pha rol phyin pa bsam gtan rang bzhin te :
nyon mongs gnyid slong ye shes sgron me spor :
dud 'gro bkol spyod sdug bsngal zhi mdzad pa'i :
gu ru seng ha rab brtan sku la bstod :
pha rol phyin pa sbyin pa'i rang bzhin te :
khams gsum srid gsum kun la dbang sgyur nas :
yi dwags bkres skom sdug bsngal zhi mdzad pa :
g+hu ru rnam par snang byed sku la bstod :
pha rol phyin pa brtson 'grus rang bzhin sku :
rab 'jigs khro rgyal dpa' gtum rngam stabs can :
dmyal ba tsha grang sdug bsngal skyob mdzad pa :
g+hu ru rnam par gnon gyi sku la bstod :
snang ba ma 'gag rang rig he ru ka :
stong pa'i rang bzhin shes rab dpa' mo che :
snang stong zung 'jug thabs shes skur ston pa :
yi dam dkyil 'khor lha tshogs rnams la bstod :
bka' bzhin rjes su sgrub pa'i grogs mdzad ma :
mkha' 'gro dam can rgya mtsho'i tshogs la bstod :
de nas g+hu ru thod phreng rigs lnga dang mtshan brgyad kyi bstod pa ni :
hU~M:
dus gsum bde gshegs rtsa gsum lha tshogs rnams :
'gro ba'i don du sku lnga sprul mdzad nas :
zhi rgyas dbang drag lhun grub la sogs pa :
phrin las lnga la mnga' mdzad phyag 'tshal bstod :
nad gdon bar chad ma lus zhi mdzad pa :
rdo rje thod phreng rtsal la phyag 'tshal bstod :
tshe dbang longs spyod ma lus rgyas mdzad pa :
rat+na thod phreng rtsal la phyag 'tshal bstod :
khams gsum srid gsum dbang du sdud mdzad pa :
pad+ma thod phreng rtsal la\u0f8e
mngon spyod drag po'i phrin las tshar gcod mdzad :
karma thod phreng rtsal la\u0f8e
thams cad ma lus lhun gyis grub mdzad pa :
b+hud+d+ha thod phreng rtsal la phyag 'tshal bstod :
hU~M:
'khor bar ma chags skyon gyis ma gos pa'i :
pad+ma 'byung gnas sku la phyag 'tshal bstod :
yon tan thams cad ma lus thugs la rdzogs :
pad+ma sam b+ha'i sku la phyag 'tshal\u0f8e
phyi nang shes bya'i chos kun thams cad mkhyen :
blo ldan mchog sred sku la\u0f8e
khams gsum srid gsum dbang du sdud mdzad pa :
pad+ma rgyal po'i sku la\u0f8e
phrin las rnam bzhis 'gro ba 'dul mdzad pa :
nyi ma 'od zer sku la\u0f8e
log 'dren bdud bzhi ma lus 'dul mdzad pa :
shAkya seng ge'i sku la\u0f8e
lta log mu stegs thams cad tshar gcod pa :
seng ge sgra sgrog sku la\u0f8e
lha srin dregs pa'i tshogs rnams 'dul mdzad pa :
rdo rje gro lod sku la phyag 'tshal bstod :
de nas tshogs byin gyis brlab pa ni :
hrI:
rdo rje lta bu'i ye shes ting 'dzin gyis :
'khor 'das chos rnams sgyu mar rig pa'i phyir :
bsregs sbyangs bkrus pas ma dag gang yang med :
de phyir 'dir bshams tshogs kyi yo byad kyi :
dngos dang dngos min bag chags ma lus kun :
raM las me byung nyon mongs bag chags bsregs :
yaM las rlung byung dngos 'dzin zhe sdang stong :
khaM las chu byung gnyis 'dzin rnam rtog bkrus :
raM yaM khaM gis bsreg cing gtor dang bkrus :
dag cing gtsang la rnyogs pa med par byas :
raM s+pha ra Na phaT:
saM ha ra Na hU~M:
yaM s+pha ra Na phaT:
saM ha ra Na hU~M:
khaM s+pha ra Na phaT:
saM ha ra Na hU~M:
oM badzra yak+Sha hU~M:
yak+Sha hU~M:
oM badzra a mr-ita kuN+Da lI ha na ha na hU~M phaT:
oM sarba dra byaM saM sho d+ha ni sho d+ha ni hU~M phaT:
de nas byin gyis brlab pa ni :
gtor ma ltar bya zhing :
oM hU~M trAM hrIHA:
oM las 'dod pa'i yon tan rnam pa lnga :
hU~M gis zag med ye shes bdud rtsir bsgyur :
trAM las 'dzad med longs spyod phun sum tshogs :
hrIHyis mgron rnams rang bzhin gnas nas bkug :
AHyis so sor ci 'dod dgyes pa skong :
oM hU~M trAM hrIHA:
ye shes rnam pa lnga yi rang bzhin la :
zhal zas byin rlabs dngos po yi ge lnga :
sgra dang bcas pa'i tshogs rnams 'od du zhu :
ye shes 'od phung 'bar ba'i byin rlabs kyis :
rgyal ba rnams kyi dgyes pa bskang gyur cig :
ma tshogs mkha' 'gro thams cad tshim gyur cig :
de nas spyan drang ba ni :
hrI:
dus gsum bde gshegs bcom ldan 'das :
pad+ma badzra yab yum dang :
'khor tshogs rig 'dzin bla ma lha :
yi dam dkyil 'khor lha tshogs dang :
mkha' 'gro dam can srung ma'i tshogs :
zhal zas tshogs la gshegs su gsol :
dgyes shing mi g.yo brtan par bzhugs :
hrIHpad+ma badzra sa pa ri wA ra e A ral+li hriM hriM dza :
de nas tshogs 'bul ba ni :
hrI:
sangs rgyas bde gshegs ma lus kun 'dus pa :
pad+ma badzra yab yum bcas rnams la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub bstsal du gsol :
'gro drug don mdzad gu ru drug rnams la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub bstsal du gsol :
shes brgyad rnam dag sprul pa'i mtshan brgyad la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos bstsal du gsol :
phrin las lnga mdzad thod phreng rigs lnga la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub bstsal du gsol :
dngos grub ster ba'i yi dam lha tshogs la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub stsol du gsol :
bar chad sel ba'i mkha' 'gro chos skyong la :
'dod yon zhas zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub stsol du gsol :
dgra bgegs sgrol ba'i gter srung bka' sdod la :
'dod yon zhal zas tshogs kyi mchod pa 'bul :
zag med ye shes bdud rtsi'i char 'bebs shing :
sku gsung thugs kyi dngos grub stsol du gsol :
hrIHpad+ma badzra sa pa ri wA ra g+ha Na tsakra pU tsa la khA hi :
de nas skong ba ni :
hrIH
bskang ngo bskal par thugs dam bskang ba ni :
'dod yon tshogs gtor mchod pas thugs dam bskang :
bla ma pad+ma badzra'i lha tshogs dang :
yi dam mkha' 'gro chos skyong gter bdag rnams :
zhal zas tshogs gtor mchod pas thugs dam bskang :
longs spyod ting 'dzin cho gas thugs dam bskang :
dza gad bdud rtsi rak+tas thugs dam bskang :
sgrub dang dam tshig glu gar phyag rgya dang :
skong ba'i rdzas mchog rnams kyis thugs dam bskang :
thugs dam bskangs nas nyams chag sor stsol nas :
mchog dang thun mong dngos grub bstsal du gsol :
de nas bshags pa ni :
hrI:
bdag cag ma rig lus dang ngag sems kyis :
bag med tshul gyis dam las 'gal gyur te :
pad+ma badzra yab yum 'khor bcas dang :
yi dam mkha' 'gro chos skyong gter bdag sogs :
dkyil 'khor lha tshogs thugs dang ci 'gal ba :
zhal zas tshogs kyi mchod pas mthol zhing bshags :
mthol bshags bzod pa dang du yar bzhes la :
sgrib med tshangs pa'i dngos grub bstsal du gsol :
ga Na tsakra sid+d+hi sa ma ya a a :
oM badzra satwa sa ma ya :
ma nu pA la ya :
badzra sa twa twe no pa tiSh+Tha :
dr-i D+ho me b+ha wa :
su to Sh+yo me b+ha wa :
su po Sh+yo me b+ha wa :
a nu rak+to me b+ha wa :
sarba sid+d+hi m+me pra yats+tsha :
sarba karma su tsa me :
tsit+taM shre yaM ku ru hU~M:
ha ha ha ha ho :
b+ha ga wAn :
sarba ta thA ga ta :
hr-I da ya :
badzra mA me muny+tsa :
badzrI b+ha wa :
ma hA sa ma ya :
satwa a :
ces sogs rnams kyis nyams chag bshags par bya :
de nas bsgral mchod ni :
tshogs zan la dgra bo'i gzugs bcos pa mdun du bzhag cing dgug pa'i dmigs pa dang :
lcags kyu'i phyag rgya bstan te bden stobs brjod :
badzra sarba sha trUM a mu ka nr-i tri aM ku sha dza :
zhes pas dmigs bya'i rnam shes bkug la :
badzra pA sha hU~M zhes zhags pas bcing :
de bzhin :
badzra s+pho Ta baM zhes pas lcags sgrog gi phyag rgyas lus ngag yid gsum bsdam :
badzra g+haN+De ho :
dril bu'i phyag rgyas rnam shes phyes dbyer med bsre :
de nas ngag gis 'di ltar zer bar bya :
oM pad+ma badzra hrIHd+hu ma g+ha ye DA ki nI g+hu ru sarba hrIHma DA ka DA ki nI ha ri ni sa :
ra tsa hri ya :
h+ya grI wa b+hA ra hI badzra kI li kI la ya hU~M phaT:
hU~M:
nga ni pad+ma badzra rtsal :
dpa' bo mkha' 'gro mang pos bskor :
mi bzad 'jigs pa'i skur ston cing :
dmar nag me yi tshwa tshwa 'phro :
khro bo'i gzugs kyis gnam sa gang :
sku stod zhal gcig phyag gnyis pa :
rdo rje dril bu bsnams pa ste :
sku smad ye shes phur pa de :
nam mkha'i mthongs nas bsgril zhing 'debs :
drag po'i phur pa tshwa tshwa 'phro :
btab pa tsam gyis lha yang brlag :
dgra dang bgegs la smos ci dgos :
rgya mdud dbyings nas 'brug stong ldir :
chang gzung mtshams nas glog stong 'khyug :
chu srin kha nas tshwa tshwa 'phro :
mtshon cha'i 'od zer skar ltar 'khrugs :
dgra bgegs steng du mA ra ya :
sarba sha trUM a mu ka nr-i tri mA ra ya dza dza :
gnod byed dgra bgegs che ge mo mA ra ya rbad :
che ge mo 'go ba'i lha dang phrol cig :
skyob pa'i grogs dang phrol cig :
lus ngag yid gsum thal bar rlogs shig dgra bgegs nri tri tsit+ta sha trUM mA ra ya phaT:
de nas bstab pa ni :
hrI:
bla ma pad+ma badzra lha tshogs dang :
yi dam mkha' 'gro chos skyong gter bdag rnams :
'khor dang bcas pa thams cad zhal phyes shig :
dgra bgegs bsgral pa'i gzugs phung zhal du bstab :
zhal du bzhes shig rol cig kha raM khA hi :
hrIHpad+ma badzra sa pa ri wA ra dgra bgegs kyi ma hA mAM sa la khA hi :
ma hA rak+ta khA hi :
ma hA tsit+ta khA hi :
ma hA go ro tsa na khA hi :
ma hA kiM ni ri ti khA hi :
ma hA ba su ta khA hi :
de nas rim pa bzhin tshogs drang ba sogs thugs rje chen po'i las byang ngam rgyal ba 'dus pa'i las byang bzhin bya'o :
de nas lhag gtor gtang ba ni :
b+h+yo :
dang por phud kyis mi mchod du :
dkyil 'khor lha tshogs phud kyi bdag :
bar du lhag mas mi mchod du :
ma mo mkha' 'gro lhag la dgyes :
tha mar gcig tu mi bsre ru :
'khor 'das phyam brdal ro gcig ngang :
dpal gyi bka' nyan lhag sdud ma :
las bzhi'i mkha' 'gro shugs 'gro dang :
dkyil 'khor mu ran skyong byed tshogs :
dam tshig can gyi grogs mdzad ma :
dam nyams srog gcod bka' chad 'beb :
'dir gshegs lhag gtor 'di bzhes la :
bcol pa'i phrin las grub par mdzod :
sarba DA ki nI u ts+tshiSh+Ta b+ha liM ta khA hi :
de nas 'dzab bzla ba ni :
oM AHhU~M g+hu ru shrI pad+ma badzra hrIHd+hu ma g+ha ye DA ki nI na ma swA hA:
oM AHhU~M b+hud+d+ha g+hu ru sid+d+hi hU~M:
oM AHhU~M badzra g+hu ru sid+d+hi hU~M:
oM AHhU~M rat+na g+hu ru sid+d+hi hU~M:
oM AHhU~M pad+ma g+hu ru sid+d+hi hU~M:
oM AHhU~M karma g+hu ru sid+d+hi hU~M:
oM AHhU~M sarba g+hu ru pad+ma sid+d+hi hU~M:
de ni bsnyen pa'o :
de nas sgrub pa ni :
oM AHhU~M g+hu ru shrI pad+ma badzra hrI:
d+hu ma g+ha ye DA ki nI ma hA g+hu ru badzra rat+na pad+ma karma bud+d+ha sarba sa ma ya dzaHsid+d+hi pha la hU~M:
de nas las sbyor ni :
hrIHma ha ri ni sa ra tsa hri ya :
shAn+tiM puSh+TiM bA shaM mA ra ya sid+d+hi pha la hU~M:
gang 'dod sham bu skabs dang sbyor la bzla
/de nas bskul bya ba ni :
hU~M:
chos kyi dbyings na bzhugs pa bla ma'i tshogs :
pad+ma badzra yab yum 'khor tshogs rnams :
bzhengs shig bzhengs shig chos kyi dbyings nas bzhengs :
bskul lo 'gro ba sems can don du bskul :
mdzod cig mngon spyod drag po'i las mdzod cig :
dam rdzas rgyan gyi gtor ma 'di bzhes la :
rnal 'byor bdag gi rgyab rten mgon du sbran :
gnod byed gdug pa'i dgra bgegs rdul du rlog :
zhi rgyas dbang drag phrin las rmad po che :
'bad rtsol med par dus 'dir 'grub pa'i phyir :
thugs dam rgyud bskul bcol pa'i phrin las mdzod :
de nas dngos grub blang ba ni :
gtor ma rang ngam gzhan gyi spyi gtsug tu bzhag la :
hU~M:
bum pa bzang dang dpag bsam nor bu'i tshul :
dgos 'dod 'byung ba yid bzhin nor bu'i mchog :
pad+ma badzra yab yum sras 'khor rnams :
sku gsung thugs kyi phrin las dbang mchog de :
sgrub mchog rdzas la brten nas bstsal du gsol :
mchog dang thun mong dngos grub dam pa de :
sgrub mchog rdzas la brten nas bstsal du gsol :
phrin las rnam bzhi 'grub pa'i dngos grub de :
sgrub mchog rdzas la brten nas bstsal du gsol :
de nas chad mdo'i gtor ma gtang ba ni :
hU~M b+h+yo :
sngon tshe che mchog pad+ma he ru yis :
khams gsum dbang bsdus srid gsum zil gnon tshe :
rdo rje rin chen pad+ma las rigs sogs :
mkha' 'gro ma sring dam can rgya mtsho yis :
so sor khas blangs gnyer len byas pa'i tshe :
sangs rgyas bstan bsrung rnal 'byor tshe srog bsring :
bcol ba'i phrin las bsgrub par chad pa bzhin :
dam rdzas rgyan gyi gtor ma 'di longs la :
sngon gyi tha tshig bzhin du phrin las mdzod :
de 'og ra sa 'phrul snang steng khang du :
slob dpon chen po pad+ma 'byung gnas kyis :
mnga' bdag yab sras mtsho rgyal rje 'bangs la :
'khor ba las sgrol rtsa gsum lha tshogs kyi :
dbang dang bskyed rdzogs smin grol bkod pa'i tshe :
ma hA kA la dpal mgon bdun cu yis :
so sor khas blangs gnyer len byas pa'i tshe :
sangs rgyas bstan bsrung rnal 'byor tshe srog bsring :
bcol ba'i phrin las bsgrub par chad pa bzhin :
dam rdzas rgyan gyi gtor ma 'di blangs nas :
sngon tshe tha tshig bzhin du phrin las mdzod :
de 'og lnga brgya snyigs ma rtsub 'gyur dus :
rnga yab pad+ma 'od kyi gzhal yas su :
slob dpon chen po pad+ma thod phreng gis :
slob ma rig 'dzin zhig po gling pa la :
snyigs ma'i 'gro 'dul gdung gsob dbang bskur tshe :
bka' srung lha mgon gter srung thams cad kyis :
so sor khas blangs gnyer len byas pa'i tshe :
sangs rgyas bstan bsrung rnal 'byor tshe srog bsring :
bcol ba'i phrin las bsgrub par chad pa bzhin :
dam rdzas rgyan gyi gtor ma 'di blangs nas :
sngon tshe tha tshig bzhin du phrin las mdzod :
de nas brtan ma skyong ba ni :
b+h+yo :
dpal gyi bka' nyan bdud mo chen mo bzhi :
gnod sbyin bzhi dang sman btsun bzhi la sogs :
bod khams bstan skyong brtan ma bcu gnyis te :
chibs su sha ba rkyang dang 'brong la 'chib :
zas su gser skyems sha khrag dmar gtor rol :
las su sangs rgyas bstan pa bsrung ba yi :
gangs ri g.ya' rtse lu ma skyed mos tshal :
gnas dang dur khrod chu gling bas mtha' dang :
nags chen grog mkhar mchod rten gtsug lag khang :
sa 'og sa steng sa bla la sogs pa :
phyi nang dben khang sgrub gnas la gnas pa'i :
bstan skyong ma lus 'khor dang bcas pa rnams :
'dir gshegs bka' yi gtor ma 'di longs la :
sangs rgyas bstan pa gnyan po bsrung ba dang :
dkon mchog gsum gyi dbu 'phang bstod pa dang :
sgrub pa po yi sdong grogs bgyid pa dang :
yon gyi bdag po'i bar chad bzlog pa dang :
gnod byed dgra bgegs ma lus sgrol la sogs :
bcol pa'i las rnams myur du grub par mdzod :
de nas rta bro bya ba ni :
hrA~M:
dgra bgegs bsgral ba'i phung po skye mched la :
dkyil 'khor lha tshogs rngam brjid rol pa'i gar :
khro bo khro mos bro brdung chems se chem :
drag po sngags kyi sgra skad di ri ri :
ma mo mkha' 'gro'i gar byed shigs se shig :
pho nya las mkhan rgyug dang springs se spring :
dgra bgegs sha khrag dum bu tha ra ra :
mched lcam rol pa'i 'cham stabs lams se lam :
mnan cing gzir ba'i las kyis don chen 'grub :
gnod byed dgra bgegs sbyor ba rgyun bcad de :
dgra bgegs 'byung po satwaM b+ha ya nan :
de nas dkyil 'khor bsdu ba ni :
dkyil 'khor gyi lha rnams mtha' nas rim gyis dkyil 'khor dbus kyi gtso bo la thim :
rang yi dam du gsal ba'i thugs srog hU~M du gyur :
hU~M zla tshes :
zla tshes thig le :
thig le nA da :
nA da chos kyi dbyings kyi rang bzhin du gyur :
hU~M:
chos sku skye med spros pa'i mtha' bral yang :
longs spyod rdzogs sku'i tshul du dkyil 'khor gsal :
sprul skus 'gro don lhun grub mthar phyin cing :
yang gsang bla ma'i dkyil 'khor chos dbyings gsal :
skye med chos kyi dbyings su badzra mu :
de nas bkra shis brjod pa ni :
A+oM:
sku lnga'i phrin las lhun grub don mdzad pa :
pad+ma badzra rtsal gyi bkra shis shog :
gang la gang 'dul de la der ston mdzad :
'gro 'dul gu ru drug gi bkra shis shog :
zhi rgyas dbang drag lhun grub las kun 'grub :
thod phreng rigs lnga mchog gi bkra shis shog :
zhing khams kun tu 'gro don phyogs med mdzad :
g+hu ru sprul pa'i mtshan brgyad bkra shis shog :
mi mthun bar chad phyogs kun sel mdzad pa :
'khor tshogs bka' srung rnams kyi bkra shis shog :
de nas smon lam gdab pa ni :
na mo :
bdag gis rje btsun bla ma bsgrubs :
dus gsum dge ba ci bsags pa'i :
yon tan ma lus kun rdzogs nas :
phrin las gang brtsam 'grub par shog :
ces smon lam tshigs su bcad pa brjod cing :
srung 'khor bsgom zhing rgyun spyod la 'jug par bya :
bla ma pad+ma badzra 'khor tshogs kyi las byang dgos 'dod kun 'byung zhes bya ba bdag 'dra mtsho rgyal gyis mthing shun sngon po'i leb la yi ger btab pa'o :
gsung gi sras dang 'phrad par shog :
gu ru d+he wa DA ki nI sa ma ya rgya rgya rgya :
zab rgya :
gter rgya :
sbas rgya :
gtad rgya :
man+t+ra g+hu h+ya :
bdag 'dra gar gyi dbang phyug rtsal gyis mthing shun sngon po'i leb nas dag par phab pa'i yi ge pa ni khro bo dpal gyis bgyis //

//
