\u0f01\u0f83:
'jam dpal ye shes sems dpa'i sgrub thabs mun sel sgron me zhes bya ba zab rgya dang po bstan pa bzhugs so :
rgya gar skad du :
Ar+Ya many+dzu shrI dz+nyA na satwa sA d+ha nA ma :
bod skad du :
'phags pa 'jam dpal ye shes sems dpa'i sgrub thabs zhes bya ba :
'jam dpal ye shes sems dpa' la phyag 'tshal lo :
gang zhig rigs ldan blo dang shes rab rab tu gsal bar 'dod pa'i bsam pas :
bya rog gi skad ma grags par snga bar lha'i nga rgyal gyis langs te :
dri bzang po'i spos chus khrus bya :
skad cig gis rang nyid 'jam dpal ye shes sems dpar gnas pa'i snying gar zla ba'i dkyil 'khor gyi steng du :
d+hIHgsal bar dmigs pa las 'od 'phros pas :
'jam dpal ye shes sems dpa' la sogs pa'i :
phyogs bcu'i sangs rgyas dang byang chub sems dpa' thams cad la phog pas thugs dam gyi rgyud bskul te mdun gyi nam mkhar gnas pa la :
na mo many+dzu shrI dz+nyA na satwa sarba bud+d+ha bo d+hi satwa maN+Da le b+h+ya :
zhes pas phyag la sogs dang :
gong gi mthar :
ar+g+haM:
puSh+pe :
d+hU pe :
A lo ke :
gan+d+he :
nai wid+ya :
shab+da AHhU~M:
zhes pas mchod de :
dkon mchog gsum la bdag skyabs mchi :
dkon mchog gsum la mchod pa 'bul :
sdig pa mi dge so sor bshags :
'gro ba'i dge la rjes yi rang :
sangs rgyas byang chub yid kyis bzung :
sangs rgyas chos dang tshogs mchog la :
byang chub bar du bdag skyabs mchi :
rang gzhan don ni rab bsgrub phyir :
byang chub mchog gi sems ni bskyed par bgyi :
byang chub mchog gi sems ni bskyed bgyis nas :
sems can thams cad bdag gis mgron du gnyer :
byang chub spyod mchog yid 'ong spyad par bgyi :
'gro la phan phyir sangs rgyas 'grub par shog :
ces pas skyabs 'gro sems bskyed dang :
gzhan yang :
sems can thams cad bde ba dang bde ba'i rgyu dang ldan par gyur cig :
sdug bsngal dang sdug bsngal gyi rgyu dang bral bar gyur cig :
bde ba dang dus rtag tu mi 'bral bar gyur cig :
nye ring chags sdang med pa'i btang snyoms dang ldan par gyur cig :
ces tshad med pa bzhi dang ldan par bsgoms la :
oM swa b+hA wa shud+d+haHsarba d+harmAHswa b+hA wa shud+d+ho\u0f85 haM:
zhes pas stong par bsam pa'i ngang las paM las pad+ma :
raM las nyi ma'i steng du :
hU~M las sna tshogs rdo rje'i lte bar hU~M gis mtshan pa :
de las 'od zer phyogs thams cad du 'phros pas rdo rje'i gur khang dang me ri me dpung rab tu 'bar ba'i rang bzhin du bsam :
de'i dbus su e las chos kyi 'byung gnas yangs shing rgya che ba'i dbus su :
yaM las rlung :
raM las me :
khaM las chu :
laM las sa'i dkyil 'khor gyi steng du :
rin po che sna tshogs las grub pa'i b+h+rU~M 'od du zhu ba las byung ba'i gzhal yas khang gru bzhi sgo bzhi :
zur nyi shu pa :
ra ba rim pa lnga dang ldan zhing :
rin po che'i rtsig pa'i steng du mu khyud ser po drwa ba dang drwa ba phyed pa :
mda' yab mchod rten gyi rnam pa :
nang ka ba brgyad kyi steng du :
rdo rje'i gdung bzhi mig mang ris su bris pa :
dbus phyur bu rdo rje phyed pa'i tog gis mtshan pa :
sgo bzhi bzhi'i thad ka na :
ka ba bzhi bzhis btegs pa'i rta babs bang rim bzhi pa :
chos 'khor ri dwags char khebs tog dang bcas pa :
sgo bzhi'i phyi nas them skas rim pa brgyad pa :
rtsig pa'i phyi nas mchod snam dmar po la lha mo bcu drug gis gar byed pa :
de'i dbus su sna tshogs pad+ma 'dab ma brgyad pa'i dbus su :
seng ge dang pad+ma nyi ma'i gdan :
phyogs kyi pad 'dab bzhi la zla ba'i gdan :
mtshams kyi pad+ma bzhi la rin po che'i bum pa bdud rtsis gang ba :
dbus su d+hIHsa mtshan pa las 'od 'phros 'phags pa mchod :
sems can gyi don byas :
tshur 'dus yongs su gyur pa las :
'phags pa 'jam dpal ye shes sems dpa' gser btso ma'i mdog ltar rab tu 'tsher ba zhal gcig phyag bzhi pa :
phyag g.yas kyi dang po ral gri'i rtse la ye shes kyi me 'bar ba :
g.yon gyi dang po me tog ut+pa la sngon po'i steng na shes rab kyi pha rol tu phyin pa'i po ti :
'og ma gnyis kyis thabs shes kyi mda' gzhu 'gengs pa :
dar dang rin po che sna tshogs pas spras shing :
zhabs rdo rje'i skyil krung gis bzhugs pa :
blta na sdug cing gzi brjid 'phro ba gsal 'tsher lhun sdug dang ldan pa gcig bskyed :
phyogs kyi pad 'dab la :
shar du bdug spos ma dkar mo spos phor 'dzin pa :
lhor me tog ma ser mo me tog 'dzin pa :
nub tu mar me ma dmar mo mar me 'dzin pa :
byang du dri chab ma ljang gu dri'i dung phor 'dzin pa :
de dag kyang dar dang rin po che'i rgyan sna tshogs kyis spras pa :
shin tu mdzes shing yid du 'ong ba lang tsho dang ldan par bskyed pa rnams kyi dpral bar oM dkar po :
mgrin par AHdmar po :
snying gar hU~M mthing ga :
gtso bo'i snying ga'i d+hIHser po de dag las 'od 'phros pas ye shes sems dpa' spyan drangs pa la mchod de :
badzra sa mA dza :
dzaHhU~M baM ho :
zhes pas ye shes sems dpa' dang dam tshig sems dpa' gnyis med du bsres nas dgug gzhug bya :
yang 'od 'phros pas rigs lnga'i lha tshogs spyan drangs la mchod de gsol ba btab pas :
rigs lnga'i lha tshogs thams cad kyis :
na maHsarba ta thA ga ta a b+hi She ka ta a b+hi Shiny+tsa tu mAM:
zhes bdud rtsi'i bum pa dang bcas pas dbang bskur bas chu lhag ma yar lud pas gtso bo la mi bskyod pa :
gzhan rnams kyang rigs so sos dbang bskur zhing dbu brgyan par bsam :
yang gtso bo'i thugs ka'i d+hIH'od du zhu ba las baM las bdud rtsi'i rgya mtsho dkar ltems pa gcig gi nang dbus su :
paM las pad+ma'i sdong po 'dab ma rgyas par bskyed pa'i steng du :
pad+ma'i gdan la a dkar ta le ba las byung ba'i gzhon nu chu skyes ston ka'i zla ba ltar rab tu 'tsher ba'i mdangs dang ldan pa :
zhal gcig phyag gnyis g.yas mchog sbyin :
g.yon ut+pa la'i yu ba thugs kar 'dzin cing :
snyan gyi thad kar kha gyes pa'i steng du stong phrag brgya pa'i po ti 'dzin cing :
zhabs skyil krung gis bzhugs pa :
dar dang rin po che'i rgyan sna tshogs kyis brgyan pa :
lang tsho dang ldan zhing dar dkar po'i cod pan 'phur ba gcig tu gsal ba'i thugs kar 'khor lo dkar po rtsibs drug pa'i lte bar a :
rtsibs drug la mdun nas rim pa bzhin :
oM bA kye daM na ma :
zhes pa drug po 'bru re re gsal la :
'khor lo la ma reg pa'i tshul gyis g.yas skor du bsam :
de ltar gzhon nu chu skyes gsal ba'i mtha' skor du :
g.yon skor gyis a a sarba ta thA ga ta hr-i da ya ha ra ha ra :
oM hU~M hrI:
b+ha ga wAn dz+nyA na mUrti wA gI shwa ra ma hA ba tsa :
sarba d+harmA ga ga na a ma la su pa ri shud+d+ha d+harmA d+hA tu dz+nyA na gar+b+ha a :
zhes pas bskor ba la shes pa gtad cing chu bo'i rgyun ltar bzlas pas :
sngags kyi yig 'bru de rnams 'u ru ru 'khor zhing 'od zer nyi ma'i zer thag ltar nang du 'phros pas gzhon nu chu skyes kyi thugs ka'i yig 'bru dang bcas pa la phog pas :
'khor lo de dag g.yas su 'khor yig 'bru drug po g.yon du 'khor ba las 'od zer skar ma'i phreng ba ltar 'phros pas :
sems can thams cad kyi blo'i ma rig pa'i mun pa thams cad bsal nas :
shes rab kyi snang ba phyogs med du rgyas nas mngon par shes pa drug dang ldan :
'od zer phyir 'phros pas snod bcud thams cad la phog pas sngags kyi yig 'brur gyur par bsams la :
sngags 'bru lnga bcu bdun pa la 'bum phrag re re grub nas :
'bru drug pa la 'bum phrag gnyis gnyis bzla :
spyi dril bas 'bum phrag dgu bzlas pas grangs kyi bsnyen pa thems nas :
rtags gsum 'byung ba ni :
phyi rtags tshogs drug gi snang ba ban bun rmi lam sgyu ma lta bu 'byung zhing :
'jig rten kyi snang ba sgrog rang grol du 'gyur :
nang rtags dug lnga lam du bslangs nas ye shes lnga'i gsal snang rtsol med du 'char :
gsang rtags blo'i rab rib kyi mun pa sangs nas shes rab kyi snang ba phyogs med rgyas nas mngon par shes pa drug shugs kyis 'char :
gnas skabs su yang 'chad rtsod dang mi brjed pa'i gzungs thob pa la sogs pa'i yon tan dpag tu med pa rgyud la 'char bar 'gyur :
skabs skabs su :
oM badzra d+hU pe hU~M:
oM badzra puSh+pe trAM:
oM badzra A lo ke hrI:
oM badzra gan+d+he A:
zhes pa rnams la'ang brgya phrag re bzlas par bya'o :
sa ma ya :
thun gsum du rin po che la sogs pa'i snod du :
bza' btung gi 'byor pa gtsang ma'i rigs kyi gtor ma bshams shing :
ye shes kyi bdud rtsir oM AHhU~M gsum gyis byin gyis brlabs la :
rtsa sngags khA hi sham can bdun sogs kyis bsngo zhing 'bul :
de yang mdun bskyed rang 'dra ba phyogs bcu'i sangs rgyas dang byang chub sems dpa'i tshogs kyis bskor ba la 'bul zhing :
'dod don gsol tshig gang 'dod kyang gdab :
spyod lam rnams lha'i nga rgyal gyis bya :
nyal ba'am thun 'jog pa'i tshe :
phyi snod kyi gzhal yas khang nang bcud kyi lha la bsdu :
de rnams kyang lha mo bzhi la bsdu :
de 'jam dpal ye shes sems dpa' la bsdu :
de gzhon nu chu skyes la bsdu :
de sngags 'bru dang bcas pa rtsibs drug pa'i yig 'bru la :
de a la bsdu :
de je chung je phrar song ste mthar stong par bsams te :
mi dmigs pa'i ngang la nyal ba la sogs pa bya'o :
de ltar bsgrub cing grangs dang rtags kyi bzlas pa ma grub kyi bar du bzlas shing :
grub nas kyang rgyun bsnyen nyin zhag phrugs re re la bzlas pa brgya phrag re re byas na :
gong gi yon tan de dag dang ldan par 'gyur ba la gdon mi za'o :
'jam dpal ye shes sems dpa'i sgrub thabs ma rig mun sel gsal ba'i sgron me zhes bya ba rdzogs so :
sa ma ya :
rgya rgya rgya :
sbas rgya :
gtad rgya :
gter rgya :
d+ha thim :
kha thaM:
!
rjes su gnang ba bzhugs so :[ \u0f01\u0f83]:
na ma Ar+Ya many+dzu shrI dz+nyA na satwA nAM:
de'i rjes su gnang ba byed par 'dod pas :
ra ba bzhi'i yar tshes bzang po gza' skar shis pa'i nyi ma la bab pa'i tshe :
gnas yid dang mthun par phyin la :
phyag dar dang skyang nul bya :
tsan+dan dkar po la sogs pa dri bzang pos chag chag gdab :
sku gsung thugs kyi rten bkram :
de nas sa bzang po'i stegs bu mda' gang ba dpangs su phyag gang ba byas pa la rdul tshon gyi dkyil 'khor pad 'dab brgyad pa grwa bzhi la bum pas mtshan zhing :
lte ba rtsibs drug pa la yang yi ge 'bru drug lte bar a dang d+hIHsa mtshan pa :
gru chad la sgo btod pa rta babs bang rim khor yug rdo rje pad+ma me ris nye bar bskor ba legs par bris pa'i dbus su :
many+dzi'i khri'u'i steng du :
mtshan brjod dang 'jam dpal ye shes sems dpa' gzhon nu chu skyes gang rung gi sku bzhugs :
pad 'dab la sogs pa'i dkyil 'khor steng du rigs lnga'i sku rten nam :
phyag mtshan rdo rje dril bu :
na maHzhes sogs kyi gzungs dang dril bu rnams bkod :
gzhan yang 'khor lo :
gdugs ral gri dung po ti mda' dang gzhu rnams bkod :
shar du rnam rgyal bum pa :
byang shar du las kyi bum par khro bo gshin rje gshed bskyed pa bshams pa'i phyi rol du phyi nang gi gtor tshogs dang mchod pa ci ltar 'byor pa bsham :
de nas rang nyid bde ba'i gdan la 'dug cing skyabs 'gro sems bskyed la sogs pa sngon du 'gro ba'i chos bdun la sogs pa grub par byas la :
dkar phyogs kyi gzhi bdag la gtsang gtor byin la bar chad ma byed par bka' bsgo :
bgegs la chang bu byin la bskrad cing srung ba'i 'khor lo bsgom :
rang nyid sgrub gzhung ltar mngon rtogs la bzlas pa ci 'grub bya :
dkyil 'khor gyi bskyed bzlas yun skabs dang sbyar ba byas nas mchod bstod gtor tshogs 'bul ba sngags kyi cho ga spyi mthun du bya :
de ltar grub nas rnam rgyal du lha tshogs bskyed nas bzlas pa bya :
rjes gnang gi rdzas la yang lha so so bskyed la bstim :
las bum du gshin rje gshed po mthing nag zhal gcig phyag gnyis pa bskyed la :
oM a kro te ka ya mAn+ta ka hU~M phaT:
ces pa stong phrag la sogs pa gang 'grub bzlas pas slob bu yod pa la phyi rol nas khrus byar gzhug :
nang du gral la 'khod nas :
bgegs la glud dril gtor ma byin nas bskrad la :
rol mo bsgrag gu gul bdug :
rol pa'i drag sngags bzlas shing yungs kar gyi thun gyis brab :
de nas phyag 'tshal zhing ji ltar 'byor pa'i yon phul la 'di skad zhu :
dga' chen khyod bdag ston pa ste :
slob dpon khyod ni dgongs su gsol :
byang chub chen po'i tshul bstan pa :
mgon po chen po bdag 'tshal lo :
de nyid dam tshig rim pa dang :
byang chub sems kyang bdag la stsol :
sangs rgyas chos dang dge 'dun te :
skyabs gsum dag kyang bdag la stsol :
thar pa chen po'i grong mchog tu :
mgon pos bdag ni gzhug tu gsol :
ces pa mgrin gcig tu zhus pa'i lan du :
slob dpon gyis :
bu tshur theg pa chen po yi :
khyod ni tshul chen snod yin te :
gsang sngags spyod tshul cho ga ni :
khyod la yang dag bstan par bya :
dus gsum 'byung ba'i rdzogs sangs rgyas :
sku gsung thugs kyi rdo rje can :
rdo rje gsang sngags mthu yis ni :
ye shes mnyam med yang dag brnyes :
smra ba'i seng ge mchog gi ni :
gsang sngags sbyor ba mnyam med pas :
bdud sde dpung bcas bcom nas ni :
'jig rten rjes 'jug bcad nas su :
'khor lo bskor nas mya ngan 'das :
de bas kun mkhyen 'thob bya'i phyir :
bu yis blo gros 'di gyis shig :
ces pas slob ma rjes su 'dzin yul gyi bur bya zhing :
dam tshig gi bdud rtsi blud la :
'di ni khyod kyi dam tshig chu :
dam tshig 'das na sreg par byed :
dam tshig bsrungs na dngos grub ni :
bdud rtsi chu yis 'grub par 'gyur :
badzra sa ma ya u da ka Tha hU~M:
rdo rje gnas gsum du gtugs la :
dam tshig ye shes rdo rje 'di :
khyod kyi gnas gsum gtug pa yis :
srog gi rdo rje sbyin pa yin :
nga ni 'jam dpal rdo rje ste :
nga yis ji ltar bsgos pa yang :
bu khyod kyis kyang byed dgos so :
gal te ma byas 'gal gyur na :
rdo rje srog gi gshed mar gyur :
rdo rje dmyal bar sreg par byed :
de bas dam tshig ma nyams srungs :
badzra sa ma ya i dan na ra kan :
ces pas bka' gnyan po'i dam la bzhag cing :
de'i don cung zad kyang bshad :
de nas slob ma rnams ye shes sems dpa'i sa mA d+hi la gnas su gzhug la :
slob dpon gyis ye shes sems dpa' spyan drangs la bstim pa'i dmigs pa bya zhing :
sdom pa yang dbog :
slob ma rnams kyis dad pa dang ldan pas :
'jam dpal ye shes sems dpa'i tshogs :
bdag la 'go bar mdzad du gsol :
nye bar dgongs par mdzad du gsol :
byin rlabs rjes su gnang ba stsol :
zhes pas gsol ba gdab tu gzhug :
spos bsreg :
rol mo 'khrol :
sngags rnams kyi mthar :
A we sha ya a A:
e A ral+li hrIng hrIng :
zhes drag tu brjod :
lan gsum gyi mthar mi gnas pa'i ye shes kyi ngang la bzhag tu gzhug la :
sngags mthar tiSh+Tha badzra zhes pas rdo rje spyi bor bzhag la brtan par bya :
de nas maN+Dal phul la gsol ba gdab pa ni :
ji ltar rdo rje 'chang sogs kyis :
ye shes sems dpar byin brlabs ltar :
de bzhin slob dpon khyod kyis kyang :
bdag la byin rlabs rjes gnang stsol :
zhes spyir gsol ba gdab bo :
de nas rdo rje slob dpon gyis :
slob ma rnams kyi rab rib kyi mun pa bsal ba'i phyir rjes su gnang ba sbyin pa ni gsum gyi dang por :
dug lnga rang grol sku lnga ye shes lnga'i rjes su gnang ba :
gnyis pa lus ngag yid gsum ye shes sems dpa'i sku gsung thugs kyi rang bzhin rjes su gnang ba :
gsum pa mtha' rten byed las bdun las :
dang po ni :
rnam rgyal bum pa bu'i spyi bor bzhag la :
zhe sdang rnam par dag pa rdo rje'i rigs :
me long ye shes rgyud la bskyed pa'i phyir :
bcom ldan mi bskyod byin rlabs gang yin pa :
deng 'dir skal ldan 'di la bstsal du gsol :
zhes pas bum chu spyi bo la sogs par sbyin :
dbu rgyan mgo'i gnas lngar bzhag la :
nga rgyal rnam par dag pa rin chen rigs :
mnyam nyid ye shes rgyud la bskyed pa'i phyir :
rin chen 'byung ldan byin rlabs gang yin pa :
deng 'dir skal ldan 'di la bstsal du gsol :
rdo rje byin la :
'dod chags rnam par dag pa pad+ma'i rigs :
sor rtog ye shes rgyud la bskyed pa'i phyir :
snang ba mtha' yas byin rlabs gang yin pa :
deng 'dir skal ldan 'di la bstsal du gsol :
dril bu byin la :
phrag dog rnam par dag pa las kyi rigs :
bya grub ye shes rgyud la bskyed pa'i phyir :
don yod grub pa'i byin rlabs gang yin pa :
deng 'dir skal ldan 'di la bstsal du gsol :
na maHzhes pa'i bzungs sngags dang :
dril bu byin la :
gti mug rnam par dag pa de bzhin rigs :
chos dbyings ye shes rgyud la bskyed pa'i phyir :
rnam par snang mdzad byin rlabs gang yin pa :
deng 'dir skal ldan 'di la bstsal du gsol :
zhes pa rnams kyis dug lnga rang grol sku lnga ye shes lnga'i rjes su gnang ba gtad pa ste :
dgos ched ni 'thib po bcom nas gsal snang du 'gyur bas so :
gnyis pa lus ngag yid gsum la :
ye shes sems dpa'i sku gsung thugs kyi rjes su gnang ba sbyin pa ni :
dang po sku rten bu'i spyi bor byin la :
ye shes sems dpa' lus la thim par dmigs su bcug la :
sangs rgyas kun gyi sku che ba :
sangs rgyas kun gyi sku yin te :
sangs rgyas sku yis byin brlabs pas :
'jam dpal dbyangs kyi sku thob shog :
sngags mthar dzaHhU~M baM hoHtiSh+Tha badzra zhes brjod pas :
slob mas :
gang tshe blta bar 'dod pa dang :
cung zad 'dri bar 'dod na yang :
mgon po 'jam dbyangs khyod nyid ni :
gegs med par yang 'grub par shog :
ces smon lam gdab tu gzhug :
de nas dpon slob gnyis 'jam dpal du gsal bar bskyed la :
slob dpon gyi thugs ka nas sngags kyi 'od zer zhal du thon nas slob ma'i thugs kar zhugs shing thim par bsams la phreng ba gtad :
sngags kyi rjes zlos byed du gzhug cing :
sngags rnams rdzogs par bgrangs la :
yi ge drug pa rdo rje'i sgra :
sgra dang ldan pa rnams kyi mchog :
sangs rgyas kun gyi gsung chen po :
snying po bla med gsung thob shog :
oM bA kye daM na maHa a sarba zhes pa nas :
gar+b+ha aH'i bar brjod :
slob mas :
brtse ldan khyod kyi shes rab 'od zer gyis :
'gro blo'i gti mug mun pa rab bsal te :
bka' dang bstan bcos zab mo rtogs pa yi :
blo gros rtogs pa'i snang ba bskyed du gsol :
zhes smon lam gdab tu gzhug :
thugs kyi rjes su gnang ba ni :
slob ma rkang pa skyil krung lag pa mnyam gzhag la sogs te :
rnam par snang mdzad kyi chos bdun dang ldan par byed du gzhug la :
mdun gyi nam mkha' la a dkar po gcig bsam du gzhug cing :
a brgya rtsa brgyad brjod byas la :
slob dpon gyis :
a ni yig 'bru kun gyi mchog :
don chen yi ge dam pa ni :
khong nas 'byung ba skye ba med :
de sems don spyod e ma ho :
zhes brjod slob mas :
shes pas srid la mi gnas shing :
snying rjes zhi la mi gnas par :
mya ngan 'das dang 'khor mi gnas :
yang dag don 'grub 'bras thob shog :
ces smon lam gdab tu gzhug :
gsum pa mtha' rten byed las bdun ni :
dang po mtshan brjod kyi glegs bam gtad la :
smra ba'i seng ge mtshungs pa med :
'gro la brtse ba'i phan sems kyis :
chos ni klog dang kun chub dang :
rgya chen don rab spyod par gyis :
zhes pas lung yang bklag :
gnyis pa spyi bor gdugs phub la :
khyab bdag chen po rin chen gdugs :
sems can sdug bsngal skyob par byed :
zab cing yangs la rgya che ba'i :
'gro ba'i ston par brtson par gyis :
gsum pa g.yas su gri g.yon du mda' gzhu gtad la :
shes rab ral gri mda' gzhu thogs :
nyon mongs mi shes g.yul ngo sel :
dpa' bo bdud dgra bdud 'dul ba :
bdud kyi dpung rnams pham par gyis :
bzhi pa dung 'bud du gzhug la :
chos kyi dung ni sgra chen ldan :
kun tu rab sgrog snyan pa'i sgra :
chos rnga chen po'i sgra yis ni :
dri med kun tu gang bar gyis :
lnga pa 'khor lo gtad la :
'khor los bsgyur ba stobs po che :
yang dag don ston de bzhin nyid :
'dren pa rnams kyi 'khor lo mchog :
khyod kyis rtag tu bskor bar gyis :
drug pa sgrub dpe gtad la :
bdag med seng ge'i sgra dang ldan :
'di sgrub 'bad pas don yod phyir :
mu stegs rgol ba bzlog nas kyang :
nor ba thams cad rnam par spongs :
bdun pa rdo rje slob dpon gyi srin lag la bzung du gzhug la :
'gro ba'i bla ma ston pa po :
gong nas brgyud mar rim bzhin du :
ci ltar mthar son don yod ltar :
rdo rje slob dpon bdag gis kyang :
bu khyod la yang spyi blugs gtad :
grol ba thar pa rnam grol lus :
'dzad med yid bzhin gter chen po :
bu khyod kyis ni longs spyod cig :
ces pa rnams kyis brgyud mar rjes su gnang ba gtad la :
'di rnams kyi ldan 'bras ni :
gnas skabs dang mthar thug gi don :
lus la nad med pa dang :
mthong ba tsam gyis 'gro ba dad pa dang :
mtshan dang dpe byad thams cad kyis spras pa'i 'jam dpal gyi sku thob par 'gyur :
theg pa phyi nang gi chos gang la yang :
'chad rtsod rtsom pa la mkhas pa dang :
gsung dbyangs yan lag drug cu 'thob par 'gyur :
yang dag mthar thug 'bras bu'i don bla na med pa'i lta spyod sgom 'bras la skrag pa mi skye bar nges shes thob nas blo 'gro zhing shes bya ji lta ba dang :
ji snyed pa mkhyen pa'i ye shes rdo rje lta bu'i ting nge 'dzin 'thob par 'gyur :
rig pa'i gnas mtha' dag la mkhas shing :
sems can thams cad kyi don phyogs med du 'grub pa dang :
'phags pa 'jam dpal la ji ltar mnga' ba'i sku gsung thugs yon tan phrin las kyi rtsal dang :
stobs dang 'bras bu mnyam par 'gyur ro :
de nas slob dpon la slob bu du yod pas :
lus dang longs spyod kha rje dbang thang la sogs pa mchod pa'i dngos po rnam par dag pa dngos su 'byor ba dang yid kyis rnam par sprul te maN+Dal du bsdus nas 'bul zhing :
gzhan yang zang zing gi dngos pos bla ma mnyes par mchod :
dkyil 'khor gyi lha tshogs la yang mchod pa dang bstod pa gang shes bya :
kha zas tshogs kyi longs spyod rnams la rol :
cho ga lhag chad kha bskang zhing :
nongs pa bzod gsol bya :
lhag ma bskyang :
dge ba'i rtsa ba bla na med pa'i byang chub tu bsngo :
bkra shis kyi tshigs su bcad pa brjod :
lha ye shes pa rang gnas su gshegs :
dam tshig pa rang la bsdu :
rang yang mi dmigs pa'i rgyas gdab :
dkyil 'khor gyi rdul tshon dang bum rdzas gtor ma la sogs pa rnams chu chen por dor :
yang na gtsang sar bskyal la mi 'gom par bya zhing :
las kyi rjes mi mngon par bya'o :
'phags pa 'jam dpal ye shes sems dpa'i sgrub thabs dang rjes su gnang ba rdzogs so :
sa ma ya :
rgya rgya rgya :
sbas rgya :
gtad rgya :
gter rgya :
kha thaM:
rda thim :
spru+ul pa'i skyes mchog sangs rgyas rdo rjes gter nas bton pa'o ///
/
