chos sku kun bzang longs sku rdo rje sems //
sprul sku dpal chen he ru ka dpal che //
rdo rje 'chang dbang shAka thub dga' rab la //
sman mchod 'bul lo mthu dbang dngos grub stsol //
rdo rje chos dang las kyi dbang mo che //
in+d+ra b+hU ti shrI sing ha dang //
go ma sa dang slob dpon hU~M mdzad la //
sman mchod 'bul lo mthu dbang dngos grub stsol //
pra b+ha hasti pad+mAka ra rje //
ye shes mtsho rgyal khri srong lde 'u btsan //
rgyal sras chos blo klu yi dbang po la //
sman mchod 'bul lo mthu dbang dngos grub stsol //
shud bu dpal seng dri med zla shar zhabs //
zab gter sgo 'byed mchog gyur bde chen gling //
bka' bab brgyud 'dzin slob mar bcas pa la //
sman mchod 'bul lo mthu dbang dngos grub stsol //
rdo rje gzhon nu 'khor lo rgyas 'debs yum //
sras mchog khro bcu za gsod sgo ma dang //
shwa na re ti bswe mo ging chen bzhir //
sman mchod 'bul lo mthu dbang dngos grub stsol //
phyi 'khor skyong ba dbang phyug brtan ma dang //
dregs pa sde brgyad 'jig rten skyong ba'i lha //
yul ris gzhi bdag gnas bdag 'khor tshogs la //
sman mchod 'bul lo phrin las kun 'grub mdzod //
ces pa'ang rtogs ldan gyis bskul ngor zla ming pas bris //
