:bla ma drag po yang gsang me'i 'khor lo'i las byang bzhugs so :
\u0f88\u0f88\u0f88\u0f88\u0f88\u0f88
ma hA gu ru pad+ma saM b+ha ba hU~M:
thugs nyid mi g.yo chos dbyings ngang nyid las :
srid gsum 'dul phyir gang la gang 'dul ston :
gdul bya'i don du khro bo'i skur ston pa :
rje btsun bla ma'i sku la phyag 'tshal lo :
de yi sgrub thabs kha skong gi :
las byang rin chen phreng ba 'di :
dben gnas ti sgro'i tshogs khang du :
bdag 'dra mtsho rgyal nyid kyis bkod :
ma 'ongs rtsub 'gyur yang mtha' la :
o rgyan gsung gi sras dang 'phrad par shog :
sa ma ya :
rgya rgya rgya :
de la sngon 'gro dngos gzhi rjes kyi rim pa gsum las :[ \u0f88\u0f88\u0f88\u0f88\u0f88\u0f88\u0f88 \u0f88\u0f88\u0f88 \u0f88\u0f88\u0f88\u0f88\u0f88\u0f88\u0f88 ]dang po gnas dben par dkyil 'khor sgrub thabs bzhin legs par bzhengs :
bum pa ban+d+ha sgrub rdzas sman raka gtor gsum sogs phyi nang gi mchod rdzas rnams sgrub thabs bzhin bkod la :
de nas skyabs su 'gro ba ni :
mdun gyi nam mkhar bla ma rtsa ba gsum gyi lha tshogs skad cig gis spyan drangs la :
na mo :
bla ma rig 'dzin yi dam lha :
sangs rgyas chos dang dge 'dun gsum :
dpa' bo DA ki mkha' 'gro la :
bdag ni gus pas skyabs su mchi :
de nas sems bskyed pa ni :
bdag gis 'gro ba kun don du :
rtsa gsum bla ma bsgrubs nas ni :
las bzhis 'gro ba'i don byas nas :
sku gsum thob par sems bskyed do :
de nas yan lag bcu pa ni :
chos kyi dbyings kyi pho brang nas :
bla ma rtsa gsum lha tshogs gshegs :
pad nyi dgra bgegs gdan la bzhugs :
sgo gsum gus pas phyag 'tshal lo :
phyi nang gsang gsum mchod pa 'bul :
nyams chag ma lus mthol lo bshags :
gsang sngags sgrub la rjes yi rang :
smin grol gsang sngags chos 'khor bskor :
'gro ba'i don du bzhugs gsol 'debs :
snying po sems can don phyir bsngo :
yang gsang rdo rje'i don rtogs shog :
de nas bgegs gtor byin gyis brlabs la :
rang nyid bla ma drag por skad cig gis bskyed la :
bgegs gtor bsngo zhing rol mo'i sgra sgrog cing :
hU~M:
dpal chen mi bzad dbang gi dkyil 'khor nas :
'bar ba'i khro bo me dpung chen po 'bar :
bla ma gnam lcags me yi 'khor lo can :
gdug pa'i mtshon cha sna tshogs phyag na bsnams :
bgegs dang log 'dren bar chad rdul du rlog :
bdag nyid sku las me phung rab 'bar bas :
gnod byed gdon bgegs ma lus gzhob tu sreg :
dbang gi mtshon cha brag ltar gtams pa yis :
gang la babs kyang gcod cing sgrol bar byed :
dpal chen khro bo chen po mi bzad rngam :
srid pa'i ye shes 'khor lo rab 'khrigs pas :
drag po'i mtshams las 'da' bar byed pa rnams :
lus ngag rdul phran bzhin du brlag par bya :
oM AHhU~M hrIHartsig nirtsig na mo b+ha ga ba te gu ru d+he ba d+hA ki nI gnod byed 'byung po u tsa ta ya phaT:
oM badzra rak+Sha dz+wa la raM:
tIk+ShA bi shwa dz+wa la raM raM:
zhes brjod pas steng 'og phyogs mtshams thams cad srung ba'i gur khang :
rdo rje dang mtshon cha'i rang bzhin gyis brgyan pa'i rdo rje'i gur du bsam par bya'o :
bshags pa ni :
rang gi thugs ka'i hU~M las 'od 'phros pas :
mdun gyi nam mkhar bla ma drag po'i lha tshogs spyan drangs te :
oM badzra sa ma ya dza :
zhes brjod cing stobs bzhi tshang ba'i sgo nas :
hU~M:
bdag gis byang chub mchog tu sems bskyed de :
sgrub pa'i rig 'dzin dbang phyug go 'phang du :
yi dam lha dang rdo rje slob dpon la :
'da' bar mi bgyid bsrung bar dam bcas te :
las ngan dbang gyur skye bo bdag 'dra ba :
'dod chags zhe sdang gti mug dbang du gyur :
sku yi dam tshig nyams pa mthol lo bshags :
yi dam lha yi phyag rgya ma gsal te :
sngags dang bzlas brjod bsnyen pa grangs kyis chag :
bsnyen sgrub skong ba dus kyi cho ga chag :
nya stong dus drug mchod pa lo zlar 'das :
khas blangs dam bcas bzhin du ma bgyis te :
gsung gi dam tshig nyams pa mthol lo bshags :
rdo rje slob dpon thugs kyi dkyil 'khor du :
lta spyod gsang ba'i man ngag gnyer gtad pa :
mchod pa g.yel bas man ngag gnyer ma thub :
nyams shing tshogs chag nyams pa'i tshogs dang 'dres :
thugs kyi dam tshig nyams pa mthol lo bshags :
snang gsal sgron me rdo rje slob dpon dang :
dam tshig gzung gis 'brel ba'i yum rnams la :
snying nas smad cing thugs dang 'gal gyur pa :
bka' chad gnas su gyur pa mthol lo bshags :
dam tshig gsung gis 'brel ba'i mched lcam la :
rku brdung ngan sems zhe sdang dregs la sogs :
ngan song gsum gyi sdug bsngal mi bzod de :
ltung ba'i lu gu rgyud kyis mtshon pa gang :
dbyings nyid nam mkha'i ngang du bzod par gsol :
bzod par gsol lo tshangs pa bstsal du gsol :
yi ge brgya pa bzla :
de nas byin dbab pa ni :
hU~M:
lho nub rnga yab gling phran gyi :
gsang chen rol pa'i dur khrod nas :
bla ma drag po 'khor bcas rnams :
gnas 'dir byon la byin gyis rlobs :
khyad par bstan pa'i dus la bab :
mthu rtsal dbyung ba'i dus la bab :
dngos grub stsol ba'i dus la bab :
dgra bgegs gdul ba'i dus la bab :
mthu chen mthu stsol bcom ldan 'das :
dbang chen dbang skur byin chen phob :
dngos grub mchog stsol byin chen phob :
las kyi 'bras bu mchis par mdzod :
oM AHhU~M:
gu ru artsig nirtsig na mo b+ha ga ba te sa pa ri bA ra badzra A be sha ya a A:
zhes rol mo'i sgra dang bcas nas byin phab :
de nas mchod pa byin gyis brlab pa ni :
oM swa b+hA ba shud+d+haHsarba d+harmAHswA b+hA ba shud+d+ho\u0f85 haM:
oM AHhU~M zhes pas mchod rdzas kyi ma dag pa sbyang :
oM AHhU~M zhes pas bsam gyis mi khyab par spel :
oM A ha ra A ha ra hU~M:
oM badzra d+hU pe hU~M:
oM badzra puSh+pe+e hU~M:
oM badzra A lo ke hU~M:
oM badzra gan+d+he hU~M:
oM badzra nai bid+ya AHhU~M:
bdud rtsi dang gtor ma rak+ta sna lnga rnams kyis mchod par bsams la :
oM sarba pany+tsa a mr-ita hU~M hrIHThA:
oM ma hA ba liM ta pU tsa te dzo hU~M:
oM ma hA pad+ma rak+ta hU~M:
oM rU pa shab+da gan+d+he ra sa spar+she pU tsa hU~M:
zhes gsum mam lnga'am bdun gyis byin gyis brlab bo :
gnyis pa dngos bzhi bskyed pa'i rim pa ni :
hU~M:
chos can sna tshogs rang shar ba :
rang bzhin med de chu zla 'dra :
thugs rje chen pos kun la khyab :
snying po ye shes hU~M gi dbyings :
oM shUn+ya tA dz+nyA na sa mA ti hU~M:
oM d+harma d+hA tu sa mA ti hU~M:
oM dz+nyA na badzra sa mA d+hi hU~M:
thams cad khyab gdal chos sku'i ngang :
rang rig chos sku'i nam mkha' la :
e las chos kyi 'byung gnas te :
yaM las rlung gi dkyil 'khor ljang :
raM las me yi dkyil 'khor dmar :
baM las chu yi dkyil 'khor te :
laM las sa yi dkyil 'khor steng :
suM las zhing gi sa gzhi la :
ra las rak+ta'i rgya mtshor 'khyil :
keM las rus pa'i ri rab la :
raM las bskal pa'i me phung 'bar :
de steng sna tshogs rgya gram steng :
yi ge gsum gyi 'phro 'du las :
rab 'jigs rdo rje'i gzhal yas khang :
sna tshogs rdo rje'i rtsig pa la :
'gyur med rdo rje'i rgya yis gtams :
thod pa skam rlon spel ma la :
gnam lcags 'bar ba'i gzer chen te :
dregs pa lha brgyad ka ba la :
gdug pa'i klu brgyad ka gdan byas :
gza' chen brgyad kyi ka zhu la :
rgyu skar nyer brgyad dral phyam tshul :
tshad med bzhi ldan sgo bzhi'i steng :
rta babs snam bu bcu gsum mdzes :
rdo rje thog ni phyogs mdog la :
yid bzhin nor bu'i tog gis mtshan :
'dod yon snam bu dmar po la :
ye shes mkha' 'gro gar gyis rol :
ka ba ka rgyan rab mdzes shing :
rta babs chos 'khor gdugs tog mdzes :
pho brang gzhi yang 'od du 'bar :
dur khrod brgyad sogs dkyil 'khor rdzogs :
ye shes lnga rdzogs me phung dbus :
bde gshegs kun 'dus pho brang gsal :
b+h+rU~M bi shwa bi shud+d+he e dz+nyA na tsakra maN+Da la b+h+rU~M:
ru dra kro tI ti ra baM:
ma sUr+Ya maN+Da la :
a tsan+d+ra maN+Da la :
paM pad+ma maN+Da la :
hU~M s+pha ra Na phaT:
saM ha ra Na ho :
bdud bzhi rgyal bsen pad nyi'i gdan :
hU~M las bskyed pa'i he ru ka :
dmar nag zhal gsum phyag drug pa :
dbus zhal sor rtog ye shes ngang :
dmar po khro zhing gtum pa'i zhal :
g.yas zhal dkar zhing g.yon zhal ljang :
theg dgu'i spyan dgu dbyings su gzigs :
tshad med bzhi ldan mche ba gtsigs :
zhal gdangs ljags ni 'dril ba yis :
chos dbyings grags stong 'brug sgra sgrog :
phar phyin drug ldan phyag drug gis :
rgyud drug sgrol mdzad phyag mtshan 'chang :
snang stong zung 'jug bde chen yum :
phag mo yum dang gnyis med sbyor :
phar phyin drug ldan rgyan drug brgyan :
dpal gyi chas bcus rnam par spras :
'gying zhing khro bo'i tshul 'chang ba :
brkyang bskum rdo rje'i gar gyis rol :
khro chen gtum rngam tshul du bskyed :
de yi spyi gtsug pad nyi'i steng :
rje btsun rdo rje thod phreng rtsal :
sku mdog ston zla'i mdangs ltar dkar :
zhal gcig phyag gnyis 'dzum pa'i zhal :
zhabs gnyis rdo rje skyil krung la :
phyag gnyis thabs shes rdor dril gyis :
mtsho rgyal dmar gsal yum la 'khyud :
yab yum gnyis ka rin chen dang :
rus pa'i rgyan drug sku la gsol :
sna tshogs dar gyi na bzasab klubs :
'od lnga'i klong na bzhugs par bskyed :
de yi spyi gtsug nyi zla'i steng :
pad+ma'i mgon po 'od dpag med :
skyil krung mnyam gzhag lhung bzed 'dzin :
sku mdog pad+ma rA ga'i mdog :
mtshan dang dpe byad spras par bskyed :
gtso bo'i phyi rim rtsibs bzhi'i steng :
pad+ma zla ba'i gdan steng du :
shar rtsibs gshin rje bsnol ba'i steng :
ya las bskyed pa'i gshin rje gshed :
ser nag khro gtum dpa' ba'i zhal :
shes rab ral gri mkha' la phyar :
gser gyi 'khor lo g.yon na 'chang :
dur khrod chas brgyad sku la gsol :
gshin rje pho mo bsnol ba'i steng :
gtum rngam khro bo'i tshul du bskyed :
lho rtsibs pad+ma nyi zla'i steng :
dregs pa sde brgyad gdan steng du :
hU~M las bskyed pa'i rdo rje 'dzin :
sku mdog mthing nag zhal gcig pa :
rab tu khro zhing gtum pa'i zhal :
klu brgyad sku yi rgyan du che :
phyag g.yas gnam lcags rdo rje la :
me yi tshwa tshwa 'phro ba yis :
gdug pa'i sde brgyad zil gyis gnon :
phyag g.yon sdigs mdzub 'bar ba la :
dug lnga 'joms mdzad me phung gis :
gdug pa thams cad sreg par byed :
bdud 'dul dpa' bo'i tshul du bskyed :
nub rtsibs pad+ma nyi zla'i steng :
hrIHlas bskyed pa'i dpa' bo ni :
rta mgrin dmar nag khros pa'i sku :
phyag g.yas rdo rje thod dbyug 'phyar :
g.yon pa rdo rje zhags pa 'dzin :
dbu gtsug rta mgo ljang zhur ni :
rta skad stong gsum sgrog byed cing :
lha srin sde brgyad bran du 'khol :
dur khrod chas brgyad sku la gsol :
klu brgyad steng na zhabs gnyis po :
dor stabs khros pa'i sku ru bskyed :
byang rtsibs pad+ma nyi zla'i steng :
ha las bskyed pa'i khro bo ni :
yak+sha me dbal gtum rngam can :
sku mdog dmar nag 'jigs pa'i sku :
sku las yak+sha me dbal 'gyed :
phyag g.yas gnam lcags 'bar ba yi :
ral gri nam mkhar klad la bskor :
bdud dang log 'dren phye mar gcod :
g.yon pa rdo rje'i zhags pa 'phyar :
dur khrod chas brgyad sku la gsol :
sde brgyad steng na zhabs gnyis po :
brkyang bskum dor stabs ldan par bskyed :
de yi phyi rim pad 'dab la :
rdo rje rin chen pad+ma dang :
las kyi rigs dang bud+d+ha'i rigs :
sku mdog dkar ser dmar ljang mthing :
zhal gcig phyag gnyis gri thod 'dzin :
zhabs gnyis brkyang bskum gar stabs rol :
bde skyong dpa' mo'i tshul du bskyed :
gzhan yang bka' nyan las byed ma :
'jig rten mkha' 'gro mi srun ma :
shin tu 'jigs pa'i gad rgyangs sgrog :
dur khrod chas dang shing shun dang :
ro ras gon zhing zhun chen byug :
lag na mtshon cha sna tshogs 'dzin :
ha ha'i sgra sgrog rngam tshul bskyed :
de yi phyi rim rtsibs brgyad la :
rdo rje rin chen pad+ma dang :
las rigs dpa' bo rigs bzhi po :
thod skam dbu rgyan rus rgyan spras :
phyag gnyis gri gug thod khrag dkrug :
zhi khro 'dzum pa'i mdangs can bskyed :
shar lhor gshin rje khros pa'i sku :
lho nub khros ma nag mo la :
nub byang siM ha mu kha ste :
byang shar rdo rje kI la ya :
dur khrod chas brgyad sku la gsol :
gtum rngam khros pa'i tshul du bskyed :
dkyil 'khor chen po'i sgo bzhi ru :
lcags kyu zhags pa lcags sgrog dril :
khro tshul rus pa'i rgyan gyis spras :
zhal nas hU~M phaT sgra chen sgrog :
gar stabs 'gying ba'i tshul du bskyed :
phyi rol bar khyams 'khor yug la :
rgyal ba'i spyan sngar khas blangs pa'i :
chos skyong dam can rgya mtsho rnams :
rgyan dang cha lugs ldan par bskyed :
de ltar dkyil 'khor lha rnams kyi :
sku gsung thugs rnams byin brlabs nas :
ye shes lnga yi dbang rdzogs shog :
oM AHhU~M swA hA a b+hi Shiny+tsa hU~M:
oM AHhU~M artsig nirtsig na mo b+ha ga ba te hU~M hU~M:
oM hrIHSh+T-i wI kr-i pad+mAn+ta kr-i ta badzra tsaN+Da ma hA ro Sha Na bai ro tsa na ha ri ni sa :
khroM ga ru Da badzra rat+na pad+ma karma a kro te ka badzra DA ki nI siM ha mu kha badzra kI li kI la ya badzra hU~M rak+Sha hU~M yak+Sha hU~M:
e A ral+li pheM pheM:
de nas spyan 'dren pa ni :
hU~M:
lho nub rnga yab srin po'i gling :
gsang chen rol pa'i dkyil 'khor dang :
pad+ma 'od kyi gzhal yas nas :
rje btsun rdo rje thod phreng dang :
drag po gnam lcags me 'khor can :
'gro ba sems can don gyi phyir :
gnas 'dir spyan 'dren gshegs su gsol :
yum chen mkha' 'gro gshegs su gsol :
'jam dpal gshin rje gshegs\u0f8e
dpal chen rta mgrin gshegs\u0f8e
phyag na rdo rje gshegs\u0f8e
yak+sha me dbal gshegs\u0f8e
mkha' 'gro sde lnga gshegs\u0f8e
dpa' bo sde bzhi gshegs\u0f8e
khro rgyal tshe bdag gshegs\u0f8e
khros ma nag mo gshegs\u0f8e
mkha' 'gro seng gdong gshegs\u0f8e
badzra kI li gshegs\u0f8e
dgra bgegs 'dul phyir gshegs\u0f8e
sde brgyad 'dul phyir gshegs\u0f8e
rgyal bsen 'dul phyir gshegs\u0f8e
dam sri 'dul phyir gshegs\u0f8e
mu stegs 'dul phyir gshegs\u0f8e
srin po 'dul phyir gshegs\u0f8e
byad ma 'dul phyir gshegs su gsol :
oM AHhU~M:
artsig nirtsig na mo b+ha ga ba te sa pa ri bA ra badzra sa ma ya dza :
zhes lha tshogs rnams nam mkhar byon par bsams la phyag 'tshal te :
hU~M:
bla ma dpal chen he ru ka :
dregs pa 'dul mdzad thod phreng rtsal :
gnam lcags me yi 'khor lo can :
yab yum sras 'khor bcas pa la :
rnal 'byor gdung bas phyag 'tshal lo :
oM AHhU~M:
artsig nirtsig na mo b+ha ga ba te sa pa ri bA ra a ti pU ho :
pra tI dza ho :
ye shes kyi dkyil 'khor dam tshig gi dkyil 'khor la thim par bsam zhing :
hU~M:
chos dbyings dbang gi dkyil 'khor nas :
bla ma drag po'i lha tshogs rnams :
pho brang dam tshig dkyil 'khor 'dir :
pad nyi bdud bzhi rgyal bsen steng :
dgyes shing brtan par bzhugs su gsol :
oM AHhU~M a rtsig ni rtsig na mo b+ha ga ba te sa pa ri bA ra sa ma ya tiSh+Tha lhan :
de nas phyi'i mchod pa 'bul ba ni :
hU~M:
bdug spos snang gsal me tog sgra :
zhal zas dri chab 'di rnams kyang :
bla ma drag po'i dkyil 'khor la :
bdag gis dad pas 'bul lags kyis :
thugs rjes dgongs nas bzhes su gsol :
oM AHhU~M artsig nirtsig na mo b+ha ga ba te sa pa ri bA ra badzra ar+g+haM pra tIts+tsha pU tsa me g+ha sa mu dra s+pha ra Na sa ma ye hU~M:
zhes 'gre
/badzra d+hU pe 
badzra puSh+pe 
badzra A lo ke 
badzra gan+d+he 
badzra nai bid+ya 
badzra shab+da 
de nas bdud rtsi sman gyi mchod pa ni :
hU~M:
rang byung gdod nas rnam par dag :
rtsa brgyad stong la sbyar ba'i sman :
rigs lnga dam tshig lnga yi dngos :
ye shes lnga rdzogs grub pa'i rdzas :
rgyud drug sems can kun sgrol ba'i :
dug lnga sel ba'i bdud rtsi 'di :
bla ma drag po yab yum dang :
dkyil 'khor lha tshogs 'khor bcas la :
bdag cag dad pas 'bul lags kyis :
thugs rjes dgongs la bzhes su gsol :
bzhes nas bdag la dgyes mdzod la :
bla med 'phrul gyi dngos grub stsol :
oM AHhU~M artsig nirtsig na mo b+ha ga ba te sa pa ri bA ra ma hA pany+tsa a mr-ita pU dza kha raM khA hi :
de nas bdud rtsi mtheb srin gyis lce dang gnas gsum du bzhag la :
dkyil 'khor lha'i sku gsung thugs kyi dngos grub thob par bsams la :
kA ya sid+d+hi oM:
wA ka sid+d+hi A:
tsit+ta sid+d+hi hU~M:
rak+ta'i mchod pa ni :
hU~M:
khams gsum dbang du sdud byed pa :
rak+ta dmar chen mchod pa 'di :
bla ma drag po'i dkyil 'khor la :
mchod par 'bul lo bzhes su gsol :
oM AHhU~M artsig nirtsig na mo b+ha ga ba te sa pa ri bA ra ma hA rak+ta kha kha khA hi khA hi :
de nas sbyor ba'i mchod pa ni :
bde ba chen po'i mchod pas lha rnams mnyes par bsam zhing :
hU~M:
gsang ba thabs dang shes rab las :
pad+ma nor bu mnyam sbyar nas :
dgyes pa chen po bde ba'i ngang :
byang chub sems kyi mchod pa 'di :
bla ma drag po'i dkyil 'khor la :
mchod par 'bul lo bzhes su gsol :
oM AHhU~M artsig nirtsig na mo b+ha ga ba te sa pa ri bA ra bo d+hi tsit+ta swA hA:
de nas sgrol ba'i mchod pa ni :
dgra bgegs ting nge 'dzin gyis bkug la snying ga nas sprul pa'i khro bo rnams kyis dgra bgegs rnams bsgral bar bsams la :
hU~M:
sprul pa'i khro rgyal 'bar ba yis :
zhing bcu ma lus thams cad dang :
'khor ba'i nyon mongs rgya 'dral nas :
dug lnga dbyings su bsgral bar bya :
sha khrag dbugs sogs mchod pa 'di :
bla ma drag po'i lha tshogs la :
mchod par 'bul lo bzhes su gsol :
oM AHhU~M artsig nirtsig na mo b+ha ga ba te sa pa ri bA ra ma traM ru dra pra be sha phaT:
de nas gtor ma zhal zas ro brgya dang ldan par dmigs nas :
hU~M:
dam rdzas gtor chen ba liM taH
mdzes pa'i dkar dmar rgyan gyis spras :
ro bda'i mchod pa chen po 'di :
bla ma drag po'i lha tshogs la :
thugs dam gnyan po bskang phyir 'bul :
oM AHhU~M artsig nirtsig na mo b+ha ga ba te sa pa ri bA ra ma hA ba liM ta khA hi :
de nas dug lnga'i mchod pa ni :
hU~M:
sha khrag rus pa nang khrol mkhris :
'dod chags zhe sdang gti mug dang :
nga rgyal phrag dog mchod par 'bul :
oM AHhU~M artsig nirtsig na mo b+ha ga ba te sa pa ri bA ra ma hA mAM sa khA hi :
ma hA rak+ta khA hi :
ma hA tsit+ta khA hi :
ma hA kiM ni ri ti khA hi :
ma hA ba su ta khA hi :
ma hA go ro tsa na khA hi :
hU~M:
gzugs kyi lha mo sku mdog dkar :
sgra yi lha mo sku mdog sngo :
dri yi lha mo sku mdog ser :
ro yi lha mo sku mdog dmar :
reg bya'i lha mo sku mdog ljang :
phyag na 'dod pa'i yon tan lnga :
thogs med gar dang phyag rgya sgyur :
bla ma drag po'i lha tshogs kyi :
spyan shangs thugs dang sku lus dang :
zhal dang snyan du mchod par 'bul :
oM AHhU~M artsig nirtsig na mo b+ha ga ba te sa pa ri bA ra rU pa shab+da gan+d+he ra sa spar+she pU tsa ho :
de nas bstod pa ni :
hU~M:
dus gsum sangs rgyas ma lus thams cad kyi :
sku gsung thugs yon phrin las kun 'dus pa :
srid gsum gdug pa'i tshogs rnams 'dul ba'i rje :
bdud bzhi rgyal bsen pho mo byi chings bsnol :
chags med pad+ma nyi zla'i gdan steng na :
dus gsum dbang sgyur ye shes lha yi lha :
drag po gnam lcags me yi 'khor lo'i sku :
sku mdog dmar po dbu gsum phyag drug pa :
zhabs bzhi brkyang bskum rngam 'gying brjid pa'i sku :
spyan gsum zhal bgrad dbang gi mche ba gtsigs :
smin ma sma ra ag tshom me ltar 'bar :
dbu skra kham nag ral pa gyen du 'khyil :
g.yas dkar g.yon ljang dbus dmar rngam sgra sgrog :
sku stod g.yang gzhi glang chen ko rlon gsol :
sku smad stag gi sham thabs bdud dpung 'dul :
thod rlon tshar gsum phreng bas rgyan du mdzes :
sbrul rigs bzhi yis skur brgyan phyag zhabs spras :
phyag drug dang po rdo rje sdig pa 'dzin :
bar pa gnam lcags ral gri lcags kyu dang :
mtha' gnyis tho lum lcags sgrog bsnams pa yis :
dgra bgegs rgyal bsen 'gong po rdul du rlog :
dbang drag me phung klong dkyil rin chen spras :
sku la dur khrod chas brgyad rdzogs par ldan :
dbang chen gdug pa'i spyan rtsa zlog pa yis :
snang srid dregs pa thams cad dbang du sdud :
shangs nas rlung nag 'tshubs pa'i bskal pa 'byung :
snang srid kun 'thor rgyal bsen rdul du rlog :
snyan nas bskal pa'i 'brug stong ldir ba yis :
srid gsum dregs pa thams cad zil gyis gnon :
tshems las drag po'i thog chen phab pa yis :
'gong po spun dgu thal ba'i rdul du rlog :
zhal nas rak+ta'i rgya mtsho 'khrugs shing 'khyil :
bstan pa bshig pa'i dgra la skyin thang 'beb :
bdud bzhi rgyal bsen steng na zhabs bzhi po :
brkyang bskum 'gying ba'i tshul gyis dor stabs bzhugs :
bde stong zung 'jug phag mo yum la sbyor :
bla ma drag po yab yum sku la bstod :
hU~M:
bde gshegs rgyal ba thams cad 'dus pa'i dpal :
rigs kyi bdag po rgyal ba 'od dpag med :
mtshan bzang so gnyis dpe byad brgyad cus spras :
sku mdog pad+ma rA ga'i mdog ltar 'tsher :
zhal gcig phyag gnyis rdo rje skyil krung can :
mnyam gzhag lhung bzed bdud rtsis bkang ba bsnams :
rigs kyi bdag po'i sku la phyag 'tshal bstod :
hU~M:
skye 'chi med pa rdo rje'i rang bzhin las :
phrin las rnam bzhis 'gro rnams thabs kyis 'dul :
sku mdog dkar po zhabs gnyis skyil krung la :
phyag gnyis zung 'jug rdo rje dril bu bsnams :
dar zab ber chen longs spyod rdzogs rgyan spras :
gsang ba'i yum mchog mtsho rgyal yum dang sbyor :
slob dpon rdo rje thod phreng rtsal la bstod :
hU~M:
bde gshegs sku yi yon tan rab rdzogs shing :
ye shes sgron me rgyas pa'i dkyil 'khor nas :
'jig rten gsum gyi ma rig mun 'joms shing :
gdug pa 'dul phyir khro bo'i skur ston pa :
sku mdog ser nag khro zhing rngam pa'i zhal :
'khor lo ral gris dug gsum rtsad nas gcod :
klu chen brgyad dang dpal gyi chas bcu gsol :
gshin rje'i gdan la zhabs gnyis dor stabs bzhugs :
bde gshegs sku yi dkyil 'khor rdzogs la bstod :
hU~M:
bde gshegs gsung gi dkyil 'khor rab rdzogs shing :
byams pa chen pos 'gro ba'i don mdzad kyang :
khams gsum pad+ma dbang gi phrin las kyis :
gdug pa 'dul phyir khro bo'i skur ston pa :
rta mgrin dmar nag khro zhing bzhad pa'i zhal :
rta skad 'tsher zhing khams gsum dbang du sdud :
dbyug to sdigs mdzub sde brgyad zil gyis gnon :
klu rigs brgyad dang dpal gyi chas bcus brgyan :
klu brgyad steng na zhabs gnyis dor stabs bzhugs :
bder gshegs gsung gi dkyil 'khor rdzogs la bstod :
hU~M:
bde gshegs thugs kyi dkyil 'khor yongs rdzogs shing :
chos dbyings ye shes ngang las ma g.yos kyang :
gdug pa 'dul phyir khro bo'i skur ston pa :
gsang bdag mthing nag gtum zhing bzhad pa'i zhal :
rdo rje me phung bdud bzhi 'joms par byed :
dar gyi chun dang klu brgyad sbrul chun brgyan :
sde brgyad steng na zhabs gnyis dor stabs bzhugs :
bde gshegs thugs kyi dkyil 'khor rdzogs la bstod :
hU~M:
bde gshegs yon tan dkyil 'khor rab rdzogs shing :
stong pa'i ngang las snang ba rtsal du shar :
bde ba rgyas mdzad bcu drug lang tsho can :
mkha' 'gro rigs lnga dpa' mo'i tshul 'chang ba :
kha T+wAM gri gug ban+d+ha thabs shes tshul :
g.yas bskum g.yon brkyang bam ro'i gdan la bzhugs :
bde gshegs yon tan dkyil 'khor rdzogs la bstod :
hU~M:
bde gshegs phrin las dkyil 'khor rab rdzogs shing :
bya grub ye shes ngang las ma g.yos kyang :
gdug pa 'dul phyir khro bo'i skur ston pa :
yak+sha me dbal smug nag khros pa'i sku :
rdo rje 'bar ba mi bzad mtshon cha yis :
gdug pa ma lus 'dul shing thal bar rlog :
dpal gyi chas bcu klu brgyad sbrul chun brgyan :
bdud bzhi'i steng na zhabs gnyis dor stabs bzhugs :
bde gshegs phrin las dkyil 'khor rdzogs la bstod :
hU~M:
bde gshegs stobs kyi dkyil 'khor rab rdzogs shing :
tshad med bzhi yi ngang las ma g.yos kyang :
bde chen dpa' mo bzhi yi skur ston pa :
gri gug ban+d+ha g.yas g.yon phyag rgya can :
rin chen rgyan tshogs mang po sku la gsol :
pad+ma'i gdan la zhabs gnyis dor stabs bzhugs :
bde gshegs mthu stobs dkyil 'khor rdzogs la bstod :
hU~M:
bde gshegs nus mthu'i dkyil 'khor rab rdzogs shing :
mi 'jigs bzhi yi ngang las ma g.yos kyang :
gdug pa 'dul phyir gang 'dul skur ston pa :
khro rgyal gshin rje khros nag kI la ya :
siM ha mu kha'i sku la phyag 'tshal bstod :
hU~M:
dus gsum bde gshegs thugs rje'i 'od zer las :
gang la gang 'dul thabs kyis 'gro don mdzad :
rang rang rgyan dang cha lugs sna tshogs 'chang :
legs nyes stangs 'dzin dam tshig gnyan srung ba :
sgo skyong mkha' 'gro srung ma'i tshogs la bstod :
de nas 'dzab bzla ba ni :
rang nyid bla ma drag po'i thugs kar gsang bdag :
de'i thugs kar raM las nyi ma'i dkyil 'khor gyi dbus su hU~M dmar nag gi mthar sngags phreng g.yas skor du 'khor ba las 'od 'phros :
phyogs bcu'i bde gshegs rnams dang :
lho nub rnga yab gling nas bla ma o rgyan zhi drag gi lha tshogs :
rtsa ba gsum gyi ngo bo la phyi nang gsang gsum gyi mchod pa phul :
sku gsung thugs kyi dngos grub bdag la bstsal :
sems can gyi sgo gsum gyi sdig sgrib byang bar bsams la :
de nas 'dzab bstod ni :
hU~M:
bla ma drag po'i lha tshogs dgongs :
bdag cag skal ldan sgrub pa pos :
sku gsung thugs su bsnyen cing bsgrubs :
dngos grub stsol ba'i dus la bab :
khyed thugs nyi ma'i dkyil 'khor gyi :
thugs srog hU~M la snying pos bskor :
'od 'phros bde gshegs rnams la thim :
phyi nang gsang ba'i mchod pa 'bul :
khyed kyi thugs dam gnad nas bskul :
sku gsung thugs kyi dngos grub stsol :
oM AHhU~M badzra gu ru pad+ma sid+d+hi hU~M:
oM AHhU~M artsig nirtsig na mo b+ha ga ba te hU~M hU~M:
AHhU~M:
badzra hU~M:
rak+sha hU~M:
oM hrIHSh+Ti wI kr-i pad+mAn+ta kr-ita badzra tsan+d+ha bai ro tsa na :
ha ri ni sa :
badzra yak+Sha :
khroM ga ru Da :
a ya ma du ru tsa sha na hU~M:
sogs skabs dang sbyar la sgrub thabs skabs so so bzhin bzla :
de nas tshogs byin gyis rlob pa ni :
tshogs la bdud rtsi gtor la :
oM badzra yak+Sha hU~M:
oM badzra a mr-ita kuN+Da lI ha na ha na hU~M phaT:
oM swa b+hA ba shud+d+haHsarba d+harmAHswa b+hA ba bi shud+d+ho\u0f85 haM:
stong pa nyid du gyur pa'i ngang las :
mdun tu yaM las rlung gi dkyil 'khor gzhu bdungs pa lta bu'i mchog ma la ba dan ljang gu g.yo ba dang :
changs zung la yaM gis mtshan pa :
de'i steng du raM las me'i dkyil 'khor gru gsum 'bar ba'i lte bar raM gyis mtshan pa :
de'i steng du keM las thod pa'i skyed bu ltag pa nang du bstan pa gsum gyi steng du :
a las thod pa phyi dkar la nang dmar ba yangs shing rgya che ba dpral ba rang la bstan pa'i nang du :
dbus su mu las dri chu baiDUr+Ya lta bu :
shar du bi las dri chen shel lta bu :
lhor ra las rak+ta gser btso ma lta bu :
nub tu shu las byang sems dkar dmar dung la pho tshos byugs pa lta bu :
byang du ma las klad pa dung lta bu :
dbus su na las mi'i sha :
shar lhor g+ho las rta'i sha :
lho nub tu ku las khyi'i sha :
nub byang du da las ba lang gi sha :
byang shar du ha las glang po che'i sha :
de ltar sha lnga bdud rtsi lnga spungs pa'i 'og tu nyi ma'i gdan :
steng du zla ba'i kha chod byas pa'i steng du :
dbus su 'khor lo oM gyis mtshan pa :
shar du rdo rje hU~M gis mtshan pa :
lhor rin po che trAM gis mtshan pa :
nub tu pad+ma hrIHsa mtshan pa :
byang du sna tshogs rdo rje AHsa mtshan par gyur :
bdag gi sna bug g.yas nas :
yaM hU~M yaM:
ces pa'i yig 'bru 'phros pa las rlung byung :
gzhu'i changs zung gi yaM la phog :
mchog ma'i ba dan bskyod :
rlung g.yos :
me'i dkyil 'khor la phog me sbar :
thod pa dros rdzas rnams rdo tshan gyi steng du mar bzhag pa ltar zhu zhing khol bas :
nyes skyon thams cad lbu ba'i tshul du phyir lud :
rlangs pa 'od zer gyi tshul du 'phros pas :
rgyal ba rigs lnga yab yum gyi thugs dam gyi rgyud bskul zhing :
yab yum rnams sbyor ba mdzad pa'i sbyor mtshams nas zag pa med pa'i ye shes kyi bdud rtsi'i rgyun char ltar babs pas :
dam tshig bdud rtsi la thim zhing :
oM hU~M trAM hrIHA:
ha hoHhrI:
zhes pas phyag mtshan lngas dkrugs pas :
dam tshig gi bdud rtsi dang ye shes kyi bdud rtsi gnyis su med par chu dang 'o ma 'dres pa ltar gyur :
slar yig 'bru phyag mtshan dang bcas pa 'od du zhu ste :
tshogs ye shes kyi bdud rtsi'i rang bzhin ro phun sum tshogs pa dang ldan par gyur :
oM AHhU~M hrIHha hoHhrI:
zhes byin gyis brlabs pas mchod pa'i lha mo bsam gyis mi khyab par gyur nas :
dkyil 'khor lha tshogs la mchod pa phul bar bsams la :
de nas snyan pa'i dbyangs dang bcas te :
hU~M:
rje btsun rdo rje thod phreng rtsal :
bla ma drag po yab yum dang :
'khor tshogs dpa' bo mkha' 'gro ging :
sku la sgrib bsal mi mnga' yang :
'gro rnams bsod nams gsag pa'i phyir :
ye shes tshogs la gshegs su gsol :
bde gshegs sku yi dkyil 'khor nas :
'jam dpal gshin rje 'khor bcas gshegs :
bde gshegs gsung gi dkyil 'khor nas :
pad+ma dbang chen 'khor bcas gshegs :
bde gshegs thugs kyi dkyil 'khor nas :
rdo rje 'dzin pa 'khor bcas gshegs :
bde gshegs phrin las dkyil 'khor nas :
yak+sha me dbal 'khor bcas gshegs :
yul chen nyi shu rtsa bzhi nas :
mkha' 'gro sde lnga gshegs su gsol :
dpa' bo ging chen gshegs su gsol :
chos skyong srung ma gshegs su gsol :
oM AHhU~M artsig nirtsig na mo b+ha ga ba te sa pa ri bA ra e A ral+li badzra sa mA dza :
ho :
rang bzhin lhun gyis grub pa'i dkyil 'khor 'dir :
nyi zla pad gdan mdzes la dgyes par bzhugs :
lhun grub gnas mchog 'di ru byin phob la :
skal ldan sgrub mchog rnams la dbang bzhi skur :
mchog dang thun mong dngos grub bstsal du gsol :
de nas tshogs kyi mchod pa 'bul ba ni :
ho :
dur khrod gsang ba mchog gi dkyil 'khor du :
gsang ba'i dkyil 'khor gzhung bzhin bshams nas kyang :
'dod yon longs spyod tshogs kyi mchod pa che :
nam mkha' bar snang sa gzhi'i khyon bkang nas :
mchod rdzas sgrub rdzas gzhung bzhin bshams pa 'di :
bla ma drag po yab yum dkyil 'khor lha :
'jam dpal rta mgrin phyag rdor DA ki lnga :
yak+sha me dbal ging dang bka' sdod tshogs :
dkyil 'khor lha tshogs rnams kyi thugs dam bskang :
rnal 'byor nyams chag thams cad sor stsol cig :
oM AHhU~M artsig nirtsig na mo b+ha ga ba te sa pa ri bA ra ga Na tsakra pU tsa la khA hi :
de nas tshogs zan la dgra bgegs kyi rU pa dbang po dod pa bzos la dmigs bya dgug cing :
lcags kyu'i phyag rgya dang bcas te bden stobs brjod :
sgo ba bzhi'i phyag rgya dang bcas pas bkug cing ling ga dang dbyer med du bsres la :
hU~M:
nga ni bla ma drag po'i sku :
yab yum 'khor tshogs bsam mi khyab :
kun kyang mi bzad 'jigs pa'i sku :
sku la me yi tshwa tshwa 'phro :
g.yas na gnam lcags rdo rje gdengs :
g.yon na phur bu 'dril zhing 'debs :
khyed kyi thugs dam dus la bab :
sdang ba'i dgra dang gnod pa'i bgegs :
bdud dang bar du gcod pa'i tshogs :
thams cad thal ba'i rdul du rlog :
oM AHhU~M artsig nirtsig na mo b+ha ga ba te hU~M hU~M:
hrIHSh+Ti wI kr-i pad+mAn+ta kr-ita badzra tsaN+Da ha ri ni sa khroM a kro te ka DA ki nI siM ha mu kha :
badzra yak+Sha :
badzra kI li kI la dgra bgegs gnod byed steng du mA ra ya :
sarba sha trUM a mu ka nr-i tri mA ra ya phaT:
ces bsgral la bstab pa ni :
hU~M:
bla ma drag po yab yum 'khor tshogs rnams :
rngams pa'i zhal gdongs 'jigs pa'i tshems gtsigs la :
dgra bgegs bsgral pa'i sha khrag dug gsum tshogs :
zhal du bzhes shig rol cig kha raM khA hi :
dgra bgegs sgrol la rkyen ngan bar chad zlog :
mngon spyod drag po'i phrin las grub par mdzod :
oM AHhU~M artsig nirtsig na mo b+ha ga ba te sa pa ri bA ra gnod byed dgra bgegs kyi ma hA mAM sa rak+ta tsit+ta go ro tsa na kiM ni ri ti ba su ta khA hi :
zhes gtor ma la bran no :
de nas tshogs la rol pa ni :
tshogs kyi phud kyis thog mar slob dpon mchod :
de nas rim bzhin mched lcam rnams la drang :
kye ho :
gzigs shig mdzes ldan dam pa'i chos :
'di la rnam rtog the tshom byar mi rung :
gal te byas na dngos grub bar chad rgyu :
de bas bram ze khyi dang gdol pa sogs :
gtsang rme med par rang bzhin gcig tu rol :
mchog dang thun mong dngos grub thob par 'gyur :
ma hA ga Na gu h+ya pU tsa ho :
len pa pos kyang spro ba'i tshul gyis ni :
phyag rgya pad kor dang bcas 'di skad blang :
e ma ho :
bla ma yi dam mkha' 'gro'i tshogs rnams kyis :
byin gyis brlabs pa'i dngos grub bcud chen po :
bdag cag dga' zhing gus pas blangs byas nas :
du ma ro gcig ngang du rol par bya :
byin rlabs mchog dang dngos grub thun mong rnams :
g.yel ba med par deng 'dir bstsal du gsol :
ga Na gu h+ya a ho ma hA su kha sid+d+hi a la la ho :
zhes pas blang zhing tha mal tshul ma yin :
dkyil 'khor gsum dang ldan pas longs spyod do :
de nas lhag ma'i gtor ma btang ba ni :
dkyil 'khor gyi byang shar du lhag gtor bdud rtsi'i kha chus bran pa bzhag la :
rang nyid bla ma drag por gsal ba'i thugs ka nas 'od zer lcags kyu'i tshul du 'phros pas :
yul nyi shu rtsa bzhi :
gnas sum cu rtsa gnyis :
dur khrod chen po brgyad kyi mkha' 'gro lang ka dur khrod kyi bdag mo :
'bum phrag yangs pa'i mkha' 'gro'i tshogs dang bcas pa thams cad lhag ma'i gtor ma len pa la bya khyu thang la babs pa bzhin du :
e A ral+li sarba DA ki nI sa ma ya dzaHhU~M baM ho :
zhes snyan pa'i dbyangs dang bcas te dkyil 'khor la bskor zhing :
hU~M:
bla ma drag po'i dkyil 'khor 'dir :
dang po phud kyis mi mchod du :
bla ma yi dam phud kyis mchod :
bar du tshogs kyis mi mchod du :
dkyil 'khor lha tshogs tshogs la dgyes :
tha ma lhag mas mi mchod du :
'jig rten mkha' 'gro lhag la dgyes :
tha ma gcig tu mi bsre rgyu :
chos nyid ye nas rgyu 'bras gcig :
lhag ma kha chus mi bran du :
khyod dang bdag gnyis dam tshig gcig :
hU~M:
dpal gyi bka' nyan lhag sdud ma :
'jig rten mkha' 'gro rdzu 'phrul can :
mkha' 'gro'i lus la srin mo'i gdong :
bam ro 'drad cing gcer rgyug byed :
dur khrod nyul zhing rnal 'byor srung :
zas bzang de ni mAM sa za :
skyogs bzang de ni ban+d+ha thogs :
skyems bzang de ni rak+ta 'thung :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag dmar gtor 'di bzhes la :
sngon tshe dpal gyi bka' lung bzhin :
bcol pa'i phrin las grub par mdzod :
hU~M:
dpal gyi bka' nyan lhag sdud ma :
sha za mkha' 'gro mi srun ma :
mkha' 'gro'i lus la ce spyang gdong :
gri gug thogs nas dgra srog gcod :
sems can kun gyi bla tshe nyul :
gcer bu mi lpags rlon pa gon :
dgra snying rngams zas 'drad tshul byed :
rnal 'byor kun gyi stongs grogs byed :
dam nyams kun gyi srog rtsa gcod :
dur khrod nyul zhing rnal 'byor srung :
zas bzang de ni mAM sa za :
skyogs bzang de ni ban+d+ha thogs :
skyems bzang de ni rak+ta 'thung :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag dmar gtor 'di bzhes la :
sngon tshe dpal gyi bka' lung bzhin :
bcol pa'i phrin las grub par mdzod :
hU~M:
dpal gyi bka' nyan lhag sdud ma :
sha za mkha' 'gro khro gtum can :
mkha' 'gro'i lus la dur bya'i gdong :
skad cig nyid la stong gsum bskor :
skye 'gro kun gyi srog dbugs sdud :
rkan sgra sgrog cing snying khrag 'thung :
dur khrod nyul zhing rnal 'byor srung :
zas bzang de ni mAM sa za :
skyogs bzang de ni ban+d+ha thogs :
skyems bzang de ni rak+ta 'thung :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag dmar gtor 'di bzhes la :
sngon tshe dpal gyi bka' lung bzhin :
bcol pa'i phrin las grub par mdzod :
gzhan yang mkha' 'gro pho nya'i tshogs :
mkha' 'gro 'bar ba mi srun tshul :
'jig rten khams kun nyul byed cing :
lha srin sde brgyad bran du khol :
rnal 'byor kun gyi sdong grogs byed :
dam nyams dgra bo'i srog rtsa gcod :
dur khrod nyul zhing rnal 'byor srung :
zas bzang de ni mAM sa za :
skyogs bzang de ni ban+d+ha thogs :
skyems bzang de ni rak+ta 'thung :
dam tshig srung zhing mkha' la 'gro :
zas su sha dang khrag la dgyes :
las su gsod dang gcod la brtson :
sha khrag dmar gtor 'di bzhes la :
sngon tshe dpal gyi bka' lung bzhin :
bcol pa'i phrin las grub par mdzod :
ma ma hriM hriM khA hi khA hi :
zhes dang :
dmod byang gang 'dod kyang bya'o :
gsum pa bskul bya ba ni :
hrIHhrIHhU~M:
ma g.yel drag po gnam lcags me 'bar can :
ma g.yel sku gsung thugs yon phrin las lha :
ma g.yel khro bo mkha' 'gro ging gi tshogs :
ma g.yel bka' sdod chos skyong srung ma'i tshogs :
ma g.yel las mkhan dam can rgya mtsho'i tshogs :
ma g.yel lha srin dregs pa sde brgyad tshogs :
kun kyang mi bzad 'bar ba'i cha lugs las :
rnam 'gyur cir yang ston pas dgra bgegs 'dul :
sha khrag dmar gyi gtor ma 'di bzhes la :
nyon mongs dgra gdon bar chad bgegs kyi tshogs :
thar pa'i gegs byed thal ba'i rdul du rlog :
nyes byed mi mthun phyogs rnams bzlog tu gsol :
phrin las rnam bzhi'i las rnams 'grub par mdzod :
hU~M:
bla ma drag po me yi 'khor lo can :
yab yum 'khor tshogs bka' nyan bcas pa rnams :
bskul lo 'gro ba sems can don du bskul :
mdzod cig mngon spyod drag po'i las mdzod cig :
sha khrag dmar gyi gtor ma 'di bzhes la :
gnod byed gdug pa'i dgra bgegs rdul du rlog :
thugs dam rgyud bskul bcol pa'i phrin las grub par mdzod :
hU~M:
rnga yab gling phran srin po'i yul gru yi :
dur khrod gsang chen rol pa'i pho brang nas :
bla ma drag po gnam lcags me 'khor can :
sku mdog dmar po rab tu 'bar ba la :
sku gsum lhun grub 'gro ba'i don mdzad phyir :
zhal gsum spyan dgu rab bgrad 'jigs la rngam :
khams gsum zil gnon rngam pa'i nga ro sgrog :
pha rol phyin drug phyag drug phyag mtshan gyis :
rnam rtog gnyis 'dzin dgra 'dre dbyings su sgrol :
zhabs bzhi dor stabs bdud bzhi rgyal bsen brdzis :
dur khrod chas dang dpal chas brjid pas brgyan :
phag mo yum dang 'khril sbyor gar gyis rol :
sku gsung thugs dang yon tan phrin las kyi :
khro bo khro mo dpa' bo mkha' 'gros bskor :
rngam pa'i gad rgyangs srid gsum 'dar zhing g.yo :
khyed nyid yab yum 'khor tshogs bcas pa yis :
mthu rtsal sku shugs phyung ba'i dus la bab :
khyed kyi thugs rje nus mthu'i dpa' skyed la :
sdang ba'i dgra dang log par 'dren pa'i bgegs :
rgyal bsen 'gong po gnod byed bdud kyi tshogs :
snying khrag thungs la gzugs phung thal bar rlog :
rdul phran tsam yang ma lus rdul du rlog :
pha rol bsam sbyor ngan pa thams cad zlog :
sha khrag dmar gyi gtor ma 'di bzhes la :
rnal 'byor bdag gis ji ltar bcol pa yi :
phrin las ma lus dus 'dir 'grub par mdzod :
rjes dngos grub blang ba ni :
byin rlabs kyi rtsa ba bla ma :
dngos grub kyi rtsa ba yi dam :
phrin las kyi rtsa ba mkha' 'gro rnams mdun gyi nam mkha'i gnas su na bun dang sprin 'thibs pa bzhin du byon nas :
rang rang rnams la mchog dang thun mong gi dngos grub stsol bar bsams la :
gtor ma spyi bor bzhag la :
hU~M:
thabs shes dbyer med nam mkha'i dkyil yangs nas :
bla ma drag po gnam lcags me 'khor can :
dkyil 'khor lha tshogs thugs dam dbyings nas skul :
bum pa bzang dang dpag bsam nor bu'i tshul :
dgos 'dod 'byung ba'i yid bzhin nor bu ste :
phyogs dus bde gshegs rgyal ba sras bcas kyi :
sku gsung thugs kyi phrin las dbang mchog de :
sgrub pa'i rdzas la brten te bstsal du gsol :
mchog dang thun mong dngos grub dam pa de :
sgrub pa'i rdzas la brten te bstsal du gsol :
phrin las rnam bzhi 'grub pa'i ngo bo de :
sgrub pa'i rdzas la brten te bstsal du gsol :
oM AHhU~M artsig nirtsig na mo b+ha ga ba te gu ru d+he ba d+hA ki nI kA ya sid+d+hi oM:
wA ka sid+d+hi A:
tsit+ta sid+d+hi hU~M:
sarba sid+d+hi hrI:
gtor ma dngos grub du rol cing :
de nas bka' srung gi gtor ma rnams spags te bdud rtsi bran la rol mo'i sgra dang bcas te chad mdos gnad nas bskul ba ni :
hU~M 
sngon tshe 'das pa'i bskal pa'i dang po la :
'og min bde ba chen po'i pho brang du :
bcom ldan dpal chen pad+ma dbang chen gyis :
rta skad gsum bsgrags mkha' 'gro dbang du bsdus :
tha tshig gsum gyis dam la btags pa'i tshe :
rdo rje phag mo la sogs mkha' 'gro yis :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las bsgrub par ma chad dam :
sangs rgyas bstan pa bsrung bar ma chad dam :
rnal 'byor tshe srog bsring bar ma chad dam :
sngon tshe zhal bzhes dam las ma 'da' bar :
sha khrag rgyan gyi gtor ma 'di bzhes la :
thugs dam rgyud bskul bcol pa'i phrin las mdzod :
de 'og bar gyi bskal pa dbus ma la :
gzho stod ti sgro'i tshogs khang chen mo ru :
slob dpon chen po pad+ma 'byung gnas la :
shes rab yum chen ye shes mtsho rgyal gyis :
ma 'ongs 'gro ba'i don du gsol btab pas :
drag po gnam lcags me 'bar skur bzhengs tshe :
snang srid sde brgyad pho mo thams cad kyis :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las bsgrub par ma chad dam :
sangs rgyas bstan pa bsrung bar ma chad dam :
rnal 'byor tshe srog bsring bar ma chad dam :
sngon tshe zhal bzhes dam las ma 'da' bar :
sha khrag rgyan gyi gtor ma 'di bzhes la :
thugs dam rgyud bskul bcol pa'i phrin las mdzod :
da dus rtsub 'gyur bskal pa'i yang mtha' la :
rnga yab gling phran zangs mdog dpal ri ru :
slob dpon chen po pad+ma thod phreng dang :
slob ma sngags 'chang zhig po gling pa yis :
bla ma drag po'i dkyil 'khor zhal phye tshe :
bka' srung gter srung dam can rgya mtsho dang :
khyad par ma bdun klu rgyal shing bya yis :
so so'i gzugs mchog dam pa bstan nas kyang :
yal gam can la dngos grub stsol ba dang :
bka' yi gtor ma len par ma chad dam :
bcol ba'i phrin las bsgrub par ma chad dam :
sangs rgyas bstan pa bsrung bar ma chad dam :
rnal 'byor tshe srog bsring bar ma chad dam :
sngon tshe zhal bzhes dam las ma 'da' bar :
sha khrag rgyan gyi gtor ma 'di bzhes la :
thugs dam rgyud bskul bcol pa'i phrin las mdzod :
ces gtor ma gtsang sar btang :
de nas bshal chus brtan ma bskyang ba ni :
hU~M:
bka' yi tshogs dang bcas nyid du :
khrag 'thung de bzhin nam mkha'i sku :
tshur gshegs tshur gshegs skyong ma rnams :
'dir gshegs dam skongs phrin las mdzod :
bdag nyid chen mo rdo rje kun grags ma :
dpal ldan ha ri rdo rje g.yar mo skyong :
gsang ba'i yum chen rdo rje kun tu bzang :
'brog chen 'khor 'dul rdo rje bgegs kyi gtso :
bdud mo chen mo khyed bzhi yang :
sngon gyi thugs dam rjes dgongs la :
bran g.yog mang po'i 'khor dang bcas :
lhab lhub mang po'i rgyan dang ldan :
'dir gshegs dam skongs phrin las mdzod :
gangs dkar sha med rdo rje g.yu bun ma :
gser chen mkha' lding rdo rje rlung mo dang :
kha rag khyung btsun rdo rje dpal gyi yum :
rma ri rab 'byams rdo rje drag mo rgyal :
gnod sbyin chen mo khyed bzhi yang :
sngon gyi thugs dam rjes dgongs la :
bran g.yog mang po'i 'khor dang bcas :
lhab lhub mang po'i rgyan dang ldan :
'dir gshegs dam skongs phrin las mdzod :
kong btsun de mo rdo rje bod khams skyong :
btsan la la rog rdo rje sman gcig ma :
sman btsun ug chos rdo rje g.yar mo bsil :
g.yu yi dril bu rdo rje zu le ma :
sman btsun chen mo khyed bzhi yang :
sngon gyi thugs dam rjes dgongs la :
bran g.yog mang po'i 'khor dang bcas :
lhab lhub mang po'i rgyan dang ldan :
'dir gshegs dam skongs phrin las mdzod :
brtan ma chen mo khyed rnams kyang :
slob dpon pad+ma thod phreng dang :
slob ma rlangs chen dpal seng gis :
a su ra yi brag phug tu :
zhing chen 'khrigs pa'i gdan steng du :
lag tu rdo rje gtad nas ni :
sgrub pa po yi dam la btags :
rdo rje 'chang gi gral du bzhag :
thar pa thob phyir ming yang btags :
ji ltar khas blangs dam bcas bzhin :
dam tshig gnyan las ma 'da' bar :
bod khams srung zhing skyong ba dang :
sgrub pa po yi stongs grogs mdzod :
bka' yi gtor ma 'di longs la :
spyi las gyur pa'i nad rnams dang :
rims nad thams cad zlog pa dang :
bcol pa'i phrin las grub par mdzod :
de nas gtor gzhong kha sbubs la :
ri rab kyi 'og tu dgra bgegs mnan par bsams la :
hU~M hU~M:
gnod byed dgra bgegs 'byung po dam sri rnams :
mnan no ri rab chen po'i 'og tu mnan :
bcing ngo rgya mtsho chen po'i gting du bcing :
brdzang ngo chu srin gdug pa'i gre bar brdzang :
bsdam mo 'khor lo 'bar ba'i phyag rgyas bsdam :
gnyer ro pho nya las mkhan rnams la gnyer :
gtad do 'chi bdag gshin rje'i lag tu gtad :
bskyur ro mnar med dmyal ba'i dong ru skyur :
nam zhig byang chub mchog sems ma skyes bar :
mnan pa yin gyis ldang bar ma byed cig :
bcings pa yin pas grol bar ma byed cig :
sarba sha trUM a mu ka oM laM hU~M laM:
thuM laM:
stam+b+ha yA:
na sha yA:
b+han+d+ha yA:
mA ra ya hU~M phaT:
de'i steng du bde bar gshegs pa'i pho brang btab par bsams la :
hU~M hrI:
dpal chen brtul zhugs chen po yis :
dgra bgegs bsgral pa'i phung po la :
dug lnga 'joms phyir rngam sgra sgrog :
ma mo pho nya sprin ltar gtibs :
khro bo khro mo rgyug cing 'phyong :
rdo rje'i thog 'beb 'od zer 'phro :
drag po'i sngags sgra di ri ri :
rol pa'i rta bro chems se chem :
dgra bgegs gzhob tu chil chil bsreg :
mched lcam 'cham stabs lings se ling :
mnan gzir las kyis don chen 'grub :
dgra bgegs sbyor ba rgyun bcad do :
oM laM dgra bgegs gnod byed sha trUM satwam+b+ha ya nan :
de nas dkyil 'khor la gtang rag gi mchod bstod bya zhing yi ge brgya pas lhag chad bskang :
ye shes pa gshegs la :
de nas dkyil 'khor bsdu ba ni :
dkyil 'khor lha rnams mtha' nas rim gyis dkyil 'khor dbus kyi gtso bo la thim :
rang yi dam du gsal ba'i thugs srog hU~M du gyur :
hU~M zla tshes :
zla tshes thig le :
thig le nA da chos kyi dbyings kyi rang bzhin du gyur :
hU~M:
chos sku skye med spros pa'i mtha' bral yang :
longs spyod rdzogs sku'i tshul du dkyil 'khor gsal :
longs skus 'gro don lhun grub mthar phyin zhing :
yang gsang bla ma'i dkyil 'khor chos dbyings gsal :
skye med chos kyi dbyings su badzra mu :
zhes dkyil 'khor bsdu :
smon lam ni :
na mo :
bdag cag rnal 'byor rig 'dzin sgrub pa pos :
bla ma rtsa gsum dkyil 'khor bsgrubs la sogs :
dus gsum dge ba ci dang ci bsags pas :
yon tan ma lus thams cad kun rdzogs nas :
phrin las gang bsam lhun gyis 'grub par shog :
de nas bkra shis brjod pa ni :
oM:
gdod nas rang bzhin rnam dag pa :
ye shes dbyings kyi dkyil 'khor gsal :
ma skyes lhun gyis grub pa'i mchog :
chos kyi sku yi bkra shis shog :
rang rtsal ma 'gag cir yang snang :
sna tshogs rol pa'i 'phro 'du zhing :
mtshan dang dpe byad dpal 'bar ba :
longs spyod rdzogs sku'i bkra shis shog :
zhi rgyas dbang dang drag po yi :
phrin las rnam pa bzhi po yis :
gang la gang 'dul don mdzad pa :
sprul pa'i sku yi bkra shis shog :
'gro ba sems can don gyi phyir :
chos dbyings byang sems dbyings nyid las :
thabs kyi cho 'phrul sna tshogs 'gyed :
dkyil 'khor lha tshogs bkra shis shog :
kun rdzob ltar snang sgyu ma la :
legs nyes stangs 'dzin bya ra mdzad :
shan 'byed drod 'dzin bstan pa srung :
dam can rgya mtsho'i bkra shis shog :
ces bkra shis tshigs su bcad pa brjod cing :
srung ba'i 'khor lo bsgom zhing rgyun spyod la 'jug par bya'o :
e ma :
bdag 'dra mtsho rgyal nyid kyis ni :
o rgyan pad+ma 'byung gnas kyi :
zhabs 'bring bka' yi bsdu ba byas :
ma 'ongs 'gro ba'i don gyi phyir :
bla ma'i sgrub pa dpag med zhus :
gter kha re rer sbas nas bzhag :
kun las khyad 'phags zab pa'i mthil :
sde brgyad 'joms pa'i tho ba 'di :
gzho stod ti sgro'i tshogs khang du :
ma 'ongs 'gro la phan don du :
'dzam bu'i shing shun nyid la bkod :
mkha' 'gro ngang gis 'du ba'i gnas :
dben gnas pha bong skyob chen du :
mi 'gyur rgya yis btab nas sbas :
ma 'ongs rtsub 'gyur bzhi bcu'i dus :
che btsun drag dgu thams cad kyi :
rgyud la rgya 'dre 'gong po yi :
bar chad zhugs pa'i snga ltas su :
bod khams dkrug cing phyogs lhung gi :
grub mtha' bzung nas rtsod cing smod :
de dus ma mo mkha' 'gro yi :
kha rlangs mtshon 'khrugs mu ge yis :
sems can sdug bsngal nyam thag 'gyur :
de dus smon lam mthu btsan na :
o rgyan pad+ma'i gsung gi sras :
zhig po gling pa gar dbang phyug :
de dang 'phrad nas 'gro ba rnams :
phan bde'i lam la 'god par shog :
dus kyi 'khrugs pa zhi bar shog :
nad mtshon mu ge zhi bar shog :
rgyal 'gong ma lus 'dul bar shog :
gsang sngags bstan pa dar bar shog :
sa ma ya :
rgya rgya rgya :
zab rgya :
gter rgya :
sbas rgya :
kha thaM:
bdag 'dra gar gyi dbang phyug rtsal gyis 'dzam bu chu bo'i shing shun leb nas dag par phab pa'i yi ge pa ni khro bo dpal gyis zhus pa'o //

//
