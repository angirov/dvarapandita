dpal rta mgrin dregs pa kun 'dul gyi gsol 'debs byin rlabs grub ster bzhugs so //
gsung gi rdo rje rta mchog he ru ka
/gsang ba kun 'dzin phyag na rdo rje la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
o rgyan grub pa'i rgyal po gzi brjid zhabs //
ma hA rA dza che dang pra hastir //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
go ma de wI pad+ma thod phreng rtsal //
chos rgyal khri srong lo chen bai ro la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
zab gter mnga' bdag gru gu yang dbang gter //
lung zin chos bdag brgyud par bcas pa la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
pad+ma khrag 'thung ye shes rnam rol che //
byin rlabs mchog stsol rtsa ba'i bla ma la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
dkyil 'khor khyab bdag dbang chen rta mchog dpal //
rigs bzhi'i khro bo'i rgyal po yab yum la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
rdo rje mkha' lding sprul pa'i khro bo bcu //
sgo skyong bzhi sogs lha tshogs yongs rdzogs la //
gsol ba 'debs so bdud bzhi'i bar chad sol //
byin gyis rlobs shig dbang dang dngos grub stsol //
dbang gis rgyud smin dam tshig rnam par dag
/bskyed rdzogs zab mos gnyis snang bdud tshogs bcom //
tshar gcod rjes 'dzin phrin las lhun gyis grub //
pad+ma dbang chen go 'phang myur thob shog
/ces rtsa sde spyan snga nam mkha' rdo rjes mdzad pa'i yig rnying la zhu bcos phran bu bcas bris pa dge //
/
