dam chos rdzogs pa chen po sde gsum las :
bka' srung dregs pa pho mo'i sgrub thabs bzhugs so :[ \u0f88\u0f88\u0f88\u0f88\u0f88\u0f88 ]na mo gu ru :
sde drug bka' srung 'jig rten pa :
thog mar 'bar ma me gdong ni :
mdun du chos 'byung bsnol mar bri :
steng du dmar gyi gtor ma bshams :
rang mdun ma mo 'khor bcas bsam :
A+o~M ma ma dz+wa la dz+wa la nI tsaN+Di hU~M phaTa?:
bzlas shing phyi nang gsang mchod 'bul :
hU~M:
gtum chen khros ma me yi gdong :
zhal gcig phyag gnyis gri thod 'dzin :
'bar ba'i klong du gar sgyur ma :
chu srin seng ge'i gdong can gnyis :
dkar nag mdog can gri thod 'dzin :
ma mo mched gsum bka' sdod bcas :
brgyan pa'i gtor ma 'di bzhes la :
gdug pa'i dgra bgegs thal bar rlogs :
bka' gtad gtor ma slob bur gtad :
phrin las bcol zhing dam bsre 'o :
sa ma ya rgya rgya :

ma mo rdo rje gshog rgod ma :
bsgrub phyir mthing nag gru gsum bri :
dpal gyi gtor ma rgyan ldan bshams :
ma mo 'khor bcas mdun du bsam :
ma ma trag rak+sha ga ru DaHhU~M phaTa?:
bzlas shing phyi nang gsang mchod 'bul :
hU~M:
dbyings las skur bzhengs ma mo ni :
gtum chen mthing nag gri thod 'dzin :
gshog brgyang me yi klong na bzhugs :
rigs bzhi'i pho nya bzhi yis bskor :
dkar ser dmar ljang snying me long :
'dzin zhing me klong gar thabs sgyur :
ma mo 'bum gyi 'khor gyis bskor :
'dir byon dam rdzas mchod gtor bzhes :
bcol ba'i phrin las 'grub par mdzod :
bka' gtad slob ma ma mor bskyed :
sku gzugs phyag mtshan bstim par bya :
sa ma ya rgya rgya :

skyes bu chen po sgrub pa ni :
mdun du dpal gyi gtor ma ni :
mkhar thabs ra mgos mtshan pa bshams :
mda' rgod me long stag dar btsug :
skyes bu 'khor bcas mdun du bsam :
A+o~M tri shU la badzra sA d+hu sid+d+hi hU~M:
bzlas shing phyi nang gsang mchod 'bul :
hU~M:
dbang gi sprul pa rdo rje legs :
dmar nag rdo rje dgra snying 'dzin :
dar gyi ber chen phyi nang gsol :
dbu skra gyen brdzes thod skam brgyan :
swag l+h+wam gsol zhing seng chen 'chibs :
btsan dmag zhub can stong gis bskor :
dgyes sde brtan ma bcu gnyis sogs :
yang zab bka' yi srung ma rnams :
'dir byon dam rdzas mchod gtor bzhes :
sgrub pa po yi bsam pa sgrubs :
bka' gtad rten mda' lag tu gtad :
phrin las ma lus sgrub par bsam :
tha tshig phrin bcol byas pas 'grub :
yang zab snying po'i bka' srung gsum :
shin tu gnyan pas gsang bar gces :
bka' gtad bka' rgyas bsdam par gyis :
ma 'ongs sum cu'i kha ral dus :
lha sras skye ba nyid dang 'phrad :
rdzogs chen bstan la phan byed shog :
sa ma ya rgya rgya :
cud+h+ya :
gter chen mchog gyur gling pas pad+ma shel phug nas spyan drangs pa'i shog ser las phab rim bzhin mkhyen brtse'i dbang pos bris pa dge
/sarba mang+ga laM///
/
