@#//
grub chen rin po ches mdzad pa'i gri sri gcod pa'i gdams ngag bzhugs so //

lho brag grub chen las kyi rdo rjes mdzad /
gang sku mtshan dang dpe byad rab 'bar zhing //
gang gsung yan lag drug cus rnam par mdzes //
gang thugs mkhyen pas shes bya kun khyab pa //
bla ma lhag pa'i lha la gus btud nas //
yi dam phyag na rdo rje'i gsung bzhin du //
'gro ba kun la phan par bya ba'i phyir //
gri sri gcad sogs man ngag cha tshang ba //
las kyi rdo rje bdag gis 'dir bshad bya //
gdams pa 'di'i lo rgyus cung zad cig brjod na /
bdag mkhan po nam mkha' rgyal mtshan /
ming gzhan las kyi rdo rjes /
shud phu'i sde dgon ma lag dang bcas pa thams cad bdag tu bzung ba'i stobs kyis sde pa gzhan dang yang lha 'dre mi gsum ga'i khog nas kha mchu lo mang du rgyab /
nged kyi zhal ngo dbon po rang yang gsum bzhi tsam mi lag tu gron /
de la brten pa'i rim gro zhig byas kyang /
phan par mngon pa tsam yang ye ma byung /
de la yid skyo ba skyes /
chos pa'i tshul du khas blangs kyang /
chos min gyi bya ba 'di lta bur 'bags pa snyam pa'i sgyid lugs pa'i dus su /
yi dam gsang ba'i bdag po'i zhal nas /
ngas bstan pa'i gdams ngag 'di bzhin ma 'chug par gyis dang /
las sla ba la don che ba 'di /
rang gi stobs bskyed pa dang /
dgra zla'i nus pa gsad pa 'di /
gri sri gcod pa'i mchog dam pa yin gsungs pa'i snang ba byung dus phyis 'di nyams len byas pas /
rang gi khul nas mi lag tu gron pa gcig kyang ma byung ngo //
'di la don rnam pa lnga ste /
gri sri gcad pa /
gri sri mnan pa /
gri sri dgra la bsgyur ba /
gri mtshon la ngar 'dogs pa /
dgra zla'i nus pa gsad cing rang gi stobs bskyed pa'o //
dang po gri sri gcad pa ni /
rang gi pha ma spun zla gris shi ba'am /
bla ma gcig pa'i grogs mched gris shi ba'am /
grong tshan gyi mi gris shi ba la sogs pa thams cad la dgos te /
de ma gcad na lo sri dang /
zla sri /
zhag sri /
dus tshod kyi sri /
mi rgyud yan chad la yod pas /
de gcad pa'i thabs ni /
sngar gang shi ba'i mi rgyud dam /
pha tshan pa'i spun nam /
tshan pa'am mi mang nyung gang la byed dgos pa'i mi bsags te /
tshon skud sna lnga'i byad thag gis sbrel /
bum pa bzang po'i nang du sman lnga dang /
'bru lnga /
snying po lnga la sogs pa btsal te /
bum rdzas gzhug
/bum pa mdun du gzhug
/rang nyid phyag rgya zil gnon nam /
yi dam gang mos kyi mngon rtogs ltar bskyed /
bum bskyed kyang bya /
sngags ni /
e ka he dun ya ma snying khrag ra ma tsa ya /
sarba tsit+ta ro nyag kha tham /
srog gzer dbugs nan /
tri chung hri shag rbad gri sri chod /
ces bzla bar bya'o //
drag sngags 'di'i stobs kyis las dang nyon mongs pa'i sgrib pa dang /
nad dang dug thams cad sel bar nus so //
gdon bgegs kyi kha bcings pa dang /
bdud btsan thams cad kyi sbyor ba gzhom pa dang /
byad stems rbod gtong thams cad kha 'ching ba'i mchog yin no //
drag sngags 'di yi khrus kyis /
lha srin sde brgyad kyis byad du bcug pa las grol bar gyur cig
/ces pas thams cad la khrus byas nas /
byad thag gis sbrel pa gris gtub bo //
pha myes kyi za 'dre chod /
lha 'dre'i dal kha chod /
lha klu btsan gsum gyi byad thag chod /
gri sri chod /
yon bdag 'di kun gyi sngar gyi gri sri chod /
ces mang du bzlas so //
des ni gri sri bcad pa yin no //
\u0f80atsha /
!
da ni gri sri mnan pa ni /
sngar mi grir shi ba de yul gzhan du'am /
la phar zlos bar shi ba'i sri la btsas 'og tu mnan /
dgra yul thag ring du shi na de mthong sa'am phyogs de'i ri mgor mnan /
rang gi yul du shi na /
lam sum mdo'am /
them 'og tu mnan /
sngar shi ba de'i thod pa'am /
rus pa'i dum bu yod na rab /
med na gzhan gyi gri khrag gis gri sri'i ling+ga bri /
sngar shi ba'i sha khrag gam /
thod par ling ga bris nas mnan na shi kha chod pa la nye ba yin te /
gshin po kho na dma' ba'am /
rang gi rgyud nye mo yin na /
sgab thung ba'i skyon en tsam yod /
shi kha gcod pa la 'di kha zab pa yin /
sngar shi ba'i rus pa ma rnyed cing med par byed na /
shog bu la ling ga spyi 'gre ltar gzugs tshad ldan bris la snying gar nri tri dang /
yan lag bzhi la dzaHhU~M baM hoH
lto bar dgra sri /
'dre sri /
phung sri /
pha myes kyi dgra sri /
gri sri nan bya ba bris /
ling ga'i tha ma la dmod mo'i rigs dang /
lo sri /
zla sri /
dus tshod kyi sri chod /
nyi ma tshes grangs kyi sri thams cad nan bya ba bris /
de'i mtha' la sbrul gyis bskor /
dgug gzhug gzhan dang 'dra bar byas la /
drag sngags gshin rje kiM kaM gi sham bu la a mu ka trig nan /
hri tri nan /
nri tri nan /
mA ra ya nan /
dgra sri 'dre sri nan /
dam sri phung sri nan /
rgan sri gzhon sri nan /
kha mchu kha smras nan /
gri kha mtshon kha nan /
gri sri thams cad satwam+b+ha ya rak+sha nan /
ces bsgrub bo //
gri lcags rnyed na bcu gsum /
ma rnyed na lcags sna gcig med thabs med do //
de ling ga dril ba'i gzhug tu bcug nas mnan no //
de'i mnan sa ni gong du bshad pa'i thag nye ring sa dmigs dang bstun la bya ba gces so //
de ni gri sri mnan pa'i rim pa yin no //
!
//da ni gri kha dgra la bsgyur ba ni /
gong gi khrus byas pa'i chu de dang /
kham sa spyin po gnyis brdzis la /
lcags sna rnyed na rnyed tshad btang /
kham sa'i rta pa bco brgyad go cha can bcos la /
nang du gri sha gri khrag gis bris pa dregs pa bco brgyad kyi srog dang /
srog gi snying po'i sham bu la /
gri kha mtshon kha /
pha mes kyi za 'dre /
phung sri gri sri thams cad dgra la sgyur /
bya ba re re bzhin bris la 'dra 'bag tu bcug
/go mtshon rgyas par bkon /
gong gi gris gtubs pa'i byad thag gtubs pa de kun gyis legs par bsdams te /
sgrub pa zhag ci tsam lcogs pa zhig bya /
de'i sngags ni 'di'o //
te phur shag b+h+yo zlog
/te phur tsan tra tsan tra b+h+yo zlog /   gcig na tsakra tsakra zer ba'ang 'dug
/te phur ya ma ra tsakra b+h+yo zlog
/aHkaHsaHmaHraHtsaHshaHdaHraHsaHmaHraHyaHphaTaH
gri kha dgra la sgyur b+h+yo zlog
/ces bzlas so //
dug sna dang khrag snas yas rnams la brab cing thun gyis brdeg go
/yas rnams dgra'i yul mthong ba'i ri'i rtse mor bskyal lo //
de ni gri kha dgra la sgyur ba'i man ngag go /
!
//da ni dgra sha 'jal dgos pa lta bu yod na /
rang gi mtshon cha la ngar gdags pa'i man ngag ni /
gong du bsags pa'i dug sna dang /
khrag sna la sogs pa dang /
khyad par du gre gu ser thig dang /
gri khrag la drag sngags 'di bzlas shing bsgrub par bya'o //
rang gzhan thams cad kyi mtshon rtse la ngar blud cing byugs la /
thams cad la phog pas phig par 'gyur ro //
oM badzra ti ta oM ka ga tsa rbud snying khrag rbud /
snying la rbud mA ra ya khas khas rbud /
thums thums ni sha thums /
mA ra ya thums /
zhes sgrub pa byas la mdung rtse mda' rtse gri rtse thams cad la ngar blud cing 'gom yug ma song bar bya /
yang na g.yul ngo lta bu yin na /
mda' bco brgyad 'phen pa byas la /
ngar blud la dmag dpon gyis 'khrugs pa'i sngon la 'phang ngo //
des ni g.yul las rgyal bar 'gyur ro //
!
//da ni dgra zla'i nus pa bsad cing /
rang gi nus pa spar ba ni /
rang yi dam du gsal ba'i mdun du /
e gru gsum pa'i nang du gang la dmigs pa'i ling ga dang yul lha 'go ba'i lha lnga'i gzugs bris la /
dgug gzhug bya /
kho'i nus pa dang byin rlabs dang srung ba rang la bsdus la /
sgrib g.yogs dang bdud byur thams cad gnod byed la bsdus la /
des bsregs bcad gtor la med par bsam la /
drag sngags 'di yis ling ga brab /
e ka he dun ya ma sarba trig nan /
dgra bgegs nr-i tri mA ra ya nan /
zhes kho'i lha dang srub skyob byed pa dang bcas mnan pa ni /
dgra zla'i nus pa gsad pa'o //
rang gi nus pa spar ba ni /
oM AHhU~M swA hA/
kaM haM ma ma rak+Sha hU~M/
a ri ka sha Ni mA ra ya ra bir+ya rak+Sha tra rgyang gir rak+Sha /
zhes bzlas shing bsgrubs pas /
rang gi stobs dang nus pa me 'bar ba bzhin 'ong ngo //
de ni dgra'i nus pa bsad pa dang /
rang gi nus pa bskyed pa yin //
!
//dgra bo mnan pa'i sa dmigs bstan pa ni /
dgra bo shing khams yin gyur na //
ling ga thun rdzas thams cad ni //
lcags kyi gwa 'u nag por sba //
yang na lcags phye gdab /
yang na sa'am nag po'i brag la sba'o //
me khams yin na /
chu mig gnyan por sba /
lcags khams yin na brag dmar me lce 'dra bar mnan /
chu khams pa yin na /
lha khang them 'og gam /
lam sum mdor mnan /
sa ser por sba'o //
sa khams yin na ling ga thun rdzas thams cad /
shing gi gwa'u ljang gur sba'o //
de ni dug shing dag la bya bar bshad do //
shing gnyan rkang gcig gi 'og tu mnan no //
des ni dgra bo'i stobs dang nus pa bsad pa'i phyir ling ga'i sa mig bstan pa yin no //
gong du bshad pa'i drag sngags ki kaM ta ni 'di'o //
ki kaM ta ya kaM ta ya /
kha kha khA hi khA hi /
ga gardza ya ga gardza ya /
tsa tsa ta ya tsa tsa ta ya /
tsha tsha d+ha ya tsha tsha d+ha ya /
dza dzaM bA ya dza dzaM bA ya /
Ta Ta lA ya Ta Ta lA ya /
tha tha kA ya tha tha kA ya /
da da rA ya da rA ya /
Ta Ta mA ya Ta mA ya /
d+ha d+ha kA ya d+ha ka ya /
Na Na sha ya Na sha ya /
ta taM pA ya taM pA ya /
tha tha bA ya tha bA ya /
da da ra ya da ra ya /
d+ha d+ha ra ya d+ha ra ya /
na nA sha ya nA sha ya /
pa pa ta yA pa ta yA/
pha phA ta ya phA ta ya /
ba bA tA ya bA tA ya /
b+ha b+he ta ya b+he ta ya /
ma mA ra ya mA ra ya /
ya yo d+ha ya yo d+ha ya /
ra ro d+ha ya ro d+ha ya /
la laM ba ya laM ba ya /
wa waM pa ya waM pa ya /
Sha Sho ShA ya Sho ShA ya /
sha sha nA ya sha nA ya /
sa sa d+hA ya sa d+hA ya /
ha ha na ya ha na ya /
k+Sha k+ShaM pa ya k+ShaM pa ya /
a mu ka sha ma kri tri /
shaM ta shAn+tiM ku ru /
puSh+TiM ku ru /
wa shaM ku ru /
mA ra ya ku ru /
k+Sha b+haM ku ru swA hA/
oM AHhU~M swA hA/
zhes pa la sham bu 'dogs par byed pa yin /
ces pa 'di ni yi dam gsang ba'i bdag po phyag na rdo rjes gsungs pa'i gri sri gcod pa'i gdams ngag zab mo thun mong ma yin pa 'di slob dpon ye shes rgyal pos yang nas yang du zhu ba phul ba'i ngor /
bdag nam mkha' rgyal mtshan gyis lho brag nam steng du yi ger bkod pa'o //
'dis kyang bstan pa dang sems can la phan pa rgya chen po 'byung bar gyur cig
/'di bris dge bas pha ma sems can rnams //
dus 'khrugs mtshon gyi bskal pa med pa dang //
stong dang snying rje dbyer med rtogs gyur nas //
las kyi rdo rje'i go 'phang myur thob shog //
/
